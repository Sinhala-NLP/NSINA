{
       "Source": "hirunews",
       "Timestamp": "Saturday, 12 August 2023 - 6:59",
       "Headline": "බාල්කයේ එල්ලී මියගිය දියණියගේ මරණය ගැන විමර්ශනයක්",
       "News Content": "හලාවත සමිඳුගම ප්‍රදේශයේ නිවසක තිබී මියගිය දැරියකගේ සිරුරක් සොයා ගෙන තිබෙනවා.\nඅදාළ දැරියගේ සිරුර එම නිවසේ බාල්කයේ එල්ලෙමින් තිබියදී සොයා ගත් බවයි හලාවත පොලිසිය සඳහන් කරන්නේ.\nමෙසේ මියගොස් ඇත්තේ වයස අවුරුදු 9ක් වන පාසල් සිසුවියක්.\nඅදාළ මරණය සැකකටයුතු මරණයක් ලෙස සලකා හලාවත මූලස්ථාන පොලීසියේ අපරාධ විමර්ශන අංශය පුළුල් පරීක්ෂණයක් ආරම්භ කර ඇති බවයි අප වාර්තාකරු සඳහන් කළේ.\nමූලික පොලිස් විමර්ශනවලදී අනාවරණය වී ඇත්තේ දැරියගේ මව වසර දෙකක පමණ කාලයක සිට විදෙස් රැකියාවක නිරතව සිටින බවයි.\nකෙසේ වෙතත් අදාළ සිදුවිම වන අවස්ථාවේ දැරියගේ පියා ගෙවත්තේ සිටුවා ඇති මල්වලට වතුර දමමින් සිට ඇති බවයි වාර්තා වන්නේ.",
       "URL": "https://www.hirunews.lk/344514/බාල්කයේ-එල්ලී-මියගිය-දියණියගේ-මරණය-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=105"
}