{
       "Source": "hirunews",
       "Timestamp": "Monday, 21 December 2015 - 8:20",
       "Headline": "update:ප්‍රසූතියෙන් පසුව ඇති වූ ආතතියෙන් බිළිදිය මරලා",
       "News Content": "බොරැල්ල කාසල් රෝහලේදී දින 14 ක් වයසැති බිළිඳියක් මව විසින් ඝාතනය කිරීමට හේතුව දරු ප්‍රසූතියෙන් පසුව ඇති වූ ආතතිය නිසා බව දැනට සිදුකරන ලද පරීක්ෂණවලින් අනාවරණ වී තිබෙනවා.\nඅදාළ මව මේ වනවිට අත්අඩංගුවට ගෙන ඇති අතර වැඩිදුර ප්‍රතිකාර සදහා ඇයව කොළඹ ජාතික රෝහලට මාරු කර යවා ඇති බව සදහන්. උණ රෝගී තත්ත්වයක් හේතුවෙන් මෙම මව සිය බිළිඳිය ද සමග කාසල් රෝහලට ඇතුළත් වුණේ මීට දින කිහිපයකට පෙරයි.\nරෝහලේ 10 වන වාට්ටුවේ ප්‍රතිකාර ලබමින් සිටියදී ඊයේ රාත්‍රියේ මව විසින් ළදැරියගේ ගෙළ මිරිකා මරා දමා තිබුණා. මෙම කාන්තාව ඊයේ දිනයේදීම අලූත්කඬේ ප්‍රධාන මහේස්ත්‍රාත්වරයා වෙත ඉදිරිපත් කිරීමෙන් අනතුරුව මේ මස 31 වනදා දක්වා රක්ෂිත බන්ධනාගාර ගත කෙරුණා. 34 හැවිරිදි ඇය මාදිවෙල ප්‍රදේශයේ පදිංචිකාරිනියක්.\n(update) Monday, 21 December 2015 - 11:27---------------------------\nරෝහලේදී දින 14 ක් වයසැති බිළිඳිය මරාදමයි\nබොරැල්ල කාසල් රෝහලේදී දින 14 ක් වයසැති බිළිඳියක් මව විසින් ඝාතනය කර තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ ඊයේ රාත්‍රී කාලයේදී මව දැරියගේ ගෙළ මිරිකා මෙම ඝාතනය සිදුකර ඇති බවයි. මීට දින කිහිපයකට පමණ පෙර මව කාසල් රෝහලට ඇතුළත් වී ඇත්තේ හදිසියේ හටගත් උණ රෝගයට ප්‍රතිකාර ගැනීම සඳහායි.\nඅලූත උපන් බිළිඳියක් බැවින් දැරියද ළඟ තබාගනිමිනුයි ඇය ප්‍රතිකාර ලබාගෙන ඇත්තේ. කෙසේ වෙතත් මෙලෙස ප්‍රතිකාර ලබාගන්නා අතරතුර මව විසින් දැරිය ඝාතනය කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ. සිද්ධිය සම්බන්ධයෙන් මව අත්අඩංගුවට ගෙන තිබෙනවා. අලූත්කඩේ ප්‍රධාන මහේස්ත්‍රාත්වරයා වෙත ඉදිරිපත් කිරීමෙන් අනතුරුව මව මේ මස 31 වනදා දක්වා රක්ෂිත බන්ධනාගාර ගත කර ඇති බවයි වාර්තාවන්නේ.",
       "URL": "https://www.hirunews.lk/122481/updateප්‍රසූතියෙන්-පසුව-ඇති-වූ-ආතතියෙන්-බිළිදිය-මරලා",
       "Category": "Local News",
       "Parent URL": "https://www.hirunews.lk/local-news.php?pageID=5241"
}