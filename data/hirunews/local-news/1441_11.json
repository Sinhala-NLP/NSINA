{
       "Source": "hirunews",
       "Timestamp": "Saturday, 08 January 2022 - 7:10",
       "Headline": "විදේශ සංචිතයේ වර්ධනයක් - මහබැංකුව රන් විකුණයි (වීඩියෝ)",
       "News Content": "මෙරට විදේශ සංචිතය දෙසැම්බර් මාසය අවසානයේ ඇමරිකානු ඩොලර් මිලියන 3,137.6 හය දක්වා වර්ධනය වී තිබෙනවා.\nනොවැම්බරය අවසානයේ එය සටහන් වූයේ ඩොලර් මිලියන 1,588.4 ලෙසයි.\nමෙලෙස විදේශ සංචිතය ඉහළ යාමට චීන මහජන බැංකුව මගින් ස්වැප් හෙවත් විනිමය හුවමාරු ක්‍රමය ලබාදුන් ඩොලර් බිලියන 1.5ක් පමණ වූ මූල්‍යාධාරය ද ඉවහල් වී ඇති බව සඳහන්.\nඑමෙන්ම නොවැම්බර් මාසය අවසානයේ ඩොලර් මිලියන 382.2ක් ලෙස පැවති මෙරට රන් සංචිතය දෙසැම්බර් මාසය අවසානයේ ඩොලර් මිලියන 175.4ක වටිනාකමක් දක්වා පහත වැටී තිබෙනවා.\nඒ අනුව ඩොලර් මිලියන 206.8ක් වටිනා රත්‍රං මහ බැංකුව විසින් අලෙවි කර ඇති අතර, රන් සංචිතය 54%කින් පහත වැටී ඇති බවයි මහ බැංකුවේ නවතම දත්ත මඟින් අනාවරණ වන්නේ.",
       "URL": "https://www.hirunews.lk/293334/විදේශ-සංචිතයේ-වර්ධනයක්-මහබැංකුව-රන්-විකුණයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1441"
}