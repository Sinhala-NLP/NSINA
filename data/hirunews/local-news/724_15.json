{
       "Source": "hirunews",
       "Timestamp": "Friday, 18 November 2022 - 23:34",
       "Headline": "ඉන්දියාවේ ක්‍රිකට් බෝඩ් එක තේරීම් කමිටුව පන්නයි",
       "News Content": "චේතන් ෂර්මාගේ මූලිකත්වයෙන් යුත් ඉන්දීය ක්‍රිකට් තේරීම් කමිටුව ඉවත් කිරීමට ඉන්දීය ක්‍රිකට් පාලක මණ්ඩලය පියවර ගෙන තිබෙනවා.\nඒ අනුව තේරීම් කමිටුව සඳහා පුරප්පාඩු වූ තනතුරු වෙනුවෙන් මේවන විට අයදුම්පත් කැඳවා ඇති බවයි විදෙස් මාධ්‍ය වාර්තා කළේ.\nජාතික තේරීම් කමිටුව සඳහා ඉදිරිපත් වන අපේක්ෂකයින්, අවම වශයෙන් ටෙස්ට් තරඟ 7ක්, පළමු පෙළ තරඟ 30ක් හෝ එක්දින තරඟ 10ක් සහ පළමු පෙළ තරඟ 20ක් ක්‍රීඩා කර තිබිය යුතුයි.\nඉන්දියාව පසුගියදා අවසන් වූ T20 ලෝක කුසලානයෙන් ඉවත්වීමත් සමඟයි ඉන්දීය ක්‍රිකට් පාලක මණ්ඩලය චේතන් ෂර්මාගේ නායකත්වයෙන් යුත් සමස්ත ඉන්දීය තේරීම් කමිටුව ඉවත් කර ඇත්තේ.\nහිටපු ඉන්දීය ජාත්‍යන්තර ක්‍රීඩකයෙකු වන ෂර්මා පසුගිය 2020 වසරේ දෙසැම්බර් මාසයේදීයි තේරීම් කමිටු ප්‍රධානියා ලෙස පත් කෙරුණේ.\nතේරීම්කරුවන්ගේ තනතුර සඳහා අයදුම්කරුවන් අවම වශයෙන් වසර 5කට පෙර ක්‍රීඩාවෙන් විශ්‍රාම ගොස් තිබිය යුතුයි.\nඒ සඳහා අයදුම්පත් නොවැම්බර් 28 සඳුදා සවස 6.00 ට ඉදිරිපත් කළ යුතු වනවා.",
       "URL": "https://www.hirunews.lk/320744/ඉන්දියාවේ-ක්‍රිකට්-බෝඩ්-එක-තේරීම්-කමිටුව-පන්නයි",
       "Category": "Local News",
       "Parent URL": "https://www.hirunews.lk/local-news.php?pageID=724"
}