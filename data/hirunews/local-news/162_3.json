{
       "Source": "hirunews",
       "Timestamp": "Saturday, 22 July 2023 - 11:20",
       "Headline": "ගිනි අවි පාලනයට බ්‍රසීල ජනපතිගෙන් දැඩි තීන්දුවක්",
       "News Content": "බ්‍රසීලයේ ගිනි අවි පාලනයට බ්‍රසීල ජනාධිපති ලූලා ද සිල්වා දැඩි නියෝගයකට අත්සන් කර තිබෙනවා.\nඒ අනුව තුවක්කු සහ පතොරම් තොග සඳහා සීමාවන් පනවා ඇති අතර මිලිමීටර නවය තුවක්කු ඇතුලු ඇතැම් ආයුධ සම්පූර්ණයෙන්ම තහනම් කර ඇති බවයි විදෙස් වාර්තා සඳහන් කළේ.\nරට තුළ 2022 වසරේදී පැයක් තුළ මිනීමැරුම් පහකට වඩා වැඩි සංඛ්‍යාවක් වාර්තා වන බවටයි රාජ්‍ය නොවන සංවිධානයක් සිදුකළ විමර්ශනයකින් අනාවරණ වී තිබුණේ.\nඑමෙන්ම මෑත කාලයේදී පාසල් තුළ වෙඩි තැබීම් රැසක්ද වාර්තා වුණා. 2023 වසරේදී පමණක් එරට ලියාපදිංචි තුවක්කු හිමිකරුවන් අටලක්ෂයකට ආසන්න සංඛ්‍යාවක් සිටි අතර, හිටපු ජනාධිපතිවරයා 2018 වසරේදී ධුරයට පත්වන විට එය පැවතුණේ එක්ලක්ෂ විසි දහසක් ලෙසටයි.\nගිනි අවි පාලනය කරන බවට නව ජනාධිපති ලෙස පත්වූ ලූලාද සිල්වාගේ මැතිවරණ පොරොන්දු අතර ඉහළින්ම සඳහන් වී තිබුණා.",
       "URL": "https://www.hirunews.lk/342105/ගිනි-අවි-පාලනයට-බ්‍රසීල-ජනපතිගෙන්-දැඩි-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=162"
}