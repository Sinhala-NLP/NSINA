{
       "Source": "hirunews",
       "Timestamp": "Wednesday, 28 September 2022 - 21:21",
       "Headline": "රත්තරන් මාලයක් මංකොල්ල කෑමට කුරුණෑගල ව්‍යාපාරිකයෙකු ඝාතනය කෙරේ",
       "News Content": "කුරුණෑගල නගරයේ උඩුමහලක් තුළ පුද්ගලයකු මියගොස් සිටිනවා.\nමෙලෙස මියගොස් ඇත්තේ කුරුණෑගල පුත්තලම පාරේ ලියවන පට්ටලයක් පවත්වාගෙන ගිය පුද්ගලයෙක්\nමෙම පුද්ගලයා මියගොස් ඇත්තේ කෙසේද යන්න පිළිබඳව කුරුණෑගල පොලීසිය විසින් විමර්ෂණ ආරම්භ කර තිබෙනවා.\nමෙම ලියවන පට්ටල් හිමිකරුගේ කරේ රත්තරන් මාලයක් තිබුණු බවත් මෙම මාලය මංකොල්ලකෑම සඳහා මෙලෙස ඔහු ඝාතනය කර ඇති බවටත් පොලීසිය සැක කරනවා.\nපොලීසිය සැක කරන්නේ අදාල ව්‍යාපාර ස්ථානයේ හිමිකරු විසින් එම ව්‍යාපාර ස්ථානයේ වැඩ කටයුතු හමාර කර රාත්‍රී 8 ට පමණ උඩු මහලට පැමිණි පසු එහි සැඟවී සිටි පුද්ගලයකු විසින් අදාල මිනීමැරුම සිදුකරන්නට ඇති බවයි.\nසිද්ධිය සම්බන්ධයෙන් කුරුණෑගල පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/316560/රත්තරන්-මාලයක්-මංකොල්ල-කෑමට-කුරුණෑගල-ව්‍යාපාරිකයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=837"
}