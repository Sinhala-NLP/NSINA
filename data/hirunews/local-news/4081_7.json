{
       "Source": "hirunews",
       "Timestamp": "Tuesday, 13 February 2018 - 20:22",
       "Headline": "පරිසරය වනසන මා දැල්",
       "News Content": "මා දැල් භාවිතයෙන් මසුන් ඇල්ලීම මෙරට පාරම්පරික ධීවර පන්න ක්‍රමයක්.\nඑහෙත් මේවනවිටල දැල ඇදීමට අවශ්‍ය ශ්‍රමික පිරිස සපයාගැනීමට නොහැකිවීම හේතුවෙන් මා දැල් කරුවන් දැඩි අසීරුතාවට පත්ව සිටිනවා.\nඊට පිළියමක් ලෙස මා දැල්කරුවන් ධීවර දෙපාර්තමෙන්තුවෙන් ඉල්ලීම් කර ඇත්තේ යාන්ත්‍රික උපකරණයක් ආධාරයෙන් දැල ගොඩට ඇදීමට අවසර ලබාදෙන ලෙසයි.\nඒ අනුවයි, නියමු ව්‍යාපෘතියක් ලෙස ට්‍රැක්ටරයක් වෙරළේ නවතා ඊට වින්ච් නමින් හදුන්වන මෙම යාන්ත්‍රික උපකරණය මගින් දැල ක්‍රම ක්‍රමයෙන් ඇදීමේ ක්‍රමය පිළිබඳව රජයේ අවධානය යොමුව ඇත්තේ.\nකෙසේ වෙතත් මෙම ක්‍රමය භාවිත කිරීමට තවමත් නීති රෙගුලාසි සකස් කොට නැහැ.\nනිති සම්පාදනය පමාවීම හේතුවෙන් නියමු ව්‍යපෘතිය පසෙක දැමූ මා දැල් අදින්නන් මේ වනවිට සුන්දර වෙරළ තීරය දැඩි ලෙස විනාශ කරනා අයුරු හිරු සී.අයි.ඒකැමරා ඇසට හසුවුනා.\nඔවුන් සිදුකරන්නේ, යාන්ත්‍රික උපකරණය මගින් දැල එතීම සිදු නොකොට ට්‍රැක්ටරයේ මා දැල ගැට ගසා වෙරළ පුරා ඇදගෙන යාමයි.\nපුත්තලම දිස්ත්‍රික්කයේ උඩප්පුව සිට කල්පිටිය දක්වා වෙරළ තීරයේ බොහෝ ස්ථානවල මෙම ක්‍රමය යොදාගැනීම හේතුවෙන් දැඩි ලෙස විනාශවී තිබෙනවා.\nහිරු සී.අයි.ඒ කල ගවේෂණයේදී අනාවරණය වුයේ, ට්‍රැක්ටර් 50 ක් පමණ මෙලෙස මාදැල් ඇදීමට යොදා ගෙන ඇති බවයි.\nට්‍රැක්ටර් භාවිතය හේතුවෙන් වෙරළ ආශ්‍රිතව ගොඩ ගැසී තිබු ස්භාවික වැලි කදු ආදිය මුළුමනින්ම මේ වනවිටත් විනාශ වී අවසන්.\nධීවර දෙපාර්තමේන්තුව මා දැල් කර්මාන්තයට අදාල නව නීති සම්පාදනයට තවත් කල් මැරීමෙන් සිදුවන්නේ වෙරළාශ්‍රිතව සිදුවන මෙම පරිසර විනාශය තව තවත් ඉහළ යාමයි.\nඑසේ නොවුණහොත් පුත්තලම දිස්ත්‍රික්කයේ පමණක් නොව රටවටා වෙරළ තීරයන්හි සුන්දරත්වයට කන කොකා හඬන කාලය වැඩි ඈතක නොවන බව හිරු සී.අයි.ඒ හැඟීමයි.",
       "URL": "https://www.hirunews.lk/183589/පරිසරය-වනසන-මා-දැල්",
       "Category": "Local News",
       "Parent URL": "https://www.hirunews.lk/local-news.php?pageID=4081"
}