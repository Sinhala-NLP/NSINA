{
       "Source": "hirunews",
       "Timestamp": "Thursday, 23 April 2020 - 14:36",
       "Headline": "ඉන්දියාවේ සිරවී සිටි ශ්‍රී ලාංකික සිසුන් රැගත් ගුවන් යානය දිවයිනට (වීඩියෝ)",
       "News Content": "උසස් අධ්‍යාපනය හැදෑරීමට ගොස් ඉන්දියාවේ සිටි ශ්‍රී ලාංකික සිසුන් 101 දෙනෙකු රැගත් විශේෂ ශ්‍රී ලංකන් ගුවන් යානය අද පස්වරු 2.27 ට පමණ දිවයිනට ළඟා වුණා.\nදිවයිනට පැමිණි එම සිසුන් විෂබීජහරණය කිරීමෙන් පසුව නිරෝධායන කටයුතු සඳහා යොමුකිරීමට නියමිතව තිබෙනවා.\nකොරෝනා වසංගතය හේතුවෙන් ඉන්දියාවේ සිරවී සිටි මෙම  සිසුන් රැගෙන ඒම සදහා ශ්‍රී ලංකන් ගුවන් සේවයට අයත් විශේෂ ගුවන් යානය එරට බලා පිටත්ව ගියේ අද පෙරවරුවේයි.\nඋදෑසන 6.15 ට පමණ යූ.එල්. 1145 දරණ ගුවන් යානය ඉන්දියාවේ අම්රිට්සාර් බලා පිටත්ව ගියේ ගුවන් නියමුවන් දෙදෙනා ඇතුලූ සමස්ත කාර්ය මණ්ඩලයේ සාමාජිකයන් අටදෙනෙකු සමගින්.\nසිරවී  සිටින ශ්‍රී ලාංකික සිසුන් නැවත ගෙන්වා ගැනීම සඳහා ශ්‍රී ලන්කන් ගුවන් සේවය මීළඟට නේපාලය බලා ගුවන් ගමනක් සැලසුම් කර තිබෙනවා.",
       "URL": "https://www.hirunews.lk/239266/ඉන්දියාවේ-සිරවී-සිටි-ශ්‍රී-ලාංකික-සිසුන්-රැගත්-ගුවන්-යානය-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2778"
}