{
       "Source": "hirunews",
       "Timestamp": "Sunday, 10 December 2017 - 14:15",
       "Headline": "සුපිරි රථගාලකින් එළියට ආ හොර සිගරට්",
       "News Content": "කඩවත - සුපිරි වෙළඳ සංකීර්ණයේ රථ ගාලක කළ වැටලීමකදී තීරුබදු රහිතව මෙරටට ගෙන්වන ලද දුම්වැටි තොගයක් සමග පුද්ගලයෙකු අත්අඩංගුවට ගනු ලැබුවා.\nවෑන් රථයකින් මෙම දුම්වැටි තොගය ප්‍රවාහනය කිරීමට සූදානම් කර තිබියදී පොලිස් විශේෂ කාර්ය බලකායේ නිලධාරින්ට ලද තොරතුරක් මත ඊයේ පස්වරුවේ මෙම වැටලීම සිදුකර තිබෙනවා.\nදුම්වැටි දසලක්ෂ පනස්දහසක ප්‍රමාණයක්  මෙහිදී තම භාරයට ගත් බවයි පොලිස් විශේෂ කාර්ය බලකාය සඳහන් කළේ. වැඩිදුර විමර්ශන සඳහා දුම්වැටි තොගය සහ සැකකරු කඩවත පොලිසියට භාරදී තිබෙනවා.",
       "URL": "https://www.hirunews.lk/178055/සුපිරි-රථගාලකින්-එළියට-ආ-හොර-සිගරට්",
       "Category": "Local News",
       "Parent URL": "https://www.hirunews.lk/local-news.php?pageID=4178"
}