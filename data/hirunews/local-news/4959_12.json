{
       "Source": "hirunews",
       "Timestamp": "Tuesday, 19 July 2016 - 13:00",
       "Headline": "ඇමතිවරු තුන්දෙනෙක් යාපනය සරසවියට",
       "News Content": "යාපනය සරසවියේ තත්ත්වය පිළිබඳ සොයා බැලීම සඳහා අමාත්‍යවරුන් තුන්දෙනෙකු අද යාපනයට ගොස් සිටිනවා.\nබන්ධනාගාර ප්‍රතිසංස්කරණ, නැවත පදිංචි කිරීම් සහ හින්දු ආගමික කටයුතු අමාත්‍ය ඩී.එම්. ස්වාමිනාදන්, ජනමාධ්‍ය නියෝජ්‍ය අමාත්‍ය කරුණාරත්න පරණවිතාන සහ ආපදා කළමනාකරණ අමාත්‍ය අනුර ප්‍රියදර්ශන යාපා එම සංචාරයට එක්වූ බවයි හිරු යාපනය වාර්තාකරු සදහන් කළේ.\nඔවුන් මේ වන විට විශ්වවිද්‍යාලයේ පාලන අධිකාරිය සමඟ සාකච්ඡාවකට එක්ව සිටින බවයි වාර්තා වන්නේ.\nයාපනය සරසවියේ නවක සිසුන් පිළිගැනීමේ උත්සවයේදී ඇති වූ සිද්ධිය හෙළා දකිමින් රජය ඊයේ නිවේදනයක් නිකුත් කළා.\nමේ අතර, යාපනය සරසවියේ ඇති වූ සිද්ධිය ඇතැමුන් නැවතත් ජාතිවාදය මතු කිරීම සඳහා යොදා ගන්නා බවට පෙරටුගාමී සමාජවාදී පක්ෂය චෝදනා කරනවා.\nකොළඹ අද පැවැති මාධ්‍ය හමුවකට එක්වෙමින් එම පක්ෂයේ දේශපාලන මණ්ඩල සභික දුමින්ද නාගමුව මේ බව සදහන් කළා.",
       "URL": "https://www.hirunews.lk/138410/ඇමතිවරු-තුන්දෙනෙක්-යාපනය-සරසවියට",
       "Category": "Local News",
       "Parent URL": "https://www.hirunews.lk/local-news.php?pageID=4959"
}