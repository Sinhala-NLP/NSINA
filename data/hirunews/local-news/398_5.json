{
       "Source": "hirunews",
       "Timestamp": "Saturday, 22 April 2023 - 15:44",
       "Headline": "ජපානය ඔත්තු බැලීමේ චන්ද්‍රිකාවක් බිම හෙලීමට සූදානම් වෙයි",
       "News Content": "උතුරු කොරියාව විසින් දියත් කිරීමට නියමිත ඔත්තු බැලීමේ චන්ද්‍රිකාව අවශ්‍ය නම් මිසයිල ප්‍රහාර එල්ල කර විනාශ කිරීමට තමන්ට හැකියාව පවතින බව ජපානය පවසනවා.\nජපාන ආරක්ෂක අමාත්‍ය යසුකාසු හමාඩා එරට හමුදාවට අණකර ඇත්තේ ඒ සඳහා සූදානමින් සිටින ලෙසයි.\nඋතුරු කොරියාව පසුගිය බදාදා නිවේදනය කළේ අමෙරිකාවෙන් සහ දකුණු කොරියාවෙන් එල්ල වන තර්ජනවලින් ආරක්ෂා වීමට මෙලෙස සිය පළමු ඔත්තු බැලීමේ චන්ද්‍රිකාව කක්ෂගත කිරීමට පියවර ගන්නා බවයි.\nඑය මේ වනවිට අවසන් අදියරේ පවතින බවද උතුරු කොරියානු රජය සඳහන් කළා.",
       "URL": "https://www.hirunews.lk/333160/ජපානය-ඔත්තු-බැලීමේ-චන්ද්‍රිකාවක්-බිම-හෙලීමට-සූදානම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=398"
}