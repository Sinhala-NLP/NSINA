{
       "Source": "hirunews",
       "Timestamp": "Saturday, 15 July 2017 - 14:51",
       "Headline": "තහනම් දැල්වලින් මසුන් මැරූ ධීවරයින් 21 ක් අත්අඩංගුවට",
       "News Content": "නීතිවිරෝධී ලෙස තහනම් දැල් භාවිත කරමින් මසුන් ඇල්ලූ පුද්ගලයින් 21 දෙනෙකු නිලාවේලි සහ ත්‍රිකුණාමලය මුහුදු ප්‍රදේශවලදී නාවික හමුදාව අත්අඩංගුවට ගෙන තිබෙනවා.\nඑහිදී ඔවුන් ධීවර කටයුතු සදහා යොදා ගත් ඩිංගි යාත්‍රා 3 ක්, තහනම් දැල් සහ ධීවර කටයුතු සදහා යොදා ගන්නා තවත් උපකරණ කිහිපයක් ද නාවික හමුදා භාරයට ගත් බව සදහන්.\nවැඩිදුර පරීක්ෂණ කටයුතු සදහා එම ධීවරයින් සහ උපකරණ ත්‍රිකුණාමලය සහ මුතූර් ධීවර පරීක්ෂක කාර්යාල වෙත භාරදීමට කටයුතු කළ බවයි නාවික හමුදාව ප්‍රකාශ කළේ.",
       "URL": "https://www.hirunews.lk/165950/තහනම්-දැල්වලින්-මසුන්-මැරූ-ධීවරයින්-21-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4420"
}