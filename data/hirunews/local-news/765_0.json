{
       "Source": "hirunews",
       "Timestamp": "Monday, 31 October 2022 - 22:13",
       "Headline": "කැබිතිගොල්ලෑව උණුසුම් වෙයි - පොලිසියෙන් අහසට වෙඩි",
       "News Content": "අනුරාධපුර කැබිතිගොල්ලෑව ප්‍රදේශයේ ඇති වූ උණුසුම් තත්ත්වයක් පාලනය කිරීම සඳහා පොලීසිය විසින් අහසට වෙඩි තැබීමක් සිදු කර තිබෙනවා.\nඑම ප්‍රදේශයේ අලියෙකු පහර දීම හේතුවෙන් කාන්තාවක් මිය ගොස් ඇති බවට ලද තොරතුරකට අනුව යි පොලිස් නිලධාරීන් කණ්ඩායමක් එම ස්ථානයට ගොස් ඇත්තේ.\nඑහි දී එම ස්ථානයේ රැස්ව සිටි ප්‍රදේශවාසීන් පිරිසක් මාර්ගය අවහිර කරමින් විරෝධතාවයක් ආරම්භ කිරීමට උත්සාහ කිරීමේ දී පොලීසිය සහ එම පිරිස අතර උණුසුම් තත්ත්වයක් ඇති වූ බවට වැඩිදුරටත් තොරතුරු වාර්තා වනවා.\nඑහි දී පිරිස අතර සිටි අයෙකු විසින් එල්ල කළ ප්‍රහාරයකින් තුවාල ලැබූ පොලිස් සැරයන්වරයෙකු ප්‍රතිකාර සඳහා අනුරාධපුර රෝහලට ඇතුළත් කර ඇත.",
       "URL": "https://www.hirunews.lk/319339/කැබිතිගොල්ලෑව-උණුසුම්-වෙයි-පොලිසියෙන්-අහසට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=765"
}