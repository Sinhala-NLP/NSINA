{
       "Source": "hirunews",
       "Timestamp": "Friday, 08 June 2018 - 16:54",
       "Headline": "සුළං සහ වැසි ඉදිරි දිනවලත්",
       "News Content": "නිරිතදිග මෝසම සක්‍රියවීම හේතුවෙන් දිවයින අභ්‍යන්තරයේ සහ දිවයින වටා මුහුදු ප්‍රදේශවල පවතින සුළං සහ වැසි තත්ත්වය ඉදිරි දින කිහිපයේදීත් පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nසබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති විය හැකි අතර ඇතැම් ස්ථානවලට මිලිමීටර් 100ක පමණ තද වැසි ඇති විය හැකි බවයි එම දෙපාර්තමේන්තුව සඳහන් කළේ.\nඑමෙන්ම බස්නාහිර, දකුණු, මධ්‍යම, උතුරු, උතුරුමැද සහ වයඹ පළාත්වල සහ මොණරාගල දිස්ත්‍රික්කයේ පැයට කිලෝමීටර් 60 දක්වා තද සුළං ඇති විය හැකි බව ද කාලගුණ විද්‍යා දෙපාර්තමේන්තුව තවදුරටත් කියා සිටියා.",
       "URL": "https://www.hirunews.lk/192601/සුළං-සහ-වැසි-ඉදිරි-දිනවලත්",
       "Category": "Local News",
       "Parent URL": "https://www.hirunews.lk/local-news.php?pageID=3905"
}