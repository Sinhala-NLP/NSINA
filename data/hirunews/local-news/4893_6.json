{
       "Source": "hirunews",
       "Timestamp": "Monday, 05 September 2016 - 7:42",
       "Headline": "Update : වෘත්තීය ක්‍රියාමාර්ග නිසා බදු එකතු කිරීමට බාධා",
       "News Content": "දේශීය ආදායම් දෙපාර්තමේන්තුවේ බදු එකතු කිරීමේ ක්‍රියාවලිය විදේශ සමාගමකට පැවරීමට එරෙහිව තමන් ආරම්භ කර ඇති සංකේත වර්ජනය සාර්ථක බව දේශීය  ආදායම් පොදු සේවක සංගමය පවසනවා.\nඅද පෙරවරුවේ සිට ආදායම් බදු දෙපාර්තමේන්තුවේ සේවකයින් ලෙඩ නිවාඩු දමා මෙම වෘත්තිය ක්‍රියාමාර්ගයට එක්ව සිටින අතර, පළාත් ආදායම් කාර්යාලවලද වෘත්තීය ක්‍රියාමාර්ගය  ක්‍රියාත්මක බවයි දේශීය  ආදායම් පොදු සේවක සංගමයේ ප්‍රධාන ලේකම් අජිත් පුෂ්පකුමාර සඳහන් කළේ.\nUpdate : Monday, September 5, 2016 : 1.12\n...................................................................................................\nදේශීය ආදායම් දෙපාර්තමේන්තුවේ බදු එකතු කිරීමේ ක්‍රියාවලිය විදේශ සමාගමකට පැවරීමට විරෝධය පළ කරමින් එම දෙපාර්තමේන්තුවේ සියලු නිලධාරීන් අද ලෙඩ නිවාඩු දමා, සේවයෙන් බැහැරවීමට තීරණය කර තිබෙනවා.\nදේශීය ආදායම් පොදු සේවක සංගමයේ ප්‍රධාන ලේකම් අජිත් පුෂ්පකුමාර හිරු ප්‍රවෘත්ති අංශයට සඳහන් කළේ බදු එකතු කිරීමේ ක්‍රියාවලිය පෞද්ගලික අංශයට පැවරීම සඳහා කැබිනට් පත්‍රිකාවක්ද මේ වනවිට මුදල් අමාත්‍යාංශය  විසින් ඉදිරිපත් කර ඇති බවයි.",
       "URL": "https://www.hirunews.lk/142251/update-වෘත්තීය-ක්‍රියාමාර්ග-නිසා-බදු-එකතු-කිරීමට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4893"
}