{
       "Source": "hirunews",
       "Timestamp": "Friday, 18 November 2016 - 11:17",
       "Headline": "යාපනයේ සරසවි සිසුන් දෙදෙනාගේ මරණය ගැන අත්අඩංගුවට ගත් පොලිස් නිලධාරින් යලි රිමාන්ඩ්",
       "News Content": "යාපනය සරසවියේ සිසුන් දෙදෙනෙකු යතුරුපැදියකින් ගමන් කරමින් සිටියදී සැකකටයුතු අනතුරකින් මියයාමේ සිද්ධියට අදාළව අත්අඩංගුවට ගත් පොලිස් නිලධාරින් පස් දෙනා දෙසැම්බර් 2 වනදා දක්වා තවදුරටත් රක්ෂිත බන්ධනාගාර ගත කිරීමට යාපනය මහේස්ත්‍රාත් අධිකරණය අද නියෝග කළා.\nපසුගිය ඔක්තෝම්බර් 21 වැනිදා මධ්‍යම රාත්‍රීයේ යාපනය සරසවියේ සිසුන් දෙදෙනෙකු යාපනය - කොක්කුවිල් ප්‍රදේශයේදී යතුරුපැදියකින් ගමන් කරමින් සිටියදී අනතුරකින් ජීවිතක්ෂයට පත්වූ අතර ඔවුන්ට පොලිසිය වෙඩි තබා ඇති බවයි පසුව හෙලිදරව් වූයේ.\nඅධිවේගයෙන් පොලිස් අණ නොතකා ගමන් කළ යතුරුපැදියට මෙලෙස වෙඩි තැබූ පොලිස් නිලධාරින් ඒ සම්බන්ධයෙන් වාර්තා කර තිබුණේ නැහැ.\nමෙම පොලිස් නිලධාරින් පස් දෙනා ආරක්ෂක හේතුන් මත අනුරාධපුර බන්ධනාගාරයේ රදවා ඇති අතර, නඩු විභාගය සදහා යාපනය අධිකරණය වෙත ඉදිරිපත් කෙරෙනවා.",
       "URL": "https://www.hirunews.lk/147801/යාපනයේ-සරසවි-සිසුන්-දෙදෙනාගේ-මරණය-ගැන-අත්අඩංගුවට-ගත්-පොලිස්-නිලධාරින්-යලි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4790"
}