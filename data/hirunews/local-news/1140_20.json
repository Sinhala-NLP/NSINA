{
       "Source": "hirunews",
       "Timestamp": "Friday, 27 May 2022 - 7:53",
       "Headline": "උතුරු කොරියාවට එරෙහි ආරක්ෂක මණ්ඩලයේ යෝජනාව චීනය සහ රුසියාව පරදවයි",
       "News Content": "උතුරු කොරියාවේ මිසයිල අත්හදාබැලීම් හේතුවෙන් එරටට එරෙහිව එක්සත් ජාතීන්ගේ ආරක්ෂක මණ්ඩලය මගින් ඉදිරිපත් කළ සම්බාධක යෝජනාවක් චීනය සහ රුසියාව නිෂේධ බලය යොදා පරාජය කර තිබෙනවා.\nඋතුරු කොරියාවට එරෙහිව දැනටමත් ජගත් සංවිධාන සම්බාධක ක්‍රියාත්මක වන අතර, එම සම්බාධක ඉහළ නැංවීමටයි ඊයේ ආරක්ෂක මණ්ඩලය වෙත නව යෝජනාවක් ඉදිරිපත් කෙරුණේ.\nඋතුරු කොරියාව වෙත තෙල් සහ දුම්කොළ අපනයනය තහනම් කිරීමද ඊට ඇතුළත්.\nදුම්පානයට දැඩි ලෙස ඇබ්බැහිවී සිටින උතුරු කොරියානු නායක කිම් ජොං අන්ද මෙම යෝජනාව මගින් ඉලක්ක කර තිබෙනවා.\nඑම යෝජනාවට ජගත් ආරක්ෂක මණ්ඩලයේ අනෙකුත් සාමාජිකයන් 13 දෙනාම පක්ෂව ඡන්දය ප්‍රකාශ කළද නිත්‍ය සාමාජිකයන් දෙදෙනෙකු වන චීනය සහ රුසියාව ඊට එරෙහිවීම හේතුවෙන් එම යෝජනාව පරාජයට පත්වුණා.\n2006 වසරේ උතුරු කොරියාවට මුලින්ම සම්බාධක පැනවුනු අතර, ඉන්පසු රුසියාව සහ චීනය ඊට එරෙහිව නිෂේධ බලය යෙදූ ප්‍රථම අවස්ථාව මෙයයි.",
       "URL": "https://www.hirunews.lk/305402/උතුරු-කොරියාවට-එරෙහි-ආරක්ෂක-මණ්ඩලයේ-යෝජනාව-චීනය-සහ-රුසියාව-පරදවයි",
       "Category": "Local News",
       "Parent URL": "https://www.hirunews.lk/local-news.php?pageID=1140"
}