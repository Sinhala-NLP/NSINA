{
       "Source": "hirunews",
       "Timestamp": "Saturday, 30 July 2022 - 11:35",
       "Headline": "මහනුවර ඇසළ පෙරහැර ඇරඹෙයි - අවසන් රන්දෝලි පෙරහැර අගෝස්තු 11 (වීඩියෝ)",
       "News Content": "මහනුවර ඓතිහාසික ශ්‍රී දළදා මාලිගාවේ මෙවර ඇසළ පෙරහැර මංගල්‍යයේ දේවාල අභ්‍යන්තර පෙරහැර සංචාරය කිරීම අද (30) සිට ආරම්භ වනවා.\nඑය ලබන පළමුවන දා දක්වා සිදු කිරීමට නියමිත අතර පළමු කුඹල් පෙරහැර වීදි සංචාරය කිරීම ආරම්භ වන්නේ ලබන මස දෙවනදායි.\nඑදින සිට 6 වන දා දක්වා දිනපතා, කුඹල් පෙරහැර වීදි සංචාරය කෙරෙනවා.\nමහනුවර ඇසළ පෙරහැර මංගල්‍යයේ පළමු රන්දොලි පෙරහැර ලබන මස 7 වන දා ආරම්භ කෙරෙන අතර අවසන් රන්දෝලි මහ පෙරහැර ලබන මස 11 වන දා විදී සංචාරය කිරීමටයි නියමියි.\nදිය කැපීමේ මංගල්‍ය ඊට පසු දින සිදු කෙරෙනවා.\nමේ අතර ඓතිහාසික රුහුණු කතරගම මහා දේවාලයේ මෙවර ඇසළ පෙරහැර මංගල්‍යය ද ඊයේ සුභ මොහොතින් ආරම්භ වුණා.\nඒ පළමු මගුල් පෙරහැරෙන්.\nඑහි දෙවන පෙරහැර අද පැවැත්වීමට නියමිතයි.",
       "URL": "https://www.hirunews.lk/311386/මහනුවර-ඇසළ-පෙරහැර-ඇරඹෙයි-අවසන්-රන්දෝලි-පෙරහැර-අගෝස්තු-11-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=980"
}