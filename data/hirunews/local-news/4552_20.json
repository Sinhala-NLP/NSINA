{
       "Source": "hirunews",
       "Timestamp": "Saturday, 22 April 2017 - 13:06",
       "Headline": "නියම බෙහෙත් වෙනුවට සත්ව බෙහෙත්",
       "News Content": "ඖෂධහලකින් ඖෂධ ලබා ගැනීමේදී නියමිත ඖෂධ වෙනුවට සතුන්ට ලබාදෙන ඖෂධ ලබාදීමේ පුවතක් හිරු ප්‍රවෘත්ති අංශයට වාර්තා වුණා.\nඒ, ගම්පහ - අස්ගිරිය ප්‍රදේශයෙන්.\nකාන්තාවක් සිය අතක ඇති වූ රෝගාබාධයකට රෝහලෙන් ප්‍රතිකාර ලබා ගැනීමෙන් අනතුරුව ඊට නියම කර තිබූ ඖෂධ ලබා ගැනීමට ගම්පහ ප්‍රදේශයේ පිහිටි ඖෂධ අලෙවිසලක් වෙත ගොස් තිබෙනවා.\nඑහිදී මෙලෙස සතුන්ට ලබාදෙන ඖෂධ ලබාදී ඇති බවයි ඇයගේ පුත්‍රයෙකු හිරු ප්‍රවෘත්ති අංශයට සඳහන් කළේ.\nමේ සම්බන්ධයෙන් අද ගම්පහ සෞඛ්‍ය වෛද්‍ය කාර්යාලයට පැමිණිල්ලක් ඉදිරිපත් කරන බව ද ඔහු සඳහන් කළා.",
       "URL": "https://www.hirunews.lk/159732/නියම-බෙහෙත්-වෙනුවට-සත්ව",
       "Category": "Local News",
       "Parent URL": "https://www.hirunews.lk/local-news.php?pageID=4552"
}