{
       "Source": "hirunews",
       "Timestamp": "Monday, 29 August 2022 - 15:40",
       "Headline": "හිටපු ජනාධිපති ගෝඨාභය රාජපක්ෂ ලංකාවට එයිද ?",
       "News Content": "හිටපු ජනාධිපති ගෝඨාභය රාජපක්ෂ මහතා ඉතාම නුදුරු දිනකදී මෙරටට පැමිණෙනු ඇතැයි ශ්‍රී ලංකා පොදුජන පෙරමුණේ මහලේකම් සාගර කාරියවසම් පවසනවා.\nඅද (29) පැවැති මාධ්‍ය හමුවකට එක්වෙමින් මහලේකම්වරයා ඒ බව සඳහන් කළා.\nමෙහිදී අදහස් දැකුවූ සාගර කාරියවසම්...\n\"ඉතාම මෑත කාලයකදී එතුමා ලංකාවට පැමිණෙනවා. හිටපු ජනාධිපතිවරයෙක් රටට එනකොට.. එතුමා ලංකාවෙන් ගිය තත්ත්වය අපි හැමෝම දන්නවානේ. එතුමා සුන්දර පරිසරයක් යටතේ නෙමෙයි ලංකාවෙන් ගියේ. එතුමා නැවත එනවානම් එතුමාට නැවත ඒ ආරක්ෂාව සහ හිටපු ජනාධිපතිවරයෙක්ට සුදුසු පහසුකම් සපයන්න ඕනේ. මම හිතන්නේ අවශ්‍ය කටයුතු දැන් පිළියෙල කරලා තියෙන්නේ. ඉතාම නුදුරු දිනයකදී ලංකාවට එයි කියලා තමයි අපි බලාපොරොත්තු වෙන්නේ.\"",
       "URL": "https://www.hirunews.lk/314045/හිටපු-ජනාධිපති-ගෝඨාභය-රාජපක්ෂ-ලංකාවට-එයිද",
       "Category": "Local News",
       "Parent URL": "https://www.hirunews.lk/local-news.php?pageID=904"
}