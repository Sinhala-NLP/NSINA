{
       "Source": "hirunews",
       "Timestamp": "Tuesday, 15 September 2020 - 13:58",
       "Headline": "මෙරට සිදුකළ ඇති පී.සී.ආර්. පරීක්ෂණ සංඛ්‍යාව දෙලක්ෂ පනස් දහස් ඉක්මවයි (වීඩියෝ)",
       "News Content": "මෙරට සිදුකර ඇති පී.සී.ආර්. පරීක්ෂණ සංඛ්‍යාව දෙලක්ෂ 50,000 ඉක්මවා තිබෙනවා.\nකොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ එලෙස ඊයේ සිදුකළ පී.සී.ආර්. පරීක්ෂණ සංඛ්‍යාව 1,920 ක් බවයි.\nමේ අතර නිරෝධායනය අවසන් කළ 11 දෙනෙකු අද දිනයේ නිවෙස් වෙත පිටත්ව ගොස් ඇති අතර,  පුද්ගලයින් 6,142 කු තවදුරටත් නිරෝධායනයට ලක්වී සිටිනවා.\nමේ වනවිට මෙරටින් වාර්තාවන කොරෝනා ආසාදිතයන් සංඛ්‍යාව 3,262 ක් වන අතර, සුවය ලැබූ සංඛ්‍යාව 3005 ක් බවයි වසංගත රෝග විද්‍යා  ඒකකය සඳහන් කළේ.\nමේ අතර, අද උදෑසනින් අවසන් වූ පැය 24 තුළ තවත් කොරෝනා ආසාදිතයන් 83,809 ක් වාර්තාවීමත් සමඟ ඉන්දියාවේ සමස්ත කොරෝනා ආසාදිතයන් සංඛ්‍යාව 49 ලක්ෂ 30,000 ඉක්මවා තිබෙනවා.\nඑමෙන්ම තවත් කොරෝනා මරණ 1,054 ක් වාර්තාවීමත් සමඟ ඉන්දියාවේ කොරෝනා මරණ සංඛ්‍යාව 80,000 ඉක්මවූවා.\nඇමරිකා එක්සත් ජනපදය හැරුණු කොට ලොව වැඩිම කොරෝනා ආසාදිතයන් වාර්තාවන ඉන්දියාවේ 38 ලක්ෂ 59,000 ක් සුවය ලබා ඇති අතර, දැනට ප්‍රතිකාර ලබන සංඛ්‍යාව දස ලක්ෂයකට ආසන්නයි.\nමහාරාෂ්ඨ ප්‍රාන්තය කොරෝනා වෛරසයෙන් වැඩිම පීඩාවට ලක්වූ ප්‍රාන්තය වන අතර, ආන්ද්‍ර ප්‍රදේශ්, තමිල්නාඩු, කර්නාටක සහ උත්තර් ප්‍රදෙශ් ප්‍රාන්තවලින්ද කොරෝනා ආසාදිතයන් සහ මරණ වැඩි වශයෙන් වාර්තාවනවා.",
       "URL": "https://www.hirunews.lk/250265/මෙරට-සිදුකළ-ඇති-පී-සී-ආර්-පරීක්ෂණ-සංඛ්‍යාව-දෙලක්ෂ-පනස්-දහස්-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2453"
}