{
       "Source": "hirunews",
       "Timestamp": "Wednesday, 02 June 2021 - 13:34",
       "Headline": "පානදුර සිට මීගමුව - කොච්චිකඩේ තෙක් වෙරළාසන්න මුහුදේ ධීවර කටයුතු තහනම්",
       "News Content": "පානදුර සිට කොළඹ හරහා මීගමුව - කොච්චිකඩේ දක්වා වෙරළාසන්න මුහුදේ  ධීවර කටයුතුවල නිරතවීම තහනම් කර තිබෙනවා.\nඑම්.වී. පර්ල් එක්ස්ප්‍රස් නෞකාව ගිලෙමින් පවතින බැවින් නැවත දැනුම් දෙනතුරු මෙම තහනම බලපැවැත්වෙන බවයි ධීවර දෙපාර්තමේන්තුව සඳහන් කළේ.\nමේ අතර තෙල් විසුරුමක් සිදුවුවහොත් විසුරුම්කාරක ඉසීමේ පහසුකම් සහිත වෙරළාරක්ෂක දෙපාර්තමේන්තුවට අයත් සමාරක්ෂා නෞකාව, ගිලෙමින් පවතින එම්.වී. එක්ස්ප්‍රස් පර්ල් නෞකාව ආසන්නයට යොමුකර තිබෙනවා.\nවෙරළාරක්ෂක දෙපාර්තමේන්තුව සඳහන් කළේ මේ දක්වා ගිලෙමින් පවතින නෞකාවෙන් තෙල් විසුරුමක් සිදුවන බවට වාර්තාවී නොමැති බවයි.\nඊට අමතරව තෙල් විසුරුමක් සිදුවුවහොත් ඊට මුහුණදීම සඳහා කුඩා යාත්‍රාවක්ද දික්ඕවිට ධීවර වරායේ ස්ථානගත කර ඇති බව වෙරළාරක්ෂක දෙපාර්තමේන්තුව කියා සිටියා.",
       "URL": "https://www.hirunews.lk/273167/පානදුර-සිට-මීගමුව-කොච්චිකඩේ-තෙක්-වෙරළාසන්න-මුහුදේ-ධීවර-කටයුතු-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=1912"
}