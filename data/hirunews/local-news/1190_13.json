{
       "Source": "hirunews",
       "Timestamp": "Thursday, 05 May 2022 - 15:06",
       "Headline": "අන්තරේ විරෝධතාවයෙන් ගමනාගමනයට බාධා (වීඩියෝ)",
       "News Content": "අන්තරේ විරෝධතා පා ගමනක් නිසා හයිලෙවල් මාර්ගයේ විජේරාම මංසන්ධි‍යේ සිට නුගේගොඩ දක්වා රථවාහන තදබදයක් හටගෙන තිබෙනවා.\nවැඩි විස්තර;\nඅන්තර් විශ්වවිද්‍යාල ශිෂ්‍ය බල මණ්ඩලය විසින් ආරම්භ කර ඇති විරෝධතා පාගමන මේ වනවිට රාජගිරිය මංසන්ධියට පැමිණි තිබෙනවා.\nමේ හේතුවෙන් ඒ අවට මාර්ගවල රථ වාහන තදබදයක් ද පවතින බවටයි හිරු වාර්තාකරු සඳහන් කළේ.\nඅද දහවල් ඔවුන් මෙම පාගමන ආරම්භ කළේ ශ්‍රී ජයවර්ධනපුර විශ්වවිද්‍යාලය ඉදිරිපිටින්.\nපසුව හයිලෙවල් මාර්ගය ඔස්සේ නුගේගොඩට පැමිණ නාවල හරහා රාජගිරිය දෙසට පැමිණියා.\nමේ වනවිට සිසුන් රාජගිරිය ගුවන් පාලමෙහි සිතුවමක් නිර්මාණය කරමින් සිටිනවා.",
       "URL": "https://www.hirunews.lk/303575/අන්තරේ-විරෝධතාවයෙන්-ගමනාගමනයට-බාධා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1190"
}