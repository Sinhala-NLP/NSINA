{
       "Source": "hirunews",
       "Timestamp": "Saturday, 12 May 2018 - 12:08",
       "Headline": "ජනපති අද ඉරානයට - නව අවබෝධතා ගිවිසුමකටත් අත්සන් තබයි",
       "News Content": "ජනාධිපති මෛත්‍රීපාල සිරිසේන දෙදින නිළ සංචාරයක් සඳහා අද ඉරානය බලා පිටත්ව ගියා.\nඒ, ඉරාන ජනාධිපති හසාන් රවුහානිගේ විශේෂ නිළ ආරාධනයකට අනුවයි.\nසිය සංචාරයේදී ජනාධිපතිවරයා ඉරාන - ශ්‍රී ලංකා ආර්ථික සහ වෙළද සබදතා වැඩිදියුණු කරලීම පිළිබද මෙන්ම ඉරාන ආයෝජන මෙරට තුළ දිරි ගැන්වීම පිළිබද අවධානය යොමු කරනු ඇති.\nඉරාන ජනාධිපති හසාන් රවුහානි සහ ජනාධිපති මෛත්‍රීපාල සිරිසේන අතර නිළ සාකච්ඡා හෙට පැවැත්වීමට නියමිතයි.\nඑහිදී දෙරට අතර ආර්ථික සහ වෙළද සබඳතා ශක්තිමත් කරලීමේ නව අවබෝධතා ගිවිසුමකට ද අත්සන් තැබීමට නියමිතයි.\nඉරාන වාණිජ මණ්ඩලය මගින් සංවිධාන කර ඇති විශේෂ ආයෝජන සහ ව්‍යාපාරික හමුවක් ඇමතීමට ද ජනාධිපති මෛත්‍රීපාල සිරිසේන ඇරයුම් ලා සිටිනවා.\nඑමෙන්ම ජනාධිපතිවරයා ඉරාන පාර්ලිමේන්තුවේ ද නිරීක්ෂණ චාරිකාවකට එක් වන බව සඳහන්.",
       "URL": "https://www.hirunews.lk/190561/ජනපති-අද-ඉරානයට-නව-අවබෝධතා-ගිවිසුමකටත්-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=3949"
}