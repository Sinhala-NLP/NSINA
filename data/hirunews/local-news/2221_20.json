{
       "Source": "hirunews",
       "Timestamp": "Sunday, 10 January 2021 - 8:46",
       "Headline": "මොරටු සමන්ගේ ගෝලයෙකුගේ රියදුරා අත්අඩංගුවට",
       "News Content": "ඝාතනයට ලක්වූ මත්ද්‍රව්‍ය ජාවාරම්කරුවෙකු සහ සංවිධානාත්මක අපරාධකරුවෙකු වූ මොරටු සමන්ගේ සමීපතම ගෝලයෙකු වන සුමිත් නැමැත්තාගේ රියදුරා ලෙස කටයුතු කළ අයෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඒ, මොරටුව - කටුබැද්ද ප්‍රදේශයේ ඊයේ සිදුකළ වැටලීමකදීයි.\nසැකකරු සන්තකයේ තිබී විදේශීය රටක නිෂ්පාදිත ජීව අත්බෝම්බයක් සහ හෙරොයින් ග්‍රෑම් 05ක ප්‍රමාණයක් සොයාගෙන ඇති අතර, කිසියම් අපරාධයක් සිදුකිරීම සඳහා මෙම අත්බෝම්බය ළඟ තබාගෙන සිටියේද යන්න පිළිබඳව විමර්ශන සිදුකරන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/259286/මොරටු-සමන්ගේ-ගෝලයෙකුගේ-රියදුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2221"
}