{
       "Source": "hirunews",
       "Timestamp": "Friday, 02 July 2021 - 8:06",
       "Headline": "ඊයේ දිනයේත් ආසාදිතයින් 1,883 ක්",
       "News Content": "නව කොරෝනා අසාදිතයින් 1,883 දෙනෙකු හඳුනා ගැනීමත් සමඟ මෙරට සමස්ත කොරෝනා අසාදිතයින් සංඛ්‍යාව දෙලක්ෂ හැට දහසේ සීමාව ඉක්මවා යමින් මේ වනවිට 260,972 ක් ලෙස දැක්වෙනවා.\nනව ආසාදිතයින් අතරින් 1,815 දෙනෙකු අලුත් අවුරුදු කොරෝනා පොකුරේ ආසාදිතයින් වන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nවිදේශයන්හි සිට දිවයිනට පැමිණ නිරෝධායනයට ලක්වෙමින් සිටින පුද්ගලයින් 68 දෙනෙකුද ඊයේ ආසාදිතයින් ලෙස හඳුනාගෙන තිබුණා.\nසුවය ලැබු ආසාදිතයින් ගණන 227,840 ක්.\nඑසේම, පසුගිය 30 වැනිදා සිදුවූ කොරෝනා ආසාදිත පුද්ගල මරණ 43 ක් සෞඛ්‍ය සේවා අධ්‍යක්ෂ ජනරාල්වරයා විසින් ඊයේ පස්වරුවේ තහවුරු කළා.\nකාන්තාවන් 16 දෙනෙකු සහ පිරිමි පුද්ගලයින් 27 දෙනෙකු එලෙස ජීවිතක්ෂයට පත්ව තිබුණා.\nඅවුරුදු 30 ත්, 59 ත් අතර සිදුව ඇති මරණ සංඛ්‍යාව 06 ක්.\nඑසේම, අවුරුදු 60 ඉක්ම වූ පුද්ගල මරණ සංඛ්‍යාව 37 ක් ලෙසයි දැක්වෙන්නේ.\nඒ අනුව මෙරටින් වාර්තා වන සමස්ත කොරෝනා ආසාදිත පුද්ගල මරණ සංඛ්‍යාව 3,120 ක්.\nමේ අතර, නිරෝධායන නීති උල්ලංඝනය කිරීම හේතුවෙන් ඊයේ දිනයේදී පුද්ගලයින් 325 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/275841/ඊයේ-දිනයේත්-ආසාදිතයින්-1883-ක්",
       "Category": "Local News",
       "Parent URL": "https://www.hirunews.lk/local-news.php?pageID=1847"
}