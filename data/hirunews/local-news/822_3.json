{
       "Source": "hirunews",
       "Timestamp": "Thursday, 06 October 2022 - 10:28",
       "Headline": "ශ්‍රී ලංකාවේ ණය හිමියන්ගේ සමුළුවේ සම සභාපතිත්වය ජපානයට - ජනපති",
       "News Content": "ණය ප්‍රතිව්‍යුහගත කිරීමේ ක්‍රියාවලියේ දී ජපානය ශ්‍රී ලංකාවට සහාය ලබා දීමට සිය කැමැත්ත ප්‍රකාශ කළ බව ජනාධිපති රනිල් වික්‍රමසිංහ කියා සිටිනවා.\nජනාධිපතිවරයා ඒ බව කියා සිටියේ, අද(06) පාර්ලිමේන්තුවේ දී විශේෂ ප්‍රකාශයක් කරමින්.\nඑහි දී ජනාධිපතිවරයා වැඩිදුරටත් කියා සිටියේ ශ්‍රී ලංකාවේ ණය හිමියන්ගේ සමුළුවේ සම සභාපතිත්වය දැරීමට ද ජපානය සිය කැමැත්ත ලබා දුන් බවයි එසේ ම පසුගිය මාස කිහිපය තුළ ජපානය සමඟ ඇති බැඳීම් ශක්තිමත් කර ගැනීමට අපි දැඩි උත්සාහයක යෙදෙන බව ද ජනාධිපතිවරයා තම විශේෂ ප්‍රකාශය ඔස්සේ පාර්ලිමේන්තුවට අවධාරණය කළා.\nමේ අතර, චීනය අතීතයේ සිට ම අපට සහාය දක්වන අතර මේ තීරණාත්මක අවස්ථාවේදීත් ඔවුන් එසේ කරනු ඇතැයි අපි බලාපොරොත්තු වෙනවා යනුවෙන් ද ජනපතිවරයා පාර්ලිමේන්තුවේ දී සිය විශේෂ ප්‍රකාශය කරමින් කියා සිටියා.",
       "URL": "https://www.hirunews.lk/317159/ශ්‍රී-ලංකාවේ-ණය-හිමියන්ගේ-සමුළුවේ-සම-සභාපතිත්වය-ජපානයට-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=822"
}