{
       "Source": "hirunews",
       "Timestamp": "Saturday, 04 December 2021 - 17:10",
       "Headline": "චීන පොහොර යාත්‍රාව  ශ්‍රී ලංකා මුහුදු සීමාවෙන් පිටව යයි",
       "News Content": "අහිතකර බැක්ටීරියා අඩංගු කාබනික පොහොර තොගයක් මෙරටට රැගෙන ආ චීන නෞකාව යළි මෙරට මුහුදු සීමාවෙන් පිටව ගොස් තිබෙනවා.\nඅදාළ කාබනික පොහොර තොගය ලබා ගැනීම ප්‍රතික්ෂේප කිරීමත් සමඟ දීර්ඝ කාලයක් මුළුල්ලේ මෙම නෞකාව මෙරට මුහුදු සීමාවේ සැරිසරමින් තිබුණා.\nනෞකා සමාගමට සහ එහි දේශීය සමාගමට මුදල් ගෙවීම වළක්වාලමින් අධිකරණ නියෝගයක්ද නිකුත් කර ඇති අතර, බේරුම්කරන ක්‍රියාවලියකට යොමුවන බව පවසමිනුයි නෞකාව පිටව ගොස් ඇත්තේ.",
       "URL": "https://www.hirunews.lk/290018/චීන-පොහොර-යාත්‍රාව-ශ්‍රී-ලංකා-මුහුදු-සීමාවෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=1517"
}