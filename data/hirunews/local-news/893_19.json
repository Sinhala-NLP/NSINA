{
       "Source": "hirunews",
       "Timestamp": "Saturday, 03 September 2022 - 19:54",
       "Headline": "දුරකථන හා රූපවාහිනී සේවා ගාස්තු වැඩි වෙයි - අන්තර්ජාල ගාස්තුවත් ඉහළට (වීඩියෝ)",
       "News Content": "දුරකතන ගාස්තු ඉහළ නැංවීම සඳහා ශ්‍රී ලංකා විදුලි සංදේශ නියාමන කොමිෂන් සභාව දුරකථන සේවා සැපයුම්කරුවන්ට අවසර ලබා දී තිබෙනවා.\nඒ අනුව ස්ථාවර දුරකතන, ජංගම දුරකතන මෙන්ම චන්ද්‍රිකා රූපවාහිනි සේවා ගාස්තු ලබන සඳුදා සිට ඉහළ නැංවෙනු ඇති.\nඩොලරයේ අගය දිගින් දිගටම වැඩිවීමේ ප්‍රතිඵලයක් ලෙස මෙහෙයුම් පිරිවැය තවදුරටත් ඉහළ යාම හේතුවෙන් ලබන සඳුදා සිට ක්‍රියාත්මක වන පරිදි සේවා ගාස්තු ඉහළ නැංවීමට සිදුව ඇති බව මෙරට ප්‍රධාන දුරකථන සේවා සැපයුම්කරුවන් සඳහන් කරනවා.\nඒ අනුව ශ්‍රී ලංකා විදුලි සංදේශ නියාමන කොමිෂන් සභාවේ අනුමැතියට යටත්ව ජංගම දුරකථන, ස්ථාවර දුරකථන, අන්තර්ජාල පහසුකම් සඳහා වන ගාස්තු සියයට 20%කින් ඉහළ නැංවෙනු ඇති.\nඑසේම දුරකථන සමාගම් මගින් පවත්වාගෙන යන චන්ද්‍රිකා සහ කේබල් රූපවාහිනී සේවා සඳහා වන ගාස්තු 25%කින් ඉහළ යනවා.\nඊට අමතරව එම සේවාවන් සඳහා අදාළවන එකතු කළ අගය මත බද්ද හෙවත් VAT බදු ප්‍රතිශතයද එළැඹෙන සඳුදා සිට 3%කින් ඉහළ නංවා ඇති අතර නව VAT බදු ප්‍රතිශතය 15%ක්.\nදුරකතන සේවා ගාස්තු ඉහළ නැංවීම අනුව මෙරට ප්‍රධාන දුරකථන සේවා සැපයුම්කරුවෙකු වන මොබිටෙල් සමාගම සිය පෙරගෙවුම් පැකේජයන් ඉහළ නැංවීම මෙලෙස දක්වා තිබෙනවා.\nඒ අනුව රුපියල් 100ක්ව පවතින පැකේජය රුපියල් 120 දක්වාත්, රුපියල් 240ක්ව පවතින පැකේජය රුපියල් 276.28 දක්වාත්, රුපියල් 598ක් ව පවතින පැකේජය රුපියල් 717ක් දක්වාත් ඉහළ නංවා තිබෙනවා.\nමොබිටෙල් සමාගමේ පසුගෙවුම් අන්තර්ජාල පැකේජයන් ඉහළ නංවා ඇත්තේ රුපියල් 790ක්ව පවතින පැකේජය රුපියල් 948 දක්වාත්, රුපියල් 990ක්ව පවතින පැකේජය රුපියල් 1,188ක් සහ රුපියල් 2,990ක්ව පවතින පැකේජය රුපියල් 3,588ක් දක්වායි.\nඑසේම මෙරට තවත් ප්‍රධාන දුරකතන සමාගමක් වන ඩයලොග් සමාගම සිය පෙර ගෙවුම් අන්තර්ජාල පැකේජයන් ඉහළ නංවා ඇත්තේ මේ ආකාරයෙන්...\nඒ අනුව රුපියල් 29ක්ව පැවති පැකේජය රුපියල් 35ක් දක්වාත්, රුපියල් 49ක්ව පැවති පැකේජය රුපියල් 59ක් දක්වාත්, රුපියල් 99ක්ව පැවති පැකේජය රුපියල් 119ක් දක්වාත් , රුපියල් 199ක්ව පැවති පැකේජය රුපියල් 239ක් දක්වාත් ඉහළ යනු ඇති.\nඩයලොග් සමාගමේ පසුගෙවුම් පැකේජයන් ඉහළයාම සිදුවන්නේ රුපියල් 199ක්ව පවතින පැකේජයක් රුපියල් 249ක් දක්වාත්, රුපියල් 349ක්ව පවතින පැකේජය රුපියල් 439ක් දක්වාත්, රුපියල් 499ක්ව පවතින පැකේජය රුපියල් 619ක් දක්වා සහ රුපියල් 949ක්ව පවතින පැකේජය රුපියල් 1,179ක් දක්වායි.\nඑයාර්ටෙල් සමාගමේ අන්තර්ජාල පැකේජයන් ඉහළ නැංවීම අනුව රුපියල් 98ක්ව පවතින පැකේජය රුපියල් 129ක් දක්වාත්, රුපියල් 199ක්ව පවතින පැකේජය රුපියල් 249 දක්වාත්, රුපියල් 399ක්ව පවතින පැකේජය රුපියල් 499ක් දක්වාත් ඉහළ යනු ඇති.\nඑයාර්ටෙල් සමාගම සිය දුරකථන සහ අන්තර්ජාල පසුගෙවුම් පැකේජයන් ඉහළ නංවා ඇත්තේ මේ ආකාරයෙන්...\nඒ අනුව රුපියල් 699ක්ව පවතින පසුගෙවුම් පැකේජය රුපියල් 839 දක්වාත්, රුපියල් 900ක්ව පවතින පසුගෙවුම් පැකේජය රුපියල් 1,080 දක්වාත් ඉහළ නැංවෙනවා.\nහච් සමාගම සිය පසුගෙවුම් පැකේජයන් වල මිල ගණන් ඉහළ දමා ඇත්තේ මෙලෙසින්...\nඒ අනුව රුපියල් 399ක්ව පවතින පැකේජය රුපියල් 480ක් දක්වාත්, රුපියල් 599ක්ව පවතින පැකේජය රුපියල් 720 දක්වා සහ රුපියල් 1,499ක්ව පවතින පැකේජය රුපියල් 1,800දක්වාත් ඉහළ නැංවෙනවා.\nශ්‍රී ලංකා ටෙලිකොම් සමාගමද සිය ගාස්තු ඉහළ නංවා ඇති අතර ඔවුන් සිය අන්තර්ජාල පැකේජයන් ඉහළ නංවා ඇත්තේ රුපියල් 499ක්ව පවතින පැකේජය රුපියල් 650 දක්වා සහ රුපියල් 790ක්ව පවතින පැකේජය රුපියල් 990ක් දක්වායි.\nඊට අමතරව රුපියල් 1,490ක්ව පවතින පැකේජය රුපියල් 1,790ක් දක්වා සහ රුපියල් 2,690ට පවතින පැකේජය රුපියල් 3,090ක් දක්වාත් ඉහළ නැංවෙනවා.\nදුරකථන සමාගම් මගින් පවත්වාගෙන යන චන්ද්‍රිකා සහ කේබල් රූපවාහිනී සේවා සඳහා වන ගාස්තු ඉහළ නැංවීම යටතේ ඩයලොග් ටී.වී හී පැකේජ සඳහා රුපියල් 383ක්ව පවතින පැකේජය රුපියල් 480 දක්වාත් , රුපියල් 799ක්ව පවතින පැකේජය රුපියල් 1,000 දක්වාත්, රුපියල් 1,799 ක්ව පවතින පැකේජය රුපියල් 2,250දක්වාත් ඉහළ නැංවෙනවා.\nපියෝ ටී.වී ගාස්තු ඉහළ නැංවීම යටතේ එම සමාගමේ රුපියල් 399ක්ව පවතිනන පැකේජය රුපියල් 499ක් දක්වාත්, රුපියල් 690ක්ව පවතින පැකේජය රුපියල් 860ක් දක්වා සහ රුපියල් 1299ක්ව පවතින පැකේජය රුපියල් 1625ක් දක්වාත් ඉහළ නැංවෙනවා.\nගාස්තු සංශෝධනය සම්බන්ධයෙන් වන සම්පූර්ණ නිවේදනය මෙතැනින්....",
       "URL": "https://www.hirunews.lk/314474/දුරකථන-හා-රූපවාහිනී-සේවා-ගාස්තු-වැඩි-වෙයි-අන්තර්ජාල-ගාස්තුවත්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=893"
}