{
       "Source": "hirunews",
       "Timestamp": "Monday, 11 December 2017 - 7:01",
       "Headline": "සැකයක් ඉතිරි කළ මරණය (ඡායාරූප)",
       "News Content": "වවුනියාව, නෙඩුන්කේන්, පලම්පාසි ප්‍රදේශයේ නිවසක් තුලදී ගෙල වැළලාගෙන මියගොස් සිටි තරුණියකගේ මළ සිරුරක් ඊයේ (10) සොයාගත් බව ඔඩ්ඩුසුඩාන් පොලිසිය පවසනවා.\nලද තොරතුරක් මත යෝගරාසා කම්සිගා නමැති 20 හැවිරිදි මෙම තරුණියගේ සිරුර සොයාගත් බවයි ඔඩ්ඩුසුඩාන් පොලිසිය වැඩිදුරටත් පැවසුවේ.\nතරුණියගේ මරණය හේතුව තවමත් අනාවරණය වී නොමැති අතර මෙය සියදිවි නසා ගැනීමක්ද නැතහොත් ඝාතනයක්ද යන්න සම්බන්ධයෙන් සැකයක් පවතින බවයි වාර්තා වන්නේ.\nසිරුර පශ්චාත් මරණ පරීක්ෂණ කටයුතු සඳහා මුලතිව් රෝහලට ගෙනගොස් ඇති අතර සිද්ධිය සම්බන්ධයෙන් පොලිසිය වැඩිදුර  පරීක්ෂණ පවත්වනු ලබනවා.\nඡායාරූප - වවුනියාව, මාධව කුලසූරිය",
       "URL": "https://www.hirunews.lk/178082/සැකයක්-ඉතිරි-කළ-මරණය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4178"
}