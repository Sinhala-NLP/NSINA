{
       "Source": "hirunews",
       "Timestamp": "Tuesday, 29 November 2022 - 8:10",
       "Headline": "මම තවම ජාතික සංවිධායක - දුමින්ද දිසානායක සලකුණේ දී කියයි",
       "News Content": "තමන් තවමත් ශ්‍රී ලංකා නිදහස් පක්ෂයේ ජාතික සංවිධායක බව පාර්ලිමේන්තු මන්ත්‍රී දුමින්ද දිසානායක ප්‍රකාශ කළා.\nඔහු මේ බව කියා සිටියේ හිරු ටී.වී ඔස්සේ ඊයේ (28) විකාශය වූ බලය දේශපාලනික සංවාදාත්මක වැඩසටහනට එක්වෙමින්.\nමේ අතර කෘෂිකර්ම අමාත්‍ය මහින්ද අමරවීර තමන් එක්සත් ජනතා නිදහස් සන්ධානයේ මහලේකම්වරයා ලෙස තවදුරටත් කටයුතු කරන බවත් නව මහලේකම්වරයෙකු පත්කළ බවට කිසිදු දැනුම් දීමක් නොකළ බවටත් දන්වමින් මැතිවරණ කොමිසන් සභාවේ සභාපතිවරයා වෙත ඊයේ ලිපියක් යොමු කර තිබෙනවා.\nඑමෙන්ම ජනාධිපති රනිල් වික්‍රමසිංහ සහ ආණ්ඩුවට සහාය දෙන ශ්‍රී ලංකා නිදහස් පක්ෂයේ මන්ත්‍රී කණ්ඩායම අතර සාකච්ඡාවක් ද ඊයේ පැවත් වුණා.",
       "URL": "https://www.hirunews.lk/321539/මම-තවම-ජාතික-සංවිධායක-දුමින්ද-දිසානායක-සලකුණේ-දී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=701"
}