{
       "Source": "hirunews",
       "Timestamp": "Sunday, 06 August 2023 - 14:06",
       "Headline": "ආබාධිත රණවිරුවන්ගේ වැටුප් සහ දීමනා කප්පාදුවට එරෙහිව චෝදනාවක් (වීඩියෝ)",
       "News Content": "රජය විවිධ හේතු ඉදිරිපත් කරමින් ආබාධිත රණවිරුවන්ගේ වැටුප් සහ දීමනා කප්පාදු කරමින් චක්‍රලේඛයක් නිකුත් කර ඇති බව 'රණවිරු අපි වෙනුවෙන් අපි' සංගමය චෝදනා කරනවා.\nඔවුන් පවසන්නේ ආබාධිත රණවිරුවෙක් වෙනත් හදිසි අනතුරකින් වයස අවුරුදු 55ට පෙර මිය ගියහොත් නව චක්‍රලේඛය අනුව ඔහුගේ පවුලට වැටුප නොලැබෙන බවයි.\nයුද්ධයෙන් ආබාධිත වූ නමුත් වයස අවුරුදු 55 සම්පූර්ණ වීමට පෙර මියගිය රණවිරුවන්ගේ වැටුප් හා දීමනා ඔවුන්ගේ යැපෙන්නන් වෙත අවුරුදු 55 සම්පූර්ණ වනතුරුම රජය විසින් පසුගිය සමයේ ගෙවනු ලැබුවා.\nරිය අනතුරු හේතුවෙන් මියයාම,\nහදිසි අනතුරු හේතුවෙන් මියයාම,\nකලකෝලාහලවලට සම්බන්ධවීමෙන් මියයෑම,\nආදී හේතු මත මින් ඉදිරියට ආබාධිත රණවිරුවන් වෙනුවෙන් ගෙවන වැටුප් හා දීමනා කප්පාදු කරමින් රජය චක්‍රලේඛයක් නිකුත් කර ඇති බව රණවිරු අපි වෙනුවෙන් අපි සංගමය චෝදනා කරනවා.\nයුද්ධයේදී සිදුවූ ආබාධ තත්ත්වයන්ගේ බලපෑම මත මිය ගිය රණවිරුවන්ට පමණක් මින් ඉදිරියට අදාළ දීමනා සහ වැටුප් ගෙවීම සිදු කරන බව ඔවුන් පෙන්වා දෙනවා.",
       "URL": "https://www.hirunews.lk/343815/ආබාධිත-රණවිරුවන්ගේ-වැටුප්-සහ-දීමනා-කප්පාදුවට-එරෙහිව-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=120"
}