{
       "Source": "hirunews",
       "Timestamp": "Sunday, 30 January 2022 - 11:15",
       "Headline": "බොරතෙල් බැරලයක් ඩොලර් 90 ඉක්මවයි",
       "News Content": "භූ දේශපාලනික අවිනිශ්චිතතාව සහ සැපයුම් පහත වැටීම හේතුවෙන් ලෝක වෙළඳපොලේ ඛනිජ තෙල් මිල මේ වනවිට වසර 07කින් ඉහළම අගය සලකුණු කරන අතර බ්‍රෙන්ට් වර්ගයේ තෙල් බැරලයක මිල ඩොලර් 90 ඉක්මවා තිබෙනවා.\nසති අන්තයේ එම තෙල් බැරලයක මිල ඩොලර් 90.03 ක් ලෙස සටහන් වූයේ ගනුදෙනු අතරතුර ඩොලර් 91.70 දක්වා ඉහළ යෑමෙන් අනතුරුවයි.\n2014 වසරේ ඔක්තෝම්බරයෙන් පසු ඉහළම බොරතෙල් අගය මෙමගින් සටහන් කෙරෙනවා.\nඑමෙන්ම, සති 06 ක් තුළ අඛණ්ඩව තෙල් මිලෙහි වර්ධනයක් දක්නට ලැබීම විශේෂත්වයක්.\nඅමෙරිකානු ඩබ්ලිව්.ටී.අයි. තෙල් බැරලයක මිලද සති අන්තයේදී ඩොලර් 86.82 දක්වා ඉහළ ගියා.\nඔපෙක් සංවිධානයේ රටවල් මෙන්ම ඔපෙක් ප්ලස් ලෙස හැඳින්වෙන රුසියාව ඇතුළු එහි සන්ධානගත රටවල් නිෂ්පාදන මට්ටම් ඉහළ නැංවීමේ අර්බුදයකට මුහුණ දී සිටින අතර, එක්සත් අරාබි එමීර් රාජ්‍යයට එල්ල වූ හවුති ඩ්‍රෝන ප්‍රහාරයට ද වෙළඳපොළ ප්‍රතිචාර දැක්වීම මෙලෙස තෙල් මිල ඉහළ යෑමට හේතුවයි.",
       "URL": "https://www.hirunews.lk/295635/බොරතෙල්-බැරලයක්-ඩොලර්-90-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1388"
}