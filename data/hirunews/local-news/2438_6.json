{
       "Source": "hirunews",
       "Timestamp": "Tuesday, 22 September 2020 - 8:48",
       "Headline": "හෙරොයින් සමඟ 9දෙනෙකු අත්අඩංගුවට (වීඩියෝ සහ ඡායාරූප)",
       "News Content": "හෙරොයින් ග්‍රෑම් 300 ක් සමගින් සැකකරුවන් 9 දෙනෙකු සපුගස්කන්ද ප්‍රදේශයේදී පොලීසිය අත්අඩංගුවට ගෙන තිබෙනවා.\nඔවුන් එම ප්‍රදේශයේ විවිධ ස්ථානවලදී හෙරොයින් ළඟ තබාගෙන සිටියදී ඊයේ(21) මෙලෙස අත්අඩංගුවට ගෙන ඇති බව සඳහන්.\nදැනට මත්ද්‍රව්‍ය සම්බන්ධයෙන් චෝදනා එල්ලවී බන්ධනාගාර ගතව සිටින කළු තුෂාර නැමැත්තාගේ ගෝලයෙකුද හෙරොයින් සමඟ ගොතටුව ප්‍රදේශයේදී අත්අඩංගුවට ගත් බවයි පොලීසිය සඳහන් කළේ.\nමේ අතර කටුනායක 18 කණුව ප්‍රදේශයේදිද සිදුකළ වැටලීමකදී හෙරොයින් සමඟින් සැකකරුවන් පස්දෙනෙකු ඊයේ(21) අත්අඩංගුවට ගෙන තිබෙනවා.\nමොවුන් 18 කණුව, වෙළබඩපාර, අමන්දොලුව සහ හීනටියන යන ප්‍රදේශවල පදිංචිකරුවන් පිරිසක්.\nඑමෙන්ම බොරැල්ල - සහස්පුර ප්‍රදේශයේදීද හෙරොයින් ග්‍රෑම් 5 යි මිලිග්‍රෑම් 50 ක් සමඟ තවත් සැකකරුවෙකු අත්අඩංගුවට ගෙන තිබෙනවා.\nඔහු බොරැල්ල ප්‍රදේශයේම පදිංචි 62 හැවිරිදි අයෙකු බවයි පොලීසිය සඳහන් කළේ.",
       "URL": "https://www.hirunews.lk/250812/හෙරොයින්-සමඟ-9දෙනෙකු-අත්අඩංගුවට-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2438"
}