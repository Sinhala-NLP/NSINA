{
       "Source": "hirunews",
       "Timestamp": "Friday, 08 July 2016 - 15:57",
       "Headline": "වෛද්‍යවරයෙකුගේ මළ සිරුරක් හෝටල් කාමරයකින් හමුවෙයි",
       "News Content": "සැක කටයුතු ලෙස මිය ගිය ගම්පහ මහරෝහලේ සේවය කරන වෛද්‍යවරයෙකුගේ මළ සිරුරක් ගම්පහ - කිරිදිවිට ප්‍රදේශයේ හෝටල් කාමරයක තිබී අද සොයා ගත්තා.\nගම්පහ - බණ්ඩාරනායකපුර ප්‍රදේශයේ පදිංචි මෙම වෛද්‍යවරයා ඊයේ රාත්‍රියේ මෙම ලැගුම්හලේ නවාතැන් ගෙන ඇති බවයි එහි සේවකයන් පොලීසියට ප්‍රකාශ කර ඇත්තේ.\nඅද දහවල් වන තුරු ඔහු පිටතට නොපැමිණි නිසා ඔවුන් කාමරය පරීක්ෂා කර ඇති අතර එහිදී වෛද්‍යවරයාගේ මළ සිරුර සොයාගෙන තිබෙනවා.\nකාමරයේ ඇද අසළ එන්නත් කුප්පි කිහිපයක් ද තිබූ බව එම ස්ථානයට ගිය හිරු වාර්තාකරු ප්‍රකාශ කළා.",
       "URL": "https://www.hirunews.lk/137522/වෛද්‍යවරයෙකුගේ-මළ-සිරුරක්-හෝටල්-කාමරයකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4974"
}