{
       "Source": "hirunews",
       "Timestamp": "Friday, 04 November 2022 - 21:46",
       "Headline": "තිලිණි ප්‍රියමාලිගේ සහ ජානකී සිරිවර්ධනගේ හඬ පටයක් එළියට (වීඩියෝ)",
       "News Content": "තිළිණි ප්‍රියමාලි සහ ජානකී සිරිවර්ධන අතර සිදුවූ බවට පැවසෙන දුරකථන සංවාදයක හඬපටයක් හිරු ප්‍රවෘත්ති වෙත ලැබි තිබෙනවා.\nමේ අතර තිළිණි ප්‍රියමාලිගේ මූල්‍ය වංචාවන්ට අදාලව අපරාධ පරීක්ෂණ දෙපාර්තමේන්තුව අද පෙරවරුවේ අත්අඩංගුවට ගත් ක්‍රිෂ් කාල්ටන් සමාගමේ විධායක අධ්‍යක්ෂකවරියක වන ජානකී සිරිවර්ධනගෙන් තවදුරටත් ප්‍රකාශ සටහන් කරගනිමින් පවතින බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දූව මහතා ප්‍රකාශ කළා.\nඅපරාධ පරීක්ෂණ දෙපාර්තමේන්තුවේ ජ්‍යේෂ්ඨ නිලධාරියෙකු හිරු ප්‍රවෘත්ති වෙත සඳහන් කළේ ප්‍රකාශ සටහන් කරගැනීම රාත්‍රිය වනතෙක්ම සිදුවුවහොත් සැකකාර ජානකී සිරිවර්ධන අද දිනයේදී අධිකරණයට ඉදිරිපත් නොකරනු ඇති බවයි.\nබරපතල මූල්‍ය වංචා චෝදනා යටතේ රක්ෂිත බන්ධනාගාර ගත කර සිටින තිළිනි ප්‍රියමාලිගේ මුදල් ගනුදෙනුවලට ආධාර අනුබල දීමේ චෝදනා යටතේ ව්‍යාපාරික කාන්තාවක් වන ජානකී සිරිවර්ධන අපරාධ පරීක්ෂණ දෙපාර්තමේන්තුව අද\nපෙරවරුවේ අත්අඩංගුවට ගත්තා.\nඒ කොළඹ කොටුවේ පිහිටි රිට්ස් කාල්ටන් සමාගමේ ප්‍රධාන කාර්යාලයේදියි.\nපොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දූව මහතා පැවසූවේ අපරාධ පරීක්ෂණ දෙපාර්තමේන්තුවේ නිලධාරීන් සැකකාර ජානකී සිරිවර්ධනගෙන් ප්‍රකාශ සටහන් කරගනිමින් සිටින බවයි.\nඇයගෙන්ල තිළිණි ප්‍රියමාලි සිදු කරන ලද මූල්‍ය වංචාවන්ට අදාලව ප්‍රකාශ සටහන් කර ගැනීම සිදු කරන අතර මීට පෙර ජානකී සිරිවර්ධන ලබාදුන් ප්‍රකාශ සම්බන්ධයෙන්ද නැවත ප්‍රශ්න කරන බවයි පොලිසිය ප්‍රකාශ කළේ.\nමීට පෙර ස්ථානීය පරීක්ෂා කිරිම සඳහා අපරාධ පරීක්ෂණ දෙපාර්තමේන්තුවේ නිලධාරීන් එක් අවස්ථාවකදී තිළිණි ප්‍රියමාලි රිට්ස් කාල්ටන් ප්‍රධාන කාර්යාලට රැගෙන ආ අවස්ථාවේදීදල සැකකාර ජානකී සිරිවර්ධනවද එම ස්ථානයට කැඳවා\nතිබුණා.\nනමුත් එම අවස්ථාවේදී ජානකි සිරිවර්ධන අත්අඩංගුවට ගත්තේ නැහැ.",
       "URL": "https://www.hirunews.lk/319634/තිලිණි-ප්‍රියමාලිගේ-සහ-ජානකී-සිරිවර්ධනගේ-හඬ-පටයක්-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=756"
}