{
       "Source": "hirunews",
       "Timestamp": "Friday, 23 July 2021 - 15:40",
       "Headline": "ඩෙල්ටා ආසාදිතයින් 61 දක්වා ඉහලට (වීඩියෝ)",
       "News Content": "මෙරටින් මේ දක්වා හඳුනා ගැනුණු ඩෙල්ටා ප්‍රභේදය ආසාදිතයින්ගේ සංඛ්‍යාව 61 දක්වා ඉහළ ගොස් තිබෙනවා.\nකොළඹ, ගම්පහ, කළුතර, ගාල්ල, මාතලේ, වවුනියාව සහ මුලතිව් යන දිස්ත්‍රික්ක කරා මේ වනවිට ඩෙල්ටා ප්‍රභේදය ව්‍යාප්ත වී ඇති බව සඳහන්.\nශ්‍රී ජයවර්ධනපුර විශ්වවිද්‍යාලයේ ප්‍රතිශක්ති විද්‍යා සෛල ජෛව විද්‍යා ඒකකය නිකුත් කළ නවතම වාර්තා උපුටා දක්වමින් නෙක්ස්ට් ස්ට්‍රේන් වෙබ් අඩවියේ මේ පිළිබඳ තොරතුරු දක්වා තිබෙනවා.\nඑම වාර්තාවට අනුව රත්මලාන, මීගමුව, බේරුවල, කරාපිටිය, දඹුල්ල, වව්නියාව සහ මුලතිව් යන ප්‍රදේශවලින් අලුතින් එම ප්‍රභේදය ආසාදනය වූවන් සොයා ගැනුණා.\nඩෙල්ටා ප්‍රභේදය ආසාදිතයින් 38 දෙනෙකු මීට පෙර හඳුනාගෙන තිබුණු අතර ඒ අනුව ඩෙල්ටා ආසාදිතයින් 23 දෙනෙකු අලුතින් වාර්තා වී තිබෙනවා.",
       "URL": "https://www.hirunews.lk/277807/ඩෙල්ටා-ආසාදිතයින්-61-දක්වා-ඉහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1800"
}