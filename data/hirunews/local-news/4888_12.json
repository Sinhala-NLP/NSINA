{
       "Source": "hirunews",
       "Timestamp": "Thursday, 08 September 2016 - 8:03",
       "Headline": "රාජ්‍ය සේවා කොමිෂන් සභාව ඉල්ලීම් 5728 ක් විසදයි",
       "News Content": "පසුගිය මාස අටක කාලය තුළ රාජ්‍ය නිලධාරීන්ගේ පත්වීම්, ස්ථිර කිරීම්, බඳවාගැනීම් සහ ඉල්ලා අස්වීම් මෙන්ම විශ්‍රාම ගැනීම් පිළිබඳව රාජ්‍ය සේවා කොමිසම වෙත ලැබී තිබූ ඉල්ලීම් 5736 න් 5728 ක්ම විසඳා අවසන් කර තිබෙනවා.\nආණ්ඩුක්‍රම ව්‍යවස්ථාවේ 19 වන සංශෝධනයට අනුව පසුගිය වසරේ ඔක්තෝම්බර් මස 15 වනදා නව රාජ්‍ය සේවා කොමිෂන් සභාව ස්ථාපිත කරනු ලැබුවා.\nරාජ්‍ය නිලධාරීන්ගේ උසස්වීම් සම්බන්ධයෙන් පසුගිය කාලය තුළ ලැබුණු ඉල්ලීම් ලිපි 2429 කින් 2188 ක්ම විසදා රාජ්‍ය  සේවා කොමිෂන් සභාව තීරණ ලබාදී ඇති බව සඳහන්.\nඑමෙන්ම විවිධ විනය කරුණුවලට අදාළවද ලිපි 818 ක් කොමිෂන් සභාව වෙත ඉදිරිපත්වී තිබෙනවා.\nරාජ්‍ය සේවා කොමිෂන් සභාව විසින් ගන්නා ලද නම්‍යශීලී තීරණ නිසා රජයට එරෙහිව ශ්‍රේෂ්ඨාධිකරණයේ පවරා තිබූ නඩු 3 ක්ද ඉවත් කරගැනීමට හැකිවී තිබෙනවා.\nමීට අමතරව ශ්‍රේෂ්ඨාධිකරණය පවරා තිබූ නඩු 10 ක්ද අවසන් කිරීමට කටයුතු කර ඇති බවයි රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/142498/රාජ්‍ය-සේවා-කොමිෂන්-සභාව-ඉල්ලීම්-5728-ක්-විසදයි",
       "Category": "Local News",
       "Parent URL": "https://www.hirunews.lk/local-news.php?pageID=4888"
}