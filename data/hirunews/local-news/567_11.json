{
       "Source": "hirunews",
       "Timestamp": "Tuesday, 31 January 2023 - 19:53",
       "Headline": "පාස්කු ප්‍රහාරයට හිටපු ජනපති මෛත්‍රී සමාව අයදී - පිළිනොගන්නා බව කතෝලික සභාව කියයි (වීඩියෝ)",
       "News Content": "සිය පාලන කාලය තුළ සිදුවූ පාස්කු ඉරුදින ත්‍රස්ත ප්‍රහාරය සම්බන්ධයෙන් සමස්ත කතෝලික ජනතාවගෙන්, හිටපු ජනාධිපති මෛත්‍රීපාල සිරිසේන අද සමාව අයැද සිටියා.\nඑසේම ඉදිරි ජනාධිපතිවරණයට තමන් තරඟ කිරීමට සූදානම් බවද ඔහු කියා සිටියේ කොළඹ අද පැවති මාධ්‍ය හමුවකට එක්වෙමින්.\nකෙසේ වෙතත් හිටපු ජනාධිපතිවරයා එලෙස කතෝලික ජනතාවගෙන් සමාව ගැනීම, පිළිගත නොහැකි බවයි කතෝලික සභාව අද පස්වරුවේ මාධ්‍ය හමුවක් කැඳවමින් ප්‍රකාශ කළේ.\nකතෝලික ජනතාවගෙන් හිටපු ජනාධිපතිවරයා සමාව ගන්නේ මනාප වැඩිකර ගැනීමේ අවශ්‍යතාවට බවයි කොළඹ අගරදරඟුරු පදවියේ ජන සන්නිවේදන අධ්‍යක්ෂ ජූඩ් ක්‍රිෂාන්ත ප්‍රනාන්දු පියතුමන් කියා සිටියේ.",
       "URL": "https://www.hirunews.lk/326345/පාස්කු-ප්‍රහාරයට-හිටපු-ජනපති-මෛත්‍රී-සමාව-අයදී-පිළිනොගන්නා-බව-කතෝලික-සභාව-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=567"
}