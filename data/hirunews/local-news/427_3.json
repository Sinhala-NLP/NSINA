{
       "Source": "hirunews",
       "Timestamp": "Saturday, 08 April 2023 - 10:42",
       "Headline": "චීනය, තායිවානය අවට මුහුදේ යුද අභ්‍යාසයක",
       "News Content": "චීනය මේ වනවිට තායිවානය වටා මුහුදු සීමාවේ යුද අභ්‍යාසයක් ආරම්භ කර තිබෙනවා.\nතායිවන ජනාධිපතිනි සායි ඉන්ග් වෙන් ඇමරිකානු නියෝජිත මන්ත්‍රී මණ්ඩලයේ කථානායකවරයා හමුවීමට කෝපය ප්‍රකාශය කිරීමක් ලෙසටයි චීනය දින තුනක මෙම යුද අභ්‍යාසය ආරම්භ කර ඇත්තේ.\nතායිවන ජනාධිපතිනිය පසුගියදා ඇමරිකාවේ සංචාරයක නිරතවූ අතර, ඊට චීනය දැඩි ලෙස විරෝධය පළ කර තිබුණා.\nචීනය පසුගිය 2022 වසරේ ද තායිවානය අවට මුහුදේ චීනය විශාලම යුද අභ්‍යාසයක් සිදුකරනු ලැබුවා.\nඒ, ඇමෙරිකානු කතානායිකා නැන්සි පෙලෝසිගේ තායිවාන සංචාරයට ප්‍රතිචාර දැක්වීමක් ලෙසින්.\nතායිවානය නිදහස් රාජ්‍යයක් ලෙස කටයුතු කරනු ලැබුවත්, චීනය සළකනු ලබන්නේ එය තමන්ට අයත් භූමියක් ලෙසටයි.",
       "URL": "https://www.hirunews.lk/331998/චීනය-තායිවානය-අවට-මුහුදේ-යුද-අභ්‍යාසයක",
       "Category": "Local News",
       "Parent URL": "https://www.hirunews.lk/local-news.php?pageID=427"
}