{
       "Source": "hirunews",
       "Timestamp": "Sunday, 25 September 2016 - 13:40",
       "Headline": "රදගුරු සමුළුවට පාප්වහන්සේගෙන් විශේෂ නියෝජිතයෙක්",
       "News Content": "ශ්‍රී ලංකාවේ පැවැත්වෙන 11 වන ආසියානු රදගුරු සමුළුවට සහභාගි වන ශුද්ධෝත්තම ෆ්‍රැන්සිස් පාප් වහන්සේගේ විශේෂ නියෝජිතයා නම් කර තිබෙනවා.\nඒ අනුව ඉන්දියාවේ රන්චි නුවර අගරදගුරුවරයා ලෙස කටයුතු කරන කාදිනල් ෆ්ලැසිඩස් ටොපෝ පියතුමන් මෙලෙස නම් කර ඇති බවයි වතිකානු ගුවන් විදුලිය සඳහන් කළේ.\nමෙම සමුළුව නොවැම්බර් මස 28 වනදා සිට දෙසැම්බර් මස 04 වනදා දක්වා ශ්‍රී ලංකාවේ පැවැත්වීමට නියමිතයි.\nධර්මාධිකාරි සභාව ඉදිරියේ ආසියානු පවුල සහ ශුභාරංචියේ සතුට යන්න මෙවර ආසියානු රදගුරු සමුළුවේ තේමාවයි.\n10 වන ආසියානු රදගුරු සමුළුව 2012 වසරේ දෙසැම්බරයේ වියට්නාමයේ - හෝචිමින් නුවරදී පැවැත්වුණා.",
       "URL": "https://www.hirunews.lk/143783/රදගුරු-සමුළුවට-පාප්වහන්සේගෙන්-විශේෂ-නියෝජිතයෙක්",
       "Category": "Local News",
       "Parent URL": "https://www.hirunews.lk/local-news.php?pageID=4864"
}