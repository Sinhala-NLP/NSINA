{
       "Source": "hirunews",
       "Timestamp": "Wednesday, 15 June 2022 - 20:38",
       "Headline": "වසර 11ක පසු රජයේ වෛද්‍ය නිලධාරීන්ගේ සංගමයට නව සභාපතිවරයෙක්",
       "News Content": "රජයේ වෛද්‍ය නිලධාරීන්ගේ සංගමයට නව සභාපතිවරයෙක් තෝරා පත්කර ගෙන තිබෙනවා.\nනව සභාපතිවරයා ලෙස පත් වී ඇත්තේ විශේෂඥ වෛද්‍ය දර්ශන සිරිසේනයි.\nපසුගිය දා පැවති 95 වන මහා සභා රැස්වීමේ දී එම පත්කිරීම සිදුකර තිබෙනවා.\nවෛද්‍ය අනුරුද්ධ පාදෙණිය වසර 11ක කාලයක් එම සංගමයේ සභාපති ධූරයේ කටයුතු කරනු ලැබුවා.\nමෙවර විධායක සභාව තුල නවක මුහුණු රාශියක් දක්නට ලැබීම විශේෂ ලක්ෂණයක්.\nසභාපති ධුරය දරණ විශේෂඥ වෛද්‍ය දර්ශන සිරිසේන ඇතුලු අති බහුතරයක් වූ විධායක සභිකයන්, අවසන් වරට පැවති විධායක සභාව නියෝජනය නොකිරීම කැපී පෙනුණා.\nමෙහිදී ඉදිරි වර්ෂයක කාලය තුල රජයේ වෛද්‍ය නිලධාරින්ගේ සංගමයේ ගමන් මග තීරණය කිරීම ස‍දහා වු දස වැදැරුම් ප්‍රතිපත්තිමය වැඩ පිලිවෙලක් නව විධායක සභාව මගින් සකස් කර තිබෙනවා.",
       "URL": "https://www.hirunews.lk/307223/වසර-11ක-පසු-රජයේ-වෛද්‍ය-නිලධාරීන්ගේ-සංගමයට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=1093"
}