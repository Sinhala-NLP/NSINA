{
       "Source": "hirunews",
       "Timestamp": "Tuesday, 22 June 2021 - 11:51",
       "Headline": "රෙදි සෝදන සබන් ගැන පාර්ලිමේන්තුවෙන් අලුත් කතාවක්",
       "News Content": "අද වනවිට මෙරට වෙළඳපොළේ නියමිත ප්‍රමිතියෙන් යුතු රෙදි සෝදන සබන් වර්ග ඇත්තේ 3ක් පමණක් බව පාරිභෝගික කටයුතු අමාත්‍ය ආචාර්ය බන්දුල ගුණවර්ධන අද (22) පාර්ලිමේන්තුවේදී ප්‍රකාශ කර සිටියා.\nඔහු පවසන්නේ නියමිත ප්‍රමිතියෙන් යුතු රෙදි සෝදන සබන් නිෂ්පාදනය කරනු ලබනුයේ ද සමාගම් තුනක් පමණක් බවයි.\nපාරිභෝගික කටයුතු අමාත්‍යවරයා වැඩිදුරටත් අදහස් දක්වමින් කියා සිටියේ බහුජාතික සමාගම්වල ආධිපත්‍යයට මෙරට සබන් කර්මාන්තය සහමුලින්ම නතු වී ඇති බවයි.\nකෙසේ වෙතත් නියමිත ප්‍රමිතියෙන් යුතු රෙදි සෝදන සබන් රුපියල් හතළිහක් වැනි අඩු මිලකට සතොස හරහා රට පුරා බෙදා හැරීමට කටයුතු සූදානම් කර ඇති බවයි අමාත්‍යවරයා වැඩිදුරටත් කියා සිටියේ.",
       "URL": "https://www.hirunews.lk/275007/රෙදි-සෝදන-සබන්-ගැන-පාර්ලිමේන්තුවෙන්-අලුත්-කතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1868"
}