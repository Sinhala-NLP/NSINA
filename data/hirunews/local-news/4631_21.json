{
       "Source": "hirunews",
       "Timestamp": "Saturday, 04 March 2017 - 15:36",
       "Headline": "මහරගම රෙදිපිලි අලෙවි සැලක හට ගත් ගින්න පාලනය කෙරේ (ඡායාරූප)",
       "News Content": "මහරගම නගරයේ පිහිටි රෙදිපිලි අලෙවි සැලක අද පස්වරුවේ හට ගත් ගින්න මේ වනවිට පාලනය කර තිබෙනවා.\nපොලිසිය, දෙහිවල - ගල්කිස්ස මහනගර සභාවේ ගිනි නිවීම් ඒකකය සහ ප්‍රදේශවාසීන් එක්ව එම ගින්න පාලනය කිරීමට කටයුතු කර ඇති බව සදහන්.\nupdate - saturday, 04 March 2017 - 17.13\n-----------------------------------------------------------------------\nමහරගම ප්‍රදේශයේ රෙදිපිළි අලෙවි සැලක ගින්නක් හටගෙන තිබෙනවා.\nඅප වාර්තාකරු සඳහන් කලේ එය නිවීම සඳහා දෙහිවල - ගල්කිස්ස මහනගර සභාවේ ගිනි නිවන රථ / පොලිසිය සහ ප්‍රදේශවාසීන් එක්ව කටයුතු කරමින් සිටින බවයි.\nගින්න හේතුවෙන් මහරගම නගරයේ රථ වාහන තදබදයක් ද හට ගෙන ඇති බවයි එහි සිටින හිරු වාර්තාකරු සදහන් කළේ.\nඅද පස්වරු 3.20ට පමණ ගින්න හටගෙන ඇත්තේ සාරි අලෙවි සැලකයි.\nමෙය මහල් 5 කින් යුත් ගොඩනැගිල්ලක් වන අතර ගින්න හටගෙන ඇත්තේ පහළ මාලයේ බව පොලිසිය සඳහන් කලා.\nඅප වාර්තාකරු සඳහන් කලේ ගින්න මැඩ පැවැත්වීමට ගිනි නිවන රථ 4 ක් එක්ව සිටින බවයි.\nමෙම ගින්නෙන් කිසිවකුටත් හානියක් සිදුව නොමැති අතර විදුලි කාන්දුවක් හේතුවෙන් ගින්න හටගන්නට ඇතැයි පොලිසිය සැක පළකරනවා.",
       "URL": "https://www.hirunews.lk/156052/මහරගම-රෙදිපිලි-අලෙවි-සැලක-හට-ගත්-ගින්න-පාලනය-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4631"
}