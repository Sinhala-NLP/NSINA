{
       "Source": "hirunews",
       "Timestamp": "Friday, 11 August 2023 - 11:07",
       "Headline": "මුහුණුපොතෙන් හඳුනාගත් පහළොස් හැවිරිදි පෙම්වතිය කෙලෙසූ පෙම්වතා",
       "News Content": "පහළොස් හැවිරිදි සිසුවියක් නිවැසියන්ට හොරරහසේ මුහුණු පොතෙන් හඳුනාගත් තරුණයෙකු සොයා මුල්ලේරියාව ප්‍රදේශයට ගොස් එහිදී එම තරුණයා අතින් ඇය දූෂණයට ලක්වී ඇති බව අනාවරණය වී තිබෙනවා.\nඅළුත්ගම පොලිස් වසමට අයත් දර්ගා නගරය ප්‍රදේශයෙන් මෙම පුවත පිළිබඳව වාර්තා වෙනවා.\nදියණිය තනිව නිවසෙන් පිටව ගොස් නැවත නිවසට නොපැමිණීමපිළිබඳ සොයා බලා ඇගේ මව අලුත්ගමපොලිසියට කළ පැමිණිල්ල ඔස්සේ විමර්ශන සිදු කර තිබෙන අතර ඒ ඔස්සේ ක්‍රියාත්මක වූ පොලීසිය මෙම සැකකාර තරුණයා අත්අඩංගුවට ගෙන තිබෙනවා.\nඔහු මුල්ලේරියාව ප්‍රදේශයේ පදිංචි අවුරුදු 26ක තරුණයෙකු බවයි සඳහන් වෙන්නේ.\nඒ අනුව සිදුකළ විමර්ශනවලදී අලුත්ගම පොලිසිය අනාවරණය කර ගත් තොරතුරු මත සැකකාර තරුණයා හා එම සිසුවිය අත්අඩංගුවට ගෙන සිදුකළ වැඩිදුර විමර්ශන සිදුකරන බවයි වාර්තා වෙන්නේ",
       "URL": "https://www.hirunews.lk/344415/මුහුණුපොතෙන්-හඳුනාගත්-පහළොස්-හැවිරිදි-පෙම්වතිය-කෙලෙසූ-පෙම්වතා",
       "Category": "Local News",
       "Parent URL": "https://www.hirunews.lk/local-news.php?pageID=107"
}