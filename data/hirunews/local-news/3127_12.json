{
       "Source": "hirunews",
       "Timestamp": "Thursday, 26 September 2019 - 20:42",
       "Headline": "කෝටි දෙකකට අධික හෙරොයින් සමඟ දෙදෙනෙකු පිලියන්දලදී අත්අඩංගුවට",
       "News Content": "රුපියල් කෝටි දෙකකට අධික වටිනාකමකින් යුත් හෙරොයින් කිලෝ 02 යි ග්‍රෑම් 360 ක් සමඟින් සැකකරුවන් දෙදෙනෙකු පිලියන්දල නගරයේදී පොලිස් මත්ද්‍රව්‍ය නාශක කාර්යාංශය ඊයේ අත්අඩංගුවට ගෙන තිබෙනවා.\nඔවුන් මෝටර් රථයකින් ගමන් ගන්නා අවස්ථාවේදී පොලිස් මත්ද්‍රව්‍ය නාශක කාර්යාංශය විසින් එය පරීක්ෂා කර ඇති අතර, එහිදී හෙරොයින් පාර්සල් 04 ක් සොයාගෙන ඇති බවයි එම කාර්යාංශය සඳහන් කළේ.\nමීට අමතරව ඔවුන් නතර වී සිටි පිලියන්දල - සුවාරපොල නිවසේ තිබියදී ද තවත් හෙරොයින් තොගයක් සොයාගෙන තිබෙනවා.\nමහා පරිමාණ මත්ද්‍රව්‍ය ජාවාරම්කරුවෙකු වන දැනට රිමාන්ඞ් භාරයේ පසුවන මොහොමඞ් සිද්ධික් නැමැත්තාගේ උපදෙස් මත ඔවුන් මෙලෙස මත්ද්‍රව්‍ය ජාවාරමේ නිරතව ඇති බවටයි වාර්තා වන්නේ.\nසැකකරුවන් පිලියන්දල සහ කිතුල්ගල යන ප්‍රදේශවල පදිංචිකරුවන්.",
       "URL": "https://www.hirunews.lk/225075/කෝටි-දෙකකට-අධික-හෙරොයින්-සමඟ-දෙදෙනෙකු-පිලියන්දලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3127"
}