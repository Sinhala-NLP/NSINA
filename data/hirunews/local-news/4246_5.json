{
       "Source": "hirunews",
       "Timestamp": "Monday, 30 October 2017 - 8:10",
       "Headline": "ව්‍යවස්ථා මෙහෙයුම් කමිටු වාර්තාව, දින 03 ක් විවාදයට",
       "News Content": "ආණ්ඩුක්‍රම ව්‍යවස්ථා මෙහෙයුම් කමිටු වාර්තාව, පාර්ලිමේන්තුව අද පෙරවරුවේ ව්‍යවස්ථා මණ්ඩලය ලෙස රැස්වූ අවස්ථාවේදී විවාදයට ගැනීමට නියමිතයි.\nමෙම විවාදය හෙට සහ අනිද්දා දෙදින තුළත් පැවැත්වීමටයි කටයුතු යොදා ඇත්තේ.\n2016 මාර්තු මස 9 වනදා සම්මත කළ යෝජනා මගින් ආණ්ඩුක්‍රම ව්‍යවස්ථා අතුරු වාර්තාවක් සම්පාදනය කිරීම මෙහෙයුම් කමිටුවේ සභාපති අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් සිදු කෙරුණු අතර, එම අතුරු වාර්තාව පසුගිය සැප්තැම්බර් මස 21 වනදා පාර්ලිමේන්තුවට ඉදිරිපත් කෙරුණා.\nමේ අතර, ආණ්ඩුක්‍රම ව්‍යවස්ථා මෙහෙයුම් කමිටුවේ අතුරු වාර්තාවට විරෝධය පළ කරමින් ඒකාබද්ධ විපක්ෂය අද පෙරවරුවේ පාර්ලිමේන්තු පිවිසුම අසළ විරෝධතාවක නිරත වන බව  හිරු ප්‍රවෘත්ති අංශයට අදහස් දක්වමින් පාර්ලිමේන්තු මන්ත්‍රී සිසිර ජයකොඩි ප්‍රකාශ කලා.",
       "URL": "https://www.hirunews.lk/174754/ව්‍යවස්ථා-මෙහෙයුම්-කමිටු-වාර්තාව-දින-03-ක්-විවාදයට",
       "Category": "Local News",
       "Parent URL": "https://www.hirunews.lk/local-news.php?pageID=4246"
}