{
       "Source": "hirunews",
       "Timestamp": "Sunday, 19 December 2021 - 15:11",
       "Headline": "මහවැලි පාලමෙන් ගඟට පැන අතුරුදහන් වු තරුණියගේ සිරුර හමුවේ (වීඩියෝ)",
       "News Content": "මහියංගණ වේරගංතොට, මහවැලි පාලමෙන් පසුගිය 16 දින සවස මහවැලි ගඟට පැන්න යුවලගෙන් අතුරුදහන් වූ තරුණියගේ සිරුර පාලමේ සිට කිලෝමීටර් 8ක පමණ දුරින් , දින 03කට පසුය මහියංගණ, හද්දත්තාව, ගගේයාය ප්‍රදේශයේ මහවැලි ගගේ අකුලක රැදි තිබියදී අද (19) දින දහවල් සොයාගෙන තිබෙනවා.\nගවයන් බැදිම සදහා මහවැලි ගඟ ආසන්නයට ගිය ප්‍රදේශවාසියෙකු විසින් සිරුර මහවැලි ගඟේ අකුලක රැදි තිබෙනු දැක, ඒ බව මහියංගණ පොලිසිය දැනුවත් කර තිබෙනවා.\nඉන් අනතුරුව මළ සිරුර ඇගේ මව හා ඥාතීන් විසින් හඳුනා ගෙන තිබෙනවා.\nසිද්ධිය සම්බන්ධයෙන් මහේස්ත්‍රාත් පරික්ෂණය හා මරණ පරික්ෂණය සිදු කිරිමට නියමිතයි.",
       "URL": "https://www.hirunews.lk/291522/මහවැලි-පාලමෙන්-ගඟට-පැන-අතුරුදහන්-වු-තරුණියගේ-සිරුර-හමුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1483"
}