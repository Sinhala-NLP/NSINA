{
       "Source": "hirunews",
       "Timestamp": "Saturday, 23 April 2022 - 11:04",
       "Headline": "ශ්‍රී ලංකාවට මූල්‍ය උපදෙස් ලබාදෙන්න ජාත්‍යන්තර ආයතන තුනක්",
       "News Content": "මෙරට ඩොලර් බිලියන 12 ක් පමණ වන විදේශ ණය ප්‍රතිව්‍යුහගත කිරීම සඳහා මූල්‍ය උපදෙස් සැපයීමට ප්‍රමුඛ පෙළේ ජාත්‍යන්තර ආයතන 3 ක් ඉදිරිපත්වී සිටින බව වාර්තාවනවා.\nඑවැනි මූල්‍ය සහ නීති උපදේශකයන්ගෙන් මහ බැංකුව මීට පෙර අයදුම් කැඳවා තිබුණා.\nරොයිටර් පුවත් සේවය වාර්තා කරන පරිදි අයර්ස් ආයෝජන කළමනාකරණ සමාගම, ඩිසිෂන් බවුන්ඩ්රීස් සහ පෙරෙල්ලා වෙයින්බර්ග් යන ජාත්‍යන්තර මූල්‍ය උපදේශකයන් ඒ සඳහා සිය අභිලාෂය පළ කර තිබෙනවා.\nශ්‍රී ලංකාව පසුගියදා තීරණය කළේ ජාත්‍යන්තර මූල්‍ය අරමුදල සමඟ ණය ප්‍රතිව්‍යුහගත කරන වැඩසටහනකට එළඹෙන තුරු සිය විදේශ ණය ගෙවීම් තාවකාලිකව අත්හිටුවීමටයි.\nමේ අතර එක්සත් ජාතික පක්ෂ නායක පාර්ලිමේන්තු මන්ත්‍රී රනිල් වික්‍රමසිංහ පෙන්වා දෙන්නේ මෙරට බැංකු සහ මූල්‍ය පද්ධති අවදානම් තත්වයක පවතින බවයි.\nඊට කඩිනම් පිළියම් ලබාදිය යුතු බව ඔහු ප්‍රකාශ කළේ බැංකුකරුවන් සමඟ කොළඹදී ඊයේ පැවති සාකච්ඡාවකට එක්වෙමින්.",
       "URL": "https://www.hirunews.lk/302602/ශ්‍රී-ලංකාවට-මූල්‍ය-උපදෙස්-ලබාදෙන්න-ජාත්‍යන්තර-ආයතන-තුනක්",
       "Category": "Local News",
       "Parent URL": "https://www.hirunews.lk/local-news.php?pageID=1214"
}