{
       "Source": "hirunews",
       "Timestamp": "Thursday, 15 February 2018 - 11:50",
       "Headline": "අකුරැස්ස ප්‍රදේශයේ කැලෑවකින් නරක්වූ පිරිමි මළ සිරුරක් හමුවෙයි",
       "News Content": "අකුරැස්ස - කියාන්ඩුව ප්‍රදේශයේ කැලෑවක තිබී පිරිමි මළ සිරුරක් සොයාගෙන තිබෙනවා.\nඊයේ(14) පස්වරුවේ පොලිස් හදිසි ඇමතුම් අංකයට ලැබුණු තොරතුරකට අනුවයි මෙම මළ සිරුර සොයාගෙන ඇත්තේ.\nහඳුනාගැනීමට නොහැකිවන ආකාරයෙන් මෙම මළ සිරුර නරක්වී වීම නිසා මොහු මියගිය ආකාරය සම්බන්ධයෙන් මෙතෙක් තොරතුරු අනාවරණ කරගැනීමට නොහැකිවී ඇති බව පොලීසිය සඳහන් කළා.\nමෙම මළ සිරුර මාතර මහ රෝහල වෙත ගෙනගොස් ඇති අතර, අද(15) එහි පශ්චාත් මරණ පරීක්ෂණය සිදුකිරීමට නියමිතයි.",
       "URL": "https://www.hirunews.lk/183699/අකුරැස්ස-ප්‍රදේශයේ-කැලෑවකින්-නරක්වූ-පිරිමි-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4079"
}