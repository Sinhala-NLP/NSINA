{
       "Source": "hirunews",
       "Timestamp": "Wednesday, 22 July 2020 - 19:57",
       "Headline": "මාර්තු, අප්‍රේල් විදුලිබලට ගෙවූ ගාස්තුව යළි ජනතාවට ලබාදීම ප්‍රතිපත්ති මාලාවටත් - සජිත් (වීඩියෝ)",
       "News Content": "මාර්තු සහ අප්‍රේල් විදුලිබිල වෙනුවෙන් ගෙවූ ගාස්තු, යළි ජනතාවට ලබාදීමට අදාළ යෝජනාව තම පක්ෂයේ ප්‍රතිපත්ති මාලාවටද ඇතුළත් කර ඇති බව සමගි ජනබලවේගයේ නායක සජිත් ප්‍රේමදාස පවසනවා.\nඔහු මේ බව කියා සිටියේ රත්නපුර ප්‍රදේශයේ අද පැවති ජන හමුවකට එක්වෙමින්.\nආර්ථිකය දියුණු කරමින් රට ගොඩනැගීමට හැකි දක්ෂ කණ්ඩායමක් තම කණ්ඩායමේ සිටින බව සමගි ජන බලවේගයේ නායක සජිත් ප්‍රේමදාස මහතා පවසනවා.\nඔහු මේ බව සඳහන් කළේ හපුතලේ පැවති ජන හමුවකට එක්වෙමින්.\nමෙවර මහ මැතිවරණය සඳහා බදුල්ල දිස්ත්‍රික්කයෙන් තරග වදින සමගි ජන බලවේගයේ අපේක්ෂකයින්ගේ ජය තහවුරු කිරීමේ රැලියක් හපුතලේ - නගරසභා ශ්‍රවණාගාරයේදී පැවැත්වුණේ එහි නායක සජිත් ප්‍රේමදාස මහතාගේ ප්‍රධානත්වයෙන්.",
       "URL": "https://www.hirunews.lk/246180/මාර්තු-අප්‍රේල්-විදුලිබලට-ගෙවූ-ගාස්තුව-යළි-ජනතාවට-ලබාදීම-ප්‍රතිපත්ති-මාලාවටත්-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2566"
}