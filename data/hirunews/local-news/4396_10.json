{
       "Source": "hirunews",
       "Timestamp": "Saturday, 29 July 2017 - 20:01",
       "Headline": "අන්තරේ ලහිරු බලන්න කලාකරුවන් වැලිකඩට",
       "News Content": "අත්අඩංගුවට ගෙන රක්ෂිත බන්ධනාගාර ගත කර සිටින අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර ඇතුළු ශිෂ්‍ය ක්‍රියාකාරින්ගේ සුවදුක් විමසීම සදහා කලාකරුවන් පිරිසක් අද (29) වැලිකඩ බන්ධනාගාරය වෙත පැමිණියා.\nඑහිදී අදහස් දැක්වූ කලාකරුවන් කියා සිටියේ ආණ්ඩුවේ වත්මන් ක්‍රියාමාර්ග ශිෂ්‍ය මර්දනය ඉලක්ක කර ගනිමින් සිදුකරන්නක් බවයි.\nමේ අතර, අන්තර් විශ්වවිද්‍යාලයීය ශිෂ්‍ය බල මණ්ඩලය ද කොළඹදී අද මාධ්‍ය හමුවක් කැදවා තිබුණා.\nඊට එක්වෙමින් අදහස් දැක්වූ එහි වැඩබලන කැදවුම්කරු සනත් බණ්ඩාර කියා සිටියේ ආණ්ඩුව ශිෂ්‍යයින් සේම වෘත්තීය සමිති සාමාජිකයින් ද මේ වනවිට මර්දනයට ලක් කරමින් සිටින බවයි.\nඑමෙන්ම, වෛද්‍ය පීඨ ශිෂ්‍ය ක්‍රියාකාරි කමිටුවේ කැදවුම්කරු රයන් ජයලත් ද කොළඹ අද කැදවා තිබූ මාධ්‍ය හමුවකට එක්වෙමින් පසුගියදා කොළොන්නාවේදී පොලූ මුගුරුවලින් ඛනිජ තෙල් සේවකයින්ට පහරදීම හෙළා දකිමින් අදහස් පළ කළා.",
       "URL": "https://www.hirunews.lk/167102/අන්තරේ-ලහිරු-බලන්න-කලාකරුවන්-වැලිකඩට",
       "Category": "Local News",
       "Parent URL": "https://www.hirunews.lk/local-news.php?pageID=4396"
}