{
       "Source": "hirunews",
       "Timestamp": "Monday, 10 June 2019 - 6:50",
       "Headline": "අද දිනයේත් පළාත් කිහිපයකට ගිඟුරුම් සහිත වැසි -  සුළං තත්ත්වය තවදුරටත්",
       "News Content": "දිවයින හරහා දැනට පවතින සුළං තත්ත්වය ඉදිරි දින කිහිපයේදී තවදුරටත් පවතිනු ඇතැයි අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කරනවා.\nබස්නාහිර, දකුණු, මධ්‍යම, සබරගමුව සහ වයඹ පළාත්වල අද (10) දිනය තුල විටින් විට වැසි හෝ ගිඟුරුම් සහිත වැසි ඇති වන අතර ඇතැම් ස්ථාන වලට මිලි මීටර් 75 ක පමණ තරමක තද වැසි ඇති විය හැකි බවයි එම දෙපාර්තමේන්තුව අද (10) උදෑසන නිකුත්කළ නිවේදනයේ දැක්වෙන්නේ.\nඅනුරාධපුර සහ මන්නාරම දිස්ත්‍රික්කවල සිහින් වැසි වාර කිහිපයක් ඇති විය හැකි අතර දිවයින හරහා, විටින් විට හමන පැයට කිලෝමීටර් 50 ක් දක්වා තරමක් තද සුළං ඇතිවිය හැකි අතර විශේෂයෙන්, මධ්‍යම කදුකරයේ බටහිර බෑවුම් ප්‍රදේශවලත් උතුරු, උතුරු-මැද සහ වයඹ පළාත්වලත් විටින් විට හමන පැයට කිලෝමීටර් 60ක් දක්වා තද සුළං ඇතිවිය හැකි බවයි දැනුම් දෙන්නේ.\nගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි බවද දැනුම් දෙනවා.",
       "URL": "https://www.hirunews.lk/218064/අද-දිනයේත්-පළාත්-කිහිපයකට-ගිඟුරුම්-සහිත-වැසි-සුළං-තත්ත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=3309"
}