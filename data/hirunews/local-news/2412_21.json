{
       "Source": "hirunews",
       "Timestamp": "Sunday, 04 October 2020 - 7:20",
       "Headline": "මීගමුව මුහුදේ අතුරුදන්වුණු තරුණයන් සොයා තවදුරටත් මෙහෙයුම්",
       "News Content": "මීගමුව - සෙත්තපාඩුව - කම්මල්තොට මෝයකට අසල මුහුදේ දියනෑමට ගොස් අතුරුදන් වූ තරුණයන් තුන්දෙනා සොයා නාවික හමුදාව සහ පොලීසිය එක්ව තවදුරටත් මෙහෙයුම් ක්‍රියාත්මකයි.\nඊයේ පස්වරුවේ අතුරුදන් තරුණයන් තුන්දෙනා තවත් සිව් දෙනෙකු සමඟ එම මුහුදු තීරයේ දිය නෑමට ගොස් තිබුණා.\nඒ එම ප්‍රදේශයේ මිතුරෙකුගේ නිවසේ පැවති උපන්දින සාදයකට සහභාගි වීමට පැමිණි අවස්ථාවේදීයි.\nඅතුරුදන් තරුණයින් තුන්දෙනා වයස අවුරුදු 20ත් 24ත් අතර වියේ පසුවන තලවකැලේ සහ නමුණුකුල ප්‍රදේශයේ පදිංචිකරුවන්.\nඑම මුහුදු තීරයේ පවතින රළු ස්වභාවය හේතුවෙන් ඊයේ රාත්‍රිය වනතුරුත් අතුරුදන් පුද්ගලයින් සොයා ගැනීමට නොහැකි වූ බවයි කොච්චිකඩේ පොලීසියේ ස්ථානාධිපතිවරයා සඳහන් කළේ.",
       "URL": "https://www.hirunews.lk/251747/මීගමුව-මුහුදේ-අතුරුදන්වුණු-තරුණයන්-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2412"
}