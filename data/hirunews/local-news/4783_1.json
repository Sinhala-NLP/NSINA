{
       "Source": "hirunews",
       "Timestamp": "Thursday, 24 November 2016 - 9:18",
       "Headline": "ධර්මරාජ සිසුවාට පහරදුන් සිව්දෙනාට පොලිස් ඇප",
       "News Content": "මහනුවර ධර්මරාජ විද්‍යාලයේ උසස් පෙළ සිසුවෙකුට පහරදීමේ සිද්ධිය සම්බන්ධයෙන් සැකපිට අත්අඩංගුවට ගත් තරුණයන් හතරදෙනා පොලිස් ඇප මත ඊයේ මුදාහැරුණා.\nමහනුවර පොලීසිය සඳහන් කළේ දෙපාර්ශවය පොලීසියට කැඳවා සිද්ධිය සමථයකට පත්කිරීමෙන් අනතුරුව ඔවුන් මුදාහළ බවයි.\nධර්මරාජ විදුහල ඉදිරිපිටදී පාසල් සිසුවෙකුට කිසියම් පිරිසක් අමානුෂික ලෙස පහරදී තිබුණේ පසුගිය 21 වනදායි.\nඑලෙස පහරදෙන ආකාරය දැක්වෙන වීඩියෝ පටයක් මේ දිනවල සමාජජාල වෙබ් අඩවිවලද පළවනවා.\nපහරකෑමට ලක්වූයේ එම විද්‍යාලයේ 13 වන ශ්‍රේණියේ ඉගෙනුම ලබන ශිෂ්‍යයෙක්. සිද්ධිය සම්බන්ධයෙන් අදාළ සැකකරුවන් ඊයේ පස්වරුවේ මහනුවර පොලීසිය අත්අඩංගුවට ගෙන තිබුණා.\nඑම අවස්ථාවේදීම පහරකෑ පාර්ශවයද පොලීසියට කැඳවා තිබූ අතර, දෙපාර්ශවය සමථයකට පත්වීමට කැමැත්ත පළ කිරීමෙන් පසුවයි මෙලෙස අත්අඩංගුවට ගත් සැකකරුවන් පොලිස් ඇප මත මුදාහැරුණේ.",
       "URL": "https://www.hirunews.lk/148208/ධර්මරාජ-සිසුවාට-පහරදුන්-සිව්දෙනාට-පොලිස්-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4783"
}