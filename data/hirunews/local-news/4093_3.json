{
       "Source": "hirunews",
       "Timestamp": "Monday, 05 February 2018 - 7:37",
       "Headline": "පිටකොටුවේ වෙළඳසැලක ගින්නක්",
       "News Content": "අද (05) අලුයම කොළඹ පිටකොටුව ප්‍රදේශයේ පිහිටි බතික් රෙදි වෙළඳසැලක හදිසි ගින්නක් හටගෙන ඇති  බව පොලිසිය පවසනවා.\nඅද (05) අලුයම 12.45ට පමණ සිදු වූ  මෙම සිද්ධිය පිළිබඳව තොරතුරු වාර්තා වී තිබෙන්නේ 119 තොරතුරු මධ්‍යස්ථානයට ලද පණිවුඩයක් අනුවයි.\nගිනි නිවීමේ ඒකකයේ නිලධාරීන්ගේ සහ ප්‍රදේශවාසීන්ගේ සහාය ඇතිව මේවන විට ගින්න සම්පුර්ණයෙන්ම මැඩපවත්වා ඇති බවයි පොලිසිය සඳහන් කළේ.\nගින්න හේතුවෙන් කිසිදු ජිවිත හානියක් සිදුව නොමැති අතර සිදු වූ අලාභය පිලිබඳ මෙතෙක් තක්සේරු කර නෑ.\nගින්න ඇතිවීමටද හේතුව මෙතෙක් අනාවරණ වී නොමැති අතර කොටුව පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/182896/පිටකොටුවේ-වෙළඳසැලක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4093"
}