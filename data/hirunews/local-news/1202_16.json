{
       "Source": "hirunews",
       "Timestamp": "Friday, 29 April 2022 - 16:37",
       "Headline": "ආනයන ගෙවීම් බැංකු පද්ධතිය තුළින්ම සිදු කිරීම අනිවාර්යය කෙරේ (වීඩියෝ)",
       "News Content": "ආනයන සඳහා සිදුකරන ගෙවීම් බැංකු ක්‍රමය තුලින්ම සිදුකිරීම අනිවාර්ය කරමින් ගැසට් නිවේදනයක් නිකුත් කිරීමට නියමිත බව මහබැංකු අධිපති ආචාර්ය නන්දලාල් වීරසිංහ ප්‍රකාශ කළා.\nමහබැංකුවේ අද (29) පස්වරුවේ පැවති මාධ්‍ය හමුවකට එක්වෙමින් ඔහු කියා සිටියේ ඒ අනුව අදාල ගෙවීම් බැංකු මාර්ගයෙන් සිදුකරන ලෙස සියලු පාර්ශවයන්ගෙන් ඉල්ලා සිටින බවයි.\nමේ අතර, විදේශ රටවල අධ්‍යාපනය ලබන ශ්‍රී ලාංකික සිසුන්ට විශ්වවිද්‍යාල ගෙවීම් සඳහා අත්‍යාවශ්‍ය විදේශ මුදල් ලබාදෙන ලෙස සියලු බැංකුවලින් ගෙවීමක් කරන බව ද ඔහු එහිදී කියා සිටියා.\nඉන්දීය රජයෙන් ලද ඩොලර් බිලියනයක ණය ආධාරය අවසන් වූ පසු සහ ජාත්‍යන්තර මූල්‍ය අරමුදලේ සහය ලැබෙන තෙක් රට පවත්වාගෙන යන්නේ කෙසේ ද යන්න සම්බන්ධයෙන් ද එහිදී මාධ්‍යවේදීන් මහබැංකු අධිපතිවරයාගෙන් විමසීමක් කළා.\nමේ අතර, ආර්ථික අර්බුදයෙන් පීඩාවට පත් ශ්‍රී ලාංකේය ජනතාවට අත්‍යාවශ්‍ය ආහාර, කිරිපිටි සහ ඖෂධ ලබාදීම සඳහා තමන්ට අවසර ලබාදෙන්නැයි තමිල්නාඩු ප්‍රාන්ත රජය ඉන්දීය මධ්‍යම රජයෙන් ඉල්ලීමක් කර තිබෙනවා.",
       "URL": "https://www.hirunews.lk/303096/ආනයන-ගෙවීම්-බැංකු-පද්ධතිය-තුළින්ම-සිදු-කිරීම-අනිවාර්යය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1202"
}