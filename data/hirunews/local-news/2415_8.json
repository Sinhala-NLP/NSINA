{
       "Source": "hirunews",
       "Timestamp": "Friday, 02 October 2020 - 19:35",
       "Headline": "''අධ්‍යාපනයේ දරුවන් බෙදී වෙන්වීම වැළැක්විය යුතුයි'' - අගමැති  (වීඩියෝ)",
       "News Content": "අධ්‍යාපනයේ දරුවන් බෙදී වෙන්වීම වැළැක්විය යුතු බව අග්‍රාමාත්‍ය මහින්ද රාජපක්ෂ ප්‍රකාශ කළා.\nලෝක ළමා දින සැමරුම් ජාතික උත්සවයට බත්තරමුල්ල - අපේ ගම පරිශ්‍රයේ අද(02) එක්වෙමින් අග්‍රාමාත්‍යවරයා මේ බව කියා සිටියා.\nමේ අතර, හෝමාගම - පිටිපන ප්‍රදේශයේ ඉදිකළ ශ්‍රී ලංකාවේ විශාලතම ඖෂධ නිෂ්පාදන කර්මාන්තශාලාව සහ පර්යේෂණ හා සංවර්ධන පරිශ්‍රය අද අග්‍රාමාත්‍ය මහින්ද රාජපක්ෂගේ ප්‍රධානත්වයෙන් විවෘත කෙරුණා.\nඑමෙන්ම, නාරාහේන්පිට අභයාරාම විහාරස්ථානයේ විහාරාධිපති පූජ්‍ය මුරුත්තෙට්ටුවේ ආනන්ද හිමියන් බැහැදැකීමට ද අග්‍රාමාත්‍යවරයා ඊයේ පස්වරුවේ එම විහාරස්ථානයට පැමිණියා.\nඑහිදී කුඩා දරුවෙකු තමන්ට නිවසක් නොමැති බව පවසා ලියන ලද ලිපියක් අග්‍රාමාත්‍යවරයාට ඉදිරිපත් කළ අතර, ජාතික නිවාස සංවර්ධන අධිකාරියේ සභාපතිවරයා හමුවන ලෙසට එහිදී අග්‍රාමාත්‍යවරයා විසින් දරුවාගේ මවට උපදෙස් ලබාදී ඇත්තේ නිවසක් ලබාදෙන බවට පොරොන්දු වෙමින්.",
       "URL": "https://www.hirunews.lk/251650/අධ්‍යාපනයේ-දරුවන්-බෙදී-වෙන්වීම-වැළැක්විය-යුතුයි-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2415"
}