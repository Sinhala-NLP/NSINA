{
       "Source": "hirunews",
       "Timestamp": "Wednesday, 23 June 2021 - 8:47",
       "Headline": "රතු කුරුසයෙන්, කොවිඩ් රෝගීන් සඳහා ඔක්සිජන් සාන්ද්‍රක උපකරණ තොගයක්",
       "News Content": "අසාධ්‍ය රෝගීන් වෙනුවෙන් භාවිතයට ගැනීම සඳහා ශ්‍රී ලංකා රතු කුරුස සමාජය ඔක්සිජන් සාන්ද්‍රක උපකරණ 100 ක් අග්‍රාමාත්‍ය මහින්ද රාජපක්ෂ වෙත භාරදී තිබෙනවා.\nඅරලියගහ මන්දිරයේදී ඊයේ මෙම උපකරණ භාරදී ඇති අතර මෙම තොගය මෙරට රතුකුරුස සමාජයට ප්‍රදානයක් ලෙස සිංගප්පූරු රතු කුරුස සමාජය විසින් ලබාදී ඇති බවයි වාර්තා වන්නේ.\nඑය එම මොහොතේදීම කොවිඩ් වැළඳුණු රෝගීන්ගේ ප්‍රතිකාරය සඳහා යොදාගැනීමට සෞඛ්‍ය අමාත්‍යවරිය වෙත භාරදුන් බවයි අග්‍රාමාත්‍ය කාර්යාලය කියා සිටියේ.",
       "URL": "https://www.hirunews.lk/275096/රතු-කුරුසයෙන්-කොවිඩ්-රෝගීන්-සඳහා-ඔක්සිජන්-සාන්ද්‍රක-උපකරණ-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=1866"
}