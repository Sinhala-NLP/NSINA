{
       "Source": "hirunews",
       "Timestamp": "Tuesday, 19 September 2017 - 9:32",
       "Headline": "ශ්‍රී ලංකාවට පැමිණි රොහින්ග්‍යාවරුන් ගැන රජයෙන් පැහැදිලි කිරීමක්",
       "News Content": "සරණාගතයින් පිළිබඳව කටයුතු කිරීමේදී රජය විසින් අනුමත නීති රීති රාමුව තුළ සහ නිශ්චිත ක්‍රියා පටිපාටියකින් බැහැරව කිසිසේත්ම ක්‍රියා කොට නොමැති බව අභ්‍යන්තර කටයුතු වයඹ සංවර්ධන හා සංස්කෘතික කටයුතු අමාත්‍යාංශය පවසනවා.\nමියන්මාර සරණාගතයින් හේතුවෙන් මෙරට ඇති වී ඇති ගැටළුමය තත්වය පිළිබදව නිවේදනයක් නිකුත් කරමින් එම අමාත්‍යාංශය මේ බව සදහන් කළා.\nරොහින්ග්‍යා සරණාගතයින් පිළිබදව පසුගිය දින කිහිපය පුරාම විවිධ වාර්තා සහ විරෝධතා ද පැවැත්වුණා.\nපසුගිය අප්‍රේල් 30 වන දා 30 ශ්‍රී ලංකාවට ආසන්නයේ අනතුරට පත් යාත්‍රාවක රොහින්ග්‍යා වැසියන් 30 දෙනෙකු සිටි අතර ඔවුන් නාවික හමුදාව විසින් බේරාගෙන අධිකරණයට ඉදිරිපත් කර තිබුණා.\nඉන් අනතුරුවයි ඔවුන් එක්සත් ජාතීන්ගේ සරණාගතයින් පිළිබද මහකොමසාරිස් කාර්යාලය වෙත භාර දෙනු ලැබුවේ.\nමීට පෙර ද අවස්ථා කිහිපයකදී එලෙස රොහින්ග්‍යා වැසියන් නාවික හමුදාව විසින් බේරා ගත් අතර ඔවුන් ද පෙර පරිදිම මහකොමසාරිස් කාර්යාලය වෙත භාර දුන් බවයි අභ්‍යන්තර කටයුතු, වයඹ සංවර්ධන හා සංස්කෘතික කටයුතු අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/171266/ශ්‍රී-ලංකාවට-පැමිණි-රොහින්ග්‍යාවරුන්-ගැන-රජයෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4315"
}