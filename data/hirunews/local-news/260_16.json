{
       "Source": "hirunews",
       "Timestamp": "Saturday, 17 June 2023 - 15:46",
       "Headline": "දීඝවාපිය සහ නීලගිරි සෑය ප්‍රතිසංස්කරණ ව්‍යාපෘතිවල ප්‍රගතිය සමාලෝචනය කෙරේ",
       "News Content": "දීඝවාපිය සහ නීලගිරි සෑය ප්‍රතිසංස්කරණ ව්‍යාපෘතිවල ප්‍රගතිය සමාලෝචනය කිරීමේ රැස්වීමක් ආරක්ෂක ලේකම් ජෙනරල් කමල් ගුණරත්නගේ ප්‍රධානත්වයෙන් ආරක්ෂක අමාත්‍යංශයේදී පවත්වා තිබෙනවා.\nපැරණි ස්තූප ඉදිකිරීමේ දී භාවිත කළ නිශ්චිත සම්මත ගඩොල් නිශ්පාදනය කිරීම සහ ව්‍යූහය පවත්වා ගැනිම සදහා නිශ්චිත බදාමයක් තෝරා ගැනීම කෙරෙහි මෙහිදී වැඩි අවධානයක් යොමු කළ බවයි ආරක්ෂක අමාත්‍යාංශය සදහන් කළේ.\nදීඝවාපිය රජමහා විහාර පරීශ්‍රය තුළ යෝජිත විශ්‍රාම ශාලා, බුද්ධ මන්දිරය සහ ධාතු මන්දිරයේ ඉදිකිරීම් සම්බන්ධයෙන්ද අදාළ ප්‍රගති සමාලෝචන රැස්වීමේදී සාකච්ඡා කර තිබෙනවා.\nවැඩ නිමකිරීමෙන් පසු ඇස්තමේන්තු ගත උස අඩි 268 ක් වන මෙම දීඝවාපිය ස්තූපයේ මේ වන විට බිම් මට්ටමේ සිට ගර්භය දක්වා අඩි 57ක උසක් තෙක් වැඩ අවසන් කර ඇති බව එම සාකච්ඡාවේදී හෙළිව ඇති බව සදහන්.",
       "URL": "https://www.hirunews.lk/338224/දීඝවාපිය-සහ-නීලගිරි-සෑය-ප්‍රතිසංස්කරණ-ව්‍යාපෘතිවල-ප්‍රගතිය-සමාලෝචනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=260"
}