{
       "Source": "hirunews",
       "Timestamp": "Wednesday, 24 November 2021 - 8:58",
       "Headline": "පළිබෝධ නාශක රෙජිට්‍රාර් තනතුරෙන් ඉවත් කිරීම ගැන මහින්දානන්දගෙන් ප්‍රකාශයක්",
       "News Content": "කෘෂිකර්ම අමාත්‍යාංශයේ ලේඛම්ගෙන් හෝ කෘෂිකර්ම අධ්‍යක්ෂ ජනරාල්වරයාගේ අනුදැනුමකින් තොර ව, ග්ලයිෆොසේට් ඇතුළු කෘෂි රසායන කිහිපයක් භාවිතය තහනම් කරමින් ගැසට් නිවේදනයක් නිකුත් කෙරුණේ ඉකුත් 22 වැනි දා යි.\nඑතෙක් පැවති පනත අවලංගු කරමින් ගැසට් නිවේදනයක් නිකුත් කළ පළිබෝධනාශක රෙජිස්ට්‍රාර්වරයා වහා ම ක්‍රියාත්මක වන පරිදි තනතුරින් ඉවත් කළ බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nජනරාල්වරයාගේ ක්‍රියාකලාපය විනය විරෝධී බව සඳහන් කරන අමාත්‍යවරයා, ඒ පිළිබඳ මේ වනවිට පරීක්ෂණයක් අරඹා ඇති බව ද සඳහන් කළා.\nමීට මසකට පමණ ඉහත දී රසායන පොහොර සමාගමකට පක්ෂපාතී ව පළිබෝධනාශක ආනයනය කිරීමට අදාළ සිද්ධියකට ද ජනරාල්වරයාට එරෙහි ව පරීක්ෂණයක් පැවැත්වීමට නියමිත යි.\nග්ලයිෆොසෙට් ඇතුළු කෲෂි රසායන තහනම ඉවත් කරමින් ඔහු නිකුත් කළ ගැසට් නිවේදනය ආපසු කැඳවා එම තහනම යළි ක්‍රියාත්මක කරමින් පෙර පැවති ගැසට්ටුව බලාත්මක කිරීමට ද කටයුතු කළ බවයි අමාත්‍යවරයා සඳහන් කරන්නේ.\nසිදුවීමට අදාළ රෙජිස්ට්‍රාර්වරයා එම තනතුරෙන් පහ කොට කෘෂිකර්ම අමාත්‍යාංශයට ස්ථාන මාරුවක් ලබා දී ඇති බව වැඩිදුරටත් වාර්තා වෙනවා.",
       "URL": "https://www.hirunews.lk/288986/පළිබෝධ-නාශක-රෙජිට්‍රාර්-තනතුරෙන්-ඉවත්-කිරීම-ගැන-මහින්දානන්දගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1541"
}