{
       "Source": "hirunews",
       "Timestamp": "Sunday, 29 October 2017 - 13:09",
       "Headline": "කැළඹිල්ල වැඩිවේ",
       "News Content": "දිවයින අවට වායුගෝලයේ පවතින කැළඹිලි සහිත ස්වභාවය තවදුරටත් වර්ධනය වෙමින් පවතින බව කාලගුණ විද්‍යා දෙපාර්තමේන්තුවේ අධ්‍යක්‍ෂ ජනරාල් එස්. ප්‍රේමලාල් පවසනවා.\nඔහු සඳහන් කළේ මේ හේතුවෙන් ඉදිරි දින කිහිපය තුළ දිවයිනේ බොහෝ ප්‍රදේශවලට මිලිමීටර 100 ඉක්මවූ තද වැසි ඇතිවිය හැකි බවයි.\nමේ අතර ජාතික ගොඩනැගිලි පර්යේෂණ සංවිධානය කෑගල්ල දිස්ත්‍රික්කයේ අරණායක සහ බුලත්කොහුපිටිය, රත්නපුර දිස්ත්‍රික්කයේ රත්නපුර ප්‍රාදේශීය ලේකම් කොට්ඨාශය, මහනුවර දිස්ත්‍රික්කයේ උඩුදුම්බර සහ මැදදුම්බර ප්‍රදේශයට සහ මාතලේ දිස්ත්‍රික්කයේ යටවත්ත ප්‍රදේශවලට  නිකුත් කළ නායයාම් අනතුරු ඇගවීම් නිවේදන තවදුරටත් ක්‍රියාත්මකයි.\nමේ අතර, වැසි තත්ත්වයත් සමග අරණායක සිට අම්බලන්කන්ද, නාරංගල, ගංතුන යන ප්‍රදේශවලට පිවිසෙන ප්‍රධාන මාර්ග කිහිපයක් පස්කදු සහ ගස් කඩා වැටීම් හේතුවෙන් මේ වනවිට අවහිර වී තිබෙනවා.",
       "URL": "https://www.hirunews.lk/174719/කැළඹිල්ල-වැඩිවේ",
       "Category": "Local News",
       "Parent URL": "https://www.hirunews.lk/local-news.php?pageID=4247"
}