{
       "Source": "hirunews",
       "Timestamp": "Monday, 12 December 2022 - 13:29",
       "Headline": "පේරාදෙණිය සරසවියේ හිටපු කුලපතිට පහරදුන් 10කගේ ශිෂ්‍යභාවය අහෝසියි (වීඩියෝ)",
       "News Content": "UPDATED 12-12-2022 05.44 PM\nපේරාදෙණිය විශ්වවිද්‍යාලයේ හිටපු උපකුලපතිවරයාට පහරදීමේ සිද්ධිය සම්බන්ධයෙන් පරීක්ෂණ පවත්වා අවශ්‍ය පියවර කඩිනමින් ගන්නා ලෙස ජනාධිපති රනිල් වික්‍රමසිංහ අදාළ අංශ වෙත උපදෙස් ලබා දී තිබෙනවා.\n-------------------------------------------------------------------------\nපේරාදෙණිය විශ්වවිද්‍යාලයේ හිටපු උපකුලපති මහාචාර්ය අතුල සේනාරත්නට හා ඔහුගේ පුත්‍රයාට පහරදීමේ සිද්ධියට අදාළ මේවන විට සිසුන් 10 දෙනෙකු හදුනාගෙන ඇති බවත් ඔවුන්ගේ ශිෂ්‍යභාවය අහෝසි කිරීමට කටයුතු ද කරන බවත් පේරාදෙණිය විශ්වවිද්‍යාලයේ ශාස්ත්‍ර පීඨයේ පීඨාධිපති ආචාර්ය ප්‍රභාත් ඒකනායක පවසනවා.\nවිශ්වවිද්‍යාලයේ පාලන අධිකාරිය විසින් සිදු කරන ලද විමර්ෂණයකට අනුව එම සිසුන් හඳුනාගෙන ඇති බවත් තවත් සිසුන් අදුනාගනිමින් සිටින බව ඔහු සඳහන් කළා.\nමේ අතර, විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග ද කොළඹ අද (12) පැවති මාධ්‍ය හමුවකට එක්වෙමින් කියා සිටියේ පේරාදෙණිය විශ්වවිද්‍යාලයේ හිටපු උපකුලපති මහාචාර්‍ය අතුල සේනාරත්න සහ පුත්‍රයාට සිසුන් පිරිසක් විසින් පහරදීම අදාළව නීතිය ක්‍රියාත්මක නොවුනහොත් විශ්වවිද්‍යාල පද්ධතිය පවත්වාගෙන යාමට නොහැකි වනු ඇති බවයි.",
       "URL": "https://www.hirunews.lk/322505/පේරාදෙණිය-සරසවියේ-හිටපු-කුලපතිට-පහරදුන්-10කගේ-ශිෂ්‍යභාවය-අහෝසියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=671"
}