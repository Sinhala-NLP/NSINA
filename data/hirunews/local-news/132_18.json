{
       "Source": "hirunews",
       "Timestamp": "Tuesday, 01 August 2023 - 16:26",
       "Headline": "ශ්‍රී ලංකාවේ ප්‍රදේශ කිහිපයකට ඉදිරියේදී දැඩි නියඟයක්",
       "News Content": "ශ්‍රී ලංකාවේ ප්‍රදේශ කිහිපයකට ඇතිවිය හැකි නියඟ තත්ත්වයන් පිළිබඳව අනතුරු අඟවනවා.\nමෙම තත්ත්වය අභිමුව ගංගා සහ ජලාශ 6,000කට ආසන්න ප්‍රමාණයක ජල මට්ටම් විශාල ප්‍රමාණයකට පහත බැස ඇති බවයි ජාතික ජල සම්පාදන හා ජලාපවහන මණ්ඩලය සඳහන් කොට සිටියේ.\nශ්‍රී ලංකාවට වර්ෂාව ලැබෙනු ඇත්තේ ඔක්තෝම්බර් මාසයේ සිට පමණක් බව සඳහන් කළ එම නිලධාරීන් වැඩිදුරටත් ජනතාවගෙන් ඉල්ලා සිටියේ ජලය අරපිරිමැස්මෙන් භාවිත කරන ලෙස‍යි.\nඑමෙන් ම ඉදිරි දින කිහිපයේදී නියඟ තත්ත්වය තවත් උග්‍ර වන බවත් එමඟින් ජල විදුලිය හරහා විදුලිය නිෂ්පාදනයට මෙන්ම පවතින කාලගුණික තත්ත්වය හේතුවෙන් ගොවිතැන් කටයුතුවලට දැඩි බාධා එල්ල වී ඇති බවයි එම මණ්ඩලය වැඩිදුරටත් සඳහන් කොට සිටියේ.",
       "URL": "https://www.hirunews.lk/343302/ශ්‍රී-ලංකාවේ-ප්‍රදේශ-කිහිපයකට-ඉදිරියේදී-දැඩි-නියඟයක්",
       "Category": "Local News",
       "Parent URL": "https://www.hirunews.lk/local-news.php?pageID=132"
}