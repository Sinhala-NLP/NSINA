{
       "Source": "hirunews",
       "Timestamp": "Friday, 21 October 2022 - 8:02",
       "Headline": "ඕස්ට්‍රෙලියාවට ගිය 183 දෙනෙකු නැවත ශ්‍රී ලංකාවට",
       "News Content": "ඕස්ට්‍රෙලියාවේ සරණාගතභාවය අපේක්ෂාවෙන් සිටි ශ්‍රී ලාංකිකයින් 183 දෙනෙකු යළි හරවා එවා තිබෙනවා.\nඑරට සමුද්‍රීය දේශසීමා අණදෙන නිලධාරී හා ඒකාබද්ධ කාර්ය සාධක නියෝජිතායතනයේ අණදෙන නිලධාරී ජස්ටින් ජෝන්ස් මේ බව ප්‍රකාශ කර ඇති බවයි විදෙස් වාර්තා සඳහන් කළේ.\nශ්‍රී ලාංකිකයින් ධීවර යාත්‍රා උපයෝගී කරගනිමින් ඕස්ට්‍රෙලියාවට ඇතුළුවීමට උත්සාහ දරන අතර, එම යාත්‍රා සාගර ගමන් සඳහා සුදුසු තත්ත්වයේ නොපවතින ඒවා බව ඔහු සඳහන් කර තිබෙනවා.\nශ්‍රී ලංකාවේ සිට ඕස්ට්‍රෙලියාවට මුහුදු මාර්ගයෙන් ළඟාවීම සඳහා සති 3 ක් ගතවන අතර, මුහුදු මාර්ග ඔස්සේ සිදුකරන නීතිවිරෝධී සංක්‍රමණ වැළැක්වීමටඕස්ට්‍රෙලියාව නිරන්තරයෙන් කටයුතු කරන බවයි එරට සමුද්‍රීය දේශසීමා අණදෙන නිලධාරී ජස්ටින් ජෝන්ස් කියා සිටියේ.",
       "URL": "https://www.hirunews.lk/318431/ඕස්ට්‍රෙලියාවට-ගිය-183-දෙනෙකු-නැවත-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=789"
}