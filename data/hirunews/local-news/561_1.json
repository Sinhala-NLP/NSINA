{
       "Source": "hirunews",
       "Timestamp": "Friday, 03 February 2023 - 10:44",
       "Headline": "ශ්‍රී ලංකාභිමාන්‍ය ජාතික සම්මානය කරූ ජයසූරියට (වීඩියෝ)",
       "News Content": "හිටපු කථානායක කරූ ජයසූරිය වෙත ශ්‍රී ලංකාභිමාන්‍ය ජාතික සම්මානය ජනාධිපති රනිල් වික්‍රමසිංහ අතින් අද (03) පිරිනැමුණා.\nජාතිය වෙනුවෙන් අතිවිශාල විශිෂ්ට සේවාවක් ඉටු කළ ශ්‍රී ලාංකික පුරවැසියන්ට සහ ශ්‍රී ලාංකික නොවන පුද්ගලයින්ට සිය ජීවිත කාලය තුළ එක්වරක් පමණක් ප්‍රදානය කෙරෙන ශ්‍රී ලංකාභිමාන්‍ය ජාතික සම්මානය 1986 වර්ෂයේ සිට පිරිනැමීම සිදුකර තිබෙනවා.\nඑය මෙරටදී පිරිනැමෙන උච්චතම සම්මානය වන අතර, අද දිනයේ දී කරූ ජයසූරිය වෙත එම සම්මානය පිරිනැමීමේ උත්සවය පැවැත්වුණේ කොළඹ ජනාධිපති මන්දිරයේදියි.",
       "URL": "https://www.hirunews.lk/326562/ශ්‍රී-ලංකාභිමාන්‍ය-ජාතික-සම්මානය-කරූ-ජයසූරියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=561"
}