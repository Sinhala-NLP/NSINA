{
       "Source": "hirunews",
       "Timestamp": "Wednesday, 26 October 2022 - 17:42",
       "Headline": "කට වරද්දා ගත් සුමතිරන්ට එරෙහිව තේරීම් කාරක සභාවක්",
       "News Content": "පසුගිය දා පාර්ලිමේන්තුවේ සම්මත වූ 21 වැනි ව්‍යවස්ථා සංශෝධන පනත් කෙටුම්පත සම්බන්ධයෙන් පැවති විවාදයේ දී දෙමළ ජාතික සංධානයේ පාර්ලිමේන්තු මන්ත්‍රී ජනාධිපති නීතිඥ එම්.ඒ සුමන්තිරන් විසින් සිදු කළ ප්‍රකාශයක් සම්බන්ධයෙන් විමසීම සම්බන්ධයෙන් පාර්ලිමේන්තු තේරීම් කාරක සභාවක් පත් කරන ලෙස අධිකරණ අමාත්‍යවරයා ඉල්ලා සිටිනවා.\nමෙසේ කතානායකවරයා වෙත ලිපියක් යොමු කරමින් අධිකරණ අමාත්‍යවරයා විශේෂ පාර්ලිමේන්තු තේරීම් කාරක සභාවක් පත් කරන ලෙස ඉල්ලා සිටින්නේ, දෙමළ ජාතික සංධානයේ පාර්ලිමේන්තු මන්ත්‍රී එම්. ඒ සුමන්තිරන් විසි දෙවැනි පනත් කෙටුම්පත සම්බන්ධයෙන් ශ්‍රේෂ්ඨාධිකරණය විසින් දෙන ලද නිගමනය නීත්‍යානුකුල නොවන බවත්, ශ්‍රේෂ්ඨාධිකරණය වරින්වර නීතිමය ස්ථාවරයන් වෙනස් කරමින් සිය නිගමන නිකුත් කරන බවත් එම නිසා ශ්‍රේෂ්ඨාධිකරණ ද ගෙදර යැවිය යුතු බවත්, සඳහන් කරමින් සිදු කළ ප්‍රකාශය සම්බන්ධව යි.\nමෙහි දී අධිකරණ අමාත්‍ය ආචාර් ය විජේදාස රාජපක්ෂ පෙන්වා දෙන්නේ, පාර්ලිමේන්තු ස්ථාවර නියෝග අනුව පාර්ලිමේන්තු ස්ථාවර නියෝග අනුව විධිමත් ලෙස ඉදිරිපත් කරනු ලබන යෝජනාවකින් තොරව, අධිකරණය පිළිබඳව හෝ විනිසුරුවන් පිළිබඳ ව පාර්ලිමේන්තු සභා ගර්භය තුළ දී විවේචනය නො කළ යුතු බවයි.\nමන්ත්‍රීවරයාගේ එම ප්‍රකාශය නිසා පාර්ලිමේන්තුව හා අධිකරණය අතර බලවත් ගැටීමක් නිර්මාණය කිරීමට උත්සහ දරා ඇති බව පැහැදිලි වන්නේ යැයි කතානායකවරයා වෙත යොමු කළ එම ලිපියේ වැඩිදුරටත් සඳහන්.\nඅධිකරණ අමාත්‍යවරයා කතානායකවරයා වෙත යොමු කළ සම්පූර්ණ ලිපිය පහතින්",
       "URL": "https://www.hirunews.lk/318898/කට-වරද්දා-ගත්-සුමතිරන්ට-එරෙහිව-තේරීම්-කාරක-සභාවක්",
       "Category": "Local News",
       "Parent URL": "https://www.hirunews.lk/local-news.php?pageID=777"
}