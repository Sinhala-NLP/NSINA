{
       "Source": "hirunews",
       "Timestamp": "Tuesday, 28 February 2023 - 15:28",
       "Headline": "ගානියා බැනිස්ටර් නඩුවේ තීන්දුව දෙන දිනය ප්‍රකාශයට පත් කෙරේ",
       "News Content": "2019 වසරේ නොවැම්බර් මස සුදු වෑන් රථයකින් පැමිණි ආයුධ සන්නද්ධ පිරිසක් තමන්ව පැහැරගෙන ගොස් හිරිහැර සිදු කළේ යැයි චෝදනා කරමින් අසත්‍ය පැමිණිල්ලක් සිදු කළේ යැයි චෝදනා ලැබ සිටින කොළඹ ස්විස්ටර්ලන්ත තානාපති කාර්යාලයේ නිලධාරිනියක වන ගානියා බැනිස්ටර් ප්‍රැන්සිස්ට එරෙහි නඩුව පවත්වාගෙන යාමට නොහැකි බවට විත්තිය විසින් ඉදිරිපත් කළ මූලික විරෝධතාව පිළිබඳ නියෝගය මැයි මස 03 වනදා ප්‍රකාශයට පත් කරන බව කොළඹ මහාධිකරණය නියම කළා.\nකොළඹ මහාධිකරණ විනිසුරු නාමල් බලල්ලේ විසින් මෙම නියෝගය නිකුත් කළා.\nඑම අවස්ථාවේ දී විත්තිකාර ගානියා බැනිස්ටර් ෆ්‍රැන්සිස් නමැත්තිය ද අධිකරණයේ පෙනී සිටියා.\nවිත්තිකාරියට එරෙහිව නීතිපතිවරයා විසින් ගොනු කර තිබෙන මෙම නඩුව පවරා පවත්වාගෙන යාමට නොහැකි බවට විත්තියේ නීතිඥවරු විසින් මීට පෙර මූලික විරෝධතා මතු කර තිබුණා.\nඊට අදාළව නීතිපතිවරයා විසින් ලිඛිත දේශන ඉදිරිපත් කළා.\nඉන් අනතුරුව අදාළ නඩුව පවරා පවත්වාගෙන යාමට නොහැකි බවට විත්තිය විසින් මතුකළ මුලික විරෝධතා පිළිබඳ නියෝගය ලබන මැයි මස 03 වනදා ප්‍රකාශයට පත් කරන බව අධිකරණය නියෝග කළා.",
       "URL": "https://www.hirunews.lk/328600/ගානියා-බැනිස්ටර්-නඩුවේ-තීන්දුව-දෙන-දිනය-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=506"
}