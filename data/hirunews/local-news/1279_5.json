{
       "Source": "hirunews",
       "Timestamp": "Tuesday, 22 March 2022 - 8:54",
       "Headline": "35 ලක්ෂයක් යුක්රේනය හැර යයි",
       "News Content": "රුසියානු ආක්‍රමණය නිසා පසුගිය පෙබරවාරි 24 වන දා සිට යුක්රේනය හැර ගිය ජන කොටස තිස්පන් ලක්ෂය ඉක්මවන බව ජගත් සංවිධානය ප්‍රකාශ කළා.\nතවත් 6,480,000ක් රට තුළ අවතැන් වී ඇති බවයි එක්සත් ජාතීන්ගේ සරණාගත කොමසාරිස් ෆිලීපෝ ග්‍රාන්ඩි කියා සිටියේ.\nපසුගිය සති 4ක කාලය තුළ යුක්රේනයේ සිදුවූ ජීවිත හානි සහ අනෙකුත් පීඩාවන් ලොවම කම්පනයට පත් කළ බව ඔහු සදහන් කළා.\nමෙහිදී රට හැර පළා ගිය පිරිස අතරින් සියයට 90ක්ම කාන්තාවන් සහ ළමයින්.\nවයස අවුරුදු 18ත් 60ත් අතර පිරිස බහුතරයක් රුසියානු හමුදාවන්ට මුහුණදීම සඳහා රට තුළ රැදී සිටිනවා.\nවිදෙස් රටවලට පලා ගිය යුක්රේන ජාතිකයන් අතර ළමයින් 15,000,000යකට වැඩි සංඛ්‍යාවක් සිටින බව යුනිසෙෆ් සංවිධානය ප්‍රකාශ කළා.",
       "URL": "https://www.hirunews.lk/300070/35-ලක්ෂයක්-යුක්රේනය-හැර-යයි",
       "Category": "Local News",
       "Parent URL": "https://www.hirunews.lk/local-news.php?pageID=1279"
}