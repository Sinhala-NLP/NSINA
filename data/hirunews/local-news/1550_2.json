{
       "Source": "hirunews",
       "Timestamp": "Saturday, 20 November 2021 - 8:19",
       "Headline": "බෙල්ලන්විල විහාර මාවතේ ඥාතින් විසින් දමා ගිය කාන්තාවක්",
       "News Content": "බෙල්ලන්විල විහාරස්ථානය යාබද විහාර මාවතේ මීට සති දෙකකට පමණ පෙර කිසිවෙකු විසින් මවක් අතරමං කර දමා ගොස් ඇති  සිදුවීමක් වාර්තා වෙනවා.\nවයස අවුරුදු අසූවක් පමණ වන එදිරිසිංහ ආරච්චිගේ සුමනාවතී නම් වන ඇය  දික්වැල්ල කෝන්දෙණිය ප්‍රදේශයේ පදිංචි බවත් ඥාතීන් සියලු දෙනා තමන්ට පහර පහර දී පන්නා දැමූ බවත් ඇය ප්‍රකාශ කර සිටිනවා\nමෙම ස්ථානයට පැමිණි ආකාරය පිළිබඳ කළ විමසීමේදී ඇය ප්‍රකාශ කළේ, ගමේ සිට දින ගණනාවක් පයින් පැමිණි බවත් ,පාරේ ගමන් කරන අතරතුර ආහාර පාරේ යන අයගෙන් ඉල්ලා ගත් බවත් ය.\nමේ වන විට ඇවිද යාමට අපහසු බවකුත් මෙම මහලු කාන්තාව ප්‍රකාශ කර තිබෙනවා.\nමේ පිළිබඳව ප්‍රදේශවාසීන්  ප්‍රකාශ කර සිටින්නේ, මේ පිළිබඳව වගකිවයුත්තන්ට දැනුම් දුන්නත් මෙයින් ප්‍රයෝජනයක්  වී නොමැති බවයි.",
       "URL": "https://www.hirunews.lk/288601/බෙල්ලන්විල-විහාර-මාවතේ-ඥාතින්-විසින්-දමා-ගිය-කාන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=1550"
}