{
       "Source": "hirunews",
       "Timestamp": "Tuesday, 01 November 2022 - 7:26",
       "Headline": "නව ඉන්ධන කෝටාව සඳහා බස්නාහිර ත්‍රිරෝද රථ ලියාපදිංචිය අද සිට",
       "News Content": "ත්‍රිරෝද රථ සඳහා සතියකට ලබාදෙන ඉන්ධන කෝටාව ලීටර් 10ක් දක්වා ඉහළ දැමීමට අදාළ ව මගී ප්‍රවාහන ත්‍රිරෝද රථ ලියාපදිංචි විය යුතු ආකාරය ප්‍රකාශයට පත්කර තිබෙනවා.\nඑම වැඩසටහන ප්‍රථමයෙන් බස්නාහිර පළාත තුළ අද සිට ක්‍රියාත්මක වනු ඇති.\nඅනතුරු ව ලබන 6 වැනි දා සිට එය අනෙක් පළාත් තුළ ද ක්‍රියාත්මක කරන බව යි ප්‍රවාහන රාජ්‍ය අමාත්‍ය ලසන්ත අලගියවන්න සඳහන් කළේ.\nwww.wptaxi.lk නැමති එම වෙබ් අඩවිය පිවිසීමෙන් බස්නාහිර පළාතේ ත්‍රිරෝද රථ ලියාපදිංචි කළ හැකි වනවා.\nපියවර 11 යටතේ එය ක්‍රියාත්මක කළ යුතු අතර ත්‍රිරෝද රථයේ ඡායාරූප ද ඊට ඇතුළත් කළ යුතු යි.",
       "URL": "https://www.hirunews.lk/319346/නව-ඉන්ධන-කෝටාව-සඳහා-බස්නාහිර-ත්‍රිරෝද-රථ-ලියාපදිංචිය-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=764"
}