{
       "Source": "hirunews",
       "Timestamp": "Wednesday, 16 November 2022 - 11:11",
       "Headline": "රිය අනතුරකින් කාන්තාවක් මිය ගොස් 10 දෙනෙකුට තුවාල",
       "News Content": "මතුගම සිට හිනිදුම ප්‍රදේශයට ගමන් ගත් වෑන් රථයක් මීගහතැන්න මංසන්ධියේ දී මාර්ගයෙන් ඉවතට පැන පෙරලී යාමෙන් කාන්තාවක් මියගොස්, 10 දෙනෙකු තුවාල ලබා තිබෙනවා.\nබරපතල තුවාල ලැබූ කිහිපදෙනෙකු කලුතර - නාගොඩ රෝහලට ඇතුළත් කළ බවයි මීගහතැන්න පොලීසිය සඳහන් කළේ.\nකාන්තාවක් විදේශ ගත කිරීම සඳහා කටුනායක ගුවන්තොටුපලට ඇරලවා යළි පැමිණෙමින් සිටිය දී අද (16) අලුයම ඔවුන් මෙම අනතුරට ලක්ව තිබෙනවා. රියදුරුට නින්ද යාමෙන් මෙම අනතුර සිදුව ඇති බවයි පොලීසිය සඳහන් කළේ.",
       "URL": "https://www.hirunews.lk/320501/රිය-අනතුරකින්-කාන්තාවක්-මිය-ගොස්-10-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=731"
}