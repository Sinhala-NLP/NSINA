{
       "Source": "hirunews",
       "Timestamp": "Tuesday, 27 October 2020 - 11:07",
       "Headline": "ආසියානු සංවර්ධන බැංකුවෙන් ශ්‍රී ලංකාවට ඩොලර් මිලියන 165 ක මූල්‍යාධාර",
       "News Content": "කොරෝනා වෛරස් ගෝලීය වසංගතය හේතුවෙන් මෙරට කුඩා හා මධ්‍ය පරිමාණ ව්‍යවසායකයන්ට ඇති වන අයහපත් බලපෑම අවම කරලීම සඳහා ඇමරිකානු ඩොලර් මිලියන 100 ක හදිසි ප්‍රතිචාර සංරචකයක් ඇතුළත්, ඩොලර් මිලියන 165 ක ණය මුදලක් ලබාදීමට ආසියානු සංවර්ධන බැංකුව එකඟ වී තිබෙනවා.\nඑම ණය මුදලට අමතරව, දරිද්‍රතාව අවම කිරීම සඳහා වන ජපාන අරමුදල යටතේ ඇමරිකානු ඩොලර් මිලියන 1යි දශම 5 ක ප්‍රදානයක් ලබාදීමට ද එකඟ වී ඇති බව අමාත්‍ය මණ්ඩල තීරණ දැනුම් දීමේ මාධ්‍ය හමුවේදී අද(27) ප්‍රකාශ කෙරුණා.\nඅදාළ ණය මුදල් සහ ප්‍රදානයන් ලබා ගැනීමේ  ගිවිසුම්වලට එළඹීම සඳහා මුදල් අමාත්‍යවරයා ලෙස අග්‍රාමාත්‍ය මහින්ද රාජපක්ෂ ඉදිරිපත් කළ යෝජනාවට අමාත්‍ය මණ්ඩලය අනුමැතිය හිමිවී තිබෙනවා.",
       "URL": "https://www.hirunews.lk/253404/ආසියානු-සංවර්ධන-බැංකුවෙන්-ශ්‍රී-ලංකාවට-ඩොලර්-මිලියන-165-ක-මූල්‍යාධාර",
       "Category": "Local News",
       "Parent URL": "https://www.hirunews.lk/local-news.php?pageID=2367"
}