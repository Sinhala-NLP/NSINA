{
       "Source": "hirunews",
       "Timestamp": "Thursday, 08 June 2023 - 16:10",
       "Headline": "පන්සලේ දේහයන් තැන්පත් කිරීමට අවසර දීලා",
       "News Content": "පන්සලක ගිහියකුගේ මරණයක් තබා ඇති පුවතක් බොරැල්ල කිතුල්වත්ත F.R. සේනානායක පන්සලේ දී වාර්තා වී තිබෙනවා.\nමෙම විහාරයේ හාමුදුරුවෝ පන්සල අවට ඉන්න අසරණ අයෙකුගේ නිවසක මරණයක් සිදු වූ විට එම ස්ථානය නොමිලේ ලබාදීමට තීරණය කර තිබෙන බවයි වාර්තා වන්නේ.\nතමන්ගේ නිවසේ මෘතදේහය තබාගැනීමට ඉඩ කඩ නොමති නම් මල්ශාලාවක මෘතදේහය තැබීමට ආර්ථික අපහසුකම් නැතිනම් අදාළ ඥාතීන්ට\nමෙම පන්සලේ ශාලාව භාවිතා කරන්න අවසර ලැබී තිබෙන අතර මේ සඳහා කිසිඳු මුදලක් අය නොකරන බවයි වාර්තා වී ඇත්තේ.\nඑමෙන්ම අවසන් කටයුතු නිමවන තෙක් මියගිය පුද්ගලයාගෙ ඥාතීන් සඳහා කාමර දෙකක්, කුස්සියක්, වැසිකිළියක්, නාන්න ස්ථානයක් ලබාදෙන බවයි අප වාර්තාකරු සඳහන් කළේ.\nපාංශකූලයට රෙදි පිළි නැතිනම් ඒ සියල්ලත් පන්සලෙන්ම ලබා දෙන බවයි වැඩිදුරටත් වාර්තා වන්නේ.\nවෙනත් ආගමක පුද්ගලයෙකුගේ අවමඟුලක් වුව ද ඔවුන් ආගමට අනුව අවසන් ගෞරවය ලබා දීමට කටයුතු සූදානම් කර දෙන බවද කිසිදු ආගම් භේදයකින් තොරව මේ සියල්ල ඉටු කිරීමට අදාළ විහාරස්ථානයේ විහාරාධිපති හිමියන් අවසර ලබා දී තිබෙන බව ද සඳහන්.",
       "URL": "https://www.hirunews.lk/337383/පන්සලේ-දේහයන්-තැන්පත්-කිරීමට-අවසර-දීලා",
       "Category": "Local News",
       "Parent URL": "https://www.hirunews.lk/local-news.php?pageID=284"
}