{
       "Source": "hirunews",
       "Timestamp": "Sunday, 24 April 2022 - 20:46",
       "Headline": "උද්ඝෝෂණ විරෝධතා මධ්‍යයේ පොදු ප්‍රවාහන සේවා අඛණ්ඩව පවත්වාගෙන යාමට පියවර",
       "News Content": "උද්ඝෝෂණ සහ විරෝධතා අතරතුර පොදු ප්‍රවාහන සේවා බාධාවකින් තොරව පවත්වාගෙන යාම සඳහා කඩිනම් පියවර ගන්නා ලෙස මහජන ආරක්ෂක හා සංචාරක අමාත්‍ය ප්‍රසන්න රණතුංග පොලීසියෙන් ඉල්ලීමක් කර තිබෙනවා.\nගිලන් රථ, පාසල් වෑන් රථ, කාර්යාල සේවා, සංචාරකයින් ගමන් කරන වාහන මෙන්ම අත්‍යවශ්‍ය භාණ්ඩ හා සේවා ප්‍රවාහනය කරන වාහන සඳහා බාධාවකින් තොරව ගමන් කිරීමට පහසුකම් සැළසිය යුතුයි.\nඇතැම් අවස්ථාවලදී උද්ඝෝෂකයින් විසින් ඉහත සේවාවන් සපයන වාහනවලට බාධා සිදුකර ඇති බවට වාර්තාවී ඇති බැවින්, එවැනි අවස්ථාවල උද්ඝෝෂකයින් හා සාකච්ඡා කර ගමනාගමනයට අවශ්‍ය ඉඩ පහසුකම් ලබාදෙන ලෙසයි අමාත්‍යවරයා දැනුම්දී ඇත්තේ.",
       "URL": "https://www.hirunews.lk/302721/උද්ඝෝෂණ-විරෝධතා-මධ්‍යයේ-පොදු-ප්‍රවාහන-සේවා-අඛණ්ඩව-පවත්වාගෙන-යාමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1211"
}