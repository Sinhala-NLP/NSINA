{
       "Source": "hirunews",
       "Timestamp": "Saturday, 16 September 2023 - 15:49",
       "Headline": "අග්බෝට ප්‍රතිකාර කිරීම තවදුරටත් (වීඩියෝ)",
       "News Content": "බඳින තුවක්කුවක් පත්තු වීමෙන් වම් පාදයේ තුවාල ලබා මේ වන විට ප්‍රතිකාර ලබන අග්බෝ ඇතාට ප්‍රතිකාර කිරීම් ආරම්භ කොට මාස තුනක් ගත වී තිබෙනවා.\nනමුදු අග්බෝ තවමත් පූර්ණ සුවය ලබා නෑ.\nතුවාල ලැබූ ඇතුට නැවත වරක් අද දිනයේ දී පාශු වෛද්‍ය කණ්ඩායමක් විසින් ප්‍රතිකාර ලබා දීමද සිදුකරනු ලැබුවා.\nඅවස්ථා කිහිපයකදීම x-Ray ලබා ගැනීම සිදු කළ අතර අග්බෝගේ වම් පාදයේ පැවති දරුණු ඉදිමුම් තත්ත්වය අඩු වුවත් තුවාලය තවමත් සුව වී නොමැති බවයි වාර්තා වෙන්නේ.\nතිරප්පනය,වන්නම් මඩුව වැව් රක්ෂිතය ආශ්‍රිතව මේ වන විට අග්බෝ සැරිසරන අතර ඇතුට ආහාර ලබා දීමට සිදු වූ ප්‍රමාදය හේතුවෙන් එම ඇතා නොසන්සුන්කාරී ස්වරූපයකින් හැසිරෙන ආකාරයයි දැක ගත හැකි වූ බවයි අප වාර්තාකරු සඳහන් කර සිටියේ.",
       "URL": "https://www.hirunews.lk/348471/අග්බෝට-ප්‍රතිකාර-කිරීම-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=26"
}