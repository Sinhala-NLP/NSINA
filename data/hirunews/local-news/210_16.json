{
       "Source": "hirunews",
       "Timestamp": "Wednesday, 05 July 2023 - 20:56",
       "Headline": "මාර්තුවෙන් පසු සියලු කොටස් මිල දර්ශකයේ ඉහළම අගය අද",
       "News Content": "කොළඹ කොටස් වෙළඳපළ සමස්ත දර්ශකය 2022 මාර්තු මාසයෙන් පසු අද (05) ඉහළම අගය වාර්තා කළා.\nඒ අනුව පෙර දිනට සාපේක්ෂව ඒකක 99.49කින් ඉහළ ගිය සමස්ත දර්ශකය 10,176.013ක් ලෙස සටහන් වුණා.\nඑස් ඇන්ඩ් පී ටුවෙන්ටි දර්ශකය ද ඒකක 40.0205කින් ඉහළගොස් 3,013.307ක් ලෙස සටහන් වුණා.\nපිරිවැටුම රුපියල් බිලියන 4.09 ක්.\nඑමෙන්ම ඇමෙරිකානු ඩොලරයට සාපේක්ෂව රුපියල අදත් ශක්තිමත් වී තිබෙනවා.\nඊයේ (04) මහබැංකුව නිකුත් කළ විනිමය අනුපාතිකයන්ට අනුව ඩොලරයේ විකුණුම් මිල රුපියල් 314යි ශත 98ක් ලෙස දැක්වුනු අතර අද (05) එය සටහන් වුණේ රුපියල් 313යි ශත 66ක් ලෙසයි.\nඑමෙන්ම ඩොලරයේ ගැනුම් මිල අද (05) රුපියල් 298යි ශත 89ක් ලෙස දැක්වුණා.\nඊයේ (04) ඩොලරයේ ගැණුම් මිල රුපියල් 299යි ශත 87ක් ලෙස සටහන්ව තිබුණා.",
       "URL": "https://www.hirunews.lk/340144/මාර්තුවෙන්-පසු-සියලු-කොටස්-මිල-දර්ශකයේ-ඉහළම-අගය-අද",
       "Category": "Local News",
       "Parent URL": "https://www.hirunews.lk/local-news.php?pageID=210"
}