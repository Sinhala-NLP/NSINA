{
       "Source": "hirunews",
       "Timestamp": "Wednesday, 13 September 2017 - 10:29",
       "Headline": "පියාගේ ඝාතනය ගැන, දෙහිඅත්තකණ්ඩිය අධිකරණයේදී පුතා දුන් සාක්ෂිය (ඡායාරූප)",
       "News Content": "අම්පාර, පදියතලාව ප්‍රදේශයේදී පසුගියදා ඝාතනය කරන ලද උපාලි ලයනල් කුරේ නමැති පුද්ගලයාගේ ඝාතනය තමන් විසින් සිදු නොකළ බවට දැනට පොලිස් අත් අඩංගුවට ගෙන ඇති නාවලගේ උදේශ් නැමැති තරුණයා දෙහිඅත්තකණ්ඩිය වැඩ බලන මහේස්ත්‍රාත්වරයා ඉදිරියේදි විශේෂ ප්‍රකාශයක් සිදුකර තිබෙනවා.\nතමන් විසින් පියා ඝාතනය කළ බවට පවසමින් මෙම තරුණයා පොලීසියට භාරවී ඇති අතර පසුව පදියතලාව පොලිසිය මගින් අත්අඩංගුවට ගෙන අධිකරණයට ඉදිරිපත් කෙරුනා.\nඑහිදි් විශේෂ ප්‍රකාශයක් කිරිමට අවශ්‍ය බව ඔහු විසින් පොලිසියට දැනුම්  දි ඇති අතර පසුව මොහු දෙහිඅත්තකණ්ඩිය වැඩ බලන මහේස්ත්‍රාත්වරයා  ඉදිරියේදි ඉහත ප්‍රකාශය කළ බවයි අප වාර්තාකරු සඳහන් කළේ.\nඝාතනය සිදුවූ දින තම මව සහ පිය අතර ආරවුලක් ඇතිවූ බවත් තමන්  එම අවස්ථාවේ කාමරයට වී සිටි බවත්  රාත්‍රි 10.30ට පමණ සිය මව පොල්ලක් රැගෙන පියාගේ කාමරයේ සිට පැමිණෙන අයුරු තමන් දුටු බවත්  \"හැමදාම මේ කරදරේ කරන්න බැහැ මම තාත්තා මැරුවා කිව්වා\" යනුවෙන් මව පැවසු බව  අධිකරණය හමුවේ වැඩිදුරටත් සාක්කි දෙමින් තරුණයා පවසා තිබෙනවා.\nඑම අවස්ථාවේ තමන් පිය සිටි කාමරය වෙතගිය බවත් එහිදී පියාගේ හිසෙන් ලේ වහනය වී තිබු අතර ඔහු කථා නොකළ බව ඔහු පැවසු බව සඳහන්.\nඑම අවස්ථාවේදී නංගි සහ මල්ලී තනිවන නිසා පියාට පහරදුන්නේ තමන් බවට පවසා ඉදිරිපත් වන්න ලෙස සිය මව පියාට පහරදුන් පොල්ල අතට දී පවසා ඇති අතර නැතිනම් පොල්ල ළිදට දමා කැලේට පනින ලෙස තරුණයාට පවසා තිබෙනවා.\nපසුව ඔහු විසින් කැලයට පැනගොස් ඇති අතර පසු දින සිදුවීම සම්බන්ධයෙන් බාප්පාට පවසා ඇති අතර බාප්පා පවසා ඇත්තේ පැමිණ පොලිසියට භාරවන ලෙසයි.\nඅත්ඩංගුවට ගෙන අධිකරණය වෙත ඉදිරිපත් කෙරුනූ තරුණයාගේ ප්‍රකාශයෙන් අනතුරුව විනිසුරුවරයා නියෝග කළේ ඝාතනයට ලක්වූ පුද්ගලයාගේ බිරිඳ අත්අඩංගුවට ගන්නා ලෙසටයි.\nඅදාල සිදුවීම සම්බන්ධයෙන් පොලිසිය වැඩිදුර විමර්ශන කටයුතු සිදුකරන බවයි අප වාර්තාකරු සඳහන් කළේ.\nඡායාරූප- අම්පාර වසන්ත චන්ද්‍රපාල",
       "URL": "https://www.hirunews.lk/170791/පියාගේ-ඝාතනය-ගැන-දෙහිඅත්තකණ්ඩිය-අධිකරණයේදී-පුතා-දුන්-සාක්ෂිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4324"
}