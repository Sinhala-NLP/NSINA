{
       "Source": "hirunews",
       "Timestamp": "Thursday, 12 July 2018 - 13:29",
       "Headline": "ත්‍රීරෝද රථ සංගම් අධිකරණයට",
       "News Content": "මීටර් සවි කර නොමැති සහ ගමනාන්තය වෙනුවෙන් බිල්පතක් ලබා නොදෙන ත්‍රීරෝද රථ රියදුරන් අධිකරණයට ඉදිරිපත් කළ හැකි බවට පවතින නිතියට එරෙහිව අධිකරණට යාමට ලංකා ස්වයං රැකියා වෘත්තීකයින්ගේ ජාතික ත්‍රිරෝද රථ සංගමය තීරණය කර තිබෙනවා.\nමාර්ග ආරක්ෂාව පිළිබඳ ජාතික සභාව ප්‍රකාශ කළේ මෙලෙස මීටර් සවි කළ නොමැති සහ ගමනාන්තයට බිල්පතක් ලබානොදෙන ත්‍රිරෝද රථ රියදුරන් අගෝස්තු මස 01 වනදා සිට අත්අඩංගුවට ගැනීමට පොලිසියට හැකියාව පවතින බවයි.\nකෙසේ වෙතත්, මෙම නීතිය සම්බන්ධයෙන් ලංකා ස්වයං රැකියා වෘත්තීකයින්ගේ ජාතික ත්‍රිරෝද රථ සංගමයේ සභාපති සුනිල් ජයවර්ධනගෙන් සහ සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක්ගෙන් අප විමසීමක් කළා.\nඔවුන් ප්‍රකාශ කළේ මෙම තීරණය සම්බන්ධයෙන් ඉදිරියේදී අධිකරණය හමුවට යාමට බලාපොරොත්තු වන බවයි.",
       "URL": "https://www.hirunews.lk/195037/ත්‍රීරෝද-රථ-සංගම්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=3852"
}