{
       "Source": "hirunews",
       "Timestamp": "Tuesday, 10 March 2020 - 10:07",
       "Headline": "අනතුරට ලක් වූ විශ්වවිද්‍යාලය සිසුවාගේ අලුත්ම තත්ත්වය",
       "News Content": "ශ්‍රී ජයවර්ධනපුර විශ්වවිද්‍යාලයේ පැවති උත්සවයකින් අනතුරුව පවත්වන ලද සාදයකදී අනතුරට ලක් වූ සිසුවාගේ තත්ත්වය ඊයේ දිනට වඩා යහපත් බව කොළඹ ජාතික රෝහලේ නියෝජ්‍ය අධ්‍යක්ෂ වෛද්‍ය ලයනල් මුහම්දිරම්ගේ ප්‍රකාශ කර සිටියා.\nඔහුගේ තත්ත්වය යහපත් අතට හැරෙමින් තිබෙන බැවින් කෘතීම ස්වසන යන්ත්‍රය (ventilator) ඉවත් කර ස්භාවිකව හුස්ම ගැනීමට ඉඩ සලසා ඇති බවත් හෙතෙම වැඩිදුරටත් පවසා සිටියා.\nපසුගිය 6 වන දා විශ්වවිද්‍යාල පරිශ්‍රයේදී උත්සවයක් සංවිධානය කර තිබී ඇත්තේ කළමනාකරණ පීඨයේ පළමු වසර සිසුන්ගේ මූලිකත්වයෙන්.\nනවකවදය නිමාව සලකුණු කරන මෙම උත්සවය සරසවි සිසුන් හඳුන්වන්නේ බකට් සාදය ලෙසින්.\nමෙම උත්සවය රාත්‍රී 8.30ට පමණ අවසන් වී ඇති අතර ඊට සහභාගි වූ සිසුන් බහුතරයක් එම පරිශ්‍රයෙන් ඉවත්ව ගොස් තිබෙනවා.\nකෙසේ වෙතත්, සිසුන් පිරිසක් තවදුරටත් එම ස්ථානයේ රැදී සිට විනෝද වෙමින් සිට ඇති බවටයි වාර්තා වන්නේ.\nඑහිදී විනෝද වන ස්ථානයට ගෙන විත් තිබූ ටයරයක් උස් ස්ථානයක සිට මෙම සිසුවාගේ හිසට වැටී අනතුරට ලක්ව දකුණු කොළඹ ශික්ෂණ රෝහලට ඇතුළත් කරනු ලැබුවා.\nඑහිදී සිසුවා අසාධ්‍ය තත්ත්වයේ පසුවීම හේතුවෙන් කොළඹ ජාතික රෝහලට මාරු කර යැවුණේ වැඩිදුර ප්‍රතිකාර සඳහායි.",
       "URL": "https://www.hirunews.lk/236193/අනතුරට-ලක්-වූ-විශ්වවිද්‍යාලය-සිසුවාගේ-අලුත්ම-තත්ත්වය",
       "Category": "Local News",
       "Parent URL": "https://www.hirunews.lk/local-news.php?pageID=2860"
}