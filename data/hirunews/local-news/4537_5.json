{
       "Source": "hirunews",
       "Timestamp": "Tuesday, 02 May 2017 - 15:47",
       "Headline": "එජාප මැයි රැළියට සහභාගී වු අයෙකුත් මරුට (ඡායාරූප)",
       "News Content": "සීගිරිය පිදුරංගල ප්‍රදේශයේදී බස් රථයකට යටවීමෙන් පුද්ගලයකු මියගොස් තිබෙනවා.\nඅද අලුයම 2.15 ට පමණ අනතුර සිදුව ඇති බවයි පොලිසිය සඳහන් කළේ.\nකොළඹ කැම්බල් පිටියේ පැවති මැයි දින රැස්වීමට සහභාගී වු පිරිසක් යළි රැගෙන ගිය බස් රථයකට මෙම පුද්ගලයා යටවී ඇත්තේ බස් රථයේ ඉදිරි පා පුවරුවෙන් ඇද වැටීමෙන්.\nමැයි රැළියට පැමිණි පිරිසක් පිදුරංගල හංදියෙන් බස්සවා බස් රථය යළිත් පැමිණීමට හරවන අවස්ථාවේදීයි ඉදිරි පා පුවරුවේ සිටි මෙම පුද්ගලයා ඉන් ඇද වැටී බසයේ රෝදයකට යටවී ඇතැයි සඳහන්.\nබරපතල තුවාල ලැබු ඔහු දඹුල්ල රෝහලට ඇතුලත් කිරීමෙන් පසු මියගොස් තිබෙනවා.\nමෙලෙස ජීවිතක්ෂයට පත්වී ඇත්තේ සීගිරිය නව ගම්මානය ප්‍රදේශයේ පදිංචිව සිටි 44 හැවිරිදි අයෙක්.\nඅනතුරට සම්බන්ධ බස් රථයේ රියදුරා පොලිස් අත්අඩංගුවට ගෙන තිබෙනවා.\nමේ අතර ඊයේ ගාලු මුවදොර පිටියේ පැවති මැයි රැළියට සහභාගී වු පුද්ගලයන් දෙදෙනෙකු ද ජීවිතක්ෂයට පත්ව තිබුනා.\nකොළඹ ජාතික රෝහල සඳහන් කළේ අධික අව් රශ්මිය සහ විඩාව හේතුවෙන් පුද්ගලයන් 5 දෙනෙකු රෝහලට ඇතුලත් කෙරුනු අතර දෙදෙනෙකු රෝහලට ඇතුලත් කරන විටත් මියගොස් සිටි බවයි.\nඡායාරූප - දඹුල්ල කාංචන කුමාර",
       "URL": "https://www.hirunews.lk/160442/එජාප-මැයි-රැළියට-සහභාගී-වු-අයෙකුත්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4537"
}