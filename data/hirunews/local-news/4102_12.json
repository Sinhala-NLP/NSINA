{
       "Source": "hirunews",
       "Timestamp": "Tuesday, 30 January 2018 - 7:38",
       "Headline": "ශ්‍රී ලන්කන් - මිහින්ලංකා ගැන සොයන, ජනපති කොමිසම මේ සතියේ",
       "News Content": "මිහින්ලංකා සහ ශ්‍රී ලන්කන් එයාර් ලයින් ආයතන පිළිබද සොයා බැලීමේ ජනාධිපති විමර්ශන කොමිසම පත් කිරීම සම්බන්ධයෙන් වන නීතිමය පසුබිම පිළිබදව අද (30) දිනය තුළ නීතිපතිවරයාගෙන් කරුණු විමසීමට නියමිතයි.\nජනාධිපති ලේකම් ඔස්ටින් ප්‍රනාන්දු හිරු ප්‍රවෘත්ති අංශය සිදුකළ විමසීමකදී සඳහන් කළේ ජනාධිපති විමර්ශන කොමිසම් සභාවේ ස්වභාවය, එහි සංයුතිය එයට පත් කරන විනිසුරුවරුන් හෝ වෙනත් පුද්ගලයන් පිළිබද මෙහිදී නීතිපතිවරයාගෙන් කරුණු විමසා බැලීමට බලාපොරොත්තු වන බවයි.\nමේ සතිය තුළ දී මිහින්ලංකා සහ ශ්‍රී ලන්කන් එයාර් ලයින් ආයතන පිළිබඳ සොයා බැලීමේ ජනාධිපති විමර්ශන කොමිසම් සභාව පත් කිරීම පිළිබද නීතිමය පසුබිම නීතිපතිවරයා විසින් ජනාධිපති ලේකම්වරයා වෙත දැනුම් දීමට නියමිතයි.\nඒ අනුව මේ සතිය තුළ දී අදාළ ජනාධිපති විමර්ශන කොමිසම් සභාව ජනාධිපති මෛත්‍රීපාල සිරිසේන විසින් පත් කරනු ඇති බව ජනාධිපති ලේකම්වරයා හිරු ප්‍රවෘත්ති අංශයට වැඩිදුරටත් සඳහන් කළා.",
       "URL": "https://www.hirunews.lk/182372/ශ්‍රී-ලන්කන්-මිහින්ලංකා-ගැන-සොයන-ජනපති-කොමිසම-මේ-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=4102"
}