{
       "Source": "hirunews",
       "Timestamp": "Tuesday, 14 June 2016 - 7:24",
       "Headline": "ජීනිවා යෝජනාව ක්‍රියාවට නැංවිය යුත්තේ සියලූ ශ්‍රී ලාංකිකයින්ගේ සහභාගීත්වයෙන්- ජගත් මානව හිමිකම් කොමසාරිස්",
       "News Content": "ශ්‍රී ලංකාව සම්බන්ධයෙන් ජගත් මානව හිමිකම් මණ්ඩලය සම්මත කර ගත් යෝජනාව ක්‍රියාවට නැංවීමේදී ඒ සඳහා සියලූම ශ්‍රී ලාංකිකයන් අර්ථවත් ලෙස සම්බන්ධ කර ගත යුතු බව එක්සත් ජාතීන්ගේ මානව හිමිකම් කොමසාරිස් සෙයිද් රාද් අල් හුසේන් කුමරු ප්‍රකාශ කළා.\nජිනිවා මානව හිමිකම් මණ්ඩලයේ 32වන සැසිවාරය ඊයේ ආරම්භ කළ අතර එහිදී ඔහු ශ්‍රී ලංකාව සම්බන්ධයෙන් ද මෙලෙස අදහස් පළ කර සිටියා.\n‘‘මානව හිමිකම් උල්ලංගණය වීම් වැළැක්වීම සඳහා ගත යුතු අධිකරණ සහ ඉන් පරිබාහිර ක්‍රමෝපාය පරිපූර්ණ සහ අර්ථවත් ලෙසින් ක්‍රියාවට නැංවීම අව්‍යතාවක්. එමගින් ශ්‍රී ලංකාව සම්බන්ධයෙන් සම්මත කර ගැනුණු මානව හිමිකම් මණ්ඩල යෝජනාව ක්‍රියාවට නැංවෙන බව කිව යුතුයි. ඒ සඳහා එකිනෙකට වෙනස් වූ ක්‍රියාවලින් සම්බන්ධීකරණය කොට සුදුසු පරිදි ඉදිරිපත් කළ යුතුයි. ඒ සඳහා සියලූම ශ්‍රී ලාංකිකයන්ගේ පූර්ණ සහ අර්ථවත් දායකත්වයක් අවශ්‍ය වනවා. ශ්‍රී ලංකාව සම්බන්ධයෙන් මාගේ වාචික වාර්තාව සැසි වාරය ඉදිරියේදී ප්‍රකාශයට පත් කිරීමට අපේක්ෂා කරනවා. ’’",
       "URL": "https://www.hirunews.lk/135473/ජීනිවා-යෝජනාව-ක්‍රියාවට-නැංවිය-යුත්තේ-සියලූ-ශ්‍රී-ලාංකිකයින්ගේ-සහභාගීත්වයෙන්-ජගත්-මානව-හිමිකම්-කොමසාරිස්",
       "Category": "Local News",
       "Parent URL": "https://www.hirunews.lk/local-news.php?pageID=5007"
}