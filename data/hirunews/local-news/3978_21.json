{
       "Source": "hirunews",
       "Timestamp": "Monday, 23 April 2018 - 8:22",
       "Headline": "ජනපති, අගමැති අතර විශේෂ සාකච්ඡාවක් අද",
       "News Content": "කැබිනට් සංශෝධනය ගැන සාකච්ඡා\nජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ අතර සාකච්ඡාවක් ඉදිරි දින කිහිපයේදී පැවැත්වීමට නියමිත බව වාර්තා වනවා.\nජාතික ආණ්ඩුවේ ඉදිරි පැවැත්ම සහ සිදුකිරීමට නියමිත අමාත්‍ය මණ්ඩල සංශෝධනය පිළිබදව එහිදී ඔවුන් අතර දීර්ඝ ලෙස සාකච්ඡා කෙරෙනු ඇති බවයි දේශපාලන ආරංචි මාර්ග සඳහන් කළේ.\nජනාධිපතිවරයා විදෙස්ගතව සිටින කාලය තුළ පූර්ණ කැබිනට් සංශෝධනයකට සහ ඊට අදාළ විෂය පථයන් පිළිබදව ජනාධිපති ලේකම්වරයා සහ අග්‍රාමාත්‍ය ලේකම්වරයා අතර සාකච්ඡා කිහිපයක් ද පැවැත්වුණා.\nකෙසේ වෙතත්, විෂය පථයන් වෙනස් කරමින් සිදුකිරීමට නියමිත අමාත්‍ය මණ්ඩල සංශෝධනයට එක්සත් ජාතික පක්ෂයේ ජ්‍යෙෂ්ඨ අමාත්‍යවරුන් පිරිසක් විරෝධය පළ කර ඇති බවයි වාර්තා වන්නේ.\nඒ, දැනට එම අමාත්‍යාංශ තුළින් සිදුකෙරෙන සංවර්ධන ව්‍යාපෘති කටයුතු අඩාල වන බව පවසමින්.",
       "URL": "https://www.hirunews.lk/189015/ජනපති-අගමැති-අතර-විශේෂ-සාකච්ඡාවක්-අද",
       "Category": "Local News",
       "Parent URL": "https://www.hirunews.lk/local-news.php?pageID=3978"
}