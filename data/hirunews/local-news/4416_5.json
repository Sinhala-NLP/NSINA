{
       "Source": "hirunews",
       "Timestamp": "Tuesday, 18 July 2017 - 13:02",
       "Headline": "උමාඔය ඇමති අනු කමිටු වාර්තාව කැබිනට් මණ්ඩලයට",
       "News Content": "උමා ඔය ව්‍යාපෘතිය සම්බන්ධයෙන් සොයා බැලීමට පත් කළ අමාත්‍ය අනු කමිටු වාර්තාව අද කැබිනට් මණ්ඩලයට ඉදිරිපත් කළ බව කමිටු සාමාජික අමාත්‍ය මහින්ද අමරවීර ප්‍රකාශ කළා.\nපසුගිය දා ජනාධිපති මෛත්‍රීපාල සිරිසේන විසින් අමාත්‍ය මහින්ද අමරවීරගේ ප්‍රධානත්වයෙන් යුත් ත්‍රිපුද්ගල කමිටුවක් පත් කරනු ලැබුවේ උමා ඔය ව්‍යාපෘතිය පිළිබදව කඩිනමින් සොයා බලා වාර්තාවක් සකස් කරන ලෙසටයි.\nඅමාත්‍යවරුන් වන විජිත් විජයමුණි සොයිසා සහ පාඨලී චම්පික රණවක ද එම කමිටුවට ඇතුළත්.\nපසුගිය දා බණ්ඩාරවෙල නගරයේ සහ උමාඔය ව්‍යාපෘතිය හේතුවෙන් හානියට පත් වූ ප්‍රදේශවල සංචාරය කිරීමෙන් අනතුරුවයි මෙම වාර්තාව සකස් කර ඇත්තේ.",
       "URL": "https://www.hirunews.lk/166158/උමාඔය-ඇමති-අනු-කමිටු-වාර්තාව-කැබිනට්-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=4416"
}