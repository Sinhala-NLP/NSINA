{
       "Source": "hirunews",
       "Timestamp": "Wednesday, 23 November 2016 - 13:45",
       "Headline": "සෞන්දර්ය විශ්වවිද්‍යාලයේ නව කුලපති සනත් නන්දසිරි",
       "News Content": "සෞන්දර්ය කලා විශ්වවිද්‍යාලයේ නව කුලපතිවරයා ලෙස විශාරද සංගීත් නිපුන් සනත් නන්දසිරි පත් කර තිබෙනවා.\nජනාධිපති කාර්යාලයේදී ජනාධිපති මෛත්‍රීපාල සිරිසේන විසින් ඊට අදාළ පත්වීම් ලිපිය අද පෙරවරුවේ ඔහු වෙත ප්‍රදානය කළ බවයි ජනාධිපති මාධ්‍ය ඒකකය සදහන් කළේ.\nමීට පෙර සෞන්දර්ය කලා විශ්වවිද්‍යාලයේ කුලපතිවරයා ලෙස අභාවප්‍රාප්ත ආචාර්ය පණ්ඩිත් ඩබ්ලිව්.ඩී. අමරදේව ශූරීන් කටයුතු කළා.",
       "URL": "https://www.hirunews.lk/148167/සෞන්දර්ය-විශ්වවිද්‍යාලයේ-නව-කුලපති-සනත්-නන්දසිරි",
       "Category": "Local News",
       "Parent URL": "https://www.hirunews.lk/local-news.php?pageID=4783"
}