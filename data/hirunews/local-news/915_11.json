{
       "Source": "hirunews",
       "Timestamp": "Thursday, 25 August 2022 - 13:14",
       "Headline": "කොරෝනා පළමු මාත්‍රාව ලබා නො ගත් මිලියන 6ක් සිටින බව සෞඛ්‍ය අංශ කියයි",
       "News Content": "කොරෝනා පළමු වර්ධක මාත්‍රාව ලබා නො ගත් මිලියන 6ක් පමණ ජනතාව තවමත් මෙරට තුළ සිටින බව වසංගත රෝග විද්‍යා අංශයේ ප්‍රධානී විශේෂඥ වෛද්‍ය සමිත ගිණිගේ ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ අද (25) පැවති මාධ්‍ය හමුවකට එක්වෙමින් ඔහු ඉල්ලා සිටියේ, මේ වනවිට පවතින කොරෝනා අවදානම හමුවේ කඩිනමින් වර්ධක මාත්‍රාව ලබා ගන්නා ලෙස යි.\nමේ අතර, එම මාධ්‍ය හමුවට එක්ව සිටි විශේෂඥ ප්‍රජා වෛද්‍ය නිමල්කා පන්නිලහෙට්ටි කියා සිටියේ, පසුගිය වසරට සාපේක්ෂව මේ වසරේ මුල් මාස අට තුල ඩෙංගු රෝගයේ සැලකිය යුතු වැඩි වීමක් දක්නට ලැබෙන බවයි.",
       "URL": "https://www.hirunews.lk/313684/කොරෝනා-පළමු-මාත්‍රාව-ලබා-නො-ගත්-මිලියන-6ක්-සිටින-බව-සෞඛ්‍ය-අංශ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=915"
}