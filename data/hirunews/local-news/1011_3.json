{
       "Source": "hirunews",
       "Timestamp": "Monday, 18 July 2022 - 15:11",
       "Headline": "අරගලයේ ඉදිරිපෙළ සාමාජිකයින් තිදෙනකුට විදේශයකින් රුපියල් කෝටි හතර හමාරක මුදලක් ?",
       "News Content": "කොළඹ ගාලු මුවදොර අරගලයේ ක්‍රියාකාරීව සිටින සමාජ මාධ්‍ය ක්‍රියාකරුවන් තිදෙනෙකු වන රැට්ටා, ඩිලාන් සහ කෝනාර යන යන තිදෙනා හට කොළඹ යූනියන් පෙදෙසේ පිහිටා ඇති රාජ්‍ය බැංකුවකට විදේශයක සිට ලැබුණු බව පැවසෙන රුපියල් කෝටි 4 1/2 ක මුදල සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර තිබෙනවා.\nමේ සම්බන්ධයෙන් අප කළ විමසීමක දී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මෙම පරීක්ෂණ පැවැත්වෙන බවට තහවුරු කළා.\nසමාජ මාධ්‍ය ඔස්සේ පැතිර යන්නේ මෙම සමාජ මාධ්‍ය ක්‍රියාකරුවන් තිදෙනා හට විදේශයකින් එක් අයෙකුට රුපියල් මිලියන 15 බැගින් මිලියන මිලියන 45 ක මුදලක් යූනියන් පෙදෙසේ රාජ්‍ය බැංකුවක අලුතින් ආරම්භ කරන ලද ගිණුමකට ලැබී ඇති බවයි.\nඑම මුදල් නිදහස් කර ගැනීමට යාමේදී අදාළ බැංකු ශාඛාවෙන් එම මුදල් උපයා ගත් ආකාරය හෝ මෙම ගිණුමට ප්‍රේශනය වූ ආකාරය සම්බන්ධයෙන් සිදු කළ විමසීමට පැහැදිලි පිළිතුරු ලබා දී නැති බවයි වාර්තා වන්නේ.",
       "URL": "https://www.hirunews.lk/310306/අරගලයේ-ඉදිරිපෙළ-සාමාජිකයින්-තිදෙනකුට-විදේශයකින්-රුපියල්-කෝටි-හතර-හමාරක-මුදලක්",
       "Category": "Local News",
       "Parent URL": "https://www.hirunews.lk/local-news.php?pageID=1011"
}