{
       "Source": "hirunews",
       "Timestamp": "Saturday, 18 March 2017 - 13:45",
       "Headline": "ඩෙංගු මර්දනයට රාජිත පෙරට",
       "News Content": "සීග්‍රයෙන් ව්‍යාප්ත වෙමින් පවතින ඩෙංගු රෝගය පාලනය කිරීම සඳහා කඩිනම් වැඩපිළිවෙලක් ක්‍රියාවට නැංවිය යුතු බව සෞඛ්‍ය අමාත්‍ය රාජිත සේනාරත්න පවසනවා.\nඔහු මේ බව සදහන් කළේ අද පෙරවරුවේ කොළඹ නිදහස් චතුරස‍්‍රයේ පැවැති ඩෙංගු මදුරු මර්දන සහයකයන් පුහුණුවෙන් පසු විසිර යාමේ උත්සවයට එක්වෙමින්.\nමෙම අවස්ථාවට ජනාධිපති මෛත්‍රීපාල සිරිසේන ද එක්ව සිටියා.\nමේ අතර, ඩෙංගු උණ හේතුවෙන් මඩකලපුව - කාන්තන්කුඩි ප්‍රදේශයේ දැරියක් අද අලූයම ජීවිතක්ෂයට පත්වී තිබෙනවා.\nමඩකලපුව ශික්ෂණ රෝහල වෙත ඊයේ ඇතුළත් කෙරුණු ඇය 4 වන ශ්‍රේණියේ ඉගෙනුම ලබන 9 හැවිරිදි පාසල් සිසුවියක්.\nඑමෙන්ම ත්‍රිකුණාමලය - කින්නියා ප්‍රදේශය ආශ්‍රිත ප්‍රදේශයේ ඇති වී ඇති ඩෙංගු ව්‍යප්තිය මැඬලීම සඳහා ලබන 22 වනදා සිට සතියක් පිරිසිදු කිිරිමේ කටයුතු ආරම්භ කරන බව සෞඛ්‍ය අමත්‍යාංශය ප්‍රකාශ කළා.\nඩෙංගු උවදුර හේතුවෙන් කින්නියා ප්‍රදේශයේ පමණක් පසුගිය සති දෙකක කාලය තුල පුද්ගයන් 13 දෙනෙකු මියගොස් තිබෙනවා.\nවසරේ මේ දක්වා කාලය තුල දිවයින පුරා ඩෙංගු රෝගීන් 21,000 කට වැඩි පිරිසක් වාර්තා වන බව සෞඛ්‍ය අමාත්‍යාංශය සදහන් කලා.",
       "URL": "https://www.hirunews.lk/157157/ඩෙංගු-මර්දනයට-රාජිත-පෙරට",
       "Category": "Local News",
       "Parent URL": "https://www.hirunews.lk/local-news.php?pageID=4607"
}