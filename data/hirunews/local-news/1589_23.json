{
       "Source": "hirunews",
       "Timestamp": "Tuesday, 02 November 2021 - 10:17",
       "Headline": "වැල්ලවායේ අනතුරකින් අයෙක් මරුට",
       "News Content": "වැල්ලවාය තණමල්විල ප්‍රධාන මාර්ගයේ කුඩාඔය පොලිස් බල ප්‍රදේශයට අයත් තෙලුල්ල ප්‍රදේශයේ දී කන්ටේනර් රථයක් සහ වෑන් රථයක් මුහුණට මුහුණ ගැටීමෙන් අද (2) අලුයම සිදු වූ අනතුරකින් වෑන් රථයේ ගමන් ගත් රියදුරු මියගොස් තවත් දෙදෙනකු තුවාල ලබා තිබෙනවා.\nතණමල්විල දෙස සිට වැල්ලවාය දෙස ධාවනය වූ වෑන් රථයක් වැල්ලවාය දෙස සිට තණමල්විල දෙසට සීනී ප්‍රවාහනය කරමින් සිටි කන්ටේනර් රථයක මුහුණට මුහුණ ගැටීමෙනුයි මෙම අනතුර සිදු වී ඇත්තේ.\nඅනතුරින් වෑන් රථයේ ගමන් ගත් සියඹලාණ්ඩුව ප්‍රදේශයේ පදිංචි වයස අවුරුදු විසිහතක් වන පුද්ගලයකු එම ස්ථානයේ දීම මියගොස් ඇති අතර, වෑන් රථයේ ගමන්ගත් තවත් දෙදෙනකු බරපතළ තුවාල ලබා වැල්ලවාය මූලික රෝහලට ඇතුළුත් කර ඇති බව වාර්තා වෙනවා.\nවෑන් රථයේ රියදුරුගේ අපරෙක්ෂාකාරි රිය ධාවනය අනතුරට හේතුව බව අනාවරණය වී ඇති අතර අනතුර සම්බන්ධයෙන් ඌව කුඩාඔය පොලිසිය විසින් ඉදිරි විමර්ශන මෙහෙයවෙනු ඇති.",
       "URL": "https://www.hirunews.lk/286766/වැල්ලවායේ-අනතුරකින්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1589"
}