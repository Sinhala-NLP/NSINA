{
       "Source": "hirunews",
       "Timestamp": "Monday, 08 March 2021 - 17:05",
       "Headline": "මන්ත්‍රී අශෝක් අබේසිංහ CIDය මග හරී",
       "News Content": "පාස්කු ප්‍රහාරකයින්ට මුදල් ලැබුණු ආකාරය පිළිබඳ ආන්දෝලනාත්මක ප්‍රකාශයක් සිදුකල කුරුණෑගල දිස්ත්‍රික් පාර්ලිමේන්තු මන්ත්‍රී අශෝක් අබේසිංහ අද (08)අපරාධ පරීක්ෂණ දෙපාර්තමේන්තුවට නොපැමිණි බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පැවසුවා.\nඒ මෙම ප්‍රකාශය නිවැරදි නොමැති බවත් එය මුළුමනින්ම වෛරී ප්‍රකාශයක් බවත් සඳහන් කරමින් පාර්ලිමේන්තු මන්ත්‍රීවරුන් 6 දෙනෙකු ඊයේ අපරාධ පරීක්ෂණ දෙපාර්තමේන්තුව හමුවේ ගොනු කල පැමිණිල්ලකට අදාළවයි.\nකෙසේ වෙතත් මෙම සිද්ධිය සම්බන්ධයෙන් ප්‍රකාශයක් ලබා දීමට හෙට දිනයේ අපරාධ පරීක්ෂණ දෙපාර්තමේන්තුවට පැමිණෙන ලෙස පාර්ලිමේන්තු මන්ත්‍රී අශෝක් අබේසිංහට අපරාධ පරීක්ෂණ දෙපාර්තමේන්තුව දැනුම් දී තිබෙනවා.\nඑමෙන්ම මෙම සිද්ධිය සම්බන්ධයෙන් ඇවන්ගාර්ඩ් සභාපති නිස්සංක සේනාදිපති මහතාද අද දිනයේ අපරාධ පරීක්ෂණ දෙපාර්තමේන්තුව හමුවේ පැමිණිල්ලක් ගොනුකර ඇති අතර එහි දැක්වෙන්නේද මෙම ප්‍රකාශය සහමුලින්ම සාවද්‍ය වන අතර ඒ පිලිබඳ විධිමත් පරීක්ෂණයක් පවත්වන ලෙසටයි.",
       "URL": "https://www.hirunews.lk/264717/මන්ත්‍රී-අශෝක්-අබේසිංහ-cidය-මග-හරී",
       "Category": "Local News",
       "Parent URL": "https://www.hirunews.lk/local-news.php?pageID=2102"
}