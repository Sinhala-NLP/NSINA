{
       "Source": "hirunews",
       "Timestamp": "Saturday, 30 January 2021 - 12:41",
       "Headline": "වරාය සේවකයින් ආරම්භ කළ වෘත්තීය ක්‍රියාමාර්ගය තවදුරටත් (වීඩියෝ)",
       "News Content": "කොළඹ වරායේ නැගෙනහිර පර්යත්නය ඉන්දියාවට ලබාදීමට එරෙහිව වරාය සේවකයින් ඊයේ ආරම්භ කළ අකුරට වැඩ කිරීමේ වෘත්තීය ක්‍රියාමාර්ගය තවදුරටත් ක්‍රියාත්මකයි.\nනැගෙනහිර පර්යන්තය සුරැකීමේ එකමුතුවේ සම කැඳවුම්කරු සංජය කුමාර මහතා කියා සිටියේ තමන් ඉල්ලීම්වලට විසඳුම් නොලැබුණහොත් එළැඹෙන සඳුදා සිට දීප ව්‍යාප්ත වැඩවර්ජනයකට අවතීර්ණ වන බවයි.\nකොළඹ වරායේ නැගෙනහිර පර්යත්නය ශ්‍රී ලංකා වරාය අධිකායේ පූර්ණ කළමනාකාරීත්වය යටතේ ක්‍රියාත්මක කරන ලෙස ඉල්ලමින් කොළඹ වරාය ඇතුළු ප්‍රධාන වරාය කිහිපයක් ඉදිරිපිට ඊයේ පැවති උද්ඝෝෂණවලින් අනතුරුව වරාය සේවකයින් මෙම වෘත්තිය ක්‍රියාමාර්ගය ආරම්භ කලා.\nමේ අතර අද දහවල් වරාය වෘත්තිය සමිති විශේෂ සාකච්ඡාවක් කැඳවා තිබෙනවා. ඊට වෘත්තිය සමිති 23ක නියෝජිතයන් එක්වීමට නියමිතයි.",
       "URL": "https://www.hirunews.lk/261133/වරාය-සේවකයින්-ආරම්භ-කළ-වෘත්තීය-ක්‍රියාමාර්ගය-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2180"
}