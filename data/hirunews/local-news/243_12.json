{
       "Source": "hirunews",
       "Timestamp": "Friday, 23 June 2023 - 14:48",
       "Headline": "බෝ ගසක් මත දිවි ගෙවන වයෝවෘධ පුද්ගලයා (වීඩියෝ)",
       "News Content": "හිසට සෙවණක් යනු මිනිසෙකුගේ අවම ජීවන අවශ්‍යතාවක්.\nනමුත් වසර 10කට පමණ කාලයක සිට බෝ ගසක් මත දිවි ගෙවන වයෝවෘධ පුද්ගලයෙකු පිළිබඳ පුවතක් කිරුළපන ප්‍රදේශයෙන් වාර්තා වුණා.\nඔහුට දැන් මෙවන් ඉරණමක් අත්ව ඇතත් මීට කලකට පෙර ඔහු යහපත් දිවි පෙවෙතක් ගත කළ අයෙකු බවයි වාර්තා වුණේ.\nමෙම 65 හැවිරිදි පුද්ගලයා කිරුළපන නගරයේ පිහිටි මේ බෝගස මත දිවිගෙවීමට පෙර කිරුළපන කූඹිකැලේ ප්‍රදේශයේ පිහිටි සිය නිවසේ ඉතා සුන්දර දිවි පෙවතක් ගත කළ අයෙක් බවයි ප්‍රදේශවාසීන් ප්‍රකාශ කළේ.\nඑම කාලයෙිදී ඔහු ආර්ථික වශයෙන් මෙන්ම බාහිර පෙනුමෙන්ද කැපී පෙනෙන චරිතයක් ලෙසයි ජීවත්ව තිබෙන්නේ.\nමානසික වෛද්‍යායතනයෙන්ද ඇතැම් දිනවල මොහුව රැගෙන ගොස් ප්‍රතිකාර සිදුකර නැවත මෙම ස්ථානයටම යොමු කරන බවයි ප්‍රදේශවාසීන් ප්‍රකාශකර  සිටියේ.\nකෙසේ වෙතත් මෙවැනි අසරණ පුද්ගලයින් පිළිබඳ සොයා බලා නිසි පියවරක් ගැනීමට කටයුතු කිරීම එවැනි පුද්ගලයින්ට මෙන්ම සමාජයටත් යහපතක් නොවෙද?",
       "URL": "https://www.hirunews.lk/338833/බෝ-ගසක්-මත-දිවි-ගෙවන-වයෝවෘධ-පුද්ගලයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=243"
}