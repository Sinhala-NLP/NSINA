{
       "Source": "hirunews",
       "Timestamp": "Wednesday, 06 May 2020 - 15:52",
       "Headline": "ඓතිහාසික ඔලබොඩුව ශ්‍රී ජයවර්ධනාරාම රාජමහා විහාර භූමිය පූජා භූමියක් ලෙස නම් කෙරේ",
       "News Content": "ඓතිහාසික ඔලබොඩුව ශ්‍රී ජයවර්ධනාරාම රාජමහා විහාර භූමිය පූජා භූමියක් ලෙසට නම් කර තිබෙනවා.\nඅග්‍රාමාත්‍ය කාර්යාලය නිවේදනය කළේ විහාරාධිපති ඔලබොඩුවේ ධම්මික ස්වාමීන් වහන්සේට සද්ධර්මකීර්ති ශ්‍රී විනයාචාර්ය යන ගෞරව නාම සහිත බස්නාහිර පළාතේ කොළඹ කළුතර දෙදිසාවේ ප්‍රධාන අධිකරණ සංඝනායක ධුරය ද අග්‍රාමාත්‍ය මහින්ද රාජපක්ෂ විසින් පිරිනමනු ලැබූ බවයි.\nඅද අරලියගහ මන්දිරයේදී 2020 රාජ්‍ය වෙසක් උළෙලට අදාළ සන්නස් පත්‍රය ප්‍රදානය කිරීම මෙන්ම ඔලබොඩුව ශ්‍රි ජයවර්ධනාරාම රාජමහා විහාරයට අයත් පූජනීය පෙදෙස පූජා භූමියක් ලෙසට ප්‍රකාශ කිරීමට අදාළ සන්නස් පත්‍රය ද පිරිනමනු ලැබුවා.\nපූජාභූමි සංවර්ධනය කිරීම යටතේ ඔලබොඩුව ශ්‍රී ජයවර්ධනාරාම රාජමහා විහාරය අංක 2174/3 දරණ 2020 මැයි 05 දිනැති අති විශේෂ ගැසට් නිවේදනය මගින් පූජා භූමියක් ලෙසට ප්‍රකාශයට පත්කර ඇති බවයි අග්‍රාමාත්‍ය කාර්යාලය කියාසිටියේ.",
       "URL": "https://www.hirunews.lk/240194/ඓතිහාසික-ඔලබොඩුව-ශ්‍රී-ජයවර්ධනාරාම-රාජමහා-විහාර-භූමිය-පූජා-භූමියක්-ලෙස-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2750"
}