{
       "Source": "hirunews",
       "Timestamp": "Monday, 24 January 2022 - 12:47",
       "Headline": "Bitcoin වෙළෙඳපොළේ දරුණු කඩා වැටීමක්",
       "News Content": "ලොව විශාලතම සහ ජනප්‍රියම අන්තර්ජාල මූල්‍ය ඒකකය වන බිට්කොයින් වෙළඳපොලේ බරපතල කඩා වැටීමක් සිදු වී තිබෙනවා.\nපසුගිය වසරේ නොවැම්බර් මාසයේදී අමරිකානු ඩොලර් 69,000කට මිල නියම කෙරුණු බිට්කොයින් ඒකකයක් සඳහා ඊයේ (23) දිනය වනවිට අගය නියම වූයේ ඇමරිකානු ඩොලර් 35,000 ක මට්ටමට ආසන්නවයි.\nඊයේ දිනයේ බිට්කොයින් මූල්‍ය ඒකකයේ බිඳවැටීම දැක්වුණේ 4% ලෙසින්.\nගිය සතියේ මැද භාගය වන විට ජාත්‍යන්තර මූල්‍ය වෙළඳපොළේ බිට්කොයින් අගය ඇමරිකානු ඩොලර් 34000ක් දක්වා පහත වැටුණු අතර, පසුගිය සිකුරාදා වෙළෙඳපොළ අගයන් දැක් වුණේ ඇමරිකානු ඩොලර් 35,049ක් වශයෙන්.\nජාත්‍යන්තර මූල්‍ය විශ්ලේෂකයින් පවසන්නේ, ඇමරිකානු එක්සත් ජනපද ෆෙඩරල් මූල්‍ය සංචිතයේ පොලී අනුපාතයන් හිටි හැටියේ ඉහළ දැමීම මෙම හදිසි කඩා වැටීමට ප්‍රධානම හේතුව වන බවයි.\nමේ හේතුවෙන් බිට්කොයින් මෙන්ම අනෙකුත් අන්තර්ජාල මූල්‍ය ඒකක අගයන් ද පහළ වැටීමේ අවදානමකට ලක්වී තිබෙනවා.\nඒ අනුව ඊත්‍රම් බ්ලොක්චේන් (Ethereum blockchain) මූල්‍ය ජාලයට සම්බන්ධ ජනප්‍රිය අන්තර්ජාල මුදල් ඒකකයක් වන ඊතර් මුදල් ඒකකය ද පසුගිය සෙනසුරාදා ඇමරිකානු ඩොලර් 2396 දක්වා පහත් වැටුණේය 6.7% ක පහළ යෑමේ අගයක් පෙන්නුම් කරමින්.",
       "URL": "https://www.hirunews.lk/294970/bitcoin-වෙළෙඳපොළේ-දරුණු-කඩා-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=1403"
}