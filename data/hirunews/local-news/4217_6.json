{
       "Source": "hirunews",
       "Timestamp": "Wednesday, 15 November 2017 - 17:51",
       "Headline": "බාල වයස්කාර දැරියට හිංසා කළ කුඩඅම්මාට සිර දඬුවම්",
       "News Content": "15 හැවිරිදි දියණියකට හිංසා කිරීමේ චෝදනාවට වරදකාරිය වූ කාන්තාවකට අවුරුදු 3ක සිර දඬුවම් නියම කර තිබෙනවා.\nඒ අදාළ නඩුව අද (15) ගම්පහ මහාධිකරණ විනිසුරු ප්‍රියන්ත ප්‍රනාන්දු විසින් කැඳවූ අවස්ථාවේදීයි.\nරුපියල් දහසක දඩයක් සහ එම දැරියට රුපියල් ලක්ෂයක වන්දියක් ගෙවන ලෙසත් විනිසුරුවරයා මෙහිදී නියෝග කර තිබෙනවා.\nදඩ සහ වන්දි මුදල් නොගෙවන්නේ නම් තවත් මාස 8යි සති 2ක සුළු වැඩ සහිත සිරදඬුවම් නියම කරනු ලැබුවා.\nචූදිත කාන්තාවට විරුද්ධව 2003 වසරේ නීතිපතිවරයා විසින් අධිචෝදනා ගොණුකර තිබුණා.\nමීට වසර 15කට ඉහතදී රාගම, බටුවත්ත ප්‍රදේශයේ පදිංචිව සිටි දියණියකට මෙලෙස අඩත්තේට්ටම් සිදුකර ඇත්තේ ඇයගේ සුලු මවයි.\nවරදකාරිය මේ වනවිට 62වැනි වියෙහි පසුවනවා.\nගම්පහ - ටෝනි කරුණානායක",
       "URL": "https://www.hirunews.lk/176120/බාල-වයස්කාර-දැරියට-හිංසා-කළ-කුඩඅම්මාට-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=4217"
}