{
       "Source": "hirunews",
       "Timestamp": "Thursday, 05 December 2019 - 19:57",
       "Headline": "මැතිවරණයේදී භාවිත කරන පක්ෂය හා ලකුණ ගැන රාජ්‍ය අමාත්‍ය දුමින්ද කියයි",
       "News Content": "ඉදිරි මහ මැතිවරණයේදී භාවිත කරන පක්ෂය හා ලකුණ පිළිබඳව මැතිවරණයට පෙර අත්සන් කළ ගිවිසුම් අනුව කටයුතු කරන බව තරුණ කටයුතු රාජ්‍ය අමාත්‍ය දුමින්ද දිසානායක මහතා පවසනවා.\nතරුණ කටයුතු රාජ්‍ය අමාත්‍යවරයා ලෙස අද වැඩ භාර ගැනීමෙන් අනතුරුව මාධ්‍ය වෙත අදහස් දක්වමින් ඔහු මේ බව සදහන් කළා.\nදුමින්ද දිසානායක මහතා තරුණ කටයුතු රාජ්‍ය අමාත්‍ය ධූරයේ වැඩභාරගැනීමේ අවස්ථාව සදහා තරුණ කටයුතු කැබිනට් අමාත්‍ය ඩලස් අලහප්පෙරුම මහතා ඇතුළු පිරිසක් සහභාගීවී සිටියා.\nඅමාත්‍යවරයා ධුරයේ වැඩ ආරම්භ කළේ මහාසංඝරත්නය ඇතුළු සර්වආගමික නියෝජිතයින්ගේ ආශිර්වාදය මධ්‍යයේයි.\nමේ අතර මානව හිමිකම් හා නීති ප්‍රතිසංස්කරණ රාජ්‍ය අමාත්‍යවරයා ලෙස මොහාන් ප්‍රියදර්ශන සිල්වා මහතා එම අමාත්‍යාංශයේදී අද වැඩ ආරම්භ කළා.",
       "URL": "https://www.hirunews.lk/229638/මැතිවරණයේදී-භාවිත-කරන-පක්ෂය-හා-ලකුණ-ගැන-රාජ්‍ය-අමාත්‍ය-දුමින්ද-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3016"
}