{
       "Source": "hirunews",
       "Timestamp": "Saturday, 28 November 2020 - 15:05",
       "Headline": "සාමාන්‍ය පෙළ ගැන තීරණය සතියක් තුල - අධ්‍යාපන ඇමති",
       "News Content": "දිවයිනේ සියලු පාසල් ඉදිරියේදී විවෘත කිරීමට හැකියාවක් නොලැබුනොත් අධ්‍යන පොදු සහතික පත්‍ර සාමාන්‍ය පෙළ විභාගය කල් දැමීමට සිදුවන බව අධ්‍යාපන අමාත්‍ය මහාචාර්ය ජී.එල්.පීරිස් පවසනවා.\nමේ සම්බන්ධයෙන් වන තීරණය සතියක් තුල ගැනීමට කටයුතු කරන බවයි ඔහු වැඩිදුරටත් පවසා සිටියේ.\nඅමාත්‍යවරයා මේ බව සඳහන් කළේ අද (28) පාර්ලිමේන්තුවේ දී අදහස් දක්වමින්.\n2020 වර්ෂය සඳහා වන අධ්‍යන පොදු සහතික පත්‍ර සාමාන්‍ය පෙළ විභාගය 2021 ජනවාරි 18 වනදා සිට 27 වනදා දක්වා පැවැත් වීමටයි මිට පෙර දින නියම කළේ.\nමේ අතර ඉතිහාසයේ පළමු වරට විභාගය පවත්වා දින 33ක් තුල පහ ශ්‍රේණිය ශිෂ්‍යත්ව විභාගයේ ප්‍රතිඵල නිකුත් කිරීමට හැකි වූ බව අමාත්‍යවරයා මෙහිදී මතක්කර සිටියා.",
       "URL": "https://www.hirunews.lk/255805/සාමාන්‍ය-පෙළ-ගැන-තීරණය-සතියක්-තුල-අධ්‍යාපන-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=2306"
}