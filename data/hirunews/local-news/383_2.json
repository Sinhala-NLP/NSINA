{
       "Source": "hirunews",
       "Timestamp": "Saturday, 29 April 2023 - 8:44",
       "Headline": "ටියුනීසියානු මුහුදෙන් මළ සිරුරු 200 ක්",
       "News Content": "නීතිවිරෝධී ලෙස අප්‍රිකාවේ සිට යුරෝපයට සංක්‍රමණය වීමට තැත් කිරීමේ දී මියයන පුද්ගලයින්ගේ සංඛ්‍යාව ඉහළ ගොස් ඇති බව විදෙස් වාර්තා පවසනවා.\nගතවූ දින 10 ක කාලය තුළ පමණක් ටියුනීසියාව ආසන්න මුහුදු තීරයේ දී දියේ ගිලී මියගිය පුද්ගලයින් 200 කට ආසන්න පිරිසකගේ සිරුරු සොයාගෙන තිබෙනවා.\nමේ හේතුවෙන් ටියුනීසියානු මෘත ශරීරාගාරවල ඉඩකඩ ඇහිරෙමින් පවතින අතර, නීතිවිරෝධී සංක්‍රමණ නවතා දැමීමට තම ආරක්ෂක අංශ උපරිම උත්සහයක නිරතවන බව ටියුනීසියානු ආරක්ෂක බලධාරීන් ප්‍රකාශ කරනවා.\nටියුනීසියානු වෙරළ තීරයේ කොටසක් ඉතාලි දූපතක් වන ලැම්පෙඩුසා සිට කිලෝමීටර 150 ක් පමණ දුරින් පිහිටා තිබෙනවා.\nගැටුම් සහ දරිද්‍රතාව හේතුවෙන් අප්‍රිකාවේ සහ මැදපෙරදිග රටවල සිට යුරෝපා රටවලට පලායන සංක්‍රමණිකයන් අනාරක්ෂිත ලෙස යාත්‍රාවලින් මේ හරහා ගමන් කරමින් සිටින බවටයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/333733/ටියුනීසියානු-මුහුදෙන්-මළ-සිරුරු-200-ක්",
       "Category": "Local News",
       "Parent URL": "https://www.hirunews.lk/local-news.php?pageID=383"
}