{
       "Source": "hirunews",
       "Timestamp": "Wednesday, 04 January 2017 - 16:08",
       "Headline": "දේශපාලන අස්ථාවර භාවයක් නැහැ - අගමැති",
       "News Content": "යහපාලන ආණ්ඩුව ශක්තිමත් බවත්, කිසිදු දේශපාලන අස්ථාවර භාවයක් රට තුළ නොමැති බවත් අග්‍රාමාත්‍ය රනිල් වික්‍රමසිංහ ප්‍රකාශ කළා.\nතිරසර යුගයක ජාතික ආර්ථික සැලැස්ම එළිදැක්වීමේ උත්සවයට අරලියගහ මන්දිරයේදී එක්වෙමිනුයි අග්‍රාමාත්‍යවරයා මේ බව සඳහන් කළේ.\nබලගතු ශ්‍රී ලංකාවක් - සැලසුම්ගත සහගත ගමනක්, කාටත් යමක් කමක් ලැබෙන ආර්ථිකයක් ලෙස නම් කර ඇති රජයේ ආර්ථික සැලැස්ම පිළිබඳව  අග්‍රාමාත්‍යවරයා එහිදී පැහැදිළි කළා.\nමේ අතර, එක්සත් ජාතික පක්ෂයේ කෘත්‍යාධිකාරී මණ්ඩල රැස්වීමක් සිරිකොත පක්ෂ මූලස්ථානයේදී පැවැත්වුණේ අග්‍රාමාත්‍ය රනිල් වික්‍රමසිංහගේ ප්‍රදානත්වයෙන්.\nඑහිදී නව වසර සඳහා පක්ෂයේ තනතුරු එලෙසම පවත්වාගෙන යාමට කෘත්‍යාධිකාරී මණ්ඩලය තීරණය කර තිබෙනවා.\nඑමෙන්ම, සූර්ය බල සංග්‍රාමයට සමගාමීව සිරිකොත එක්සත් ජාතික පක්ෂ මූලස්ථානයේ සවිකෙරුණු සූර්ය බල පද්ධතිය ද අද අග්‍රාමාත්‍යවරයා අතින් විවෘත  කෙරුණා.",
       "URL": "https://www.hirunews.lk/151288/දේශපාලන-අස්ථාවර-භාවයක්-නැහැ-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4724"
}