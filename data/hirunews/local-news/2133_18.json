{
       "Source": "hirunews",
       "Timestamp": "Sunday, 21 February 2021 - 11:29",
       "Headline": "බලපිටියේ විහාරාධිපති හිමිනමකගෙන් කප්පම් ඉල්ලූ නෝර්ටන්බ්‍රිජ් පොලීසියේ රථ වාහන අංශයේ ස්ථානාධිපතිවරයා ඇතුලු 6 දෙනා රිමාන්ඩ්",
       "News Content": "බලපිටිය විහාරස්ථානයක විහාරාධිපති හිමියන්ගෙන් කප්පම් මුදලක් ඉල්ලා සිටීමේ සිද්ධියකට අදාළව අත්අඩංගුවට ගත් නෝර්ටන්බ්‍රිජ් පොලීසියේ රථ වාහන අංශයේ ස්ථානාධිපතිවරයා ඇතුළු 6 දෙනෙකු ලබන මස දෙවනදා දක්වා රක්ෂිත බන්ධනාගාර ගත කර තිබෙනවා.\nමොවුන් පසුගිය 18 වනදා අත්අඩංගුවට ගෙන ඇති අතර, අපරාධ විමර්ශන කොට්ඨාශයකින් බව පවසා අදාළ විහාරස්ථානයේ ලිපි ලේඛන පරීක්ෂා කර ඇති බවයි පොලිස් මාධ්‍ය කොට්ඨාශය සඳහන් කළේ.\nවිහාරස්ථානයේ සිටි වෙනත් පුද්ගලයෙකු මේ පිලිබදව පොලීසිය දැනුවත් කර ඇති අතර, පොලීසිය එම ස්ථානයට පැමිණීමත් සමග අදාළ පිරිස පළා ගොස් තිබුණා.\nඒ අනුව පොලීසිය සිදුකළ විමර්ශනවලදී බලපිටිය ප්‍රදේශයේ නිවසක සැගව සිටියදී මොවුන් අත්අඩංගුවට ගනු ලැබුවා.\nඔවුන් ලබන 2 වනදා හඳුනා ගැනීමේ පෙරට්ටුවකට ද ඉදිරිපත් කිරීමට නියමිතයි.",
       "URL": "https://www.hirunews.lk/263223/බලපිටියේ-විහාරාධිපති-හිමිනමකගෙන්-කප්පම්-ඉල්ලූ-නෝර්ටන්බ්‍රිජ්-පොලීසියේ-රථ-වාහන-අංශයේ-ස්ථානාධිපතිවරයා-ඇතුලු-6-දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2133"
}