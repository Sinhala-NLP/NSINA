{
       "Source": "hirunews",
       "Timestamp": "Sunday, 03 April 2016 - 16:01",
       "Headline": "දරුවන් දෙදෙනාට අමානුෂික ලෙස පහර දුන් පියෙකු අත්අඩංගුවට",
       "News Content": "බීමතින් පැමිණ තම දරුවන් දෙදෙනාට අමානුෂික ලෙස පහර දුන් පියෙකු බගවන්තලාව ප්‍රදේශයේදී අද අත්අඩංගුවට ගත්තා.\nපොලීසිය සදහන් කළේ මෙම පුද්ගලයා බීමතින් නිවසට පැමිණි අවස්ථාවේ දී නිවසේ සිටි දරුවන් දෙදෙනාට පහර දී ඇති බවයි.\nදරුවන් පොලීසියට ප්‍රකාශ කර ඇත්තේ තමන්ට මෙන්ම තමාගේ මවට ද පියා නිරන්තරයෙන් පහරදීම් සිදුකරන බවයි.\nපහරකෑමට ලක්වූ මෙම ළමයින් දෙදෙනා බගවන්තලාව රෝහලේ ප්‍රතිකාර ලබන අතර ඔවුන් 13 සහ 15 වන වියේ පසුවනවා.",
       "URL": "https://www.hirunews.lk/130027/දරුවන්-දෙදෙනාට-අමානුෂික-ලෙස-පහර-දුන්-පියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5103"
}