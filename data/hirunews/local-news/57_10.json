{
       "Source": "hirunews",
       "Timestamp": "Friday, 01 September 2023 - 23:34",
       "Headline": "ශ්‍රී ලංකා නිදහස් පක්ෂය 72 වැනි සංවත්සරයට සැරසෙයි",
       "News Content": "කාදිනල් හිමියන් පාස්කු ප්‍රහාරය සම්බන්ධයෙන් තොරතුරු ලබා දීමට කතෝලික සභාවට නොපැමිණෙන්නේ උන්වහන්සේට ප්‍රකාශ කිරීමට කිසිදු දෙයක් නොමැති නිසා බව හිටපු ජනාධිපති මෛත්‍රීපාල සිරිසේන මහතා පවසනවා.\nමේ අතර ශ්‍රී ලංකා නිදහස් පක්ෂය දියකර හැරීමේ අරමුණින් පක්ෂ මහ ලේකම් ධුරයෙන් තමාව ඉවත් කිරීමට පිරිසක් උත්සාහ දරන බවට දයාසිරි ජයසේකර මන්ත්‍රීවරයා කළ ප්‍රකාශය සම්බන්ධයෙන් ප්‍රතිචාර දක්වමින් ඔහු සඳහන් කළේ ශ්‍රී ලංකා නිදහස් පක්ෂයේ කිසිදු බෙදීමක් නොමැති බවයි.\nශ්‍රී ලංකා නිදහස් පක්ෂයේ 72වැනි සංවත්සරය එලැඹෙන 3වැනිදා කොළඹදී පැවැත්වීමට නියමිත අතර ඒ සම්බන්ධයෙන් විශේෂ සාකච්ඡාවක් පක්ෂ මුලස්ථානයේ දී ඊයේ පැවැත්වූණා.\nමේ අතර ශ්‍රී ලංකා නිදහස් පක්ෂයේ 72නි සංවත්සර උත්සවයේ සූදානම සොයා බැලීම සඳහා හිටපු ජනාධිපති මෛත්‍රීපාල සිරිසේන මහතා ඇතුළු ශ්‍රී ලංකා නිදහස් පක්ෂයේ නියෝජිත පිරිසක් අද නිරීක්ෂණ චාරිකාවක නිරත වුණා.",
       "URL": "https://www.hirunews.lk/346858/ශ්‍රී-ලංකා-නිදහස්-පක්ෂය-72-වැනි-සංවත්සරයට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=57"
}