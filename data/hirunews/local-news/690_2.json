{
       "Source": "hirunews",
       "Timestamp": "Sunday, 04 December 2022 - 8:08",
       "Headline": "කුඩා පරිමාණයේ කෘෂි ව්‍යාපෘති වෙනුවෙන් ආධාර ලබාදීමේ වැඩසටහන ඇරඹේ",
       "News Content": "ලෝක බැංකු ආධාර යටතේ කුඩා පරිමාණයේ කෘෂි ව්‍යාපෘති වෙනුවෙන් උපකරණ කට්ටල බෙදාහැරීමේ වැඩසටහන ඊයේ (03) අනුරාධපුර දිස්ත්‍රික්කයෙන් ආරම්භ කෙරුණා.\nඒ අනුව පළමු අදියර යටතේ නොච්චියාගම, රනෝරාව, කහටගස්දිගිලිය සහ ගලෙන්බිඳුණුවැව යන ගොවිජන සංවර්ධන කාර්යාල බල ප්‍රදේශ හතර ඉලක්ක කරගනිමින් ගොවීන් 845 දෙනෙකුට උපකරණ ලබාදුන් බවයි කෘෂිකර්ම අමාත්‍යාංශය සඳහන් කළේ.\nමේ අතර කෘෂිකර්මාන්තය ඉහළ නැංවීමේ අරමුණින් දැනට ඉදිරිපත් කර ඇති සියලු යෝජනාවලට අමාත්‍ය මණ්ඩල අනුමැතිය හිමිවී ඇති බවද එම අමාත්‍යාංශය නිකුත් කළ නිවේදනයේ සඳහන්.",
       "URL": "https://www.hirunews.lk/321901/කුඩා-පරිමාණයේ-කෘෂි-ව්‍යාපෘති-වෙනුවෙන්-ආධාර-ලබාදීමේ-වැඩසටහන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=690"
}