{
       "Source": "hirunews",
       "Timestamp": "Tuesday, 21 July 2020 - 12:57",
       "Headline": "සමෘද්ධිලාභීන්ගේ ව්‍යාපාර හා ස්වයං රැකියා යළි ක්‍රියාත්මක කිරීමට පොලී රහිත සහනදායී ණය",
       "News Content": "කොරෝනා වසංගත තත්ත්වය හේතුවෙන් නවතා දමා ඇති සමෘද්ධිලාභීන්ගේ ව්‍යාපාර හා ස්වයං රැකියා යළි ක්‍රියාත්මක කිරීමට පොලී රහිත සහනදායී ණය මුදල් ලබාදීමේ වැඩපිළිවෙලක් සමෘද්ධි දෙපාර්තමේන්තුව විසින් ආරම්භ කර තිබෙනවා.\nඑම දෙපාර්තමේන්තුව පැවසුවේ ඔවුන්ට පොලී රහිතව රුපියල් දස දහසක ණය මුදලක් මාස 18ක් තුළ ගෙවීමේ පදනම මත ලබාදීමට ද මේ වන විට පියවර ගෙන ඇති බවයි.\nමීට අමතරව සියයට 4ක පොලී අනුපාතයක් යටතේ රුපියල් 50,000ක ණය මුදලක් ලබා ගැනීමට ද සමෘද්ධි ප්‍රතිලාභීන්ට අවස්ථාව පවතිනවා.",
       "URL": "https://www.hirunews.lk/246052/සමෘද්ධිලාභීන්ගේ-ව්‍යාපාර-හා-ස්වයං-රැකියා-යළි-ක්‍රියාත්මක-කිරීමට-පොලී-රහිත-සහනදායී-ණය",
       "Category": "Local News",
       "Parent URL": "https://www.hirunews.lk/local-news.php?pageID=2570"
}