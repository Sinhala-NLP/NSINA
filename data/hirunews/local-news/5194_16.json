{
       "Source": "hirunews",
       "Timestamp": "Tuesday, 26 January 2016 - 19:22",
       "Headline": "මහින්දගේ නායකත්වයෙන් යුත් පක්ෂය අනිවාර්ය බව විමල් කියයි",
       "News Content": "​​හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතාගේ නායකත්වයෙන් යුත් නව දේශපාලන පෙරමුණක් අනිවාර්යයෙන්ම නිර්මාණය වන බව ජාතික නිදහස් පෙරමුණේ නායක විමල් වීරවංශ මහතා පවසනවා.\nඅද නාරාහේන්පිට පැවති පුණ්‍යෝත්සවයකින් අනතුරුව අදහස් දක්වමින් වීරවංශ මහතා මේ අදහස් පළ කළා.\nනාරහේන්පිට අභයාරාම විහාරස්ථානයේ විහාරාධිපති පූජ්‍ය මුරුත්තෙට්ටුවේ ආනන්දහිමියන්ගේ 73 වන ජන්ම දින සැමරුම වෙනුවෙන් එම විහාරස්ථානයේ දී දානමය පිංකමක් පැවැත්වුණා.\nඑම අවස්ථාවට හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතා ඇතුළු දේශපාලනඥයින් මෙන්ම හිටපු ආරක්ෂක ලේකම් ගෝඨාභය රාජපක්ෂ මහතාද පැමිණ සිටියා.",
       "URL": "https://www.hirunews.lk/124807/මහින්දගේ-නායකත්වයෙන්-යුත්-පක්ෂය-අනිවාර්ය-බව-විමල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5194"
}