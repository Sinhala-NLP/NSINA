{
       "Source": "hirunews",
       "Timestamp": "Tuesday, 09 November 2021 - 11:20",
       "Headline": "හිටපු පාර්ලිමේන්තු මන්ත්‍රී දයා ගමගේ, ගොවින් සමඟ පිළිසඳරක (ඡායාරූප සහ වීඩියෝ)",
       "News Content": "හිටපු පාර්ලිමේන්තු මන්ත්‍රී දයා ගමගේ, ගොවියන් පිරිසක් හමු වී සුහද ව කටයුතු කරන අවස්ථාවක් පිළිබඳ වාර්තා වෙනවා.\nඑහි දී හිටපු පාර්ලිමේන්තු මන්ත්‍රීවරයා ගොවියන් සමඟ එක් වී කුඹුරට බැස සිටින ආකාරය ද දක්නට ලැබුණා.\nරසායනික පොහොර හා වල් නාශක නැති නමුත් ඒ ගැන තැවෙමින් වගා නො කර සිටීම හරහා විශාල හාල් හිඟයක් ඇති විය හැකි බවයි දයා ගමගේ සඳහන් කළේ.\nහාල් පිටරටින් ආනයනය කිරීමට සිදු වීමෙන් ජනතාව තවත් අපහසුතාවට පත් විය හැකි බව යි ඔහු ඔහු වැඩිදුරටත් සඳහන් කළා.\nවියදම වැඩි වුවත් කරදර වැඩි වුවත් තවාන් ක්‍රමය හරහා හැකිතරම් දුරට වල් මර්දනය කරගත හැකි බව ඔහුගේ අදහසයි.\nමේ අතර, මෙවර මහ කන්නය සඳහා වගාකළ යුතු හෙක්ටයාර ලක්ෂ 8න්, හෙක්ටයාර පන් ලක්ෂ 21,000ක වගා කටයුතු මේ වනවිටත් ආරම්භ කර ඇති බව කෘෂිකර්ම අමාත්‍ය මහින්දානන්ද අලුත්ගමගේ අද (09)පාර්ලිමේන්තුවේදී ප්‍රකාශ කළා.\nආන්දෝලනාත්මක චීන පොහොර සමාගමෙන් කාබනික පොහොර ලබා ගන්නේ මෙරට බලාපොරොත්තු වන නියමිත ප්‍රමිතියෙන් ලබා දුනහොත් පමණක් බවට එම සමාගමට දැනුම් දුන් බවයි අමාත්‍යවරයා වැඩිදුරටත් සඳහන් කළේ.",
       "URL": "https://www.hirunews.lk/287456/හිටපු-පාර්ලිමේන්තු-මන්ත්‍රී-දයා-ගමගේ-ගොවින්-සමඟ-පිළිසඳරක-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1573"
}