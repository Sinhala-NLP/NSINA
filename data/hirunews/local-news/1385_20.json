{
       "Source": "hirunews",
       "Timestamp": "Monday, 31 January 2022 - 9:45",
       "Headline": "මහබැංකු වංචාවට වඩා වැඩි මුදල් වංචාවක් ගැන නලින්ද හෙළි කරයි",
       "News Content": "සේවක අර්ථසාධක අරමුදලේ මුදල් නිසිලෙස ආයෝජනය නොවීමෙන් විශාල පාඩුවක් රටට සිදු වී ඇති බව ජනතා විමුක්ති පෙරමුණේ හිටපු පාර්ලිමේන්තු මන්ත්‍රී වෛද්‍ය නලින්ද ජයතිස්ස පවසනවා.\nඊයේ (30) පානදුරේ දී පැවති මාධ්‍ය හමුවකදී අදහස් දක්වමින් හිටපු මන්ත්‍රීවරයා කියා සිටියේ, රුපියල් බිලියන 2,800ක විවිධාකාර ආයෝජන මේ වනවිට සිදුව ඇති අතර, ඒවා අවභාවිත වී ඇති බවයි.\nමෙම පාඩු ලබා ඇති මුදල ශ්‍රී ලංකා මහබැංකු වංචාවට වඩා වැඩි මුදලක් බව ද පසුගියදා නිකුත් වූ විගණන වාර්තාවක් මගින් පෙන්වා දෙන බව ද වෛද්‍ය නලින්ද ජයතිස්ස පවසනවා.\nතවත් පෞද්ගලික ආයතනයකින් සිදුව ඇති පාඩුව රුපියල් කෝටි 1265ක් වන අතර, මෙම සියල්ලටම ශ්‍රී ලංකා මහ බැංකු අධිපතිවරයා ඇතුළු නිලධාරින් වගකිව යුතු බව ද ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/295734/මහබැංකු-වංචාවට-වඩා-වැඩි-මුදල්-වංචාවක්-ගැන-නලින්ද-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1385"
}