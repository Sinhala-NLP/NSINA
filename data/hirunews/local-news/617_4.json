{
       "Source": "hirunews",
       "Timestamp": "Saturday, 07 January 2023 - 17:12",
       "Headline": "හැරී කුමරුට තලේබානුවන්ගෙන් විරෝධයක්",
       "News Content": "බ්‍රිතාන්‍ය රාජකීය හමුදා සේවයේ සිටියදී තමන් විසින් තලේබාන් ත්‍රස්තවාදීන් 25 දෙනෙකු ඝාතනය කළ බවට හැරී කුමරු සිදුකළ ප්‍රකාශය ඇෆ්ගනිස්ථානයේ තලේබාන් පාලනය විසින් දැඩි ලෙස විවේචනයට ලක් කර තිබෙනවා.\nද ස්පෙයා නම් සිය චරිතාපදාන කෘතිය මගින් හැරී කුමරු මේ පිළිබඳ ප්‍රකාශ කර ඇති බවයි විදෙස් වාර්තා පෙන්වා දෙන්නේ.\nකෙසේ වෙතත්, ඇෆ්ගනිස්ථානයේ තලේබාන් පාලනය හැරී කුමරුගේ මෙම ප්‍රකාශය සම්බන්ධයෙන් දැඩි විරෝධයක් පළ කර ඇති අතර ඔවුන් සඳහන් කර ඇත්තේ හැරී කුමරු අතින් මියගොස් ඇත්තේ තලේබානුවන් නොව ඇෆ්ගන් සිවිල් වැසියන් බවයි.\nසිවිල් වැසියන් ඝාතනය කිරීම කිසිසේත් අනුමත කළ නොහැකි බවත් එය යුද අපරාධයක් බවත් තලෙයිබාන් පාලනය නිවේදනය කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/324500/හැරී-කුමරුට-තලේබානුවන්ගෙන්-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=617"
}