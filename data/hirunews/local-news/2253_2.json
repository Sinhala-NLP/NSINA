{
       "Source": "hirunews",
       "Timestamp": "Saturday, 26 December 2020 - 9:08",
       "Headline": "ලොව පුරා කොරෝනා ආසාදිතයින් කෝටි 08 ඉක්මවයි - බ්‍රිතාන්‍යයේ නව ප්‍රභේදය ප්‍රංශයෙනුත් හමුවේ",
       "News Content": "ලොව පුරා කොරෝනා ආසාදිතයින් අට කෝටි එක්ලක්ෂ 93,344 දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ 17 ලක්ෂ 56,939ක් ලෙසයි.\nගත වූ පැය 24රේ තවදුරටත් වැඩිම මරණ සංඛ්‍යාවක් සහ ආසාදිතයින් ප්‍රමාණයක් ඇමරිකාවෙන් වාර්තා වනවා.\nපසුගිය දින හා සාපේක්ෂව ගත වූ පැය 24න් ඇමරිකාවෙන් වාර්තා වන නව මරණවල අඩුවක් දක්නට ලැබෙන බවයි විදෙස් වාර්තා සදහන් කළේ.\nඑමෙන්ම, බ්‍රිතාන්‍යයෙන් සොයා ගැනුණු බී - 117 නමැති නව වෛරස් ප්‍රභේදය පළමු වරට ප්‍රංශය තුළින් ද වාර්තා වී තිබෙනවා.\nප්‍රංශයේ සෞඛ්‍ය අමාත්‍යාංශය ප්‍රකාශ කළේ පසුගිය දෙසැම්බර් 10 වන දා ලන්ඩනයේ සිට පැමිණි පුද්ගලයෙකු ආසාදිතයෙකු බවට මෙලෙස හඳුනාගෙන ඇති බවයි.",
       "URL": "https://www.hirunews.lk/257980/ලොව-පුරා-කොරෝනා-ආසාදිතයින්-කෝටි-08-ඉක්මවයි-බ්‍රිතාන්‍යයේ-නව-ප්‍රභේදය-ප්‍රංශයෙනුත්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2253"
}