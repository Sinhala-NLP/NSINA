{
       "Source": "hirunews",
       "Timestamp": "Monday, 09 October 2017 - 13:47",
       "Headline": "ජයම්පති වික්‍රමරත්නට ගම්මන්පිලගෙන් අභියෝගයක්",
       "News Content": "තමන් සමග විවාදයකට පැමිණෙන ලෙස ව්‍යවස්ථා සම්පාදක කමිටුවේ සාමාජිකයෙකු වන පාර්ලිමේන්තු මන්ත්‍රී ආචාර්ය ජයම්පති වික්‍රමරත්නට පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල අද අභියෝගයක් සිදුකළා.\nඒ, කොළඹ පැවති මාධ්‍ය හමුවකට එක්වෙමින්.\nඑහිදී අදහස් දැක්වූ පාර්ලිමේන්තු මන්ත්‍රී උදය ගම්මන්පිල\nඒකීය කියන පදයට ඉතිහාසයක්වත් සාහිත්‍යයක් වත් ඇත්තේම නැහැ.\nශ්‍රී ලංකාවේ ජනරජ ව්‍යවස්ථාවේ ශ්‍රී ලංකාව යුනිටරි ස්ටේට් කියන එකට සිංහලෙන් දාද්දී පදයක් අවශ්‍ය නිසා තමයි මේ ඒකීය කියන පදය හදා ගත්තේ.\nඒකීය රාජ්‍යයක් කියන්නෙ එක රටක්.ෆෙඩරල් රටක් වෙන්නේ කොහොම ද ..\nඑකම රටේ ආණ්ඩු ගොඩක් වෙනවා. එහෙමනම් ඒකීය රාජ්‍යය කියන යෙදුමටත් වඩා යුනිටරි ස්ටේට් කියන එකයි අපිට වැදගත්.\nඔට්රියච්චි කියන දෙමළ යෙදුම නම් හරියමට හරි. ඔට්රියච්චි කියන්නේ එකම ආණ්ඩුවක් කියන එක තමයි කියන එක ජයම්පති වික්‍රමරත්න මැතිතුමාම කිව්වා.\nඔට්රියච්චි කියන්න වචනය අයින් කරන්නේ ඇයි කියල අහපුවාම එතුමාගේ උත්තරය තමයි ඔට්රියච්චි කියන වචනය එකම ආණ්ඩුවක් කියන එක. ඒක මෙතෙනට ගැලපෙන්නේ නැහැ කියලා.\nශ්‍රීමත් කෙනට් වේලේගේ නිර්වචනය \"යම් රටක සෑම විෂයක් සම්බන්ධයෙන් රටේ සෑම භූමි භාගයටම නීති සෑදිය හැකියි එක ආණ්ඩුවක් වේ නම් එය ඒකීය රාජ්‍යයකි\" එහෙනම් ඔට්රියච්චි නැතිනම් එක ආණ්ඩුවක් කියන වචනය තමයි ඒකීය රාජ්‍ය එහෙම නැත්නම් යුනිටරි ස්ටේට් කියන එක පැහැදිලි කරන්න තියෙන හොදම දෙමළ වචනය.\nඉතා කුමන්ත්‍රණකාරි ආකාරයෙන් ඒ වෙනුවට ඔරුමිට්ට කියන ෆෙඩරල් අදහස දීමේ වචනයෙන් පේනවා මොකක්ද යුනිටරි නැහැ.\nඑහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී උදය ගම්මන්පිල.\nඒකීය කියන්නේ එක රාජ්‍යක් මිසක් එක ආණඩුවක් නොවෙයි. එක ආණ්ඩුවක් කියන ඔට්රියච්චිත් ඉවත් වෙනවා.\nඊට පස්සේ ඒකීය රාජ්‍යය යනුවෙන් අදහස් කරන්නේ එක රටක් තුළ ආණ්ඩු ගොඩක් තියෙන ෆෙඩරල් ක්‍රමයමයි කියල නිර්වචනයක් ඉදිරිපත් කරගන්න ආණ්ඩුවට අනාගතයේ අවස්ථාව ලැබෙනවා.\nඑතකොට ජයම්පති වික්‍රමරත්න කියනවා නැහැ නැහැ එහෙම කිරීමේ අදහසක් අපේ නැහැ කියලා.\nඑතුමාට අමතක වෙලා ව්‍යවස්ථාව හදන කට්ටියටවත් ව්‍යවස්ථාව නිර්වචනය කරන්න බැහැ.\nමේ වචන පිලිබද මතභේදයක් ඇතිවුණාම ජයම්පතිට ව්‍යවස්ථාවේ නිර්මාතෘ හැටියට ඇවිල්ල කියන්න බැහැ මම නම් අදහස් කළේ ඒක නෙවෙයි මේකයි කියලා.\nතොරතුරු දැන ගැනීමේ පනත ගෙන ආ ආණ්ඩුවේ වගකීමක් වශයෙන් ජයම්පති වික්‍රමරත්න මන්ත්‍රීතුමාට නැවත වතාවක් ආරාධනා කරනවා එන්න අපි මේ කාරණා පිළිබද විවාදයක් කරමු.\nඒක මේ රටේ ජනතාවට යුක්තිය ඉටු කිරීමක් වෙනවා.",
       "URL": "https://www.hirunews.lk/172997/ජයම්පති-වික්‍රමරත්නට-ගම්මන්පිලගෙන්-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4281"
}