{
       "Source": "hirunews",
       "Timestamp": "Tuesday, 04 February 2020 - 13:02",
       "Headline": "ශ්‍රී ලංකා නාවික හමුදාවෙන් ජාතිය වෙනුවෙන් උත්තමාචාරය",
       "News Content": "ජාතික නිදහස් දින උත්සවයට සමගාමීව  නාවික හමුදාව විසින් සාම්ප්‍රදායානුකූලව ජාතිය වෙනුවෙන් සිදුකරන ආචාර වෙඩි මුර පැවැත්වීම අද සිදු කෙරුණා.\nඒ කොළඹ - කොටුව නාවික හමුදා මූලස්ථානය අසල පිහිටි ප්‍රදීපාගාරයේදියි.\nමෙහිදී ආචාර වෙඩි මුර 25 ක් පැවැත්වුණු බවයි නාවික හමුදා මාධ්‍ය ඒකකය කියා සිටියේ.\n1948 වර්ෂයේ සිට නාවික හමුදාව සෑම නිදහස් දිනයකදීම මෙලෙස ජාතිය වෙනුවෙන් ආචාර වෙඩි මුර පැවැත්වීම සිදු කෙරෙනවා.\nජාතික නිදහස් දින උළෙල අවසන් වන්නේද මෙම ආචාර වෙඩි මුර  නාවික හමුදාව විසින් පිරිනැමීමෙන් අනතුරුවයි.\nමේ අතර, නිදහස් දින උළෙලට සමාගාමීව රට වට බැඳි රන් වැට නමින් සංදර්ශන මාලාවක් ද ගාලුමුවදොර පිටියේදී අද දහවල් දෙකට ආරම්භවුණා.",
       "URL": "https://www.hirunews.lk/233679/ශ්‍රී-ලංකා-නාවික-හමුදාවෙන්-ජාතිය-වෙනුවෙන්-උත්තමාචාරය",
       "Category": "Local News",
       "Parent URL": "https://www.hirunews.lk/local-news.php?pageID=2919"
}