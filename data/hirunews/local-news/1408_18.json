{
       "Source": "hirunews",
       "Timestamp": "Friday, 21 January 2022 - 18:15",
       "Headline": "සිම්බාබ්වේ කණ්ඩායමට ලකුණු 255ක ඉලක්කයක්",
       "News Content": "තීරණාත්මක අවසන් එක්දින තරගය ජයග්‍රහණය කිරීම සඳහා සිම්බාබ්වේ කණ්ඩායමට ශ්‍රී ලංකාවෙන් ලකුණු 255ක ඉලක්කයක් හිමිව තිබෙනවා.\nතරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 9ක් දැවී ලකුණු 254ක් ලබාගත්තා.\nආරම්භක පිතිකරු පැතුම් නිස්සංක ලකුණු 55ක් ලබාගත් අතර ඊට හතරේ පහර 6ක් ඇතුලත්.\nඑය ඔහුගේ තුන්වන එක්දින අර්ධ ශතකයයි. චරිත් අසලංක පන්දු 56කින් ලකුණු 52ක් රැස් කළේ හතරේ පහර 5ක් ද සමගින්.\nඑය ඔහුගේ 6 වන එක්දින අර්ධ ශතකයයි. කුසල් මෙන්ඩිස් ලකුණු 36ක් ලබාගත්තා.\nචාමික කරුණාරත්න ලකුණු 30යි.\nසිම්බාබ්වේ කණ්ඩායමේ පිළිතුරු ඉනිම තවත් සුළු වේලාවකින් ආරම්භ වීමට නියමිතයි.\nඅද තරගයේදී ශ්‍රී ලංකා කණ්ඩායමට පැතුම් නිස්සංක, කුසල් මෙන්ඩිස් කමිඳු මෙන්ඩිස්, දිනේෂ් චන්දිමාල්, චරිත් අසලංක, දසුන් ශානක, චාමික කරුණාරත්න, රමේෂ් මෙන්ඩිස් ජෙෆ්රි වැන්ඩසේ, මහීෂ් තීක්ෂණ සහ දුෂ්මන්ත චමීර එක්ව සිටිනවා.\nඅද තරගයේ සිම්බාබ්වේ කණ්ඩායම Regis Chakabva (wk), Takudzwanashe Kaitano, Craig Ervine (capt.), Sean Williams, Ryan Burl, Sikander Raza, Milton Shumba, Wellington Masakadze, Blessing Muzarabani, Richard Ngarava,Tendai Chatara.\nසිම්බාබ්වේ කණ්ඩායමේ Wessly Madhevere වෙනුවට Milton Shumba කණ්ඩායමට කැඳවා තිබෙනවා.\nඑමෙන්ම නුවන් ප්‍රදීප් අද තරගයේ ශ්‍රී ලංකා කණ්ඩායමට ඇතුලත් නොවන අතර රමේෂ් මෙන්ඩිස් ඒ වෙනුවට නම්කර තිබෙනවා.\nසංචාරක සිම්බාබ්වේ කණ්ඩායම සහ ශ්‍රී ලංකාව අතර එක්දින තරගාවලියේ පළමු තරගය පැවැත්වුනේ පසුගිය 16 වනදායි. එම තරගයෙන් ශ්‍රී ලංකාවට කඩුලු 5ක ජයක් හිමිවුනේ පන්දු 9ක් ඉතිරිව තිබියදීයි.\nපල්ලෙකැලේ ජාත්‍යන්තර ක්‍රීඩාංගණයේ පසුගිය 18 වනදා පැවති දෙවන තරගය සිම්බාබ්වේ කණ්ඩායම ජයග්‍රහණය කළේ ලකුණු 22කින්.\nඑබැවින් තරගාවලි ජයක් සඳහා දෙපිලටම තීරණාත්මක වන මෙම තරගයේදී කණ්ඩායම් දෙකම තරග බිමට පිවිස ඇත්තේ කෙසේ හෝ මෙම තරගය ජය ගෙන තරගාවලි ජයග්‍රහණයක් අපේක්ෂාවෙන්.",
       "URL": "https://www.hirunews.lk/294719/සිම්බාබ්වේ-කණ්ඩායමට-ලකුණු-255ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1408"
}