{
       "Source": "hirunews",
       "Timestamp": "Monday, 28 February 2022 - 15:33",
       "Headline": "රයිගම් ටෙලීස් සම්මාන උළෙලේ සම්මාන රැසකට මෙවරත් හිරු ටී. වී. නිර්දේශ වෙයි",
       "News Content": "ලබන මස පැවැත්වෙන රයිගම් ටෙලීස් සම්මාන උළෙලේ සම්මාන සඳහා නිර්දේශිත නාම ප්‍රකාශයට පත් කිරීම සිදු කෙරුණා.\nඒ, පසුගිය දා කොළඹ පැවති උත්සවයකදියි.\nකොරෝනා වසංගතය හේතුවෙන් පැවැත්වීමට නොහැකිවූ 2020 සහ 2021 වසරවල සම්මාන ප්‍රදානයන් එකම උළෙලක දී පිරිනැමීමට නියමිතයි.\nමාධ්‍ය විශිෂ්ටතා සහ ටෙලිනාට්‍ය විශිෂ්ඨතා ලෙස කාණ්ඩ දෙක සඳහාම මෙවරත් හිරු ටී. වී. නිර්දේශ වී තිබෙනවා.\nඒ අනුව වසරේ විශිෂ්ඨතම රූපවාහිනී පුවත් විශේෂාංගය, වසරේ විශිෂ්ඨතම නිර්මානාත්මක රූපවාහිනී රියැලිටි වැඩසටහන, වසරේ විශිෂ්ටතම රූපවාහිනී ක්‍රීඩා වැඩසටහන සහ වසරේ විශිෂ්ටතම රූපවාහිනී ප්‍රවෘත්ති නිවේදක, නිවේදිකා ඇතුලු සම්මාන රැසකට නම් නිර්දේශ වී තිබෙනවා.\nමෙහිදී වසරේ විශිෂ්ටතම රූපවාහිනී ප්‍රවෘත්ති විකාශය සඳහා හිරු ප්‍රවෘත්ති 2020 සහ 2021 යන වර්ෂ දෙක සඳහාම නිර්දේශ වීම විශේෂත්වයක්.\nදෙවසරක රස තේමාව කර ගනිමින් විශිෂ්ට රූපවාහිනී මාධ්‍ය කලාවක් වෙනුවෙන් තම දායකත්වය ලබාදෙන නිර්මාණකරුවන් ඇගයීම වෙනුවෙන් සංවිධාන කෙරෙන රයිගම් ටෙලීස් සම්මාන උළෙල මෙවර පැවැත්වෙන්නේ 17 වන වරටයි.",
       "URL": "https://www.hirunews.lk/298305/රයිගම්-ටෙලීස්-සම්මාන-උළෙලේ-සම්මාන-රැසකට-මෙවරත්-හිරු-ටී-වී-නිර්දේශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1327"
}