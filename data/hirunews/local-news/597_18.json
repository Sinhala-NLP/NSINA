{
       "Source": "hirunews",
       "Timestamp": "Monday, 16 January 2023 - 17:51",
       "Headline": "අඩු ආදායම්ලාභින් සඳහා මසකට සහල් කිලෝ 10ක් ලබා දීමට රජයෙන් පියවර",
       "News Content": "සමෘද්ධි ප්‍රතිලාභින් ඇතුළු අඩු ආදායම්ලාභී පවුල් සඳහා ආහාර සුරක්ෂිතතාව ඇති කිරීමට ජනාධිපති රනිල් වික්‍රමසිංහ ඉදිරිපත් කළ යෝජනාවට කැබිනට් අනුමැතිය හිමි වී තිබෙනවා.\nඅඩු ආදායම්ලාභී පවුල් මිලියන 2ක් සඳහා යි මෙම වැඩසටහන ක්‍රියාත්මක කිරීමට නියමිත ව ඇත්තේ.\nඒ අනුව මසකට සහල් කිලෝග්‍රෑම් 10 බැගින් මාස 2ක් සඳහා සහල් ලබා දීමට දිස්ත්‍රික් ලේකම්වරුන් සහ ප්‍රාදේශීය ලේකම්වරුන් හරහා වී මෙට්‍රික් ටොන් 61,600ක් රජය විසින් මිල දී ගනු ඇති.\nමෙම වැඩසටහන සඳහා කුඩා හා මධ්‍ය පරිමාණ වී හිමියන්ගේ සහාය ද හිමි වන බව සඳහන්.\nජනාධිපති මාධ්‍ය ඒකකය මේ බව නිවේදනය කරනවා.",
       "URL": "https://www.hirunews.lk/325203/අඩු-ආදායම්ලාභින්-සඳහා-මසකට-සහල්-කිලෝ-10ක්-ලබා-දීමට-රජයෙන්-පියවර",
       "Category": "Local News",
       "Parent URL": "https://www.hirunews.lk/local-news.php?pageID=597"
}