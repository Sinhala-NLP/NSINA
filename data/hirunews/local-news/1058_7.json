{
       "Source": "hirunews",
       "Timestamp": "Thursday, 30 June 2022 - 7:31",
       "Headline": "අයි.ඕ.සී. සමාගම සියලු ටැංකි රථ සේවයට කැඳවයි",
       "News Content": "ලංකා අයි.ඕ.සී. සමාගමේ ඉන්ධන ප්‍රවාහනය කරන සියලු ටැංකි රථවලට අද (30) දිනයේදී සේවයට වාර්තා කරන ලෙස දැනුම් දී තිබෙනවා.\nඒ අනුව එම සමාගමට අයත් පිරවුම්හල් රැසකට අද දිනයේදී ඉන්ධන ප්‍රවාහනය කිරීමට හැකිවනු ඇති බවයි එම සමාගමේ ඉන්ධන ප්‍රවාහනය කරන බවුසර් රථ හිමියන් පෙන්වා දුන්නේ.\nමේ, ඒ සම්බන්ධයෙන් වැඩිදුරටත් පැහැදිලි කළ ලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා.\nමේ අතර, ශ්‍රී ලංකාවේ බලශක්ති ක්ෂේත්‍රය සහ තවත් ක්ෂේත්‍ර රැසක ආයෝජන සම්බන්ධයෙන් විදුලිබල හා බලශක්ති අමාත්‍ය කංචන විජේසේකර සහ කටාර් රාජ්‍යයේ වාණිජ හා කර්මාන්ත අමාත්‍ය ෂෙයික් මොහොමඩ් බින් හමාඩ් සමඟ ඊයේ (29) සාකච්ඡා කර තිබෙනවා.\nමෙරටට ඛනිජ තෙල් ආනයනය කිරීම සම්බන්ධයෙන් සොයා බැලීම සඳහා අමාත්‍ය කංචන විජේසේකර කටාර් රාජ්‍යයේ සංචාරයක නිරත වන්නේ පෙරේදා (28) සිටයි.",
       "URL": "https://www.hirunews.lk/308583/අයි-ඕ-සී-සමාගම-සියලු-ටැංකි-රථ-සේවයට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=1058"
}