{
       "Source": "hirunews",
       "Timestamp": "Sunday, 07 August 2022 - 14:26",
       "Headline": "ගසක සිරවූ දුර්ලභ කඳුකර දිවියෙකු බේරාගැනීමට උත්සාහ කිරීමේ දී මරුට (වීඩියෝ හා ඡායාරූප)",
       "News Content": "මද්දකට හසු වී ගසක් මත සිර ව සිටි කඳුකර දිවියෙකු බේරාගැනීමට උත්සාහ කිරීමේ දී ජීව්තක්ෂයට පත්ව තිබෙනවා.\nඅප ප්‍රාදේශීය වාර්තාකරු පැවසුවේ, එම සත්ත්වයා මද්දකට සිර වී බරපතළ තුවාල ලබා දිගු වේලාවක් ගසෙහි රැඳී සිටීම හේතුවෙන් මරණය සිදු වී ඇති බවයි.\nනල්ලතන්නිය වනජීවි නිලධාරින් එක්ව මෙම සත්ත්වයා ගසෙන් පහළට ගැනීමට කටයුතු කළේ, සත්ත්වයා සිර වී සිටි ගස කපා දැමීමෙනුයි.\nහැටන් වනරාජා වතු යායට අයත් සමර්හිල් කොටසේ තේ වත්තේ සැරිසරන වල් ඌරන් සහ කඳුකර කොටියන් දඩයම් කිරීම සඳහා කිසියම් පිරිසක් විසින් අටවා තිබු මද්දකට මෙම සත්ත්වයා ඊයේ (06) රාත්‍රියේ දී හසුවී ඇතැයි වනජීවී නිලධාරින් පැවසුවේ.\nමියගිය කඳුකර දිවියා සම්බන්ධයෙන් රන්දෙණිගල පශු වෛද්‍ය කාර්‍යාලය වැඩිදුර විමර්ශන සිදු කරනවා.",
       "URL": "https://www.hirunews.lk/312153/ගසක-සිරවූ-දුර්ලභ-කඳුකර-දිවියෙකු-බේරාගැනීමට-උත්සාහ-කිරීමේ-දී-මරුට-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=958"
}