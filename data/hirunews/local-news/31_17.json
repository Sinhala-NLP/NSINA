{
       "Source": "hirunews",
       "Timestamp": "Thursday, 14 September 2023 - 7:58",
       "Headline": "ජාත්‍යන්තර මූල්‍ය අරමුදලේ සාමාජිකයින් පිරිසක් අද දිවයිනට",
       "News Content": "ජාත්‍යන්තර මූල්‍ය අරමුදලේ විස්තීර්ණ මූල්‍ය පහසුකමට අදාළ පළමු සමාලෝචනය සඳහා එම අරමුදලේ සාමාජිකයින් පිරිසක් අද (14) දිවයිනට පැමිණීමට නියමිතයි.\nඑහි පළමු සමාලෝචනය අද සිට ලබන 30 වනදා දක්වා පැවැත්වෙන බවයි වාර්තා වෙන්නේ.\nශ්‍රී ලංකාව විස්තීර්ණ ණය අරමුදල් පහසුකම මගින් අනුග්‍රහය දක්වන සිව් අවුරුදු වැඩසටහනක් සඳහා ජාත්‍යන්තර මූල්‍ය අරමුදල සමඟ මාණ්ඩලික මට්ටමේ ගිවිසුමකට 2022 වසරේ සැප්තැම්බර් 1 වනදා සිට එළඹ තිබෙනවා.\nඒ අනුව අමෙරිකානු ඩොලර් බිලියන 2.9ක විස්තීර්ණ ණය පහසුකම සඳහා මුල්‍ය මණ්ඩලයේ අනුමැතිය හිමිවුණු අතර, එය මාස 48ක් හෙවත් වසර 4ක කාල රාමුවක් සඳහා අදාළ වන බවයි වාර්තා වන්නේ.\nඅදාළ ණය පහසුකම පසුගිය මාර්තු මාසයේදී ජාත්‍යන්තර මූල්‍ය අරමුදල විසින් අනුමත කළ අතර එම ණය මුදල වාරික හතරකින් ලබා දෙන්නේ එක් එක් අදියර ඒ අනුව එහි පළමු වාරිකය ලෙස අමෙරිකානු ඩොලර් මිලියන 330ක් පසුගිය මාර්තු\nමාසයේදී ශ්‍රී ලංකාවට හිමි වුණා.\nදිවයිනට පැමිණෙන මූල්‍ය අරමුදලේ නියෝජිත කණ්ඩායම ජනාධිපති රනිල් වික්‍රමසිංහද හමුවීමට නියමිත අතර මේ සම්බන්ධයෙන් මුදල් රාජ්‍ය අමාත්‍ය ෂෙහාන් සේමසිංහද සිය අදහස් පලකර තිබෙනවා.\nමෙලෙස ජාත්‍යන්තර මූල්‍ය අරමුදලේ සාමාජිකයින් පිරිසක් ඊයේ (13) මෙරටට ළඟා වූ අතර සෙසු පිරිස අද දිනය තුළ මෙරටට පැමිණීමට නියමිත බවයි වාර්තා වන්නේ.\nඔවුන් ලබන 27 වැනිදා දක්වා ශ්‍රී ලංකාවේ රැඳී සිටිනු ඇති.",
       "URL": "https://www.hirunews.lk/348193/ජාත්‍යන්තර-මූල්‍ය-අරමුදලේ-සාමාජිකයින්-පිරිසක්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=31"
}