{
       "Source": "hirunews",
       "Timestamp": "Wednesday, 30 December 2020 - 8:33",
       "Headline": "නැගෙනහිර පර්යන්තය ගැන වැරදි මත පතුරුවනවා - ඇමති රෝහිත මහා සංඝරත්නය දැනුවත් කරයි",
       "News Content": "කොළඹ වරායේ නැගෙනහිර පර්යන්තය සම්බන්ධයෙන් වැරදි මතවාද ප්‍රචාරය වෙමින් පවතින බව අමාත්‍ය රෝහිත අබේගුණවර්ධන පවසනවා.\nඔහු මේ බව කියා සිටියේ මහා සංඝරත්නය බැහැදැකීමෙන් අනතුරුව මාධ්‍ය වෙත අදහස් පළ කරමින්.\nකොළඹ වරායේ නැගෙනහිර පර්යන්තය සම්බන්ධයෙන් මහා සංඝරත්නය දැනුවත් කිරීම සඳහා අමාත්‍ය රෝහිත අබේගුණවර්ධන ඊයේ නාරාහේන්පිට අභයාරාම විහාරස්ථානයට පැමිණ පූජ්‍ය මුරුත්තෙට්ටුවේ ආනන්ද හිමියන් බැහැදුටුවා.\nපසුව අමාත්‍ය රෝහිත අබේගුණවර්ධන බෙල්ලන්විල රජමහා විහාරස්ථානයට ගොස් විහාරාධිපති පූජ්‍ය බෙල්ලන්විල ධම්මරතන හිමියන් ද බැහැදුටුවා.",
       "URL": "https://www.hirunews.lk/258297/නැගෙනහිර-පර්යන්තය-ගැන-වැරදි-මත-පතුරුවනවා-ඇමති-රෝහිත-මහා-සංඝරත්නය-දැනුවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2245"
}