{
       "Source": "hirunews",
       "Timestamp": "Thursday, 05 May 2022 - 14:03",
       "Headline": "අදත් ප්‍රමාණවත් ඉන්ධන තොග නොලැබෙන බවට බවුසර් රථ හිමියන් කියයි",
       "News Content": "අද (05) දිනයේත් ඉන්ධන ප්‍රවාහනය සඳහා අවශ්‍ය ඉන්ධන තොගවල හිඟතාවයක් පවතින බවට බවුසර් රථ හිමියන්ගේ සංගමය පවසනවා.\nඊයේ (04) දිනයේදී මෙන්ම සිය බවුසර් රථ කොළොන්නාවේ තෙල් පර්යන්තය වෙත ළගා වුවත් ප්‍රමාණවත් පරිදි ඉන්ධන නිකුත් නොකරන බවටයි ඔවුන් චෝදනා කළේ.\nමේ අතර, තවදුරටත් දිවයිනේ ප්‍රදේශ රැසක ඉන්ධන පිරවුම්හල් අසල දිගු පෝලිම් දක්නට ලැබෙනවා.\nඇතැම් ඉන්ධන පිරවුම්හල් අසල උණුසුම් තත්ත්වයන් ද මතුවුයේ ඉන්ධන ලබා ගැනීම සඳහා පැමිණි ජනතාව අතර ඇති වූ ගැටුම්කාරි තත්ත්වයන් හේතුවෙන්.\nමේ අතර, බලශක්ති අමාත්‍ය කංචන විජේසේකර අද පාර්ලිමේන්තුවේදී ප්‍රකාශ කළේ පෙට්‍රල් තොග පිළිබඳ ගැටලුවක් නොමැති අතර විදුලි බලාගාර නඩත්තුව සඳහා ද ලබාදෙන බැවින් ඩීසල් තොග පිළිබඳ ගැටලුවක් පවතින බවයි.",
       "URL": "https://www.hirunews.lk/303562/අදත්-ප්‍රමාණවත්-ඉන්ධන-තොග-නොලැබෙන-බවට-බවුසර්-රථ-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1190"
}