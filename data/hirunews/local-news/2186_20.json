{
       "Source": "hirunews",
       "Timestamp": "Wednesday, 27 January 2021 - 7:51",
       "Headline": "බ්‍රිතාන්‍යයේ කොරෝනා මරණ ලක්ෂය ඉක්මවයි",
       "News Content": "මහා බ්‍රිතාන්‍යයේ කොරෝනා මරණ සංඛ්‍යාව ඊයේ ලක්ෂය අභිබවා ගියා.\nඒ අනුව කොරෝනා මරණ ලක්ෂය ඉක්ම වූ පස්වන රට වන්නේ එයයි.\nමෙය කණගාටුදායක සංධිස්ථානයක් ලෙස හැඳින් වූ බි්‍රතාන්‍ය අගමැති බොරිස් ජොන්සන් කියා සිටියේ රජයේ ක්‍රියාමාර්ග පිළිබඳ සම්පූර්ණ වගකීම තමා භාර ගැනීමට සූදානම් බවයි.\nරජය සැබවින්ම කළ හැකි සෑම දෙයක්ම සිදුකළ බවයි බි්‍රතාන්‍ය අග්‍රාමාත්‍යවරයා අවධාරණය කළේ.\nමේ වනවිට කොරෝනා මරණ සංඛ්‍යාව එක් ලක්ෂ 162 ක් ලෙස සටහන් වන බි්‍රතාන්‍යය, කොරෝනා මරණ ලක්ෂය ඉක්ම වූ යුරෝපයේ පළමු රටයි.\nබි්‍රතාන්‍යයේ කොරෝනා වසංගතය තවදුරටත් උත්සන්න වූයේ නව කොරෝනා ප්‍රභේදයන් එරටින් සොයා ගැනීමත් සමඟයි.",
       "URL": "https://www.hirunews.lk/260842/බ්‍රිතාන්‍යයේ-කොරෝනා-මරණ-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2186"
}