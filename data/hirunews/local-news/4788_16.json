{
       "Source": "hirunews",
       "Timestamp": "Sunday, 20 November 2016 - 6:52",
       "Headline": "මෙරට මුහුදු තීරණය ආක්‍රමණය කළ තමිල්නාඩු ධීවරයන් 11 ක් අත්අඩංගුවට",
       "News Content": "මෙරට මුහුදු තීරය ආක්‍රමණය කළ තවත් ඉන්දීය ධීවරයන් 11 දෙනෙකු සහ ට්‍රෝලර් යාත්‍රා දෙකක් අත්අඩංගුවට ගෙන තිබෙනවා.\nනාවික හමුදාව ප්‍රකාශ කළේ නාවික හමුදාවේ සහය ඇතිව ශ්‍රී ලංකා වෙරළාරක්ෂක දෙපාර්තමේන්තුව මෙම ධීවරයන් ඊයේ සන්ධ්‍යාවේ අත්අඩංගුවට ගත් බවයි.\nඉන්දීය ධීවරයන් පිරිස සහ ට්‍රෝලර් යාත්‍රා කරෙයිනගර් හි පිහිටි නෞකා, එළාර ආයතනය වෙත රැගෙන ඒමෙන් ඉදිරි කටයුතු සඳහා යාපනය ධීවර අධ්‍යක්‍ෂ වෙත භාරදෙන බව නාවික හමුදා වෙබ් අඩවියේ සඳහන්.\nඉන්දීය මාධ්‍ය සඳහන් කළේ මෙම ධීවරයන් පිරිස කන්කසන්තුරේ මුහුදු තීරයේ මසුන් මරමින් සිටියදී මෙලෙස අත්අඩංගුවට පත්වූ බවට තොරතුරු ලැබී ඇති බවයි.\nඑමෙන්ම ඉන්දීය ධීවරයන් පිරිස මුදාහරින ලෙස තමිල්නාඩු ධීවර සංගමයක සභාපතිවරයෙකු වන යූ.අරුලානන්දම් ඉල්ලා සිටි බවයි හින්දු පුවත්පත සඳහන් කළේ.\nඔවුන් සිය ධීවර සංගමය හඳුන්වා ඇත්තේ අහිංසක ධීවරයන් නිදහස් කරගැනීමේ සන්ධානය ලෙසයි.",
       "URL": "https://www.hirunews.lk/147906/මෙරට-මුහුදු-තීරණය-ආක්‍රමණය-කළ-තමිල්නාඩු-ධීවරයන්-11-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4788"
}