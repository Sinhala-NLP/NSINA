{
       "Source": "hirunews",
       "Timestamp": "Tuesday, 04 August 2020 - 7:21",
       "Headline": "ඡන්ද පෙට්ටි ප්‍රවාහනය අද උදෑසන සිට - ආරක්ෂාවට 65,000ක්",
       "News Content": "හෙට පැවැත්වීමට නියමිත මහ මැතිවරණය සඳහා ඡන්දපොළ වෙත ඡන්ද පෙට්ටි නිකුත් කිරීම අද උදෑසන 8 සිට ආරම්භ කරන බව මැතිවරණ කොමිසම ප්‍රකාශ කළා.\nමෙවර ඡන්දය ප්‍රකාශ කිරීම සඳහා එක්කෝටි හැට දෙලක්ෂයකට අධික ලියාපදිංචි ඡන්දදායකයින් සංඛ්‍යාවක් සිටිනවා.\nජන්ද විමසීම හෙට පෙරවරු 7ට ආරම්භ වීමට නියමිත අතර, මැතිවරණ දිස්ත්‍රික්ක 22ක් සඳහා පිළිගත් දේශපාලන පක්ෂ 20ක් සහ ස්වාධීන කණ්ඩායම් 34කින් අපේක්ෂකයින් 7452 කු මැතිවරණය සඳහා ඉදිරිපත්ව සිටින බවයි මැතිවරණ කොමිසම සඳහන් කළේ.\nඑහිදී මැතිවරණ කොමිසමේ සභාපතිවරයා තවදුරටත් සඳහන් කළේ වැඩි වශයෙන් මැතිවරණ නීති රීති උල්ලංගණය වූ ස්ථාන ලෙස හඳුනා ගත් ප්‍රදේශවලට පොලිස් විශේෂ කාර්යාල බලකායට අමතරව කැරළි මර්දන ඒකකය ද යොදවන ලෙස ඉල්ලා සිටි බවයි.\nඑමෙන්ම, මැතිවරණය සඳහා පොලීසිය මෙන්ම සිවිල් ආරක්ෂක නිලධාරීන් ද ඡන්ද මධ්‍යස්ථානවලට යොදවා ඇති බවයි මැතිවරණ කටයුතු සහ සංවිධානාත්මක අපරාධ කටයුතු භාර නියෝජ්‍ය පොලිස්පති ප්‍රියන්ත වීරසූරිය එම මාධ්‍ය හමුවට එක්වෙමින් වැඩිදුරටත් ප්‍රකාශ කළේ.\nආරක්ෂාව සඳහා පොලිස් නිලධාරීන් 65,000 ක් පමණ යොදවා ඇති බවද ඔහු කියා සිටියා.",
       "URL": "https://www.hirunews.lk/247078/ඡන්ද-පෙට්ටි-ප්‍රවාහනය-අද-උදෑසන-සිට-ආරක්ෂාවට-65000ක්",
       "Category": "Local News",
       "Parent URL": "https://www.hirunews.lk/local-news.php?pageID=2541"
}