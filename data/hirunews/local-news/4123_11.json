{
       "Source": "hirunews",
       "Timestamp": "Tuesday, 16 January 2018 - 13:14",
       "Headline": "ප්‍රතික්ෂේප වූ පළාත් පාලන ආයතන 14ක පෙත්සම් 19 දක්වා කල් යයි",
       "News Content": "පළාත් පාලන මැතිවරණයේ නාම යෝජනා පත්‍ර ප්‍රතික්ෂේප කිරීමට විරෝධය පළ කරමින් අභියාචනාධිකරණය වෙත ලැබී තිබූ පෙත්සම් 14 ක් සලකා බැලීම මේ මස 19 වනදා දක්වා යළි කල් තැබුණා.\nඒ, එම පෙත්සම් අද අභියාචනාධිකරණ සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරුවන් හමුවේ සලකා බැලූනු අවස්ථාවේයි.\nඑමෙන්ම අදාල පෙත්සම් විභාග කර අවසන් වන තුරු අදාළ පළාත් පාලන ආයතනවල ජන්දය පැවැත්වීම වලක්වන ලෙස නියෝගයක් නිකුත් කරන්නැයි එම පෙත්සම් වලින් ඉල්ලා තිබෙනවා.\nඑබැවින් ඊට බලපාන කරුණු තහවුරු කරන ලෙසයි අභියාචනාධිකරණය අද පෙත්සම්කාර පාර්ශව වෙත දැනුම් දුන්නේ. මෙම පෙත්සම් අතරින් එක සමාන කරුණු ඇති පෙත්සම් කොටස් තුනකට වෙන් කර සලකා බලන බව ද අභියාචනාධිකරණය එම පාර්ශව වලට දැනුම්දුන්නා.",
       "URL": "https://www.hirunews.lk/181185/ප්‍රතික්ෂේප-වූ-පළාත්-පාලන-ආයතන-14ක-පෙත්සම්-19-දක්වා-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4123"
}