{
       "Source": "hirunews",
       "Timestamp": "Monday, 25 July 2016 - 14:24",
       "Headline": "බඹර - දෙඹර ප්‍රහාරවලින් කඳුකරයේ කාන්තාවන් 19 දෙනෙකුට තුවාල",
       "News Content": "බගවන්තලාව - කැම්පියන් වතුයායේ තේ දළු නෙළමින් සිටි කම්කරුවන් පිරිසකට එල්ල වූ දෙබර ප්‍රහාරයකින් කාන්තාවන් 13 දෙනෙකු තුවාල ලබා තිබෙනවා.\nතේ පඳුරක් මත තිබූ දෙබර කූඩුවක් කැඞීයාමෙන් මෙම ප්‍රහාරය එල්ල වී ඇති බවයි පොලිසිය සදහන් කළේ.\nතුවාල ලැබූ කාන්තාවගේ තත්ත්වය බරපතල බව බගවන්තලාව රෝහලේ ප්‍රකාශකයෙකු සදහන් කළා.\nමේ අතර, බගවන්තලාව - කර්කස්වෝල් වතුයායේ තේ දළු නෙළමින් සිටි කාන්තාවන් 6 දෙනෙකුට ද අද උදෑසන බඹර ප්‍රහාරයක් එල්ල වුණා.\nතුවාල ලැබූ ඔවුන් බගවන්තලාව රෝහලට ඇතුළත් කෙරුණු අතර තිදෙනෙකු තවදුරටත් එහි නේවාසිකව ප්‍රතිකාර ලබන බවයි හිරු වාර්තාකරු කියා සිටියේ.",
       "URL": "https://www.hirunews.lk/138949/බඹර-දෙඹර-ප්‍රහාරවලින්-කඳුකරයේ-කාන්තාවන්-19-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4950"
}