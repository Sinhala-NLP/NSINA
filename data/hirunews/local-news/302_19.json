{
       "Source": "hirunews",
       "Timestamp": "Thursday, 01 June 2023 - 9:51",
       "Headline": "සිවු වියැති දැරියක් අපයොජනය කළ 74හැවිරිදි පුද්ගලයා රිමාන්ඩ්",
       "News Content": "හතර හැවිරිදි දැරියක් අපයෝජනය කළ දිවා සුරැකුම් මධ්‍යස්ථාන පාලිකාවකගේ සැමියා දින දාහතරකට රක්ෂිත බන්ධනාගාර ගතකිරීමට තුල්හිරිය මහේස්ත්‍රාත් අධිකරණය ඊයේ(31) නියෝග කර තිබෙනවා.\nමෙලෙස බන්ධනාගාර ගත කර ඇත්තේ 74 හැවිරිදි තුල්හිරිය, නාන්ගල්ල ,වැව පාර ප්‍රදේශයේ පදිංචි පුද්ගලයෙක් බවයි පොලිසිය පවසන්නේ.\nඅපයෝජනයට ලක් වූ දැරිය දිවා සුරැකුම් මධ්‍යස්ථානයේ රඳවා ඇයගේ මව පෞද්ගලික ආයතනයක රැකියාව සඳහා පිටත්ව ගිය අතරවාරයේ මෙම අපයෝජනය සිදු වී ඇති බව විමර්ශනවලදී හෙළි වී තිබෙනවා.\nඅපයෝජනයට ලක් වූ දැරිය මේ වන විට කෑගල්ල මහ රෝහලට ප්‍රතිකාර සඳහා ඇතුළත් කර ඇති බවයි සඳහන්.",
       "URL": "https://www.hirunews.lk/336748/සිවු-වියැති-දැරියක්-අපයොජනය-කළ-74හැවිරිදි-පුද්ගලයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=302"
}