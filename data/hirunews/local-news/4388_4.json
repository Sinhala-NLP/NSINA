{
       "Source": "hirunews",
       "Timestamp": "Thursday, 03 August 2017 - 17:22",
       "Headline": "\"මෛත්‍රීගෙන් ඉවත් කර මහින්දට දෙන්න\"- පෙත්සම ගැන අධිකරණය අද දුන් නියෝගය",
       "News Content": "ජනපති මෛත්‍රිපාල සිරිසේන ශ්‍රී ලංකා නිදහස් පක්ෂ සභාපති ධුරයෙන් ඉවත් කර හිටපු ජනපති මහින්ද රාජපක්ෂට එය ලබා දෙන්නැයි ශ්‍රී ලංකා නිදහස් පක්ෂ  සමස්ත ලංකා කාරක සභාවේ සාමාජිකයන් දෙදෙනෙකු ගොනු කළ පෙත්සම ගැන ජනපති මෛත්‍රිපාල සිරිසේන පාර්ශවය දැක්වූ මුලික විරෝධතා ගැන විමසීමක් කිරීමට අධිකරණය අද (03) තීරණය කළා.\nමෙම පෙත්සම ගොනු කළේ බොරලැස්ගමුව නගර සභාවේ හිටපු සභාපති අරුණ ප්‍රියශාන්ත හා අසංක ශ්‍රීනාත් යන දෙදෙනායි.\nවගඋත්තරකරුවන් මුලික විරෝධතා දක්වමින් කියා සිටියේ මෙවැනි පෙත්සමක් ඉදිරිපත් කිරීමට පෙත්සම්කරුවන්ට අයිතියක් නොමැති බවයි.\nඒ අනුව අගෝස්තු 29 ලිඛිත දේශන ඉදිරිපත් කරන්නැයි කොළඹ ප්‍රධාන දිසා විනිසුරු අද නියෝග කළා.",
       "URL": "https://www.hirunews.lk/167536/මෛත්‍රීගෙන්-ඉවත්-කර-මහින්දට-දෙන්න-පෙත්සම-ගැන-අධිකරණය-අද-දුන්-නියෝගය",
       "Category": "Local News",
       "Parent URL": "https://www.hirunews.lk/local-news.php?pageID=4388"
}