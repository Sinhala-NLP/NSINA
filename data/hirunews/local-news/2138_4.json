{
       "Source": "hirunews",
       "Timestamp": "Thursday, 18 February 2021 - 20:29",
       "Headline": "නවසීලන්තයේ සෑම පාසල් ශිෂ්‍යාවකටම සනීපාරක්ෂක නිෂ්පාදන නොමිළේ",
       "News Content": "නවසීලන්තයේ සෑම පාසල් ශිෂ්‍යාවකටම නොමිලේ සනීපාරක්ෂක නිෂ්පාදන ලබාදීමට එරට රජය තීරණය කර තිබෙනවා.\nලබන ජූනි මාසයේ සිට මෙය ක්‍රියාත්මක කරන බවයි නවසීලන්ත අගමැතිනි ජසින්ඩා ආර්ඩන් ප්‍රකාශ කළේ.\nආර්ථික අපහසුතා නිසා සනීපාරක්ෂක නිෂ්පාදන මිලදී ගැනීමට නොහැකිවීමෙන් ශිෂ්‍යාවන් 12 දෙනෙකුගෙන් එක් අයෙකු පාසල් වෙත නොපැමිණෙන බව ඇය සඳහන් කළා.\nපසුගිය නොවැම්බර් මාසයේ රටේ සියලුම කාන්තාවන්ට නොමිලේ සනීපාරක්ෂක නිෂ්පාදන ලබා දීමට ස්කොට්ලන්තය තීරණය කළ අතර, ඒ සමගම  නොමිලේ සනීපාරක්ෂක නිෂ්පාදන ලබා දෙන ලොව පළමු රට බවට ස්කොට්ලන්තය පත් වුණා.",
       "URL": "https://www.hirunews.lk/262989/නවසීලන්තයේ-සෑම-පාසල්-ශිෂ්‍යාවකටම-සනීපාරක්ෂක-නිෂ්පාදන-නොමිළේ",
       "Category": "Local News",
       "Parent URL": "https://www.hirunews.lk/local-news.php?pageID=2138"
}