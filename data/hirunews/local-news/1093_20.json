{
       "Source": "hirunews",
       "Timestamp": "Wednesday, 15 June 2022 - 19:21",
       "Headline": "වගා සංග්‍රාමයේ නිසි ඵල ගත් පොලිස් විශේෂ කාර්ය බලකාය (ඡායාරූප)",
       "News Content": "රටේ වර්තමානයේ ඇතිවී තිබෙන දැඩි ආහාර අර්බුදයට පිලියමක් ලෙස පොලිස් විශේෂ කාර්ය බලකාය වෙත පැවරෙන රාජකාරි වලට අමතරව මීට වසර දෙකකට පෙර සිට වගා සංග්‍රාම කටයුතු ආරම්භ කරනු ලැබුවා.\nපොලිස් විශේෂ කාර්ය බලකායේ අණදෙන නිලධාරි නියෝජ්‍ය පොලිස්පති නීතිඥ වරුණ ජයසුන්දරගේ මඟ පෙන්වීම සහ සෘජු අධීක්ෂණය යටතේ දිවයින පුරා පිහිටි විශේෂ කාර්ය බලකා කඳවුරු වල නිලධාරීන්ගේ දායකත්වයෙන් වගා කටයුතු මේ වන විටත් ආරම්භ කර තිබෙනවා.\nඑහි සාර්ථකත්වය ලෙස මෙවර රාජය සේවා ආයතන අතර පැවති පැවති වගා සංග්‍රාම තරගාවලියේ ප්‍රථම ස්ථානය දිනා ගැනීමට පොලිස් විශේෂ කාර්ය බලකා මඩකලපු කදවුර සමත් වුණා.\nමෙහිදි කාබනික පොහොර ආශ්‍රිතව සිදුකරන ලද කෙටි කාලීන මධ්‍ය කාලීන සහ දීර්ඝ කාලීන ලෙස බෝග වගාව විශේෂ කාර්ය බලකාය විසින් ආරම්භ කරන ලද අතර එය මගින් විශේෂ කාර්ය බලකාය නිලධාරීන් අතර කාර්යක්ෂමතාවය සහ වස විසෙන් තොර ආහාර ලබාගැනීමෙන් නිරෝගීභාවය ,ආහාර සඳහා යන වියදම අවම මට්ටමක පවත්වාගෙන යෑම ආදී කරුණු රාශියක් සාක්ෂාත් කර කරගැනීමට හැකි වී තිබෙනවා.\nපොලිස් විශේෂ කාර්ය බලකාය අක්කර 7ක පමණ පුරන්ව ගිය වගුරු බිමක් මැලේසියාව, ඉන්දුනීසියාව, තායිලන්තය වැනි රටවල් අනුගමනය කරන ලෝකයේ දියුණුම වගා කිරීමේ තාක්ෂණික ක්‍රමයක් වන සෝජාන් ක්‍රමය මෙරටට හඳුන්වා දෙන නියමු ව්‍යාපෘතියක් සහ ආදර්ශ වගා බිමක් ලෙස සෝජාන් කුමය යටතේ පොල් පැල සිටුවීමද ආරම්භ කරනු ලැබුවා.",
       "URL": "https://www.hirunews.lk/307213/වගා-සංග්‍රාමයේ-නිසි-ඵල-ගත්-පොලිස්-විශේෂ-කාර්ය-බලකාය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1093"
}