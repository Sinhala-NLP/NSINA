{
       "Source": "hirunews",
       "Timestamp": "Monday, 10 October 2016 - 16:59",
       "Headline": "ජපානයෙන් ශ්‍රී ලංකාවට යෙන් බිලියන 33ක සංවර්ධන ආධාර",
       "News Content": "ඉදිරි වසර 5 තුළ සංවර්ධන කටයුතු ක්‍රියාත්මක කිරීම සඳහා රජයේ මූල්‍ය ස්ථාවරත්වය ගොඩනැගීම වෙනුවෙන් රුපියල් මිලියන 46,622ක ණය මුදලක් ලබාදීමට ජපානය පියවර ගෙන තිබෙන බව මුදල් අමාත්‍යාංශය පවසනවා.\nජපාන යෙන් මිලියන 33,137ක් වන මෙම ණය මුදලෙන්  මිලියන 10,000ක් සංවර්ධන ප්‍රතිපත්තිමය ණය ලෙස ලබාදෙනු ඇති.\nමීට අමතරව අනුරාධපුර - උතුරු ජල සම්පාදන ව්‍යාපෘතියේ දෙවන අදියර ක්‍රියාත්මක කිරීම සඳහා ද රුපියල් මිලියන 32,169ක ණය මුදලක් ජපානයෙන් හිමි වනවා.\nමෙම ණය ලබාදීමට අදාළ හුවමාරු පත්‍ර සහ සංවර්ධන ප්‍රතිපත්තිමය ණය ව්‍යාපෘතියට අදාළ ගිවිසුම් අත්සන් තැබීම මුදල් අමාත්‍යාංශයේදී අද සිදුකර තිබෙනවා.",
       "URL": "https://www.hirunews.lk/144889/ජපානයෙන්-ශ්‍රී-ලංකාවට-යෙන්-බිලියන-33ක-සංවර්ධන-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=4843"
}