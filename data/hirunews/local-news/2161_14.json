{
       "Source": "hirunews",
       "Timestamp": "Monday, 08 February 2021 - 7:27",
       "Headline": "ධම්මික ප්‍රසාද් සුවිශේෂී තීරණයකට සැරසෙයි",
       "News Content": "ශ්‍රී ලංකාවෙන් බිහිවූ සුපිරි වේග පන්දු යවන්නෙකු වන ධම්මික ප්‍රසාද් සිය ක්‍රිකට් දිවියෙන් විශ්‍රාම ගැනීම සම්බන්ධයෙන් මෙම සතිය ඇතුළත තීරණයක් ගන්නා බව සඳහන් කළා.\nඅප කළ විමසීමකදී ඔහු ප්‍රකාශ කර සිටියේ ශ්‍රී ලංකා ක්‍රිකට් ආයතනය සහ අලුතින් පත්වීමට නියමිත තේරීම් කමිටුව සමඟ සාකච්ඡා කර මෙම තීරණය ගන්නා බවයි.\nඔහුගේ නිල ට්විටර් ගිණුමේ ඊයේ විශේෂ සටහනක් තබමින්මි ඔහුගේ විශ්‍රාම ගැනීම සම්බන්ධයෙන් පෙර ඉඟියක් ලබා දී තිබුණා.\nමේ වන විට 37 වන වියේ පසුවන ධම්මික ප්‍රසාද් ශ්‍රී ලංකාව වෙනුවෙන් ජාත්‍යන්තර ටෙස්ට් තරඟ 24ක්, එක්දින තරඟ 25ක් සහ ජාත්‍යන්තර පන්දුවාර විස්ස එක් තරඟයක් ක්‍රීඩාකර තිබෙනවා.\n2015 වසරේ ඔක්තෝම්බර් මාසයේ බටහිර ඉන්දීය කොදෙව්වන් සමඟ පැවති ටෙස්ට් තරඟය ධම්මික අවසන්වරට ශ්‍රී ලංකාව නියෝජනය කරමින් සහභාගී වූ ජාත්‍යන්තර තරඟයයි.\nනිමා වූ LPL විස්සයි විස්ස තරඟාවලියේ කලම්බෝ කිංග්ස් කණ්ඩායම නියෝජනය කරමින් ධම්මික ප්‍රසාද් දස්කම් දැක්වීමට සමත් වුණා.",
       "URL": "https://www.hirunews.lk/261955/ධම්මික-ප්‍රසාද්-සුවිශේෂී-තීරණයකට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=2161"
}