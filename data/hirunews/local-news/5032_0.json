{
       "Source": "hirunews",
       "Timestamp": "Thursday, 26 May 2016 - 9:24",
       "Headline": "පුත්තලමේදී කාන්තාවකට ඇසිඩ් ප්‍රහාරයක්",
       "News Content": "පුත්තලම - පාලවිය ප්‍රදේශයේදී පුද්ගලයෙකු විසින් කාන්තාවකට ඊයේ ඇසිඩ් ප්‍රහාරයක් එල්ල කර තිබෙනවා.\nපොලීසිය සඳහන් කළේ ඇසිඩ් ප්‍රහාරයෙන් තුවාල ලැබූ කාන්තාව පුත්තලම රෝහලට ඇතුළත් කර ඇති බවයි.\nඇසිඩ් ප්‍රහාරය හේතුවෙන් ඇයගේ පිට ප්‍රදේශයට පිළිස්සුම් තුවාල සිදුවී ඇති බවද පොලීසිය ප්‍රකාශ කළා.\nපුද්ගලික ආරවුලක් මත සිදුවූ බහින්බස්වීමක් ප්‍රහාරයට හේතුවී තිබෙනවා.\nසිද්ධියට සම්බන්ධ සැකකරු පුත්තලම පොලීසිය අත්අඩංගුවට ගෙන ඇති අතර ඔහු අද දිනයේ පුත්තලම දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/134055/පුත්තලමේදී-කාන්තාවකට-ඇසිඩ්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=5032"
}