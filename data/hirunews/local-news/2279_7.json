{
       "Source": "hirunews",
       "Timestamp": "Saturday, 12 December 2020 - 14:26",
       "Headline": "බීජිං මහ නගර සභාවෙන් කොළඹ මහනගර සභාවට සෞඛ්‍ය උපකරණ තොගයක්",
       "News Content": "මිලියන 16 කට අධික වටිනාකමකින් යුත් වෙන්ටිලේටර්, පී.සී.ආර් කට්ටල ඇතුළු සෞඛ්‍ය උපකරණ තොගයක් චීනයේ බිජීං මහ නගර සභාව විසින් කොළඹ මහනගර සභාවට ප්‍රදානය කර තිබෙනවා.\nකටාර් ගුවන් සේවයට අයත් යානයකින් එම සෞඛ්‍ය උපකරණ තොගය අද (12) මෙරටට එවා ඇති අතර, තවත් සෞඛ්‍ය උපකරණ තොගයක් අනිද්දා සහ ලබන 17 වන දින දිවයිනට ලැබීමට නියමිත බවයි කොළඹ පිහිටි චීන තානාපති කාර්යාලය සඳහන් කළේ.\nෂැංහයි, චෙංඩු සහ තායිපේ නගර සභාවලින්ද ඉදිරියේදී කොළඹ මහ නගර සභාවට අවශ්‍ය කොරෝනා මර්දනයට අවශ්‍ය උපකරණ ලබාදීමට සැළසුම් කර ඇති බව එහි සඳහන්.",
       "URL": "https://www.hirunews.lk/256871/බීජිං-මහ-නගර-සභාවෙන්-කොළඹ-මහනගර-සභාවට-සෞඛ්‍ය-උපකරණ-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=2279"
}