{
       "Source": "hirunews",
       "Timestamp": "Monday, 26 December 2016 - 11:24",
       "Headline": "දියේ ගිලී දෙදෙනෙකු මරුට",
       "News Content": "රත්ගම - දෙවැනියාගොඩ ප්‍රදේශයේ මුහුදේ දිය නාමින් සිටි පුද්ගලයෙකු දියේ ගිලී අතුරුදන්වී තිබෙනවා.\nමෙලෙස අතුරුදන්වී ඇත්තේ රත්ගම ප්‍රදේශයේ පදිංචි වයස අවුරුදු 26 ක තරුණයෙක් වන අතර නාවික හමුදාව ප්‍රදේශවාසීන්ගේ සහය ඇතිව ඔහු සෙවීමේ කටයුතු ආරම්භ කර ඇති බවයි පොලීසිය කියා සිටියේ.\nමේ අතර කල්පිටිය - පුත්තලම මාර්ගයේ කිලෝමීටර් 39 කණුව ප්‍රදේශයේ පොල් ඉඩමක ස්ථාපිත කර ඇති පිහිණුම් තටාකයක ගිලී 8 හැවිරිදි දැරියක් ද ඊයේ ජීවිතක්ෂයට පත්වී තිබෙනවා.\nතවත් පිරිසක් සමඟ ඇය එම පිහිනුම් තටාකයේ සෙල්ලම් කරමින් සිටියදී මෙලෙස මියගොස්  ඇති බවයි පොලීසිය  කියා සිටියේ.",
       "URL": "https://www.hirunews.lk/150590/දියේ-ගිලී-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4737"
}