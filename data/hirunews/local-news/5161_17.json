{
       "Source": "hirunews",
       "Timestamp": "Friday, 19 February 2016 - 19:10",
       "Headline": "ජනපති, ඔස්ටි‍්‍රයාවට",
       "News Content": "ජර්මනියේ තුන්දින නිල සංචාරයක නිරත වූ ජනාධිපති මෛත්‍රීපාල සිරිසේන සිය ඔස්ටි‍්‍රයානු සංචාරය අරඹමින් ඊයේ වියානා ජාත්‍යන්තර ගුවන්තොටුපලට ළගා වුණා.\nඑහිදී ශ්‍රී ලංකා ජනාධිපතිවරයා පිළිගත්තේ යුරෝපා ඒකාබද්ධ විදේශ කටයුතු පිළිබඳ ප්‍රධාන නිලධාරියා ඇතුළු පිරිසක් විසින්.\nජනාධිපතිවරයා සහ ඔස්ටි‍්‍රයානු ජනාධිපති හෙන්ස් ෆිචර් අතර සාකච්ඡා අද පස්වරුවේ පැවැති බව සදහන්.\nශ්‍රී ලංකා ජනාධිපතිවරයා එරට වානිජ මණ්ඩලය සමග විශේෂ හමුවකට ද එක්වීමට නියමිතයි.\nමේ අතර, තරගකාරි ලෝක ආර්ථිකය තුළ පෙරට ඒමට ශ්‍රී ලංකාව දැන් සූදානම් බැවින් නොබියව ශ්‍රී ලංකාවේ ආයෝජන සිදුකරන්නැයි ජනාධිපති මෛත්‍රීපාල සිරිසේන ජර්මන් ආයෝජකයින්ට ආරාධනා කර තිබුණා.\nඒ සිය ජර්මානු සංචාරය අවසන් වීමට පෙර ශ්‍රී ලංකා ආයෝජන මණ්ඩලය සහ ජර්මන් ව්‍යාපාරික කවුන්සිලය සංවිධානය කළ ව්‍යාපාරික සමුළුව අමතමින්.",
       "URL": "https://www.hirunews.lk/126667/ජනපති-ඔස්ටි‍්‍රයාවට",
       "Category": "Local News",
       "Parent URL": "https://www.hirunews.lk/local-news.php?pageID=5161"
}