{
       "Source": "hirunews",
       "Timestamp": "Sunday, 26 July 2020 - 19:19",
       "Headline": "තරුපහේ හෝටලයක් අසළ මත්පෙති ජාවාරම, බන්ධනාගාරයේ සිට මෙහෙය වූ බවට තොරතුරු (වීඩියෝ)",
       "News Content": "කොළඹ - කොටුව ප්‍රදේශයේ තරු පහේ හෝටලයක් ආසන්නයේදී හෙරොයින් සහ මත්පෙති තොගයක් සමඟ අත්අඩංගුවට ගත් සැකකරුවන් දෙදෙනා මෙහෙයවා ඇත්තේ බන්ධනාගාරගතව සිටින මත්ද්‍රව්‍ය ජාවාරම්කරුවෙකු බවට තොරතුරු අනාවරණ වී තිබෙනවා.\nඅත්අඩංගුවට ගත් සැකකරුවන් අදාළ ජාවාරම්කරුවෙකුගේ උපදෙස්වලට අනුව මත්කුඩු ප්‍රවාහනය සහ මුදල් පරිහරණය සිදුකර ඇති බව සඳහන්.\nකොටුව පොලිසියේ නිලධාරීන්ට ලද තොරතුරකට අනුව ඊයේ මෙම සැකකරුවන් අත්අඩංගුවට ගන්නා අවස්ථාවේදී ඔවුන් සතුව තිබූ හෙරොයින් ග්‍රෑම් 02 යි මිලිග්‍රෑම් 400 ක් සහ මත්පෙති 5600ක් සොයාගත් බවයි පොලිස් මාධ්‍ය කොට්ඨාශය සඳහන් කළේ.\nවත්තල සහ අංගොඩ ප්‍රදේශවල පදිංචි 20 හැවිරිදි සහ 29 හැවිරිදි සැකකරුවන් දෙදෙනා අද කොටුව මහේස්ත්‍රාත් අධිකරණයට ඉදිරිපත් කිරීමට නියමිතව තිබුණා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ජාලිය සේනාරත්න කොළඹ අද පැවති මාධ්‍ය හමුවකට එක්වෙමින් වැඩිදුරටත් සඳහන් කළේ් අදාළ මත්ද්‍රව්‍ය කුරියර් සේවාවක් මගින් ඔවුන් මෙරටට ගෙන්වා ඇති බවයි.",
       "URL": "https://www.hirunews.lk/246455/තරුපහේ-හෝටලයක්-අසළ-මත්පෙති-ජාවාරම-බන්ධනාගාරයේ-සිට-මෙහෙය-වූ-බවට-තොරතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}