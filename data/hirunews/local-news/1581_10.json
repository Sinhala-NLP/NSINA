{
       "Source": "hirunews",
       "Timestamp": "Saturday, 06 November 2021 - 9:15",
       "Headline": "මුල්ලේරියාව ඝාතනයේ සැකකරුවන් භාවිත කළ ජංගම දුරකතන 3ක් සොයාගැනේ",
       "News Content": "මුල්ලේරියාව - මීගහවත්ත ප්‍රදේශයේදී 42 හැවිරිදි නුවන් මිලින්ද නැමැති පුද්ගලයෙකු වෙඩි තබා ඝාතනය කිරීමේ සිද්ධියට අදාළ සැකකරුවන් භාවිත කල බවට සැකකෙරෙන ජංගම දුරකතන 3ක් කොළඹ අපරාධ කොට්ඨාසය විසින් සොයාගෙන තිබෙනවා.\nඒ, අදාළ වෙඩි තැබීම සිදු කළ සැකකරුවන්ගෙන් පාර්සලයක් ලබාගත් පුද්ගලයින් දෙදෙනාගෙන් කළ  ප්‍රශ්න කිරීම්වලදියි.\nඅදාළ ජංගම දුරකතන තුන සොයාගෙන ඇත්තේ, එලෙස අත්අඩංගුවට ගත් සැකකරුවෙකුගේ බිරිඳට අයත් රාගල ප්‍රදේශයේ නිවසක සඟවා තිබියදියි.\nපසුගිය මස 26 වන දා මීගහවත්ත ප්‍රදේශයේ නිවසකට යතුරුපැදියකින් පැමිණි පුද්ගලයින් දෙදෙනෙකු මෙම වෙඩි තැබීම සිදු කර පළා ගොස් තිබුණා.",
       "URL": "https://www.hirunews.lk/287149/මුල්ලේරියාව-ඝාතනයේ-සැකකරුවන්-භාවිත-කළ-ජංගම-දුරකතන-3ක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1581"
}