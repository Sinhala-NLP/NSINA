{
       "Source": "hirunews",
       "Timestamp": "Wednesday, 15 September 2021 - 19:57",
       "Headline": "උසස් පෙළ සහ ශිෂ්‍යත්ව විභාගයේ අයදුම්පත් භාරගැනීම අදින් අවසන් (වීඩියෝ)",
       "News Content": "මෙවර උසස් පෙළ විභාගයේ සහ 5 වසර ශිෂ්‍යත්ව විභාගයේ අයදුම්පත් භාර ගැනීම අදින් අවසන් වුණා.\nඒ අනුව උසස් පෙළ විභාගය සදහා පාසල් අයදුම්කරුවන් දෙලක්ෂ 49,841 දෙනෙකු අයදුම් කර ඇති බවයි අධ්‍යාපන අමාත්‍යාංශය සඳහන් කළේ.\n5 ශ්‍රේණිය ශිෂ්‍යත්ව විභාගය සඳහා දෙලක්ෂ 43,704 දෙනෙකු අයදුම්පත් යොමු කර තිබෙනවා.\nකෙසේ වෙතත් පසුගිය වසරේ උසස් පෙළ විභාගය සඳහා අයදුම්කරුවන් තුන්ලක්ෂ එක්දහස් හත්සිය හැත්තෑ එකක් අයදුම් කර තිබූ අතර, පහ ශ්‍රේණිය සඳහා අයදුම්කර තිබූ සිසු සිසුවියන් සංඛ්‍යාව තුන්ලක්ෂ තිස් එක්දහස් හත්සිය හතළිස් එකක්.\nවැටුප් විෂමතා ගැටළුව මුල් කර ගනිමින් ගුරු හා විදුහල්පතිවරුන් දියත් කර ඇති වෘත්තීය ක්‍රියාමාර්ගය අතරතුරයි මෙවර උසස් පෙළ සහ 5 ශ්‍රේණිය ශිෂ්‍යත්ව විභාගය සදහා අයදුම්පත් කැඳවීම සිදුවූයේ.\nගුරු හා විදුහල්පතිවරුන්ගේ වෘත්තීය සමිති මීට පෙර කියා සිටියේ මෙවර අයදුම්පත් භාර ගැනීමේ ක්‍රියාවලිය සදහා තමන් ආරම්භ කර ඇති වෘත්තීය ක්‍රියාමාර්ගය බාධාවක් විය හැකි බවයි.",
       "URL": "https://www.hirunews.lk/282300/උසස්-පෙළ-සහ-ශිෂ්‍යත්ව-විභාගයේ-අයදුම්පත්-භාරගැනීම-අදින්-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1690"
}