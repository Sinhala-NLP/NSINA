{
       "Source": "hirunews",
       "Timestamp": "Saturday, 08 July 2017 - 20:13",
       "Headline": "අස්ගිරි පාර්ශවය චෝදනා ප්‍රතික්ෂේප කරයි",
       "News Content": "හිටපු ජනාධිපති මහින්ද රාජපක්ෂ යළි බලයට ගෙන ඒමට උත්සහ කරන බවට එල්ලවන චෝදනා ප්‍රතික්ෂේප කරන බව අස්ගිරි පාර්ශවයේ මහා ලේඛකාධිකාරී මැදගම ධම්මානන්ද හිමියන් පවසනවා.\nඋන්වහන්සේ මේ බව සඳහන් කළේ පදියපැලැල්ල -  මාලිගාතැන්න ශ්‍රී බෝධිසත්වාරාම විහාරස්ථානයේ පැවති නුවරඑලිය දිස්ත්‍රික්කයේ විහාරස්ථානවල ස්වාමීන් වහන්සේලා යෝජිත නව ව්‍යවස්ථාව පිළිබඳව දැනුවත් කිරීමේ සංඝ සමුළුවක් අමතමින්.\n\"මට තියෙන චෝදනාව දැන් මහින්ද රාජපක්ෂ බලයට ගේන්න එනවා කියලා. මහින්ද රාජපක්ෂ බලයට ගේන්න බැහැ දැන්. අපිට ඇති වැඩක් නැහැ. ඔය මොන මිනිහා පත්වුණත් අස්ගිරි මල්වතු දෙකට එන්න ඕනේ. අපිට ඕනේ දෙයක් අපි කියන්න ඕනේ. අපිට කවුරුත් පස්සේ යන්න වුවමනා නැහැ. ඒ මිනිස්සු අපි ළඟට එනවා. අපි නිහඬව බලා සිටියා අලුත් ආණ්ඩුක්‍රම ව්‍යවස්ථාවක්දල එහෙම නැත්නම් සංශෝධනයක්ද කියන එක අපි වරින් වර ආණ්ඩුක්‍රම ව්‍යවස්ථාවක හැදෙනවා නම් අපේ නිර්නායක මේකයි. මෙන්න මේ කාරණා ඒ විදිහටම තියෙන්න ඕනේ. පළවෙනි එක ඒකීය රාජ්‍යයක්. දෙවැනි කාරණය බුද්ධ ශාසනය සම්බන්ධයෙන් තියෙන වගන්තිය 9 වැනි ව්‍යවස්ථාව. ඒ වගේම 13 වැනි ව්‍යවස්ථා සංශෝධනයෙන් පළාත් සභා ඇතිකිරීමේ ඒ බලතල පැවරීමේ ක්‍රියාදාමයල ඉඩම් සහ පොලිස් බලතල දෙන්න එපා කියන කාරණා ටික. ඒවා වෙනසක් නැතුව අනෙක් ඕනේ එකක් සකස් කරගත්තාට කමක් නැහැ. මූලික අයිතිවාසිකම් යටතේ තමයි මේ බුද්ධාගම රකින්න යනවයි කියන්නේ.  මූලික අයිතිවාසිකම්වල සියලු ආගම් එක සමානයි. අගමැති ආපු වෙලාවක කිව්වේ හාමුදුරුවනේ සෝල්බරි  ව්‍යවස්ථාවේ ක්‍රමය හොඳයි. සියලු ආගම් එක තත්ත්වයට ගේනවා 29 වැනි ව්‍යවස්ථාවේ විදිහට සෝල්බරි ව්‍යවස්ථාවේග ඉතින් දැන් මේක කියන දේ තමයි ව්‍යවස්ථාවක කෙටුම්පතක් දකින්නේ නැතුව මහානායක හාමුදුරුවෝ කෑගැහුවාට වැඩක් නැහැග නමුත් අපි පැහැදිලිව කියන්නේ මේ සියලු දේ පදනම් කරගගෙන තමයි මේ ආණ්ඩුක්‍රම ව්‍යවස්ථාව ගේන්නේ මේව උඩ ඉඳලා. ඒ විතරක් නෙමෙයි කෙටුම්පත් කරලා ඉවරයි දැන්.\"\nයනුවෙන් උන්වහන්සේ වැඩිදුරටත් අදහස් පළ කළා.",
       "URL": "https://www.hirunews.lk/165419/අස්ගිරි-පාර්ශවය-චෝදනා-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4431"
}