{
       "Source": "hirunews",
       "Timestamp": "Monday, 06 March 2023 - 12:13",
       "Headline": "ICCPR යටතේ ශ්‍රී ලංකාවේ 6 වැනි වාරික සමාලෝචනය ජිනීවා නුවර දී පැවැත්වේ",
       "News Content": "මේ මස 8 සහ 9 යන දිනවල ජිනීවා නුවර දී සිවිල් හා දේශපාලන අයිතිවාසිකම් පිළිබඳ ජාත්‍යන්තර සම්මුතිය යටතේ ශ්‍රී ලංකාව පිළිබඳ හයවන සමාලෝචනය සිදු කෙරෙන බව විදේශ කටයුතු අමාත්‍යාංශය පවසනවා.\nඑම අමාත්‍යාංශය නිවේදනයක් නිකුත් කරමින් සඳහන් කළේ මෙරට ඉල්ලීම පරිදි දෙමුහුන් ආකෘතියක් යටතේ මෙම සමාලෝචනය පැැවැත්වීමට නියමිත බවයි.\nජිනීවා නුවර එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත හිමාලි අරුණතිලක ශ්‍රී ලංකා පාර්ශවය සඳහා නායකත්වය ලබාදෙනවා.\nජනාධිපති ලේකම් කාර්යාලය, මහජන ආරක්ෂක අමාත්‍යාංශය, නීතිපති දෙපාර්තමේන්තුව, විදේශ කටයුතු අමාත්‍යාංශය සහ ජිනීවා නුවර එක්සත් ජාතීන්ගේ සංවිධානයේ ශ්‍රී ලංකා නිත්‍ය දූත මණ්ඩලය නියෝජනය කරන ජ්‍යේෂ්ඨ නිලධාරීන් කණ්ඩායමක් ද මෙම සමාලෝචන සැසිවාරයට සහභාගිවීමට නියමිත බවයි විදේශ කටයුතු අමාත්‍යාංශය නිකුත් කළ නිවේදනයේ වැඩිදුරටත් සඳහන් වන්නේ.",
       "URL": "https://www.hirunews.lk/329129/iccpr-යටතේ-ශ්‍රී-ලංකාවේ-6-වැනි-වාරික-සමාලෝචනය-ජිනීවා-නුවර-දී-පැවැත්වේ",
       "Category": "Local News",
       "Parent URL": "https://www.hirunews.lk/local-news.php?pageID=494"
}