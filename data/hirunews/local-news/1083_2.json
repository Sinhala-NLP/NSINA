{
       "Source": "hirunews",
       "Timestamp": "Sunday, 19 June 2022 - 20:10",
       "Headline": "සාමාන්‍ය පෙළ පිලිතුරුපත් පරික්ෂාවෙන් ඉවත් වීමට ගුරු සංගම් තීරණය කරයි (වීඩියෝ)",
       "News Content": "ඉන්ධන අර්බුදය හේතුවෙන් හෙට සිට සාමාන්‍ය පෙළ උත්තර පත්‍ර ඇඟයීම් කටයුතු වලින් ඉවත් වීමට ගුරුවරුන් තීරණය කර ඇති බව ගුරු සංගම් ප්‍රකාශ කළා.\nමේ අතර ඇඹිලිපිටිය, හැටන්, ගාල්ල සහ මඩකලපුව ප්‍රදේශවල සාමාන්‍ය පෙළ ඇගයීම් කටයුතුවල නිරත පරීක්ෂකවරුන් ද අද විරෝධතාවල නිරත වුණා.\nඉන්ධන නොමැති වීම හේතුවෙන් සාමාන්‍ය පෙළ පිලිතුරු පත් ඇඟයීමේ මධ්‍යස්ථාන 6ක් වසා දමා ඇති බව රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවට එක්වෙමින් විභාග කොමසාරීස් ජනරාල් එල්.එම්.ඩී. ධර්මසේන සඳහන් කළා.",
       "URL": "https://www.hirunews.lk/307603/සාමාන්‍ය-පෙළ-පිලිතුරුපත්-පරික්ෂාවෙන්-ඉවත්-වීමට-ගුරු-සංගම්-තීරණය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1083"
}