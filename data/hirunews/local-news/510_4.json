{
       "Source": "hirunews",
       "Timestamp": "Monday, 27 February 2023 - 11:07",
       "Headline": "මුදල් පිළිබඳ කාරක සභාවේ සභාපති ධුරයෙන් ඉවත්වනවා - මයන්ත දිසානායක (වීඩියෝ)",
       "News Content": "රජයේ මුදල් පිළිබඳ කාරක සභාවේ සභාපති ධුරයෙන් තමන් ඉල්ලා අස්වන බව සමගි ජන බලවේගයේ පාර්ලිමේන්තු මන්ත්‍රී මයන්ත දිසානායක ප්‍රකාශ කළා.\nඔහු මේ බව කියා සිටියේ විපක්ෂ නායක කාර්යාලයේ අද (27) මාධ්‍ය හමුවක් කැඳවමින්.\nමන්ත්‍රීවරයා තවදුරටත් කියා සිටියේ මේ සම්බන්ධයෙන් අද දිනයේ කථානායකවරයාට නිල වශයෙන් දැනුම් දෙන බවයි.\nපසුගිය බ්‍රහස්පතින්දා රැස්වූ පාර්ලිමේන්තු තේරීම් කාරක සභාවේදී රජයේ මුදල් පිළිබඳ කාරක සභාවේ සභාපතිවරයා ලෙස මයන්ත දිසානායකව ආණ්ඩු පක්ෂය විසින් යෝජනා කළා.\nඒ, විපක්ෂය විසින් එම තනතුර සඳහා සමගි ජනබලවේගයේ පාර්ලිමේන්තු මන්ත්‍රී ආචාර්ය හර්ෂ ද සිල්වා නම් කර තිබියදියි.\nපසුව මේ සම්බන්ධයෙන් පාර්ලිමේන්තුවේදී මෙන්ම ඉන් පිටතදී ද වාද විවාද ඇතිවුණා.",
       "URL": "https://www.hirunews.lk/328461/මුදල්-පිළිබඳ-කාරක-සභාවේ-සභාපති-ධුරයෙන්-ඉවත්වනවා-මයන්ත-දිසානායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=510"
}