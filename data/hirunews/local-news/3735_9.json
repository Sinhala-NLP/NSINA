{
       "Source": "hirunews",
       "Timestamp": "Sunday, 23 September 2018 - 8:48",
       "Headline": "නිවාඩුවට නුවරඑළියට ගිය තරුණයන් 24 ක් අත්අඩංගුවට",
       "News Content": "සති අන්තයේ යෙදී ඇති දීර්ඝ නිවාඩුවත් සමග නුවරඑළිය ප්‍රදේශයේ සංචාරයට පැමිණි තරුණයන් 24 දෙනෙකු පොලිස් අත්අඩංගුවට ගෙන තිබෙනවා.\nහැටන් මුලස්ථාන පොලිසිය ඊයේ උදෑසන සිට පස්වරු 6 දක්වා හැටන් මල්ලිඅප්පු ප්‍රදේශයේ සිදුකළ  වැටලීමකදීයි ඔවුන් අත්අඩංගුවට ගැනුනේ.\nගංජා ළග තබා ගැනීම සහ නීති විරෝධී දුම්වැටි ළග තබා ගැනීම සැකකරුවන්ට එරෙහි චෝදනාවයි.\nඅවුරුදු 20 සහ 25 අතර වයස්වල පසුවන මෙම තරුණයන් කොළඹ, ගාල්ල, මාතර සහ මහනුවර ඇතුලු ප්‍රදේශවල පදිංචිකරුවන්.\nමෙම පිරිස අද හැටන් මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/200519/නිවාඩුවට-නුවරඑළියට-ගිය-තරුණයන්-24-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3735"
}