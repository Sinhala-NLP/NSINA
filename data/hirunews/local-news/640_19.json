{
       "Source": "hirunews",
       "Timestamp": "Tuesday, 27 December 2022 - 12:49",
       "Headline": "තිළිණි ප්‍රියමාලි අධිකරණයට",
       "News Content": "මහා පරිමාණ මූල්‍ය වංචා කිරීමේ සිද්ධියට අදාළව රක්ෂිත බන්ධනාගාරගත ව සිට පසු ව ඇප නියමවූ තිළිණි ප්‍රියමාලි අද (27) කොටුව මහේස්ත්‍රාත් අධිකරණයට පැමිණ නඩු 08ක් සඳහා ඇප කොන්දේසිවලට අත්සන් කරනු ලැබුවා.\nරුපියල් 50,000 බැගින් ශරීර ඇප 08ක් රුපියල් මිලියන 10 බැගින් වූ ශරීර ඇප 20ක් ඇයගේ මව, පියා, ස්වාමි පුරුෂයා ඇතුළු පිරිසක් විසින් පසුගිය දා ඇප තැන්පත් කර තිබුණා.\nඒ අනුවයි අද ඇය කොටුව මහේස්ත්‍රාත් අධිකරණයට පැමිණ ඇප කොන්දේසි අත්සන් කරනු ලැබුවේ.\nපසුගිය කාලසීමාවේ දී ඇයට එරෙහිව අධිකරණයේ නඩු විභාගයට ගත් අවස්ථාවේ දී ඇය අධිකරණය හමුවේ පෙනී නොසිටියත් අද දින බන්ධනාගාර නිලධාරින්ගේ ආරක්ෂාව යටතේ පැමිණ ඇප අත්සන් කළ බවයි හිරු අධිකරණ වාර්තාකරු සඳහන් කළේ.\nකෙසේ වෙතත් ඇය යළි බන්ධනාගාරය වෙත රැගෙන ගොස් තිබෙනවා.\nමේ සම්බන්ධයෙන් හිරු ප්‍රවෘත්ති අංශය බන්ධනාගාර දෙපාර්තමේන්තුවේ ජ්‍යෙෂ්ඨ නිලධාරියෙකුගෙන් විමසීමක් කළ අතර ඔහු සඳහන් කළේ බන්ධානාගරය තුළ දී ජංගම දුරකථන ලඟ තබා ගැනීමේ සිද්ධියට අදාළව බන්ධනාගාර විනිශ්චය මණ්ඩලයක් හරහා නඩු කටයුත්තක් ක්‍රියාත්මක බවයි.\nඑබැවින් ඒ සඳහාද දිසා අධිකරණයක් හරහා ඇප ලබාගත යුතු බව බන්ධනාගාරයේ උසස් නිලධාරියා කියා සිටියා.",
       "URL": "https://www.hirunews.lk/323663/තිළිණි-ප්‍රියමාලි-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=640"
}