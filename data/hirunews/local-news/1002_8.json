{
       "Source": "hirunews",
       "Timestamp": "Friday, 22 July 2022 - 10:57",
       "Headline": "ගෝල්ෆේස් ප්‍රහාරයෙන් ජන අයිතීන් උල්ලංඝනය වූ බවට ශ්‍රී ලංකා මානව හිමිකම් කොමිසමෙන් දැනුම්දෙයි (වීඩියෝ)",
       "News Content": "ඊයේ (21) රාත්‍රියේ දී ගාලුමුවදොර අරගලයට එල්ල වූ ප්‍රහාරය සම්බන්ධයෙන් ශ්‍රී ලංකා මානව හිමිකම් කොමිසම (HRCSL) නිවේදනයක් නිකුත් කර තිබෙනවා.\nඑහි සඳහන් වන්නේ එම ප්‍රහාරය මිලේච්ඡ හා නින්දිත ප්‍රහාරයක් ලෙස දකින අතර එය හෙළා දකින බවයි.\nමෙහිදී ජනතාවගේ මූලික අයිතිවාසිකම් සම්පූර්ණයෙන්ම උල්ලංඝනය වූ බව එම නිවේදනයේ දැක්වෙනවා.\nමෙම ප්‍රහාරය එල්ල කළ අපරාධකරුවන් වහාම හඳුනාගෙන නීතිය ක්‍රියාත්මක කරන ලෙසයි ශ්‍රී ලංකා මානව හිමිකම් කොමිසම දැනුම්දී ඇත්තේ.\nනීතියේ ආධිපත්‍ය තහවුරු කිරීම වෙනුවෙන් මෙතැන් සිට කටයුතු කිරීම වැදගත් බව ද එම නිවේදනයේ සඳහන්.",
       "URL": "https://www.hirunews.lk/310633/ගෝල්ෆේස්-ප්‍රහාරයෙන්-ජන-අයිතීන්-උල්ලංඝනය-වූ-බවට-ශ්‍රී-ලංකා-මානව-හිමිකම්-කොමිසමෙන්-දැනුම්දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1002"
}