{
       "Source": "hirunews",
       "Timestamp": "Friday, 23 July 2021 - 13:07",
       "Headline": "වන අලින්ගෙන් බේරෙන්න දරුවන් සමඟ ගසක් උඩ ජීවත්වන මවක් (වීඩියෝ)",
       "News Content": "වන අලි ප්‍රහාරවලින් බේරීම සඳහා සිය දරුවන් තුන්දෙනා සමඟ නිවස ආසන්නයේ ගසක් මත පැළක් අටවාගෙන රාත්‍රි කාලය ගතකරන මවක් පිළිබඳ පුවතක් අනුරාධපුර  - තලාව - කුමාරඑළිය ප්‍රදේශයෙන් හිරු ප්‍රවෘත්ති අංශයට වාර්තාවුණා.\nමෙම කාන්තාවගේ ස්වාමි පුරුෂයා සිය පවුල අතහැරගොස් ඇති අතර, තවත් එක් දරුවෙකු කුරුණෑගල ප්‍රදේශයේ පිරිවෙණක අධ්‍යාපනය ලබන බව සඳහන්.\nමෙම කාන්තාවගේ නිවසට අවස්ථා දෙකකදී වන අලි ප්‍රහාර එල්ලවී ඇති අතර, ඇය කියා සිටියේ වසරකට ආසන්න කාලයක් රාත්‍රි කාලය මෙම පැල මත ගත කරන බවයි.\nමේ අතර පසුගිය 19 වනදා සිය නිවස ඉදිරිපිටදී වන අලි ප්‍රහාරයකට ලක්වූ පාදයක් අහිමි ආබාධිත රණවිරුවෙකු ඊයේ (22) මියගොස් තිබෙනවා.\nඅනුරාධපුර ශික්ෂණ රෝහලේ ප්‍රතිකාර ලබමින් සිටියදියි මෙලෙස ජීවිතක්ෂයට පත්ව ඇත්තේ 38 හැවිරිදි  පුද්ගලයෙක්.\nගම්වාසීන් පවසන්නේ දීර්ඝ කාලයක සිට ඔවුන් මෙලෙස වන අලි තර්ජනයට මුහුණදී ඇති බවයි.",
       "URL": "https://www.hirunews.lk/277787/වන-අලින්ගෙන්-බේරෙන්න-දරුවන්-සමඟ-ගසක්-උඩ-ජීවත්වන-මවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1801"
}