{
       "Source": "hirunews",
       "Timestamp": "Friday, 03 June 2022 - 11:11",
       "Headline": "අයිස් ඇතුළු මත්ද්‍රව්‍ය තොගයක් සමග පුද්ගලයන් දෙදෙනෙකු අත්අඩංගුවට (ඡායාරූප)",
       "News Content": "විශේෂ කාර්ය බලකා නිලධාරින් විසින් සිදු කරන ලද වැටලීමකින් දී මත්ද්‍රව්‍ය තොගයක් සොයාගෙන තිබෙනවා.\nඒ ඊයේ (02) දිනයේ සිදු කරන ලද වැටලීමක් අතරතුරයි.\nඑම මත්ද්‍රව්‍ය තොගය තුළ, අයිස් මත්ද්‍රව්‍ය ග්‍රෑමි 77 යි, මිලි ග්‍රෑමි 157 ක් කේරළ ගංජා ග්‍රෑම් 796 ක් සහ ජාවාරමෙන් උපයාගත් යයි සැක සහිත මුදල් රුපියල් තුන්ලක්ෂ අසුදාස් දෙසීයක (380,200) මුදලක් විශේෂ කාර්ය බලකා නිලධාරිනට හැකි වී තිබෙනවා.\nමෙම වැටලීම් සිදු කොට ඇත්තේ රාගම සහ බොරැල්ල යන පොලිස් වසම් තුළයි.\nගෝනහේන - විශේෂ කාර්ය බලකා කඳවුරේ නිලධාරීන්ට ලද බුද්ධි තොරතුරක් අනුවයි එම වැටලීම සිදු කොට ඇත්තේ.\nමෙම වැටලීම් තුළින් රාගම සහ බොරැල්ල ප්‍රදේශයේ පදිංචි වයස අවුරුදු 30 ත් 43ත් අතර වයසේ පසුවන පුද්ගලයන් දෙදෙනකු අත්අඩංගුවට ගෙන තිබෙනවා.\nරාගම සහ බොරැල්ල පොලිස් ස්ථාන විසින් අදාල සිදුවීම සම්බන්ධයෙන් වැඩි දුර මෙහෙයවනු ඇත.",
       "URL": "https://www.hirunews.lk/306094/අයිස්-ඇතුළු-මත්ද්‍රව්‍ය-තොගයක්-සමග-පුද්ගලයන්-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1122"
}