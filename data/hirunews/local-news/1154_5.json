{
       "Source": "hirunews",
       "Timestamp": "Saturday, 21 May 2022 - 9:52",
       "Headline": "ආර්ථික විද්‍යාවේ මාරාන්තික සර්පිලාකාර කෝණයකට ඇදවැටුණු ශ්‍රී ලංකාවේ ආර්ථිකය (ඡායාරූප)",
       "News Content": "ශ්‍රී ලංකාවේ උද්ධමනය ඉහළ යාම පසුගිය දිනවලට සාපේක්ෂව ඉහළ ගොස් ඇති බව ජාත්‍යන්තරයේ සුප්‍රසිද්ධ ආර්ථික විද්‍යාඥයෙකු වන Steve Hanke විසින් පෙන්වා දී තිබෙනවා.\nඒ අනුව ඔහු අවධාරණය කර සිටින්නේ, ශ්‍රී ලංකාව සිය ණය ගෙවීම පැහැර හැරීමත් සමග මෙම තත්ත්වය තවදුරටත් වර්ධනය වී ඇති බවයි.\nශ්‍රී ලංකා රුපියල අමරිකානු ඩොලරයට සාපේක්ෂව සියයට 50කින් අවප්‍රමාණය වී ඇති බවයි ඔහු නිකුත් කළ ආර්ථික විද්‍යා සමීක්ෂණ ප්‍රස්තාරයේ දැක්වෙන්නේ.\nමේ වනවිට සියයට 122කින් ශ්‍රී ලංකාවේ උද්ධමන වේගය ද ඉහළ ගොස් තිබෙන බව ඔහුගේ නිරීක්ෂණ මත සඳහන්.\nශ්‍රී ලංකා ආර්ථිකය දැඩි අවප්‍රමාණයක් ගන්නා ආර්ථික අගාධයකට ඇද වැටී ඇති බවත්, මාරාන්තික සර්පිලාකාර උද්ධමනය අවසන් කිරීමට නම් වහාම මහබැංකුව මැදිහත් වී එය වක්‍රාකාර ආර්ථික නැම්මකට රැගෙන ආ යුතු බවයි ස්ටීව් හැන්ක් සිහිපත් කරන්නේ.\nමේ අතර ඉන්දීය පුවත් සමාගමක් විසින් ද ශ්‍රී ලංකාවේ මහබැංකු මූලාශ්‍ර ඇසුරින් නිර්මාණය කරන ලද අහස උසට නගින මෙරට උද්ධමනය ගැන ප්‍රස්තාරයක් නිකුත් කර තිබෙනවා.\nඑම ප්‍රස්තාරයට අනුව මෙරට ,ආර්තු මස 22 සිට අප්‍රේල් 22 තෙක් සියයට 29.8කින් උද්ධමනය ඉහළ ගොස් ඇති බවට පෙන්වා දී ඇති අයුරු දක්නය පුළුවන්.\nප්‍රවාහන, අත්‍යවශ්‍ය ආහාරපාන ද්‍රව්‍ය, සංචාරක කර්මාන්තයට, සෞඛ්‍ය, බලශක්ති ආදියට වෙන වෙනම ණය ලබා ගනිමින් එම කටයුතු සඵල කරගත් අයුරු ද දක්වා තිබෙනවා.",
       "URL": "https://www.hirunews.lk/304891/ආර්ථික-විද්‍යාවේ-මාරාන්තික-සර්පිලාකාර-කෝණයකට-ඇදවැටුණු-ශ්‍රී-ලංකාවේ-ආර්ථිකය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1154"
}