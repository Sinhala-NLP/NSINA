{
       "Source": "hirunews",
       "Timestamp": "Sunday, 12 November 2017 - 16:41",
       "Headline": "දියවැඩියාව පාලනයට ජාතික වැඩපිළිවෙලක් අවශ්‍ය බව ජනපති කියයි",
       "News Content": "දියවැඩියා රෝගය පාලනය කිරීම සඳහා ජාතික වැඩපිළිවෙලක් අවශ්‍ය බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව කියා සිටියේ ලෝක දියවැඩියා දිනය නිමිත්තෙන් කොළඹ - ගාලුමුවදොරපිටියේ අද පැවැති පා ගමනට එක්වෙමින්.\nදියවැඩියාව පිළිබඳ ජනතාව දැනුවත් කිරීම සඳහා දියවැඩියා මාසයක් නම් කර දිවයින පුරා සියලු රෝහල්වල සහ සෞඛ්‍ය වෛද්‍ය කාර්යාලවල කාර්ය මණ්ඩල සහභාගීත්වයෙන් දීප ව්‍යාප්ත වැඩපිළිවෙලක් ක්‍රියාවට නැංවීමට ද ජනාධිපති මෛත්‍රීපාල සිරිසේන මෙහිදී යෝජනා කළා.",
       "URL": "https://www.hirunews.lk/175849/දියවැඩියාව-පාලනයට-ජාතික-වැඩපිළිවෙලක්-අවශ්‍ය-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4222"
}