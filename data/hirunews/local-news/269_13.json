{
       "Source": "hirunews",
       "Timestamp": "Wednesday, 14 June 2023 - 14:36",
       "Headline": "කතරගම පාද චාරිකාවේ නිරත වූ කාන්තාවක් වන අලි ප්‍රහාරයකින් ජීවිතක්ෂයට",
       "News Content": "ඓතිහාසික රුහුණු කතරගම මහා දේවාලයේ වාර්ෂික ඇසල පෙරහර මංගල්‍යයට සහභාගි වීම සදහා පාද යාත්‍රාවේ එමින් සිටි කාන්තාවක් වන අලි ප්‍රහාරයකින් මියගොස් තිබෙනවා.\nයාල වනෝද්‍යානයේ ලිං 3 ප්‍රදේශයේදී ඊයේ (14) මෙම වන අලි ප්‍රහාරයට ලක්ව ඇත්තේ ත්‍රිකුණාමලය - ඊච්චලම්පත්තුව ප්‍රදේශයේ පදිංචි 63 හැවිරිදි කාන්තාවක්.\nඇගේ මෘත ශරීරය දෙබරවැව රෝහලේ මෘත ශරීරාගාරයේ තැන්පත් කර තිබෙන බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/337921/කතරගම-පාද-චාරිකාවේ-නිරත-වූ-කාන්තාවක්-වන-අලි-ප්‍රහාරයකින්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=269"
}