{
       "Source": "hirunews",
       "Timestamp": "Monday, 30 May 2022 - 15:53",
       "Headline": "පුනර්ජනනීය බලශක්ති සංවර්ධනය සඳහා නවසීලන්තයේ සහාය?",
       "News Content": "විදුලිබල හා බලශක්ති අමාත්‍ය කංචන විජේසේකර, ශ්‍රී ලංකාවේ නවසීලන්ත මහකොමසාරිස් මයිකල් ඇප්ලීටන් අද හමු වී තිබෙනවා.\nවිදුලිබල හා බලශක්ති අමාත්‍යාංශයේ පැවති එම හමුවේ දී මෙරට බලශක්ති ක්ෂේත්‍රයේ වර්තමාන අර්බුද කළමනාකරණ සැලසුම් පිළිබදව සාකච්ඡා කළ බවයි අමාත්‍යවරයා ට්විටර් පණිවුඩයක් නිකුත් කරමින් සදහන් කළේ.\nපුනර්ජනනීය සහ බලශක්ති ක්ෂේත්‍රයේ හදිසි සහ දිගුකාලීන සැලසුම් පිළිබදව ද එහි දී සාකච්ඡා කර තිබෙනවා.\nඑමෙන්ම, එම පරිවර්තනයේ දී නවසීලන්තයට ශ්‍රී ලංකාවට සහාය විය හැකි ආකාරය පිළිබදව අදහස් හුමවාරු වූ බවයි අමාත්‍යවරයා වැඩිදුරටත් කියා සිටියේ.\nමේ අතර අද යළි මෙහෙයුම් ඇරඹූ සපුගස්කන්ද තෙල් පිරිපහදුවේ සුළු තාක්ෂණික දෝෂයක් ඇති වී තිබෙනවා.\nඑය නිවැරදි කිරීම සදහා ඛනිජ තෙල් සංස්ථාවේ තාක්ෂණික කාර්ය මණ්ඩලය කටයුතු කරමින් සිටින බව ද අමාත්‍ය කංචන විජේසේකර තවත් ට්විටර් පණිවුඩයක් නිකුත් කරමින් සදහන් කළා.\nබොර තෙල් නොමැති වීම හේතුවෙන් පසුගිය මාස 3ක කාලය තුළ සපුගස්කන්ද තෙල් පිරිපහදුව ක්‍රියාත්මක වූයේ නැහැ.",
       "URL": "https://www.hirunews.lk/305717/පුනර්ජනනීය-බලශක්ති-සංවර්ධනය-සඳහා-නවසීලන්තයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1132"
}