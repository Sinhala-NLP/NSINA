{
       "Source": "hirunews",
       "Timestamp": "Monday, 14 March 2022 - 9:20",
       "Headline": "ෆේස්බුක් සාදයක් වටලා මත්ද්‍රව්‍ය සමඟ 39 දෙනෙකු අත්අඩංගුවට",
       "News Content": "වෙන්නප්පුව - වයික්කාල ප්‍රදේශයේ හෝටලයක පැවති ෆේස්බුක් සාදයක් වටලා මත්ද්‍රව්‍ය සමඟ 39 දෙනෙකු අත්අඩංගුවට ගෙන තිබෙනවා.\nඊයේ දහවල් මෙම වැටලීම සිදු කර ඇත්තේ, වෙන්නප්පුව පොලිසියට ලද තොරතුරක් මත බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅත්අඩංගුවට ගත් සැකකරුවන් සතුව තිබී අයිස්, සහ හෂීස් මත්ද්‍රව්‍ය, ගංජා සහ මත්පෙතිද සොයාගෙන තිබෙනවා.\nවයස අවුරුදු 20ත් 30ත් අතර පසුවන සැකකරුවන් ඊයේ මාරවිල මහේස්ත්‍රාත් අධිකරණයට ඉදිරිපත් කිරීමෙන් අනතුරුව අනිද් දා දක්වා රක්ෂිත බන්ධනාගාරගත කළ බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/299429/ෆේස්බුක්-සාදයක්-වටලා-මත්ද්‍රව්‍ය-සමඟ-39-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1295"
}