{
       "Source": "hirunews",
       "Timestamp": "Sunday, 17 September 2023 - 9:56",
       "Headline": "වෑන් රථයක් අනතුරට ලක් වී එකම පවුලේ 6ක් රෝහලේ",
       "News Content": "හාලිඇල ප්‍රාදේශීය ලේකම් කාර්යාලය ඉදිරිපිට දී අද (17) අලුයම වෑන් රථයක් මාර්ගයෙන් ඉවතට පැන තාප්පයක ගැටිමෙන් එකම පවුලේ හයදෙනෙකු තුවාල ලබා තිබෙනවා.\nමොවුන් බණ්ඩාරවෙල පදිංචි කරුවන් පිරිසක් වන අතර මොවුන් ලුණුගල නෑදෑ නිවසකට ගොස් ආපසු බණ්ඩාරවෙල බලා යමින් සිටියදී මෙසේ අනතුරට ලක්ව ඇති බවයි පොලීසිය පවසන්නේ.\nඅනතුරින් පියා, මව , දියණියන් තිදෙනකු සමග පියාගේ සහෝදරියක තුවාල ලබා ඇති අතර , මොවුන්ගේ තත්ත්වය තරමක් බරපතළ බවයි රෝහල් ආරංචි මාර්ග සඳහන් කර සිටින්නේ.",
       "URL": "https://www.hirunews.lk/348531/වෑන්-රථයක්-අනතුරට-ලක්-වී-එකම-පවුලේ-6ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=24"
}