{
       "Source": "hirunews",
       "Timestamp": "Wednesday, 07 April 2021 - 13:44",
       "Headline": "සිනොෆාම් එන්නත මෙරට චීන ජාතිකයින්ට ලබාදී අවසන් (වීඩියෝ)",
       "News Content": "චීනයේ පරිත්‍යාගයක් ලෙස ශ්‍රී ලංකාවට ලබාදුන් සිනොෆාම් එන්නත ශ්‍රී ලංකාවේ සිටින චීන ජාතිකයන් වෙත ලබාදී අවසන් කර තිබෙනවා.\nඒ අනුව පෙරේදා සහ ඊයේ ශ්‍රී ලංකාවේ සේවය කරන හෝ පදිංචිව සිටින චීන ජාතිකයන් 2456 දෙනෙකුට එන්නත් ලබාදී ඇති බවයි වාර්තා වන්නේ.\nකොළඹ, හම්බන්තොට, මහනුවර සහ පුත්තලම යන ප්‍රදේශවල සිටින චීන ජාතිකයන් වෙත මෙසේ එන්නත් ලබා දී ඇති අතර එහිදී කිසිදු චීන ජාතිකයෙකුට අහිතකර බලපෑමක් ඇති බවට වාර්තා වී නොමැති බවයි චීන තානාපති කාර්යාලය ප්‍රකාශ කළේ.\nඑන්නතේ දෙවන මාත්‍රාව තවත් සති තුනකින් ලබාදීමට නියමිතයි.\nමේ අතර ඊයේ හඳුනා ගත් නව කොරෝනා අසාදිතයින් 177 දෙනා අතරින් වැඩිම පිරිස වන 31 දෙනෙකු ගම්පහ දිස්ත්‍රික්කයෙන් වාර්තා වනවා.\nකොළඹ දිස්ත්‍රික්කයෙන් ආසාදිතයින් 29 දෙනෙකු වාර්තා වන බවයි කොවිඩ් 19 පැතිරිම වැළැක්විමේ ජාතික ක්‍රියාන්විත ම්‍යස්ථානය සඳහන් කළේ.\nඑමෙන්ම කොරෝනා ව්‍යාප්තිය හේතුවෙන් තාවකාලිකව වසා දමා ඇති සියලුම විද්‍යා පිඨ යළි විවෘත කරන ලෙසට ලංකා ගුරු සේවා සංගමය ඉල්ලිමක් කරනවා.\nමේ අතර, ඒකාබද්ධ සෞඛ්‍ය සේවක සංගමය අද පෙරවරුවේ කොළඹ ජාතික රෝහල ඉදිරිපිට විරෝධතා පාගමනක් ආරම්භ කළා.\nමේ හේතුවෙන් පුරහල අවට රථවාහන තදබදයක් පැවති බවයි එහි සිටින හිරු වාර්තාකරු සඳහන් කළේ.",
       "URL": "https://www.hirunews.lk/267761/සිනොෆාම්-එන්නත-මෙරට-චීන-ජාතිකයින්ට-ලබාදී-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2036"
}