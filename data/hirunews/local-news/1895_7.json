{
       "Source": "hirunews",
       "Timestamp": "Thursday, 10 June 2021 - 0:47",
       "Headline": "ශ්‍රී ලංකාවේ දෛනික කොරෝනා මරණ වාර්තාව යළි අලුත් වෙයි - අද මරණ 67ක් තහවුරු වෙයි",
       "News Content": "ශ්‍රී ලංකාවේ දෛනිකව වාර්තා වන කොවිඩ් මරණ වාර්තාව අද යළිත් අලුත් කරමින් මරණ 67ක් සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කර තිබෙනවා.\nඒ අනුව මෙරට සමස්ත කොවිඩ් මරණ සංඛ්‍යාව සටහන් වන්නේ 1910ක් ලෙසටයි.\nකෙසේවෙතත් මෙරටින් අද දිනයේ කිසිදු කොවිඩ් මරණයක් වාර්තාවී නැහැ.\nඅද තහවුරු කළ මරණ 67න් 19ක් සිදුවී ඇත්තේ මැයි මස 17 වනදා සිට 31 වනදා දක්වා අතර කාලය තුලදීයි.\nතවත් මරණ 48ක් මෙම මස පළමුවනදා සිට ඊයෙ (08) දිනය දක්වා සිදුවී තිබෙනවා.\nඅද තහවුරු කළ මරණ අතර පිරිමි පුද්ගලයන් 43ක් සහ කාන්තාවන් 24ක් වනවා.\nඔවුන්ගෙන් 6 දෙනෙකු මියගොස් ඇත්තේ නිවසේදීයි.\nරෝහල් ගත කරන අවස්ථාව වන විට මරණ 5ක් සිදුවී තිබෙනවා.\nඅනෙක් මරණ 56 සිදුව ඇත්තේ රෝහල්ගතව ප්‍රතිකාර ලබමින් සිටින අතරතුරදීයි.",
       "URL": "https://www.hirunews.lk/273874/ශ්‍රී-ලංකාවේ-දෛනික-කොරෝනා-මරණ-වාර්තාව-යළි-අලුත්-වෙයි-අද-මරණ-67ක්-තහවුරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1895"
}