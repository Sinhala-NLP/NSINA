{
       "Source": "hirunews",
       "Timestamp": "Wednesday, 20 November 2019 - 19:22",
       "Headline": "නව අගමැති ලෙස මහින්ද රාජපක්ෂ හෙට දිවුරුම් දෙයි",
       "News Content": "මහින්ද රාජපක්ෂ මහතා හෙට පස්වරු 1ට අග්‍රාමාත්‍ය ධුරයේ දිවුරුම් දීමට නියමිත බව විපක්ෂ නායක මාධ්‍ය ලේකම් රොහාන් වැලිවිට මහතා පවසනවා.\nමහින්ද රාජපක්ෂ මහතා හෙට පස්වරු 1ට ජනාධිපති ලේකම් කාර්යාලයේදී ජනාධිපති ගෝඨාභය රාජපක්ෂ මහතා ඉදිරියේ අග්‍රාමාත්‍යවරයා ලෙස දිවුරුම් දෙනු ඇති.\nමහින්ද රාජපක්ෂ මහතා අග්‍රාමාත්‍ය ධුරයක දිවුරුම් දෙන තෙවන අවස්ථාව මෙයයි.\nඑම දිවුරුම් දීමෙන් අනතුරුව මහින්ද රාජපක්ෂ මහතා පස්වරු 3ට අග්‍රාමාත්‍ය කාර්යාලයේදී නිල වශයෙන් රාජකාරී ඇරඹීමට නියමිත බව රොහාන් වැලිවිට මහතා සඳහන් කළා.",
       "URL": "https://www.hirunews.lk/228651/නව-අගමැති-ලෙස-මහින්ද-රාජපක්ෂ-හෙට-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3039"
}