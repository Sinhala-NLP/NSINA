{
       "Source": "hirunews",
       "Timestamp": "Friday, 23 March 2018 - 13:43",
       "Headline": "මිගමුව මහ නගර සභාවටත් පොහොට්ටුවෙන් නගරාධිපති කෙනෙක්",
       "News Content": "එක්සත් ජාතික පක්ෂයට බලය හිමි වූ මීගමුව මහ නගර සභාවේ නගරාධිපතිවරයා ලෙස ශ්‍රී ලංකා පොදුජන පෙරමුණෙන් තරඟ කළ දයාන් ලන්සා තේරී පත් වී තිබෙනවා.\nනගරාධිපතිවරයා තෝරා පත් කර ගැනීම සඳහා අද පෙරවරුවේ ඡන්ද විමසීමක් පැවති අතර එහිදී වැඩි ඡුන්ද 6 ක් ලබා ගනිමිනුයි මොහු නගරාධිපතිවරයා ලෙස තේරී පත් වී ඇත්තේ.\nඋප නගරාධිපතිවරයා ලෙස තේරී පත් වී ඇත්තේ ශ්‍රී ලංකා නිදහස් පක්ෂයෙන් තරඟ කළ මොහොමඩ් අන්සාර් හරීෂ්.\nනගරාධිපතිවරයා තෝරා පත් කර ගැනීම සඳහා මීගමුව මහනගර සභාවේ ශ්‍රී ලංකා පොදුජන පෙරමුණ නියෝජනය කරන මන්ත්‍රීවරුන් සමඟ  ශ්‍රී ලංකා නිදහස් පක්ෂ මන්ත්‍රීවරුන් එක්වී තිබෙනවා.\nමේ අතර, පොදුජන පෙරමුණට බලය හිමි මිනුවන්ගොඩ නගර සභාවේ නගරාධිපති ලෙස එම පෙරමුණේම එච්.කේ.එන් නීල් පත්ව තිබෙනවා.\nඒ නගරාධිපති ධුරය සඳහා පැවති රහස් ඡන්දයකින්.\nමෙහි උප නගරාධිපති ධුරය හිමිව තිබෙන්නේ පොදුජන පෙරමුණේම එස්.ඒ.එම්.ඒ අතුල කුමාරටයි.",
       "URL": "https://www.hirunews.lk/186673/මිගමුව-මහ-නගර-සභාවටත්-පොහොට්ටුවෙන්-නගරාධිපති-කෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=4024"
}