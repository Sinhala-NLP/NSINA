{
       "Source": "hirunews",
       "Timestamp": "Saturday, 01 June 2019 - 6:45",
       "Headline": "ලබන සඳුදා සිට දිවයිනේ නිරිතදිග කොටසේ වැසි තත්ත්වයේ වැඩිවීමක්",
       "News Content": "ඉදිරි දිනවල දී නිරිතදිග මෝසම් තත්ත්වය දිවයින හරහා ක්‍රමයෙන් ස්ථාපිත වනු ඇතැයි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් ජුනි මස 03 වනදා (ලබන සඳුදා) සිට, දිවයිනේ නිරිතදිග කොටසේ වැසි තත්ත්වයේ වැඩිවීමක් බලාපොරොත්තු විය හැකි බවයි එම දෙපාර්තමේන්තුව වැඩිදුරටත්  පවසන්නේ.\nඅද (01) දිනය තුල බස්නාහිර, දකුණු,මධ්‍යම සහ සබරගමුව පළාත්වල තැනින් තැන වැසි හෝ ගිඟුරුම් සහිත වැසි ඇති විය හැකි අතර වයඹ පළාතේ සිහින් වැසි වාර කිහිපයක් ඇති විය හැකි බවයි  කාලගුණ විද්‍යා දෙපාර්තමේන්තුව දැනුම් දෙන්නේ.\nඌව පළාතේත් මඩකළපුව සහ අම්පාර දිස්ත්‍රික්කවලත් අද පස්වරු 2.00 න්පමණ පසු ස්ථාන ස්වල්පයක වැසි හෝ ගිඟුරුම් සහිත වැසි ඇති විය හැකි බව එම දෙපාර්තමේන්තුව අද උදෑසන නිකුත්කළ නිවේදනයේ දැක්වෙන්නේ.",
       "URL": "https://www.hirunews.lk/217486/ලබන-සඳුදා-සිට-දිවයිනේ-නිරිතදිග-කොටසේ-වැසි-තත්ත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3324"
}