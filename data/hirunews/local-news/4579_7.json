{
       "Source": "hirunews",
       "Timestamp": "Tuesday, 04 April 2017 - 13:16",
       "Headline": "මහනාහිමියන්ට අවසන් ගෞරව දැක්වීමට විශාල පිරිසක්",
       "News Content": "අපවත් වී වදාළ ශ්‍රී ලංකා අමරපුර නිකායේ මහනායක අග්ගමහා පණ්ඩිත අති පූජ්‍ය දවුල්දෙණ ඤාණිස්සර නාහිමිපාණන්ගේ ශ්‍රී දේහයට අවසන් ගෞරව දැක්වීම සඳහා මේ වන විට දේශපාලනඥයින් ඇතුළු විශාල පිරිසක් පැමිණෙමින් සිටිනවා.\nඋන්වහන්සේගේ දේහය මේ වන විට නුගේගොඩ - පාගොඩ පාරේ පිහිටි ශ්‍රී විද්‍යා විජයරාම විහාරයේ තැන්පත් කර ඇති අතර, ඊයේ රාත්‍රියේ දී ද දේශපාලනඥයින් රැසක් මහනාහිමියන්ගේ ශ්‍රී දේහයට අවසන් ගෞරව දැක්වීම සඳහා පැමිණියා.\nඅපවත් වී වදාළ අති පූජ්‍ය දවුල්දෙණ ඤාණිස්සර නාහිමිපාණන්ගේ ආදාහන පූජෝත්සවය පූර්ණ රාජ්‍ය ගෞරව සහිතව අනිද්දා නිදහස් චතුරස‍්‍රයේදී සිදුකිරිමට නියමිතයි.",
       "URL": "https://www.hirunews.lk/158465/මහනාහිමියන්ට-අවසන්-ගෞරව-දැක්වීමට-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=4579"
}