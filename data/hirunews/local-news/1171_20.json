{
       "Source": "hirunews",
       "Timestamp": "Friday, 13 May 2022 - 15:57",
       "Headline": "වෙසක් පොහොය දිනයේ විදුලිය කැපීමක් නෑ (වීඩියෝ)",
       "News Content": "ඉරිදා දිනට යෙදෙන වෙසක් පොහෝ දිනයේ දී විදුලි කප්පාදුවක් සිදු නො කරන බව මහජන උපයෝගිතා කොමිසමේ සභාපති ජනක රත්නායක පවසනවා.\nදැනට විදුලිය පැය පහමාරක් කැපීමට හේතුව තෙල් වර්ගවලින් පාවිච්චි කරන එකදු බලාගාරයක් වත් පසුගිය කාලය පුරාවට භාවිත නො කළ නිසා බව යි ඔහු දන්වා සිටින්නේ.\nමේ වන විට ස්වභාධර්මය අපිට උදව් කරන බවත් පසුගිය දින කිහිපයේ දී සියයට 45කට වැඩි ප්‍රමාණයක් ජල විදුලියෙන් විදුලි උත්පාදනය කළ බවත් සුළං බලයෙන් ලැබෙන විදුලි ප්‍රමාණයක් වැඩි වී ඇති බවත් ඔහු සඳහන් කරනවා.\nයම් හෙයකින් විදුලි බිල වැඩි නො කලොත් බිලියන 230ක පාඩුවක් විදුලිබල මණ්ඩලයට දරන්න සිදු වෙන බව යි ඔහු වැඩිදුරටත් අවධාරණය කරන්නේ.",
       "URL": "https://www.hirunews.lk/304245/වෙසක්-පොහොය-දිනයේ-විදුලිය-කැපීමක්-නෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1171"
}