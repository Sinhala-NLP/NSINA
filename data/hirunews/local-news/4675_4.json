{
       "Source": "hirunews",
       "Timestamp": "Monday, 06 February 2017 - 10:05",
       "Headline": "සුනඛයෙකු සපා කෑ දරුවෙකු මාස දෙකකට පසු මියයයි",
       "News Content": "සුනඛයෙකුගේ සපාකෑමට ලක්වූ මහනුවර - මඩොල්කැලේ - තලවන්තැන්න ප්‍රදේශයේ පදිංචි දස හැවිරිදි දරුවෙකු හදිසියේ ඇතිවූ රෝගී තත්ත්වයක් හේතුවෙන් මියගොස් තිබෙනවා.\nමෙම දරුවා මඩොල්කැලේ කෝවිල අසළ මිතුරන් සමඟ සෙල්ලම් කරමින් සිටියදී සුනඛයා විසින් සපා කා ඇත්තේ  මීට මාස දෙකකට පෙරයි.\nඅනතුරුව මියගිය දරුවාගේ පියා විසින් මොහුව මඩොල්කැලේ රෝහලට ඇතුළත් කර තිබෙනවා.\nඑහෙත් හදිසියේම මෙම දරුවා පසුගිය තුන්වනදා යළිත් වරක් මඩොල්කැලේ රෝහලට ඇතුළත් කර ඇත්තේ හදිසියේ ඇතිවූ උණ රෝගී තත්ත්වයක් හේතුවෙන්.\nපසුව මොහු මහනුවර මහ රෝහලට ඇතුළත් කිරීමෙන් පසු පෙරේදා ජීවිතක්ෂයට පත්ව ඇති බවයි මහනුවර රෝහලේ ප්‍රකාශකයෙකු සඳහන් කළේ.",
       "URL": "https://www.hirunews.lk/153762/සුනඛයෙකු-සපා-කෑ-දරුවෙකු-මාස-දෙකකට-පසු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4675"
}