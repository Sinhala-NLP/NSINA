{
       "Source": "hirunews",
       "Timestamp": "Sunday, 08 August 2021 - 13:04",
       "Headline": "වාහන ආනයන සීමා ඉවත් කිරීමේ කාලවකවානු අවිනිශ්චිතයි",
       "News Content": "රජය විසින් වාහන ආනයනයට පනවා ඇති සීමා ඉවත් කරන කාලවකවානුවක් නිශ්චිතව ප්‍රකාශ කළ නො හැකි බවට ශ්‍රී ලංකා වාහන ආනයනයකරුවන්ගේ සංගමය සදහන් කළා.\nඩොලර් සංචිත හිඟවීම සහ කොරෝනා ව්‍යාප්තියත් සමඟ පැන නැගී ඇති ගැටලු ඊට හේතු වී ඇති බවයි එම සංගමයේ සභාපති එස්.කේ. ගමගේ කියා සිටියේ.\nවාහන ආනයනය සීමා කිරීම ලබන වර්ෂය තුළ ද ක්‍රියාත්මක කිරීමට රජය තීරණය කර ඇති බව අද දිනයේ ඉංග්‍රීසි ජාතික පුවත්පතක් වාර්තා කර තිබෙනවා.\nඑසේ ම නොවැම්බර් මාසයේ දී ඉදිරිපත් කිරීමට නියමිත අයවැය සකස් කිරීමේ මූලික කටයුතු  ද මේ වන විට ආරම්භ වී තිබෙනවා. ඒ අනුව බදවා ගැනීම් සහ රජයේ ප්‍රාග්ධන හා පුනරාවර්ථන වියදම් සීමා කිරීමට සැලසුම් කර ඇති බවයි වාර්තා වන්නේ.\nවාහන ආනයනය සීමා කිරීමත් සමඟ රට තුළ වාහන මිල ගණන් කැපී පෙනෙන වැඩිවීමක් ද දක්නට ලැබෙනවා.",
       "URL": "https://www.hirunews.lk/279186/වාහන-ආනයන-සීමා-ඉවත්-කිරීමේ-කාලවකවානු-අවිනිශ්චිතයි",
       "Category": "Local News",
       "Parent URL": "https://www.hirunews.lk/local-news.php?pageID=1768"
}