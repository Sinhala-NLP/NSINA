{
       "Source": "hirunews",
       "Timestamp": "Saturday, 07 October 2017 - 19:17",
       "Headline": "මහින්ද කැමතියි - බැසිල් අකමැතියි - සන්ධානය කියයි",
       "News Content": "ශ්‍රී ලංකා නිදහස් පක්ෂය දෙකඩ කිරීමට හිටපු ජනාධිපති මහින්ද රාජපක්ෂ හෝ ඒකාබද්ධ විපක්ෂයේ බහුතර කණ්ඩායමකට අවශ්‍යතාවක් නැතැයි සන්ධාන මහලේකම් අමාත්‍ය මහින්ද අමරවීර ප්‍රකාශ කළා.\nකෙසේ වෙතත් හිටපු අමාත්‍ය බැසිල් රාජපක්ෂගේ අවශ්‍යතා මත ඔවුන් මෙහෙයවෙන බවයි රත්නපුර ප්‍රදේශයේ අද (07) පැවති ජනහමුවකදී ඔහු කියා සිටියේ.\nතමන් පක්ෂය එක් කිරීම සදහා සෑම අවස්ථාවකදීම උත්සාහ දරන බවත් ඒ සදහා විවිධ උත්සාහයන් දැරූ බවත් අමාත්‍යවරයා පෙන්වා දුන්නා.\nඒකාබද්ධ විපක්ෂයේ නිදහස් පක්ෂය නියෝජනය කරන බහුතරයක් නව පක්ෂයක් පිහිටුවීමට අකමැති බව ද අමාත්‍යවරයා එහිදී සදහන් කළා.\nඑම අවස්ථාවට අමාත්‍ය නිමල් සිරිපාල ද සිල්වා කියා සිටියේ පක්ෂය ගොඩනැංවීමට දරණ වෑයම පවුලක් බලයට පත් කිරීම සදහා කරන සටනක් නොවන බවයි.",
       "URL": "https://www.hirunews.lk/172864/මහින්ද-කැමතියි-බැසිල්-අකමැතියි-සන්ධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4284"
}