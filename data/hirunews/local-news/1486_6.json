{
       "Source": "hirunews",
       "Timestamp": "Saturday, 18 December 2021 - 7:32",
       "Headline": "බූස්ටර් එන්නත ඔමික්‍රොන් 85%ක් වළකන බව හෙළිවෙයි",
       "News Content": "බූස්ටර් හෙවත් වර්ධක එන්නතේ ප්‍රතිඵල පිළිබඳ ව විශ්ලේෂණය කළ බ්‍රිතාන්‍ය පර්යේෂකයින් පිරිසක් එමඟින් ඔමික්‍රොන් කොරෝනා ප්‍රභේදය හේතුවෙන් දරුණු රෝගාබාධ තත්වයක් ඇතිවීම 85%ක් පමණ වළක්වන බව අනාවරණ කරගෙන තිබෙනවා.\nමේ නිසා බූස්ටර් එන්නත මඟින් ඔමික්‍රොන් ආසාදිතයන් රෝහල්ගත කිරීම කැපී පෙනෙන ලෙස අඩුවන බවයි බ්‍රිතාන්‍ය පර්යේෂකයින් පෙන්වා දෙන්නේ.\nමෙම තොරතුරු අනාවරණ වුණේ, ඔමික්‍රොන් ප්‍රභේදය දැන් ශීඝ්‍රයෙන් පැතිර යන බ්‍රිතාන්‍යයේ නව ආසාදිතයන් 93,000කට වැඩි පිරිසක් ඊයේ දිනයේ වාර්තා වීමත් සමඟයි.",
       "URL": "https://www.hirunews.lk/291388/බූස්ටර්-එන්නත-ඔමික්‍රොන්-85ක්-වළකන-බව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1486"
}