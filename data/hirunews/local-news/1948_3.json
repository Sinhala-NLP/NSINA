{
       "Source": "hirunews",
       "Timestamp": "Monday, 17 May 2021 - 13:57",
       "Headline": "දින 03කට පසු රට යළි ඇරේ - දුම්රිය වාර 53න් 10ක් පමණක් ධාවනයේ (වීඩියෝ)",
       "News Content": "මුළු දිවයිනටම දින 03ක් සඳහා පැනවූ සංචරණ සීමා අද අළුයම අවසන් වීමෙන් පසු ජන ජීවිතය සාමාන්‍ය පරිදි ආරම්භ කෙරුණා.\nකෙසේ වෙතත් රැකියා සඳහා පැමිණි පිරිස් චෝදනා කළේ නියමිත පරිදි ප්‍රමාණවත් දුම්රිය සහ බස් රථ සේවා ක්‍රියාත්මක නොවු බවටයි.\nඅද පෙරවරුවේ දුම්රිය 53ක් ධාවනයේ යෙදීමට සැලසුම් කර තිබුණත් ධාවනය කර තිබුණේ දුම්රිය 10ක් පමණක් බවයි දුම්රිය නියෝජ්‍ය සාමාන්‍යාධිකාරී ගාමිණී සෙනෙවිරත්න ප්‍රකාශ කළේ.\nමහනුවර, මහව, රඹුක්කන, හලාවත සහ බෙලිඅත්තේ සිට කොළඹ දක්වා අද විශේෂ දුම්රිය 5ක් ධාවනයට යොදවා තිබුණ ද ප්‍රවාහන රාජ්‍ය අමාත්‍ය දිලුම් අමුණුගම ප්‍රකාශ කළේ ඒවා අවලංගු කළ බවයි. ඊට හේතුව වී තිබුණේ දුම්රිය සේවකයින් පිරිසක් වෘත්තීය සමිති ක්‍රියාමාර්ගයකට අවතීරණවීමට උත්සාහ කිරීමයි.\nකෙසේ වෙතත් දුම්රිය නියෝජ්‍ය සාමාන්‍යාධිකාරී ගාමිණී සෙනෙවිරත්න කියා සිටියේ මෙම දුම්රියන්ගෙන් මහව සිට පැමිණෙන දුම්රිය හැර සෙසු දුම්රිය කොළඹ දක්වා පැමිණි බවයි.\nමේ අතර, මඟීන් සඳහා බස් රථ වැඩි ප්‍රමාණයක් ධාවනයට එක් කරන බවට ප්‍රකාශ කළද බස් රථ ප්‍රමාණවත් පරිදි නොතිබූ බවට මගීන් චෝදනා කරනවා.",
       "URL": "https://www.hirunews.lk/271610/දින-03කට-පසු-රට-යළි-ඇරේ-දුම්රිය-වාර-53න්-10ක්-පමණක්-ධාවනයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1948"
}