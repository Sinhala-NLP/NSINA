{
       "Source": "hirunews",
       "Timestamp": "Sunday, 12 November 2017 - 17:24",
       "Headline": "පොල්ලකින් පහරදී සැමියා ඝාතනය කළ කාන්තාවක් පොලිසියට බාරවෙයි",
       "News Content": "තම ස්වාමි පුරුෂයාට පොල්ලකින් පහර දී ඝාතනය කළ බව කියන කාන්තාවක්ව වෙන්නප්පුව පොලීසිය විසින් අත්අඩංගුවට ගෙන තිබෙනවා.\nවෙන්නප්පුව, පාතිමා මාවත පදිංචිව සිටි 49  හැවිරිදි මසෙව්වගේ සුජී චමින්ද තුෂාර නම් අයෙක් මෙලෙස ඝාතනයට ලක්ව ඇති බවයි වාර්තා වන්නේ.\nසිව් දරු පියෙකු වන මොහු ස්ථීර රැකියාවක් කර නොමැති බව පොලීසිය පවසනවා.\nපසුගිය 11 වැනිදා රාත්‍රියේ අධික ලෙස බීමතින් පැමිණ ඇති මරණකරු පොල්ලක් රැගෙන තම බිරිදට පහර දීමට උත්සාහ කර ඇති බවත් තමන්ට පහර දීමට\nසැමියා ගෙන ආ පොල්ල රැගෙන ඉන් ඔහුට පහර දුන් බව සැකකාර කාන්තාව පොලීසිය හමුවේ පවසා තිබෙනවා.\nසැකකාරිය තම සැමියාට පහර දීමට උපයෝගී කර ගත් පොල්ලත් රැගෙන පොලීසියට පැමිණ බාර වී ඇති බවයි වාර්තා වන්නේ.\nවෙන්නප්පුව මූලස්ථාන පොලිස් පරීක්ෂක එල්.බී. අබේරත්න ඇතුළු නිලධාරීන් වැඩිදුර විමර්ශණ කටයුතු පවත්වනවා.",
       "URL": "https://www.hirunews.lk/175851/පොල්ලකින්-පහරදී-සැමියා-ඝාතනය-කළ-කාන්තාවක්-පොලිසියට-බාරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4222"
}