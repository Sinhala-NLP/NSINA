{
       "Source": "hirunews",
       "Timestamp": "Wednesday, 03 May 2023 - 8:08",
       "Headline": "අතුරුගිරිය පොලිස් වසමේ මනුෂ්‍ය ඝාතනයක්",
       "News Content": "අතුරුගිරිය පොලිස් වසමේ ගොඩගම පාර අතුරුගිරිය ප්‍රදේශයේ පිහිටි ලී වෙළඳසැලක ඊයේ (02) දින කාර්යාල කාමරය අසල කාන්තාවක් ඝාතනය කර, තවත් පුද්ගලයෙකු හිසේ තුවාල සහිතව වෙළදසැල තුල සිහිසුන්ව වැටී සිටින බවට අතුරුගිරිය පොලිස් ස්ථානයට ලද පැමිණිල්ලක් මත විමර්ශනයක් ආරම්භ කර තිබෙනවා.\nඇය වයස අවුරුදු 62ක් වූ වෙළද සැලේ හිමිකාරිය වන අතර අතුරුගිරිය ප්‍රදේශයේ පදිංචිකාරියක්.\nතුවාලකරු වයස අවරුදු 52ක් වූ මයිලංගම ප්‍රදේශයේ පදිංචිකරුවෙක්.\nමෙම ඝාතනයට හේතුව මෙතෙක් අනාවරණය වී නොමැත.\nමෘත ශරීරය සිද්ධිය වූ ස්ථානයේ පොලිස් ආරකෂාව යටතේ ඇති අතර, මහේස්ත්‍රාත් පරික්ෂණය අද (03) දින සිදු කිරීමට නියමිතයි.\nබරපතල තුවාල ලැබූ තුවාලකරු වැඩිදුර ප්‍රතිකාර සදහා කොළඹ ජාතික රෝහලට ඇතුලත් කර ඇති අතර සිද්ධිය සම්බන්ධයෙන් අතුරුගිරිය පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/334101/අතුරුගිරිය-පොලිස්-වසමේ-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=373"
}