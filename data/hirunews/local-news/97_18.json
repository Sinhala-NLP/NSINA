{
       "Source": "hirunews",
       "Timestamp": "Tuesday, 15 August 2023 - 8:11",
       "Headline": "මඩු මංගල්‍යය වාර්තා කරන්න ගිය මාධ්‍යවේදියකු සර්ප දෂ්ටනයෙන් මරුට",
       "News Content": "මන්නාරම මඩු දේවස්ථානයේ වාර්ෂික මංගල්‍යය වාර්තා කිරීමට ගිය මන්නාරමේ මාධ්‍යවේදියකු සර්පයෙක් දෂ්ඨ කිරීමෙන් ඊයේ (14) මිය ගොස් තිබෙනවා.\nමෙසේ මිය ගොස් ඇත්තේ මන්නාරම කතෝලික මාධ්‍යයේ රූපවාහිනී නිවේදක ජගනාදන් ඩ්‍රෝන් නැමති 27 හැවිරිදි තරුණ මාධ්‍යවේදියෙක්.\nඔහු දේවස්ථානය වෙත ළගා වී සිටි අවස්ථාවක ඔහුගේ කකුල විෂ සහිත සර්පයකු විසින් සපා කා ඇතත් ඔහු ඒ සම්බන්ධයෙන් එතරම් සැලකිල්ලක් නොදැක්වීම නිසා ඔහු හදිසියේම අසනීප වූ බවයි වාර්තා වන්නේ.\nපසුව, ඔහු ප්‍රතිකාර ලබා ගැනීමට මන්නාරම මඩු රෝහලට ගිය අවස්ථාවේදී ඔහුව රෝහලට ඇතුළත් කර ගෙන ඇති අතර ප්‍රතිකාර ලබමින් සිටියදී ඔහු මිය ගොස් තිබෙනාවා.\nමන්නාරම මඩු පොලිසිය මෙම සිද්ධිය සම්බන්ධයෙන් පරීක්ෂණ පවත්වා ගෙන යනු ලබනවා.",
       "URL": "https://www.hirunews.lk/344862/මඩු-මංගල්‍යය-වාර්තා-කරන්න-ගිය-මාධ්‍යවේදියකු-සර්ප-දෂ්ටනයෙන්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=97"
}