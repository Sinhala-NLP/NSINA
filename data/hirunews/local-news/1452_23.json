{
       "Source": "hirunews",
       "Timestamp": "Monday, 03 January 2022 - 12:00",
       "Headline": "අපි ඉන්නේ කඩි ගුලකට අත දාගෙන - ගීතා කුමාරසිංහ (වීඩියෝ)",
       "News Content": "වටේ වත්මන් ආර්ථික තත්ත්වය බරපතළ ලෙස ජන ජීවිතයට අභියෝගයක් වී ඇති බව පාර්ලිමේන්තු මන්ත්‍රී ගීතා කුමාරසිංහ පවසනවා.\nඑසේ ම ඇය සඳහන් කළේ, අදාළ නො වන කොහෙවත් නැති ප්‍රශ්නවලට හසු වී ආණ්ඩුව කඩි ගුලකට අත දමා ඇති බව යි.\nඌරගස්මංහන්දිය මිරිස්වත්ත ප්‍රදේශයේ පැවති ජන හමුවක් අමතමිනු යි මන්ත්‍රීවරිය මෙම අදහස් පළ කළේ.\nපොහොර ගැටලුව ඔඩුදුවා ඇති බවත් ඒ පිළිබඳ විධිමත් නිරීක්ෂණයකින් යුතු ව විසඳුමක් ලබා දෙන ලෙසත් මන්ත්‍රීවරිය ජනපතිවරයාගෙන් ආයාචනා ක‍ර සිටියා.\nස්වාභාවික පොහොරවලින් පමණක් රටක් ස්වයංපෝෂිත කිරීම දිගුකාලීන ව්‍යායාමයක ප්‍රතිඵලයක් බව හා හදිසියේ මෙවැනි ව්‍යාපෘතියක් ආරම්භ කිරීමෙන් සිදු වූයේ අපරාධයක් බවත් ඇය අවධාරණය කරනවා.\nරට තුළ විශාල සංවර්ධනයක් සිදු වන බව සඳහන් කළ මන්ත්‍රීවරිය, පොහොර, ගෑස් වැනි දෑ අනවශ්‍ය ව පටවා ගත් ගැටලු ලෙස යි සඳහන් කළේ.",
       "URL": "https://www.hirunews.lk/292882/අපි-ඉන්නේ-කඩි-ගුලකට-අත-දාගෙන-ගීතා-කුමාරසිංහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1452"
}