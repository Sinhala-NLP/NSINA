{
       "Source": "hirunews",
       "Timestamp": "Sunday, 03 January 2021 - 13:04",
       "Headline": "ගිනි අවි සහ ජීව උණ්ඩ සමඟ හිටපු වාරිමාර්ග ඉංජිනේරුවරයෙක් අත්අඩංගුවට (වීඩියෝ)",
       "News Content": "විවිධ වර්ගයේ ගිනි අවි සහ ජීව උණ්ඩ තොගයක් නිවසේ සඟවාගෙන සිටි හිටපු වාරිමාර්ග ඉංජිනේරුවරයෙකු තංගල්ල දූෂණ මර්දන ඒකකය මගින් අත්අඩංගුවට ගෙන තිබෙනවා.\nබෙලිඅත්ත - තාරපේරිය - මිහිලුව ප්‍රදේශයේදී ඊයේ මෙලෙස අත්අඩංගුවට ගෙන ඇත්තේ 72 හැවිරිදි දෙදරු පියෙක්.\nඔහුගේ නිවසේ තිබී බෝර 12 වර්ගයේ ගිනි අවි දෙකක්, එම උණ්ඩ 30 ක්, ගල් කටස් වර්ගයේ ගිනි අවියක කොටස් කිහිපයක්, ටී 56 වර්ගයේ ගිනි අවි සඳහා යොදන ජීව උණ්ඩ 15 ක්, මිලිමීටර 9 වර්ගයේ ගිනි අවි සඳහා යොදන ජීව උණ්ඩ 7 ක් ඇතුලු අවිආයුධ තොගයක් මෙලෙස සොයාගෙන තිබෙනවා.\nසැකකරුගෙන් සිදුකළ ප්‍රශ්න කිරීම්වලදී සඳහන් කර ඇත්තේ අම්පාර - මහඔය ඇතුලු ප්‍රදේශවල රාජකාරි කළ සමයේ ගිනි අවිවලට ඇති ආශාව නිසා මේවා රැස් කර නිවසට රැගෙන ආ බවයි.\nකෙසේ වෙතත් මෙම ගිනි අවි යොදාගෙන සැකකරු අපරාධ සිදුකර ඇත්ද යන්න සම්බන්ධයෙන් විමර්ශනයක් සිදුකරන බව තංගල්ල කොට්ඨාස දූෂන මර්දන ඒකකය සඳහන් කළා.",
       "URL": "https://www.hirunews.lk/258650/ගිනි-අවි-සහ-ජීව-උණ්ඩ-සමඟ-හිටපු-වාරිමාර්ග-ඉංජිනේරුවරයෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2237"
}