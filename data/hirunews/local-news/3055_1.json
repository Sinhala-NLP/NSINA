{
       "Source": "hirunews",
       "Timestamp": "Sunday, 10 November 2019 - 19:08",
       "Headline": "ගෝඨාභයගේ ඇමරිකානු පුරවැසිභාවය ඉවත් කර ගත් බව ජනාධිපති නීතිඥ අලි සබ්රි කියයි",
       "News Content": "ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ සිය ඇමරිකානු පුරවැසිභාවය නීත්‍යානුකූල ලෙස ඉවත් කරගෙන ඇති බවත්, ඔහු තවදුරටත් ඇමරිකානු පුරවැසියෙකු ලෙසට පළ වන වාර්තා සම්පූර්ණයෙන්ම අසත්‍යයක් බවත් ඔහුගේ නීතිඥවරුන් පවසනවා.\nකොළඹ අද විශේෂ මාධ්‍ය හමුවක් කැදවමිනුයි ඔවුන් මේ බව අවධාරණය කළේ.\nඑම මාධ්‍ය හමුවට එක්වූ ජනාධිපති නීතිඥ අලි සබ්රි කියා සිටියේ සිය සේවාදායකයාගේ ඇමරිකානු පුරවැසිභාවය ඉවත් කර ගැනීමට අදාළ සියළු ලිපි ලේඛන මැතිවරණ කොමිෂන් සභාවට භාර දී ඇති අතර ඒවා එම කොමිසම පිළිගෙන ඇති බවයි.",
       "URL": "https://www.hirunews.lk/228024/ගෝඨාභයගේ-ඇමරිකානු-පුරවැසිභාවය-ඉවත්-කර-ගත්-බව-ජනාධිපති-නීතිඥ-අලි-සබ්රි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3055"
}