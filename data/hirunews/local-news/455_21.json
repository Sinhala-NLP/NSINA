{
       "Source": "hirunews",
       "Timestamp": "Saturday, 25 March 2023 - 8:46",
       "Headline": "කෘෂිකර්ම ඇමතිගෙන් තෙල් සංස්ථාවට චෝදනා",
       "News Content": "රජය මගින් සහනාධාරයක් ලබා දුන්නද ඉන්ධන පිරවුම්හල්වලින් නියමිත පරිදි ඉන්ධන නොලැබෙන බවට ගොවීන් චෝදනා කරනවා.\nහිරු ප්‍රවෘත්ති අංශයට අදහස් දක්වමින් පොළොන්නරුව දිස්ත්‍රික්කයේ ගොවි සංවිධාන නියෝජිතයන් කිහිපදෙනෙකු මේ බව කියා සිටියා.\nමේ සම්බන්ධයෙන් කෘෂිකර්ම අමාත්‍ය මහින්ද අමරවීරගෙන් අප විමසීමක් කළ අතර එහි දී අමාත්‍යවරයා කියා සිටියේ, තමන්ට ද මේ සම්බන්ධයෙන් පැමිණිලි ලැබී ඇති බවයි.\nඊට ඛනිජ තෙල් නීතිගත සංස්ථාවේ නිලධාරීන් වගකිව යුතු බව ද අමාත්‍යවරයා සඳහන් කළා.\nඑමෙන්ම ඉදිරියේ දී විෂයභාර අමාත්‍ය කංචන විජේසේකර දැනුවත් කිරීමට බලාපොරොත්තු වන බවද ඔහු වැඩිදුරටත් සඳහන් කළා.",
       "URL": "https://www.hirunews.lk/330861/කෘෂිකර්ම-ඇමතිගෙන්-තෙල්-සංස්ථාවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=455"
}