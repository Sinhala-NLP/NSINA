{
       "Source": "hirunews",
       "Timestamp": "Saturday, 20 February 2016 - 7:51",
       "Headline": "පුරප්පාඩුවලට වහාම සිසුන් බදවා ගන්න",
       "News Content": "පුරප්පාඩු පවතින විශ්වවිද්‍යාල සඳහා වහාම සිසුන් බදවා ගැනීම ආරම්භ කළ යුතු බව අන්තර් විශ්ව විද්‍යාලයීය ශිෂ්‍ය බල මණ්ඩලය අවධාරණය කරනවා.\nඒ, විශ්ව විද්‍යාල ප්‍රතිපාදන කොමිෂන් සභාව වෙත ලිපියක් යොමු කරමින්.\nඑහි කැදවුම්කරු ලහිරු වීරසේකර කියා සිටියේ යහපාලන ආණ්ඩුව ද විශ්ව විද්‍යාල සිසුන් බදවා ගැනීම කප්පාදු කර ඇති බවයි.\nමේ වසරේදී විශ්ව විද්‍යාලවලට සිසුන් බදවා ගැනීම සියයට දහයකින් වැඩි කරන බවට නව ආණ්ඩුව ප්‍රකාශ කළ ද විශ්ව විද්‍යාල අත් පොතෙහි සදහන් ප්‍රමාණයට හෝ බඳවා ගැනීම සිදු නොවන බවයි එම ලිපියේ වැඩිදුරටත් දැක්වෙන්නේ.\nකෙසේ වෙතත්, හිරු ප්‍රවෘත්ති අංශය මේ සම්බන්ධයෙන් විශ්වවිද්‍යාල ප්‍රතිපාදන කොමිසම් සභාවේ සභාපති මහාචාර්ය මොහාන් ද සිල්වාගෙන් විමසීමක් කළා.\nඅදාළ ලිපියේ සදහන් තොරතුරු සත්‍ය නොවන බවත්, ඒ සම්බන්ධයෙන් අන්තර් විශ්වවිද්‍යාලයීය ශිෂ්‍ය බල මණ්ඩලය දැනුවත් කිරීමට බලාපොරොත්තු වන බවත් ඔහු කියා සිටියා.",
       "URL": "https://www.hirunews.lk/126684/පුරප්පාඩුවලට-වහාම-සිසුන්-බදවා-ගන්න",
       "Category": "Local News",
       "Parent URL": "https://www.hirunews.lk/local-news.php?pageID=5161"
}