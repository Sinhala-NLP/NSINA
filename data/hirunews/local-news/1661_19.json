{
       "Source": "hirunews",
       "Timestamp": "Wednesday, 29 September 2021 - 13:54",
       "Headline": "ජනමාධ්‍යවේදින්ගෙන් CIDය ප්‍රශ්න කිරීම ගැන ඇමති සරත් වීරසේකරගෙන් ප්‍රකාශයක්",
       "News Content": "පුවත්පත් කතුවරුන් ඇතුළු මාධ්‍යවේදින්ගෙන් ප්‍රශ්න නො කරන ලෙස දැනුම් දීමක් කර තිබිය දී අපරාධ පරීක්ෂණ දෙපාර්තමේන්තුවේ නිලධාරින් ඊට අදාළ ව ක්‍රියා නො කිරීම සම්බන්ධ ව වහා විමර්ශනයක් ආරම්භ කරන ලෙසට මහජන ආරක්ෂක අමාත්‍ය සරත් වීරසේකර පොලිස්පතිවරයාට දැනුම් දී තිබෙනවා.\nමේ අතර, සුදුලූනු සිද්ධිය සම්බන්ධ ව පෑලියගොඩ විශේෂ අපරාධ විමර්ශන ඒකකය මඟින් සිදුකරන පරීක්ෂණ, අපරාධ විමර්ශන දෙපාර්තමේන්තුව වෙත පවරා පුළුල් පරීක්ෂණයක් සිදු කරන මෙන් ද අමාත්‍යවරයා පොලිස්පතිවරයාට දැනුම් දී ඇති බව සඳහන්.",
       "URL": "https://www.hirunews.lk/283557/ජනමාධ්‍යවේදින්ගෙන්-cidය-ප්‍රශ්න-කිරීම-ගැන-ඇමති-සරත්-වීරසේකරගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1661"
}