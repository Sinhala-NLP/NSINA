{
       "Source": "hirunews",
       "Timestamp": "Friday, 28 October 2022 - 6:49",
       "Headline": "ක්‍රිකට් ලෝක කුසලානයේ තවත් තරග දෙකක් අද මෙල්බර්න්හි දී",
       "News Content": "පන්දුවාර 20-20 ක්‍රිකට් ලෝක කුසලානයේ තවත් තරග දෙකක් අද (28) පැවැත්වෙනවා.\nමෙලෙස පැවැත්වෙන්නේ මෙවර ලෝක කුසලානයේ 25 සහ 26 වැනි තරගයි.\nඅද පෙරවරු 9.30ට ඇෆ්ගනිස්ථානය සමගින් අයර්ලන්ත කණ්ඩායම තරග වැදීමට නියමිතයි.\nමෙල්බර්න් ක්‍රීඩාංගණයේ දී මෙම තරගය දෙරට අතර පැවැත්වෙන අතර පස්වරු 1.30ට ප්‍රබල ඔස්ට්‍රෙලියානු කණ්ඩායම හා එංගලන්ත කණ්ඩායම තරග වැදීමට සූදානමින් සිටිනවා.\nමේ අතර මේ වනවිට 'A' කාණ්ඩය යටතේ වැඩිම ප්‍රසාද ලකුණු ප්‍රමාණයක් හිමිකරගනිමින් ප්‍රබල නවසීලන්තය ඉදිරියෙන් සිටිනවා.\nශ්‍රී ලංකාවට එහි දෙවැනි තැන හිමිව ඇති අතර එංගලන්ත කණ්ඩායම පසුවන්නේ තෙවැනි ස්ථානයේයි.\nඑමෙන්ම ඉන්දීය කණ්ඩායම 'B' කාණ්ඩයෙන් පළමු තැනට පත්ව ඇති අතර දකුණු අප්‍රිකාව එහි දෙවැනි තැනට පත්ව තිබෙනවා.\nසිම්බාබ්වේ කණ්ඩායමට හිමිව ඇත්තේ තුන්වැනි ස්ථානයයි.",
       "URL": "https://www.hirunews.lk/319013/ක්‍රිකට්-ලෝක-කුසලානයේ-තවත්-තරග-දෙකක්-අද-මෙල්බර්න්හි-දී",
       "Category": "Local News",
       "Parent URL": "https://www.hirunews.lk/local-news.php?pageID=773"
}