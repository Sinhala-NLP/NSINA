{
       "Source": "hirunews",
       "Timestamp": "Saturday, 25 July 2020 - 13:11",
       "Headline": "රහස් පොලීසියට භාර වූ මීගමුව බන්ධනාගාරයේ ජේලර් 29 තෙක් රිමාන්ඩ්",
       "News Content": "වරෙන්තු ලැබ සිට රහස් පොලීසියට භාර වූ මීගමුව බන්ධනාගාරයේ ජේලර්වරයෙකු වන කාලිංග කළුඅග්ගල මේ මස 29 වන දා දක්වා රක්ෂිත බන්ධනාගාර ගත කර තිබෙනවා.\nඒ, මීගමුව වැඩබලන මහේස්ත්‍රාත් කරුණාජීව ගමගේ වෙත ඉදිරිපත් කිරීමෙන් අනතුරුවයි.\nමීගමුව බන්ධනාගාරයේ සිදුවූ දූෂණ ක්‍රියා සම්බන්ධයෙන් සිදුකරන විමර්ශනවලට අදාළව මීගමුව හිටපු බන්ධනාගාර අධිකාරී අනුරුද්ධ සම්පායෝ සහ ජේලර්වරුන් 3 දෙනෙකු අත්අඩංගුවට ගන්නා ලෙස මීගමුව මහේස්ත්‍රාත් අධිකරණය පසුගිය දා වරෙන්තු නිකුත් කර තිබුණා.\nඑලෙස වරෙන්තු ලැබූ ජේලර්වරයෙකු වන කාලිංග කළුඅග්ගල අපරාධ පරීක්ෂණ දෙපාර්තමේන්තුව වෙත භාරවී තිබුණේ ඊයේ රාත්‍රියේයි.",
       "URL": "https://www.hirunews.lk/246362/රහස්-පොලීසියට-භාර-වූ-මීගමුව-බන්ධනාගාරයේ-ජේලර්-29-තෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2561"
}