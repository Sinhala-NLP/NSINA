{
       "Source": "hirunews",
       "Timestamp": "Wednesday, 20 October 2021 - 21:55",
       "Headline": "“මට්න්” වෙනුවෙන් සම්මාන දිනූ හසන්ත දිවයිනට",
       "News Content": "අන්තර්ජාතික 07 වන “සකර්යා” ශිෂ්‍ය කෙටි චිත්‍රපට උළෙලේදී ලොව හොඳම ශිෂ්‍ය කෙටි චිත්‍රපටයට හිමි සම්මානය දිනාගත් හසන්ත දිසානායක අද දිවයිනට පැමිණියා.\nතරඟය සඳහා ලොව පුරා රටවල් 193 ක ශිෂ්‍ය තරඟකරුවන් නිර්මාණ 7,000 කට අධික ප්‍රමාණයක් ඉදිරිපත් කර තිබෙනවා.\nහසන්ත නිර්මාණය කළ “මට්න්” කෙටි චිත්‍රපටය එහිදී මෙලෙස සම්මානයට පාත්‍ර වූ අතර එය තවත් සම්මාන උළෙල කිහිපයක අවසන් වටයට නිර්දේශ වී තිබෙනවා.",
       "URL": "https://www.hirunews.lk/285568/මට්න්-වෙනුවෙන්-සම්මාන-දිනූ-හසන්ත-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1616"
}