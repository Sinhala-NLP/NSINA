{
       "Source": "hirunews",
       "Timestamp": "Monday, 07 August 2023 - 11:07",
       "Headline": "මාර්ගවල සිදු වූ මාරක රිය අනතුරුවලින් දෙදෙනෙකු මරුට",
       "News Content": "හොරණ මතුගම මාර්ගයේ, බුලත්සිංහල නගරය ආසන්නයේ දී ඊයේ(06) සවස් කාලයේ හොරණ දෙස සිට මතුගම දෙසට ධාවනය වූ යතුරුපැදියක් එම මාර්ගයේ අයිනක නවතා තිබූ බස්රථයක ගැටී අනතුරක් සිදු වී තිබෙනවා.\nපොලිසිය සදහන් කළේ, අනතුරින් යතුරුපැදියේ ගමන්ගත් දෙදෙනෙකු අතුර රෝහලට ඇතුළත් කර ඇති බවත්,පසුව ඔවුන් වැඩිදුර ප්‍රතිකාර සදහා හොරණ රෝහල වෙත මාරු කර යවා ඇති බවයි.\nපොලිසිය සදහන් කළේ, ප්‍රතිකාර ගනිමින් සිටියදී යතුරුපැදියේ ගමන්ගත් කාන්තාවක් මියගොස් ඇති බවයි.\nමිය ගිය තැනැත්තියගේ වයස අවුරුදු 69 ක් වන අතර ඇය කළුගල, බදුරලිය ප්‍රදේශයේ පදිංචිකාරියක්.\nමළ සිරුර හොරණ රෝහලේ මෘත ශරීරාගායේ තැන්පත් කර ඇති බවයි වාර්තා වෙන්නේ.\nබුලත්සිංහල පොලිසිය වැඩිදුර විමර්ශන සිදුකරනවා.\nමේ අතර ඊයේ(06) සවස් කාලයේ අතුරුගිරිය, පනාගොඩ ප්‍රදේශයේ ගොඩගම සිට අතුරුගිරිය දෙසට ධාවනය වූ යතුරුපැදියක් අනෙක් වාහන නොතකා ඉස්සර කිරිමට යාමේ දී අනතුරක් සිදු වී තිබෙනවා.\nඑම අනතුර සිදු වී ඇත්තේ, අදාළ මාර්ගයේ කාපට් ඇතිරිම සදහා යොදා තිබූ යකඩ පටිය මත ලිස්සා ගොස් පෙරළීමෙන්.\nඅනතුරින් යතුරුපැදියේ ගමන් ගත් දෙදෙනා තුවාල ලබා හෝමාගම රෝහලට ඇතුළත් කර තිබෙන අතර එහිදි යතුරුපැදියේ ගමන්ගත් කාන්තාවක් මිය ගොස් ඇති බවයි වාර්තා වෙන්නේ.\nමියගිය කාන්තාවගේ වයස අවුරුදු 25 ක් වන අතර ඇය කහන්තොට, මාළඹේ ප්‍රදේශයේ පදිංචිකාරියක්.\nඅදාළ කාන්තාවගේ මළ සිරුර හෝමගම රෝහලේ මෘත ශරීරාගායේ තැන්පත් කර තිබෙනවා.\nඅතුරුගිරිය පොලිසිය වැඩිදුර විමර්ශන සිදුකරනවා",
       "URL": "https://www.hirunews.lk/343929/මාර්ගවල-සිදු-වූ-මාරක-රිය-අනතුරුවලින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=117"
}