{
       "Source": "hirunews",
       "Timestamp": "Thursday, 14 September 2017 - 15:00",
       "Headline": "හිටපු එල්.ටී.ටී.ඊ සාමාජිකයින්ගේ ඉල්ලීමක් සලකා බැලීම ඔක්තෝම්බර් 11 වනදා",
       "News Content": "අධි චෝදනා ලිහිල් කරන්නේ නම් වරද පිලිගැනීමට කැමැත්තෙන් සිටින බව, විල්පත්තු ජාතික වනෝද්‍යානයේදී ගජබා රෙජිමේන්තුවේ සේනා විධායකවරයා ඇතුළු 8 දෙනෙකු ඝාතනය කිරීම සම්බන්ධයෙන් චෝදනා එල්ල වී සිටින කොටි සාමාජිකයින් අධිකරණයට දැනුම්දී තිබෙනවා.\nඊට අදාල නඩුව අද අනුරාධපුර මහාධිකරණ විනිසුරු මහේෂ් වීරමන් හමුවේ අද කැදවනු ලැබුවා.\nඅදාළ ඉල්ලීම අධිකරණය පිළිගන්නේ ද නැද්ද යන්න පිළිබදව නියෝගය ඔක්තෝම්බර් 11 වනදා ප්‍රකාශයට පත් කරන බවයි විනිසුරුවරයා එහිදී දැනුම්දී ඇත්තේ.\nවිල්පත්තු ජාතික වනෝද්‍යානය තුලදී සේනා විධායකවරයා ඇතුළු 8 දෙනෙකු වෙඩි තබා ඝාතනය කෙරුණේ 2007 වසරේ මාර්තු මස 9 වනදායි.",
       "URL": "https://www.hirunews.lk/170915/හිටපු-එල්-ටී-ඊ-සාමාජිකයින්ගේ-ඉල්ලීමක්-සලකා-බැලීම-ඔක්තෝම්බර්-11-වනදා",
       "Category": "Local News",
       "Parent URL": "https://www.hirunews.lk/local-news.php?pageID=4322"
}