{
       "Source": "hirunews",
       "Timestamp": "Wednesday, 10 March 2021 - 19:32",
       "Headline": "කොළඹ හතේ විහාරස්ථානයක හිමිනමකගේ සුපිරි මෝටර් රථයක් සොරා ගැනේ",
       "News Content": "කොළඹ 7 ප්‍රදේශයේ විහාරස්ථානයක වැඩවෙසෙන ස්වාමින් වහන්සේ නමකට අයත් රුපියල් ලක්ෂ 70 කට අධික වටිනාකමෙන් යුත් මෝටර් රථයක් සොරකම් කළ 23 හැවිරිදි තරුණයෙකු පොලීසිය අත්අඩංගුවට ගෙන තිබෙනවා.\nතලංගම නගරයේදී ඊයේ රාත්‍රියේදී මෙම මෝටර් රථය සොරාගෙන ඇත්තේ රියදුරු විසින් එය මාර්ගය ආසන්නයේ නවතා වෙළඳසැලකට ගොස් ඇති අවස්ථාවේදීයි.\nපසුව පොලීසියට සිදුකරන ලද පැමිණිල්ලකට අනුව ජී.පී.එස් තාක්ෂණය ඔස්සේ මෝටර් රථය සොයා ගෙන තිබුණා.\nඑම අවස්ථාව වනවිටත් සැකකාර තරුණයා විසින් මෝටර් රථයෙහි අංක තහඩු සහ වෙනත් උපාංග කිහිපයක් ද ගලවා ඉවත් කර තිබූ බවයි පොලීසිය ප්‍රකාශ කළේ.\nපසුව ඔහු ළඟ තිබී හොරොයින් ග්‍රෑම් 1 යි මිලිග්‍රෑම් 800 ක් ද සොයා ගෙන තිබුණා.\nමේ අතර, මාතර - දෙයියන්දර - දෙනගම ප්‍රදේශයේදී අත්අඩංගුවට ගත් කෝටි 70කට අධික පමණ වටිනාකමකින් යුත් කිලෝග්‍රෑම් 75 කට ආසන්න හෙරොයින් තොගය, මිදිගම - දොස්තරවත්ත ප්‍රදේශයේ ඉඩමක සඟවා තිබූ බවට අනාවරණ වී තිබෙනවා.\nපෙබරවාරි 24 වනදා මෙම ඉඩමේ සඟවා තිබූ හොරොයින් කිලෝග්‍රෑම් 45 ක් පොලිසිය සොයා ගත්තා.\nඅද සොයා ගත් හොරොයින් තොගය දැනට විදේශ රටකට පළා ගොස් සිටින මත්කුඩු ජාවාරම්කරුවෙකු වන නඳුන් චින්තක හෙවත් හරක් කටා ට අයත් බවටයි පොලීසිය ප්‍රකාශ කළේ. සිද්ධියට අදාළව අත්අඩංගුවට ගත් යුවල මහනුවර සහ මීගමුව ප්‍රදේශයේ පදිංචිකරුවන්.",
       "URL": "https://www.hirunews.lk/264958/කොළඹ-හතේ-විහාරස්ථානයක-හිමිනමකගේ-සුපිරි-මෝටර්-රථයක්-සොරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2097"
}