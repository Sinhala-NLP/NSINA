{
       "Source": "hirunews",
       "Timestamp": "Friday, 19 May 2017 - 13:58",
       "Headline": "වෛද්‍ය වර්ජනය දීර්ඝ කිරීමේ බලය ශාඛා සමිතිවලට පවරයි",
       "News Content": "රජයේ වෛද්‍ය නිලධාරීන්ගේ සංගමය විසින් ලබන සඳුදා ක්‍රියාත්මක කිරීමට නියමිත වරුවක වැඩවර්ජනය දිනක වර්ජනයක් දක්වා දික් කිරීමේ බලය එම සංගමය විසින් සිය ශාඛා සමිති වෙත පවරා තිබෙනවා.\nඅද විධායක කමිටුව රැස්වූ අවස්ථාවේ මෙම තීරණය ගත් බවයි රජයේ වෛද්‍ය නිලධාරීන්ගේ සංගමයේ සංස්කාරක වෛද්‍ය නලින්ද හේරත් සඳහන් කළේ.\nඅන්තර් විශ්වවිද්‍යාලයීය ශිෂ්‍ය බල මණ්ඩලයේ සයිටම් විරෝධී පෙළපාලියට පොලීසිය එල්ල කළ කඳුළු ගෑස් ප්‍රහාරයට විරෝධය පළ කරමින් ලබන සඳුදා වරුවක වර්ජනයක නිරතවන බව රජයේ වෛද්‍ය නිලධාරීන්ගේ සංගමය මීට  පෙර නිවේදනය කළා.",
       "URL": "https://www.hirunews.lk/161679/වෛද්‍ය-වර්ජනය-දීර්ඝ-කිරීමේ-බලය-ශාඛා-සමිතිවලට-පවරයි",
       "Category": "Local News",
       "Parent URL": "https://www.hirunews.lk/local-news.php?pageID=4510"
}