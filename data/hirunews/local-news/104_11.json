{
       "Source": "hirunews",
       "Timestamp": "Saturday, 12 August 2023 - 10:05",
       "Headline": "විදෙස්  ජාතික දරුවන් අපයෝජනය කළ සංචාරක මගපෙන්වන්නකු  සොයා විමර්ශන",
       "News Content": "කැනඩා ජාතික  දරුවන් දෙදෙනකු  හට ලිංගික අතවර කළ සංචාරක මගපෙන්වන්නකු  සොයා කොස්ගොඩ පොලීසිය විමර්ශන ආරම්භ කර තිබෙනවා.\nකැනඩා ජාතික16 හැවිරිදි ගැහැනු දරුවකු සහ පිරිමි දරුවකු ඔවුන්ගේ පියා සමඟ මෙරට සංචාරයකට පැමිණ තිබෙනවා.\nඑම සංචාරය අතරතුරදී කොස්ගොඩ සිට ගාලු කොටුව නැරඹීම සඳහා වෑන් රථයකින් ගමන් කළ අවස්ථාවේදී මෙම සංචාරක මගපෙන්වන්නා විසින් මෙම ලිංගික අපයෝජනය සිදුකර ඇති බව පොලිසිය පවසනවා.\nමෙම දරුවන්ට ලිංගික අතවර කළ  කොස්ගොඩ සම්පත් නැමති සංචාරක මගපෙන්වන්නා  මේ වන විට ප්‍රදේශයෙන් පලාගොස් සැඟව සිටින බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/344542/විදෙස්-ජාතික-දරුවන්-අපයෝජනය-කළ-සංචාරක-මගපෙන්වන්නකු-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=104"
}