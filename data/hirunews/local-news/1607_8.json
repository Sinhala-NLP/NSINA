{
       "Source": "hirunews",
       "Timestamp": "Monday, 25 October 2021 - 11:16",
       "Headline": "කෙන්ට් යුද නෞකාව දිවයිනෙන් පිටව යයි",
       "News Content": "නාවික අභ්‍යාසයක නිරතවීමෙන් පසු බ්‍රිතාන්‍ය රාජකීය නාවික හමුදාවට අයත් කෙන්ට් යුද නෞකාව දිවයිනෙන් පිටත්ව ගොස් තිබෙනවා.\nමීටර 133ක් දිගැති මීටර 16ක් පළල බ්‍රිතාන්‍ය නාවික හමුදාවේ අග්නිදිග ආසියානු බලකායට අයත් මෙම නෞකාව ඊයේ දිනයේ කොළඹට වරාය වෙත සේන්දු වුණේ, බංග්ලාදේශයේ චිතගොන් වරායේ සිටයි.\nකෙන්ට් යුද නෞකාව ගුවන් යානා සහ නෞකා නාශක මිසයිල මෙන්ම සබ්මැරීන නාශක ටෝපිඩෝවලින් සන්නද්ධයි.\nඑම නෞකාවේ අණදෙන නිලධාරි කමාන්ඩර් මැතිව් සයික්ස් සහ ශ්‍රී ලංකා නාවික හමුදා නියෝජ්‍ය මාණ්ඩලික ප්‍රධානී රියර් අද්මිරාල් උපුල් ද සිල්වා අතර හමුවක් ද පවත්වා තිබෙනවා.\nබටහිර නාවික විධාන මූලස්ථානයේදී, එම හමුව පැවති බව නාවික හමුදා මාධ්‍ය අංශය සඳහන් කළා.",
       "URL": "https://www.hirunews.lk/285987/කෙන්ට්-යුද-නෞකාව-දිවයිනෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=1607"
}