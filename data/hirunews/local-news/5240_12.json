{
       "Source": "hirunews",
       "Timestamp": "Monday, 21 December 2015 - 13:17",
       "Headline": "කැසිනෝ රජා සමුගනියි",
       "News Content": "ඔස්ට්‍රේලියාවේ ප්‍රකට මෙන්ම කෝටිපති ව්‍යාපාරිකයකු වන ජේම්ස් පැකර් සුප්‍රකට ක්‍රවුන් සමාගමේ අධ්‍යක්ෂ ධුරයෙන් ඉල්ලා අස්වී තිබෙනවා.\nඔහුගේ මෙම තීරණයත් සමග ක්‍රවුන් සමාගමේ පහත බැස තිබු කොටස්වල මිළ ද සීග්‍රයෙන් ඉහළගොස් ඇති බවයි විදෙස් පුවත් සේවාවල දැක්වෙන්නේ.\nඅදාළ සමාගමේ සභාපති ධුරයට පත්වී මාස 4 කට පසුව ඔහු මෙම තීරණය ගැනීම විශේෂත්වයක්.\nආසියානු කලාපීය රටවල් රැසක කැසිනෝ ව්‍යාපාර හිමි ක්‍රවුන් සමාගමේ ආදායම පසුගිය මාස කිහිපය තුල පහත බැස තිබුනා.\nශ්‍රී ලංකාවේ කැසිනෝ ව්‍යාපාරයක් ආරම්භ කරන බවට ද ජේම්ස් පැකර් මීට පෙර ප්‍රකාශකර තිබුනා.\nඒ හේතුවෙන් ලංකාව තුල නිර්මාණය වුයේ දැඩි මතබේධාත්මක තත්වයක්.\nනිවේදනයක් නිකුත් කරමින් ජේම්ස් පැකර් අද සිය ඉල්ලා අස්වීමේ තීරණය ප්‍රසිද්ධියට පත්කර තිබෙනවා.\nඔහු ක්‍රවුන් සමාගමේ ඩොලර් බිලියන 9 ක වටිනාකමින් සියයට 53 කට හිමිකම් කියනවා.\nකෝටිපති ව්‍යාපාරිකයා සිය තීරණයට හේතුවක් මෙතෙක් නිශ්චිතව හෙළිකර නැහැ.\nකෙසේවෙතත් සිඩ්නි / මෙල්බර්න් සහ ලාස් වේගාස් නගරවල සංවර්ධන ව්‍යාපෘති රැසකට සිය ශක්තිය යෙදවීමට අපේක්ෂා කරන බව ජේම්ස් පැකර් ප්‍රකාශකර තිබෙනවා.",
       "URL": "https://www.hirunews.lk/122517/කැසිනෝ-රජා-සමුගනියි",
       "Category": "Local News",
       "Parent URL": "https://www.hirunews.lk/local-news.php?pageID=5240"
}