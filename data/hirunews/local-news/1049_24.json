{
       "Source": "hirunews",
       "Timestamp": "Sunday, 03 July 2022 - 13:32",
       "Headline": "ලබන සතියේ පාසල් පැවැත්වීම පිළිබඳ විශේෂ සාකච්ඡාවක්",
       "News Content": "පවතින ඉන්ධන අර්බුදය හමුවේ පාසල් කටයුතු පවත්වාගෙන යාම සම්බන්ධයෙන් විශේෂ සාකච්ඡාවක් අධ්‍යාපන බලධාරීන් අතර මේ වනවිට (03) පැවැත්වෙනවා.\nමාර්ගගත ක්‍රමය ඔස්සේ පැවැත්වෙන මෙම සාකච්ඡාවට අධ්‍යාපන අමාත්‍යවරයා, අමාත්‍යාංශ ලේකම්වරුන් මෙන්ම පළාත් අධ්‍යාපන අධ්‍යක්ෂවරුන් ඇතුලු පාසල් බලධාරීන් එක්ව සිටිනවා.\nඑහිදී පසුගිය සතියේ පාසල් අධ්‍යයන කටයුතු ක්‍රියාත්මක වූ ආකාරය ද විශ්ලේෂණය කෙරෙනු ඇති.\nපවතින ඉන්ධන හිඟය හමුවේ පසුගිය සති දෙකේම කොළඹ හා තදාසන්න නගරවල පාසල්වල අධ්‍යයන කටයුතු ක්‍රියාත්මක වූයේ නැහැ.\nඑහෙත් ග්‍රාමීය පාසල් පැවැත්වීම පිළිබඳ තීරණය කිරීමේ බලය විදුහල්පතිවරුන්ට පවරා තිබූ අතර, ඒ අනුව බොහෝ ග්‍රාමීය පාසල්වල ඉගැන්වීම් කටයුතු ක්‍රියාත්මක වුණා.",
       "URL": "https://www.hirunews.lk/308909/ලබන-සතියේ-පාසල්-පැවැත්වීම-පිළිබඳ-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1049"
}