{
       "Source": "hirunews",
       "Timestamp": "Wednesday, 16 August 2023 - 9:08",
       "Headline": "දුම්රියක ගැටී පුද්ගලයෙකු ජිවීතක්ෂයට",
       "News Content": "රාගම දුම්රිය ස්ථානය අසල දී කොළඹ කොටුව සිට මහනුවර බලා ධාවනය වූ සීඝ්‍රගාමී දුම්රියක ගැටී පුද්ගලයෙකු මියගොස් තිබෙනවා.\nමෙම අනතුර සිදුව ඇත්තේ දුම්රිය ගේට්ටුව වසා තිබිය දී පාපැදියක් තල්ලු කරමින් දුම්රිය හරස් මාර්ගය හරහා ගමන් කරන විට සීඝ්‍රගාමී දුම්රියේ ගැටීමෙන් බවයි වාර්තා වන්නේ.\nඑම පුද්ගලයා රාගම රෝහලට ඇතුළත් කර ප්‍රතිකාර ලබමින් සිටින විට මිය ගොස් තිබෙනවා.\nපොලිසිය වැඩිදුරටත් පැවසුවේ මියගිය පුද්ගලයා වයස අවුරුදු 35ත් 40ත් අතර පසුවන පුද්ගලයෙක් බවත් තවමත් අනන්‍යතාවය හෙළි වී නොමැති බව හා වැඩිදුර පරීක්ෂණ රාගම පොලිසිය සිදු කරන බවයි.",
       "URL": "https://www.hirunews.lk/344973/දුම්රියක-ගැටී-පුද්ගලයෙකු-ජිවීතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=94"
}