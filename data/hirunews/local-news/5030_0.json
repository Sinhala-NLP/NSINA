{
       "Source": "hirunews",
       "Timestamp": "Friday, 27 May 2016 - 15:13",
       "Headline": "හොරොව්පතාන පොලිස් ස්ථානාධිපතිවරයාගේ දියණිය ඝාතනය කළ සැකකරු රිමාන්ඩ්",
       "News Content": "හොරොව්පතාන පොලිස් ස්ථානාධිපතිවරයාගේ විසි හැවිරිදි දියණියට පිහියකින් ඇන ඝාතනය කිරීම සහ ස්ථානාධිපතිවරයාගේ බිරිදට තුවාල කිරීමේ සිද්ධිය සම්බන්ධයෙන් අත්අඩංගුවට ගත් සැකකරු ජූනි මස 02 වන දා දක්වා  අද රක්ෂිත බන්ධනාගාරගත කෙරුණා.\nඒ අනුරුධපුර ප්‍රධාන මහේස්ත්‍රාත් හර්ෂණ කැකුනවෙල හමුවට අද ඉදිරිපත් කිරීමෙන් අනතුරුවයි.\n24 හැවිරිදි සැකකරු නෙකටුනුවැව -  පලූගොල්ලෑව ප්‍රදේශයේ පදිංචි පුද්ගලයෙකු වන අතර ඔහු හොරොව්පතාන ස්ථානාධිපතිවරයාගේ මිය ගිය දියණියගේ සැමියායි.\nසිද්ධියෙන් තුවාල ලැබු ස්ථානාධිපතිවරයාගේ බිරිද මේ වන විට අනුරාධපුර ශික්ෂණ රෝහලේ ප්‍රතිකාර ලබන බව සදහන්.\nපසුගිය 25 වන දා අපරාධය සිදු කර පලා ගොස් වස පානය කර සිටියදී ඊයේ පොලිස් අත්අඩංගුවට පත්ව, රක්ෂිත බන්ධනාගාර ගත කෙරුණු මෙම සැකකරු බන්ධනාගාර නිලධාරීන්ගේ ආරක්ෂාව යටතේ ගලෙන්බිදුනුවැව රෝහලේ ප්‍රතිකාර ලබන බව ද වාර්තා වනවා.",
       "URL": "https://www.hirunews.lk/134162/හොරොව්පතාන-පොලිස්-ස්ථානාධිපතිවරයාගේ-දියණිය-ඝාතනය-කළ-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5030"
}