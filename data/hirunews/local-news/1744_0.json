{
       "Source": "hirunews",
       "Timestamp": "Thursday, 19 August 2021 - 14:26",
       "Headline": "මංගල සෙමින් නමුත් සුව අතට",
       "News Content": "කොරෝනා වෛරසය ආසාදනය වීම හේතුවෙන් කොළඹ පෞද්ගලික රෝහලක ප්‍රතිකාර ලබන, හිටපු අමාත්‍ය මංගල සමරවීර ඉතා සෙමින්, නමුත් සුව අතට හැරෙමින් සිටින බවයි වාර්තා වන්නේ.\nඔහුගේ රෝගී තත්ත්වය සම්බන්ධයෙන්, හිරු ප්‍රවෘත්තී කළ විමසීමකට ප්‍රතිචාර දැක්වූ විශේෂඥ වෛද්‍ය ප්‍රියංකර ජයවර්ධන කියා සිටියේ, හිටපු අමාත්‍යවරයා රෝහල්ගත කෙරෙන අවස්ථාවේදී ඉතාමත් බරපතල තත්ත්වයේ පසු වූ බවයි.\nහුස්ම ගැනීමේ දැඩි අපහසුතාවයකින් පෙළුණු හිටපු අමාත්‍ය මංගල සමරවීර කොළඹ පෞද්ගලික රෝහලකට ඇතුළත් කෙරුණේ නිවසේ දින දහයක් පමණ ප්‍රතිකාර ලබා ගැනීමෙන් පසුව මතු වූ සංකූලතා හේතුවෙන්.\nකෙසේ වෙතත්, හිටපු අමාත්‍යවරයාගේ සෞඛ්‍ය තත්ත්වය තව දුරටත්, ක්‍රම ක්‍රමයෙන් යහපත් වනු ඇති බවට විශේෂඥ වෛද්‍ය ප්‍රියංකර ජයවර්ධන විශ්වාසය පළ කරනවා.",
       "URL": "https://www.hirunews.lk/280111/මංගල-සෙමින්-නමුත්-සුව-අතට",
       "Category": "Local News",
       "Parent URL": "https://www.hirunews.lk/local-news.php?pageID=1744"
}