{
       "Source": "hirunews",
       "Timestamp": "Tuesday, 03 October 2017 - 16:00",
       "Headline": "මාර්ගයක් ප්‍රතිසංස්කරණය කරන්නැයි ඉල්ලා විරෝධතාවක් (ඡායාරූප)",
       "News Content": "වසර 40 කට වැඩි කාලයක් තම මාර්ගය පිළිසකර නොකළ බවට චෝදනා කරමින් නෙළුව පැලවත්ත ප්‍රදේශවාසීන් පිරිසක් අද විරෝධතාවක නිරතවුනා.\nමොරවක කොළඹ මාර්ගයේ පැලවත්ත 13 කණුව ප්‍රදේශයේදී ඔවුන් මෙම විරෝධතාව පැවැත්වු බවයි අප වාර්තාකරු සඳහන් කළේ.\n13 කණුවෙන් හැරී බදුරලිය දක්වා දිවෙන බොරලුගොඩ මාර්ගය සංවර්ධනය කිරීමට දශක හතරක පමණ කාලයක් තුල කිසිදු දේශපාලනඥයෙක් හෝ වගකිව යුතු බලධාරියෙකු කටයුතු නොකළ බව ප්‍රදේශවාසීන්ගේ චෝදනාව වනවා.\nරජයෙන් මුදල් ලබාදුන්න ද කොන්ත්‍රාත් සමාගම් විසින් මාර්ගය ප්‍රතිසංස්කරණය කිරීම පැහැරහැර ඇති බවට ද ඔවුන් චෝදනා කරනවා.\nමාර්ගය කඩිනමින් සංවර්ධනය කරන බවට කොන්ත්‍රාත් සමාගම විසින් ලිඛිතව උද්ඝෝෂකයන්ට පොරොන්දුවීමෙන් පසු ඔවුන් විසිර ගොස් තිබෙනවා.\nඅප වාර්තාකරු සඳහන් කළේ මෙම විරෝධතාව හේතුවෙන් පැය  5 ක පමණ කාලයක් මාර්ගයේ ගමනාගමනය ඇණහිට තිබු බවයි.\nඡායාරූප - නෙළුව රනිල් ප්‍රියංක",
       "URL": "https://www.hirunews.lk/172477/මාර්ගයක්-ප්‍රතිසංස්කරණය-කරන්නැයි-ඉල්ලා-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4290"
}