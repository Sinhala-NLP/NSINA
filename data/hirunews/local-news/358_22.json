{
       "Source": "hirunews",
       "Timestamp": "Tuesday, 09 May 2023 - 8:06",
       "Headline": "මැයි මුල් සතියේ පමණක් ඩෙංගු රෝගීන් 1,896ක් වාර්තා වෙයි",
       "News Content": "මැයි මාසයේ මුල් සතියේ දී ඩෙංගු රෝගීන් 1,896 දෙනෙකු මෙරටින් වාර්තා වී තිබෙනවා.\nඉන් වැඩිම පිරිසක් බස්නාහිර පළාතෙන් වාර්තා වී ඇති බවයි සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන කියා සිටියේ.\nකෙසේ වෙතත් පසුගිය මස අවසන් සතියට සාපේක්ෂව මේ මාසයේ මුල් සතිය තුළ ගම්පහ දිස්ත්‍රික්කයේ ඩෙංගු රෝගීන්ගේ අඩුවක් දක්නට ලැබෙන බවයි ඔහු ප්‍රකාශ කළේ.\nකොළඹ, ගම්පහ වැනි වැඩි වශයෙන් රෝගීන් වාර්තා වන දිස්ත්‍රික්ක මූල් කරගනිමින් විශේෂ ඩෙංගු මර්දන වැඩසටහන් ක්‍රියාත්මක කෙරෙන අතර සෞඛ්‍ය සේවා අධ්‍යක්ෂ ජනරාල්වරයා ජනතාවගෙන් ඉල්ලා සිටියේ මෝසම් වැසි හමුවේ නිවෙස් හා ඒ අවට පිරිසිදුව තබා ගන්නා ලෙසයි.",
       "URL": "https://www.hirunews.lk/334653/මැයි-මුල්-සතියේ-පමණක්-ඩෙංගු-රෝගීන්-1896ක්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=358"
}