{
       "Source": "hirunews",
       "Timestamp": "Wednesday, 09 August 2023 - 18:22",
       "Headline": "ධනිෂ්ක ගුණතිලගේ ඇප කොන්දේසි ලිහිල් කිරීමට එරට අධිකරණයෙන් තීරණයක් (වීඩියෝ)",
       "News Content": "ඔස්ට්‍රේලියාවේදී ස්ත්‍රී දූෂණ සිද්ධියක් සම්බන්ධයෙන් චෝදනා එල්ලවී සිටින ශ්‍රී ලංකා ක්‍රිකට් ක්‍රීඩක ධනිෂ්ක ගුණතිලක හට තවත් ලිහිලක් ලබාදීමට එරට අධිකරණය තීරණය කර තිබෙනවා.\nඔස්ට්‍රේලියානු මාධ්‍ය මෙම සිදුවීම වාර්තා කර ඇත්තේ එය ධනිෂ්ක ගුණතිලක ලද ජයග්‍රහණයක් ලෙසයි.\nඒ අනුව මෙම ලිහිල හරහා ධනිෂ්ක ගුණතිලක හට ඔස්ට්‍රේලියාව තුළ සංචාරය කිරීමට අවසර හිමිවී තිබෙනවා.\nමෙලෙස සංචාරයන් හි නිරතවීමේදී ධනිෂ්ක ඔස්ට්‍රේලියාව තුළ ගුවන් සංචාරයන් හි නිරත වීමට ද අවසර ලැබී තිබෙනවා.\nඑක් මාසයකදී ඔහුට එරට අභ්‍යන්තර ගුවන් සංචාරයන් දෙකක් සිදුකිරීමට ඒ අනුව අවසර හිමි වනවා.\nඅදාළ නඩු විභාගය සිඩ්නි ඩවුනින් සෙන්ටර් අධිකරණයේදී විභාගයට ගත් අවස්ථාවේදී ඔහුට එරෙහි ඇප කොන්දේසි ලිහිල් කිරීමට මෙලෙස අධිකරණය තීරණය කරනු ලැබුවා.\nඑහිදී වැඩිදුරටත් අධිකරණය විසින් නියෝග කර ඇත්තේ ඔහු ඕස්ට්‍රේලියාව තුළ සංචාරය කිරීමට අදහස් කරන්නේ නම් තම සංචාරයේ කාලසීමාව, ස්ථානය සහ ගමන් මාර්ගය අවම වශයෙන් පැය 48 කට පෙර පොලිසිය දැනුවත් කරන ලෙසටයි.\nකෙසේ වෙතත් ධනුෂ්ක ගුණතිලකට සතියකට තුන් වතාවක් පොලීසිය හමුවේ පෙනී සිටීමේ නියෝගය තවදුරටත් ක්‍රියාත්මක වනවා.",
       "URL": "https://www.hirunews.lk/344241/ධනිෂ්ක-ගුණතිලගේ-ඇප-කොන්දේසි-ලිහිල්-කිරීමට-එරට-අධිකරණයෙන්-තීරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=111"
}