{
       "Source": "hirunews",
       "Timestamp": "Tuesday, 24 November 2020 - 9:55",
       "Headline": "ලොව වැඩිම වාර ගණනක් භාවිත කළ වචනය ”කොරෝනා”",
       "News Content": "මේ වසරේ වැඩිම වාර ගණනක් ලොව භාවිත කළ වචනය බවට “කොරෝනා වෛරස්” පත්ව තිබෙනවා.\nඔක්ස්ෆර්ඩ් ඉංග්‍රීසි ශබ්ද කෝෂය සකසන සහ යාවත්කාලීන කරනු ලබන සංවිධානය සෑම වසරකම ලොව වැඩියෙන්ම භාවිත කළ වචනය නම් කරනු ලබනවා.\nමේ වසරේදී එලෙස වචන කිහිපයක් ඔවුන් හඳුනාගෙන ඇති අතර, ඊට ලොක් ඩවුන් සහ වර්ක් ෆ්‍රොම් හෝම් යන වචනද ඇතුළත්.\nමේ අතර ලොව පුරා කොරෝනා ආසාදිතයන් කෝටි හයකට ආසන්න වී තිබෙනවා.\nඑය දැක්වෙන්නේ පන්කෝටි අනූ හතර ලක්ෂ අනූ පන්දහස් පන්සිය හැත්තෑ හතරක් ලෙසයි.\nමරණ සංඛ්‍යාව 14 ලක්ෂ 1,516 ක් ලෙස සටහන් වනවා. ගතවූ පැය විසි හතරේ වැඩිම මරණ සහ ආසාදිතයන් සංඛ්‍යාවක් තවදුරටත් ඇමරිකාවෙන් වාර්තාවන බවයි විදෙස් වාර්තා සඳහන් කළේ.",
       "URL": "https://www.hirunews.lk/255461/ලොව-වැඩිම-වාර-ගණනක්-භාවිත-කළ-වචනය-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2315"
}