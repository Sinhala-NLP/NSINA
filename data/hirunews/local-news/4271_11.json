{
       "Source": "hirunews",
       "Timestamp": "Sunday, 15 October 2017 - 9:41",
       "Headline": "නින්දක් නිසා වව්නියාවේ සිදු වූ අනතුර",
       "News Content": "වව්නියාවේ අනතුරකින් දෙදෙනෙකුට තුවාල (ඡායාරූප)\nයාපනය නුවර ප්‍රධාන මාර්ගයේ වවුනියාව,කුරුදුපිටිය ප්‍රදේශයේදී භාණ්ඩ ප්‍රවාහනය කළ කුඩා ලොරි රථයක් බෝක්කුවකින් පෙරලී සිදුවු අනතුරකින් දෙදෙනෙකු තුවාල ලබා තිබෙනවා.\nඉරට්ටපෙරියකුලම පොලිසිය පැවසුවේ කොළඹ සිට වවුනියාව දක්වා කුලුබඩු ප්‍රවාහනය කළ ලොරි රථයක් අද (15) අලුයම 3.30 ට පමණ මෙලෙස අනතුරට ලක්වූ බවයි.\nරියදුරුට නින්දයාම හේතුවෙන් ලොරි රථය බෝක්කුවේ පැති බැම්ම කඩාගෙන ගොස් ඇළට වැටීමෙන් අනතුරුව, සම්පුර්ණයෙන් පෙරළී තිබුණා.\nලොරි රථයේ රියදුරු හා රිය සහයක අනතුරින් තුවාල ලබා තිබෙනවා.\nඅනතුර සම්බන්ධයෙන් ඉරට්ටපෙරියකුලම පොලිසිය වැඩිදුර පරීක්ෂණ මෙහෙයවයි.\nඡායාරූප - වව්නියාව මාධව කුලසුරිය",
       "URL": "https://www.hirunews.lk/173524/නින්දක්-නිසා-වව්නියාවේ-සිදු-වූ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4271"
}