{
       "Source": "hirunews",
       "Timestamp": "Tuesday, 22 November 2016 - 16:09",
       "Headline": "ගඩොල් කර්මාන්තකරුවන් ඒ - 9 පාර වසයි (ඡායාරූප)",
       "News Content": "පාරම්පරිකව සිදුකළ ගඩොල් කර්මාන්තය සඳහා පස් ප්‍රවාහනය කිරීමට අවසර නොදීමෙන් තම ජීවනෝපාය මාර්ගය අඩාල වී ඇති බව පවසමින් පාතදුම්බර ප්‍රාදේශීය ලේකම් බල ප්‍රදේශයේ ගම්වැසියන් පිරිසක් අද විරෝධතාවක නිරතවුණා.\nඒ, මහනුවර - යාපනය ඒ 9 මාර්ගය අඹතැන්න ප්‍රදේශයෙන් අවහිර කරමින්.\nවිරෝධතාව නිසා මාර්ගයේ ගමනාගමන කටයුතු සම්පූර්ණයෙන්ම අඩාල වුණා.\nඑගොඩවෙල, මෙගොඩවෙල, පොල්ලේගොඩ, කළුගලවත්ත, මොලගොඩයාවත්ත යන පාරම්පරික ගඩොල් කර්මාන්තයේ යෙදෙන ගම්මානවල වැසියන් විරෝධතාවට එක්ව සිටි බවයි එම ස්ථානයට ගිය හිරු වාර්තාකරු සඳහන් කළේ.\nඡායාරූප - මොහොමඩ් ආසික්",
       "URL": "https://www.hirunews.lk/148095/ගඩොල්-කර්මාන්තකරුවන්-ඒ-9-පාර-වසයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4785"
}