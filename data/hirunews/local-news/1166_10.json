{
       "Source": "hirunews",
       "Timestamp": "Monday, 16 May 2022 - 7:32",
       "Headline": "ගෑස් නෞකා දෙකක් මෙම සතියේ දිවයිනට (වීඩියෝ)",
       "News Content": "මෙම සතිය තුළදී මෙරටට ගෑස් රැගත් නෞකා දෙකක් ළඟා වීමට නියමිතව තිබෙනවා.\nඉන් එක් නෞකාවක් අද දින දිවයිනට පැමිණීමට නියමිත අතර එහි ගෑස් මෙටි්‍රක් ටොන් 3700ක් අඩංගු බවයි ලිට්‍රෝ සමාගම සඳහන් කළේ.\nඑමෙන්ම තවත් නෞකාවක් 19 වනදා මෙරටට ළඟා වීමට නියමිතයි. ලිට්‍රෝ ආයතනය පසුගිය සතියේ දැනුම දුන්නේ ගෘහස්ථ ගෑස් තොග නෙැමති බැවින් ජනතාවට පෝලිම් වල රැදී සිටීමෙන් වළකින ලෙසයි.\nකෙසේ වෙතත් අග්‍රාමාත්‍ය රනිල් වික්‍රමසිංහ ට්විටර් පණිවුඩයක් සටහනක් තබමින් කියා සිටියේ ගෑස් තොගයක් සඳහා රජය ගෙවීම් සිදුකර ඇති අතර, එය කඩිනමින් ගොඩබා බෙදාහැරීමට කටයුතු කරන බවයි.\nමේ අතර අද සිට යළිත් ඉන්ධන බෙදා හැරීමේ කටයුතු ආරම්භ කරන බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය ප්‍රකාශ කළා.\nඒ අනුව ඊයේ මෙරටට ළඟා වූ ඩීසල් නෞකාවේ අඩංගු ඩීසල් ද අද සිට බෙදා හැරීම ආරම්භ කරන බවයි එම සංගමයේ සම ලේකම් ශාන්ත සිල්වා සඳහන් කළේ.",
       "URL": "https://www.hirunews.lk/304455/ගෑස්-නෞකා-දෙකක්-මෙම-සතියේ-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1166"
}