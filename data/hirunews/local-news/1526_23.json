{
       "Source": "hirunews",
       "Timestamp": "Tuesday, 30 November 2021 - 17:23",
       "Headline": "මත්පැන් අලෙවිසැලට එල්ල වූ ගම්වැසි විරෝධය",
       "News Content": "කිලිනොච්චිය , පෙරියපරන්තන් ප්‍රදේශයේ මත්පැන් අලෙවිසැලක් විවෘත කිරීමේ සුදානමකට විරුද්ධව ප්‍රදේශවාසීන් පිරිසක් අද (30) කිලිනොච්චිය - කරච්චි ප්‍රාදේශීය ලේකම් කාර්යාලය ඉදිරිපිට විරෝධතාවක නිරත වුණා.\nවිරෝධතාකරුවන් පැවසුවේ, පෙරියපරන්තන් ගම්මානයේ බහුතරයක් ජනතාව කුලී වැඩ කරමින් ජීවත්වන පිරිසක් වන අතර, ප්‍රදේශයේ ව්‍යාපාරිකයින් ජනතාවගේ මුදල් ගැරීම සඳහා මත්පැන් අලෙවිසැළක් විවෘත කිරීමට සූදානම් වන බවයි.\nගම්මානයේ පවුල් 500ක් පමණ ජීවත් වන බවත්, මත්පැන් අලෙවිසැල් විවෘත කිරීම තුළින් ජනතාවගේ ආර්ථික ගැටලු ඉහළ යන බවත් විරෝධතාකරුවන් ප්‍රකාශ කළා.\nපාසල් හා කෝවිල් කිහිපයක් ආසන්නයේ මත්පැන් අලෙවිසැල් විවෘත කිරීම ප්‍රදේශයේ ළමුන්ට ද එය ගැටලුවක් බව‍යි ඔවුන් කියා සිටියේ.\nවිරෝධතාව පැවැත්වෙන ස්ථානයට සුරාබදු නිලධාරීන් පැමිණි අතර, එහිදී විරෝධතාකරුවන් ඔවුන්ට ද විරෝධය දැක්වූවා.\nගැටලුව සම්බන්ධයෙන් සාකච්ඡා මගින් නිසි විසඳුමක් ලබාදෙන බවට කරච්චි ප්‍රාදේශීය ලේකම්වරිය පොරොන්දු වීමෙන් අනතුරුව විරෝධතාවය අවසන් කෙරුණු බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/289639/මත්පැන්-අලෙවිසැලට-එල්ල-වූ-ගම්වැසි-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=1526"
}