{
       "Source": "hirunews",
       "Timestamp": "Tuesday, 19 December 2017 - 14:52",
       "Headline": "දෙවියන් වඳින්න ගිය කාන්තාව අවසන් ගමන් යයි (ඡායාරූප)",
       "News Content": "යාපනයේ වඩුක්කෝඩෙයි ප්‍රදේශයේ කාන්තාවක් සිය දරුවා සමග ඊයේ (18) සවස කෝවිලට යමින් සිටියදී ඔවුන් ගමන් ගත් යතුරු පැදිය අනතුරකට ලක්වීම නිසා අදාළ කාන්තාව මියගොස් තිබෙනවා.\nඅනතුරෙන් බරපතල ලෙස තුවාල ලැබූ කාන්තාව යාපනය ශීක්ෂණ  රෝහලට ඇතුළත් කිරීමෙන් පසුවයි මෙලෙස මිය ගොස් තිබෙන්නේ.\nමෙසේ මියගොස් ඇත්තේ යාපනය වඩුක්කෝඩෙයි ප්‍රදේශයේ පදිංචි සුබ්‍රමනියම් තර්මනී නැමති 42 හැවිරිදි තුන් දරු මවක්.\nඇය සිය බාල පිරිමි දරුවා සමග කෝවිලට යමින් සිටියදී මෙම අනතුර සිදුව ඇති අතර තුවාල ලත් හත් හැවිරිදි එම දරුවාද යාපනය ශීක්ෂණ රෝහලේ ප්‍රතිකාර ලබමින් සිටියි.\nයාපනය වඩුක්කෝඩෙයි පොලීසිය සිද්ධිය පිළිබදව පරීක්ෂණ පවත්වනවා.\nවව්නියාව - දිනසේන රතුගමගේ",
       "URL": "https://www.hirunews.lk/178781/දෙවියන්-වඳින්න-ගිය-කාන්තාව-අවසන්-ගමන්-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4165"
}