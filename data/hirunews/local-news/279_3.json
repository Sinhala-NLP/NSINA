{
       "Source": "hirunews",
       "Timestamp": "Saturday, 10 June 2023 - 23:03",
       "Headline": "නෙදර්ලන්තය සමග පළමු පුහුණු තරගය 13 වනදා",
       "News Content": "ලෝක කුසලානයට සුදුසුකම් ලැබීමේ තරගාවලිය සදහා අද සිම්බාබ්වේ බලා පිටත්ව ගිය ශ්‍රී ලංකා ක්‍රිකට් කණ්ඩායම ලබන 13 වනදා නෙදර්ලන්තය සමග පළමු පුහුණු තරගයට එක්වනවා.\nඑසේම, ඇමෙරිකා එක්සත් ජනපද කණ්ඩායම සමග 15 වනදා පුහුණු තරගයකට එක්වන ශ්‍රී ලංකා පිල පළමු නිල තරගයට සහභාගි වන්නේ ජුනි 19 වනදායි.\nඑක්සත් අරාබි එමීර් රාජ්‍ය කණ්ඩායම සමග එම තරගය පැවැත්වෙන අතර, ජුනි 23 ඕමානය සමග මෙන්ම, 25 වනදා අයර්ලන්තය සමග ද ශ්‍රී ලංකාව තරග කරනවා.\nස්කොට්ලන්ත ශ්‍රී ලංකා තරගය පැවැත්වෙන්නේ ජුනි 27 වනදායි.\nසහභාගි වන කණ්ඩායම් අතර සමස්ත තරගාවලිය පුරා තරග 34 ක් පැවැත්වෙන අතර, අවසන් තරගය ජූලි 9 වනදා හරාරේ හි දී පැවැත්වීමට නියමිතයි.\nඅවසන් තරගයට එක්වන කණ්ඩායම් දෙකම ලෝක කුසලාන තරගාවලියට සුදුසුකම් ලබා ගනු ඇති.",
       "URL": "https://www.hirunews.lk/337585/නෙදර්ලන්තය-සමග-පළමු-පුහුණු-තරගය-13-වනදා",
       "Category": "Local News",
       "Parent URL": "https://www.hirunews.lk/local-news.php?pageID=279"
}