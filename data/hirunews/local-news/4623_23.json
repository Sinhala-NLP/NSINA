{
       "Source": "hirunews",
       "Timestamp": "Thursday, 09 March 2017 - 7:58",
       "Headline": "කොළඹ සරසවියේ නේවාසිකාගාරයක සිසුන් දෙපිරිසක් අතර ගැටුමක්",
       "News Content": "කොළඹ විශ්වවිද්‍යාලයට අයත් බොරැල්ල - ආනන්ද රාජකරුණා මාවතේ පිහිටි ශිෂ්‍ය නේවාසිකාගාරයක ඊයේ රාත්‍රියේ ඇතිවූ ගැටුමකින් සිසුන් හතරදෙනෙකු තුවාල ලබා කොළඹ ජාතික රෝහලට ඇතුළත් කර තිබෙනවා.\nපොලීසිය සඳහන් කළේ කොළඹ විශ්වවිද්‍යාලයේ ශාස්ත්‍ර පීඨයේ සිසුන් දෙපිරිසක් අතර මෙම ගැටුම ඇතිවී ඇති බවයි.\nගැටුම හේතුවෙන් එම නේවාසිකාගාරය තාවකාලිකව වසා දැමූ බවයි බොරැල්ල පොලීසියේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nමේ අතර කොළඹ විශ්වවිද්‍යාලය තුළද ඊයේ පස්වරුවේ ඇතිවූ ගැටුමකින් තුවාල ලැබූ සිසුවෙකුද කොළඹ ජාතික රෝහලට ඇතුළත් කර තිබෙනවා.",
       "URL": "https://www.hirunews.lk/156417/කොළඹ-සරසවියේ-නේවාසිකාගාරයක-සිසුන්-දෙපිරිසක්-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4623"
}