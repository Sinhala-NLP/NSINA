{
       "Source": "hirunews",
       "Timestamp": "Tuesday, 20 April 2021 - 15:21",
       "Headline": "අද පස්වරු හතරේ සිට කොච්චිකඩේ දේවස්ථානය අවට රථවාහන සැළැස්මක්",
       "News Content": "කොළඹ - කොච්චිකඩේ ශාන්ත අන්තෝනි දේවස්ථානයේ පැවැත්වීමට නියමිත විශේෂ දේව මෙහෙයට අදාළව අද පස්වරු හතරේ සිට හෙට දහවල් 12 දක්වා දේවස්ථානය අවට මාර්ග කිහිපයක ගමනාගමනය සීමා කර තිබෙනවා.\nඑම කාලසීමාව තුළ විශාල බැතිමතුන් පිරිසක් දේවස්ථානය වෙත පැමිණීමට අපේක්ෂා කරන බැවින් කොළඹ රථවාහන කොට්ඨාසය මගින් මෙලෙස විශේෂ රථවාහන සැළැස්මක් ක්‍රියාවට නංවන බවයි පොලිස් මාධ්‍ය කොට්ඨාසය නිවේදනය කළේ.\nඒ අනුව ශාන්ත අන්තෝනි මාවතට ජින්තු පිටිය වටරවුමේ සිට කොච්චිකඩේ පල්ලිය දෙසට ඇතුලුවීම සහ පිටවීම සීමා කෙරෙනු ඇති.\nරාමනාදන් මාවතට, හෙට්ටියාවත්ත හන්දියේ සිට කොච්චිකඩේ පල්ලිය දෙසට ඇතුලුවීම සහ පිටවීම සීමා කෙරෙන අතර, ක්‍රිස්ටි පෙරේරා මාවතේද ගමනාගමනය සීමා කරන බවයි පොලිස් මාධ්‍ය කොට්ඨාසය නිවේදනය කළේ.",
       "URL": "https://www.hirunews.lk/268986/අද-පස්වරු-හතරේ-සිට-කොච්චිකඩේ-දේවස්ථානය-අවට-රථවාහන-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=2008"
}