{
       "Source": "hirunews",
       "Timestamp": "Wednesday, 13 October 2021 - 7:55",
       "Headline": "මහ කන්නයේ පොහොර බෙදීම අද සිට (වීඩියෝ)",
       "News Content": "මෙවර මහ කන්නයේ වී ගොවීන් සඳහා අවශ්‍ය කාබනික පොහොර බෙදා හැරීමේ වැඩපිලිවෙළ අදින් ආරම්භ කරන බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nරාජ්‍ය අමාත්‍ය ශෂීන්ද්‍ර රාජපක්ෂ සමඟ ගොවිජන සේවා නියෝජ්‍ය කොමසාරිස්වරුන්, දිස්ත්‍රික් කෘෂිකර්ම අධ්‍යක්ෂවරුන් සහ පොහොර නිලධාරීන් ඇතුළු පිරිසක් පසුගිය දා ඊට අදාළ සාකච්ඡාවක් පවත්වා ඇති අතර, එහිදීයි මෙම තීරණය ගනු ලැබුවේ.\nඒ අනුව අම්පාර දිස්ත්‍රික්කයෙන් පොහොර බෙදාහැරීම ආරම්භ කෙරෙන අතර, ඊට සමගාමීව අනෙක් ප්‍රදේශවලද පොහොර බෙදාහැරීමට මෙම සාකච්ඡාවේදී තීරණය වී තිබෙනවා.\nඅම්පාර, අනුරාධපුරය, පොලොන්නරුව, මොණරාගල, ත්‍රිකුණාමලය, මඩකලපුව, හම්බන්තොට, කුරුණෑගල සහ පුත්තලම යන වී වගාව බහුලව සිදු කරන දිස්ත්‍රික්ක සඳහා කාබනික පොහොර බෙදාහැරීමේදී ප්‍රමුඛතාව ලබාදීමටද මෙහිදී තීරණය වී තිබෙනවා.\nකෙසේ වෙතත් පසුගිය දින කිහිපය තුළම ගොවි ජනතාව විරෝධතා දක්වමින් චෝදනා කළේ, තමන්ට රසායනික පොහොර ලබා දෙන ලෙසටයි.",
       "URL": "https://www.hirunews.lk/284846/මහ-කන්නයේ-පොහොර-බෙදීම-අද-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1632"
}