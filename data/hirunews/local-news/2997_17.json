{
       "Source": "hirunews",
       "Timestamp": "Tuesday, 17 December 2019 - 19:29",
       "Headline": "පරාජයෙන් මසකට පසු සජිත් වේදිකාවට",
       "News Content": "ඉදිරි මහ මැතිවරණය ජයග්‍රහණය කිරීම සඳහා නායකත්වය ගැනීමට තමන් සූදානම් බව පාර්ලිමේන්තු මන්ත්‍රී සජිත් ප්‍රේමදාස පවසනවා.\nඔහු මේ බව කියා සිටියේ ජනාධිපතිවරණයේදී තමාට සහය දැක්වූ පාක්ෂිකයින්ට ස්තූතිය පළ කිරීම වෙනුවෙන් සංවිධාන කර ඇති වැඩසටහන් මාලාවේ පළමු වැඩසටහනට කොලොන්නාවේදී අද එක්වෙමින්.\nපාර්ලිමේන්තු මන්ත්‍රී සජිත් ප්‍රේමදාස ජනාධිපතිවරණ පරාජයෙන් මසකට පසු ප්‍රසිද්ධ වේදිකාවකට පැමිණි පළමු අවස්ථාවද මෙය වනවා.\nමේ අතර, මෙම උත්සවයට විරෝධය පළ කරමින් කොලොන්නාව ජනතා පවුර සංවිධානය කොලොන්නාව නගරයේදී අද විරෝධතාවක් සංවිධාන කර තිබුණා.\nඊට එක්වෙමින් අදහස් දැක්වූ සිංහලේ ජාතික සංවිධානයේ සභාපති ඩෑන් ප්‍රියසාද් කියා සිටියේ රට දෙකඩ කිරීමට ගිවිසුම් ගැසූ නායකයින් කොළොන්නාවට පැමිණීමට විරුද්ධ බවයි.",
       "URL": "https://www.hirunews.lk/230453/පරාජයෙන්-මසකට-පසු-සජිත්-වේදිකාවට",
       "Category": "Local News",
       "Parent URL": "https://www.hirunews.lk/local-news.php?pageID=2997"
}