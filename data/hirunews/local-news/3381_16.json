{
       "Source": "hirunews",
       "Timestamp": "Saturday, 27 April 2019 - 12:41",
       "Headline": "සුළි කුණාටුවක් ගැන ධීවරයින්ට රතු එළියක්",
       "News Content": "ශ්‍රී ලංකාවට ගිණිකොණ දෙසින් වන බෙංගාලබොක්කේ ගැඹුරු මුහුදු ප්‍රදේශයේ අද සිට ධීවර සහ නාවික කටයුතුවලින් වළකින ලෙස කාලගුණ විද්‍යා දෙපාර්තමේන්තුව ධීවරයන්ට උපදෙස් ලබාදෙනවා.\nබෙංගාල බොක්කේ වර්ධනය වී ඇති පීඩන අවපාතය ඉදිරි පැය 12 තුල සුළි කුණාටුවක් දක්වා වර්ධනය විය හැකි බවයි එම දෙපාර්තමේන්තුව පෙන්වා දෙන්නේ.\nමෙම පද්ධතිය ශ්‍රී ලංකාවේ නැගෙනහිර වෙළර තීරය ආසන්නයෙන් වයඹ දෙසට ගමන් කර උතුරු තමිල්නාඩු වෙරළ වෙත ගමන් කරනු ඇතැයි ද අපේක්ෂා කෙරෙනවා.\nකෙසේ වෙතත් මේ හේතුවෙන් දිවයිනේ නිරිතදිග කොටසට හෙට සිට වැසි ඇති විය හැකි බවයි කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/215280/සුළි-කුණාටුවක්-ගැන-ධීවරයින්ට-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=3381"
}