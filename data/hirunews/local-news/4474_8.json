{
       "Source": "hirunews",
       "Timestamp": "Monday, 12 June 2017 - 7:07",
       "Headline": "මට්ටක්කුලියේ වෙඩි තැබීමේ සිද්ධියට සැකකරුවෙකු අල්ලයි",
       "News Content": "මට්ටක්කුලිය - රොඩරියෝ ප්‍රදේශයේදී ත්‍රිරෝද රථයකින් ගමන් කළ පුද්ගලයෙකුට වෙඩි තබා ඝාතනය කිරීමේ සිද්ධියට සම්බන්ධ සැකකරුවන්ට ආධාර අනුබල දුන් පුද්ගලයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ වත්තල ප්‍රදේශයේ පිහිටි සිය නිවසේ සිටියදී අවුරුදු 22 ක් වයසැති මෙම සැකකරු ඊයේ අත්අඩංගුවට ගෙන ඇති බවයි.\nමෙම ඝාතනය සඳහා සැකකරුවන් පැමිණි යතුරුපැදිය මොහු විසින් සපයා ඇති බවට චෝදනා එල්ලවනවා.\nතම බිරිඳ සහ දරුවා සමඟ ත්‍රිරෝද රථයකින් ගමන් කරමින් සිටි පුද්ගලයෙකුට වෙඩි තබා ඝාතනය කර තිබුණේ පසුගිය 5 වනදායි.",
       "URL": "https://www.hirunews.lk/163352/මට්ටක්කුලියේ-වෙඩි-තැබීමේ-සිද්ධියට-සැකකරුවෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4474"
}