{
       "Source": "hirunews",
       "Timestamp": "Thursday, 01 October 2020 - 13:50",
       "Headline": "අද අවසන් ගමන් යන ආදරණීය ටෙනී (වීඩියෝ)",
       "News Content": "අභාවප්‍රාප්ත ප්‍රවීන රංගන ශිල්පී ටෙනිසන් කුරේ මහතාගේ දේහය පිළිබඳ අවසන් කටයුතු අද පස්වරු 4ට මොරටුව මෙතෝදිස්ත දේවස්ථාන සුසාන භූමියේදී සිදු කිරීමට නියමිතයි.\nමේ අතර, ටෙනිසන් කුරේ මහතාගේ දේහයට අවසන් ගෞරව දැක්වීමට කලාකරුවන්, දේශපාලනඥයින් ඇතුළු රසිකයන් විශාල පිරිසක් නිවසට පැමිණෙමින් සිටිනවා.\nහදිසි රෝගී තත්ත්වයක් හේතුවෙන් කොළඹ ජාතික රෝහලේ ප්‍රතිකාර ලබමින් සිටියදී ප්‍රවීන රංගන ශිල්පී ටෙනිසන් කුරේ මහතා පසුගිය සඳුදා අභාවප්‍රාප්ත වුණා.\nටෙනිසන් කුරේ මහතාගේ දේහය මොරටුව, විල්ලෝරාවත්ත ප්‍රදේශයේ පිහිටි ඒ මහතාගේ නිවසේ තැන්පත් කර තිබෙන්නේ අඟහරුවාදා සිටයි.\nදේහයට අවසන් ගෞරව දැක්වීමට එදින සිට කලාකරුවන්, දේශපාලනඥයින් ඇතුළු ඔහුගේ රසිකයන් විශාල පිරිසක් ඔහුගේ නිවසට පැමිණෙමින් සිටිනවා.\nටෙනිසන් කුරේ මහතාගේ දේහයට අද පස්වරු තුන වන තෙක් ජනතාවට අවසන් ගෞරව දැක්වීමේ හැකියාව පවතිනවා.",
       "URL": "https://www.hirunews.lk/251550/අද-අවසන්-ගමන්-යන-ආදරණීය-ටෙනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2418"
}