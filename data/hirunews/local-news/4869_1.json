{
       "Source": "hirunews",
       "Timestamp": "Thursday, 22 September 2016 - 7:30",
       "Headline": "ජනතාව ණය බරක සිරවෙලා - ජ.වි.පෙ.",
       "News Content": "පාලකයින් ණය බරක් රටට ඉතිරි කළා සේම, ජනතාවද ණය බරක සිර වී සිටින බව ජනතා විමුක්ති පෙරමුණ පවසනවා.\nඑම පෙරමුණේ පළාත් සභා මන්ත්‍රී සමන්ත විද්‍යාරත්න මේ බව කියා සිටියේ බදුල්ල ප්‍රදේශයේ ඊයේ පැවති ජනහමුවකට එක්වෙමින්.\n‘‘කතිරේ ගහපු මිනිස්සු පාලකයෝ හදලා, ගෙවල් හදලා, වාහන දීලා, පඩි ගෙවලා, දුරකතන අරන් දීලා. ඒ මිනිස්සු ණයට ගෙවල් හදනවා.\nඒ මිනිස්සු ණයට වාහන ගේනවා.\nඉතිං අරුම පුදුම රටක් ඉතිං හැදිලා තියෙනවා.\nඔන්න  ඕකට පාලකයෝ නම් දානවා, එක කාලෙක ඒ වගේ පාලන යුගයකට කියනවා ධාර්මිෂ්ඨ සමාජයක් කියලා.\nතව කාලෙක කියනවා සුබ අනාගතයක් කියලා.\nවර්තමානයේ කියන්නේ යහපාලනේ කියලා මේ ක්‍රමේට.\nදැන් අපේ රට සංවර්ධනය වෙලාද ?\nදැන් මේ මට ළඟදී එක මහත්තයෙක් හම්බෙලා අහනවා, අපේ රටේ සෑහෙන්න වාහන තියෙනවනේ මහත්තයෝ අපේ රටේ ජනතාවට.\nමං කිව්වා ඔව් තියනවා.\nමං ඒ මහත්තයාගෙන් ඇහුවා ඇත්තටම මිනිස්සුන්ටද වාහන තියෙන්නේ කියලා.\nඑයා කියනවා ඔව්.....ඔව්.....අපේ මිනිස්සුන්ට සෑහෙන්න වාහන තියෙනවා, දියුණු වෙලා.\nමං කිව්වා නෑ....අපේ රටේ මිනිස්සුන්ට වාහන අයිති නෑ.\nකාටද දන්නවද මේ රටේ වැඩියෙන්ම වාහන තියෙන්නේ.\nවැඩියෙන්ම වාහන අයිති ලීසිං කොම්පැනිවලට, ෆිනෑන්ස් කොම්පැණිවලට.\nඔය හදපු ගෙවල් වැඩියෙන්ම කාටද දන්නවද අයිති ? ඒවා වැඩියෙන්ම අයිති බැංකුවලට.\nඇයි දන්නවද, ඔප්පුව තියෙන්නේ බැංකුවේ. රට ණය කරපු පාලකයෝ වගේම, අපි අද ණයකාරයෝ බවට පත්වෙලා තියෙනවා.’’",
       "URL": "https://www.hirunews.lk/143526/ජනතාව-ණය-බරක-සිරවෙලා-ජ-වි-පෙ",
       "Category": "Local News",
       "Parent URL": "https://www.hirunews.lk/local-news.php?pageID=4869"
}