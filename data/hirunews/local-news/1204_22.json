{
       "Source": "hirunews",
       "Timestamp": "Thursday, 28 April 2022 - 16:05",
       "Headline": "ශ්‍රී ලංකාවේ සිටින රුසියානු සහ යුක්රේන සංචාරකයන්ගේ වීසා කාලය දීර්ඝ කෙරේ",
       "News Content": "ශ්‍රී ලංකාවට පැමිණ සිටින රුසියානු සහ යුක්රේන සංචාරකයන්ගේ වීසා කාලය අද (28) දිනයේ සිට තවත් මාසයක කාලයක් දක්වා ගාස්තු ගෙවීමකින් තොරව දීර්ඝ කර තිබෙනවා.\nරුසියාව සහ යුක්රේනය අතර වර්ධනය වී ඇති භූ දේශපාලනික අර්බුදය එම රටවලින් මෙරටට පැමිණ සිටින සංචාරකයන්ට නැවත තම මව් රටවල් කරා යාමට නොහැකි වන අයුරින් වර්ධනය වී තිබෙනවා.\nඒ ගුවන් තහනම මෙන්ම එම කලාපයේ ගුවන්යානා මෙහෙයුම් නොකිරීමයි.\nඒ අනුවයි ශ්‍රී ලංකාවේ ආගමන විගමන දෙපාර්තමේන්තුව අදාළ සංචාරකයන්ගේ වීසා කාලය දීර්ඝ කිරීමට මෙම පියවර ගෙන ඇත්තේ.\nමෙම සංචාරකයන්ට තම මව් රටවල් වෙත නැවත යාමේදී කිසිදු බාධාවකින් තොරව ශ්‍රී ලංකා ගුවන්තොටුපලින් පිටත්වීම සඳහා අවශ්‍ය පහසුකම් ද සලසා තිබෙනවා.",
       "URL": "https://www.hirunews.lk/303013/ශ්‍රී-ලංකාවේ-සිටින-රුසියානු-සහ-යුක්රේන-සංචාරකයන්ගේ-වීසා-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1204"
}