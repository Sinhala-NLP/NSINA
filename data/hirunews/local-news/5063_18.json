{
       "Source": "hirunews",
       "Timestamp": "Monday, 02 May 2016 - 13:01",
       "Headline": "මැයි දිනයට පැමිණි බස් රථයකට යටවී සරසවි සිසුවෙකු මරුට",
       "News Content": "කොළඹ පැවති මැයි රැළියට සහභාගිවූ පුද්ගලයින් රැගෙන යමින් තිබූ බස් රථයක ගැටීමෙන් සබරගමු සරසවියේ සිසුවෙකු ඊයේ රාත්‍රියේ ජීවිතක්ෂයට පත්වුණා.\nමාතර - ගන්දර පොලිස් ස්ථානය ඉදිරිපිටදී අදාළ බස් රථයේ ගැටීමෙන් මියගොස් ඇත්තේ ගන්දර - තලල්ල දකුණ ප්‍රදේශයේ පදිංචි 26 හැවිරිදි තරුණයෙක්.\nඅනතුරින් පසු මාතර මහ රෝහලට ඇතුළත් කෙරුණු මොහු අද අලූයම ජීවිතක්ෂයට පත්ව තිබෙනවා.\nඅනතුරෙන් පසු බස් රථයේ රියදුරු පලාගොස් සිටියදී අද උදෑසසන පොලීසිය අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/132225/මැයි-දිනයට-පැමිණි-බස්-රථයකට-යටවී-සරසවි-සිසුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5063"
}