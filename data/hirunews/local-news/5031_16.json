{
       "Source": "hirunews",
       "Timestamp": "Thursday, 26 May 2016 - 12:40",
       "Headline": "සෞඛ්‍ය අමාත්‍යංශයෙන් උපදෙසක්",
       "News Content": "දිවයිනට බලපෑ ආපදා තත්ත්වයෙන් පීඩාවට පත්වූ හැට දහසකට ආසන්න පිරිසක් තවදුරටත් සුබසාධන මධ්‍යස්ථානවල රදවා ඇති බව ආපදා කළමනාකරණ මධ්‍යස්ථානය පවසනවා.\nපීඩාවට පත්වු ජනතාව යලි සිය නිවාසවල පදිංචිවීමේදි එම ස්ථාන නිසි ආකාරයෙන් පිරිසිදු කර ගැනිම ඉතා වැදගත් බව සෞඛ්‍ය අමාත්‍යංශය අවධාරණය කරනවා.\nඒ සදහා සහාය වීමට සුදානම් බවයි සෞඛ්‍ය අමාත්‍යංශය අවධාරණය කරන්නේ.\nසියලු පිරිසිදු කිරිම් කටයුතු සිදු කිරිමේදි අත්වැසුම් භාවිතා කරන ලෙසත් සියලු භාණ්ඩ සෝදා පවිත්‍ර කිරිමට විෂබිෂ නාශක යොදාගන්නා ලෙසත් සෞඛ්‍ය අමාත්‍යංශය ජනතාවට දැනුම් දෙනවා.\nඑමෙන්ම ඒ සදහා පිරිසිදු කිරිමේ ද්‍රව්‍ය ප්‍රදේශයේ සෞඛ්‍ය වෛද්‍ය නිළධාරි කාර්යාලයෙන් හෝ මහජන සෞඛ්‍ය පරික්ෂකවරයාගෙන් ලබාගත හැකියි.\nඋපදෙස් අවශ්‍ය හෝ පැමිණිලි ඇත්නම් දුරකථන අංක 011 307 107 3 යන දුරකථන අංකයට හෝ ෆැක්ස් අංක 0112-686 113 යන අංකයට දැනුම් දිය හැකි බව සෞඛ්‍ය අමාත්‍යංශය නිවේදනය කලා.",
       "URL": "https://www.hirunews.lk/134078/සෞඛ්‍ය-අමාත්‍යංශයෙන්-උපදෙසක්",
       "Category": "Local News",
       "Parent URL": "https://www.hirunews.lk/local-news.php?pageID=5031"
}