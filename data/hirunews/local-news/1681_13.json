{
       "Source": "hirunews",
       "Timestamp": "Sunday, 19 September 2021 - 17:47",
       "Headline": "\"බාර් ඇරලා කඩවල් වහලා\" - කොටුවේ විරෝධතාවක් අතර තුර උණුසුම් තත්ත්වයක් (වීඩියෝ)",
       "News Content": "මත්පැන් අලෙවිසැල් විවෘත කිරීමට අවසර ලබාදීමට හැකියාව පවතින්නේ නම් වෙළඳසැල් විවෘත කිරීමටද ඉඩ ලබාදෙන ලෙස පවසමින් එක්සත් ජාතික ස්වයං රැකියා සංගමය අද කොටුව දුම්රියපොළ ඉදිරිපිට විරෝධතාවක නිරතවුණා.\nවිරෝධතාකරුවන් සමාජ දුරස්ථභාවය පවත්වාගනිමින් මුහුණු ආවරණ ද පැළඳ සිටි අතර, ඇතමුන් සිරුරේ බොහෝ ප්‍රමාණයක් වැසෙන පරිදි ආරක්ෂිත ඇඳුමකින් සැරසී සිටින අයුරු දක්නට ලැබුණා.\nකෙසේ වෙතත් කොටුව පොලිසියේ නිලධාරීන් එම ස්ථානයට පැමිණ විරෝධතාව නතර කරන ලෙසට ප්‍රකාශ කිරීමත් සමඟ එහි උණුසුම් තත්වයක් ඇති වුණා.\nඑහිදී එම සංගමයේ දෙදෙනෙකු පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/282662/බාර්-ඇරලා-කඩවල්-වහලා-කොටුවේ-විරෝධතාවක්-අතර-තුර-උණුසුම්-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1681"
}