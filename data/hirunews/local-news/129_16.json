{
       "Source": "hirunews",
       "Timestamp": "Wednesday, 02 August 2023 - 20:18",
       "Headline": "තවත් ලංගම බස් රථයක් අනතුරට ලක්වෙයි",
       "News Content": "මොණරාගල වැල්ලවාය මාර්ගයේ මදුරුකැටිය ප්‍රදේශයේදී අද(02) පස්වරුවේදී ලංගම බස් රථයක් සහ පුද්ගලික කැබ් රථයක් මුහුණට මුහුණ ලා ගැටී සිදුවූ අනතුරකින් කැබ් රථයේ රියදුරු තුවාල ලබා මොණරාගල දිස්ත්‍රික් මහ රෝහලට ඇතුළත් කර තිබෙනවා.\nමොණරාගල දෙස සිට වැල්ලවාය දෙසට ගමන් කරන ලද බස් රථයක් සහ වැල්ලවාය දෙස සිට මොනරාගල දෙසට ගමන් කරන ලද කැබ් රථයක් මෙලෙස අනතුරට ලක්වී ඇති බවයි වාර්තා වන්නේ.\nමොනරාගල පොලිසිය සඳහන් කළේ කැබ් රථය පැදවූ රියදුරුගේ අපරික්ෂාකාරී රිය ධාවනය නිසා මෙම අනතුර සිදුවී ඇති බවයි.",
       "URL": "https://www.hirunews.lk/343424/තවත්-ලංගම-බස්-රථයක්-අනතුරට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=129"
}