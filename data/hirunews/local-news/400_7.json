{
       "Source": "hirunews",
       "Timestamp": "Friday, 21 April 2023 - 16:29",
       "Headline": "ළමා නිවාසයකින් දැරියන් දෙදෙනෙකු පලායාම ගැන විමර්ශන",
       "News Content": "ගම්පොළ ළමා නිවාසයක පරිවාස නිලධාරින් භාරයේ සිටි දැරියන් දෙදෙනෙකු ඉන් පලායාම සම්බන්ධයෙන් පොලිසිය විමර්ශනයක් ආරම්භ කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ එම ළමා නිවාසයේ පාලිකාව විසින් සිදුකළ පැමිණිල්ලකට අනුව මෙම විමර්ශනය ආරම්භ කර ඇති බවයි.\nවයස අවුරුදු 15 ක පමණ දැරියක සහ වයස අවුරුදු 09 ක දැරියක මෙලෙස ඉන් බැහැරව ගොස් ඇති අතර ඔවුන් ඔවුන් දෙදෙනා සහෝදරියන් බවයි පොලිසිය සඳහන් කළේ.\nමහනුවර මහේස්ත්‍රාත් අධිකරණය විසින් ලබාදුන් නියෝගයකට අනුව මොවුන් පසුගිය 10 වනදා සිට පරිවාස භාරයට පත්කර තිබුණා.",
       "URL": "https://www.hirunews.lk/333084/ළමා-නිවාසයකින්-දැරියන්-දෙදෙනෙකු-පලායාම-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=400"
}