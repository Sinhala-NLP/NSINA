{
       "Source": "hirunews",
       "Timestamp": "Thursday, 06 August 2020 - 15:57",
       "Headline": "ගාල්ල, හබරාදුව, රත්ගම, දෙනියාය සහ හක්මණ මැතිවරණ කොට්ඨාශවල ජයත් පොදුජන පෙරමුණට",
       "News Content": "ගාල්ල - හබරාදුව මැතිවරණ කොට්ඨාශය ඡන්ද 42,497ක් ලබා ගත් ශ්‍රී ලංකා පොදුජන පෙරමුණ ජය ගත්තා.\nඡන්ද 8628 ක් හිමිකර ගත් සමගි ජනබලවේගය එහි දෙවන ස්ථානයට පත්වූ අතර, ජාතික ජනබලවේගයට හිමිවූ ඡන්ද සංඛ්‍යාව 2349 ක්.\nඑක්සත් ජාතික පක්ෂය ඡන්ද 1332ක් හිමිකර ගනිමින් 4 වන ස්ථානයට පත්වුණා.\nමේ අතර, ගාල්ල මැතිවරණ කොට්ඨාශය ද ශ්‍රී ලංකා පොදුජන පෙරමුණ ජයග්‍රහණය කළා.\nඒ ඡන්ද 27,535ක් ලබා ගනිමින්.\nසමගි ජනබලවේගය මෙහිදී ලබා ගත් ඡන්ද සංඛ්‍යාව 18,706ක්.\nජාතික ජනබලවේගය ඡන්ද 4380 ක් ලබා ගනිමින් තුන්වන ස්ථානය හිමිකර ගත් අතර, ප්‍රතිඵල සටහනේ සිව්වන ස්ථානය හිමිවුණේ ඡන්ද 3930 ක් ලබා ගත් එක්සත් ජාතික පක්ෂයටයි.\nමේ අතර, මොනරාගල දිස්ත්‍රික් තේරීම්භාර නිලධාරි ගුණදාස සමරසිංහ හිරු ප්‍රවෘත්ති අංශයට සඳහන් කළේ ඡන්ද ගණනය කිරීම අවසන් අදියරේ පවතින බවයි.\nගාල්ල රත්ගම ආසනයේ ද ජය හිමිවූයේ ශ්‍රී ලංකා පොදුජන පෙරමුණටයි.\nඔවුන් ලබාගත් ඡන්ද සංඛ්‍යාව 38904ක්.\nසමගි ජන බලවේගය ඡන්ද 8596ක් ලබාගෙන තිබෙනවා.\nජාතික ජන බලවේගය රත්ගම ආසනයෙන් ඡන්ද 1993ක් ලබාගෙන ඇති අතර එක්සත් ජාතික පක්ෂයට හිමිවී ඇති ඡන්ද සංඛ්‍යව 1644ක්.\nදෙනියාය ආසනයේ ශ්‍රී ලංකා පොදුජන පෙරමුණට ඡන්ද 51681ක් ලැබී තිබෙනවා.\nසමගි ජන බලවේගයට දෙනියාය ආසනයෙන් හිමිවූ ඡන්ද සංඛ්‍යාව 11619ක්.\nජාතික ජන බලවේගය ඡන්ද 4332ක් ලබාගෙන ඇති අතර එක්සත් ජාතික පක්ෂයට දෙනියාය ආසනයෙන් ඡන්ද 1783ක් ලැබී තිබෙනවා.\nහක්මන ආසනයේ ශ්‍රී ලංකා පොදුජන පෙරමුණට ඡන්ද 52245ක් හිමිවූ අතර සමගි ජන බලවේගයට ඡුන්ද 8701ක් හිමිවුනා.\nජාතික ජන බලවේගයට හක්මන ආසනයෙන් හිමිවූ ඡන්ද සංඛ්‍යාව 3777ක්.\nඑක්සත් ජාතික පක්ෂයට ඡන්ද 936ක් ලැබී තිබෙනවා.",
       "URL": "https://www.hirunews.lk/247229/ගාල්ල-හබරාදුව-රත්ගම-දෙනියාය-සහ-හක්මණ-මැතිවරණ-කොට්ඨාශවල-ජයත්-පොදුජන-පෙරමුණට",
       "Category": "Local News",
       "Parent URL": "https://www.hirunews.lk/local-news.php?pageID=2536"
}