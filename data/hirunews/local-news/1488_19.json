{
       "Source": "hirunews",
       "Timestamp": "Friday, 17 December 2021 - 6:37",
       "Headline": "ලිට්‍රෝ ගෑස් සාම්පල නියමිත ප්‍රමිතියට අනුකූල නො වන බවට රාජ්‍ය අමාත්‍ය ලසන්ත අලගියවන්නගෙන් ප්‍රකාශයක් (වීඩියෝ)",
       "News Content": "මීට දින හතරකට පෙර දිවයිනට පැමිණි ගෑස් නෞකාවේ අඩංගු ගෑස් සාම්පලවල ගැටලුවක් පවතින බව පාරිභෝගික කටයුතු අමාත්‍ය ලසන්ත අලගියවන්න ඊයේ රාත්‍රියේ විකාශය වූ හිරු ටී වී බලය වැඩසටහනට එක්වෙමින් පිළිගත්තා.\nමෙම නව ගෑස් සංචිතය අඩංගු නෞකාවේ සාම්පල පිළිබද රසායනාගාර පරීක්ෂණ වාර්තාව ප්‍රමිති ආයතනය වෙත ලබා දුන් බව  පාරිභෝගික කටයුතු පිළිබඳ අධිකාරිය ප්‍රකාශ කළා.\nඑම අධිකාරිය සඳහන් කළේ, වාර්තාව සම්බන්ධයෙන් අවසන් තිරණයක් ගන්නා තෙක් එම නෞකාවේ ද ගෑස් තොග නිදහස් කිරීමට කිසිදු අවසරයක් ලබා දී නොමැති බවයි.\nපසුගිය සෙනසුරා දා මෙරටට පැමිණි ප්‍රමිතියෙන් තොර ගෑස් අඩංගු නෞකාවේ ගෑස් ගොඩබෑමෙන් වලකින  ලෙස පාරිභෝගික සේවා අධිකාරිය ලිට්රෝ සමාගමට නිල වශයෙන් දැනුම් දී තිබුණ ද අදාළ ගෑස් නෞකාව තවදුරටත් උස්වැටකෙයියාව මුහුදු තීරයේ නැංඟු‍රම් ලා තිබෙනවා.",
       "URL": "https://www.hirunews.lk/291279/ලිට්‍රෝ-ගෑස්-සාම්පල-නියමිත-ප්‍රමිතියට-අනුකූල-නො-වන-බවට-රාජ්‍ය-අමාත්‍ය-ලසන්ත-අලගියවන්නගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1488"
}