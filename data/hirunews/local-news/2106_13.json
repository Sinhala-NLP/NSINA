{
       "Source": "hirunews",
       "Timestamp": "Saturday, 06 March 2021 - 14:24",
       "Headline": "චන්දිම සිය ප්‍රකාශය සම්බන්ධයෙන් යළිත් තම ස්ථාවරය පැහැදිලි කරයි  (වීඩියෝ)",
       "News Content": "රජය ගෙනයන ක්‍රියාකලාපය සම්බන්ධයෙන් තමන් අදහස් ප්‍රකාශ කළේ එය නිවැරදි මාවතට ගෙන යෑමේ අරමුණින් බව පාර්ලිමේන්තු මන්ත්‍රී චන්දිම වීරක්කොඩි පවසනවා.\nතමන් පසුගියදා සිදුකළ ප්‍රකාශයක් සම්බන්ධයෙන් අමාත්‍ය කෙහෙළිය රඹුක්වැල්ල සිදුකළ අදහස්වලට ප්‍රතිචාර දක්වමිනුයි මන්ත්‍රීවරයා මේ බව පැවසුවේ.\nරජය ගෙන යන මාර්ගය ගැටලුකාරී බවත් එය නිවැරදි කරනොගත හොත් ජනතාවගෙන් ප්‍රතික්ෂේප විය හැකි බවත් ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී චන්දිම වීරක්කොඩි පසුගියදා ප්‍රකාශ කළා.\nරජය නියෝජනය කරන මන්ත්‍රීවරයෙක් එලෙස රජයේ වැඩපිළිවෙළ විවේචනය කිරීම පිළිබඳව මහනුවරදී පැවති මාධ්‍ය හමුවකදී අමාත්‍ය කෙහෙළිය රඹුක්වැල්ල\nමාධ්‍යවේදීන් විමසා සිටියා.\nකෙසේ වෙතත් අද ගාල්ලේ පැවති මාධ්‍ය හමුවකදී චන්දිම වීරක්කොඩි සිය ප්‍රකාශය සම්බන්ධයෙන් යළිත් තම ස්ථාවරය පැහැදිලි කළා.",
       "URL": "https://www.hirunews.lk/264525/චන්දිම-සිය-ප්‍රකාශය-සම්බන්ධයෙන්-යළිත්-තම-ස්ථාවරය-පැහැදිලි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2106"
}