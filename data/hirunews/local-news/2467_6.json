{
       "Source": "hirunews",
       "Timestamp": "Wednesday, 09 September 2020 - 12:38",
       "Headline": "බණ්ඩාරගම දී පොලීසිය සහ ප්‍රදේශවාසීන් අතර උණුසුම් තත්ත්වයක්",
       "News Content": "බණ්ඩාරගම - අටළුගම - මාරාව ප්‍රදේශයේ ගංජා වැටලීමකට ගිය පොලිස් නිලධාරීන් සහ ප්‍රදේශවාසීන් අතර අද පෙරවරුවේ උණුසුම් තත්ත්වයක් හටගෙන තිබෙනවා.\nහිරු වාර්තාකරු සඳහන් කළේ ගංජා ඇති බවට පැවසෙන නිවසක් පරීක්ෂා කිරීමට ගිය අවස්ථාවේදී නිවැසියන් ඊට විරෝධය පළ කර ඇති බවයි.\nඑම අවස්ථාවේ නිවැසියන් සහ අවට සිටි ප්‍රදේශවාසීන් එක්ව පොලීසියට පහරදීමට උත්සාහ කර තිබෙනවා. ඒ සමඟයි දෙපාර්ශවය අතර උණුසුම් තත්ත්වයක් හටගෙන ඇත්තේ.\nසිද්ධියට අදාළව සැකකරුවන් අත්ඩංගුවට ගැනීම සඳහා පොලීසිය පරීක්ෂණ පවත්වන අතර පොලිස් නිලධාරීන් 4 දෙනෙකු සුළු තුවාල ලබා ඇති බවයි වාර්තා වන්නේ.",
       "URL": "https://www.hirunews.lk/249785/බණ්ඩාරගම-දී-පොලීසිය-සහ-ප්‍රදේශවාසීන්-අතර-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2467"
}