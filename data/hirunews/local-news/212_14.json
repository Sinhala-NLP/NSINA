{
       "Source": "hirunews",
       "Timestamp": "Wednesday, 05 July 2023 - 8:58",
       "Headline": "අස්වැසුම අභියාචනා ලක්ෂ හය පනී",
       "News Content": "අස්වැසුම සහන වැඩසටහනට අදාළව අභියාචනා හයලක්ෂ 13,172 ක් සහ විරෝධතා 8372 ක් ලැබී තිබෙනවා.\nසමාජ සුබසාධක ප්‍රතිලාභ මණ්ඩලය සඳහන් කළේ ලබන 10 වන දා දක්වා අභියාචනා සහ විරෝධතා ඉදිරිපත් කිරීමට කාලය ලබා දී ඇති බවයි.\nමේ අතර අස්වැසුම සහන වැඩසටහනේ ආබාධිත, වැඩිහිටි සහ වකුගඩු ප්‍රතිලාභී ලැයිස්තුව අද දිනයේ නිකුත් කිරීමට මීට පෙර සමාජ සුබසාධක ප්‍රතිලාභ මණ්ඩලය සැලසුම් කර තිබුණා.\nකෙසේ වෙතත් අද උදෑසන මුදල් අමාත්‍යාංශයේදී පැවැත්වෙන විශේෂ සාකච්ඡාවකින් අනතුරුව මෙම ලැයිස්තුව එළිදැක්වීම පිළිබඳව අවසන් තීරණය ගන්නා බවයි එම මණ්ඩලය සඳහන් කළේ.",
       "URL": "https://www.hirunews.lk/340055/අස්වැසුම-අභියාචනා-ලක්ෂ-හය-පනී",
       "Category": "Local News",
       "Parent URL": "https://www.hirunews.lk/local-news.php?pageID=212"
}