{
       "Source": "hirunews",
       "Timestamp": "Thursday, 15 June 2023 - 21:22",
       "Headline": "රුසියාවේ ඉල්ලීමක්  ඕස්ට්‍රේලියාව ප්‍රතික්ෂේප කරයි",
       "News Content": "ඕස්ට්‍රේලියාවේ - කැන්බරාහි පිහිටි එරට පාර්ලිමේන්තු පරිශ්‍රයට මීටර් 400ක් දුරින් වූ ඉඩමක රුසියාව විසින් නව තානාපති කාර්යාල ගොඩනැගිල්ලක් ඉදිකිරීමට කර ඇති ඉල්ලීම ඕස්ටේ්‍රලියානු රජය ප්‍රතික්ෂේප කර තිබෙනවා.\nරුසියාව විසින් අදාළ ඉඩම් කැබැල්ල ලබාගෙන ඇත්තේ බදු පදනම මත වන අතර, නව තානාපති කාර්යාල ගොඩනැගිල්ලක් ඉදිකිරීමට දැනටමත් ඔවුන් එහි අඩිතාලම සකස් කර ඇති බවයි විදෙස් වාර්තා සඳහන් කළේ.\nකෙසේ වෙතත්, ඕස්ට්‍රේලියානු රජය අදාළ ඉදිකිරීම් අත්හිටුවීම සඳහා අධිකරණ ක්‍රියාමාර්ග ගත්ත ද එය අසාර්ථක වීම හේතුවෙන් අද (15) ඊට එරෙහිව නව නීති කෙටුම්පතක් සම්මත කරගෙන තිබෙනවා.",
       "URL": "https://www.hirunews.lk/338067/රුසියාවේ-ඉල්ලීමක්-ඕස්ට්‍රේලියාව-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=265"
}