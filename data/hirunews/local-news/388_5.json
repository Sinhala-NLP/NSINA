{
       "Source": "hirunews",
       "Timestamp": "Thursday, 27 April 2023 - 9:05",
       "Headline": "සහෝදරයින් දෙදෙනා දියේ ගිලී මරුට",
       "News Content": "එකම පවුලේ සහෝදරයින් දෙදෙනෙකු දියේ ගිලී මියයාමක් මල්ලාවී ප්‍රදේශයෙන් වාර්තා වෙනවා.\nමල්ලවී පොලිස් වසමේ වව්නික් වැවේ දියනෑමට ඊයේ(26) දහවල් ගිය පුද්ගලයින් දෙදෙනෙකු දියේ ගිලී මියගොස් ඇති බවට මල්ලාවී පොලිසියට තොරතුරක් ලැබී තිබෙනවා.\nමෙම මියගිය සහෝදරයක් දෙදෙනා තව දෙමව්පියන් සමඟ නල්ලූර් ප්‍රදේශයේ සිට මල්ලාවී නට්ටන්ක්න්ඩාල් ප්‍රදේශයේ පැවති අවමංගල්‍ය උත්සවයකට සහභාගී වීමට පැමිණ ඇති අතර, එහිදී සොරොව්ව අසල දියනාමින් සිටි බාල සොහොයුරා දියේ ගිලෙමින් සිටිනු දැක වැඩිමල් සොහොයුරා විසින් ඔහු බේරා ගැනීම සඳහා දියට පැන තිබෙනවා.\nඑහිදී දෙදෙනාම දියේ ගිලී ඇති අතර ප්‍රදේශවාසීන් විසින් එක්ව ඔවුන් දෙදෙනා රෝහල් ගත කරන අවස්තාවේ දී ඔවුන් මියගොස් තිබෙනවා.\nමරණකරුවන් වයස අවුරුදු 27ක් සහ 17ක් යන වයස් සීමාවල පසුවන අතර මෘත ශරීර මරණ පරීක්ෂණය සඳහා මාන්චෝලේ රෝහලේ තැම්පත් කර තිබෙනවා.",
       "URL": "https://www.hirunews.lk/333556/සහෝදරයින්-දෙදෙනා-දියේ-ගිලී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=388"
}