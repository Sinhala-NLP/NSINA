{
       "Source": "hirunews",
       "Timestamp": "Wednesday, 10 August 2016 - 8:17",
       "Headline": "නීතිවිරෝධී වැඩක් කළ පිටකොටුවේ සුපිරි වෙළඳසැල් 3කට වූ දේ",
       "News Content": "නීතිවිරෝධී අන්දමින් රෙදිපිළි ආනයනය කිරීමේ සිද්ධියක් සම්බන්ධයෙන් පිටකොටුව ප්‍රදේශයේ සුපිරි රෙදිපිළි වෙළඳසැල් 3ක් මුද්‍රා තැබීමට ශ්‍රී ලංකා රේගුව පියවර ගත්තා.\nඒ, නීතිවිරෝධී ලෙස මෙරටට රෙදි ගෙන්වා ඇති බවට ලැබුණු තොරතුරක් මත රේගු දෙපාර්තමේන්තුවේ විශේෂ කණ්ඩායමක් පෙරේදා සිට පිටකොටුව ප්‍රදේශයේ සිදුකළ වැටලීම්වල ප්‍රතිඵලයක් ලෙසයි.\nපැය කිහිපයක් තිස්සේ විමර්ශන කණ්ඩායම් අදාළ වෙළදසැල්වල මිලදී ගැනීම් පිළිබද තොරතුරු පරීක්ෂා කළ අතර, ප්‍රධාන පෙළේ වෙළදසැල් 4ක එම තොරතුරු අපැහැදිලි තත්ත්වයක පැවතුණ බවයි වාර්තා වන්නේ.\nකෙසේ වෙතත්, ඉන් එක වෙළදසැලක හිමිකරුවෙකු සිය මිලදී ගැනීම් සිදුකළ ආකාරය පිළිබද වාර්තාවක් ඊයේ මුදල් අමාත්‍යාංශය වෙත ඉදිරිපත් කර තිබෙනවා.\nමෙලෙස මිලදී ගැනීම් පිළිබද වාර්තා ඉදිරිපත් කිරීමට අපොහොසත් වූ රෙදි පිළි වෙළඳසැල් 3කටයි මුද්‍රා තබා ඇත්තේ.",
       "URL": "https://www.hirunews.lk/140242/නීතිවිරෝධී-වැඩක්-කළ-පිටකොටුවේ-සුපිරි-වෙළඳසැල්-3කට-වූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4929"
}