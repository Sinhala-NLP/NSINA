{
       "Source": "hirunews",
       "Timestamp": "Sunday, 23 April 2017 - 19:11",
       "Headline": "ඉදිරි පැය 24 තුළ ඉන්ධන හිඟයක් - වෘත්තීය සමිති අනතුරු අගවයි",
       "News Content": "ඉදිරි දින කිහිපය තුළ  දිවයින පුරා තෙල් හිඟයක් ඇති විය හැකි බව ඛණිජ තෙල් වෘත්තීය සමිති එකමුතුව අනතුරු අඟවනවා.\nඔවුන් පෙන්වා දෙන්නේ අද අලුයම සිට තමන් ආරම්භ කරන වැඩ වර්ජනයත් සමඟ රට පුරා ඛනිජ තෙල් බෙදා හැරීම අඩපණ විය හැකි බවටයි.\nඑමෙන්ම මේ වන විට අවශ්‍ය ප්‍රමාණයට තෙල් සංචිත ඛණිජ තෙල් සංස්ථාව තුළ නොමැති බවයි කොළඹ අද කැදවා තිබූ මාධ්‍ය හමුවකට එක්වෙමින් වෘත්තීය සමිති එකමුතුවේ මාධ්‍ය ප්‍රකාශක බන්දුල සමන් කුමාර සදහන් කළේ.\nකෙසේ නමුත්  ලංකා ඛනිජ තෙල් නීතිගත සංස්ථා ජාතික සේවක සංගමයේ ලේකම් ආනන්ද පාලිත කියා සිටියේ යෝජිත වර්ජනය අත්තනෝමතික ක්‍රියාවක් ලෙස සැළකිය හැකි බවයි.\nමේ අතර, ඇතැම් ප්‍රදේශවල මේ වන විටත් ඉන්ධන හිඟ වී ඇති බවටයි අප වාර්තාකරුවන් සදහන් කළේ.\nකෙසේ වෙතත්, ඛනිජ තෙල් සම්පත් සංවර්ධන අමාත්‍ය චන්දිම වීරක්කොඩි සදහන් කළේ කිසිදු අවස්ථාවක රට තුළ ඉන්ධන හිඟයක් ඇති නොවන බවයි.",
       "URL": "https://www.hirunews.lk/159812/ඉදිරි-පැය-24-තුළ-ඉන්ධන-හිඟයක්-වෘත්තීය-සමිති-අනතුරු-අගවයි",
       "Category": "Local News",
       "Parent URL": "https://www.hirunews.lk/local-news.php?pageID=4551"
}