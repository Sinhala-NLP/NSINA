{
       "Source": "hirunews",
       "Timestamp": "Sunday, 16 July 2023 - 11:20",
       "Headline": "පොලිසියට පහර දුන්  ආමි අජිත් සහ එළු රංජි සොයා මෙහෙයුම්",
       "News Content": "උප පොලිස් පරීක්ෂකවරයෙකු සහ කාන්තා පොලිස් කොස්තාපල්වරියක මැර ප්‍රහාරයකට ලක්ව ගිරිබාව රජයේ රෝහලට ප්‍රතිකාර සඳහා ඇතුළත් කර තිබෙනවා.\nපෙරේදා දින රාත්‍රියේ ගිරිබාව පොලිස් වසමේ වන්නිකුඩාවැව පැවති සංගීත ප්‍රසංගයක් අතරතුර  දෙපිරිසක් අතර ආරවුලක් ඇති වී තිබෙනවා.එම ආරවුල විසඳා නැවත පොලිස් පොලිස්ථානයට යතුරුපැදියෙන් පැමිණෙමින් සිටියදී උප පොලිස් පරීක්ෂක වරයාට සහ කාන්තා පොලිස් කොස්තාපල්වරිය ට  මෙලෙස පහර දී තිබෙන බව පොලීසිය අනාවරණය කරයි.\nආමි අජිත් සහ එළු රංජි නමැති  පුද්ගලයන් දෙදෙනෙකුගෙන් සමන්විත කණ්ඩායමක් විසින් මෙම පහරදීම සිදුකර ඇති බවට හඳුනාගෙන තිබෙනවා .\nසැකකරුවන් අත්අඩංගුවට ගැනීමට විමර්ශන ආරම්භ කර ඇති අතර එම සැකකරුවන් ප්‍රදේශයෙන් පලාගොස් ඇති බව පොලීසිය වැඩිදුරටත් අනාවරණය කරයි.",
       "URL": "https://www.hirunews.lk/341383/පොලිසියට-පහර-දුන්-ආමි-අජිත්-සහ-එළු-රංජි-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=180"
}