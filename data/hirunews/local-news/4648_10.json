{
       "Source": "hirunews",
       "Timestamp": "Wednesday, 22 February 2017 - 17:35",
       "Headline": "පොලිස් නිලධාරියකුගේ ගිනි අවිය පැහැර ගැනීමට තැත් කල අයෙකුට වෙඩි",
       "News Content": "දිගන නගරයේදී පොලිස් නිලධාරියකුගේ ගිනි අවියක් උදුරා ගැනීමට තැත් කල අයෙකුට පොලිසිය විසින් වෙඩි තබා තිබෙනවා.\nආරක්ෂක හිස් වැසුම් නොමැතිව යතුරුපැදියකින් ගමන් කල දෙදෙනෙකුට නතර කිරීමට සංඥා කල අවස්ථාවේ අණ නොතකා ධාවනය කර ඉදිරියෙන් සිටි නිලධාරියාගේ පැති අවිය උදුරා ගැනීමට සැකකරුවන් තැත්කර ඇති බවයි පොලිසිය සඳහන් කලේ.\nඑහිදී අනෙක් නිලධාරියා විසින් සැකකරුට වෙඩි තබා තිබෙනවා.\nඅනතුරුව ඔවුන් පළාගොස් තෙල්දෙණිය රෝහලට ඇතුලත්ව ඇතැයි සඳහන්.\nමෙම සැකකරුවන් දෙදෙනා සහෝදරයන් වන අතර ප්‍රදේශයේ සිදුවු මංකොල්ලකෑම් / සොරකම් / රන් මාල කොල්ලකෑම් සහ මත්ද්‍රව්‍ය වැරදිවලට අවශ්‍ය කල දෙදෙනෙකු බවයි පොලිසිය නිවේදනය කලේ.\nඑමෙන්ම ඉන් එක් සැකකරුවෙකුට නිවාස බිඳ දේපළ සොරකම් කිරීම සම්බන්ධයෙන් තෙල්දෙණිය අධිකරණයේ විභාග වන නඩුවක තීන්දුව ලබන මස 27 වනදා ලබාදීමට නියමිතයි.\nමෙම සිද්ධිය සම්බන්ධයෙන් තෙල්දෙණිය සහකාර පොලිස් අධිකාරීවරයකු යටතේ පොලිස් කණ්ඩායමක් විමර්ශණ ආරම්භ කර තිබෙනවා.",
       "URL": "https://www.hirunews.lk/155186/පොලිස්-නිලධාරියකුගේ-ගිනි-අවිය-පැහැර-ගැනීමට-තැත්-කල-අයෙකුට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4648"
}