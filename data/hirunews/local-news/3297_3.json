{
       "Source": "hirunews",
       "Timestamp": "Sunday, 16 June 2019 - 22:05",
       "Headline": "යුද විරුවාගේ නිම නොවන පිය සෙනෙහස",
       "News Content": "ජුනි මාසයේ තුන්වන ඉරිදා ලෝක පියවරුන්ගේ දිනය ලෙස නම් කර තිබෙනවා.\nඒ, උත්තරිතර පියවරුන් වෙනුවෙන් හිරු ප්‍රවෘත්ති රූ උත්තමාචාරයයි මේ.\nමවක් තම රුධිරය කිරට හරවා දරුවන්ට ජිවය ලබාදෙනවා සේම පියෙකු දහඩිය කදුළු වගුරවමින් ඒ ජිවයට පන පොවන්නේ උත්තරිතර පිය සෙනෙහස\nනිසාවෙන්.\nඑක්සත් ජාතීන්ගේ ළමා අරමුදල වසර 70 ක් පැරණි සිය ලාංඡනයෙන් මව්පියන් වෙනුවෙන් වූ සංකේතය තාවකාලිකව අද ඉවත් කර තිබුණේ ද පිය සෙනෙහසේ අගය ඉස්මතු කරවීමක් ලෙසයි.\nමාතෘ භූමිය වෙනුවෙන් සටන් වදිද්දී රණක්ෂිතයට පත්වුවද ඒ බව නොතකමින් තම දෙදරුවන් රැක ගැනිමට වෙහෙසෙන රණවිරු පියෙකු පිළිබද හිරු ප්‍රවෘත්ති වෙත වාර්තා වුණා.\nදුවරුන් දෙදෙනෙකුගේ පියෙකු වන කුසුම් සිරි විරසිංහ එහෙමත් නැත්නම් සාජන් මේජර් විරසිංහ කේ.එස් , 4වන ශ්‍රි ලංකා පාබල රෙජිමේන්තුවේ\nනියෝජනය කරමින් අපේ රට කුරිරු ත්‍රස්තවාදින්ගෙන් බෙරා ගැනිමට යුද වැදි සෙබලෙක්.\n1995 ජුලි මස 25 වනදා අලිමංකඩ දෙවන ක්‍රියාන්විතයෙදි ඉදිරි ආරක්ෂ වළල්ලට ත්‍රස්තවාදින් එල්ල කල ප්‍රහාරයකට ලක්වන වීරසිංහගේ කොදු ඇට පෙලට වන හානිය නිසා තුනටියෙන් පහල අප්‍රණික වනවා.",
       "URL": "https://www.hirunews.lk/218540/යුද-විරුවාගේ-නිම-නොවන-පිය-සෙනෙහස",
       "Category": "Local News",
       "Parent URL": "https://www.hirunews.lk/local-news.php?pageID=3297"
}