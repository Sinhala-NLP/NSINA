{
       "Source": "hirunews",
       "Timestamp": "Wednesday, 26 April 2023 - 9:27",
       "Headline": "අකුණුසැර වැදීමෙන් කාන්තාවක් ජීවිතක්ෂයට",
       "News Content": "මන්නාරම මඩු කීරිසුත්තාන් ප්‍රදේශයේ වයෝවෘද්ධ කාන්තාවක් අකුණු සැර වැදීමෙන් ඊයේ (25) ජීවිතක්ෂයට පත්ව තිබෙනවා.\nපද්මනාදන් දෙයිවානයි නැමති වයස අවුරුදු 62ක කාන්තාවකුයි මෙලෙස ජීවිතක්ෂයට පත්ව ඇත්තේ.\nවර්ෂාව ආරම්භ වීමට පෙර මෙම තැනැත්තිය මිදුලට ගොස් ඇති අතරතුර මෙලෙස අකුණු පහරකට ලක්වී ඇති බවයි වාර්තා වන්නේ.\nඅකුණු සැර වැදී බරපතල තුවාල ලැබූ කාන්තාව, මඩු රෝහල වෙත රැගෙන යාමේදී මිය ගොස් තිබෙනවා.\nමෙම සිදුවීම සම්බන්දයෙන් මඩු පොලීසිය විමර්ශන පවත්වාගෙන යනවා.",
       "URL": "https://www.hirunews.lk/333473/අකුණුසැර-වැදීමෙන්-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=390"
}