{
       "Source": "hirunews",
       "Timestamp": "Thursday, 28 September 2023 - 12:48",
       "Headline": "ශ්‍රී ලංකන් ගුවන් යානා ප්‍රමාදයට හේතු අනාවරණය වෙයි",
       "News Content": "මේ වන විට ශ්‍රී ලංකන් ගුවන් යානා දිගින් දිගටම ප්‍රමාද වීමට හේතුව ශ්‍රී ලංකන් ගුවන් සේවා සතු ගුවන් යානා ප්‍රමාණයේ හිඟයක් පැවතීම බව දක්වා තිබෙනවා.\nඒ.- 330 සහ ඒ.- 320 ගුවන් යානා දෙකක් දිගුකාලීන අත්‍යාවශ්‍ය නඩත්තු කටයුතු සදහා යොමු කර පවතින අතර තවත් ඒ.- 320 නියෝ කාණ්ඩයේ ගුවන් යානා දෙකක් , ප්‍රංශයේ එයා බස් සමාගමේ සිට නව ඇංජින් ලැබෙන තෙක් ධාවනයෙන් ඉවත් කර ගාල් කර පවතින බවයි වාර්තා වන්නේ.\nශ්‍රී ලංකන් ගුවන් සේවය පවසන්නේ දෛනිකව ගුවන් ගමන් සඳහා ගුවන් යානා 24ක් අවශ්‍ය වුවද දැනට ක්‍රියාකාරී මට්ටමේ පවතින්නේ ගුවන් යානා 20ක් පමණ බවයි.\nඑසේම ශ්‍රී ලංකන් ඉංජිනේරු අංශයේ සේවයේ නිරත 30 දෙනකු ඉන් ඉවත් වී විදේශීය ගුවන් සේවා සඳහා ගොස් ඇති අතර ගුවන් යානා ප්‍රමාදය සඳහා මෙය හේතුවන බවයි පවසා ඇත්තේ.",
       "URL": "https://www.hirunews.lk/349642/ශ්‍රී-ලංකන්-ගුවන්-යානා-ප්‍රමාදයට-හේතු-අනාවරණය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2"
}