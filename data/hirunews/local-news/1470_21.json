{
       "Source": "hirunews",
       "Timestamp": "Saturday, 25 December 2021 - 16:17",
       "Headline": "ගන්දර පොලිසියේ ස්ථානාධිපතිවරයා රිමාන්ඩ්",
       "News Content": "ආධුනික කාන්තා පොලිස් කොස්තාපල්වරියකට ලිංගික අතවර සිදුකිරීමේ සිද්ධියක් සම්බන්ධයෙන් අත්අඩංගුවට ගත් ගන්දර පොලිසියේ ස්ථානාධිපතිවරයා මේ මස 28 වැනිදා දක්වා රක්ෂිත බන්ධනාගාරගත කර තිබෙනවා.\nසිද්ධිය සම්බන්ධයෙන් ලද පැමිණිල්ලකට අනුව සිදුකළ විමර්ශනයකට අදාළව ඊයේ (24) රාත්‍රියේ මාතර කොට්ඨාස ළමා හා කාන්තා කාර්යාංශය විසින් සැකකාර පොලිස් ස්ථානාධිපතිවරයා අත්අඩංගුවට ගනු ලැබුවා.\nඔහු අද (25) මාතර ප්‍රධාන මහේස්ත්‍රාත් ඉසුරු නෙත්තිකුමාර හමුවට ඉදිරිපත් කිරීමෙන් අනතුරුවයි මෙලෙස රක්ෂිත බන්ධනාගාරගත කර ඇත්තේ.",
       "URL": "https://www.hirunews.lk/292107/ගන්දර-පොලිසියේ-ස්ථානාධිපතිවරයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1470"
}