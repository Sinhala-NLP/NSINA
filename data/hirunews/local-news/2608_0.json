{
       "Source": "hirunews",
       "Timestamp": "Monday, 06 July 2020 - 7:43",
       "Headline": "පොළොන්නරුවේ ගුරු හිඟය ගැන ජනපතිගේ අවධානය",
       "News Content": "පොළොන්නරුව දිස්ත්‍රික්කයේ ප්‍රදේශ රැසක පාසල්වල පවතින ගුරු හිඟය සහ වෙනත් අඩුපාඩු පිළිබදව ජනතාව විසින් ජනාධිපති ගෝඨාභය රාජපක්ෂ දැනුවත් කර තිබෙනවා.\nඒ පිළිබදව අවධානය යොමු කළ ජනාධිපතිවරයා පාසල්වල පවතින අඩුපාඩු පිළිබද පූර්ණ වාර්තාවක් තමාට ලබාදෙන්නැයි හිටපු රාජ්‍ය අමාත්‍ය රොෂාන් රණසිංහට දැනුම් දුන් බවයි ජනාධිපති මාධ්‍ය අංශය සඳහන් කළේ.\nශ්‍රී ලංකා පොදුජන පෙරමුණේ අපේක්ෂකයින්ගේ ජයග්‍රහණය තහවුරු කරනු පිණිස පොළොන්නරුව - අත්තනකඩවල ඊයේ පැවති ජන හමුවකට සහභාගි වෙමිනුයි ජනාධිපතිවරයා මේ බව සඳහන් කළේ.\nඑමෙන්ම, කුඩා පරිමාණයෙන් මැණික් ගැරීමේ නිරතවන ඇලහැර ජනතාවට පරිසරයට හානි නොවන ආකාරයෙන් සිය කර්මාන්තය සිදුකරගෙන යාමට ද ජනාධිපති ගෝඨාභය රාජපක්ෂ විසින් එහිදී උපදෙස් ලබාදී තිබෙනවා.",
       "URL": "https://www.hirunews.lk/244789/පොළොන්නරුවේ-ගුරු-හිඟය-ගැන-ජනපතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2608"
}