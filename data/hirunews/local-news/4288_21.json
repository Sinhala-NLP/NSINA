{
       "Source": "hirunews",
       "Timestamp": "Wednesday, 04 October 2017 - 13:36",
       "Headline": "දුම්වැටි තොගයක් සමග චීන ජාතික කාන්තාවක් අත්අඩංගුවට",
       "News Content": "නීතිවිරෝධී ලෙස මෙරටට රැගෙන ආ රුපියල් දාහත් ලක්ෂකට වැඩි වටිනාකමකින් යුත් දුම්වැටි තොගයක් සමග චීන ජාතික කාන්තාවක් ගුවන්තොටුපල රේගුව මගින් අද අත්අඩංගුවට ගෙන තිබෙනවා.\nඅද අලුයම රේගු භාරයට ගත් මෙම කාන්තාවගේ ගමන් මල්ලේ තිබී දුම්වැටි කාටන් 146 ක් ද සොයා ගත් බවයි රේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුනිල් ජයරත්න ප්‍රකාශ කළේ.\nඑමෙන්ම, ඇය සන්තකයේ තිබී විදේශීය මත්පැන් බෝතල් කිහිපයක් ද හමුවී තිබෙනවා.",
       "URL": "https://www.hirunews.lk/172563/දුම්වැටි-තොගයක්-සමග-චීන-ජාතික-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4288"
}