{
       "Source": "hirunews",
       "Timestamp": "Saturday, 23 December 2017 - 9:29",
       "Headline": "වන අලි නිසා පාරට බැස්ස හොරොව්පතාන වැසියෝ",
       "News Content": "අනුරාධපුර හොරොව්පතාන - කප්ගොල්ලෑව මාර්ගය මොරවැව ප්‍රදේශයෙන් අවහිර කරමින් ප්‍රදේශවාසීන් පිරිසක් විරෝධතාවයක නිරත වනවා.\nඊයේ (22) රාත්‍රියේ මොරවැව ප්‍රදේශයේදී වන අලි පහරදීමෙන් එක් පුද්ගලයෙකු මිය ගොස් තවත් පුද්ගලයෙකු තුවාල ලබා ඇති අතර, ඒ හේතුවෙන් මෙම විරෝධතාව සිදුකරන බවයි හිරු වාර්තාකරු සදහන් කළේ.\nහොරොව්පතාන අලි සුරැකුම් මධ්‍යස්ථානයේ රදවා සිටින අලි ඇතුන් කඩා පැනීම හේතුවෙන් සිය ජීවිතවලට තර්ජන එල්ල වී ඇති බවටයි ප්‍රදේශවාසීන් චෝදනා කරන්නේ.",
       "URL": "https://www.hirunews.lk/179099/වන-අලි-නිසා-පාරට-බැස්ස-හොරොව්පතාන-වැසියෝ",
       "Category": "Local News",
       "Parent URL": "https://www.hirunews.lk/local-news.php?pageID=4160"
}