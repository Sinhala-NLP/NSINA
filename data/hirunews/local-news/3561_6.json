{
       "Source": "hirunews",
       "Timestamp": "Friday, 11 January 2019 - 12:19",
       "Headline": "නව ආණ්ඩුකාරවරයෙකු සහ සභාපතිවරුන් දෙදෙනෙකු වැඩ භාර ගනී",
       "News Content": "මධ්‍යම පරිසර අධිකාරියේ සභාපති ධුරයට කොළඹ මහ නගර සභාවේ හිටපු නගරාධිපති ඒ.ජේ.එම්. මුසම්මිල් පත්කර තිබෙනවා.\nඅද උදෑසන ජනාධිපති නිල නිවසේදී ජනාධිපතිවරයා විසින් අදාළ පත්වීම් ලිපිය තමන්ට ලබාදුන් බවයි හිරු ප්‍රවෘත්ති අංශය කළ විමසීමකදී ඔහු සඳහන් කළේ.\nමේ අතර තමන් හිටපු ජනාධිපතිනිය සමඟ කුමන්ත්‍රණයක නිරත නොවූ බව, මැණික් හා ස්වර්ණාභරණ අධිකාරියේ නව සභාපති රෙජිනෝල්ඩ් කුරේ පවසනවා.\nඑම ධුරයේ අද වැඩ භාර ගැනීමෙන් අනතුරුව ඔහු මෙම අදහස් පළ කළා.\nඑමෙන්ම මධ්‍යම පළාත් නව ආණ්ඩුකාරවරයා ලෙස පත්වූ මෛත්‍රී ගුණරත්න ද අද සිය ධුරයේ වැඩ භාර ගත් අතර ඔහු කියා සිටියේ මධ්‍යම පළාතේ පොලීසිය මත්කුඩු වැටලීම් සම්බන්ධයෙන් නිසි පරිදි කටයුතු කරනු ඇති බවයි.",
       "URL": "https://www.hirunews.lk/207976/නව-ආණ්ඩුකාරවරයෙකු-සහ-සභාපතිවරුන්-දෙදෙනෙකු-වැඩ-භාර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3561"
}