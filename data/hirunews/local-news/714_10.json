{
       "Source": "hirunews",
       "Timestamp": "Wednesday, 23 November 2022 - 16:44",
       "Headline": "වසර 30ක් පැරණි කළලයකින් නිවුන් දරු උපතක්",
       "News Content": "ලොව දීර්ඝතම කාලයක් ආරක්ෂිතව තැන්පත් කර තිබූ කළලයකින් (එම්බ්‍රයෝර්) සාර්ථක නිවුන් දරු උපතක් සිදුවූ පුවතක් අමෙරිකාවේ ටෙනසි ප්‍රාන්තයෙන් වාර්තා වනවා.\nමෙම කළල පරිත්‍යාග කර තිබුණේ මීට වසර 30කට ඉහත දී වන අතර ඒවා සෙල්සියස් අංශක ඍණ 128ක උෂ්ණත්වයක ආරක්ෂිතව තැන්පත් කර තිබූ බවයි විදෙස් වාර්තාවල දැක්වෙන්නේ.\nවිවාහක යුවළවිසින් පරිත්‍යාග කර ඇති ඩිම්බ සහ ශුක්‍රාණු යොදාගෙන එම කලලය සංසේචනය කර තිබෙනවා.\nඅනතුරුව දියර නයිට්‍රජන් මත මෙම කළලය ගබඩා කර ඇත්තේ 1992 වසරේ අප්‍රේල් මස 22වැනිදායි.\nරැචෙල් රිජ්වේ නම් සිවුදරු මවක විසින් අනතුරුව එම කළලය භාවිත කරමින් මෙම නිවුන් දරුවන් බිහිකර තිබෙනවා.\nවිදෙස් මාධ්‍ය වැඩිදුරටත් වාර්තා කර ඇත්තේ පසුගිය ඔක්තෝම්බර් මස 31 වනදා මෙම නිවුන් දරුවන් බිහිකර ඇති බවයි.",
       "URL": "https://www.hirunews.lk/321096/වසර-30ක්-පැරණි-කළලයකින්-නිවුන්-දරු-උපතක්",
       "Category": "Local News",
       "Parent URL": "https://www.hirunews.lk/local-news.php?pageID=714"
}