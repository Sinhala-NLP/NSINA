{
       "Source": "hirunews",
       "Timestamp": "Friday, 18 October 2019 - 9:05",
       "Headline": "මුහුදු කූඩැල්ලන් ඇල්ලූ 4 දෙනෙකු නැගෙනහිර මුහුදේ දී අත්අඩංගුවට",
       "News Content": "නීතිවිරෝධී ලෙස මුහුදු කූඩැල්ලන් ඇල්ලූ පුද්ගලයන් 4 දෙනෙකු අරිප්පු නැගෙනහිර වෙරළ තීරයේදී අත්අඩංගුවට ගෙන තිබෙනවා.\nනාවික හමුදාවේ වයඹ නාවික විධානය සිදුකළ මුර සංචාරයක් අතරතුර මෙම සැකකරුවන් අත්අඩංගුවට ගෙන ඇති බවයි නාවික හමුදාව සඳහන් කළේ.\nඑහිදී මුහුදු කූඩැල්ලන් 715ක්, ඩිංගි යාත්‍රා දෙකක්, පිටත දහන යන්ත්‍ර දෙකක් සහ ධීවර ආම්පන්න තොගයක් නාවික හමුදාව භාරයට ගෙන තිබෙනවා.\nඅත්අඩංගුවට ගෙන ඇත්තේ අවුරුදු 26 සහ 53 අතර වයස්වල පසුවන එම ප්‍රදේශයේම පදිංචිකරුවන් පිරිසක්.",
       "URL": "https://www.hirunews.lk/226469/මුහුදු-කූඩැල්ලන්-ඇල්ලූ-4-දෙනෙකු-නැගෙනහිර-මුහුදේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3092"
}