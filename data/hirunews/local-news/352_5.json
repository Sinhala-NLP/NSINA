{
       "Source": "hirunews",
       "Timestamp": "Thursday, 11 May 2023 - 12:00",
       "Headline": "පොලිසිය තුළ තිබූ ත්‍රීරෝද රථයක් සොරාගත් පුද්ගලයෙකු අත්අඩංගුවට",
       "News Content": "කොල්ලුපිටිය පොලිසිය තුළ ගාල් කර තිබූ ත්‍රීරෝද රථයක් සොරාගත් පුද්ගලයෙකු අත්අඩංගුවට ගැනීමට කොල්ලුපිටිය පොලිස් නිලධාරීන් සමත් වී තිබෙනවා.\nඒ අදාළ ත්‍රිරෝද රථය ද සමඟින් බවයි පොලිසිය සඳහන් කළේ.\nමෙම ත්‍රිරෝද රථය පසුගිය නම වැනි දා පොලීසිය විසින් නඩු භාණ්ඩයක් ලෙස නම් කොට කොල්ලුපිටිය පොලිස් ස්ථානය තුළ ගාල් කර තිබියදීයි මෙලෙස සොරාගෙන ගොස් ඇත්තේ.\nත්‍රිරෝද රථය සොරාගත් පුද්ගලයා එම රථයේ හිමිකරු වන අතර ඔහු සතුව තිබූ අමතර යතුරක් උපයෝගී කරගෙන මෙම ත්‍රිරෝද රථය පොලිස් ස්ථානයෙන් රැගෙන ගොස් ඇති බව මූලික පොලිස් විමර්ශනවල දී අනාවරණය වී තිබෙනවා.\nසිසිටිවි දර්ශන පරික්ෂා කිරීමෙන් අනතුරුව පොලිස් නිලධාරීන්ට මෙම සැකකරු අත්අඩංගුවට ගැනීමට හැකි වූ බවයි වාර්තා වන්නේ.",
       "URL": "https://www.hirunews.lk/334875/පොලිසිය-තුළ-තිබූ-ත්‍රීරෝද-රථයක්-සොරාගත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=352"
}