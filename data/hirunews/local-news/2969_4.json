{
       "Source": "hirunews",
       "Timestamp": "Sunday, 05 January 2020 - 6:15",
       "Headline": "ප්‍රදේශ කිහිපයකට අද පස්වරුවේ වැසි",
       "News Content": "සබරගමුව සහ බස්නාහිර පළාත්වලට මෙන්ම ගාල්ල, මාතර සහ නුවරඑළිය දිස්ත්‍රික්කවලට අද පස්වරු දෙකෙන් පසුව වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම නැගෙනහිර සහ ඌව පළාත්වලත්, හම්බන්තොට දිස්ත්‍රික්කයේත් වැසි ස්වල්පයක් ඇතිවිය හැකි බවයි එම දෙපාර්තමේන්තුව නිවේදනය කළේ.\nගාල්ල සිට හම්බන්තොට සහ පොතුවිල් හරහා මඩකලපුව දක්වා වන මුහුදු ප්‍රදේශවලද තැනින් තැන වැසි හෝ ගිගුරුම් සහිත වැසි ඇතිවිය හැකියි.\nකොළඹ සිට ගාල්ල දක්වා වන මුහුදු ප්‍රදේශවලටද සවස් කාලයේ හෝ රාත්‍රි කාලයේ ගිගුරුම් සහිත වැසි අපේක්ෂා කරන බවයි කාලගුණ විද්‍යා දෙපාර්තමේන්තුව නිවේදනය කළේ.",
       "URL": "https://www.hirunews.lk/231596/ප්‍රදේශ-කිහිපයකට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2969"
}