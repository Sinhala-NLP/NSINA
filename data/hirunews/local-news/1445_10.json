{
       "Source": "hirunews",
       "Timestamp": "Thursday, 06 January 2022 - 11:48",
       "Headline": "මුදල් හා පාකිස්ථානයේ නිෂ්පාදිත පිස්තෝල අවියක් සමග පුද්ගලයෙකු විශේෂ කාර්යබලකා අත්අඩංගුවට",
       "News Content": "ජාත්‍යන්තරව සිදු කරණ මත්ද්‍ර‍ව්‍ය ජාවාරම් තුලින් උපයා ගන්නා ලද මුදල් හා පාකිස්ථානයේ නිෂ්පාදිත පිස්තෝල අවියක් සමග පුද්ගලයෙකු විශේෂ කාර්ය බලකා අත්අඩංගුවට පත් වී තිබෙනවා.\nයුධ හමුදා බුද්ධි අංශයෙන් ලද තොරතුරකට අනුව නිලධාරීන් කණ්ඩායමක් විසින් (04) වැණි දින තෙලිකඩ පොලිස් වසමේ ලුම්බිනි, ගිනිමැල්ල ගහ බටහිර, ගෝනපීනුවල ලිපිනය පිහිටි නිවසකදි යි වැටලීම සිදු කර ඇත්තේ.\nඑහි දී පාකිස්ථානයේ නිෂ්පාදිත පිස්තෝල අවියක් හා ජීව උණ්ඩ සන්තකයේ තබා ගැනීම, ජාත්‍යන්තරව සිදු කරණ මත්ද්‍ර‍ව්‍ය ජාවාරම් තුලින් උපයා ගන්නා ලද රුපියල් ලක්ෂ අනූවකට අධික මුදලක් සැකකරු සමඟ අත් අඩංගුවට ගත් බව වාර්තා වෙනවා.\nඅත් අඩංගුවට ගෙන ඇත්තේ, ගෝනපීනුවල ප්‍රදේශයේ පදිංචි වයස අවුරුදු 60ක පමණ පුද්ගලයෙක්\nවැඩිදුර විමර්ශන කටයුතු පොලිස් මත්ද්‍ර‍ව්‍ය කාර්යාංශය විසින් මෙහෙයවෙනු ඇති.",
       "URL": "https://www.hirunews.lk/293174/මුදල්-හා-පාකිස්ථානයේ-නිෂ්පාදිත-පිස්තෝල-අවියක්-සමග-පුද්ගලයෙකු-විශේෂ-කාර්යබලකා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1445"
}