{
       "Source": "hirunews",
       "Timestamp": "Wednesday, 16 August 2017 - 16:49",
       "Headline": "අගෝස්තු 21 වනදා පූර්ණ සූර්ය ග්‍රහණයක්",
       "News Content": "මේ මස 21 වනදා පූර්ණ සූර්යග්‍රහණයක් සිදුවීමට නියමිතව ඇති බව ග්‍රහලෝකාගාරය පවසනවා.\nඑය උතුරු ඇමරිකාවට පූර්ණ සූර්යග්‍රහණයක් ලෙස දර්ශනය වන අතර, අර්ධ සූර්යග්‍රහණයක් ලෙස ඊසාන දිග ආසියාව, දකුණු ඇමරිකාව සහ බටහිර යුරෝපා රටවලට දිස්වනු ඇති.\n1955 වර්ෂයේ පූර්ණ සූර්ය ග්‍රහණයෙන් පසු සිදුවන පළමු පූර්ණ සූර්යග්‍රහණයද මෙය වනවා.\nඑමෙන්ම මීළඟ පූර්ණ සූර්යග්‍රහණය 2019 ජූලි 2 වනදා සිදුවීමට නියමිත අතර එයද දර්ශනය වන්නේ දකුණු ඇමරිකාවට පමණක් වීම විශේෂත්වයක්.\nඑම වසරේම දෙසැම්බර් 26 වනදා සිදුවන වලයාකාර සූර්ය ග්‍රහණය ශ්‍රී ලංකාවට පැහැදිළිව දර්ශනය වනු ඇති.",
       "URL": "https://www.hirunews.lk/168593/අගෝස්තු-21-වනදා-පූර්ණ-සූර්ය-ග්‍රහණයක්",
       "Category": "Local News",
       "Parent URL": "https://www.hirunews.lk/local-news.php?pageID=4368"
}