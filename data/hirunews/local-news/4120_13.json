{
       "Source": "hirunews",
       "Timestamp": "Thursday, 18 January 2018 - 10:24",
       "Headline": "අවසන් ගමන් ගිය හිරුණි",
       "News Content": "කාමාතුරයන් පිරිසකගේ බිල්ලක් වී පසුව ගෙළ වැලලාගෙන මියගිය හිරුණි තක්‌ෂිලා දැරියගේ අවසන් කටයුතු ඊයේ (17) සිදුකරනු ලැබුවා.\nපසුගිය 09 වන දින රාත්‍රියේ තිස්‌සමහාරාම මාගම ප්‍රදේශයේදී මියගිය 14 හැවිරිදි හිරුණිකාගේ නිවස අසල සිටි ඇය සමග ප්‍රේම සබඳතාවක්‌ පැවැත් වූ බව කියන තරුණයකු තවත් දෙදෙනකු හා මත්පැන් පානය කර තිබෙනවා.\nහිරුණිගේ නිවසේ අයද ඒ පිළිබඳව දැන සිට නැති බවත් පැවසෙනවා.\nඇති පදමට මදුවිත තොලගා සිටි මෙම තරුණයන් තිදෙනාගෙන් හිරුණිගේ පෙම්වතා බව කියන පුද්ගලයා හිරුණිගේ නිවස අසලට පැමිණ ඉගිබිගි පා කෙසේ හෝ හිරුණි නිවසින් එළියට ගෙන නිවසින් මදක්‌ එපිටට රැගෙන ගොස්‌ තිබුණා.\nසිය පෙම්වතා පිළිබඳව සැක නොසිතූ ඇය ඔහු සමගින් එළියට ගොස් තිබෙනවා.\nඑසේ රැගෙන ගිය හිරුණිව කිසිදු හිතක්‌ පපුවක්‌ නැති මෙම කාමාතුරයන් තිදෙනාගේම ග්‍රහණයට හසු වී තිබෙන අතර හොඳ හැටි මදුවිත සප්පායම් වී සිටී මේ තිදෙනා මෙම දැරිය කෙළසා අලුයම වනවිට නැවත නිවසට ඇරලවා තිබෙනවා.\nඇය අවසන්වරට ලියූ ලිපියේ  \"මම උන්ගෙන් බේරිලා එන්න උත්සාහ කළා. නමුත් බැරි වුණා\" යැයි සඳහන් කර තිබෙනවා.\nසිද්ධියට සම්බන්ධ තරුණයන් තුන්දෙනා යාල රක්ෂිත ප්‍රදේශයේ සැඟව සිටියදී ප්‍රදේශවාසීන් විසින් පසුගිය 11 වනදා අලුයම අල්ලාගෙන පහර දී පොලිසියට බාර දුන්නා.\nසිය දිවි හානි කර ගැනීමට ප්‍රථම දැරිය විසින් ලියූ ලිපියක් ද හමුවූ අතර, එහි අත්අඩංගුවට ගත් තරුණයන් තුන්දෙනා සම්බන්ධයෙන් කරුණු සඳහන් කර ඇති බවයි පොලීසිය සඳහන් කළේ.\nසැකකාර පෙම්වතා 23 හැවිරිදි වියේ පසුවන අතර අනෙක් තරුණයන් 18 හැවිරිදි සහ 20 හැවිරිදි වියේ පසුවනවා.\nසිද්ධිය සම්බන්ධයෙන් අත්අඩංගුවට ගත් ඇයගේ පෙම්වතා ඇතුළු තරුණයන් තුන්දෙනා ලබන 23 වන දා දක්වා රක්ෂිත බන්ධනාගාර ගත කර කෙරුනා.",
       "URL": "https://www.hirunews.lk/181358/අවසන්-ගමන්-ගිය-හිරුණි",
       "Category": "Local News",
       "Parent URL": "https://www.hirunews.lk/local-news.php?pageID=4120"
}