{
       "Source": "hirunews",
       "Timestamp": "Wednesday, 14 April 2021 - 8:28",
       "Headline": "සෞඛ්‍ය මාර්ගෝපදේශවලට මුල්තැන දෙන්න",
       "News Content": "මෙවර අලුත් අවුරුද්ද සැමරීමේදී සෞඛ්‍ය මාර්ගෝපදේශයන්ට මුල්තැන දී කටයුතු කරන ලෙස සෞඛ්‍ය අමාත්‍යාංශය ජනතාවගෙන් ඉල්ලීමක් කරනවා.\nසෞඛ්‍ය ප්‍රවර්ධන කාර්යාංශයේ ප්‍රජා  වෛද්‍ය විශේෂඥ උත්පලා අමරසිංහ සඳහන් කළේ කොරෝනා වසංගත තත්වය නිසා ජනතාව තුළ පැවති මානසික ආතතිය නැති කිරීමට අලුත් අවුරුද්ද හේතුවන බවයි.\nමේ අතර ඊයේ දිනයේදී මෙරටින් කොරෝනා ආසාදිතයන් 226 දෙනෙකු හඳුනා ගැනීමත් සමඟ මෙරට සමස්ත ආසාදිතයින් සංඛ්‍යාව 95,620 ක් දක්වා ඉහළ ගියා.\nතවදුරටත් ආසාදිතයින් 3,092 ක් රෝහල්ගතව ප්‍රතිකාර ලබන අතර, සුවය ලැබූ සංඛ්‍යාව 91,926 ක්.",
       "URL": "https://www.hirunews.lk/268397/සෞඛ්‍ය-මාර්ගෝපදේශවලට-මුල්තැන-දෙන්න",
       "Category": "Local News",
       "Parent URL": "https://www.hirunews.lk/local-news.php?pageID=2021"
}