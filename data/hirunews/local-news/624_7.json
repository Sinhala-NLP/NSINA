{
       "Source": "hirunews",
       "Timestamp": "Wednesday, 04 January 2023 - 13:14",
       "Headline": "රටේ ඕනෑම පුද්ගලයෙකු සමග ගැටීමට හැකියාව ඇති බව මහජන උපයෝගිතා කොමිසමේ සභාපති පවසයි",
       "News Content": "රටේ ඕනෑම පුද්ගලයෙකු සමග ගැටී අවශ්‍ය තීරණ ගැනීමේ හැකියාව මහජන උපයෝගිතා කොමිසමට තිබෙන බව, එහි සභාපති ජනක රත්නායක අවධාරණය කරනවා.\nඔහු මේ බව කියා සිටියේ, හිරු ප්‍රවෘත්ති සමග විශේෂ සාකච්ඡාවකට එක්වෙමින්.\nමේ අතර, ලක්ෂ 3ක ජනතාවක් වෙනුවෙන්, ලක්ෂ 47ක් පමණ වන ජනතාව මත බර පැටවීමට විදුලිබල මණ්ඩලය සහ ආණ්ඩුව ක්‍රියා කිරීම වැරදි ක්‍රියාවක් බව විදුලි වෘත්තීය සමිති පෙන්වා දෙනවා.\nලංකා විදුලි පොදු සේවක සංගමයේ සභාපතිවරයා පවසන්නේ, ඒකක 300ට වැඩියෙන් විදුලිය පරිභෝජනය කරන පිරිස වෙනුවෙන්, ඒකක 90ට වඩා අඩුවෙන් විදුලිය පරිභෝජනය කරන ජනතාව බිල්ලට ගැනීමට ආණ්ඩුව ක්‍රියා කරන බවයි.",
       "URL": "https://www.hirunews.lk/324249/රටේ-ඕනෑම-පුද්ගලයෙකු-සමග-ගැටීමට-හැකියාව-ඇති-බව-මහජන-උපයෝගිතා-කොමිසමේ-සභාපති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=624"
}