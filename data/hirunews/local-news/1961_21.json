{
       "Source": "hirunews",
       "Timestamp": "Tuesday, 11 May 2021 - 10:27",
       "Headline": "මුතුරාජවෙල තෙත් බිම් කලාපය ජාතික රක්ෂිතයක් ලෙස නම් කිරීමට කැබිනට් අනුමැතිය",
       "News Content": "මුතුරාජවෙල තෙත් බිම් කලාපය, වන සත්ත්ව හා වෘක්ෂලතා ආඥා පනත යටතේ, ජාතික රක්ෂිතයක් ලෙස සංරක්ෂණය කිරීම සඳහා අමාත්‍ය මණ්ඩල අනුමැතිය හිමිව තිබෙනවා.\nහෙක්ටයාර 6232 ක පැතිර ඇති මෙම තෙත් බිම් කලාපයෙහි හෙක්ටයාර 1285 ක භූමි ප්‍රමාණය වනජිවි හා වන සංරක්ෂණ දෙපාර්තමේන්තුව විසින් අභය භූමියක් ලෙස දැනටමත් නම් කර තිබෙනවා.\nඅනෙක් හෙක්ටයාර 162 භූමි ප්‍රමාණය මධ්‍යම පරිසර අධිකාරිය විසින් පරිසර ආරක්ෂණ ප්‍රදේශයක් ලෙස නම් කරනු ලැබුවා.\nමුතුරාජවෙල තෙත් බිම් කලාපය රැම්සා තෙත් බිමක් වශයෙන් ප්‍රකාශයට පත් කිරිම සඳහා අවශ්‍ය පියවර ගැනීමට ද අමාත්‍ය මණ්ඩල අනුමැතිය හිමිවුණා.\nමෙම තෙත් බිම් කලාපය සංරක්ෂණයට සහ තිරසාර භාවිතය සඳහා වර්තමානයට ගැලපෙන ප්‍රධාන සැලැස්මක් කඩිනමින් සකස් කිරීමට ද තීරණය වී තිබෙනවා.",
       "URL": "https://www.hirunews.lk/271037/මුතුරාජවෙල-තෙත්-බිම්-කලාපය-ජාතික-රක්ෂිතයක්-ලෙස-නම්-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1961"
}