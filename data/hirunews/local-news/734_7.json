{
       "Source": "hirunews",
       "Timestamp": "Tuesday, 15 November 2022 - 6:25",
       "Headline": "සවස් කාලයේ ගිගුරුම් සහිත වැසි",
       "News Content": "දිවයිනේ බොහෝ ප්‍රදේශවලට පස්වරු දෙකෙන් පසුව වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nදකුණ, සබරගමුව සහ ඌව පළාත්වල ඇතැම් ස්ථානවලට මිලිමීටර් 100ක තද වැසි ඇති විය හැකියි. මේ අතර\nඋඩප්පුව - පරිප්පාඩුව වෙරළ තීරය ආසන්න ප්‍රදේශයේ ධීවර කටයුතුවල යෙදී සිටි පුද්ගලයින් සිව් දෙනෙකුට අකුණු සැර වැදීමෙන් එක් අයෙකු මියගොස් තිබෙනවා.\nමෙලෙස මියගොස් ඇත්තේ අවුරුදු 28ක් වයසැති එම ප්‍රදේශයේම පදිංචිකරුවෙක්.\nමෙම අනතුරින් තුවාල ලැබූ අනෙක් ධීවරයින් තුන්දෙනා හලාවත රෝහලට ඇතුළත් කර තිබෙනවා.",
       "URL": "https://www.hirunews.lk/320403/සවස්-කාලයේ-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=734"
}