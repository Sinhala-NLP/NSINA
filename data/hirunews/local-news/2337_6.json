{
       "Source": "hirunews",
       "Timestamp": "Thursday, 12 November 2020 - 8:32",
       "Headline": "සෞඛ්‍ය අමාත්‍යාංශයේ කොවිඩ් කාර්ය සාධන කමිටුව රැස්වෙයි",
       "News Content": "කොරෝනා වෛරසය පැතිරයාම පාලනය කිරීම සඳහා තවදුරටත් ගත යුතු විශේෂ ක්‍රියාමාර්ග පිළිබඳ තීන්දු තීරණ ගැනීම සඳහා සෞඛ්‍ය අමාත්‍යාංශයේ පිහිටුවන ලද විශේෂ ක්‍රියාකාරී කාර්ය සාධන සමාලෝචන කමිටුව ඊයේ (11) රැස්වුණා.\nසෞඛ්‍ය අමාත්‍යාංශ ශ්‍රවණාගාරයේදී පැවති එම රැස්වීමේදී කොරෝනා රෝගීන්, රෝගී තත්වයන් අනුව වෙන් වෙන්ව රෝහල් වෙත යොමු කිරීමට සැළසුම් සකස් කිරීම, දිස්ත්‍රික් හා ප්‍රාදේශීය මට්ටමින් නව රෝහල් හඳුනාගැනීම සහ ඒවාට අවශ්‍ය වෛද්‍ය පහසුකම් සැපයීම සම්බන්ධයෙන් දීර්ඝ ලෙස සාකච්ඡා කර තිබෙනවා.\nඑමෙන්ම කොරෝනා රෝගී ප්‍රතිකාර සේවා පවත්වාගෙන යන අතරතුර දෛනිකව රෝහල් ගතවන අනෙකුත් රෝගීන් සඳහාද ප්‍රතිකාර සේවා ශක්තිමත්ව පවත්වාගෙන යාම මෙන්ම රෝගීන්ගේ හා සෞඛ්‍ය කාර්ය මණ්ඩලවල ගැටළු හඳුනාගනිමින් ඔවුන්ගේ මානසික තත්වය ඉහළ නැංවීමට වැඩපිළිවෙලක් සකස් කිරීම සම්බන්ධයෙන්ද එහිදී සාකච්ඡාවට ගත් බවයි සෞඛ්‍ය අමාත්‍යාංශය සඳහන් කළේ.",
       "URL": "https://www.hirunews.lk/254535/සෞඛ්‍ය-අමාත්‍යාංශයේ-කොවිඩ්-කාර්ය-සාධන-කමිටුව-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2337"
}