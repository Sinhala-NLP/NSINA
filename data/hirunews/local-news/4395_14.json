{
       "Source": "hirunews",
       "Timestamp": "Sunday, 30 July 2017 - 14:23",
       "Headline": "ජනපති ජයශ්‍රී මහා බෝධීන් වහන්සේ වැද පුදා ගනී",
       "News Content": "ජනාධිපති මෛත්‍රීපාල සිරිසේන, ජාතික පිච්ච මල් පූජාව වෙනුවෙන් අනුරාධපුර ඓතිහාසික පුදබිම වෙත ගොස් ඊයේ ආශිර්වාද ලබාගෙන තිබෙනවා.\nඓතිහාසික ජයශ්‍රී මහා බෝධීන් වහන්සේ අභියස ආගමික වතාවත්වල නිරතවීමෙන් පසු ජනාධිපතිවරයා රුවන්වැලිසෑය අභියස පැවති ආගමික වතාවත් සඳහා ද එක්වූ බවයි ජනාධිපති මාධ්‍ය අංශය සඳහන් කළේ.\nඅනතුරුව අටමස්ථානාධිපති පූජ්‍ය පල්ලේගම සිරිනිවාස නාහිමියන් බැහැදැක ආශිර්වාද ලබාගත් ජනාධිපති මෛත්‍රිපාල සිරිසේන පිච්ච මල් පූජාවට සහභාගිවී සිටි බැතිමතුන් සමග ද සුහද සාකච්ඡාවක නිරතවූ බවයි වාර්තාවන්නේ.",
       "URL": "https://www.hirunews.lk/167145/ජනපති-ජයශ්‍රී-මහා-බෝධීන්-වහන්සේ-වැද-පුදා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4395"
}