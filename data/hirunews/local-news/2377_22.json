{
       "Source": "hirunews",
       "Timestamp": "Wednesday, 21 October 2020 - 12:52",
       "Headline": "මාකඳුරේ මධූෂ්ගේ අවසන් කටයුතු ගොඩිගමුව පොදු සුසාන භූමියේදී (වීඩියෝ)",
       "News Content": "පොලිස් භාරයේ සිටියදී වෙඩි වැදී මියගිය මධූෂ් ලක්ෂිත හෙවත් මාකඳුරේ මධූෂ්ගේ දේහය පිළිබඳ අවසන් කටයුතු අද පස්වරුවේ මහරගම - ගොඩිගමුව පොදු සුසාන භූමියේදී සිදුකිරීමට නියමිතව තිබෙනවා.\nමේ වනවිට දේහය මහරගම - පමුණුව ප්‍රදේශයේ ඔහුගේ අනියම් බිරිඳකගේ නිවසක තැන්පත් කර තිබෙනවා.\nදේහය තැන්පත් කර ඇති නිවස ආශ්‍රිත ප්‍රදේශයට පොලිස් ආරක්ෂාව ලබාදී ඇති බවයි හිරු වාර්තාකරුවන් සඳහන් කළේ.\nකොළඹ අතිරේක මහේස්ත්‍රාත් කාංචනා නෙරංජනා ද සිල්වා ඊයේ අධිකරණ වෛද්‍ය නිලධාරියාට නියෝග කළේ මධුෂ්ගේ දේහය ඔහුගේ නීත්‍යානුකූල බිරිඳට ලබාදෙන ලෙසටයි.\nකෙසේ වෙතත් ඇගේ එකඟතාව මත දේහය අනියම් බිරිඳගේ මහරගම - පමුණුව නිවසේ තැන්පත් කෙරුණු බවයි වාර්තාවන්නේ.",
       "URL": "https://www.hirunews.lk/252997/මාකඳුරේ-මධූෂ්ගේ-අවසන්-කටයුතු-ගොඩිගමුව-පොදු-සුසාන-භූමියේදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2377"
}