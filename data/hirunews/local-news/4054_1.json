{
       "Source": "hirunews",
       "Timestamp": "Sunday, 04 March 2018 - 7:51",
       "Headline": "පාසල් අවට දුම්වැටි අලෙවිය තහනම් කෙරෙන ගැසට් නිවේදනය අප්‍රේල් 7 නිකුත් කෙරේ",
       "News Content": "පාසල් අවට මීටර් 100 ක සීමාවක් තුල දුම්වැටි අලෙවිය තහනම් කිරීමේ ගැසට් නිවේදනය ලබන අප්‍රේල් 7 වනදා නිකුත් කිරීමට සැලසුම් කර තිබෙනවා.\nඒ එදිනට යෙදී ඇති ලෝක සෞඛ්‍ය දිනයට සමගාමීවයි.\nපාසල් අවට මීටර් 500 ක සීමාවක් තුල දුම්වැටි අලෙවිය නතර කිරීමට මීට පෙර තීරණය කර තිබුන ද එය මේවන විට මීටර් 100 දක්වා අඩුකර තිබෙනවා.\nසෞඛ්‍ය අමාත්‍යංශය සඳහන් කළේ වයස අවුරුදු 18 ට වැඩි අයට පමණක් දුම්වැටි අලෙවි කිරීමට පවතින නීතිය අවුරුදු 21 දක්වා වැඩි කිරීමට ද සෞඛ්‍ය අමාත්‍ය රාජිත සේනාරත්න තීරණය කර ඇති බවයි.\nඒ සඳහා කැබිනට් මණ්ඩල අනුමැතිය ඉදිරියේදී ලබාගැනීමට නියමිතයි.",
       "URL": "https://www.hirunews.lk/185063/පාසල්-අවට-දුම්වැටි-අලෙවිය-තහනම්-කෙරෙන-ගැසට්-නිවේදනය-අප්‍රේල්-7-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4054"
}