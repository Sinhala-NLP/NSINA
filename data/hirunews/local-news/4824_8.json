{
       "Source": "hirunews",
       "Timestamp": "Monday, 24 October 2016 - 18:20",
       "Headline": "පුංචි ඡන්දය ඉල්ලා බියගම උද්ඝෝෂණ",
       "News Content": "පළාත් පාලන මැතිවරණය කඩිනමින් පවත්වන ලෙසට ඉල්ලමින් බියගම ප්‍රාදේශීය සභාවේ හිටපු පළාත් පාලන නියෝජිතයින් පිරිසක් අද විරෝධතාවක නිරත වුණා.\nඒ පළාත් සභා සහ පළාත් පාලන අමාත්‍ය ෆයිසර් මුස්තාෆා සාකච්ඡාවක් සදහා බියගම ප්‍රාදේශීය සභාවට පැමිණීමට නියමිතව තිබියදීයි.\nබියගම ප්‍රාදේශීය සභාවේ සංවර්ධන කටයුතු පිළිබද මෙම සාකච්ඡාව අද පෙරවරුවේ පැවැත්වීමට නියමිතව තිබුණේ පළාත් සභා සහ පළාත් පාලන අමාත්‍ය ෆයිසර් මුස්තාෆා සහ ආරක්ෂක රාජ්‍ය අමාත්‍ය රුවන් විජේවර්ධනගේ ප්‍රධානත්වයෙන්.\nඅමාත්‍යවරුන් ප්‍රාදේශීය සභාවට පැමිණීමට පෙර ප්‍රාදේශීය සභා එක්සත් ජනතා නිදහස් සන්ධාන හිටපු පළාත් පාලන නියෝජිතයින් පිරිසක් මෙලෙස විරෝධතාවයේ නිරත වූයේ පළාත් පාලන මැතිවරණය කඩිනමින් පවත්වන ලෙස ඉල්ලමින්.\nඅනතුරුව එම පරිශ්‍රයට පැමිණි පළාත් සභා හා පළාත් පාලන අමාත්‍ය ෆයිසර් මුස්තාෆාගෙන් ද විරෝධතාකරුවන් පළාත් පාලන මැතිවරණය කඩිනමින් පවත්වන ලෙසට ඉල්ලා සිටීමත් සමග උණුසුම් තත්ත්වයක් ඇතිවුණා.",
       "URL": "https://www.hirunews.lk/145972/පුංචි-ඡන්දය-ඉල්ලා-බියගම-උද්ඝෝෂණ",
       "Category": "Local News",
       "Parent URL": "https://www.hirunews.lk/local-news.php?pageID=4824"
}