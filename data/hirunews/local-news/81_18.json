{
       "Source": "hirunews",
       "Timestamp": "Tuesday, 22 August 2023 - 12:52",
       "Headline": "යාපනයේ නිවසක් ගින්නෙන් විනාශ වෙයි",
       "News Content": "යාපනයේ වඩුක්කෝඩෙයි ප්‍රදේශයේ ඉතා දිළිදු පවුලකට අයත් නිවසක් ඊයේ(21) ගිනිගෙන සම්පුර්ණයෙන්ම විනාශයට පත්ව තිබෙනවා.\nඅප වාර්තාකරු පැවසුවේ මෙම ගිනි ගැනීම අවස්තාවේ නිවසේ හිමිකරු කුළි වැඩට ගොස් සිටි අතර ඔහුගේ බිරිඳ අසල්වැසි නිවසකට ගිහින් සිටි ඇති බවයි.\nඔහු පැවසුවේ මේ දිනවල යාපනය ප්‍රදේශයේ පවතින අධික හිරු රශ්මිය හේතුවෙන් ගිනිගත් නිවස නිවා දැමිමට කිසිවෙකුටත් හැකියාව ලැබී නොමැති බවයි.\nමෙම ගින්නෙන් නිවසේ සියලුම දෙනාගේ ඇදුම් හා ළමුන්ගේ පොත්පත් ද විනාශ වී ඇති අතර ඔවුන් පාසල් යන පාපැදිය ද විනාශයට පත්ව තිබෙනවා.\nඅප වාර්තාකරු වැඩිදුරටත් පැවසුවේ ගින්නට හේතුව මෙතෙක් අනාවරණය වී නොමැති බවයි.",
       "URL": "https://www.hirunews.lk/345690/යාපනයේ-නිවසක්-ගින්නෙන්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=81"
}