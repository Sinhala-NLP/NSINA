{
       "Source": "hirunews",
       "Timestamp": "Sunday, 20 September 2020 - 18:41",
       "Headline": "හලාවතට අහසින් වැටුණු මාළු දැල(වීඩියෝ)",
       "News Content": "හලාවත අදාහානාගාරය පිහිටි භූමියට අද (20) පෙරවරුවේ අහසේ පාවෙමින් පැමිණි මාළු දැලක් වැටී ඇති බව හලාවත නගර සභාවේ සභාපති තුෂාන් අබේසේකර ප්‍රකාශ කළා.\nතද වර්ෂාවක් හලාවත ප්‍රදේශයට ඇඳහැලෙමින් තිබූ අවස්ථාවේ අහසේ පාවෙමින් තිබූ මාළු දැලක් අදාහානාගාරය පිහිටි භූමියට වැටෙන අයුරු එම ප්‍රදේශයේ  කීපදෙනෙකු දැක තිබෙනවා .\nඅඩි 250ක් පමණ දිගකින් යුත් කිලෝග්‍රෑම් 300ක් පමණ බරැති දැලකුයි මෙලෙස වැටී ඇත්තේ.\nමේ සිදුවීම ඇසින් දුටු පුද්ගලයෙකු කියා සිටියේ එම දැල හලාවත මුහුදු ප්‍රදේශයේ සිට ඉහළ අහසේ පාවෙමින් පැමිණ එකවර ආදාහානාගාරය දෙසට වැටුණු බවයි.",
       "URL": "https://www.hirunews.lk/250697/හලාවතට-අහසින්-වැටුණු-මාළු-දැල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2441"
}