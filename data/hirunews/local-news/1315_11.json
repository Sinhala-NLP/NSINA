{
       "Source": "hirunews",
       "Timestamp": "Sunday, 06 March 2022 - 11:02",
       "Headline": "හෙරොයින් සමග පුද්ගලයෙක් එස්.ටී.එෆ්. දැලට",
       "News Content": "විශේෂ කාර්ය බලකායේ ගෝනහේන කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී නීතිවිරෝධී මත්ද්‍රව්‍ය සමග පුද්ගලයෙකු අත් අඩංගුවට ගෙන තිබෙනවා.\nරුපියල් එක් ලක්ෂ විසිදහසකට අධික හෙරොයින් සන්තකයේ තබාගෙන සිටි පුද්ගලයෙකු විශේෂ කාර්ය බලකාය නිලධාරීන්ගේ අත්අඩංගුවට\nඊයේ (05) පස්වරුවේ ගණේමුල්ල පොලිස් වසමේ ඉඹුල්ගොඩ ප්‍රදේශයේ දී අදාළ වැටලීම සිදු කෙරුණා.\nවැටලීම සිදු කරන අවස්ථාවේ දී හෙරොයින් ග්‍රෑම් 12 - මිලිග්‍රෑම් 93ක් සන්තකයේ තබාගෙන සිටි අයෙකු පොලිස් භාරයට ගනු ලැබුවා.\nඑම මත්ද්‍රව්‍යවල වටිනාකම රුපියල් 120,000කට අධිකයි.\nමෙලෙස අත් අඩංගුවට ගනු ලැබූ සැකකරු 34 හැවිරිදි ඉඹුල්ගොඩ ප්‍රදේශයේ පදිංචිකරුවෙකු වන අතර, සිද්ධිය සම්බන්ධයෙන් වැඩිදුර විමර්ශන සිදු කිරීමට ඔහුව ගණේමුල්ල පොලීසියට භාර දී තිබෙනවා.",
       "URL": "https://www.hirunews.lk/298774/හෙරොයින්-සමග-පුද්ගලයෙක්-එස්-ටී-එෆ්-දැලට",
       "Category": "Local News",
       "Parent URL": "https://www.hirunews.lk/local-news.php?pageID=1315"
}