{
       "Source": "hirunews",
       "Timestamp": "Friday, 10 September 2021 - 14:20",
       "Headline": "මාර්ගය සකසා දෙන්නැ යි මීගහකිවුල - ඉටිතැම්පල ගම්වැසියන් ඉල්ලයි (වීඩියෝ)",
       "News Content": "මීගහකිවුල ප්‍රාදේශීය ලේකම් කොට්ඨාසයට අයත් ඉටිතැම්පල ගම්මානය ඉතා සුන්දර පරිසරයකින් සමන්විත වෙනවා.\nකෘෂි කර්මාන්තය සිය ජීවනෝපාය කර ගනිමින් මෙම සුන්දර ගම්මානයේ ජීවත් වෙන වැසියන්, තමන් පීඩාවට පත් වෙන කාරණයක් පිළිබඳ ව අදහස් පළ කළා.\nතම දෛනික අවශතා සඳහා දිනපතා කිලෝමීටර් ගණන් පාගමනින් යාමට ඔවුන්ට සිදු වී තිබෙනවා.\nමීට වසර 20කට පමණ පෙර එම මාර්ගය ද සකස් කරගෙන ඇත්තේ ගම්වාසීන් විසින්ම යි.\nගම්මානයේ පවතින දුෂ්කරතා නිසා ගුරුවරුන් නො පැමීණීමෙන් ප්‍රදේශයේ පැවති පාසල ද මේ වන විට වැසී ගොස් තිබෙනවා.\nමේ හේතුවෙන් පාසල් ගොඩනැගිලි වල් පැළ ආක්‍රමණය කර තිබෙන ආකාරය සහ පාසලේ ගුරු නේවාසිකාගාරය ද විනාශ වෙමින් පවතින ආකාරය දැකගත හැකියි.\nගම්වාසීන් බලධාරීන්ගෙන් ඉල්ලා සිටින්නේ තම දරුවන්ගේ අනාගය ගැන සිතා හෝ තම ගම්මානයේ මාර්ගය සකසා දෙන ලෙසයි.",
       "URL": "https://www.hirunews.lk/281870/මාර්ගය-සකසා-දෙන්නැ-යි-මීගහකිවුල-ඉටිතැම්පල-ගම්වැසියන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1700"
}