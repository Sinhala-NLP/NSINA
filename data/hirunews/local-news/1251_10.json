{
       "Source": "hirunews",
       "Timestamp": "Monday, 04 April 2022 - 8:54",
       "Headline": "උදෑසන කාර්යාල දුම්රිය ප්‍රමාදයක් - ප්‍රදේශ රැසක මගී ප්‍රවාහනයේ ගැටළු (වීඩියෝ)",
       "News Content": "මුළු දිවයිනටම පනවා තිබූ ඇඳිරි නීතිය ඉවත් කිරීමත් සමඟ කාර්යාල දුම්රිය රැසක් මේ වනවිට ප්‍රමාද වී ධාවනය කිරීමට සිදුවූ බව දුම්රිය දෙපාර්තමේන්තුව සඳහන් කළා.\nදුම්රිය ගමනාගමන අධිකාරී ගාමිණී සෙනවිරත්න සඳහන් කළේ ඇඳිරි නීතිය හේතුවෙන් රියදුරන් රැසකට උදෑසන රාජකාරියට වාර්තා කිරීමට නොහැකිවී ඇති බවයි.\nඋදෑසන 7.30 දක්වා ධාවනය කිරීමට හැකිවූයේ කාර්යාල දුම්රිය 5 ක් පමණක් බව දුම්රිය ප්‍රධාන පාලක මැදිරිය සඳහන් කළා.\nමේ අතර ඇඳිරි නීතිය ඉවත් කිරීමත් සමඟ දිවයිනේ බොහෝ ප්‍රදේශවල සාමකාමී ස්වභාවයක් පවතින අතර, ඇතැම් ප්‍රදේශවල මගී බස් රථ ධාවනය අඩුවීම හේතුවෙන් මගීන් අපහසුතාවට පත්වීමේ සිද්ධීන් වාර්තා වනවා.\nඑමෙන්ම ඇතැම් ප්‍රදේශවල දිගු ඉන්ධන පෝලිම්ද දැකගත හැකි බවයි අප වාර්තාකරුවන් සඳහන් කළේ.",
       "URL": "https://www.hirunews.lk/301145/උදෑසන-කාර්යාල-දුම්රිය-ප්‍රමාදයක්-ප්‍රදේශ-රැසක-මගී-ප්‍රවාහනයේ-ගැටළු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1251"
}