{
       "Source": "hirunews",
       "Timestamp": "Friday, 12 May 2017 - 11:20",
       "Headline": "ගැටුමකදී ලොරි රථයකින් ඇද වැටුණු පුද්ගලයෙකු ජීවිතක්ෂයට",
       "News Content": "බුලත්සිංහල - මෝල්කාව ප්‍රදේශයේදී ලොරි රථයකින් ඇද වැටී ඊයේ 53 හැවිරිදි පුද්ගලයෙකු ජීවිතක්ෂයට පත්ව තිබෙනවා.\nපොලිසිය සදහන් කළේ පුද්ගලයින් දෙදෙනෙකු අතර ඇති වූ බහින් බස්වීමක් දුරදිග යාමෙන් අනතුරුව දෙදෙනා අතර ගුටිබැට හුවමාරුවක් සිදුව ඇති බවයි.\nඅනතුරුව පහරකෑ පුද්ගලයා ලොරි රථයක නැගී පලායාමට උත්සාහ කිරීමේදී පහරදුන් පුද්ගලයා ලොරි රථයේ එල්ලී තවදුරටත් පහරදීමට උත්සාහ කිරීමත් සමග එම පුද්ගලයා ලොරි රථයෙන් වැටී බරපතල තුවාල ලබා තිබෙනවා.\nපසුව ඔහු වැඩිදුර ප්‍රතිකාර සදහා කොළඹ ජාතික රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බවයි පොලිසිය සදහන් කළේ.",
       "URL": "https://www.hirunews.lk/161151/ගැටුමකදී-ලොරි-රථයකින්-ඇද-වැටුණු-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4521"
}