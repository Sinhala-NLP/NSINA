{
       "Source": "hirunews",
       "Timestamp": "Wednesday, 25 May 2022 - 11:25",
       "Headline": "මන්ත්‍රී අමරකීර්ති ඝාතනයට සැක හතරක් සී.අයි.ඩී අත්අඩංගුවට",
       "News Content": "ඉකුත් 9 වන දා රට පුරා ඇති වූ කළහකාරී තත්ත්වය අතරතුර දී, පොළොන්නරුව දිස්ත්‍රික් පාර්ලිමේන්තු මන්ත්‍රී අමරකීර්ති අතුකෝරල ඝාතනය කිරීමේ සිද්ධියට අදාල සැකකරුවන් සිව් දෙනෙක් අද (25) අපරාධ පරීක්ෂණ දෙපාර්තමේන්තු නිලධාරීන් විසින් අත්අඩංගුවට ගෙන තිබෙනවා.\nපසුගිය 9 වන දා අරලියගහ මන්දිරය ඉදිරිපිට හා ගාලු මුවදොර විරෝධතාකරුවන්ට රාජපක්ෂ ආණ්ඩුවේ හිතවාදීන් විසින් පහර දීමෙන් අනතුරුවයි රට පුරා කලහකාරී තත්ත්වය ඇති වුණේ.\nඑහි දී මන්ත්‍රීවරයා සහ ඔහුගේ ආරක්ෂකයා යන දෙදෙනා ම ඝාතනය වූ අතර එම සිද්ධිය සිදු වුණේ නිට්ටඹුව නගරයේ දී යි.",
       "URL": "https://www.hirunews.lk/305246/මන්ත්‍රී-අමරකීර්ති-ඝාතනයට-සැක-හතරක්-සී-අයි-ඩී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1144"
}