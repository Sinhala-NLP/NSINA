{
       "Source": "hirunews",
       "Timestamp": "Tuesday, 01 May 2018 - 13:07",
       "Headline": "කම්කරු දිනය තැන් කිහිපයකදී සැමරේ",
       "News Content": "කම්කරු දින සැමරුම් අදට නොපවත්වන ලෙසට රජය දැනුම් දී තිබුණත් ඇතැම් දේශපාලන පක්ෂ සහ වෘත්තීය සමිති අද දින මැයි දින සැමරුම් සංවිධාන කිරීමට කටයුතු කර තිබෙනවා.\nජනතා විමුක්ති පෙරමුණ මැයි දින සැමරුම යාපනය මහ නගර සභා ක්‍රීඩා පිටියේදී අද පස්වරුවේ පැවැත්වීමට නියමිතයි.\nඑමෙන්ම දෙමළ ජාතික සංධානය ද අද යාපනය - නෙල්ලිඅඩි සහ මඩකලපුව - වෙල්ලාවලි යන ප්‍රදේශවලදී මැයි දිනය සැමරීමට කටයුතු කර ඇති බවයි උතුරු පළාත් සභා මන්ත්‍රී  එම්.කේ. සිවාජිලිංගම් හිරු ප්‍රවෘත්ති අංශයට සඳහන් කළේ.\nමේ අතර, පෙරටුගාමී සමාජවාදී පක්ෂය ද අද කොළඹ දී මැයි දින පෙළපාලියක් සහ රැළියක් සංවිධානය කර තිබෙනවා.\nමරදාන - එල්ෆින්ස්ටන් රඟහල අසළින් අද දහවල් එම පා ගමන ආරම්භ කළ බවයි එහි දේශපාලන මණ්ඩල සභික පුබුදු ජයගොඩ කියා සිටියේ.\nමීට අමතරව තවත් වෘත්තීය සමිති කිහිපයක් අද මැයි රැළි සංවිධානය කර තිබුණා.",
       "URL": "https://www.hirunews.lk/189694/කම්කරු-දිනය-තැන්-කිහිපයකදී-සැමරේ",
       "Category": "Local News",
       "Parent URL": "https://www.hirunews.lk/local-news.php?pageID=3966"
}