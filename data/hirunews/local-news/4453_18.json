{
       "Source": "hirunews",
       "Timestamp": "Saturday, 24 June 2017 - 20:11",
       "Headline": "පොදු වැසිකිළියක ජීවත්වු පවුලට හිරු අනාවරණයෙන් පසු නිවසක් ඉදි වෙයි",
       "News Content": "පොළොන්නරුව පරාක්‍රම සමුද්‍රය අසල පිහිටි පොදු වැසිකිලියක් තුළ ජීවත් වන දරු පවුලක් පිළිබඳව පසුගිය දා අප තොරතුරු වාර්තා කළා.\nඑම අනාවරණයෙන් පසුව උතුරු මැද පළාත් සභාවේ මැදිහත් වීමෙන් ඔවුන්ට නිවසක් ඉදිකර දීමට කටයුතු ආරම්භ කර තිබෙනවා.\nපොලොන්නරුව පරාක්‍රම සමුද්‍රය පත්තිනි දේවාලය අසල පිහිටි පොදු වැසිකිලියක් සිය නිවස කරගෙන ජීවත් වන දරු පවුලක් පිළිබඳව අප පසුගියදා හිරු ප්‍රවෘත්ති ඔස්සේ අනාවරණය කළා.\nවැසිකිලිය තුල ජීවත් වීම නිසා සමාජයෙන් කොන්වීමට පවා ඔවුන්ට සිදුව තිබු අතර නිවසක් ඉදිකර දෙන බවට බළධාරීන් දුන් පොරොන්දු පුස්සක් බවට පත්ව\nතිබුණා.\nඅප මේ දරුපවුල පිළිබඳව පසුගියදා කළ අනාවරණයෙන් පසුව නිවසක් තනාදීම සඳහා පොලොන්නරුව ගල්ලෑල්ල ප්‍රදේශයේ පර්චස් 12ක පමණ ඉඩමක් ලබාදීමට බළධාරීන් පියවර ගෙන තිබෙනවා.\nසමෘද්ධි අමාත්‍යංශය මඟින් රුපියල් ලක්ෂ 5 ක මුදලක් නිවස ඉදිකිරීම සඳහා ලබා දී ඇති අතර එහි වැඩකටයුතු ආරම්භ වුණේ තමන්කඩුව ප්‍රදේශීය ලේකම්වරයාගේද සහභාගීත්වයෙන්.",
       "URL": "https://www.hirunews.lk/164342/පොදු-වැසිකිළියක-ජීවත්වු-පවුලට-හිරු-අනාවරණයෙන්-පසු-නිවසක්-ඉදි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4453"
}