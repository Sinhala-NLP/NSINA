{
       "Source": "hirunews",
       "Timestamp": "Monday, 31 January 2022 - 11:03",
       "Headline": "හොරෙන් රිංගා කළ වින්නැහිය",
       "News Content": "පොලිස් විශේෂ කාර්ය බලකා කැබිතිගොල්ලෑව කඳවුරේ නිලධාරින්ට ලද තොරතුරකට අනුව ඊයේ (30) පස්වරුවේ සිදු කළ වැටලීමක දී පුද්ගලයින් දෙදෙනකු අත් අඩංගුවට ගැනීමට සමත් ව තිබෙනවා.\nඒ පදවිය රක්ෂිතයට අනවසරයෙන් ඇතුලු වී, එම රක්ෂිතයේ භූමි කොටසක් එළිපෙහෙලි කරමින් සිටියදියි.\nමෙම පුද්ගලයින් දෙදෙනා විසින් රක්ෂිතයේ ආනඔලොන්දාව සහ අඹගැස්වැව ප්‍රදේශවල දී රක්ෂිතයට ඇතුල් වී මෙම කටයුත්තේ යෙදී ඇති බවයි පොලිස් මාධ්‍ය ප්‍රකාශක කාර්යාලය පැවසුවේ.\nමොවුන් ඒ වනවිටත් අක්කර 03ක් පමණ එළිපෙහෙලි කරමින් සිට ඇති අතර, අත් අඩංගුවට ගත් සැකකරුවන් 24 සහ 35 යන වයස්වල පසුවන්නන්.\nසැකකරුවන් වැඩිදුර විමර්ශන සඳහා හොරොව්පතාන - බීට්ටු කාර්යාලයට භාර කෙරුණා.",
       "URL": "https://www.hirunews.lk/295746/හොරෙන්-රිංගා-කළ-වින්නැහිය",
       "Category": "Local News",
       "Parent URL": "https://www.hirunews.lk/local-news.php?pageID=1385"
}