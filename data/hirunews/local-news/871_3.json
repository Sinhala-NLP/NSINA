{
       "Source": "hirunews",
       "Timestamp": "Tuesday, 13 September 2022 - 21:44",
       "Headline": "අන්තරේ වසන්ත වෙනුවෙන් වන්නිල ඇත්තන්ගෙන් ඉල්ලීමක් (වීඩියෝ)",
       "News Content": "තංගල්ල මධ්‍යම රැඳවුම් මධ්‍යස්ථානයේ රඳවා සිටින අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේට නිදහසට ලබාදෙන ලෙස, ආදිවාසි නායක ඌරුවරිගේ වන්නිලඇත්තන්, ජනාධිපතිවරයාගෙන් ඉල්ලීමක් කරනවා.\nවසන්ත මුදලිගේ සහ අරගලයේ සෙසු ක්‍රියාකාරින් දෙදෙනෙකු වන හෂාන්ත ගුණතිලක සහ ගල්වැව සිරිධම්ම හිමියන් ත්‍රස්තවාදය වැළැක්වීමේ පනත යටතේ දින 90 ක් රඳවාගෙන ප්‍රශ්න කිරීමට පසුගියදා පොලීසියට අවසර හිමිවුණා.\nමේ අතර, සර්ව පාක්ෂික අරගලකරුවෝ සංවිධානය අද මැතිවරණ කොමිසම වෙත පැමිණියා.\nඒ එම සංවිධානය, පක්ෂයක් ලෙස නම් ලියාපදිංචි කිරීම සම්බන්ධයෙන් ගත යුතු ක්‍රියාමාර්ග සම්බන්ධයෙන් සාකච්ඡා කිරීම සඳහායි.",
       "URL": "https://www.hirunews.lk/315325/අන්තරේ-වසන්ත-වෙනුවෙන්-වන්නිල-ඇත්තන්ගෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=871"
}