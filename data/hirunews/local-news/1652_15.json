{
       "Source": "hirunews",
       "Timestamp": "Sunday, 03 October 2021 - 14:35",
       "Headline": "ෂාරුක් ඛාන්ගේ පුත්‍රයා ඉන්දීය මත්ද්‍රව්‍ය නාශක කාර්යාංශය භාරයට",
       "News Content": "ඉන්දීය සුපිරි නළු ෂාරුක් ඛාන්ගේ පුත්‍රයා වන 23 හැවිරිදි ආර්යන් ඛාන් ඇතුළු 8 දෙනෙකු ඉන්දීය මත්ද්‍රව්‍ය නාශක කාර්යාංශ භාරයට ගෙන තිබෙනවා.\nඒ, මුම්බායි වෙරළට ඔබ්බෙන් වූ නෞකාවක ඊයේ රාත්‍රියේ පැවති සාදයක් අතරතුරදියි.\nඅදාළ පිරිස අතර කාන්තාවන් දෙදෙනෙකු ද සිටින බව ඉන්දීය මාධ්‍ය වාර්තා කළා.\nමත්ද්‍රව්‍ය නාශක කාර්යාංශයේ නිලධාරීන් වෙස් වලාගෙන අදාළ නෞකාවට ගොඩ වී මෙම වැටලීම සිදුකර ඇති අතර, අත්අඩංගුවට ගත් පිරිස සන්තකයේ තිබී කොකේන් ඇතුළු මත්ද්‍රව්‍ය තොගයක් පොලිස් භාරයට ගෙන තිබෙනවා.",
       "URL": "https://www.hirunews.lk/283938/ෂාරුක්-ඛාන්ගේ-පුත්‍රයා-ඉන්දීය-මත්ද්‍රව්‍ය-නාශක-කාර්යාංශය-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1652"
}