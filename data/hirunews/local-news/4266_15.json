{
       "Source": "hirunews",
       "Timestamp": "Tuesday, 17 October 2017 - 20:51",
       "Headline": "කොළඹ සරසවියේ ශාස්ත්‍ර පීඨය වසා දමයි",
       "News Content": "සිසුන් දෙපිරිසක් අතර ඇතිවු ගැටුමක් හේතුවෙන් කොළඹ විශ්වවිද්‍යාලයේ ශාස්ත්‍ර පීඨය දින නියමයක් නොමැතිව වසා දැමීමට පාලනාධිකාරිය පියවර ගෙන තිබෙනවා.\nඑහි ජ්‍යෙෂ්ඨ ශිෂ්‍ය අනුශාසක ආචාර්ය මොහොමඞ් මහීෂ් කියා සිටියේ තත්ත්වය පාලනය කිරීම සඳහා මෙම පියවර ගත් බවයි.\nකොළඹ විශ්වවිද්‍යාලයේ කලා පීඨයේ එක්සත් ශිෂ්‍ය සංවිධානයට අයත් පළමු වසර සිසුන් පිරිසකට එහි පොදු ශිෂ්‍ය එකමුතුව නියෝජනය කරන තෙවන වසරේ සිසුන් පිරිසක් අද පස්වරුවේ පහරදී තිබෙනවා.\nපසුව රාත්‍රියේ නේවාසිකාගාරවලට යාමට උත්සාහ කළ එක්සත් ශිෂ්‍ය සංවිධානයට අයත් සිසුන්ට යළිත් පහර දී ඇති බවයි එහි සභාපති මුතුමාල් මුණසිංහ කියා සිටියේ.\nපහරකෑමෙන් තුවාල ලැබූ සිසුන් දෙදෙනෙකු රාත්‍රියේම කොළඹ ජාතික රෝහලට ඇතුළත් කර තිබෙනවා.\nමේ අතර, පසුගිය 05 වනදා කැළණිය විශ්වවිද්‍යාලයේ සිසුන් දෙපිරිසක් අතර ඇති වූ ගැටුමක් හේතුවෙන් වෛද්‍ය පීඨය හැර සෙසු පීඨ වසා දමා පසුව 16 වන දා යළි විවෘත කෙරුණා.",
       "URL": "https://www.hirunews.lk/173779/කොළඹ-සරසවියේ-ශාස්ත්‍ර-පීඨය-වසා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4266"
}