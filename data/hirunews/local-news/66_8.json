{
       "Source": "hirunews",
       "Timestamp": "Monday, 28 August 2023 - 20:01",
       "Headline": "අස්වැසුම ලබාදෙන නිශ්චිත දිනයක් ගැන මුදල් රාජ්‍ය ඇමති කියයි",
       "News Content": "අස්වැසුම ප්‍රතිලාභ ලබාදෙන නිශ්චිත දිනයක් ඉදිරියේදී ප්‍රකාශයට පත්කරන බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nනිවැරදිව තොරතුරු තහවුරු කරගත් ප්‍රතිලාභීන් ලක්ෂ 8 ක් සඳහා ජූලි මාසයට අදාළ රුපියල් බිලියන 5 ක් රාජ්‍ය බැංකු වෙත අද (28) දිනයේදී බැරකළ බවයි ඔහු ප්‍රකාශ කළේ.\nපළමු වාරිකය ගෙවීමෙන් අනතුරුව කඩිනමින් නුසුදුස්සන් ඉවත්කිරීමේ කටයුතුද ආරම්භ කරන අතර ඊට අවශ්‍ය සහය ලබාදෙන ලෙසයි අමාත්‍යවරයා ජනතාවගෙන් ඉල්ලා සිටින්නේ.\nඒ අනුව සතියේ දිනවල උදෑසන 09 සිට පස්වරු 04 දක්වා 1924 යන ක්ෂණික දුරකථන අංකයෙන් පැමිණිලි යොමුකිරීමේ හැකියාවද පවතිනවා.",
       "URL": "https://www.hirunews.lk/346439/අස්වැසුම-ලබාදෙන-නිශ්චිත-දිනයක්-ගැන-මුදල්-රාජ්‍ය-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=66"
}