{
       "Source": "hirunews",
       "Timestamp": "Monday, 09 August 2021 - 7:02",
       "Headline": "අදත් දිවයිනේ ප්‍රදේශ කිහිපයකට වැසි",
       "News Content": "බස්නාහිර, සබරගමුව, වයඹ සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් අද විටින් විට වැසි ඇතිවන අතර, ඇතැම් ස්ථානවලට මිලිමීටර් 75 ඉක්ම වූ තද වැසි ඇතිවිය හැකියි.\nඑමෙන්ම, මධ්‍යම කඳුකරයේ බටහිර බෑවුම් ප්‍රදේශවල සහ හම්බන්තොට දිස්ත්‍රික්කයේ සුළඟේ වේගය පැයට කිලෝමීටර් 40 - 50 දක්වා වැඩිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර, අද උදෑසනින් අවසන් වූ පැය 24 තුළ මිලිමීටර් 140ක ඉහළම වර්ෂාපතනයක් රත්නපුර දිස්ත්‍රික්කයේ එරත්න ප්‍රදේශයට ලැබී තිබෙනවා.\nමීට අමතරව කෑගල්ල දිස්ත්‍රික්කයේ කළුපහන වතුයායට මිලිමීටර් 133ක සහ දැරණියගලට මිලිමීටර් 123ක වර්ෂාපතනයක් ලැබී ඇති අතර, කණ්ඩල්ඔය වතුයායට ලැබී ඇති වර්ෂාපතනය මිලිමීටර් 111ක්.",
       "URL": "https://www.hirunews.lk/279229/අදත්-දිවයිනේ-ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1767"
}