{
       "Source": "hirunews",
       "Timestamp": "Wednesday, 12 June 2019 - 10:58",
       "Headline": "හැටන් රථ වාහන අංශයේ ස්ථානාධිපතිගේ රාජකාරියට බාධා කළ පුද්ගලයෙකු අත්අඩංගුවට",
       "News Content": "හැටන් පොලීසියේ රථ වාහන අංශයේ ස්ථානාධිපති ලෙස කටයුතු කරන උප පොලිස් පරීක්ෂකවරයෙකුගේ රාජකාරියට බාධා කළ පුද්ගලයෙකු අත්අඩංගුවට ගෙන තිබෙනවා.\nමාර්ගයක් අවහිර වන ලෙස සැකකරු ඔහුගේ ත්‍රිරෝද රථය නතර කර ඇති අතර, ඊට එරෙහිව නීතිමය ක්‍රියාමාර්ග ගැනීමට යාමේදී අදාළ පොලිස් නිලධාරියාගේ රාජකාරියට මොහු බාධා කර ඇති බවයි වාර්තා වන්නේ.\nඅත්අඩංගුවට ගත් 37 හැවිරිදි මෙම පුද්ගලයා හැටන් මහේස්ත්‍රාත් අධිකරණයට ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/218238/හැටන්-රථ-වාහන-අංශයේ-ස්ථානාධිපතිගේ-රාජකාරියට-බාධා-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3305"
}