{
       "Source": "hirunews",
       "Timestamp": "Sunday, 25 April 2021 - 14:46",
       "Headline": "හෝමාගම රෝහල ආසාදිතයන්ගෙන් පිරෙයි (වීඩියෝ)",
       "News Content": "කොවිඩ් ආසාදිත රෝගීන් සදහාම වෙන්වූ හෝමාගම මූලික රෝහලේ දැඩි සත්කාර ඒකකය ඇතුළු පවත්වාගෙන ගිය කොවිඩ් රෝගී වාට්ටු සියල්ල මේ වන විට රෝගීන්ගෙන් පිරී යෑම හේතුවෙන්තවත් වාට්ටු ඒකක දෙකක් අද දින සිට රෝගීන් ඇතුලත් කර ගැනීම වෙනුවෙන් සකස් කල බව රෝහල් අධිකාරි විශේෂඥ වෛද්‍ය ජනිත හෙට්ටිආරච්චි මහතා පවසනවා.\nමේ වන විට දැඩි සත්කාර ඒකකයේ ප්‍රතිකාර ලබන රෝගීන් තරැණ පිරිසක් වන අතර ඔවුන් බොහෝ දෙනෙකුට නිධන්ගත රෝග නොමැති බවයි රෝහල් අධිකාරීවරයා කියාසිටියේ.\nජනතාව අදාළ රෝගී තත්වය පිළිබඳ අවධානය යොමු නොකලහොත් සමස්ත රෝහල් පද්ධතියම කොවිඩ් රෝගීන් සඳහා වෙන් කලත් පාලනය කර ගත නොහැකි වනු ඇති බවට ද ඔහු ප්‍රකාශ කළා.\nකෙසේ වෙතත් කොවිඩ් රෝගීන්ට ප්‍රතිකාර සඳහා වෙන් කර තිබුනද හෝමාගම රෝහලේ සායනික කටයුතු දැඩි සෞඛ්‍යාරක්ෂිත ක්‍රමවේදයක් අනුව සිදු කරන බවයි රෝහල් අධිකාරි විශේෂඥ වෛද්‍ය ජනිත හෙට්ටිආරච්චි මහතා වැඩිදුරටත් කියාසිටියේ.",
       "URL": "https://www.hirunews.lk/269481/හෝමාගම-රෝහල-ආසාදිතයන්ගෙන්-පිරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1997"
}