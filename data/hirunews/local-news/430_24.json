{
       "Source": "hirunews",
       "Timestamp": "Thursday, 06 April 2023 - 13:08",
       "Headline": "කුඩු සලිඳුගේ පෙත්සම සලකා බැලීමට ශ්‍රේෂ්ඨාධිකරණය දින නියම කරයි",
       "News Content": "අපරාධ පරීක්ෂණ දෙපාර්තමේන්තුව භාරයේ රඳවා සිටින සලිදු මල්ෂික හෙවත් කුඩු සලිදුගේ ජිවිත ආරක්ෂාව තහවුරු කරන ලෙස ඉල්ලා ගොනුකළ පෙත්සම සලකා බැලීම සඳහා ජුනි මස 21 වනදා කැඳවන ලෙස ශ්‍රේෂ්ඨාධිකරණය නියම කළා.\nඒ අදාළ පෙත්සම අගවිනිසුරු ජයන්ත ජයසූරිය ප්‍රමුඛ ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් ඉදිරියේ අද(06) කැඳවූ අවස්ථාවේදීයි.\nමැඩගස්කරයේදී අත්අඩංගුවට ගෙන මේ වනවිට අපරාධ පරීක්ෂණ දෙපාර්තමේන්තුව භාරයේ රඳවාගෙන සිටින කුඩු සලිඳුගේ ජීවිතයට දැඩි අවදානම් සහගත තත්ත්වයක් පවතින බවට පවසමින් නීතිඥවරයෙකු මාර්ගයෙන් මෙම පෙත්සම ගොනුකර තිබුණා.\nඒ අනුව, ඔහුගේ ජීවිතාරක්ෂාව තහවුරු කිරීමට පියවර ගන්නා ලෙස අපරාධ පරීක්ෂණ දෙපාර්තමේන්තුවට නියෝගයක් නිකුත් කරන ලෙසයි මෙම පෙත්සමෙන් තවදුරටත් ඉල්ලා ඇත්තේ.",
       "URL": "https://www.hirunews.lk/331832/කුඩු-සලිඳුගේ-පෙත්සම-සලකා-බැලීමට-ශ්‍රේෂ්ඨාධිකරණය-දින-නියම-කරයි",
       "Category": "Local News",
       "Parent URL": "https://www.hirunews.lk/local-news.php?pageID=430"
}