{
       "Source": "hirunews",
       "Timestamp": "Tuesday, 08 May 2018 - 17:08",
       "Headline": "ව්‍යාජ වාහන ලියාපදිංචි සහතික සකස් කළ දෙදෙනෙකු අත්අඩංගුවට",
       "News Content": "ව්‍යාජ වාහන ලියාපදිංචි සහතික සකස් කර එම පොත් උකස් තබා මුදල් වංචා කිරීමේ සිද්ධියක් සම්බන්ධයෙන් පුද්ගලයන් දෙදෙනෙකු පොලීසිය අත්අඩංගුවට ගෙන තිබෙනවා.\nමොණරාගල - හුලන්දාව මංසන්ධිය ප්‍රදේශයේදී මොවුන් අත්අඩංගුවට ගෙන ඇත්තේ මොණරාගල විශේෂ අපරාධ විමර්ශන අංශයට ලද තොරතුරක් මතයි.\nසැකකරුවන්ගෙන් කරන ලද ප්‍රශ්න කිරීම් මත යතුරුපැදියක්, ඊට ව්‍යාජ ලෙස සකස් කරන ලෙස ලියාපදිංචි සහතිකයක්, වාහන අයිතිය පැවරීමේ අයදුම්පත් සහ පරිගණක යන්ත්‍ර දෙකක් සොයාගෙන තිබෙනවා.\nමෙලෙස අත්අඩංගුවට ගෙන ඇත්තේ අවුරුදු 23 සහ 24 වයස්වල පසුවන රත්තනපිටිය සහ මොණරාගල ප්‍රදේශයේ පදිංචිකරුවන් වන අතර ඔවුන් අද මොණරාගල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/190268/ව්‍යාජ-වාහන-ලියාපදිංචි-සහතික-සකස්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3955"
}