{
       "Source": "hirunews",
       "Timestamp": "Sunday, 08 January 2023 - 20:42",
       "Headline": "නාසා ආයතනයට අයත් අක්‍රිය වූ චන්ද්‍රිකාවක් කඩ වැටෙයි",
       "News Content": "ඇමරිකාවේ නාසා ආයතනයට අයත් අක්‍රිය වූ චන්ද්‍රිකාවක් දශක 04 කට පසු පෘථිවියට කඩා වැටීමට නියමිත බව විදෙස් මාධ්‍ය වාර්තා කළා.\nචන්ද්‍රිකාව පෘථුවි කක්ෂයේ සිට කෙමෙන් පහළට පැමිණෙමින් ඇති බවත් එය කඩාවැටීමෙන් අනතුරක් සිදුවිය හැකි ඉඩකඩ ඉතා අවම බවත් නාසා ආයතනය නිකුත් කළ නිවේදනයක සඳහන්.\nකිලෝ ග්‍රෑම් 2450 ක් බර මෙම චන්ද්‍රිකාව වායුගෝලයට ඇතුළු වී පහළට එද්දී ගිනිගෙන දැවී කැබලි වනු ඇතැයිද නාසා ආයතනය ප්‍රකාශ කළා.\nමෙලෙස කඩා වැටෙන්නේ පෘථිවියේ විකිරණ පරීක්ෂා කිරීමට 1984 වසරේ අභ්‍යවකාශයට යැවූ චන්ද්‍රිකාවක් වන අතර එහි විශේෂත්වය වන්නේ ඇමරිකාව පළමුවරට කාන්තාවක් සමඟ කක්ෂ ගතකිරීමයි.",
       "URL": "https://www.hirunews.lk/324581/නාසා-ආයතනයට-අයත්-අක්‍රිය-වූ-චන්ද්‍රිකාවක්-කඩ-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=614"
}