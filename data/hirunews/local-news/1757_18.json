{
       "Source": "hirunews",
       "Timestamp": "Friday, 13 August 2021 - 7:53",
       "Headline": "ඇමති අනු කමිටුව - අද සිට ගුරු සංගම් මුණ ගැසේ - ගුරු විදුහල්පතිවරුන් දේශපාලන පක්ෂ හමුවට (වීඩියෝ)",
       "News Content": "ගුරු විදුහල්පති වැටුප් විෂමතාව විසඳීම සඳහා පත් කළ අමාත්‍ය මණ්ඩල අනුකමිටුව හමුවට ශ්‍රී ලංකා පොදුජන අධ්‍යාපන සේවා සංගමය අද දිනයේදී කැඳවා තිබෙනවා.\nඒ පවතින තත්වය පිළිබඳව සාකච්ඡා කිරීම සඳහායි.\nමේ අතර තම ගැටලුව සම්බන්ධයෙන් දේශපාලන පක්ෂ දැනුවත් කිරීමේ වැඩසටහනක් අද සිට ආරම්භ කරන බව ගුරු විදුහල්පති වෘත්තීය සමිති ප්‍රකාශ කළා.\nගුරු විදුහල්පතිවරුන්ගේ වැටුප් ගැටලුව සම්බන්ධයෙන් සොයා බලා වාර්තාවක් ඉදිරිපත් කිරීමට පත් කළ අමාත්‍ය මණ්ඩල අනුකමිටුව ඊයේ රැස්වූ අවස්ථාවේදී තීරණය කරනු ලැබුවේ ගුරු විදුහල්පති වෘත්තීය සමිති අද සිට වෙන වෙනම මුණ ගැසී සාකච්ඡා කිරීමටයි.\nඒ අනුව අද පළමු වරට ශ්‍රී ලංකා පොදුජන අධ්‍යාපන සේවා සංගමය කැඳවා ඇති අතර එම සාකච්ඡාව පස්වරුවේ අමාත්‍ය විමල් වීරවංශගේ කොළඹ පිහිටි නිවසේදී සිදු වනු ඇති.\nමේ අතර ගුරු විදුහල්පති වෘත්තීය සමිති ආරම්භ කල වෘත්තීය ක්‍රියාමාර්ගය අද ක්‍රියාත්මක වන්නේ 32 වන දිනටයි.",
       "URL": "https://www.hirunews.lk/279565/ඇමති-අනු-කමිටුව-අද-සිට-ගුරු-සංගම්-මුණ-ගැසේ-ගුරු-විදුහල්පතිවරුන්-දේශපාලන-පක්ෂ-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1757"
}