{
       "Source": "hirunews",
       "Timestamp": "Wednesday, 24 May 2017 - 13:02",
       "Headline": "තවත් අමාත්‍ය මණ්ඩල සංශෝධනයක් - එජාප මහලේකම්",
       "News Content": "තවත් අමාත්‍ය මණ්ඩල සංශෝධනයක් ඉදිරියේදී සිදුවිය හැකි බව එක්සත් ජාතික පක්ෂ මහලේකම් අමාත්‍ය කබීර් හෂීම් ප්‍රකාශ කළා.\nඅමාත්‍ය මණ්ඩල සංශෝධනයෙන් පසු සිරිකොත පක්ෂ මූලස්ථානයේ අද (24) පැවති පළමු මාධ්‍ය හමුවට එක්වෙමිනුයි ඔහු මේ බව කියා සිටියේ.\nජාතික ආණ්ඩුවේ ගිවිසුම අගෝස්තු මාසයෙන් අවසන් වුවද ආණ්ඩුවේ ගමන ඉන් අවසන් නොවන බව ද අමාත්‍ය කබීර් හෂීම් සඳහන් කළා.\nකැබිනට් සංශෝධන තුළින් සියලූදෙනා සතුටු කළ නොහැකි බවයි අමාත්‍යවරයා එහිදී තවදුරටත් අදහස් දක්වමින් කියා සිටියේ.",
       "URL": "https://www.hirunews.lk/162048/තවත්-අමාත්‍ය-මණ්ඩල-සංශෝධනයක්-එජාප-මහලේකම්",
       "Category": "Local News",
       "Parent URL": "https://www.hirunews.lk/local-news.php?pageID=4501"
}