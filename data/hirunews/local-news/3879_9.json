{
       "Source": "hirunews",
       "Timestamp": "Monday, 25 June 2018 - 15:10",
       "Headline": "නීතිවිරෝධී ගංජා හේනක්‌ පොලිසිය වටලයි (ඡායාරූප)",
       "News Content": "තණමල්විල,හම්බෙගමුව ප්‍රදේශයේ නීති විරෝධී ලෙස වගා කර තිබු ගංජා හේනක් වටලා එක් සැකකරුවෙකු හම්බෙගමුව පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු හම්බෙගමුව ප්‍රදේශයේ පදිංචි 51 හැවිරිදි පුද්ගලයෙක්.\nඅක්කර භාගයක පමණ භුමි ප්‍රමාණයකින් යුත් මෙම ගංජා හේනේ ගංජා පැල පන්දහසකට වඩා වගා කර තිබු බවයි පොලිසිය පැවසුවේ.\nඒවායේ වටිනාකම රුපියල් ලක්ෂ 50 ඉක්මවන බවත් පොලිසිය වැඩිදුරටත් සදහන් කළා.\nඑමෙන්ම ගංජා හේන පොලිසිය විසින් විනාශ කර තිබෙනවා.\nසැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත බවයි අප වාර්තාකරු පැවසුවේ.\n( ඡායාරූප - ජයන්ත වීරසේකර )",
       "URL": "https://www.hirunews.lk/193864/නීතිවිරෝධී-ගංජා-හේනක්‌-පොලිසිය-වටලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3879"
}