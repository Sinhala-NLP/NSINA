{
       "Source": "hirunews",
       "Timestamp": "Tuesday, 13 March 2018 - 16:11",
       "Headline": "කල්ලාරු හස්තියාගේ දළ යුගලය ළඟ තබාගත් පුද්ගලයින් අධිකරණයේදී වරද පිළිගනී",
       "News Content": "මියගිය කල්ලාරු ඇතාගේ දළ යුගලය නීතිවිරෝධීව ළඟ තබාගත් බවට චෝදනා එල්ලවී සිටි සැකකරුවන් තුන්දෙනා අධිකරණය හමුවේ වරද පිළිගෙන තිබෙනවා.\nඒ, ඔවුන් අනුරාධපුර ප්‍රධාන මහේස්ත්‍රාත් හර්ෂණ කැකුණවෙල හමුවට අද (13) ඉදිරිපත් කළ අවස්ථාවේදියි.\nඑහිදී මහේස්ත්‍රාත්වරයා එක් අයෙකුට රුපියල් 75,000  බැගින් දඩ නියම කළ අතර, සැකකරුවන් තුන්දෙනාට මාස 6 බැගින් බරපතල වැඩසහිත සිර දඩුවම්ද නියම කළා.\nඅදාළ සිර දඩුවම වසර 5 කට අත්හිටුවන ලෙසයි එහිදී නියෝග කෙරුණේ.",
       "URL": "https://www.hirunews.lk/185802/කල්ලාරු-හස්තියාගේ-දළ-යුගලය-ළඟ-තබාගත්-පුද්ගලයින්-අධිකරණයේදී-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4040"
}