{
       "Source": "hirunews",
       "Timestamp": "Wednesday, 03 February 2021 - 13:35",
       "Headline": "ජල ගැලුම් නිම්න ජාතික උද්‍යානයේ අනවසර වගා කටයුතු නැවතත් ආරම්භ කර ඇති බවට චෝදනා (වීඩියෝ)",
       "News Content": "පොලොන්නරුව ජල ගැලුම් නිම්න ජාතික උද්‍යානයේ අනවසර වගා කටයුතු නැවතත් ආරම්භ කර ඇති බවට භික්ෂූන් වහන්සේ ඇතුළු ප්‍රදේශවාසීන් චෝදනා කරනවා.\nඔවුන් අද පෙරවරුවේ මේ සම්බන්ධයෙන් වනජීවි කාර්යාලයට පැමිණිලි කිරීමත් සමඟ උණුසුම් තත්ත්වයක්ද ඇතිවුණා.\nපොලොන්නරුව ජල ගැලුම් නිම්න ජාතික උද්‍යානය තුල අනවසර වගා කටයුතු සහ ගවයින් ඇතුලු කිරීම ඇතුළු මිනිස් ක්‍රියාකාරකම් සිදුවන ආකාරය පිළිබඳව මීට පෙර හිරු ප්‍රවෘත්ති ඔස්සේ අනාවරණයක්ද සිදු කළා.\nඅනතුරුව වනෝද්‍යානය තුල සියලු අනවසර වගා කටයුතු තහනම් කරමින් අධිකරණ නියෝගයක්ද නිකුත් කෙරුණා.\nකෙසේවෙතත්, නැවතත් ජල ගැලුම් නිම්න ජාතික උද්‍යානය තුල අනවසර වගා කටයුතු ආරම්භ කර ඇති බව ප්‍රදේශවාසීන් චෝදනා කරනවා.\nප්‍රදේශයේ භික්ෂූන් වහන්සේ ඇතුළු ජනතාව මේ සම්බන්ධයෙන් පැමිණිලි කිරීමට අද පෙරවරුවේ පොලොන්නරුව වනජීවි කාර්යාලයට පැමිණියා.\nඑහිදී උණුසුම් තත්ත්වයක්ද හටගත්තා.\nපොලොන්නරුව වනජීවි කාර්යාලයේ නිලධාරීයා සඳහන් කළේ වහාම ඒ සම්බන්ධයෙන් පියවර ගන්න බවයි.",
       "URL": "https://www.hirunews.lk/261543/ජල-ගැලුම්-නිම්න-ජාතික-උද්‍යානයේ-අනවසර-වගා-කටයුතු-නැවතත්-ආරම්භ-කර-ඇති-බවට-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2171"
}