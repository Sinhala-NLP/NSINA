{
       "Source": "hirunews",
       "Timestamp": "Monday, 28 December 2015 - 11:44",
       "Headline": "මාළු ටැංකියට අත දැම්මට මෙහෙමත් කරනව ද ?",
       "News Content": "මාළු ටැංකියට අත දැමු වරදට 8 හැවිරිදි දරුවෙකුගේ දෑත් පිළිස්සු නැන්දනියක පිලිබඳ තොරතුරක් හොරණ අගුරුවාතොට ප්‍රදේශයෙන් වාර්තා වෙනවා.\nපෙරේදා පස්වරුවේ තම නැන්දනියගේ නිවසට ගොස් ඇති මෙම පිරිමි දරුවා ඇයගේ නිවසේ තිබු මාළු ටැංකියට අත දමා මාළු ඇල්ලීමට උත්සහා දරා තිබෙනවා.\nඒ බව දැක කෝප වූ නැන්දනිය හැන්දක් ගෑස් ලිපට අල්ලා රත් කොට දරුවාගේ දෑත් පුළුස්සා ඇති බවයි පැවසෙන්නේ.\nපිළිස්සුම් තුවාල ලැබූ දරුවා ප්‍රතිකාර සඳහා හොරණ රෝහලට ඇතුළත් කර තිබෙනවා.\nඒ සම්බන්ධයෙන් අගුරුවාතොට පොලීසියෙන් අත්අඩංගුවට ගත් සැකකාර නැන්දනිය හොරණ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 7 වෙනිදා දක්වා රක්ෂිත බන්ධනාගාරගත කරනු ලැබුවා.",
       "URL": "https://www.hirunews.lk/122925/මාළු-ටැංකියට-අත-දැම්මට-මෙහෙමත්-කරනව-ද",
       "Category": "Local News",
       "Parent URL": "https://www.hirunews.lk/local-news.php?pageID=5231"
}