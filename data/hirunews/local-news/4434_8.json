{
       "Source": "hirunews",
       "Timestamp": "Friday, 07 July 2017 - 9:57",
       "Headline": "තහනම් දැල් භාවිත කළ ධීවරයින් 9 දෙනෙකු අත්අඩංගුවට",
       "News Content": "තහනම් දැල් භාවිතා කරමින් ධීවර කටයුතුවල නිරතව සිටි පුද්ගලයින් 9 දෙනෙකු නාවික හමුදාව අත්අඩංගුවට ගෙන තිබෙනවා.\nත්‍රිකුණාමලය - කුච්චවේලි මුහුදු තීරයේදී ඊයේ ධීවරයින් 5 දෙනෙකු අත්අඩංගුවට ගෙන ඇති අතර,  ඔවුන් සතුව තිබූ ඩිංගි යාත්‍රාවක් සහ මත්ස්‍ය කිලෝග්‍රෑම් 130 ක් නාවික හමුදා භාරයට ගැණුනා.\nඑමෙන්ම, වෙල්ල - මුන්දලම මුහුදු ප්‍රදේශයේදී ද තහනම් දැල් භාවිත කරමින් මසුන් ඇල්ලූ පුද්ගලයින් 4 දෙනෙකු අත්අඩංගුවට ගනු ලැබුවා.\nමොවුන් සතුව තිබූ මත්ස්‍ය කිලෝග්‍රෑම් 10 ක් සහ ධීවර කටයුතුවල නිරත වූ ඩිංගි යාත්‍රා දෙකක් ද සිය භාරයට ගත් බවයි නාවික හමුදාව ප්‍රකාශ කළේ.",
       "URL": "https://www.hirunews.lk/165291/තහනම්-දැල්-භාවිත-කළ-ධීවරයින්-9-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4434"
}