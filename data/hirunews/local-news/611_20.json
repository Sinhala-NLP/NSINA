{
       "Source": "hirunews",
       "Timestamp": "Tuesday, 10 January 2023 - 13:06",
       "Headline": "කාසිය වාසිය ශ්‍රී ලංකාවට",
       "News Content": "සංචාරක ශ්‍රී ලංකා කණ්ඩායම සහ ඉන්දියාව අතර පළමුවන එක් දින තරගාවලිය අද (10) ආරම්භ වුණා.\nඑම තරගයේ කාසියේ වාසිය දිනාගැනීමට ශ්‍රී ලංකා කණ්ඩායම සමත්වූ අතර ශ්‍රී ලංකා කණ්ඩායමේ නායක දසුන් ශානක තීරණය කළේ පළමුවෙන් පන්දු රැකීමටයි.\nඉන්දියාවේ ගුවාති හීදි ආරම්භ වූ මෙම තරගයේ දී රෝහිත් ෂර්මා ඉන්දීය කණ්ඩායම මෙහෙයවන අතර ආබාධයට ලක්වූ ජස්ප්‍රිට් බුම්රා තවදුරටත් විවේක ගැන්වීමටයි ඉන්දීය ක්‍රිකට් පාලක මණ්ඩලය තීරණය කර ඇත්තේ.\nඅද තරඟයට අවිශ්ක ප්‍රනාන්දු මෙන්ම යොවුන් තුන් ඉරියව් ක්‍රීඩක දුනිත් වෙල්ලාලගේ ද ක්‍රීඩා කරන බව වාර්තා වෙනවා.\nතරඟය පැවැත්වෙන ගුවාති ක්‍රීඩාංගණයේ දී මීට පෙර එක් තරඟයක් පමණක් පවත්වා ඇති අතර බටහිර ඉන්දීය කොදෙව් කණ්ඩායම සමඟ පැවති එම තරඟය ජයගනු ලැබුවේ ඉන්දීය කණ්ඩායම විසින්.\nඅවසන් වරට ශ්‍රී ලංකාව සහ ඉන්දියාව අතර එක්දින තරඟ 26ක් පවත්වා ඇති අතර එහිදී ශ්‍රී ලංකාව ජයගනු ලැබුවේ තරඟ 05ක් පමණයි.",
       "URL": "https://www.hirunews.lk/324704/කාසිය-වාසිය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=611"
}