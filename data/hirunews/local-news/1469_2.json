{
       "Source": "hirunews",
       "Timestamp": "Sunday, 26 December 2021 - 13:41",
       "Headline": "බැලුනයක ආධාරයෙන් තොරතුරු රැස් කරන පද්ධතියක් ගුවනට (වීඩියෝ සහ ඡායාරූප)",
       "News Content": "ප්‍රථම වතාවට බැලූනයක් ආධාරයෙන් තොරතුරු රැස්කරන පද්ධතියක් ගුවන් ගත කිරීම අද පෙරවරුවේ සිදුවුණා.\nඒ, දඹුල්ල - කන්ඩලම ඩී.එස්.සේනානායක විද්‍යාල භූමියේ සිටයි.\nගුවන් ගත කෙරුණු මෙම බැලූනය මගින් ඉහළ වායුගෝලයේ පවතින විවිධ සංඝටක මෙන්ම කාලගුණික දත්ත සහ චන්ද්‍රිකාවක් ගුවන් ගත කිරීමට ඇති හැකියාව සොයාබැලිය හැකි බවයි කොළඹ විශ්වවිද්‍යාලයේ තාරකා විද්‍යා හා අභ්‍යවකාශ විද්‍යා ඒකකයේ අධ්‍යක්ෂ මහාචාර්ය චන්දන ජයරත්න ප්‍රකාශ කළේ.\nරජයේ හා පෞද්ගලික විශ්වවිද්‍යාල 17ක සිසුවියන් එක්ව අද පෙරවරු 6.35ට බැලූනයේ අදාල පරීක්ෂණ මෙවලම් සවිකොට ගුවනට මුදාහැරීම සිදුකෙරුණා.",
       "URL": "https://www.hirunews.lk/292175/බැලුනයක-ආධාරයෙන්-තොරතුරු-රැස්-කරන-පද්ධතියක්-ගුවනට-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1469"
}