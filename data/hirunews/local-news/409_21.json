{
       "Source": "hirunews",
       "Timestamp": "Monday, 17 April 2023 - 7:46",
       "Headline": "දකුණු මුහුදේ දී ඇල්ලූ හෙරොයින් තොගයේ වටිනාකම රුපියල් මිලියන 3500ක් (වීඩියෝ)",
       "News Content": "දකුණු මුහුදු තීරයේදී නාවික හමුදා භාරයට ගනු ලැබූ හෙරොයින් තොගයක් රැගත් යාත්‍රාව මේ වනවිට (17) ගාල්ල වරාය වෙත රැගෙන විත් තිබෙනවා.\nනාවික හමුදා මාධ්‍ය ඒකකය සඳහන් කළේ අද (17) අලුයම 5.55 ට සැකකරුවන් හයදෙනෙකු ද සමඟ මෙම බහුදින යාත්‍රාව ගාලු වරාය වෙත රැගෙන ආ බවයි.\nපාර්සල් 10 ක අසුරා ඇති එම හෙරොයින් තොගයේ බර කිලෝග්‍රෑම් 200කට අධික බවට විශ්වාස කරන බව නාවික හමුදා මාධ්‍ය ප්‍රකාශක කපිතාන් ගයාන් වික්‍රමසූරිය කියා සිටියා.\nඑම තොගයේ නියමිත බව ගණනය කිරීමේ කටයුතු අද දිනයේ සිදු කරන බවයි ඔහු ප්‍රකාශ කළේ.\nබහුදින ධීවර යාත්‍රාවකින් මෙරටට රැගෙන එමින් තිබිය දී නාවික හමුදාව, පොලිසිය සහ රාජ්‍ය බුද්ධි සේවය එක්ව සිදුකළ විශේෂ මෙහෙයුමකදියි ඊයේ මෙම මත්ද්‍රව්‍ය තොගය සොයාගනු ලැබුවේ.\nවැඩිදුර;\nදකුණු මුහුදු තීරයේදී නාවික හමුදා භාරයට ගෙන ගාලු වරායට රැගෙන ආ යාත්‍රාවේ දැනට සිදුකර ඇති ගණනය කිරීම්වලට අනුව හෙරොයින් කිලෝග්‍රෑම් 175 ක් පවතින බව නාවික හමුදා මාධ්‍ය ප්‍රකාශක කපිතාන් ගයාන් වික්‍රමසූරිය ප්‍රකාශ කළා.\nඔහු කියා සිටියේ එහි වටිනාකම රුපියල් මිලියන 3,500 ක් බවයි.",
       "URL": "https://www.hirunews.lk/332716/දකුණු-මුහුදේ-දී-ඇල්ලූ-හෙරොයින්-තොගයේ-වටිනාකම-රුපියල්-මිලියන-3500ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=409"
}