{
       "Source": "hirunews",
       "Timestamp": "Thursday, 02 June 2022 - 8:26",
       "Headline": "ගත වූ පැය 24 දි රිය අනතුරුවලින් දෙදෙනකු මරුට",
       "News Content": "නාරම්මල පොලිස් වසමේ කැබැල්ලවල - වැවගම මාර්ගයේ කැබැල්ලවල හන්දිය ප්‍රදේශයේ දී කැබැල්ලවල දෙස සිට වැවගම දෙසට ධාවනය වූ යතුරු පැදියක් රියදුරුට පාලනය කරගත නොහැකිව අනතුරකට පත්ව තිබෙනවා.\nඒ යතුරුපැදිය මාර්ගයෙන් ඉවතට පැන තාප්පයක ගැටීමෙනුයි.\nඅනතුරින් බරපතළ තුවාල ලැබූ රියදුරු කුලියාපිටිය රෝහලට ඇතුළත් කිරීමෙන් පසුව ජීවිතක්ෂයට පත්ව තිබෙනවා.\nමේ අතර ඊයේ (01) ඉලුක්පිටිය - දොඩම්තලාව මාර්ගයේ ගෝනිගොඩ ප්‍රදේශයේ දී ඉලුක්පිටිය දෙසට ධාවනය වූ යතුරුපැදියක් පදික කාන්තාවකගේ ගැටී අනතුරක් සිදුව තිබෙනවා.\nඅනතුරින් බරපතළ තුවාල ලැබූ පදික කාන්තාව කුරුනෑගල රෝහලට ඇතුළත් කිරීමෙන් අනතුරුව මියගොස් තිබෙනවා.\nයතුරුපැදිකරු හා පසුපැදිකරු තුවාල ලබා ගෝනිගොඩ රෝහලේ ප්‍රතිකාර ලබන අතර, සිද්ධිය සම්බන්ධයෙන් නාරම්මල පොලිසිය පරීක්ෂණ සිදු කරනවා.",
       "URL": "https://www.hirunews.lk/305972/ගත-වූ-පැය-24-දි-රිය-අනතුරුවලින්-දෙදෙනකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1125"
}