{
       "Source": "hirunews",
       "Timestamp": "Friday, 04 November 2022 - 7:41",
       "Headline": "අමතර ඉන්ධන කෝටාවට බස්නාහිර ත්‍රිරෝද රථ 7,000ක් ලියාපදිංචි වෙයි",
       "News Content": "බස්නාහිර පළාතේ ත්‍රිරෝද රථ නියාමන වැඩසටහන යටතේ අමතර ඉන්ධන ලීටර් 05ක කෝටාව ලබාගැනීම සඳහා මේ වන විට ත්‍රිරෝද රථ 7,675ක් ලියාපදිංචි වී තිබෙනවා.\nපසුගිය 1 වනදා සිට අනිද්දා දක්වා එම ලියාපදිංචි කිරීම් සිදු කෙරෙන බව යි බස්නාහිර පළාත් මාර්ගස්ථ මගී ප්‍රවාහන අධිකාරියේ ත්‍රීරෝද රථ කාර්යාංශයේ ප්‍රධානී ජීවින්ද කීර්තිරත්න සඳහන් කළේ.\nදැනට ත්‍රිරෝද රථ සඳහා ලීටර් 05 ක ඉන්ධන කෝටාවක් සතිපතා ලබාදෙන අතර, එය ලීටර් 10 දක්වා වැඩි කිරීමට පසුගියදා තීරණය කළා.\nකෙසේ වෙතත්, එය බස්නාහිර පළාතේ පමණක් පළමු අදියර යටතේ ක්‍රියාත්මක කෙරෙන අතර, අනෙක් පළාත් තුළ ද ක්‍රියාත්මක කිරීමට යි සැලසුම් කර ඇත්තේ.\nwww.wptaxi.lk වෙබ් අඩවියට පිවිසීමෙන් බස්නාහිර පළාතේ ත්‍රිරෝද රථවලට අමතර ඉන්ධන කෝටාව ලබාගැනීම සඳහා ලියාපදිංචි විය හැකියි.\nලියාපදිංචි නොවන ත්‍රිරෝද රථ සඳහා ලීටර් 05 ක අමතර ඉන්ධන කෝටාව ලබා නො දෙන බවයි බස්නාහිර පළාත් මාර්ගස්ථ මගී ප්‍රවාහන අධිකාරියේ ත්‍රීරෝද රථ කාර්යාංශයේ ප්‍රධානී ජීවින්ද කීර්තිරත්න කියා සිටියේ.",
       "URL": "https://www.hirunews.lk/319566/අමතර-ඉන්ධන-කෝටාවට-බස්නාහිර-ත්‍රිරෝද-රථ-7000ක්-ලියාපදිංචි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=758"
}