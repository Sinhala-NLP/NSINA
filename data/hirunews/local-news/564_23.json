{
       "Source": "hirunews",
       "Timestamp": "Wednesday, 01 February 2023 - 18:26",
       "Headline": "කිඹුල් කටට අත දමා, ගිල්ල ඇම ගැලවූ හැටි (වීඩියෝ)",
       "News Content": "කේබල් භාවිත කර සකස්කර තිබූ ඇමක් ගිළදමා සිටි කිඹුලෙකු බේරාගැනීමට වාද්දුව මොරොන්තුඩුව ප්‍රදේශවාසීන් පිරිසක් සමත්ව තිබෙනවා.\nකවටයාගොඩ ප්‍රදේශයේ බොල්ගොඩ ගඟේ අතු ඔයක සිටියදී මෙලෙස බේරාගෙන ඇත්තේ අඩි 23ක පමණ දැවැන්ත කිඹුලෙක්.\nකිඹුලා ගොඩට ගැනීමෙන් අනතුරුව උදාර සංජීව නමැති තරුණයෙක් ඉදිරිපත්ව කිඹුලාගේ මුව තුළට තම අත දමා කේබල් යොදාගෙන සකස්කර තිබූ ඇම පිටතට ගෙන තිබෙනවා.\nඑහිදී ආරක්‍ෂිත ලෙස කිඹුලා ලී ආධාරයෙන් බැඳ රැස්ව සිටි පිරිසගේ සහායෙන් ඔහුට එම ඇම කොටස ඉවත්කිරීමට මිනිත්තු 30ක පමණ කාලයක් ගතවී තිබෙනවා.\nඅනතුරුව මෙලෙස බේරාගත් කිඹුලා වනජීවී නිලධාරීන් පැමිණෙන තෙක් අසල පිහිටි කුඩා පොකුණකට දමා තිබෙනවා.",
       "URL": "https://www.hirunews.lk/326420/කිඹුල්-කටට-අත-දමා-ගිල්ල-ඇම-ගැලවූ-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=564"
}