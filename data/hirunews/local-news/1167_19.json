{
       "Source": "hirunews",
       "Timestamp": "Sunday, 15 May 2022 - 10:39",
       "Headline": "මුදල් විශුද්ධිකරණ චෝදනාවකට පුද්ගලයන් දෙදෙනෙකු එස්.ටී.එෆ්. අත්අඩංගුවට (වීඩියෝ)",
       "News Content": "බැංකුගත නොකර උණ්ඩියල් ක්‍රමයට මහ බැංකුව මගින් ප්‍රකාශිත ඩොලරයේ වටිනාකමට වඩා වැඩි වටිනාකමට ඩොලර් 47,000 ක් අලෙවි කිරීම සහ ඒ සඳහා ආධාර අනුබල දුන් බවට පුද්ගලයන් දෙදෙනෙකු පොලිස් විශේෂ කාර්ය බලකාය විසින් බොරලැස්ගමුව ප්‍රදේශයේ දී අත්අඩංගුවට ගෙන තිබෙනවා.\nරුපියල් එක්කෝටි හැත්තෑ එක්ලක්ෂ පනස්පන්දහසකට ආසන්න වටිනාකමකින් යුත් විදෙස් මුදල් විශුද්ධිකරණය කළ බවට මෙලෙස අත්අඩංගුවට ගෙන ඇත්තේ වයස අවුරුදු 40 ක සහ 52 ක පුද්ගලයන් දෙදෙනෙක්.\nඔවුන් වැඩිදුර විමර්ශන සඳහා පොලිස් විශේෂ කාර්ය බලකාය මගින් කිරුලපන පිහිටි නීතිවිරෝධී වත්කම් විමර්ශන කොට්ඨාසයට භාර දී තිබෙනවා.",
       "URL": "https://www.hirunews.lk/304394/මුදල්-විශුද්ධිකරණ-චෝදනාවකට-පුද්ගලයන්-දෙදෙනෙකු-එස්-ටී-එෆ්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1167"
}