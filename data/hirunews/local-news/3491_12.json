{
       "Source": "hirunews",
       "Timestamp": "Thursday, 21 February 2019 - 8:59",
       "Headline": "මස්කෙලිය ප්‍රදේශයේදී අතුරුදන් වූ තරුණයා සොයාගනී",
       "News Content": "මස්කෙලිය ප්‍රදේශයේ අතුරුදහන්ව සිටි තරුණයාගේ සිරුර නාවික හමුදා කිමිදුම්කරුවන් විසින් මවුස්සාකැලේ ජලාශයේ තිබී අද (21) උදෑසන ගොඩ ගෙන තිබෙනවා.\nමෙසේ ගොඩගනු ලැබුවේ මස්කෙලිය තැපැල් කාර්යයාල ප්‍රදේශයේ පදිංචි පැතුම් මදුසංක ලියනගේ නැමති 30 හැවිරිදි අවිවාහක තරුණයෙක්.\nමෙම තරුණයාට ඉතුක් 19 වෙනිදා රාත්‍රියේ දුරකථන ඇමතුමක් ලැබුණු බවත්, එම දුරකථන ඇමතුමෙන් පසු එදින රාත්‍රි 7.30 ට පමණ නිවසින් පියව ගිය බවත්, ඉන් අනතුරුව මෙම තරුණායා ආපසු නිවසට නොපැමිණි නිසා ඒ පිලිබදව මිය ගිය තරුණයගේ ඥාතින් විසින් මස්කෙලිය පොලිසිය වෙතට පැමිණිල්ලක්ද කර තිබෙනවා.\nඑම පැමිණිල්ල මත මස්කෙලිය පොලිසියේ නිලධාරින් ජලාශය අවට සිදු කල සොදිසි මෙහෙයුමකදි තරුණායා පැළද සිටි පාවහනක් ජලාශය අසල තිබි හමුවිමත් සමග එම ජලාශයේ ධිවරයන් සහ පොලිස් නිලධාරින් අතුරුදහන් වු තරුණයා සොයා  ජලාශය ඊයේ (20) දවස පුරා සොදිසි මෙහෙයුමක්ද දියත් කර තිබුණා.\nරන්ගල නාවික හමුදා කදවුරේ නාවික කිමිදුම්කරුවන් විසින් අද උදැසන එම ජලාශයේ සිදු කල සොදිසි මෙහෙයුමකදි සිරුර සොයා ගැනිමට හැකි වි තිබෙනවා.\nමෙම තරුණයා අතුරුදහන් වු දිනයේ රාත්‍රි 8.20 ට පමණ ජලාශය දෙසට දුරකථනයකින් කතා කරමින් ගමන් කරන අයුරු අසල තිබු සිසිටිවි කැමරාවක දර්ශන සටහන් වී තිබෙනවා.\nජිවිතක්ෂයට පත් තරුණයා ජලාශයට වැටුණාද නැතහොත් ජලාශයට පැන සිය දිවි හානි කරගත්තාද යන්න පිලිබදව අංශ කිහිපයක් ඔස්සේ මස්කෙලිය පොලිසිය පරික්ෂණ පවත්වනවා.\nගොඩගත් සිරුර හැටන් මහේස්ත්‍රාත්වරයාගේ ස්ථාන පරික්ෂාවෙන් පසු සිරුර පශ්චාත් මරණ පරික්ෂණය සදහා දික්ඔය මුලික රෝහලේ විශේෂඥ අධිකරණ වෛද්‍යවරයා වෙත යොමු කරන බව මස්කෙලිය පොලිසිය ප්‍රකාශ කළා.",
       "URL": "https://www.hirunews.lk/210877/මස්කෙලිය-ප්‍රදේශයේදී-අතුරුදන්-වූ-තරුණයා-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=3491"
}