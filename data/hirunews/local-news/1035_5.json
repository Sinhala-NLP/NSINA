{
       "Source": "hirunews",
       "Timestamp": "Saturday, 09 July 2022 - 9:28",
       "Headline": "ලංගම වෘත්තිය සමිති වර්ජනය අතහරී",
       "News Content": "ශ්‍රී ලංකා ගමනාගමන මණ්ඩලයේ වෘත්තීය සමිති කිහිපයක් ආරම්භ කර තිබූ වර්ජනය මේ වනවිට (09) අවසන් කර තිබෙනවා.\nඊයේ පස්වරුවේ ඔවුන් මෙම වර්ජනය ආරම්භ කරනු ලැබුවේ සේවයට වාර්තා කිරිම සඳහා ඉන්ධන නොමැති බව පවසමින්.\nවර්ජනය අවසන් කිරීමත් සමග ශ්‍රී ලංගම බස් රථ සාමාන්‍ය පරිදි ධාවනය කෙරෙන බව සමස්ත ලංකා ප්‍රවාහන සේවක සංගමයේ ප්‍රධාන ලේකම් සේපාල ලියනගේ කියා සිටියා.\nකෙසේ වෙතත්, ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න ප්‍රකාශ කළේ ඉන්ධන නොමැතිවීම හේතුවෙන් පෞද්ගලික බස් සියයට 90 ක් පමණ අද ධාවනය නොවන බවයි.\nකෙසේ වෙතත්, ඉන්ධන පවතින බස් රථ අද දිනයේදී ධාවනයට එක් කරන ලෙස සමස්ත ලංකා පෞද්ගලික බස් සමාගම් සමිති සම්මේලනයේ සභාපති අංජන ප්‍රියන්ජිත් බස් හිමියන්ගෙන් ඉල්ලා සිටියා.",
       "URL": "https://www.hirunews.lk/309508/ලංගම-වෘත්තිය-සමිති-වර්ජනය-අතහරී",
       "Category": "Local News",
       "Parent URL": "https://www.hirunews.lk/local-news.php?pageID=1035"
}