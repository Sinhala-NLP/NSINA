{
       "Source": "hirunews",
       "Timestamp": "Saturday, 04 August 2018 - 13:05",
       "Headline": "දැරියකට අතවර කළ මන්නාරම විදුහල්පතිවරයෙකු අත්අඩංගුවට",
       "News Content": "15 හැවිරිදි පාසල් දැරියකට ලිංගික අතවරයක් කිරීම සම්බන්ධයෙන් මන්නාරම - මුල්ලිකුලම රජයේ දෙමළ මිශ්‍ර පාසලේ විදුහල්පතිවරයා ඊයේ අත්අඩංගුවට ගෙන තිබෙනවා.\nළමා ආරක්ෂණ අධිකාරියට ලද පැමිණිල්ලකට අනුව සිදුකළ විමර්ශනයකදී මෙම විදුහල්පතිවරයා අත්අඩංගුවට ගත් බවයි පොලීසිය සඳහන් කළේ.\nපසුගිය වසරේ දෙසැම්බර් මස දිනකදී අදාළ විදුහල්පතිවරයා මෙම දැරිය පිරිසිදු කිරීමේ කටයුත්තකට කාර්යාලයට ගෙන්වාගෙන තිබෙනවා.\nපසුව දැරිය විවේක කාමරයකට රැගෙන ගොස් ලිංගික අතවරයක් සිදුකළ බවටයි සිදුකරන ලද පරීක්ෂණවලදී අනාවරණ වී ඇත්තේ.\nමේ සම්බන්ධයෙන් පාසලේ ගුරුවරුන් 3 දෙනෙකු ඇතුළු දස දෙනෙකුගෙන් ප්‍රකාශ සටහන් කර ගැනීමෙන් අනතුරුව, විදුහල්පතිවරයා අත්අඩංගුවට ගෙන ඇති බව සඳහන්.\nසැකකාර විදුහල්පතිවරයා අද මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/196781/දැරියකට-අතවර-කළ-මන්නාරම-විදුහල්පතිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3815"
}