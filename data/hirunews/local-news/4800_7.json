{
       "Source": "hirunews",
       "Timestamp": "Friday, 11 November 2016 - 14:09",
       "Headline": "කන්ටේනර් රථයක් පෙරලී දෙදෙනෙකුට තුවාල (ඡායාරූප)",
       "News Content": "නෙලුව නගරය ආසන්නයේ සිදුවු රිය අනතුරකින් පුද්ගලයන් දෙදෙනෙකු තුවාල ලබා තිබෙනවා.\nපිටබැද්දර  සිට කොළඹ දක්වා ධාවනය වෙමින් තිබු කන්ටේනර් රථයක් නෙලුව නගරය ආසන්නයේදී පෙරලී යාමෙන් අනතුර සිදුව ඇති බවයි අප වාර්තාකරු සඳහන් කලේ.\nඅද පෙරවරුවේ සිදුවු මෙම රිය අනතුර හේතුවෙන් මොරවක නෙලුව මාර්ගයේ ගමනාගමනය පැය 4 ක පමණ කාලයක් සම්පුර්ණයෙන් ඇණහිට තිබු බව සඳහන්.\nතුවාල ලබා ඇත්තේ කන්ටේනර් රථයේ රියදුරා සහ රිය සහායකයා වන අතර ඔවුන් හිනිදුම රෝහලේ ප්‍රතිකාර ලබනවා.\nඡායාරූප - අකුරැස්ස අජිත් ලංකාතිලක",
       "URL": "https://www.hirunews.lk/147324/කන්ටේනර්-රථයක්-පෙරලී-දෙදෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4800"
}