{
       "Source": "hirunews",
       "Timestamp": "Thursday, 11 February 2016 - 18:12",
       "Headline": "දරු දෙන්නෙකුගේ පවුලම අතරමං   (ඡායාරූප)",
       "News Content": "මීගහකිවුල බගොල්ල දුම්වැටිකදුර ගම්මානයේ නිවසක් සම්පූර්ණයෙන් ගිනිගෙන විනාශ වි ඇතැයි කන්දකැටිය පොලිසිය පවසයි. කටුමැටි ගසා උලු සෙවිලිකර තිබු නිවසේ ගින්න හටගෙන ඇත්තේ කෙළෙසින්දැයි මෙතෙක් අනාවරණ වී නැහැ.\nඩී.එම්. පොඩිමහත්තයා නැමැති පනස් දෙහැවිරිදි  නිවෙස් හිමියාගේ බිරිඳ   පොලිසියට පවසා ඇත්තේ, සැමියා  කුඹුරේ වතුර බැඳීමට ගොස් සිටි නිසා තමා ද  දරු දෙදෙනා සමග කුඹුරට ගිය අවස්ථාවේ  නිවස ගිනිගෙන විනාශ වී  තිබු බවයි.\nකුප්පිලාම්පුවක් පෙරළී  ගින්න හටගත් බවට සැකයක් මතුව ඇත.\n(ඡායාරූප - බදුල්ලේ පාලිත ආරියවංශ)",
       "URL": "https://www.hirunews.lk/126004/දරු-දෙන්නෙකුගේ-පවුලම-අතරමං-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5173"
}