{
       "Source": "hirunews",
       "Timestamp": "Friday, 19 July 2019 - 19:10",
       "Headline": "ළමා අපයෝජකයෙකු පහරදීමකින් මරුට",
       "News Content": "දස හැවිරිදි දැරියක් ලිංගික අපයෝජනයට ලක් කළ පුද්ගලයෙකු එම දැරියගේ පියා සහ ප්‍රදේශවාසීන්ගේ පහරදීමෙන් ජීවිතක්ෂයට පත්වීමේ පුවතක් ගල්කිරියාගම ප්‍රදේශයෙන් වාර්තා වනවා.\nඅද අලූයම මෙලෙස මියගොස් ඇත්තේ ගල්කිරියාගම - හබරත්තාවල ප්‍රදේශයේ පදිංචිව සිටි 47 හැවිරිදි දෙදරු පියෙක්.\nපොල් ගස් නැග දැඩි ආර්ථික දුෂ්කරතා මධ්‍යයේ දරුවන් 5 දෙනෙකු ජීවත් කරවන ගල්කිරියාගම - දිරිය කාන්තාවක් පිළිබඳව හිරු ප්‍රවෘත්ති අංශය මීට පෙර අනාවරණ කළා.\nඇයගේ එක් දියණියක් සැකකරු සහ තවත් අයෙකු අපයෝජනය කර තිබුණා.\nඅනතුරුව ප්‍රදේශයෙන් පලාගිය සැකකරුවන් දෙදෙනාගෙන් එක් අයෙකු නිවසක් පිටුපස සැගවී සිටින බවට ප්‍රදේශවාසීන්ට තොරතුරු ලැබී තිබුණා.\nපසුව අදාළ දැරියගේ පියා සහ තරුණයින් පිරිසක් එම ස්ථානයට ගොස් ඔහු අල්ලාගෙන අතවර කළ ස්ථානයට රැගෙන ගොස් ඇති අතර, එහිදී ඇති වූ පහරදීමෙන් එම පුද්ගලයා මියගොස් ඇති බවයි ප්‍රදේශයේ හිරු වාර්තාකරු සඳහන් කළේ.",
       "URL": "https://www.hirunews.lk/220638/ළමා-අපයෝජකයෙකු-පහරදීමකින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3239"
}