{
       "Source": "hirunews",
       "Timestamp": "Tuesday, 23 March 2021 - 13:22",
       "Headline": "පස්සර මාරාන්තික රිය අනතුරෙන් තනි වූ දරුවන් තිදෙනා",
       "News Content": "පස්සර - 13 කණුව ප්‍රදේශයේ පසුගිය දා සිදුවූ මාරාන්තික රිය අනතුරෙන් ජීවිතක්ෂයට පත්වූ 14 දෙනාගේ මෘත දේහ පිළිබද අවසන් කටයුතු ඊයේ දිනය වන විට සිදුකර අවසන් කර තිබෙනවා.\nඇසක ආබාධයක් සඳහා ප්‍රතිකාර ලබා ගැනීමට බදුල්ල රෝහල වෙත යමින් සිටි අඹු - සැමි යුවළක් මෙම අනතුරෙන් ජීවිතක්ෂයට පත්වූ අතර මේ වන විට ඔවුන්ගේ දරුවන් 3 දෙනා රැක බලා ගැනීමට සිදුව ඇත්තේ මිත්තණියටයි.\nලුණුගල - අඩාවත්ත ප්‍රදේශයේ පදිංචි එම අඹු සැමි යුවළට ලුණුගල දී බස් රථය මග හැරී ඇති අතර පසුව ඔවුන් ත්‍රිරෝද රථයකින් එය පසුපස හඹා ගොස් අතරමගදී ඊට ගොඩ වී තිබෙනවා.\nඉන් අනතුරුව ඔවුන් මෙම අනතුරෙන් ජීවිතක්ෂයට පත්වී ඇති බවයි අප වාර්තාකරු සදහන් කළේ.",
       "URL": "https://www.hirunews.lk/266263/පස්සර-මාරාන්තික-රිය-අනතුරෙන්-තනි-වූ-දරුවන්-තිදෙනා",
       "Category": "Local News",
       "Parent URL": "https://www.hirunews.lk/local-news.php?pageID=2069"
}