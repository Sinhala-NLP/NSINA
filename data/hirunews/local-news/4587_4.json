{
       "Source": "hirunews",
       "Timestamp": "Thursday, 30 March 2017 - 19:04",
       "Headline": "ටී වී බලන කුකුළා (ඡායාරූප)",
       "News Content": "නිවසේ රූපවාහිනි එක දාපු ගමන් කොහේ සිටියත් දුවගෙන ඇවිත් රූපවාහිනිය බලන කුකුලෙන් හෙම්මාතගම පෙතිගම්මන ප්‍රාදේශයේදි  අප වාර්තාකරුට  දැක ගැනිමට හැකි වී තිබෙනවා.\nමෙම කුකුලා සිටින්නේ පෙතිගම්මන පදිංචි එම්.ඒ.සෙනවිරත්න මහතාගේ නිවසේ. මාස 8 ක පමණ සිට ටිවි බැලිමට නිරායාසයේම පුරුදු වු බව කියන මෙ කුකුලා වැඩිපුරම කාටුන් වැඩසටහන් නැරඹිමට ප්‍රීයතාවයක් දක්වන බවද සෙනවිරත්න මහතා කියා සිටියා.\nටිවි එකේ හඬ හා රේඩියෝ එකේ හඬ හොඳින් හදුනන මෙ කුකුලා ටිවි දාපු සැනින් වත්තේ කොහේ සිටියත් සාලයට ඇතුලූ වි එහි ඇති ඇදෙහි වියනට වි හෝ ඇඳ මත සිට රූපවාහිනිය නැරඹිමට පුරුදුව සිටිනවා.\nපාසල් නිවාඩු ඉරිදා සෙනසුරාදා ගෙදර කුඩා දරුවන් කාටුන් බලන අතර කුකුලාද එම දරුවන් සමග ටිවි බලන අතර කුකුලා සමහර අවස්ථාවල නිවසේ මළපහ කරන බැවින් ගෙදර වැඩිහිටියන් සතාව එළවන අවස්ථාවන්හි එම නිවසේ සාලය අසල දොරකඩට වි රූපවාහිනිය නරඹන තුරු එහි රැදි සිටින බවද සෙනෙවිරත්න මහතා පවසනවා.\nවයස අවුරුද්දක් පමණ වන සතා රාත්‍රී කාලයේ නිවසේ කාමරයක මේසයක් මත නිදන බවත් සතා වෙනුවෙන් නිවසේ කුඩුවක් නොමැති අතර නිදැල්ලේ සිටින බවත් පවසන ගෙහිමියන්  නිවසේ වත්තෙන් බැහැර නොවන කුකුලා නිරන්තරයෙන් නිවස අවට රැදි සිටින බවද සඳහන් කළා.\nඡායාරූප - හෙම්මාතගම සමන් විජය බණ්ඩාර",
       "URL": "https://www.hirunews.lk/158136/ටී-වී-බලන-කුකුළා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4587"
}