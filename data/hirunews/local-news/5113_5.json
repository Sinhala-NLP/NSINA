{
       "Source": "hirunews",
       "Timestamp": "Sunday, 27 March 2016 - 15:33",
       "Headline": "බස් වලට ගල්ගැසූවේ විනෝදයටලු",
       "News Content": "දක්ෂිණ අධිවේගී මාර්ගයේ ගමන් ගත් බස් රථවලට ගල් ගැසීමේ සිද්ධිය සම්බන්ධයෙන් ළමයින් 3 දෙනෙකුගෙන් පොලිසිය ප්‍රකාශ සටහන් කරගෙන තිබෙනවා.\nඅධිවේගී මාර්ගයේ ධාවනය වෙමින් තිබූ මගී ප්‍රවාහන බස් රථ 3කට කිසියම් පිරිසක් විසින් මිල්ලනිය ප්‍රදේශයේදී ගල් ගසා තිබුණේ පසුගිය සිකුරාදා රාත්‍රියේයි.\nශ්‍රී ලංකා ගමනාගමන මණ්ඩලයට අයත් බස් රථ දෙකකට සහ පෞද්ගලික බස් රථයකටයි මෙලෙස ප්‍රහාරය එල්ල වී තිබුණේ.\nළමයින් තුන්දෙනාගෙන් සිදුකරන ප්‍රශ්න කිරීම්වලදී අනාවරණ වී ඇත්තේ ඔවුන් විනෝදයට බස් රථවලට ගල් ගසා ඇති බවයි.",
       "URL": "https://www.hirunews.lk/129495/බස්-වලට-ගල්ගැසූවේ-විනෝදයටලු",
       "Category": "Local News",
       "Parent URL": "https://www.hirunews.lk/local-news.php?pageID=5113"
}