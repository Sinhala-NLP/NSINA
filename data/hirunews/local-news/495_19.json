{
       "Source": "hirunews",
       "Timestamp": "Sunday, 05 March 2023 - 23:04",
       "Headline": "පිංවත්තේදී ව්‍යාපාරිකයෙකු වෙඩි තබා ඝාතනය කිරීමේ සිද්ධියට දෙදෙනෙකු අත්අඩංගුවට",
       "News Content": "පානදුර - පිංවත්ත ටි. ඩිමන් සිල්වා මාවතේදී කිරිල්ලවල ප්‍රදේශයේ පදිංචි 57 හැවිරිදි ව්‍යාපාරිකයෙකු වෙඩි තබා ඝාතනය කිරීමේ සිද්ධියට පුද්ගලයින් දෙදෙනෙකු අත්අඩංගුවට ගෙන තිබෙනවා.\nපසුගිය මස 28 වනදා මෙම වෙඩි තැබීම සිදුවූ අතර එහිදී සිදුකරන ලද විමර්ශනවලින් අනතුරුවයි සැකකරුවන් අද දින තෙලිකඩ, ගිනිමැල්ලගහ ප්‍රදේශයේදී අත්අඩංගුවට ගෙන ඇත්තේ.\nවෙඩි තැබීම සඳහා යොදා ගත් ගිනිඅවියද පොලිසිය සොයාගෙන තිබෙනවා.\nසැකකරුවන් අද දින පානදුර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව පැය 48 ක රැඳවුම් නියෝග ලබාගෙන තිබුණා.",
       "URL": "https://www.hirunews.lk/329090/පිංවත්තේදී-ව්‍යාපාරිකයෙකු-වෙඩි-තබා-ඝාතනය-කිරීමේ-සිද්ධියට-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=495"
}