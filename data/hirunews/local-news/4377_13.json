{
       "Source": "hirunews",
       "Timestamp": "Thursday, 10 August 2017 - 19:40",
       "Headline": "අධිකරණ ඇමති විජේදාසට එරෙහිව එජාප මන්ත්‍රීවරුන් පිරිසක් සාකච්ඡාවක",
       "News Content": "අධිකරණ හා බුද්ධශාසන අමාත්‍ය විජේදාස රාජපක්ෂට එරෙහි විශ්වාසභංගයක් ගෙන ඒමට එක්සත් ජාතික පක්ෂයේ මන්ත්‍රීවරුන් පිරිසක් සැලසුම් සකස් කරමින් සිටින බව දේශපාලන ආරංචි මාර්ග ප්‍රකාශ කළා.\nඑක්සත් ජාතික පක්ෂයේ පසුපෙළ මන්ත්‍රීවරුන් පිරිසක් මෙම කටයුත්තට ප්‍රධානත්වය ගෙන ඇති බවයි වාර්තා වන්නේ.\nහිරු ප්‍රවෘත්ති අංශය කළ විමසීමකදී එක්සත් ජාතික පක්ෂ පසුපෙළ මන්ත්‍රීවරුන් කිහිප දෙනෙකුම සඳහන් කළේ අද (10) පස්වරුවේ ඒ සම්බන්ධයෙන් සාකච්ඡාවක් සිදුකරන බවයි.\nවිමර්ශන අවසන් වූ ඇතැම් සිද්ධීන් පිළිබඳව නීතිමය පියවර ගැනීම ප්‍රමාද කිරීම හේතුවෙන් අධිකරණ හා බුද්ධශාසන අමාත්‍ය විජේදාස රාජපක්ෂට එරෙහිව මෙම විශ්වාසභංගය ගෙන එන බවද එම මන්ත්‍රීවරුන් කියා සිටියා.",
       "URL": "https://www.hirunews.lk/168115/අධිකරණ-ඇමති-විජේදාසට-එරෙහිව-එජාප-මන්ත්‍රීවරුන්-පිරිසක්-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=4377"
}