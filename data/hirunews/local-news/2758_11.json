{
       "Source": "hirunews",
       "Timestamp": "Saturday, 02 May 2020 - 20:29",
       "Headline": "මහ මැතිවරණයේ අපේක්ෂකයින්ගේ නම් සහ මනාප අංක ගැසට් කිරීම කල් යයි",
       "News Content": "එළැඹෙන මහ මැතිවරණයට අදාළව හෙට දිනයේදී නිකුත් කිරීමට නියමිතව තිබූ අපේක්ෂකයින්ගේ නම් සහ ඔවුන්ගේ මනාප අංක දැක්වෙන ගැසට් නිවේදනය නිකුත් කිරීම තාවකාලිකව අත්හිටවූ බව මැතිවරණ කොමිෂන් සභාව පවසනවා.\nපක්ෂ ලේකම්වරුන් සමඟ ඊයේ පැවති සාකච්ඡාවෙන් අනතුරුව මැතිවරණ කොමිෂන් සභාවේ සාමාජිකයන්ගේ විශේෂ රැස්වීමක්ද ඊයේ පස්වරුවේ පැවැත්වුණා.\nඑහිදී මෙම තීරණයට එළැඹ ඇති අතර, මහ මැතිවරණය ජුනි 20 වැනිදා පැවැත්වීම සම්බන්ධයෙන් දීර්ඝ වශයෙන් සාකච්ඡා වී ඇති බව සඳහන්.",
       "URL": "https://www.hirunews.lk/239933/මහ-මැතිවරණයේ-අපේක්ෂකයින්ගේ-නම්-සහ-මනාප-අංක-ගැසට්-කිරීම-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2758"
}