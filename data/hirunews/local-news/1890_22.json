{
       "Source": "hirunews",
       "Timestamp": "Friday, 11 June 2021 - 20:01",
       "Headline": "ඩිලිවරි සේවාත් නියාමනයට",
       "News Content": "ඩිලිවරි සේවා සහ කුලී රථ සේවා සපයන මෙරට ප්‍රධාන පෙළේ ආයතන දෙකක් මගින් අය කරනු ලබන මිල ගණන් ඉහළ ගොස් ඇතැයි ලැබී තිබූ පැමිණිලි සම්බන්ධයෙන් පාරිභෝගික ආරක්ෂණ රාජ්‍ය අමාත්‍යාංශය විමර්ශනයක් සිදුකර තිබෙනවා.\nඒ, පාරිභෝගික සේවා කටයුතු පිළිබඳ අධිකාරිය සම්බන්ධ කරගනිමින්.\nඒ අනුව අදාළ සේවා සපයන ආයතන ලියාපදිංචි කිරීමට මෙන්ම සාධාරණ මිල තහවුරු කිරීමට නියාමනයක් ඇති කිරීමට ද තීරණය වී ඇති අතර, කොමිස් හා ප්‍රවාහන ගාස්තු අය කිරීමේ ප්‍රතිපත්තිය සහ යම් යම් අංශවලට සාධාරණ සීමාවන් පැනවීමටද තීරණය කර තිබෙනවා.\nඑසේම සෞඛ්‍ය වෘත්තීය සමිති 28 ක් අද උදෑසන දිවයින පුරා දියත් කල වර්ජනය හේතුවෙන් කොරෝනා මර්ධන එන්නත් ලබා ගැනීමට සහ රෝහල් වලින් ප්‍රතිකාර ලබා ගැනීමට පැමිණි ජනතාව දැඩි අපහසුතාවයට පත්වුණා.",
       "URL": "https://www.hirunews.lk/274049/ඩිලිවරි-සේවාත්-නියාමනයට",
       "Category": "Local News",
       "Parent URL": "https://www.hirunews.lk/local-news.php?pageID=1890"
}