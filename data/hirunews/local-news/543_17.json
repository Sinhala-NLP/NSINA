{
       "Source": "hirunews",
       "Timestamp": "Saturday, 11 February 2023 - 13:41",
       "Headline": "ජනවාරියේ සංචාරක පැමිණීම 102,545 ක්",
       "News Content": "මේ වසරේ ජනවාරි මාසය තුල සංචාරකයින් එක්ලක්ෂ 2,545 දෙනෙකු මෙරටට පැමිණ ඇති බව ශ්‍රී ලංකා සංචාරක සංවර්ධන අධිකාරිය පවසනවා.\nඑය සියයට 24.5 ක වර්ධනයක් බවයි එම අධිකාරිය සදහන් කළේ.\nඑය පසුගිය වසරේ ජනවාරි මාසය හා සැසදීමේදී සංචාරකයින් 20,218 ක වැඩිවීමක්.\nඉන් වැඩි සංචාරකයින් පිරිසක් රුසියාව, ඉන්දියාව, බි්‍රතාන්‍ය, ජර්මනිය සහ ප්‍රංශය ඇතුළු රටවල් ගණනාවකින් පැමිණ ඇති බව සඳහන්.\n2022 වසරේදී මෙරටට පැමිණි මුළු සංචාරකයින් සංඛ්‍යාව 719,978 ක්.\nජනවාරි මාසය තුල යුරෝපීය කලාපයෙන් සංචාරකයින් 68,855 ක් පැමිණ ඇති අතර එය සියයට 66.1 ක වැඩිවීමක්.\nමේ අතර, ආසියා පැසිෆික් කලාපයෙන් 26,009 ක් පැමිණ තිබූ අතර, එය සියයට 25.3 ක් බව සඳහන්.\nඑමෙන්ම, පසුගිය මස තුලදී ගුවන් මගින් සංචාරකයින් 101,036ක් පැමිණ ඇති අතර,\n1309 ක් පැමිණ ඇත්තේ මගී ප්‍රවාහන නෞකාවලින්.",
       "URL": "https://www.hirunews.lk/327165/ජනවාරියේ-සංචාරක-පැමිණීම-102545-ක්",
       "Category": "Local News",
       "Parent URL": "https://www.hirunews.lk/local-news.php?pageID=543"
}