{
       "Source": "hirunews",
       "Timestamp": "Saturday, 24 June 2017 - 19:10",
       "Headline": "රටේ අර්බුදයට ජනතාවත් වගකිව යුතුයි - ලාල් කාන්ත",
       "News Content": "රට පත්ව ඇති අර්බුදකාරි තත්ත්වයට ජනතාව ද වගකිව යුතු බව ජාතික වෘත්තීය සමිති මධ්‍යස්ථානයේ සභාපති ජනතා විමුක්ති පෙරමුණේ දේශපාලන මණ්ඩල සභික කේ.ඩී ලාල්කාන්ත පවසනවා.\nසමස්ත ලංකා බැංකු සේවක සංගමයේ 12 වන මහා සමුළුවට කොළඹදී අද එක්වෙමින් ඔහු මේ බව කියා සිටියා.\nවත්මන් ආණ්ඩුවට පාණ්ඩුව වැළදී ඇති බවත් එය වැළදුණු පුද්ගලයෙකුට තමන් සිදුකරන දේ සම්බන්ධයෙන් තේරුමක් නොමැති බවත් ඔහු සදහන් කළා.\nවත්මන් ආණ්ඩුවත් එවැනි එකක් බව සදහන් කළ ඔහු කියා සිටියේ මෙවැනි ආණ්ඩුවලින් රටක් සංවර්ධනය කළ බවට ලොව කිසිදු තැනක සදහනක් නොමැති බවයි.\nරට පත්ව ඇති අර්බුදයට ජනතාව ද වගකිව යුතු බව සදහන් කළ ඔහු පෙන්වා දුන්නේ හොරු, දුෂිතයින් බව දැන දැනත් ජනතාව එවැනි පුද්ගලයින්ටම මැතිවරණයකදී ඡන්දය ලබාදෙන බවයි.",
       "URL": "https://www.hirunews.lk/164334/රටේ-අර්බුදයට-ජනතාවත්-වගකිව-යුතුයි-ලාල්-කාන්ත",
       "Category": "Local News",
       "Parent URL": "https://www.hirunews.lk/local-news.php?pageID=4453"
}