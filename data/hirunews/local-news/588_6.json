{
       "Source": "hirunews",
       "Timestamp": "Saturday, 21 January 2023 - 12:00",
       "Headline": "බ්‍රිතාන්‍යයේ අගමැති රිෂි සුනාක්ට දඩයක් නියම වෙයි",
       "News Content": "මෝටර් රථයේ පසුපස අසුනේ ගමන් කිරීමේ දී ආසන පටි නොපැළඳීම හේතුවෙන් බ්‍රිතාන්‍යයේ අගමැති රිෂි සුනාක්ට පවුම් 100ක දඩයක් නියම කර තිබෙනවා.\nඔහු එම වැරැද්ද සම්පූර්ණයෙන්ම පිළිගෙන සමාව අයැද සිට ඇති අතර දඩය ගෙවන බව ද ඔහු පැවසූ බවයි විදෙස් මාධ්‍ය පවසන්නේ.\nඑරට නීතියට අනුව, ආසන පටියක් තිබෙන විට එය පැළඳීමට අපොහොසත් වූ මගීන්ට පවුම් 100ක දඩයක් නියම කළ හැකියි.\nඑමෙන්ම එම වරදට එරෙහිව නඩු පැවරුණහොත් පවුම් 500 දක්වා දඩයක් වුවද උසාවියට නියම කිරීමේ හැකියාව පවතිනවා.\nසුනක් ආණ්ඩුවේ සිටිය දී දඩ නියම වූ දෙවන අවස්ථාව මෙයයි.\nමීට පෙර 2020 වර්ෂයේ දී කොවිඩ් නීතිය කඩකිරීමේ වරදට ද ඔහුට දඩ නියම වී තිබුණා",
       "URL": "https://www.hirunews.lk/325560/බ්‍රිතාන්‍යයේ-අගමැති-රිෂි-සුනාක්ට-දඩයක්-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=588"
}