{
       "Source": "hirunews",
       "Timestamp": "Monday, 29 May 2023 - 15:36",
       "Headline": "හිටපු ජනපති මෛත්‍රීගේ සොයුරාගේ මුද්ද ඉස්සූ අය සොයා විමර්ශන",
       "News Content": "හිටපු ජනාධිපති මෛත්‍රීපාල සිරිසේනගේ සොයුරාගේ රුපියල් කෝටියක් වටිනා නිල් මැණිකක් සහිත මුද්ද සොරාගත් පුද්ගලයා සොයා පොළොන්නරුව පොලිසිය විමර්ශන ආරම්භ කර තිබෙනවා.\nඅප වාර්තාකරු පැවසූවේ පොළොන්නරුව ලක්ෂ උයන ප්‍රදේශයේ වාසය කරන ඔහුගේ නිවසේ සේවකයෙකු ලෙස සේවය කරමින් සිටි බෙලිඅත්ත ප්‍රදේශයේ පුද්ගලයෙකු මෙම සොරකම සිදුකර ඇති බව විමර්ශනවලදී හෙළිවී තිබෙන බවයි.\nඑම මුදුවට අමතරව ඇමරිකානු ඩොලර් පන්දාහක් සහ ශ්‍රී ලංකා මුදල් රුපියල් ලක්ෂයක් ද එම සේවකයා විසින් සොරාගෙන ගොස් ඇති බව පොලිසිය පවසනවා.",
       "URL": "https://www.hirunews.lk/336520/හිටපු-ජනපති-මෛත්‍රීගේ-සොයුරාගේ-මුද්ද-ඉස්සූ-අය-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=309"
}