{
       "Source": "hirunews",
       "Timestamp": "Saturday, 19 December 2020 - 14:05",
       "Headline": "දකුණු අප්‍රිකාවෙනුත් නව කොරෝනා වෛරස් ප්‍රභේදයක්",
       "News Content": "බ්‍රිතාන්‍යයෙන් නව කොරෝනා වෛරස් ප්‍රභේදයක් හඳුනා ගැනීමෙන් අනතුරුව දකුණු අප්‍රිකාවෙන් ද ඒ ආකාරයේ නව ප්‍රභේදයක් හඳුනාගෙන ඇති බව එරට සෞඛ්‍ය අමාත්‍ය ස්වේලි මිකිසේ ප්‍රකාශ කළා.\nදකුණු අප්‍රිකාවේ දැන් පවතින දෙවන කොරෝනා රැල්ලට හේතුවී ඇත්තේ එම නව කොරෝනා වෛරස් ප්‍රභේදය බවයි එරට විද්‍යාඥයන් හඳුනාගෙන ඇත්තේ.\nඅප්‍රිකාවේ වැඩිම කොරෝනා ආසාදිතයන් වාර්තා වන දකුණු අප්‍රිකාවේ මේ වනවිට කොරෝනා ආසාදිත සංඛ්‍යාව නව ලක්ෂය ඉක්මවා ඇති අතර මරණ සංඛ්‍යාව 20,000 කට අධිකයි.",
       "URL": "https://www.hirunews.lk/257399/දකුණු-අප්‍රිකාවෙනුත්-නව-කොරෝනා-වෛරස්-ප්‍රභේදයක්",
       "Category": "Local News",
       "Parent URL": "https://www.hirunews.lk/local-news.php?pageID=2265"
}