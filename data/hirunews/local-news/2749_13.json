{
       "Source": "hirunews",
       "Timestamp": "Wednesday, 06 May 2020 - 20:06",
       "Headline": "‘‘රට වෙනුවෙන් හිරු’’ සහන යාත්‍රාව අදත් ක්‍රියාන්විතයේ - (වීඩියෝ)",
       "News Content": "කොවිඩ් 19 ව්‍යාප්තවීමත් සමඟ දැඩි දුෂ්කරතා මැද, සරණක් අවැසිව සිටින අපේම ජනතාව වෙනුවෙන් දියත් කෙරුණු ‘‘රට වෙනුවෙන් හිරු’’ සහන යාත්‍රා ක්‍රියාන්විතය ගම් නගර සිසාරා සාර්ථකව ක්‍රියාත්මක කෙරුණා.\nඊට සමගාමීව පොදු ස්ථාන විෂබීජහරණය කිරීම ඇතුලූ වැඩසටහන් කිහිපයක් අදත් ක්‍රියාත්මක වුණා.\nඊට සමාගමීව ක්‍රියාත්මක කෙරුණු පොදු ස්ථාන විෂබීජහරණ වැඩසටහන හිරු මාධ්‍ය ජාලය සහ ශ්‍රී ලංකා රතු කුරුස සමාජය  එක්ව අද දිනයේ ක්‍රියාත්මක කළේ ගම්පහ සහ කළුතර දිස්ත්‍රික්ක කේන්ද්‍ර කරගනිමින්.\nඒ යටතේ වත්තල මහේස්ත්‍රාත් අධිකරණය, මිනුවන්ගොඩ අධිකරණ පරිශ්‍රය සහ මහර මෙන්ම ගම්පහ අධිකරණ සංකීර්ණද විෂබීජහරණයට ලක් කෙරුණා.\nඑමෙන්ම කළුතර, පානදුර, හොරණ සහ මතුගම යන අධිකරණ සංකීර්ණද විෂබීජහරණයට ලක් කිරීමටයි මෙහිදී කටයුතු  කෙරුණේ.\nආපදා තත්ත්වයන්වලදී සහන සැළසීම ආදී සියලූ මෙහෙයුම් සිදුකරනු ලබන ජාතික ආපදා කළමනාකරණ මධ්‍යස්ථානයද මෙම ක්‍රියාන්විතය යටතේ විෂබීජහරණයට ලක් කෙරුණා.\nහිරු සහන යාත්‍රා ක්‍රියාන්විතයේ විෂබීජහරණ වැඩසටහන යටතේ බෙල්ලන්විල රජමහා විහාරස්ථානයද අද විෂබීජහරණයට ලක් කරනු ලැබුවා.",
       "URL": "https://www.hirunews.lk/240212/රට-වෙනුවෙන්-හිරු-සහන-යාත්‍රාව-අදත්-ක්‍රියාන්විතයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2749"
}