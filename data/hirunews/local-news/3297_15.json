{
       "Source": "hirunews",
       "Timestamp": "Sunday, 16 June 2019 - 18:26",
       "Headline": "හිරු ශ්‍රද්ධාභිවන්දනාවේ, ඓතිහාසික තිස්සමහාරාම සෑ රඳුන් වෙනුවෙන්  සුවඳ දුම් පූජාවක්",
       "News Content": "පොසොන් පුන් පොහොය දිනය වෙනුවෙන් ආසියානු මාධ්‍ය ජාලය සංවිධාන කරනු ලබන \"හිරු ශ්‍රද්ධාභිවන්දනා\" මහා සම්මා වායාමය, සම්මා සම්බුදු රාජාණන්වහන්සේගේ ළලාට ධාතූන් වහන්සේ තැන්පත් කර ඇති ඓතිහාසික තිස්සමහාරාම සෑ රඳුන් අභියසදී පැවැත්වෙනවා.\nමෙම පුණ්‍ය කටයුත්තට සමගාමීව ඓතිහාසික තිස්සමහාරාම සෑ රඳුන් වෙනුවෙන් සිදුකෙරෙන සුවඳ දුම් පූජාව අද (16) පස්වරුවේ සිදුකෙරුනා.\nමේ අතර ඓතිහාසික තිස්සමහාරාම සෑ රඳුන් වෙනුවෙන් කප්රුක් පූජාව සිදු කෙරුණේ ආසියානු මාධ්‍ය ජාලයේ ගරු සභාපති රේනෝ සිල්වා මහතාගේ ප්‍රධානත්වයෙන්.\n\"හිරු ශ්‍රද්ධාභිවන්දනා\" මහා පුණ්‍ය කටයුත්තට සමගාමීව බුදු සසුනේ චිරස්ථිතිය උදෙසා කුල දරුවන් පැවිදි කිරීමේ මහා පිංකම, හිරු ශාසනාවතරණය, ඓතිහාසික තිස්ස මහාරාම සෑ රදුන් අභියසදී අද (16) පෙරවරුවේ සිදු කෙරුණු අතර භික්ෂූන් වහන්සේලා 200 නමක් විෂයෙහි මහා සංඝගත දක්ෂිනාවක් ද සිදුකරණු ලැබුවා.",
       "URL": "https://www.hirunews.lk/218524/හිරු-ශ්‍රද්ධාභිවන්දනාවේ-ඓතිහාසික-තිස්සමහාරාම-සෑ-රඳුන්-වෙනුවෙන්-සුවඳ-දුම්-පූජාවක්",
       "Category": "Local News",
       "Parent URL": "https://www.hirunews.lk/local-news.php?pageID=3297"
}