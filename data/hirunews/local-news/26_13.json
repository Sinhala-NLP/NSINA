{
       "Source": "hirunews",
       "Timestamp": "Saturday, 16 September 2023 - 13:37",
       "Headline": "ත්‍රීරෝද රථ  රියදුරුට පහර දී රන් භාණ්ඩ කොල්ල කෑ කාන්තාවක් අත්අඩංගුවට",
       "News Content": "ත්‍රීරෝද රථ රියදුරෙකු ගේ හිසට මිටියකින් පහරදී රියදුරා ගෙල බැඳි රන් මාලය කොල්ල කා පලා ගිය කාන්තාවක් අලවතුගොඩ පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති කාන්තාව විසි දෙහැවිරිදි අංකුඹුර පල්ලේගම ප්‍රදේශයේ පදිංචිකාරියක් බව වාර්තා වෙනවා.\nකුලී ගමනක් යන මුවාවෙන් ත්‍රිරෝද රථයට ගොඩ වූ මෙම සැකකාර කාන්තාව ත්‍රීරෝද රථ රියදුරු ගේ හිසට මිටියකින් පහර දී ඔහුගේ ගෙල බැඳි රුපියල් ලක්ෂ එකහමාරක් වටිනා රන් මාලය කොල්ල කා ඇති බව පොලිසිය පවසනවා.\nසැකකාරිය සන්තකයේ තිබී රන්මාලය සොයාගෙන ඇති අතර අද දින සැකකාරිය අධිකරණයට ඉදිරිපත් කිරීමට නියමිත බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/348453/ත්‍රීරෝද-රථ-රියදුරුට-පහර-දී-රන්-භාණ්ඩ-කොල්ල-කෑ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=26"
}