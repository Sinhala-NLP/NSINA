{
       "Source": "hirunews",
       "Timestamp": "Monday, 20 February 2023 - 8:09",
       "Headline": "උතුරු කොරියාව පැය 48 ක් තුළ දෙවන මිසයිලයත් අත්හදා බලයි",
       "News Content": "අන්තර් මහද්වීපික බැලස්ටික් මිසයිලයක් අත්හදා බලා පැය 48 ක් ගතවීමටත් පෙර උතුරු කොරියාව තවත් මිසයිලයක් අත්හදා බලා තිබෙනවා.\nදකුණු කොරියා - ඇමරිකා වාර්ෂික යුද අභ්‍යාසය පැවැත්වෙන අතරතුර මෙම මිසයිලය දියත් කර ඇති බවටයි විදෙස් මාධ්‍ය වාර්තා සඳහන් කළේ.\nහඳුනා නොගත් මිසයිලයක් තම නැගෙනහිර මුහුදු සීමාවට පතිත වූ බවට ජපානයද සනාථ කර තිබුණා.\nඋතුරු කොරියාව අත්හදා බැලූ අන්තර් මහද්වීපික බැලස්ටික් මිසයිලයට ප්‍රතිචාරයක් ලෙස තම වාර්ෂික යුද අභ්‍යාසය නියමිත දිනට පෙර පැවැත්වීමට ඇමරිකාව සහ දකුණු කොරියාව කටයුතු කර තිබුණා.",
       "URL": "https://www.hirunews.lk/327822/උතුරු-කොරියාව-පැය-48-ක්-තුළ-දෙවන-මිසයිලයත්-අත්හදා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=525"
}