{
       "Source": "hirunews",
       "Timestamp": "Thursday, 06 September 2018 - 14:17",
       "Headline": "නීතිවිරෝධී  විදේශ මුදල් තොගයක් සමඟ කාන්තාවක් අත්අඩංගුවට (ඡායාරූප)",
       "News Content": "නීතිවිරෝධී ලෙස විදේශ මුදල් තොගයක් රැගෙන යෑමට තැත්කළ ඉන්දීය ජාතික කාන්තාවක් කටුනායක ගුවන් තොටුපොළේ දී රේගු නිලධාරීන් විසින් අත් අඩංගුවට ගෙන තිබෙනවා.\nඊයේ (05) රාත්‍රීදී මෙම කාන්තාව අත්අඩංගුවට ගෙන ඇති බවයි අප ගුවන් තොටුපළ වාර්තාකරු පැවසුවේ.\nඇය සතුව තිබී ඇමෙරිකානු ඩොලර්, යූරෝ සහ නෝර්වීජියානු ක්‍රෝනර් තොගයක් රේගු නිලධාරින් විසින් සොයාගෙන තිබෙනවා.\nඅත්අඩංගුව මුදල් ප්‍රමාණයේ  මුළු වටිනාකම ශ්‍රී ලංකා රුපියල් 23,75,383 ක් පමණ වන බවයි පරීක්ෂණ පවත්වන රේගු නිලධාරින්  කියා සිටියේ.\nමේ සම්බන්ධයෙන් කටුනායක ගුවන් තොටුපොළ රේගුව වැඩිදුර පරීක්ෂණ මෙහෙයවන අතර අත්අඩංගුවට ගත්  මුදල් තොගය රාජසන්තක කර තිබෙනවා.\n(ඡායාරූප - ටී.කේ.ජී කපිල)",
       "URL": "https://www.hirunews.lk/199285/නීතිවිරෝධී-විදේශ-මුදල්-තොගයක්-සමඟ-කාන්තාවක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3761"
}