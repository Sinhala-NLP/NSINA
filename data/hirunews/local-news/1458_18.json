{
       "Source": "hirunews",
       "Timestamp": "Friday, 31 December 2021 - 8:02",
       "Headline": "පොදු ස්ථානවල දුම් බොන්නන් සෙවීමට ජංගම දුරකතන යෙදවුමක්",
       "News Content": "පොදු ස්ථානවල දුම්වැටි භාවිතා කරන පුද්ගලයන් සෙවීම සඳහා ජංගම දුරකතන යෙදවුමක් හඳුන්වා දී තිබෙනවා.\nඒ, දුම්කොළ සහ මධ්‍යසාර පිළිබඳ ජාතික අධිකාරිය සහ සෞඛ්‍ය අමාත්‍යංශයේ ඒකාබද්ධ ව්‍යාපෘතියක් ලෙසයි.\nඒ අනුව මෙම යෙදවුම බාගත කරගෙන පොදු ස්ථානවල දුම්වැටි භාවිතා කරන පුද්ගලයන් පිළිබඳ තොරතුරු ඕනෑ ම අයෙකුට දැනුම් දිය හැකි වනවා.\nකොළඹ ඊයේ පැවති මාධ්‍ය හමුවක දී දුම්කොළ සහ මධ්‍යසාර පිළිබඳ ජාතික අධිකාරියේ සභාපති වෛද්‍ය සමාධි රාජපක්ෂ කියා සිටියේ ඉදිරියේ දී දුම්කොළ සහ මධ්‍යසාර පිළිබඳ පනත සංශෝධනය කිරීමටද කටයුතු කරන බවයි.\nමෙරට දුම්වැටි භාවිතය අවම කිරීමේ අරමුණින් දුම්වැටි මිල වාර්ෂිකව ඉහළ නැංවීම සඳහා දුම්කොළ සහ මධ්‍යසාර පිළිබඳ ජාතික අධිකාරිය මගින් හඳුන්වා දී ඇති දුම්වැටි බදු සූත්‍රය ද මේ වනවිට ප්‍රකාශයට පත් කර තිබෙනවා.",
       "URL": "https://www.hirunews.lk/292625/පොදු-ස්ථානවල-දුම්-බොන්නන්-සෙවීමට-ජංගම-දුරකතන-යෙදවුමක්",
       "Category": "Local News",
       "Parent URL": "https://www.hirunews.lk/local-news.php?pageID=1458"
}