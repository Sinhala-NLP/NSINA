{
       "Source": "hirunews",
       "Timestamp": "Thursday, 03 June 2021 - 12:25",
       "Headline": "මඩකලපුව පොලිසියේ සිර මැදිරිය තුළ පුද්ගලයෙකු මියයයි",
       "News Content": "මඩකලපුව පොලිසිය විසින් ඊයේ රාත්‍රියේ අත්අඩංගුවට ගත් පුද්ගලයෙකු පොලිස් ස්ථානයේ සිර මැදිරිය තුළ මියගොස් තිබෙනවා.\nමෙලෙස මිය ගොස් ඇත්තේ විසි දෙහැවිරිදි තරුණයෙක්.\nඔහු දැඩි ලෙස අයිස් මත්ද්‍රව්‍ය භාවිතයට ඇබ්බැහි වූවෙකු බවයි මඩකලපුව පොලිසිය පවසන්නේ.\nඅදාළ පුද්ගලයා ඊයේ රාත්‍රියේ මඩකලපුව කරුවන්කර්නි ප්‍රදේශයේදී අත්අඩංගුවට ගෙන ඇති අතර ඔහුගේ මරණය පිළිබඳ පශ්චාත් මරණ පරීක්ෂණය මඩකලපුව රෝහලේදීය අද සිදුකෙරුණා.",
       "URL": "https://www.hirunews.lk/273253/මඩකලපුව-පොලිසියේ-සිර-මැදිරිය-තුළ-පුද්ගලයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1909"
}