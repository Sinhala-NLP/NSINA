{
       "Source": "hirunews",
       "Timestamp": "Saturday, 17 September 2022 - 13:33",
       "Headline": "රැජින හෝටලය වළපල්ලට - දේහය අසලට ගිය පුද්ගලයෙකුත් සිරභාරයට (වීඩියෝ)",
       "News Content": "1954 වසරේ දෙවැනි එළිසබෙත් රැජින මෙරට සිදුකළ සංචාරයේ දී මින්නේරිය වාරිමාර්ග දෙපාර්තමේන්තුවට අයත් භූමියක ඉදිකර ඇති  හෝටලයක නවතැන් ගෙන තිබෙනවා.\nරැජිනගේ ආගමනයෙන් පසු වර්තමානයේ රැජින හෝටලය ලෙස හඳුන්වන මෙම ස්ථානය අද වනවිට ගරා වැටී ඇති අයුරු දැකිය හැකියි.\nවාරිමාර්ග දෙපාර්තමේන්තුවේ නිලධාරීන් විසින් මෙම ස්ථානයේ නඩත්තු කටයුතු සිදු කිරීමට පියවර ගෙන ඇතත් මේ වනවිට ඔවුන් එම කටයුතුවලින් ඉවත්ව ඇති බවටයි ගම්වැසියන් පවසන්නේ.\nදිවි ගමනට සමුදුන් දෙවැනි එළිසබෙත් මහ රැජිනගේ දේහය ලන්ඩනයේ වෙස්ට්මින්ටර් ශාලාවේ තැන්පත් කර තිබෙන අතර මහජනතාවට ගෞරව දැක්වීම සඳහා අවස්ථාව ලබා දී ඇත්තේ තෙවැනි දිනටයි.\nහිටපු ලෝක ප්‍රකට පාපන්දු ක්‍රීඩක ඩේවිඩ් බෙකම් ද මහ රැජිනට ගෞරව දැක්වීම සඳහා පැය 12ක් පමණ පෝලිමක තිබුණා.\nමේ වනවිටත් කිලෝමීටර 10ක පමණ දුරකට විහිද තිබෙන දිගු පෝලිම්වල මහජනතාව රැඳි සිටින්නේ මහ රැජිනට අවසන් ගෞරව දැක්වීමේ අවස්ථාව එළැඹෙන තුරුයි.\nමේ අතර රැජිනගේ දේහයට ගෞරව දැක්වීමට පැමිණි පුද්ගලයෙකු දේහය අසළට යාමට තැත් කිරීම හේතුවෙන් ආරක්ෂක අංශ විසින් ඔහුව අත්අඩංගුවට ගෙන තිබෙනවා.\nමේ අතර චාර්ල්ස් රජු සහ ඔහුගේ සොහොයුරිය වන ඈන් කුමරිය සහ ඩේවිඩ්, ඇන්ඩෘෘ යන සොහොයුරන් ඊයේ රැජිනට අවසන් ගෞරව දැක්වීම සඳහා වෙස්ට්මින්ස්ටර් ශාලාවට පැමිණියා.",
       "URL": "https://www.hirunews.lk/315641/රැජින-හෝටලය-වළපල්ලට-දේහය-අසලට-ගිය-පුද්ගලයෙකුත්-සිරභාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=861"
}