{
       "Source": "hirunews",
       "Timestamp": "Sunday, 16 October 2016 - 10:17",
       "Headline": "(Update) කසල නිසා ජාඇළ අදත් උණුසුම්",
       "News Content": "කොළඹ මහනගර සභාව සහ ජා - ඇළ නගර සභාව එක්රැස් කරන කුණු කසළ ජා-ඇළ -කොටුගොඩ ප්‍රදේශයට බැහැරකරලීමේ සුදානමක් පවතින බව පවසමින් ප්‍රදේශවාසීන් අද උදැසන විරෝධතාවයක නිරත වුණා.\nකොටුගොඩ - පල්ලිය හංදිය ප්‍රදේශයේදී කොළඹ -මිනුවන්ගොඩ මාර්ගය අවහිර කරමින් පැවති විරෝධතාවය නිසා එම මාර්ගයේ ගමනාගමන කටයුතුවලටද බාධා එල්ලවු බවයි හිරු වාර්තාකරු ප්‍රකාශ කළේ.\nමෙලෙස කුණු කසළ බැහැරකරනු ලැබුවහොත් ජා -ඇල ඇතුඵ ප්‍රදේශ ගණානාවකට පානීය ජලය සපයනු ලබන දඬුගම්ඔය ද අපවිත්‍රවීමේ අවදානමක් පවතින බව විරෝධතාකරුවන් ප්‍රකාශ කළා.\nපසුගිය දා ඒකල ප්‍රදේශවාසීන් ද මෙවැනිම විරෝධතාවයක නිරත වුණේ මීතොටමුල්ල කුණු කන්ද ඒකල ප්‍රදේශයට රැගෙන ඒමේ සුදානමක් පවතින බවට චෝදනා කරමින් .\nUpdate- Sunday, October 16, 2016 1.17\n--------------------------------------------------------\nජාඇළ - කොටුගොඩ - මස්කඩේ හන්දිය ප්‍රදේශයේ පැවැත්වෙන විරෝධතාවක් හේතුවෙන් මේ වනවිට මිනුවන්ගොඩ - කොළඹ ප්‍රධාන මාර්ගයේ රථවාහන ගමනාගමනයට බාධා එල්ලවී තිබෙනවා.\nවෙනත් ප්‍රදේශවල කුණු කසල කොටුගොඩ ප්‍රදේශයට බැහැර කරලීම නිසා එම ප්‍රදේශයේ ජල මූලාශ්‍ර අපවිත්‍රවී ඇති බව පවසමිනුයි ප්‍රදේශවාසීන් මෙම විරෝධතාව පවත්වන්නේ.",
       "URL": "https://www.hirunews.lk/145338/update-කසල-නිසා-ජාඇළ-අදත්-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=4835"
}