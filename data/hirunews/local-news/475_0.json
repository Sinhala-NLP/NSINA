{
       "Source": "hirunews",
       "Timestamp": "Wednesday, 15 March 2023 - 16:55",
       "Headline": "ඉන්දීය පොලිස් නිලධාරින්ට බෝතල් පහර ගැසූ ලාංකීය සරණාගතයා අත්අඩංගුවට",
       "News Content": "මහ මග දී කැඩුණු බියර් බෝතලයකින් ඉන්දීය පොලිස් නිලධාරියෙකුට පහර දීමේ සිද්ධියක් ශ්‍රී ලාංකීය සරණාගතයෙකු ඊයේ (14) අත් අඩංගුවට ගෙන තිබෙන බව ඉන්දියා ටයිම්ස් වාර්තා කරනවා.\nතිරුවල්ලූර් දිස්ත්‍රික්කයේ මාර්ගයක් තුළ සිදු වූ මෙම සිදු වීමෙන් අත්අඩංගුවට පත්ව ඇත්තේ, ගුම්මිඩිපූන්ඩි සරණාගත කඳවුරෙහි සිටි 32 හැවිරිදි රොබින්සන් නම් ශ්‍රී ලාංකිකයෙක්.\nඑම මාධ්‍ය වාර්තා වැඩිදුරටත් දක්වන්නේ, සැකකාර රොබින්සන් සහ ඔහුගේ සගයන් කිහිපදෙනෙක් එක්ව කඳවුර අසල පිහිටි කම්හලකින් යකඩ සොරකම් කිරීම සඳහා එහි මුරකරු ලෙස කටයුතු කළ වයෝවෘද්ධ තැනැත්තාට කැටපෝලයක් ආධාරයෙන් පහර දී ඇති බවත්, ඔහු ඇද වැටුණු පසු යකඩ කිලෝ කිහිපයක් ඉන් සොරකම් කර ඇති බවයි.\nඊට අදාල සිද්ධිය සම්බන්ධයෙන් කෙරුණු පරීක්ෂණයක් සඳහා පැමිණි පොලිස් නිලධාරින්ටයි ඔහු විසින් මෙලෙස පහර දී ඇත්තේ.\nඔහු විසින් පොලිස් නිලධාරින්ට පහර දෙන අවස්ථාවේ දී රොබින්සන් නැමති ශ්‍රී ලාංකික සැකකරුවා බීමත්ව සහ අඩ නිරුවත්ව සිටි බවත් ඉන්දීය මාධ්‍ය වාර්තා පවසනවා.\nඅදාල සිද්ධිය සම්බන්ධයෙන් අත්අඩංගුවට පත් ශ්‍රී ලාංකික තැනැත්තාට සහ ඔහුගේ සගයන් කිහිපදෙනෙකුට සොරකම් සහ මංකොල්ලකෑම් සම්බන්ධයෙන් නඩු කිහිපයක් පවතින බව එම මාධ්‍ය වාර්තා වැඩිදුරටත් සඳහන් කරනවා.",
       "URL": "https://www.hirunews.lk/330027/ඉන්දීය-පොලිස්-නිලධාරින්ට-බෝතල්-පහර-ගැසූ-ලාංකීය-සරණාගතයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=475"
}