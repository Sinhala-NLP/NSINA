{
       "Source": "hirunews",
       "Timestamp": "Saturday, 10 October 2020 - 21:16",
       "Headline": "දිවුලපිටිය කොවිඩ් පොකුරේ සමස්ත ආසාදිතයන් සංඛ්‍යාව 1186ක් දක්වා ඉහළට",
       "News Content": "මිනුවන්ගොඩ බ්‍රැන්ඩික්ස් ආයතනයේ තවත් සේවක සේවිකාවන් දෙදෙනෙකු ඇතුළු 103 දෙනෙකුට කොරෝනා වෛරසය ආසාදනය වී ඇතැයි අනාවරණ වී තිබෙනවා.\nඅනෙක් පිරිස එම ආයතනයේ සේවක සේවිකාවන්ගේ සමීපතම ආශ්‍රිතයන් බවටයි අනාවරණ වී ඇත්තේ.\nඒ අනුව දිවුලපිටිය කොවිඩ් පොකුරේ සමස්ත ආසාදිතයන් සංඛ්‍යාව 1186ක් දක්වා ඉහළ යනවා.\nශ්‍රී ලංකාවෙන් මේවන විට වාර්තාවී ඇති සමස්ත කොරෝනා ආසාදිතයන් සංඛ්‍යාව 4628ක්.\nඉන් 1309 දෙනෙකු රෝහල්ගතව ප්‍රතිකාර ලබමින් පසුවනවා. සුවය ලැබූ 3306 දෙනෙකු නිවෙස් වෙත පිටත්ව ගොස් ඇති අතර සිදුවූ මරණ සංඛ්‍යාව 13ක්.",
       "URL": "https://www.hirunews.lk/252252/දිවුලපිටිය-කොවිඩ්-පොකුරේ-සමස්ත-ආසාදිතයන්-සංඛ්‍යාව-1186ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2397"
}