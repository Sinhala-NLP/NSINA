{
       "Source": "hirunews",
       "Timestamp": "Wednesday, 01 February 2023 - 11:37",
       "Headline": "පාස්පෝට් කන්තෝරුව ළඟ ව්‍යාජ රැකියා බලපත්‍ර සකසා දුන් දෙදෙනෙකු අත් අඩංගුවට (වීඩියෝ)",
       "News Content": "ආගමන විගමන දෙපාර්තුමේන්තුවට පැමිණෙන පුද්ගලයන්ගෙන් මුදල් සහ ජාතික හැදුනුම්පත් බලෙන් ලබා ගැනීම හා ව්‍යාජ ලිපි ලේඛණ සැකසීම යන චෝදනා යටතේ පුද්ගලයින් දෙදෙනෙකු අත් අඩංගුවට ගෙන තිබෙනවා.\nඒ, ඊයේ (31) පොලිසියට ලැබුණු තොරතුරකට අනුව යි.\nබත්තරමුල්ල සුහුරුපාය ආගමන විගමන දේපාර්තුමේන්තුව වෙත විදේශ ගමන් බලපත්‍ර සකස්කර ගැනීමට පැමිනෙණ පුද්ගලයින් හට ව්‍යාජ රැකියා බලපත්‍ර සකස්කර දී එක්දින සේවාව මගින් ඔවුන්ගේ විදේශ ගමන් බලපත්‍ර සකස්කර දෙන පවසා මුදල් වංචා කළ සැකකරුවන් දෙදෙනෙකු යි මෙසේ අත් අඩංගුවට ගෙන ඇත්තේ.\nඑහි දී සැකකරුවන් විසින් විවිධ පුද්ගලයන්ගෙන් රුපියල් දහසේ සිට විසිදහස දක්වා අය කරගෙන ඇති බව සඳහන්.\nසහ එම අයදුම්කරුවන්ගේ ජාතින හැදුනුම්පත් බලෙන් ලබාගෙන තබා ගැනීම සම්බන්ධයෙන් ස්ථානයට ලද පැමිණිලි අනුව කරන ලද විමර්ශණයේ දී එම සිද්ධින් වලව සම්බන්ධ සැකකරුවන් දෙදෙනෙකු ඔවුන් සතුව තිබු අයදුම්කරුවන්ගෙන් බලෙන් ලබාගත් මුදල් සහ ජාතික හැදුනුම්පත් ද සමගින් අන් අඩංගුවට ගෙන 2023.01.31 වන අද දින ස්ථානයට ඉදිරිපත් කර ඇත.\nතලංගම පොලිසිය මඟින් වැඩිදුර පරීක්ෂණ මෙහෙයව යි.",
       "URL": "https://www.hirunews.lk/326381/පාස්පෝට්-කන්තෝරුව-ළඟ-ව්‍යාජ-රැකියා-බලපත්‍ර-සකසා-දුන්-දෙදෙනෙකු-අත්-අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=566"
}