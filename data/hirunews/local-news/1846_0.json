{
       "Source": "hirunews",
       "Timestamp": "Friday, 02 July 2021 - 19:36",
       "Headline": "16 හැවිරිදි දැරියකට තියුණු ආයුධයකින් පහරදී පලාගිය පෙම්වතා සොයා මෙහෙයුම්  (වීඩියෝ)",
       "News Content": "දඹුල්ල - පන්නම්පිටිය - මැණික්දෙන ප්‍රදේශයේ වයස අවුරුදු 16 ක දැරියකට තියුණු ආයුධයකින් පහරදී බරපතල තුවාල සිදුකළ 26 හැවිරිදි ඇයගේ පෙම්වතා සොයා පොලිස් කණ්ඩායම් දෙකක් මෙහෙයුමක් ආරම්භ කර තිබෙනවා.\nපෙරේදා (30) අදාළ දැරිය පදිංචි නිවසට පැමිණි පෙම්වතා විසින් මෙම පහරදීම සිදුකර තිබූ බවයි පොලිසිය සඳහන් කළේ. බරපතල තුවාල ලැබූ ඇය මේ වනවිට දඹුල්ල රෝහලේ ප්‍රතිකාර ලබනවා.\nමව සහ පියා අහිමි මෙම දැරිය ජීවත්ව තිබුණේ සිය මිත්තණිය සමඟයි.\nමාතලේ - මහවෙල ප්‍රදේශයේ පදිංචි සැකකරු බදුල්ල ප්‍රදේශයේ මාර්ග සංවර්ධන කටයුතුවල රාජකාරී සිදුකර තිබුණා.\nපෙරේදා එක්වරම ඔහු සිය නිවසට පැමිණ මිණිපිරිය සමඟ බහින්බස් වී තියුණු ආයුධයකින් පහරදී නිවසින් පිටතට දිව ගිය බවයි මිත්තණිය සඳහන් කළේ.",
       "URL": "https://www.hirunews.lk/275886/16-හැවිරිදි-දැරියකට-තියුණු-ආයුධයකින්-පහරදී-පලාගිය-පෙම්වතා-සොයා-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1846"
}