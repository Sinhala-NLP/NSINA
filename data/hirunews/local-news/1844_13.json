{
       "Source": "hirunews",
       "Timestamp": "Saturday, 03 July 2021 - 13:14",
       "Headline": "විදුලිය ඉල්ලන කොළඹ වැසියෝ (වීඩියෝ)",
       "News Content": "දෛනික ජීවිතයේදී විදුලිය කොතරම් වැදගත්ද යත් නාගරිකව විදුලි බලය නොමැති ස්ථානයක් නොමැතිතරම්.\nපිටිසර ගම් දනව් පවා මේවන විට විදුලියෙන් ආලෝකවත් වෙද්දී වසර කිහිපයක සිට කොළඹ දිස්ත්‍රික්කයේම පිරිසකට විදුලිබලය නොමැති පුවතක් අපට වාර්තා වුණා.\nකොළඹ දිස්ත්‍රික්කය අයත් සීතාවක වැලිකන්න ජපමාල මාවතේ ගල්පොත්තේ ලන්ද ඉඩමේ පවුල් 40කට අධික පිරිසකට ජීවත් වීම සඳහා ඉඩම් වෙන්කර තිබෙනවා.\nඑහෙත් මේ වන විට එය ඇණහිට තිබෙන්නේ එම ඉඩම් සඳහා විදුලිය නොමැතිවීම හේතුවෙන්.\nට්‍රාන්සෆෝමරයක් සවිකිරීම ඇතුළු විදුලිය ලබා ගැනීමට අවශ්‍ය සම්පූර්ණ මුදල 2019 වර්ෂයේ දෙසැම්බර් මස 30 වනදා ශ්‍රී ලංකා විදුලි බල මණ්ඩලයට ගෙවීමට ඔවුන් කටයුතු කර තිබුණා.\nඅපහසුතා මැද වුවද පවුල් කිහිපයක පිරිසක් මෙම ඉඩම්වල නිවෙස් ඉදිකරගෙන ජීවත් වුවත් රුපියල් ලක්ෂ 5කට අධික වටිනාකමකින් යුත් විදුලි යන්ත්‍රෝපකරණ මේවන විට භාවිතයට ගත නොහැකි ලෙස විනාශ වී ඇති බවට පදිංචිකරුවන් පෙන්වා දෙනවා.",
       "URL": "https://www.hirunews.lk/275952/විදුලිය-ඉල්ලන-කොළඹ-වැසියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1844"
}