{
       "Source": "hirunews",
       "Timestamp": "Friday, 10 November 2017 - 8:14",
       "Headline": "පෙළපාලි සහ විරෝධතාවලට එක්වූ පාසල් සිසුන් ගැන අධ්‍යාපන ඇමති පරීක්ෂණයක් අරඹයි",
       "News Content": "පාසල් සිසුන් පෙළපාලි සහ විරෝධතාවලට සහභාගි කරවා ගැනීම පිළිබඳව විශේෂ විමර්ශනයක් ආරම්භ කරන ලෙසට අධ්‍යාපන අමාත්‍ය අකිල විරාජ් කාරියවසම් බලධාරීන්ට උපදෙස් ලබාදී තිබෙනවා.\nඇතැම් සිවිල් සංවිධාන, දේශපාලන අරමුණු සහිතව පාසල් සිසුන් දෙමව්පියන්ගේ සහ ගුරුවරුන්ගේ අනුදැනුමකින් තොරව පෙළපාලිවලට යොදා ගැනීම සම්බන්ධයෙන් පසුගිය දිනවල කතාබහට ලක්වුණා.\nඇතැම් පිරිස් ඒ පිළිබඳව පැමිණිලිද ඉදිරිපත් කර ඇති බවටයි අධ්‍යාපන අමාත්‍යවරයා නිවේදනයක් නිකුත් කරමින් සඳහන් කළේ.\nපසුගියදා සයිටම් විරෝධතාවයක් සඳහා පාසල් සිසුන් නිල ඇඳුමින් සහභාගි වී ඇති බවටද තොරතුරු වාර්තා වී තිබුණා.\nඑම සියලූ කරුණු සැලකිල්ලට ගනිමින්, ඒ පිළිබඳව පරීක්ෂණයක් පවත්වන ලෙසට අධ්‍යාපන අමාත්‍යවරයා බලධාරීන්ට උපදෙස් ලබාදී තිබෙනවා.",
       "URL": "https://www.hirunews.lk/175684/පෙළපාලි-සහ-විරෝධතාවලට-එක්වූ-පාසල්-සිසුන්-ගැන-අධ්‍යාපන-ඇමති-පරීක්ෂණයක්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4226"
}