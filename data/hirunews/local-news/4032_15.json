{
       "Source": "hirunews",
       "Timestamp": "Sunday, 18 March 2018 - 9:51",
       "Headline": "දෙදරු මවක් ඝාතනය කර වස පානය කළ පුද්ගලයා මියයයි (ඡායාරූප)",
       "News Content": "වැලිපැන්න සිහිලැල්තැන්න ප්‍රදේශයේ දෙදරු මවක් ගෙල කපා ඝාතනය කර වස පානය කළ සැකකරු මියගොස් තිබෙනවා.\n34 හැවිරිදි සැකකරු දර්ගා නගරයේ පදිංචිකරුවෙක් බවයි පොලිසිය සඳහන් කළේ.\nඊයේ උදෑසන ඝාතනයට ලක්වුයේ 37 හැවිරිදි කාන්තාවක්.\nමෙම ඝාතනයෙන් පසු සැකකරු වස පානය කිරීම හේතුවෙන් නාගොඩ රෝහලට ඇතුලත් කරනු ලැබුවා.\nප්‍රතිකාර ලබමින් සිටියදී ඔහු මියගිය බවයි පොලිසිය කියාසිටියේ.\n37 හැවිරිදි දෙදරු මවක් වන කාන්තාව සිය අනියම් සැමියා අතින් මෙලෙස ඝාතනයට ලක්ව ඇති බවයි පොලීසිය පවසන්නේ.\nඇය විදේශගතව සිට පැමිණ මාස 3 ක පමණ කාලයක සිට සැමියාගෙන් වෙන්ව කුලී නිවසක පදිංචිව සිටි බවටයි හෙළිවී ඇත්තේ.\nඒ අවුරුදු 16 හැවිරිදි දියණිය සහ 12 හැවිරිදි පුත්‍රයා ද සමගින්.\nදියණිය සඳහන් කර ඇත්තේ නිවසට පැමිණි පුද්ගලයෙකු සමග ඇතිවූ බහින්බස් වීමකින් පසු මෙම ඝාතනය සිදුව ඇති බවයි.\nමෙම ඝාතනය සිදුවන අවස්ථාවේ එය වැලැක්වීමට ගිය කුලී නිවසේ හිමිකාරිය සහ මියගිය කාන්තාවගේ පුත්‍රයා ද තුවාල ලබා දර්ගා නගරයේ ප්‍රාදේශීය රෝහලේ ප්‍රතිකාර ලබන බවයි අප වාර්තාකරු කියාසිටියේ.\nසිද්ධිය පිළිබඳ වැලිපැන්න පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/186206/දෙදරු-මවක්-ඝාතනය-කර-වස-පානය-කළ-පුද්ගලයා-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4032"
}