{
       "Source": "hirunews",
       "Timestamp": "Saturday, 17 July 2021 - 19:15",
       "Headline": "වැලිගම - කප්පරතොටදී තියුණු ආයුධවලින් පහර දී විශ්‍රාමික හමුදා නිලධාරියෙකු ඝාතනය කරයි",
       "News Content": "වැලිගම - කප්පරතොට ප්‍රදේශයේදී තියුණු ආයුධ වලින් පහර දී විශ්‍රාමික හමුදා නිලධාරියෙකු ඝාතනය කිරීමේ සිද්ධියට අදාලව තවත් සැකකරුවන් සිව් දෙනෙකු අත්අඩංගුවට ගැනීම සඳහා විමර්ශන ආරම්භ කර තිබෙනවා.\nපොලීසිය සඳහන් කලේ අත්අඩංගුවට ගත් පළමු සැකකරුගෙන් සිදු කල ප්‍රශ්න කිරීම් වලින්, සෙසු සැකකරුවන් පිළිබඳ තොරතුරු අනාවරණය වී ඇති බවයි.\nසිද්ධිය සම්බන්ධයෙන් අද පෙරවරුවේ අත්අඩංගුවට ගත් වැලිගම - මාහේන - වල්ලිවල ප්‍රදේශයේ පදිංචි 29 හැවිරිදි එම සැකකරු හෙට මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nවැලිගම - කප්පරතොට ප්‍රදේශයේදී තියුණු ආයුධ වලින් පහර දී 50 හැවිරිදි විශ්‍රාමික හමුදා නිලධාරියාව ඝාතනය කර තිබුණේ ඊයේ රාත්‍රී 10 යි 45ට පමණයි.\nසිද්ධියෙන් තවත් 52 හැවිරිදි පුද්ගලයෙකු තුවාල ලැබූ අතර ඔහු මේ වන විට මාතර රෝහලේ ප්‍රතිකාර ලබමින් සිටිනවා.",
       "URL": "https://www.hirunews.lk/277249/වැලිගම-කප්පරතොටදී-තියුණු-ආයුධවලින්-පහර-දී-විශ්‍රාමික-හමුදා-නිලධාරියෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1814"
}