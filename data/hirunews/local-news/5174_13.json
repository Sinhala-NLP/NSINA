{
       "Source": "hirunews",
       "Timestamp": "Wednesday, 10 February 2016 - 19:09",
       "Headline": "මහින්ද තංගල්ල මුහුදේ",
       "News Content": "අද වනවිට ජාත්‍යන්තරයට සම්පූර්ණයෙන්ම රට පාවාදී අවසන් බව හිටපු ජනාධිපති, පාර්ලිමේන්තු මන්ත්‍රී මහින්ද රාජපක්ෂ පවසනවා.\nඔහු ප්‍රකාශ කළේ ජිනීවා මානව හිමිකම් කොමිසමෙන් යෝජනා කර ඇති හයිබ්‍රිඩ් අධිකරණද අනිවාර්යයෙන් ක්‍රියාත්මක වනු ඇති බවයි.\nතංගල්ල ප්‍රදේශයේ පෞද්ගලික සංචාරයකට අද එක්වුණු අවස්ථාවේදී මාධ්‍ය වෙත අදහස් දක්වමින් හිටපු ජනාධිපතිවරයා මේ බව සඳහන් කළා.\nමේ අතර හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතාගේ ආරක්ෂක නිලධාරීන් කිහිප දෙනෙකුගේ වත්කම් බැරකම් පිළිබඳ පරීක්ෂණ ආරම්භ කර ඇති බව බරපතල වංචා හා දූෂණ සෙවීමේ ජනාධිපති කොමිෂන් සභාව පවසනවා.\nඑම ආරක්ෂක නිලධාරීන්ගේ බැංකු ගිනුම් වාර්තා  සම්බන්ධයෙන් පරීක්ෂා කිරීමට අපරාධ පරික්ෂණ දෙපාර්තමේන්තුවට  කොළඹ ප්‍රධාන මහේස්ත්‍රාත් ගිහාන් පිලපිටිය මහතා අද අවසර ලබාදුන් අතරල අදාළ ගිණුම් වාර්තා ලබාදෙන ලෙසට  බැංකු හා මුල්‍ය ආයතන 79 කට නියෝගයක්ද නිකුත් කළා.",
       "URL": "https://www.hirunews.lk/125933/මහින්ද-තංගල්ල-මුහුදේ",
       "Category": "Local News",
       "Parent URL": "https://www.hirunews.lk/local-news.php?pageID=5174"
}