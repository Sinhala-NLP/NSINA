{
       "Source": "hirunews",
       "Timestamp": "Sunday, 29 May 2022 - 14:36",
       "Headline": "හෙරොයින් සමග කාන්තාවක් හා පුද්ගලයින් දෙදෙනෙකු STF අත්අඩංගුවට (වීඩියෝ)",
       "News Content": "විශේෂ කාර්ය බලකාය මූලස්ථාන කඳවුරේ ස්ථාපිත විශේෂ වැටලීම් ඒකකයේ (කොළඹ කලාපයේ) නිලධාරීන්ට ලද තොරතුරකට අනුව ඊයේ (28) පස්වරුවේ සිදුකළ මෙහෙයුමකදී හෙරොයින් ප්‍රවාහනය කරමින් සිටි පුද්ගලයින් දෙදෙනකු සහ කාන්තාවක් අත් අඩංගුවට ගෙන තිබෙනවා.\nපිළියන්දල පොලිස් වසමේ පලිගෙදර පාර ප්‍රදේශයේ දී හෙරොයින් ග්‍රෑම් 302 ක් මෙලෙස මෝටර් රථයකින් ප්‍රවාහනය කරමින් සිටියදියි අදාළ පිරිස අත් අඩංගුවට ගැනුණේ.\nහෙරොයින් ජාවාරම් කිරීමෙන් උපයාගත් මුදල් යැයි සැක කරන රු. 138,000.00 ක මුදලක් ද පොලිස් භාරයට ගැනුණා.\nබොරැල්ල ප්‍රදේශයේ පදිංචි වයස අවුරුදු 46 ක පුද්ගලයකු, ඒ සඳහා ආධාර අනුබල ලබා දුන් රාජගිරිය ප්‍රදේශයේ පදිංචි වයස අවුරුදු 40 ක කාන්තාවක් හා දෙහිවල ප්‍රදේශයේ පදිංචි වයස අවුරුදු 41 ක තවත් පුද්ගලයකු ද මෙම සිද්ධිය සම්බන්ධයෙන් අත්අඩංගුවට ගෙන තිබෙනවා.\nවැඩිදුර විමර්ශන කටයුතු සඳහා අත්අඩංගුවට ගත් හෙරොයින් හා සැකකරුවන් පොලිස් මත්ද්‍ර‍ව්‍ය නාශක කාර්යාංශය වෙත භාර කෙරුණා.",
       "URL": "https://www.hirunews.lk/305609/හෙරොයින්-සමග-කාන්තාවක්-හා-පුද්ගලයින්-දෙදෙනෙකු-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1135"
}