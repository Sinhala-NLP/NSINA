{
       "Source": "hirunews",
       "Timestamp": "Sunday, 10 December 2017 - 6:51",
       "Headline": "ගුරුවරයාගේ පහරින් සිසුවා රෝහලේ",
       "News Content": "දඹුල්ල - කණ්ඩලම ප්‍රදේශයේ ගුරුවරයෙකු පාසල තුළදී සිසුවෙකුට පහරදීමේ සිද්ධියක් සම්බන්ධයෙන් දඹුල්ල රෝහල් පොලීසිය පරීක්ෂණයක් ආරම්භ කර තිබෙනවා.\nවයස අවුරුදු 15 ක් වන පහරකෑ සිසුවා මේ වනවිට දඹුල්ල මූලික රෝහලේ ප්‍රතිකාර ලබන බවයි හිරු වාර්තාකරු සදහන් කලේ.\nපසුගිය 6 වනදා අදාළ සිසුවා තවත් සිසුන් කිහිපදෙනෙකු සමග පාසලේ ගීත ගායනා කරමින් සිටි අවස්ථාවකදී ඒ සම්බන්ධයෙන් සිදුකළ අවවාදය නොතකා හැරීම හේතුවෙන් උරණ වූ ගුරුවරයා මෙම පහරදීම සිදුකර ඇති බවයි පහරකෑමට ලක් වූ සිසුවාගේ පියා හිරු ප්‍රවෘත්ති අංශයට සදහන් කළේ.\nඑමෙන්ම, අදාළ සිසුවා දීර්ඝ කාලයක සිට හදවත් රෝගයකින් පෙළෙමින් සිටින අයෙකු බව ද ඔහු සදහන් කළා.",
       "URL": "https://www.hirunews.lk/178013/ගුරුවරයාගේ-පහරින්-සිසුවා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4179"
}