{
       "Source": "hirunews",
       "Timestamp": "Sunday, 25 March 2018 - 8:06",
       "Headline": "වසර 300 කට වැඩි පුස්කොළ පොත් 13 ක් සොරාගැනේ",
       "News Content": "මහනුවර - මැදවල ඓතිහාසික රජමහා විහාරස්ථානයේ පුස්තකාලය කඩා ඉපැරණි පුස්කොළ පොත් 13 ක් සොරා ගෙන ගොස් තිබෙනවා.\nවසර 300 කට වඩා පැරණි මෙම පුස්කොළ පොත් පසුගිය 19 වනදා රාත්‍රියේ හෝ 20 වන දා අලූයම සොරකම් කර ඇති බවයි විහාරාධිපති හිමියන් පොලීසියට පැමිණිලි කර ඇත්තේ.\nශ්‍රී ලංකාවේ පැරණි ලේඛන ශෛලීන් සහ අක්ෂර ක්‍රම ගැන තොරතුරු රැසක් එම පුස්කොළ පොත්වල අඩංගු වන බව සදහන්.\nසිද්ධිය සම්බන්ධයෙන් පූජාපිටිය පොලීසිය පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/186795/වසර-300-කට-වැඩි-පුස්කොළ-පොත්-13-ක්-සොරාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4022"
}