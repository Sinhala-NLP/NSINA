{
       "Source": "hirunews",
       "Timestamp": "Thursday, 02 July 2020 - 15:46",
       "Headline": "CID අත්අඩංගුවට ගත් පොලිස් මත්ද්‍රව්‍ය නිවාරණ කාර්යාංශයේ නිලධාරීන් 12 දෙනා අධිකරණයට (වීඩියෝ)",
       "News Content": "මත්ද්‍රව්‍ය ජාවාරමක් සම්බන්ධයෙන් අද පෙරවරුවේ අපරාධ පරීක්ෂණ දෙපාර්තමේන්තුව භාරයට ගත් පොලිස් මත්ද්‍රව්‍ය නාශක කාර්යාංශයේ නිලධාරීන් 12 දෙනා කොළඹ ප්‍රධාන මහේස්ත්‍රාත් අධිකරණයට ඉදිරිපත් කෙරුණා.\nනීතිපතිවරයාගේ සම්බන්ධීකරණ නිලධාරිණී නිශාරා ජයරත්න මෙනවිය සඳහන් කළේ මත්ද්‍රව්‍ය ජාවාරම් සම්බන්ධ චෝදනා මත ඔවුන් 12 දෙනා අධිකරණයට ඉදිරිපත් කළ බවයි.\nමෙරට ඉතිහාසයේ පොලිස් මත්ද්‍රව්‍ය නාශක කාර්යාංශයේ නිලධාරීන් පිරිසක් මෙවැනි මහා පරිමාණ මත්ද්‍රව්‍ය ජාවාරමකට සම්බන්ධ බවට චෝදනා එල්ල වූ ප්‍රථම අවස්ථාවද මෙය වනවා.\nමොවුන්ව මත්කුඩු ජාවාරම් කිරීමේ චෝදනාව යටතේ අධිකරණයට ඉදිරිපත් කරන ලෙසයි නීතිපතිවරයා රහස් පොලීසියට උපදෙස් ලබා දී තිබුණා.",
       "URL": "https://www.hirunews.lk/244509/cid-අත්අඩංගුවට-ගත්-පොලිස්-මත්ද්‍රව්‍ය-නිවාරණ-කාර්යාංශයේ-නිලධාරීන්-12-දෙනා-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2615"
}