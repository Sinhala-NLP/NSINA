{
       "Source": "hirunews",
       "Timestamp": "Sunday, 12 March 2023 - 15:35",
       "Headline": "පොදු රාජ්‍ය මණ්ඩලීය විදේශ කටයුතු අමාත්‍යවරුන්ගේ සමුළුවට අලි සබ්‍රිත්",
       "News Content": "විදේශ කටයුතු අමාත්‍ය ජනාධිපති නීතිඥ අලි සබ්‍රි ලන්ඩනයේ මාල්බරෝ හි පොදු රාජ්‍ය මණ්ඩලීය මුලස්ථානයේ පැවැත්වෙන සමුළුවට සහභාගී වීමට කටයුතු සූදානම් කර තිබෙනවා.\nපොදු රාජ්‍ය මණ්ඩලීයය විදේශ කටයුතු අමාත්‍යවරුන්ගේ 22 වැනි රැස්වීමට සහභාගී වනවා.\nමෙම සමුළුව එළඹෙන 15 වැනිදින පැවැත්වෙන අතර, ඊට පෙර විදේශ අමාත්‍යවරයා 13 වැනි දින පොදු රාජ්‍ය මණ්ඩලීය දින සැමරුම් උලෙළට එක් වීමට නියමිත බවයි විදේශ කටයුතු අමාත්‍යාංශය නිවේදනය කළේ.\nපොදු රාජ්‍ය මණ්ඩලීය සාමාජික රටවල් එක්සත් කිරීමේ වටිනාකම් සහ අභිලාස ගෙනහැර දක්වන මෙම සමුළුව පවත්වන්නේ පොදුරාජ්‍ය මණ්ඩලීය ප්‍රඥප්තියට අත්සන් තබා දස වසරක් ගත වීමේ සංවත්සරය නිමිත්තෙන්.",
       "URL": "https://www.hirunews.lk/329736/පොදු-රාජ්‍ය-මණ්ඩලීය-විදේශ-කටයුතු-අමාත්‍යවරුන්ගේ-සමුළුවට-අලි-සබ්‍රිත්",
       "Category": "Local News",
       "Parent URL": "https://www.hirunews.lk/local-news.php?pageID=480"
}