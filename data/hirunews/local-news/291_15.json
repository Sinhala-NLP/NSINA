{
       "Source": "hirunews",
       "Timestamp": "Tuesday, 06 June 2023 - 9:44",
       "Headline": "ගජේන්ද්‍රකුමාර්ගේ තවත් ආධාරකරුවන් දෙදෙනෙක් අත්අඩංගුවට",
       "News Content": "දෙමළ ජාතික ජනතා පෙරමුණේ (TNPF) නායක ගජේන්ද්‍රකුමාර් පොන්නම්බලම් මන්ත්‍රීවරයාගේ කාන්තා දේශපාලන අංශයේ ප්‍රධානියා වන සර්ගුණදේවි ජගතීස්වරන් සහ තවත් ආධාරකරුවකු වන පී. උදයසිවම් නමැති\nඅය පොලිසිය විසින් ඊයේ (05) අත්අඩංගුවට ගෙන තිබෙනවා.\nකිළිනොච්චිය මරදන්කේණී පොලිසිය විසින් මේ දෙදෙනා අත්අඩංගුවට ගන්නා ලද්දේ මන්ත්‍රීවරයා සමඟ ගොස් අ.පො.ස. සාමාන්‍ය පෙළ විභාගය පැවැත්වෙන පාසලක රැස්වීමක් පැවැත්වීම හා පොලිසියේ රාජකාරීවලට බාධා කිරීම යන\nචෝදනා යටතේයි.\nඅත්අඩංගුවට ගත් මෙම පුද්ගලයන් කිළිනොච්චිය අධිකරණයට ඉදිරිපත් කිරීමෙන් පසුව ජූනි මස 7 වෙනිදා දක්වා රිමාන්ඩ් භාරයේ තබන ලෙස නියෝග කළ කිළිනොච්චිය මහේස්ත්‍රාත්වරයා එදිනට ඔවුන්ගේ වෛද්‍ය වාර්තා\nඅධිකරණය හමුවට ඉදිරිපත් කරන ලෙසත් පොලිසියට නියෝග කොට තිබෙනවා.\nඔවුන් අත්අඩංගුවට ගෙන ඇත්තේ මරදන්කේණී පොලිසිය විසින් අධිකරණයට කරුණු ඉදිරිපත් කිරීමෙන් පසුවයි.\nමේ අතර දෙමළ ජාතික ජනතා පෙරමුණේ ගජෙන්ද්‍රකුමාර්\nපොන්නම්බලම් මන්ත්‍රීවරයාට ප්‍රකාශයක් සටහන් කර ගැනීම සදහා අද (06) දින මරදන්කේණි පොලිසියට පැමිණෙන ලෙස දැනුම් දී ඇති ඇති නමුත් ඔහු මාධ්‍යයට පවසා ඇත්තේ තමන්ට පාර්ලිමේන්තු සැසි වාරයට සහභාගී වීමට අවශ්‍ය නිසා තමන් එහි යන බවයි.\nමේ පිළිබදව තමන් නියෝජ්‍ය කථානායකවරයාට දැනුම් දී ඇති\nබව ද ඔහු සදහන් කළා.",
       "URL": "https://www.hirunews.lk/337167/ගජේන්ද්‍රකුමාර්ගේ-තවත්-ආධාරකරුවන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=291"
}