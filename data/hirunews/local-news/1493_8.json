{
       "Source": "hirunews",
       "Timestamp": "Wednesday, 15 December 2021 - 10:02",
       "Headline": "මෙහෙකාරිය දූෂණය කළා යැ යි විශ්‍රාමික හමුදා නිලධාරියෙකුට එරෙහි ව පැමිණිල්ලක්",
       "News Content": "පානදුර නිවසක දී උතුරු පළාත භාර ව සිටි යුද හමුදාවේ විශ්‍රාමික නිලධාරියෙකු, තමා ව දූෂණයට ලක් කළා යැ යි කියමින් 20 හැවිරිදි තරුණියක් පෙරේ දා (13) පොලිසියට පැමිණිල්ලක් කර තිබෙනවා.\nඉකුත් අගෝස්තු මාසයේ දී තන්තිරිමලේ සිට හමුදා නිලධාරියාගේ නිවසේ මෙහෙකාර සේවය සඳහා තරුණිය පැමිණ ඇති අතර, කාත් කවුරුත් නො මැති අවස්ථා කිහිපයක දී ම සැකකරු තමා ව දූෂණය කළ බවටයි තරුණිය පැමිණිල්ල ලබා දි ඇත්තේ.\nතම පියා නො මැති බවත් සහෝදරයින් හා මව ජීවත් කරවීමට මෙහෙකාර සේවය සඳහා පැමිණි බවත් ඇයගේ පැමිණිල්ලේ සඳහන්.\nඑම සිද්ධියෙන් පසු ව අදාළ තරුණිය විටින් විට සුළු අසනීප තත්ත්වයකින් පෙළී සිට ඇති අතර, එක් අවස්ථාවක දී වෛද්‍යවරයා ඇසූ ප්‍රශ්න හමුවේ ඇය තමාට සිදු වූ අතවරය පිළිබඳ ප්‍රකාශ කර තිබෙනවා.\nවෛද්‍යවරයාගේ පැමිණිල්ලකට අනුව පාණදුර දකුණ පොලිසියේ ළමා හා කාන්තා කාර්‍යාංශයේ නිලධාරින් විසින් අදාළ සිදුවීමට සම්බන්ධ පරීක්ෂණයක් ආරම්භ කර ඇති බව වාර්තා වෙනවා.",
       "URL": "https://www.hirunews.lk/291076/මෙහෙකාරිය-දූෂණය-කළා-යැ-යි-විශ්‍රාමික-හමුදා-නිලධාරියෙකුට-එරෙහි-ව-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=1493"
}