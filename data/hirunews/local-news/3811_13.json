{
       "Source": "hirunews",
       "Timestamp": "Tuesday, 07 August 2018 - 7:06",
       "Headline": "රන් අභරණ සොරකමේ ගිය යුවළක් පොලිස් දැලේ පැටලෙයි",
       "News Content": "රුවන්වැල්ල නගරයේ රන් භාණ්ඩ අලෙවිසැලකින් රන් අභරණ සොරකම් කළ යුවළක් පොලිසිය විසින් ඊයේ (06) අත්අඩංගුවට ගෙන තිබෙනවා.\nමොවුන් රන් භාණ්ඩ මිලදී ගැනීම බව පවසමින් පැමිණ රුපියල් හැට හතරදහසක් වටිනා රන් මාලයක් සොරකම්කර ඇති බවයි පොලිසිය පවසන්නේ.\nවෙළඳසැලේ හිමිකරු විසින් කළ පැමිණිල්ලකට අනුව සිදුකළ පරීක්ෂණ වලදී වෙළඳසැලේ සී.සී.ටී.වී දර්ශන උපයෝගී කරගනිමින් සැකකරු සහ සැකකාරිය අත්අඩංගුවට ගෙන තිබෙනවා.\nඅත්අඩංගුවට ගත් සැකකරු සහ සැකකාරිය අනුරාධපුර සහ කඩුවෙල ප්‍රදේශයේ පදිංචිකරුවන් වන අතර ඔවුන් සන්තකයේ තිබී මෙලෙස සොරකම් කළ රන් භාණ්ඩ උකස් කළ රිස්ට්පත් කිහිපයක්ද සොයා ගත් බවයි පොලිසිය සඳහන් කළේ.\n26 සහ 24 යන වයස්වල පසුවන සැකකරුවන් අද (07) දින රුවන්වැල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.\nරුවන්වැල්ල පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/196954/රන්-අභරණ-සොරකමේ-ගිය-යුවළක්-පොලිස්-දැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=3811"
}