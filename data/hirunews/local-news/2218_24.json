{
       "Source": "hirunews",
       "Timestamp": "Monday, 11 January 2021 - 14:00",
       "Headline": "දේශපාලන පක්ෂ ලේකම්වරුන් සහ මැතිවරණ කොමිෂන් සභා නියෝජිතයින් අතර සාකච්ඡාවක්",
       "News Content": "පිළිගත් දේශපාලන පක්ෂ ලේකම්වරුන් සහ මැතිවරණ කොමිෂන් සභා නියෝජිතයින් අතර, විශේෂ සාකච්ඡාවක් මේ වනවිට පැවැත්වෙනවා.\nඒ රාජගිරියේ පිහිටි එම කොමිෂන් සභා ප්‍රධාන කාර්යාලයේදීයි.\nඅද පෙරවරු 10ට පමණ ආරම්භ වූ මෙම සාකච්ඡාවේදී දේශපාලන පක්ෂ වලට වැදගත් කරුණු රැසක් පිළිබඳව අවධානය යොමුකරන බව මැතිවරණ කොමිෂන් සභාවේ ප්‍රකාශකයෙකු සඳහන් කළා.\nඒ අනුව, ඡන්ද හිමි නාම ලේඛනවලට අදාළ ප්‍රතිශෝධන කටයුතු පිළිබඳ මෙහිදී විශේෂ අවධානයක් යොමුකරනු ඇති.\nඊට අමතරව, වාර්ෂික ගිණුම් වාර්තා ලබාදීම සම්බන්ධයෙන් දේශපාලන පක්ෂ ලේකම්වරුන් දැනුවත් කිරීම ද මෙම සාකච්ඡාවේදී සිදුකෙරෙන බව මැතිවරණ කොමිෂන් සභාවේ ප්‍රකාශකයා වැඩිදුරටත් සඳහන් කළා.",
       "URL": "https://www.hirunews.lk/259412/දේශපාලන-පක්ෂ-ලේකම්වරුන්-සහ-මැතිවරණ-කොමිෂන්-සභා-නියෝජිතයින්-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2218"
}