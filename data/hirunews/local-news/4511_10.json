{
       "Source": "hirunews",
       "Timestamp": "Thursday, 18 May 2017 - 17:45",
       "Headline": "මුදල් පසුම්බිය නැති වූ විදේශිකයා පොලිසියට පැමිණ සිටියදීම එය අහුලා ගත් පොලිස් සැරයන් කළ වැඩේ (ඡායාරූප)",
       "News Content": "දඹුල්ල විහාර හන්දිය ප්‍රදේශයේ වැටී තිබු මුදල් පසුම්බියක නියම අයිතිකරු සොයා පොලිසිය ඉදිරිපිට භාර දීමට ක්‍රියා කළ දඹුල්ල පොලිස් විශේෂ කාර්ය බලකා කදවුරේ පොලිස් සැරයන්වරයකු ගැන හිරුට වාර්තා වුනා.\nමේ සත් ක්‍රියාව සිදු කළේ (32732) පොලිස් සැරයන් ඩී . එම්. ලාල් දිසානායක යි.\nජර්මන් ජාතික යකු වූ කිකොලස් නොප්ස් මහතා සහ ඔහුගේ බිරිද කොලොම්බියානු ජාතික ඩියානා හීල් මහත්මිය අද(18)දින පස්වරුවේ දඹුල්ල පොලිසියට පැමිණ මුලස්ඨාන පොලිස් පරීක්ෂක සම්පත් කුමාර වික්‍රමරත්න  හමුවී සිය බැංකු ගිණුම් කාඩ් පත් හා ලංකා මුදල් විදේශීය මුදල් සමග මුදල් පසුම්බිය වැටි ඇති බවත් තමන්ට මේ බව පැමිණිල්ලක් ඉදිරිපත් කොට රක්ෂණ ආයතනවලට දැනුම්දිය යුතු බව කියා තිබෙනවා.\nමේ අතර දී මුලස්ථාන පොලිස් පරීක්ෂක සම්පත් කුමාර වික්‍රමරත්නට ඇමතුමක් ලැබී ඇති අතර එහි කතා කොට ඇත්තේ මුදල් පසුම්බිය අහුලාගත් දිසානායකයි.\nතමන්ට මුදල් සහිත පසුම්බියක් වැටි තිබුණු බවත් එහි අයිතිකරුවකු සොයා ගැනීමට නොහැකි බැවින් ඔවුන් සොයා එම මුදල් පසුම්බිය ලබාදෙන ලෙස ඔහු ඉල්ලීමක් කර තිබෙනවා.\nඒ වනවිටත් අයිතිකරුවන් තමන් ඉදිරියේ සිටිනබව පැවසු පොලිස් පරීක්ෂකවරයා ඔහු සිටින ස්ථානයට පොලිස් ජීප් රථයක් පිටත් කර හැරියේ මෙම පොලිස් සැරයන්වරයාට පාපැදියක්වත් නොමැති නිසා බව අප වාර්තාකරු පවසනවා.\nවිදේශිකයාගේ රුපියල් 70000ක  දේශීය මුදල් හා විදේශීය මුදල් රැසක් සමග පසුම්බිය තිබෙන බවට තොරතුර ලැබීමත් සමග ජර්මන් ජාතිකයා සතුටට පත් වුනා.\nඔහු මේ ගැන ට්විටර් පණිවිඩයක් මගින් ලෝකයේ රටවල් ගණනාවක සිටින මිතුරන්ට දැනුම්දීමට කටයතු කළා.\nපොලිස් ජීප් රථයෙන් දඹුල්ල පොලිසියට සිය දරුවාද සමග පොලිස් සැරයන් පැමිණ විදේශික යුවළට පසුම්බිය ලබාදුන්නා.\nඡායාරූප - දඹුල්ල කාංචන කුමාර",
       "URL": "https://www.hirunews.lk/161616/මුදල්-පසුම්බිය-නැති-වූ-විදේශිකයා-පොලිසියට-පැමිණ-සිටියදීම-එය-අහුලා-ගත්-පොලිස්-සැරයන්-කළ-වැඩේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4511"
}