{
       "Source": "hirunews",
       "Timestamp": "Sunday, 17 April 2022 - 22:15",
       "Headline": "අරගලය මැඩලන්න අධිකරණයෙන් වාරණ නියෝගයක් ? (වීඩියෝ)",
       "News Content": "ජනාධිපති කාර්යාල ප්‍රවිෂ්ට මාර්ගය අවහිර කරගෙන සිටින විරෝධතාකරුවන්ට එරෙහිව හෙට (18) දින කොළඹ මහේස්ත්‍රාත් අධිකරණයෙන් වාරණ නියෝගයක් ලබා ගැනීමට සූදානම් වන බව වාර්තා වනවා.\nකොටුව පොලීසිය විසින් කොළඹ ප්‍රධාන මහේස්ත්‍රාත් අධිකරණයෙන් මෙම වාරණ නියෝගය ලබා ගැනීමට සූදානම් වන බවයි වාර්තා වන්නේ.\nමෙම වාරණ නියෝග ඉල්ලීම හරහා මේ වන විට ජනාධිපති ලේකම් කාර්යාල ප්‍රවිෂ්ට මාර්ගයේ ඇති අවහිරතා ඉවත් කිරීමට ඉවත් කර ගැනීමට ඔවුන් බලාපොරොත්තු වන බවයි නීති ක්ෂේත්‍රයට සම්බන්ධ ආරංචි මාර්ග සඳහන් කරන්නේ.\nමේ වන විට කොළඹ ගාලු මුවදොර පිටියේ එක්රැස් වී ඇති විරෝධතාකරුවන් විසින් ජනාධිපති ලේකම් කාර්යාල ප්‍රවිශ්ට මාර්ගය අවහිර කරමින් විරෝධතාවයේ නිරත වනවා.\nමෙම වාරණ නියෝග ඉල්ලීම කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇති අතර විනිසුරු තිළිණ ගමගේ කොළඹ ප්‍රධාන මහේස්ත්‍රාත්වරයා ලෙස කටයුතු කරනු ලබනවා.",
       "URL": "https://www.hirunews.lk/302169/අරගලය-මැඩලන්න-අධිකරණයෙන්-වාරණ-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1225"
}