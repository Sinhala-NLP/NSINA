{
       "Source": "hirunews",
       "Timestamp": "Wednesday, 07 October 2020 - 20:20",
       "Headline": "හිටපු යුද හමුදාපති ස්කයිප් ඔස්සේ පාස්කු කොමිසමට සාක්ෂි දෙයි - ලතීෆ්ට නොතීසි (වීඩියෝ)",
       "News Content": "පාස්කු ප්‍රහාරය එල්ල වූ අවස්ථාවේ පොලිස් විශේෂ කාර්ය බලකායේ අණදෙන නිලධාරියාව සිටි විශ්‍රාමික ජ්‍යෙෂ්ඨ නියෝජ්‍ය පොලිස්පති එම්.ආර්. ලතීෆ්ට අද(07) එම ප්‍රහාරය සම්බන්ධයෙන් විමර්ශනය කරන ජනාධිපති කොමිසන් සභාව නොතීසි නිකුත් කර තිබෙනවා.\nඒ, ඔහු මීට පෙර කොමිසම හමුවේ ලබාදුන් සාක්ෂි සහ අද ලබාදුන් සාක්ෂි අතර පරස්පරතාවක් කොමිසමේ නිරීක්ෂණයට ලක්වීම හේතුවෙන්.\nමේ අතර, කොරෝනා ගෝලීය වසංගත හේතුවෙන් මෙරටට පැමිණීමට නොහැකිව ඩුබායි රාජ්‍යයේ රැඳී සිටින විශ්‍රාමික යුද හමුදාපති, ජෙනරාල් මහේෂ් සේනානායක සජීවීවි විඩීයෝ තාක්ෂණය ඔස්සේ අද පස්වරුවේ ජනාධිපති කොමිසමට සාක්ෂී ලබා දී තිබුණා.",
       "URL": "https://www.hirunews.lk/252036/හිටපු-යුද-හමුදාපති-ස්කයිප්-ඔස්සේ-පාස්කු-කොමිසමට-සාක්ෂි-දෙයි-ලතීෆ්ට-නොතීසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2404"
}