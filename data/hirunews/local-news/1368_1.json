{
       "Source": "hirunews",
       "Timestamp": "Tuesday, 08 February 2022 - 17:31",
       "Headline": "ගෑස් නඩුව ගැන මාර්තු 9 තීරණයක්",
       "News Content": "ගෘහස්ථ ගෑස් සිලින්ඩර ආශ්‍රිත අනතුරු සිදුවීම් වලට වගකිව යුතු සමාගම් වලට සහ ඒවායේ බලධාරීන්ට නීතිමය පියවර ගන්නා ලෙස ඉල්ලමින් ඉදිරිපත් කර ඇති රිට් ආඥා පෙත්සම විභාගය සඳහා අවසර ලබා දෙන්නේද නැද්ද යන නියෝගය ලබන මාර්තු මස 9 වනදා නිකුත් කරන බවට අභියාචනාධිකරණය අද නියෝග කළා.\nඒ අදාළ පෙත්සම රුවන් ප්‍රනාන්දු සහ සම්පත් විජේරත්න යන අභියාචනාධිකරණ විනිසුරුවරුන් හමුවේ අද කැඳවූ අවස්ථාවේදී යි.\nඑහිදී නීතිපතිවරයා වෙනුවෙන් පෙනී සිටි රජයේ අධි නීතීඥවරයා පෙන්වා දුන්නේ ගෑස් අනතුරු හේතුවෙන් මිය ගිය, තුවාල ලැබූ පුද්ගලයන් සඳහා මෙන්ම සිදුවූ දේපල හානි වලට ද වන්දි ගෙවීම සඳහා මේ වන විටත් වැඩපිළිවලක් සකස් කර ඇති බවයි.\nසිවිල් සමාජ ක්‍රියාකාරි නාගානන්ද කොඩිතුවක්කු විසින් අදාළ පෙත්සම ගොනු කර තිබුණා.",
       "URL": "https://www.hirunews.lk/296503/ගෑස්-නඩුව-ගැන-මාර්තු-9-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1368"
}