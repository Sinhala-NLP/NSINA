{
       "Source": "hirunews",
       "Timestamp": "Tuesday, 27 June 2017 - 17:28",
       "Headline": "පීඩාවට පත් ජනතාවට හැකිතාක් රජයේ ඉඩම් ලබාදෙන්න - ජනපතිගෙන් උපදෙස්",
       "News Content": "පැවති අයහපත් කාලගුණය හේතුවෙන් විපතට පත් ජනතාව පදිංචි කිරීම සඳහා හැකිතාක් රජයේ ඉඩම් භාවිත කිරීමට කටයුතු කරන ලෙසට ජනාධිපති මෛත්‍රිපාල සිරිසේන නිලධාරීන්ට උපදෙස් ලබාදී තිබෙනවා.\nඒ, පීඩාවට පත් ජනතාවට ඉඩම් ලබාදීම සම්බන්ධයෙන් ජනාධිපති කාර්යාලයේ අද පැවති විශේෂ සාකච්ඡාවකදියි.\nඑසේම රජයේ ඉඩම් ප්‍රමාණවත් නොවන අවස්ථාවල පමණක් වැවිලි සමාගම් සතු පෞද්ගලික ඉඩම් ලබාගැනීමේ හැකියාව පිළිබඳ සොයා බලන ලෙසද ජනාධිපතිවරයා එහිදී උපදෙස් ලබාදී තිබෙනවා.",
       "URL": "https://www.hirunews.lk/164533/පීඩාවට-පත්-ජනතාවට-හැකිතාක්-රජයේ-ඉඩම්-ලබාදෙන්න-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4449"
}