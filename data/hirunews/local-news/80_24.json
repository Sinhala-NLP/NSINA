{
       "Source": "hirunews",
       "Timestamp": "Tuesday, 22 August 2023 - 17:08",
       "Headline": "නියඟයෙන් සිදුවූ වගා හානි ප්‍රමාණය ඉහළට",
       "News Content": "දිවයින පුරා දිස්ත්‍රික්ක කිහිපයකට බලපා ඇති නියඟය හේතුවෙන් සිදුව ඇති වගා හානි ප්‍රමාණය කුඹුරු අක්කර 46 දහස් 904 දක්වා ඉහළ ගොස් ඇති බව කෘෂිකර්ම අමාත්‍යංශය පවසනවා.\nඉන් පීඩාවට පත් ගොවීන් සංඛ්‍යාව 41 දහස් 402 ක්.\nකෘෂිකර්ම හා ගොවිජන රක්ෂණ මණ්ඩලය මේ වන විට කුඹුරුවලට සිදුවූ වගා හානි පිළිබඳ තක්සේරු කරමින් සිටින අතර ඊයේ දිනය වන විට වැඩිම වගා හානි කුරුණෑගල දිස්ත්‍රික්කයෙන් වාර්තා වී ඇති බවයි විෂය භාර අමාත්‍ය මහින්ද අමරවීර සඳහන් කළේ.\nඑම කුඹුරු ප්‍රමාණය අක්කර 23 දහස් 286 ක්.\nඋඩවලව කලාපයේ සිදුව ඇති වගාහානි ප්‍රමාණය අක්කර 14 දහස් 667 ක් වනවා.",
       "URL": "https://www.hirunews.lk/345727/නියඟයෙන්-සිදුවූ-වගා-හානි-ප්‍රමාණය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=80"
}