{
       "Source": "hirunews",
       "Timestamp": "Tuesday, 17 January 2023 - 15:12",
       "Headline": "කේරළ ගංජා සමඟ පුද්ගලයන් දෙදෙනෙකු අත් අඩංගුවට",
       "News Content": "හොරණ කුඹුකවත්ත ප්‍රදේශයේ දී කේරළ ගංජා කිලෝ එකයි ග්‍රෑම් දෙසීයක් සමඟ පුද්ගලයන් දෙදෙනෙකු මොරගහහේන පොලිසිය මඟින් අද (17) අත්අඩංගුවට ගෙන තිබෙනවා .\nඔවුන් ගෝනපොළ කුඹුකවත්ත ප්‍රදේශයේ පදිංචි 42 සහ 43 වයසේ පසු වන දෙදෙනෙක්.\nලද තොරතුරකට අනුව කුඹුකවත්ත ප්‍රදේශයේ නිවසක් පරීක්ෂා කිරීමේ දී මහා පරිමාණයෙන් කේරල ගංජා අලෙවි කරන පුද්ගලයෙකු සන්තකයේ තිබී කේරළ ගංජා කිලෝ එකක් ද මිල දී ගැනීමට පැමිණි තවත් පුද්ගලයකු ළඟ තිබී ග්‍රෑම් දෙසීයක් ද පොලිස් භාරයට ගෙන තිබුණා.\nඅත්අඩංගුවට ගත් ගෝනපොළ කුඹුකවත්ත ප්‍රදේශයේ පදිංචි සැකකරුවන් හොරණ අධිකරණයට ඉදිරිපත් කිරීමට නියමිත යි .\nසිද්ධිය සම්බන්ධයෙන් මොරගහහේන පොලිසිය පරීක්ෂණ පවත්වන බව සඳහන්.",
       "URL": "https://www.hirunews.lk/325262/කේරළ-ගංජා-සමඟ-පුද්ගලයන්-දෙදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=596"
}