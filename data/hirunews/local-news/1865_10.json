{
       "Source": "hirunews",
       "Timestamp": "Wednesday, 23 June 2021 - 16:52",
       "Headline": "සෞඛ්‍ය නීති කඩන අයට පැනවෙන දඩය රුපියල් 50000ක් දක්වා වැඩි කිරීමට අවදානය (වීඩියෝ)",
       "News Content": "සෞඛ්‍ය මාර්ගෝපදේශ නොපිළිපදින පුද්ගලයන් වෙනුවෙන් පැනවෙන රුපියල් 5000ක දඩය ගැසට් පත්‍රයක් මගින් රුපියල් 50000ක් ලෙසට වෙනස් කර හෝ කොවිඩ් මර්දනය වෙනුවෙන් ඉලක්කගතව කටයුතු කරන බව සෞඛ්‍ය අමාත්‍ය පවිත්‍රා වන්නිආරච්චි පවසනවා.\nමාර්ගෝපදේශ නොපිළිපදින පුද්ගලයන් වෙනුවෙන් සෞඛ්‍ය අමාත්‍යංශය සහ පොලිසිය ඒකාබද්ධව නීතිය දැඩිව ක්‍රියාත්මක කළ යුතු බවයි අමාත්‍යවරිය අවධාරණය කළේ.\nරුපියල් මිලියන 250ක වියදමින් කළුතර නාගොඩ මහ රෝහලේ ස්ථාපිත කළ හෘද කැතීටරීකරණ රසායනාගාරය විවෘත කිරීමේ අවස්ථාවට එක්වෙමින් ඇය මෙම අදහස් පළ කළා.\nඅමාත්‍යවරිය මෙහිදී පෙන්වා දුන්නේ කොවිඩ් මර්දනය කර රට බේරා ගැනීමට හැකියාව ඇති බවට දැඩි විශ්වාසයක් පවතින බවයි.\nපළමු සහ දෙවන කොවිඩ් රැළි මර්දනය කිරීමට හැකිවූයේ නම් තුන්වන රැල්ල මරදනය කිරීම යනු අපහසු කාර්යයක් නොවන බව ද ඇය සඳහන් කළා.\nසියලු කටයුතු සිදුකරමින් පවතින්නේ එම ඉලක්කය සහිතව බව ද අමාත්‍ය පවිත්‍රා වන්නිආරච්චි පෙන්වා දෙනවා.\nඒ වෙනුවෙන් පනවන නීති ක්‍රියාත්මක කිරීමේ අවශ්‍යතාව ද සෞඛ්‍ය අමාත්‍යවරිය අවධාරණය කළා.",
       "URL": "https://www.hirunews.lk/275142/සෞඛ්‍ය-නීති-කඩන-අයට-පැනවෙන-දඩය-රුපියල්-50000ක්-දක්වා-වැඩි-කිරීමට-අවදානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1865"
}