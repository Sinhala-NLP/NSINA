{
       "Source": "hirunews",
       "Timestamp": "Friday, 04 August 2023 - 21:26",
       "Headline": "හිටපු ජනපතිගේ නිවසේ නොගෙවූ විදුලි බිල සම්බන්ධව මන්ත්‍රී නාමල්ගෙන් ලිපියක්  (වීඩියෝ)",
       "News Content": "හිටපු ජනාධිපති මහින්ද රාජපක්ෂගේ වීරකැටිය නිවෙසේ 2019.09.12 දින සිට 2019.09.15 දින දක්වා පැවති උත්සවයකට ආරක්ෂක විදුලි පහන් සවි කරන මෙන් විදුලිබල මණ්ඩලයෙන් ඉල්ලන ලද ඉල්ලීමකට අනුව විදුලි බලය\nතාවකාලිකව ලබා දී තිබෙනවා.\nනමුත්, එම ආරක්ෂක පහන් සවිකිරීම සහ ජනක යන්ත්‍ර සැපයීම වෙනුවෙන් විදුලිබල මණ්ඩලයට ලැබිය යුතු රු. 26,82,246.57ක මුදලක් මේ වන විටත් විදුලි බල මණ්ඩලයට ලැබී නොමැති බව සඳහන් කරමින් ලංකා විදුලිබල මණ්ඩලයේ ලිිපි ශීර්ෂය යටතේ සමාජ මාධ්‍යවල සංසරණය වන\nලිපියක් සම්බන්ධව නාමල් රාජපක්ෂ මන්ත්‍ර්‍රීවරයාගේ සම්බන්ධීකරණ ලේකම් විසින් පිළිතුරු ලිපියක් යවා තිබෙනවා.\nඑම පිළිතුරු ලිපියේ සඳහන් වන්නේ ලංකා විදුලිබල මණ්ඩලයෙන් නිකුත් කර ඇති එම ලිපියට අදාලව විදුලි බිල් පතක් ඉදිරිපත් කර ඇත්නම් එය කාගේ නමින්, කුමන ලිපිනයක් සඳහා යොමු කර ඇද්ද යන්න සහ එම බිල්පතෙහි නිවැරැදි තොරතුරු ලබා දීමට කටයුතු කරන ලෙසයි.",
       "URL": "https://www.hirunews.lk/343642/හිටපු-ජනපතිගේ-නිවසේ-නොගෙවූ-විදුලි-බිල-සම්බන්ධව-මන්ත්‍රී-නාමල්ගෙන්-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=124"
}