{
       "Source": "hirunews",
       "Timestamp": "Wednesday, 11 January 2017 - 13:37",
       "Headline": "කැළණිය ඇතුලු ප්‍රදේශ කිහිපයක ජනතාවට පොලිසියෙන් විශේෂ උපදෙසක්",
       "News Content": "කැළණිය පොලිස් වසමේ ක්‍රියාත්මක ආයුධ සන්නද්ධ කල්ලියක් පිළිබඳ අවධානයෙන් සිටින්නැයි පොලිසිය මහජනතාවගෙන් ඉල්ලීමක් කරනවා.\nමෙම කල්ලිය බරපතල ඝණයේ කොල්ලකෑම් සිදුකරන බවටයි විමර්ශණවලදී හෙළිවී ඇත්තේ.\nපුද්ගලයන් දෙදෙනෙකුගෙන් සමන්විත ඔවුන් මුහුණු ආවරණය කරන ලද හෙල්මට් සහිතව කලු පැහැති යතුරුපැදිවලින් වත්තල / කිරිබත්ගොඩ / වැලිසර / ජාඇල යන පොලිස් වසම්වල මාර්ගයේ ගමන් ගන්නා මගීන් සතු දේපළ කොල්ලකා ඇතැයි සඳහන්.\nඑමෙන්ම ඉන්ධන පිරවුම්හල් සහ මුල්‍ය ආයතන 2 ක ද කොල්ලකෑම් ඔවුන් විසින් සිදුකර ඇති බවයි පොලිසිය නිවේදනය කලේ.\nමෙම සැකකරුවන් දෙදෙනා අත්අඩංගුවට ගැනීම සඳහා මේවන විටත් විශේෂ පොලිස් කණ්ඩායම් යොදවා තිබෙනවා.\nකෙසේවෙතත් මෙම කොල්ලකරුවන් සම්බන්ධයෙන් දැනුවත්ව සිටින ලෙසටයි පොලිසිය මහජනතාවට දැනුම්දෙන්නේ.",
       "URL": "https://www.hirunews.lk/151816/කැළණිය-ඇතුලු-ප්‍රදේශ-කිහිපයක-ජනතාවට-පොලිසියෙන්-විශේෂ-උපදෙසක්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}