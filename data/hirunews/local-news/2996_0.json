{
       "Source": "hirunews",
       "Timestamp": "Wednesday, 18 December 2019 - 19:52",
       "Headline": "පැටලෙන්න එපා - රනිල් කියයි",
       "News Content": "ජනාධිපතිවරණයේදී පසුබෑමකට ලක්වූ බැවින් බෙදී වෙන් නොවී එක්ව ගමන් කළ යුතු බව එක්සත් ජාතික පක්ෂයේ නායක රනිල් වික්‍රමසිංහ ප්‍රකාශ කළා.\nඒ නීතිඥවරුන් පිරිසක් සමග සිරිකොත පක්ෂ මූලස්ථානයේ අද පැවති හමුවකින් අනතුරුව පැවති මාධ්‍ය හමුවකදීයි.\nපසුව මාධ්‍යවේදීන් එම ස්ථානයෙන් ඉවත් කළ එක්සත් ජාතික පක්ෂ නායක රනිල් වික්‍රමසිංහ පක්ෂ ව්‍යවස්ථාව සම්බන්ධයෙන් එම පක්ෂයේ නීතිඥවරුන් පිරිසක් සමග සාකච්ඡාවක් ආරම්භ කළා.\nඉන් අනතුරුව, පිටතට පැමිණි එක්සත් ජාතික පක්ෂයේ නීති ලේකම්, නීතිඥ නිශ්ශංක නානායක්කාර කියා සිටියේ වසර 3 ක කාලයක් පුරා නායකත්වයෙන් ඉවත් නොවන ලෙසට සියලූ නීතිඥයන් රනිල් වික්‍රමසිංහගෙන් ඉල්ලීමක් කළ බවයි.\nමේ අතර, මොරටුව ප්‍රදේශයේ ඊයේ රාත්‍රියේ පැවති ජන හමුවකට එක්වෙමින් පාර්ලිමේන්තු මන්ත්‍රී සජිත් ප්‍රේමදාස කියා සිටියේ පුළුල් සන්ධානයකට නායකත්වය දෙමින් ඉදිරි මැතිවරණය මෙහෙයවීමට තමන් සූදානම් බවයි.",
       "URL": "https://www.hirunews.lk/230516/පැටලෙන්න-එපා-රනිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2996"
}