{
       "Source": "hirunews",
       "Timestamp": "Sunday, 22 October 2017 - 17:41",
       "Headline": "බන්ධනාගාර අධිකාරිවරයෙකුට තියුණු ආයුධයකින් පහරදුන් පුද්ගලයෙකු අත්අඩංගුවට",
       "News Content": "මැගසින් බන්ධනාගාරයේ අධිකාරීවරයාට තියුණු ආයුධයකින් පහරදුන් පුද්ගලයෙකු අත්අඩංගුවට ගෙන තිබෙනවා.\nඊයේ රාත්‍රියේ බන්ධනාගාර අධිකාරීවරයා සිය පෞද්ගලික වාහනයෙන් හෝමාගම ප්‍රදේශයට ගමන් කරමින් සිටින අතරතුර මාර්ගයේ වෙළඳසැලක් වෙත ගොස් ඇති අතර, එහිදී බීමතින් පැමිණි පුද්ගලයෙකු ඔහු සමඟ බහින්බස්වී මෙම පිහි ඇනුම සිදුකර ඇති බවයි පොලීසිය ප්‍රකාශ කළේ.\nබන්ධනාගාර අධිකාරීවරයා විසින් පිහි ඇනුම සිදුකළ පුද්ගලයා මහරගම පොලීසියට භාරදී ඇති අතර, ඔහු ප්‍රතිකාර සඳහා ජාතික රෝහලට ඇතුළත් වී තිබෙනවා.\nපිහි ඇනුමෙන් බන්ධනාගාර අධිකාරීවරයාගේ එක් අතකට සහ උදර ප්‍රදේශයට තුවාල සිදුවී ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/174142/බන්ධනාගාර-අධිකාරිවරයෙකුට-තියුණු-ආයුධයකින්-පහරදුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4259"
}