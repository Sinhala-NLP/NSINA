{
       "Source": "hirunews",
       "Timestamp": "Friday, 06 August 2021 - 19:56",
       "Headline": "විහාරමහාදේවි උද්‍යානයේ එන්නත්කරණය අදත් පැය 24 පුරා",
       "News Content": "කොළඹ විහාරමහාදේවි උද්‍යානයේ සිදුවන එන්නත්කරණ වැඩසටහන අද දිනයේත් පැය විසි හතර පුරා ක්‍රියාත්මකයි.\nඒ අනුව ඕනෑම ස්ථානයකින් ඇස්ට්‍රාසෙනෙකා එන්නතේ පළමු මාත්‍රාව ලබාගත් අයෙකුට විහාරමහාදේවි උද්‍යානය වෙත පැමිණ එහි දෙවන මාත්‍රාව ලබාගත හැකි බවයි යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ.\nඑසේම වයස අවුරුදු 60 ඉක්මවූ පුද්ගලයින්ට සයිනොෆාම් එන්නතේ පළමු මාත්‍රාව ලබාදීම ද කොළඹ විහාරමහාදේවි උද්‍යානයේදී සිදු  කෙරුණා.\nමේ අතර දියත උයනේ එන්නත්කරණ වැඩසටහන අද දිනයේ සිදු නොවුනු අතර, යුද හමුදා මාධ්‍ය අංශය සඳහන් කළේ සතියේ සෑම සඳුදා, අඟහරුවාදා සහ බදාදා යන දිනවලදී පමණක් එම ස්ථානයේ එන්නත්කරණ වැඩසටහන ක්‍රියාත්මක බවයි.\nඑසේම පනාගොඩ - බෝධිරාජාරාමය, වේරහැර පළමුවන වෛද්‍ය බලකා කඳවුර සහ නාරාහේන්පිට යුද හමුදා රෝහලේදී හෙට සිට  වයස අවුරුදු 60 ඉක්මවූ පුද්ගලයින්ට සයිනොෆාම් එන්නතේ පළමු මාත්‍රාව ලබාදීම සිදු කෙරෙනවා.\nඑසේම පසුගිය ජූලි 5 සහ 6 දින දෙකෙහි ගාල්ල සහ මාතර දිස්ත්‍රික්කවලදී සයිනොෆාම් එන්නතේ පළමු මාත්‍රාව ලබාගත් පුද්ගලයින්ට එහි දෙවන මාත්‍රාව ලබාදීම හෙට සහ අනිද්දා සිදු කෙරෙනවා.\nඒ, ගාල්ල - විද්‍යාලෝක විදුහලේදී සහ මාතර - මහින්ද රාජපක්ෂ මහ විද්‍යාලයේදියි.",
       "URL": "https://www.hirunews.lk/279049/විහාරමහාදේවි-උද්‍යානයේ-එන්නත්කරණය-අදත්-පැය-24-පුරා",
       "Category": "Local News",
       "Parent URL": "https://www.hirunews.lk/local-news.php?pageID=1771"
}