{
       "Source": "hirunews",
       "Timestamp": "Sunday, 24 July 2022 - 7:33",
       "Headline": "වෘත්තීය ක්‍රියාමාර්ගවල නිරත දුම්රිය ස්ථානාධිපතිවරුන් සාකච්ඡාවකට කැඳවයි (වීඩියෝ)",
       "News Content": "දුම්රිය සාමාන්‍යාධිකාරීවරයා විසින් දුම්රිය ස්ථානාධිපති සංගමය අද (24) විශේෂ සාකච්ඡාවක් සඳහා කැඳවා තිබෙනවා.\nඒ, ඊයේ පස්වරුවේ සිට සාමාන්‍ය ප්‍රවේශපත්‍ර නිකුත් කිරීමේ කටයුතුවලින් බැහැර වීමේ ක්‍රියාමර්ගය සම්බන්ධයෙන් සාකච්ඡා කිරීම සඳහායී.\nඉහළ නැංවූ දුම්රිය ගාස්තු ඊයේ දිනයේ සිට ක්‍රියාත්මක කිරීමේ ක්‍රමවේදයේ ගැටළු ඇති බව පවසමිනුයි දුම්රිය ස්ථානාධිපතිවරුන්ගේ සංගමය මෙම වෘත්තීය ක්‍රියාමාර්ගයට එළැඹ ඇත්තේ.\nකෙසේ වෙතත්, දුම්රිය සාමාන්‍යාධිකාරි ධම්මික ජයසුන්දර සඳහන් කළේ වැඩි කළ ගාස්තු සංශෝධනය ක්‍රියාත්මක නොකරන සේවකයින්ට එරෙහිව විනය ක්‍රියාමාර්ග ගන්නා බවයි.\nඑහෙත් අදාළ ගාස්තු සහ ඒවා ක්‍රියාත්මක කිරීම සම්බන්ධයෙන් බරපතළ ගැටලු පවතින බව දුම්රිය ස්ථානාධිපතිවරුන් සඳහන් කරනවා.",
       "URL": "https://www.hirunews.lk/310799/වෘත්තීය-ක්‍රියාමාර්ගවල-නිරත-දුම්රිය-ස්ථානාධිපතිවරුන්-සාකච්ඡාවකට-කැඳවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=997"
}