{
       "Source": "hirunews",
       "Timestamp": "Thursday, 06 January 2022 - 11:56",
       "Headline": "Update : මීරිගමින් හමුවූ කොටදෙණියාවේ දරුවන් දෙදෙනා ගැන වැඩිදුර විමර්ශන ඇරඹේ (වීඩියෝ)",
       "News Content": "දින 43 කට පසු අද මීරිගම නගරයේ දී සොයා ගත් කොටදෙණියාව - වත්තේමුල්ල - බාදුරාගොඩ ප්‍රදේශයෙන් අතුරුදන්වූ පිරිමි ළමයින් දෙදෙනාගේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුවේ මනුෂ්‍ය ඝාතන හා සංවිධානාත්මක අපරාධ කොට්ඨාශය සහ කොටදෙණියාව පොලීසීය විමර්ශන ආරම්භ කර තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළේ, දරුවන් දෙදෙනා අතුරුදන්ව සිටි කාලය තුල ඔවුන් රැදී සිටි ස්ථාන සහ අතුරුදන් වූ ආකාරය අනාවරණ කර ගැනීම සඳහා සම්බන්ධයෙන් අදාළ විමර්ශන ක්‍රියාත්මක බවයි.\nඥාති සොහොයුරන් වන අවුරුදු 10 සහ 12 යන වයස්වල පසුවන මෙම ළමයින් පසුගිය වසරේ නොවැම්බර් මස 23 වනදා සිට අතුරුදන්ව තිබූ අතර, ඔවුන් වැඩිදුර විමර්ශන සඳහා කොටදෙණියාව පොලීසියට භාරදීමට නියමිත බව ද පොලිස් මාධ්‍ය ප්‍රකාශකවරයා වැඩිදුරටත් ප්‍රකාශ කළා.\nUpdate : 2022-02-06 / 14.16\n--------------------------------------------------------------------------------------------------------------------------------------------------------\nඅතුරුදන් වූ කොටදෙණියාව දරු දෙදෙනා මීරිගමින් හමු වෙයි\nකොටදෙණියාව - වත්තේමුල්ල - බාදුරාගොඩ ප්‍රදේශයෙන් අතුරුදන්වූ පිරිමි ළමයින් දෙදෙනා දින 43කට පසු අද මීරිගම නගරයේ දී සොයා ගැණුනා.\nහිරු වාර්තාකරු සඳහන් කළේ, මොවුන් නගරයේ වෙළඳසැලක සිටියදී සොයා ගත් බවයි.\nඥාති සොහොයුරන් වන අවුරුදු 10 සහ 12 යන වයස්වල පසුවන මෙම ළමයින් පසුගිය වසරේ නොවැම්බර් මස 23 වනදා සිට අතුරුදන්ව ඇති බවට ලද තොරතුරකට අනුවයි පොලීසිය මේ සම්බන්ධයෙන් විමර්ශනයක් ආරම්භ කළේ.\nපොලීසිය මොවුන්ගේ ඡායාරූප සහ තොරතුරු අවස්ථා දෙකකදී මාධ්‍ය වෙත නිකුත් කළ ද කිසිදු තොරතුරක් නොලැබීම හේතුවෙන් මෙහි විමර්ශන අපරාධ පරීක්ෂණ දෙපාර්තමේන්තුව වෙත භාර දෙනු ලැබුවා.\nදරුවන්ගේ මවගෙන් කරන ලද ප්‍රශ්න කිරීම්වලදී ඇය ද පරස්පර ප්‍රකාශ නිකුත් කළ අතර, අතුරුදන්වූ ආකාරය පිළිබඳව අනාවරණ කර ගැනීම සඳහා මෙම ළමයින් මේ වනවිට කොටදෙණියාව පොලීසියට රැගෙන එමින් සිටින බවයි අප වාර්තාකරු කියා සිටියේ.",
       "URL": "https://www.hirunews.lk/293175/update-මීරිගමින්-හමුවූ-කොටදෙණියාවේ-දරුවන්-දෙදෙනා-ගැන-වැඩිදුර-විමර්ශන-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1445"
}