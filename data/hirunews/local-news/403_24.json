{
       "Source": "hirunews",
       "Timestamp": "Wednesday, 19 April 2023 - 23:02",
       "Headline": "ඇඹිලිපිටිය දිස්ත්‍රික් මහ රෝහලේ හදිසි සැත්කම් ඇන හිටියි (වීඩියෝ)",
       "News Content": "ඇඹිලිපිටිය දිස්ත්‍රික් මහ රෝහලේ නිර්වින්දන වෛද්‍යවරුන් විදෙස්ගතවීම හේතුවෙන් එහි හදිසි සැත්කම් ඇන හිට ඇති බව වාර්තා වෙනවා.\nඇඹිලිපිටිය දිස්ත්‍රික් මහ රෝහල, සබරගමුව, ඌව සහ දකුණ යන පළාත් 3ම රෝගීන් වෙනුවෙන් සත්කාරක සේවා සපයන රෝහලක්.\nඒ අනුව රත්නපුර, මාතර, මොණරාගල, හම්බන්තොට ඇතුළු දිස්ත්‍රික්ක කිහිපයක ජනතාව සිය ප්‍රතිකාර කටයුතුල සැත්කම් මෙන්ම සායන සඳහා පැමිණෙන්නේ ද ඇඹිලිපිටිය දිස්ත්‍රික් මහ රෝහල වෙතයි.\nකෙසේවෙතත් මෙම රෝහලේ දැඩි සත්කාර ඒකකය මෙන්ම හදිසි සැත්කම් ද සති 2ක කාලයක් තිසසේ ඇණ හිට ඇති බවයි වාර්තා වන්නේ.\nඒ, රෝහලේ රාජකාරී කටයුතු සිදුකරමින් සිටි නිර්වින්දන විශේෂඥ වෛද්‍යවරුන් දෙදෙනාම විදෙස්ගත වීම හේතුවෙන්.\nකෙසේවෙතත් ඒ වෙනුවට තවත් නිර්වින්දන වෛද්‍යවරියක් පත්කර ඇතත් ඇය ද අධ්‍යන කටයුතු වෙනුවෙන් පසුගියදා විදේශගත වී තිබෙනවා.",
       "URL": "https://www.hirunews.lk/332945/ඇඹිලිපිටිය-දිස්ත්‍රික්-මහ-රෝහලේ-හදිසි-සැත්කම්-ඇන-හිටියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=403"
}