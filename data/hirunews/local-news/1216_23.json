{
       "Source": "hirunews",
       "Timestamp": "Friday, 22 April 2022 - 10:38",
       "Headline": "පාර්ලිමේන්තුව කල් තැබේ",
       "News Content": "පාර්ලිමේන්තුව තාවකාලිකව කල් තබමින් කථානායකවරයා මීට ටික වේලාවකට පෙර සිය අසුනින් නැගිට ගියා.\nඒ විපක්ෂනායක සජිත් ප්‍රේමදාස දිගින් දිගටම කථානායකවරයාගේ ඉල්ලිම් නොසළකා හරිමින් සභාව පවත්වාගෙන යාමට බාධා කරන බවට චෝදනා කරමින් .\nකථානායකවරයා විපක්ෂනායකවරයාගේ ප්‍රකාශය අතරමැද අවස්ථා කිහිපයක දි තමන් සභාව කල් තබමින් සභාවෙන් ඉවත්ව යන බවට ප්‍රකාශ කළා.\nකෙසේ වෙතත් විපක්ෂ නායකවරයා දිගින් දිගටම සිය ප්‍රකාශය ඉදිරිපත් කිරීම හේතුවෙන් කථානායකවරයා සභාව කල් තබමින් අසුනින් නැගිට ගියා.\nමේ අතර පාර්ලිමේන්තුවේ ස්වාධීන වූ මන්ත්‍රී කණ්ඩායම විසින් විසි එක්වන ව්‍යවස්ථා සංශෝධනයට අදාළ සිය යෝජනා අද උදෑසන කථානායක මහින්ද යාපා අබේවර්ධන වෙත භාරදෙනු ලැබුවා.\nඑම යෝජනා පිළිබඳ අදහස් දක්වමින් පාර්ලිමේන්තු මන්ත්‍රී විජේදාස රාජපක්ෂ කියා සිටියේ විසිවන ව්‍යවස්ථා සංශෝධනයේ ගුණාංග ඉවත් කොට 19 වන ව්‍යවස්ථා සංශෝධනයේ ප්‍රජාතන්ත්‍රවාදී ලක්ෂණ, නව ව්‍යවස්ථා සංශෝධනයට ඇතුළත් කර ඇති බවයි.\nඑමඟින් විධායකය සහ ව්‍යවස්ථාදායකය අතර, බලතුලනයක් සහිතව රටේ පාලනය පවත්වාගැනීමට හැකිවනු ඇති බවට ඔහු විශ්වාසය පළ කළා.",
       "URL": "https://www.hirunews.lk/302512/පාර්ලිමේන්තුව-කල්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=1216"
}