{
       "Source": "hirunews",
       "Timestamp": "Tuesday, 25 October 2022 - 11:47",
       "Headline": "දකුණු ආසියාවේ පළමු ඩිස්නීලන්තය හම්බන්තොටට",
       "News Content": "දකුණු ආසියාවේ පළමු ඩිස්නිලන්තය හම්බන්තොට පිහිටුවීම සම්බන්ධයෙන් සාකච්ඡා කිරීම සඳහා නොවැම්බර් මාසයේ දී වෝල්ට් ඩිස්නි සමාගමේ කණ්ඩායමක් ශ්‍රී ලංකාවට පැමිණීමට එකඟ වී තිබෙන බව සංචාරක රාජ්‍ය අමාත්‍යවරිය පවසනවා.\nමේ අතර ඩිස්නීලන්තයක් මෙරට පිහිටවීම සම්බන්ධයෙන් වන ව්‍යාපෘතිය සම්බන්ධයෙන් සාකච්ඡාවක් පැවැත්වීම සඳහා, රාජ්‍ය අමාත්‍යවරිය වෝල්ට් ඩිස්නි ආයතනයේ ආරාධනයකට අනුව අමෙරිකාව බලා පිටත්ව යාමට සූදානම් බවද වාර්තා වනවා.\nමෙම ව්‍යාපෘතිය තුළින් ශ්‍රී ලංකාවේ සංචාරක කර්මාන්තය නගා සිටුවීමට බලාපොරොත්තුවන බවයි රාජ්‍ය අමාත්‍යවරිය පවසන්නේ.\nයෝජිත ව්‍යාපෘතිය ඩොලර් බිලියන 18ක ආයෝජනයක් බවයි වාර්තා වන්නේ.",
       "URL": "https://www.hirunews.lk/318766/දකුණු-ආසියාවේ-පළමු-ඩිස්නීලන්තය-හම්බන්තොටට",
       "Category": "Local News",
       "Parent URL": "https://www.hirunews.lk/local-news.php?pageID=781"
}