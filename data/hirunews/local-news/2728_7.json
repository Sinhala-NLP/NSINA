{
       "Source": "hirunews",
       "Timestamp": "Sunday, 17 May 2020 - 7:54",
       "Headline": "කොරෝනා නිසා බලපෑමට ලක්වූ ආයතන ගැන සමීක්ෂණය අවසන් - වාර්තාවත් විෂයභාර ඇමතිට",
       "News Content": "කොරෝනා වසංගතයේ බලපෑමට ලක්වූ පෞද්ගලික අංශයේ ආයතන පිළිබඳව කම්කරු දෙපාර්තමේන්තුව සිදුකළ සමීක්ෂණයේ වාර්තාව හෙට දිනයේ විෂයභාර අමාත්‍යවරයාට ලබාදීමට නියමිතව තිබෙනවා.\nකම්කරු කොමසාරිස් ජනරාල් ඒ.විමලවීරගෙන් හිරු ප්‍රවෘත්ති අංශය සිදුකළ විමසීමකදී ඔහු මේ බව කියා සිටියා.\nමෙරට පෞද්ගලික අංශයේ ව්‍යාපාරික ආයතනවල පැවැත්ම සහ සේවකයින්ගේ ආරක්ෂාව සම්බන්ධයෙන් සුදුසු තීරණ ගැනීමට සහ එම ආයතනවලට අවශ්‍ය සහන සැළසීම සම්බන්ධයෙන් සළකා බැලීමට රජයට පහසුවීම සඳහා අදාළ සමීක්ෂණය සිදුකෙරුණා.",
       "URL": "https://www.hirunews.lk/240883/කොරෝනා-නිසා-බලපෑමට-ලක්වූ-ආයතන-ගැන-සමීක්ෂණය-අවසන්-වාර්තාවත්-විෂයභාර-ඇමතිට",
       "Category": "Local News",
       "Parent URL": "https://www.hirunews.lk/local-news.php?pageID=2728"
}