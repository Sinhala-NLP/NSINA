{
       "Source": "hirunews",
       "Timestamp": "Wednesday, 24 June 2020 - 11:26",
       "Headline": "අයිස් ඇතුළු හෙරොයින් සමඟ තිදෙනෙක් අත්අඩංගුවට",
       "News Content": "අයිස් මත්ද්‍රව්‍ය විකුණමින් සිටි එක් අයෙකු හා හෙරොයින් ලඟ තබාගත් දෙදෙනෙක් කාත්තාන්කුඩි පොලිසිය විසින් අද (24) පෙරවරුවේ අත්අඩංගුවට ගෙන තිබෙනවා.\nනැගෙනහිර පළාත් ජ්‍යේෂ්ඨ නියෝජ්‍ය පොලිස්පතිගේ විශේෂ නියෝගයක් මත කාත්තාන්කුඩි පොලිස් වසමේ පුනොච්චිමුනේ ප්‍රදේශයේ සිදුකළ වැටලීමකදීයි මොවුන් අත්අඩංගුවට ගෙන තිබෙන්නේ.\nසැකකරුවන් සතුව තිබූ අයිස් හා හෙරොයින් මත්ද්‍රව්‍ය පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත බවයි කාත්තාන්කුඩි පොලීසිය පවසන්නේ.",
       "URL": "https://www.hirunews.lk/243816/අයිස්-ඇතුළු-හෙරොයින්-සමඟ-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2636"
}