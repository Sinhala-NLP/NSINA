{
       "Source": "hirunews",
       "Timestamp": "Wednesday, 19 April 2017 - 11:16",
       "Headline": "නීතිවිරෝධී ලෙස ප්‍රවාහනය කරමින් තිබූ විදේශීය මත්පැන් බෝතල් 182ක් අත්අඩංගුවට",
       "News Content": "නීතිවිරෝධී ලෙස ප්‍රවාහනය කරමින් තිබූ විදේශීය මත්පැන් බෝතල් 182ක් සමඟ පුද්ගලයින් 3 දෙනෙකු වලාන දූෂණ මර්දන ඒකකයේ නිලධාරීන් සහ නාවික හමුදාව සිදුකළ ඒකාබද්ධ මෙහෙයුමකදී අත්අඩංගුවට ගෙන තිබෙනවා.\nනාවික හමුදාවට ලද බුද්ධි තොරතුරකට අනුව ඊයේ මෙම වැටලීම සිදුකරනු ලැබුවේ කොළඹ - කුරුදුවත්ත ප්‍රදේශයේදියි.\nසැකකරුවන් සහ අදාළ මෝටර් රථය වැඩිදුර පරීක්ෂණ සඳහා මරදාන පොලීසිය වෙත භාර දී තිබෙනවා.",
       "URL": "https://www.hirunews.lk/159480/නීතිවිරෝධී-ලෙස-ප්‍රවාහනය-කරමින්-තිබූ-විදේශීය-මත්පැන්-බෝතල්-182ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4557"
}