{
       "Source": "hirunews",
       "Timestamp": "Wednesday, 28 September 2022 - 14:37",
       "Headline": "ගෑස් නල මාර්ගයකට එල්ල විය හැකි ප්‍රහාරයක් ගැන CIA අනතුරු අඟවයි",
       "News Content": "එක්සත් ජනපද මධ්‍යම බුද්ධි ඒජන්සිය (CIA) විසින් බෝල්ටික් මුහුදේ ගෑස් නල මාර්ගවලට එල්ල විය හැකි ප්‍රහාරයක් සම්බන්ධයෙන් මීට සති කිහිපයකට පෙර ජර්මනියට අනතුරු ඇඟවූ බව ජර්මානු සඟරාවක් වන ස්පීගල් ඊයේ (27) පැවසුවා.\nඒ රුසියාවේ ගෑස් නල මාර්ගවල සිදු වූ ගෑස් කාන්දුවක් සම්බන්ධයෙන් ජර්මනිය කරුණු වාර්තා කිරීමෙන් අනතුරුවයි.\nඉකුත් ගිම්හාන නිවාඩු සමයේ ජර්මානු ආණ්ඩුවට එම ඔත්තුව ලැබුණු අතර ස්පීගල් සඟරාව අන්‍යතාව හෙළි නො කරන මූලාශ්‍ර උපුටා දක්වමින් වාර්තා කළේ, ඒ අනුව බර්ලීනයේ නෝර්ස් ස්ට්‍රීම් 1 සහ 2 යන නල මාර්ග ඉලක්ක කරගනිමින් අදාල ප්‍රහාරය එල්ල වීම සිදු විය හැකි බව උපකල්පනය කරන බවයි.",
       "URL": "https://www.hirunews.lk/316526/ගෑස්-නල-මාර්ගයකට-එල්ල-විය-හැකි-ප්‍රහාරයක්-ගැන-cia-අනතුරු-අඟවයි",
       "Category": "Local News",
       "Parent URL": "https://www.hirunews.lk/local-news.php?pageID=838"
}