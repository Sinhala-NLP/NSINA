{
       "Source": "hirunews",
       "Timestamp": "Tuesday, 22 May 2018 - 15:10",
       "Headline": "Update : අයහපත් කාලගුණයෙන් පීඩාවට පත්වූවන් 68,000 ඉක්මවයි",
       "News Content": "අයහපත් කාලගුණය හේතුවෙන් පුද්ගල මරණ 09 ක් වාර්තා වන බව අපදා කළමනාකරණ මධ්‍යස්ථානය පවසනවා.\nඑමෙන්ම මේ අයහපත් කාලගුණය හේතුවෙන් පිඩාවට පත්ව සිටින ගණන 68000 ඉක්මවා ඇතිබවයි ඔවුන් වැඩි දුරටත් පවසන්නේ.\nUpdate : Tuesday, May 22, 2018 , 17.55Pm\n------------------------------------------------------\nඅයහපත් කාලගුණය හේතුවෙන් මේ වනවිට පවුල් 14,432 කට අයත් පුද්ගලයන් 52,380 දෙනෙකු පීඩාවට පත්ව ඇති බව ආපදා කළමනාකරණ මධ්‍යස්ථානය ප්‍රකාශ කළා.\nපුද්ගල මරණ 8 ක් සහ තුවාල සිදුවීම් 7 ක් වාර්තාවී ඇති අතර, පූර්ණ හානි සිදුවූ නිවාස සංඛ්‍යාව 20 ක්.\nතවත් නිවාස 956 කට අර්ධ හානි සිදුව තිබෙනවා. ආරක්ෂිත ස්ථාන 137 ක පුද්ගලයන් 12,132 කු රඳවා සිටින බවයි ආපදා කළමණාකරණ මධ්‍යස්ථානය සඳහන් කළේ.\nමේ අතර තලවකැලේ - සෙන්ට් ක්ලෙයාර් දියඇල්ලට ඉහළින් සහ මාවුස්සාකැළේ ජලාශය ඉස්මත්තේ පිහිටි නිවාස 11 ක පුද්ගලයන් 55 දෙනෙකු ද නායයෑම් අවදානම් හේතුවෙන් අද ආරක්ෂිත ස්ථාන කරා යොමු කෙරුණා.\nඅධ්‍යාපන අමාත්‍යාංශය ප්‍රකාශ කළේ මැයි 24 සහ 25 යන දෙදින තුළ නුවරඑළිය දිස්ත්‍රික්කයේ වතු පාසල් විදුහල්පතිවරුන් වෙනුවෙන් සංවිධාන කර තිබූ වැඩමුළුවද කල් දැමූ බවයි.",
       "URL": "https://www.hirunews.lk/191314/update-අයහපත්-කාලගුණයෙන්-පීඩාවට-පත්වූවන්-68000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=3932"
}