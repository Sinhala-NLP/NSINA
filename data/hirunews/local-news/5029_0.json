{
       "Source": "hirunews",
       "Timestamp": "Saturday, 28 May 2016 - 18:58",
       "Headline": "තවත් අලි ඇතුන් විසිදෙනෙක් නීතිවිරෝධී රදවාගෙන",
       "News Content": "නිතී විරෝධිව රදවාගෙන ඇති අලි ඇතුන් 20 දෙනෙකු පමණ තවදුරටත් අත්අඩංගුවට ගැනීමට නියමිත බව පරිසර සංරක්ෂණ භාරය පවසනවා.\nඑහි අධ්‍යක්ෂ, සජීව චාමිකර හිරු ප්‍රවෘත්ති අංශයට කියා සිටියේ මෙලෙස රදවාගෙන ඇති අලි ඇතුන් වහාම වනජිවි දෙපාර්තමේන්තුව භාරයට ගැනීම සදහා අදාළ අංශ ක්‍රියාමාර්ග ගත යුතු බවයි.\nමේ අතර, ඉදිරි පෙරහර සහ සංස්කෘතික උත්සව සදහා අලි ඇතුන් 15 දෙනෙකු තාවකාලිකව හිමිකරුවන් වෙත ලබාදීමට කොළඹ ප්‍රධාන මහේස්ත්‍රාත් අධිකරණය මීට පෙර ලබාදුන් තීන්දුව කොළඹ මහාධිකරණ පසුගිය 26 වනදා අත්හිටුවනු ලැබුවා.\nවනජිවි දෙපාර්තමේන්තුව භාරයේ සිටින අලි 15 දෙනෙකු රුපියල් කෝටි 3 ක බැදුම්කරයක් මත මාස 3 ක කාලයකට ඔවුන්ගේ හිමිකරුවන් වෙත භාරදීමටයි කොළඹ ප්‍රධාන මහේස්ත්‍රාත්වරයා මීට පෙර නියෝග කර තිබුණේ.\nකෙසේ වෙතත්, නීතිපති දෙපාර්තමේන්තුව සිදුකළ ඉල්ලීමක් සලකා බැලීමෙන් අනතුරුව ලබන 9 වනදා දක්වා අදාළ තීන්දුව අත්හිටුවීමටයි මහාධිකරණ නියෝග කළේ.",
       "URL": "https://www.hirunews.lk/134233/තවත්-අලි-ඇතුන්-විසිදෙනෙක්-නීතිවිරෝධී-රදවාගෙන",
       "Category": "Local News",
       "Parent URL": "https://www.hirunews.lk/local-news.php?pageID=5029"
}