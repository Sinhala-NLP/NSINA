{
       "Source": "hirunews",
       "Timestamp": "Thursday, 01 February 2018 - 8:46",
       "Headline": "මුහුදේ සුළඟේ වේගය ඉහළට - ධීවර සහ නාවික ප්‍රජාවට අවදානයෙන් සිටින්නැයි උපදෙස්",
       "News Content": "මඩකලපුව සිට හම්බන්තොට හරහා ගාල්ල දක්වා වූ මුහුදු ප්‍රදේශවල සුළඟේ වේගය පැයට කිලෝමීටර් 70ත්, 80ත් දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ මන්නාරමේ සිට පුත්තලම හරහා කොළඹ දක්වා වන මුහුදු ප්‍රදේශවල සුළඟේ වේගය පැයට කිලෝමීටර් 60 දක්වා ඉහළ යා හැකි බවයි.\nමේ හේතුවෙන් ධීවර හා නාවික ප්‍රජාව අවදානයෙන් පසුවිය යුතු බව ද කාලගුණ විද්‍යා දෙපාර්තමේන්තුව සඳහන් කළා.\nඑමෙන්ම රත්නපුර සහ ගාල්ල දිස්ත්‍රික්කවල උදෑසන කාලයේ මිලිමීටර් 75ක පමණ තරමක තද වැසි ඇති විය හැකි බවයි එම දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/182566/මුහුදේ-සුළඟේ-වේගය-ඉහළට-ධීවර-සහ-නාවික-ප්‍රජාවට-අවදානයෙන්-සිටින්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4098"
}