{
       "Source": "hirunews",
       "Timestamp": "Saturday, 19 March 2016 - 8:07",
       "Headline": "සංචාරක වීසා ඇවිත් වෙළදාම් කළ ඉන්දියානුවන් 12ක් අත්අඩංගුවට",
       "News Content": "සංචාරක වීසා මත මෙරට පැමිණ, ආගමන විගමන නීති උල්ලංගණය කරමින්, ඖෂධ වෙළදාමේ නිරතව සිටි ඉන්දීය ජාතිකයින් 12 දෙනෙකු මඩකලපුව - කාන්තන්කුඩි - වෙරළ පාර ප්‍රදේශයේදී පොලීසිය අත්අඩංගුවට ගෙන තිබෙනවා.\nඒ අතර කාන්තාවන් 7 දෙනෙකු ද සිටින බවයි පොලීසිය සදහන් කළේ.\nඊයේ පස්වරුවේ මෙලෙස අත්අඩංගුවට ගත් පුද්ගලයින් අවුරුදු 26 සහ 57 අතර වයස්වල පසුවන ඉන්දීය ජාතිකයින් බවයි පොලිස් මාධ්‍ය ප්‍රකාශක කාර්යාලය කියා සිටියේ.\nඔවුන් සතුව තිබූ විවිධ ඖෂධමය දියර වර්ග, කුඩු වර්ග සහ කල්ක පොලිස් භාරයට ගෙන තිබෙනවා.",
       "URL": "https://www.hirunews.lk/128858/සංචාරක-වීසා-ඇවිත්-වෙළදාම්-කළ-ඉන්දියානුවන්-12ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5124"
}