{
       "Source": "hirunews",
       "Timestamp": "Tuesday, 02 February 2021 - 11:27",
       "Headline": "කොරෝනා ආසාදනය වී ප්‍රතිකාර ලබමින් සිටි වෛද්‍යවරයෙකු ජීවිතක්ෂයට (වීඩියෝ)",
       "News Content": "කොරෝනා ආසාදිතව කරාපිටිය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබමින් සිටි වෛද්‍ය ගයාන් දන්තනාරායන අද (02) මියගොස් තිබෙනවා.\nකොරෝනා ආසාදිතව මියගිය මෙරට පළමු වෛද්‍යවරයා මෙන්ම සෞඛ්‍ය අංශයේ එකම සාමාජිකයා ලෙසයි මොහු සැලකෙන්නේ.\nරාගම හින්කන්ද පදිංචිව සිටි රාගම රෝහලේ වෛද්‍යවරුයෙකු වූ 32 හැවිරිදි ගයාන් දන්තනාරායන කොරෝනා ආසාදිතව කොළඹ අයි.ඩී.එච් රෝහලට ඇතුලත් කිරීමෙන් පසු කොවිඩ් නිව්මෝනියා තත්ත්වය හේතුවෙන් කරාපිටිය ශික්ෂණ රෝහල වෙත මාරු කර යැවුණේ පසුගිය 27 වනදායි.\nමියගිය වෛද්‍ය ගයාන් දන්තනාරායන නුගේගොඩ ජාත්‍යන්තර පාසලක අධ්‍යාපනය ලබා චීනයේ විශ්වවිද්‍යාලයකින් වෛද්‍ය උපාධිය ලබා ඇති අයෙකි.",
       "URL": "https://www.hirunews.lk/261420/කොරෝනා-ආසාදනය-වී-ප්‍රතිකාර-ලබමින්-සිටි-වෛද්‍යවරයෙකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2174"
}