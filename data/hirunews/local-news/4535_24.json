{
       "Source": "hirunews",
       "Timestamp": "Wednesday, 03 May 2017 - 13:18",
       "Headline": "නව දේශපාලන පක්ෂ ගැන තීරණය මේ මස අගදී",
       "News Content": "අලුතින් ලියාපදිංචි කෙරෙන දේශපාලන පක්ෂ පිළිබද තීරණය මේ මස අවසානයේදී ප්‍රකාශයට පත් කරන බව මැතිවරණ කොමිසම පවසනවා.\nඅලුතින් දේශපාලන පක්ෂ ලෙස ලියාපදිංචි වීම සදහා අයදුම්පත් 95ක් පමණ මැතිවරණ කොමිසම වෙත ලැබී තිබූ අතර, ඊට අදාළ සම්මුඛ පරීක්ෂණ මේ වනවිට අවසන් කර ඇති බවයි අතිරේක මැතිවරණ කොමසාරිස් එම්.එම්. මොහොමඩ් ප්‍රකාශ කළේ.\nනව පක්ෂ ලෙස ලියාපදිංචිය සදහා භික්ෂුන් වහන්සේලා කිහිප නමක් ද අයදුම්පත් යොමුකර තිබූ බව අතිරේක මැතිවරණ කොමසාරිස්වරයා සදහන් කළා.\nඒ අනුව ලියාපදිංචිය සදහා සුදුසු පක්ෂ තීරණය කිරීම මේ දිනවල සිදුකරන අතර, අවසන් තීරණය මේ මාසය අවසානයේදී තීරණය කිරීමට හැකිවනු ඇති බවයි ඔහු කියා සිටියේ.\nමේ වනවිට මෙරට ලියාපදිංචි දේශපාලන පක්ෂ සංඛ්‍යාව 64 ක් වන අතර, නව පක්ෂ ලියාපදිංචි කිරීම සිදුවන්නේ වසර 5 කට පසුව වීම විශේෂත්වයක්.",
       "URL": "https://www.hirunews.lk/160506/නව-දේශපාලන-පක්ෂ-ගැන-තීරණය-මේ-මස-අගදී",
       "Category": "Local News",
       "Parent URL": "https://www.hirunews.lk/local-news.php?pageID=4535"
}