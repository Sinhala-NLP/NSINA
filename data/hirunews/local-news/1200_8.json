{
       "Source": "hirunews",
       "Timestamp": "Saturday, 30 April 2022 - 15:15",
       "Headline": "ගෝඨා ගෝ ගමට සහාය දක්වා මළල ක්‍රීඩකයෙකු රාගල සිට කොළඹට පා ගමනක (ඡායාරූප)",
       "News Content": "මළල ක්‍රීඩකයෙකු ජනාධිපති ලේකම් කාර්යාලය අසල ගෝඨා ගෝ ගමට සහය දැක්විම සඳහා රාගල සිට කොළඹ සිට පාගමනක් ආරම්භ කර තිබෙනවා.\nජාතික මළල ක්‍රීඩකයෙකු වන මනිවේල් සත්‍යශිලන් (39) කොළඹ ජනාධිපති ලේකම් කාර්යාලය අසල ජනාධිපතිවරයාට ගෙදර යන ලෙසට ආරම්භ කර ඇති උද්ඝෝෂණයට සහාය දැක්වීම සඳහායි, මෙම පාගමන ආරම්භ කළේ.\nනුවරඑලිය රාගල නගරයෙන් අද උදෑසන 10 ට ගමන් ආරම්භ කළ මනිවේල් සත්‍යශිලන් මහතා නුවරඑලිය හැටන් ගිනිගත්හේන අවිස්සාවේල්ල හරහා කිලෝමිටර් 175 ක් දුර පාගමනින් ගොස් සහාය දැක්වීමට තීරණය කර ඇත්තේ.\n2002 වසරේ ඇවිදීමේ තරග සහ මිටර් 3000 ධාවන තරගවලට සහභාගි වූ මනිවේල් සත්‍යශිලන් ආසියානු තරග කිහිපයකටම සහභාගී වු ක්‍රීඩකයෙක්.\nනුවරඑළිය - උඩුපුස්සැල්ලවා ඇමස් වත්ත පදිංචි මනිවේල් සත්‍යශිලන් ක්‍රීඩකයා ජීවන උපාය වශයෙන් එම වතු යායේ එළවළු වගාව සිදු කරන අතර,රසායනික පොහොර මිල ඉහළ යාම , රසායනික ද්‍රව්‍ය නොමැති වීම හමුවේ එළවළු වගාව සිදු කරගෙන යාමට නොහැකි බව පවසමින් කොළඹ ගාලුමුවදොර ගෝඨා ගෝ ගම තරුණයන්ට සහාය\nදැක්විම පිණිස පාගමනක් ආරම්භ කළ බවයි අප වාර්තාකරු පැවසුවේ.",
       "URL": "https://www.hirunews.lk/303184/ගෝඨා-ගෝ-ගමට-සහාය-දක්වා-මළල-ක්‍රීඩකයෙකු-රාගල-සිට-කොළඹට-පා-ගමනක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1200"
}