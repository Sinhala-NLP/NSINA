{
       "Source": "hirunews",
       "Timestamp": "Monday, 05 September 2022 - 15:22",
       "Headline": "තිරිඟු පිටි ගැන බය වෙන්න එපා! - අමාත්‍යාංශයෙන් ප්‍රකාශයක්",
       "News Content": "මෙරට මහා පරිමාණ තිරිඟු පිටි නිෂ්පාදන සමාගම දෙක අතර පසුගිය සිකුරා දා පැවති සාකච්ඡාවක දී මාසයකට අවශ්‍ය තිරිඟු පිටි නිෂ්පාදන සඳහා අවශ්‍ය තොග ඔවුන් සතුව පවතින බව ප්‍රකාශ වී තිබෙනවා.\nවෙළෙඳ, වාණිජ හා ආහාර සුරක්ෂිතතා අමාත්‍ය නලින් ප්‍රනාන්දු සහ සමස්ත ලංකා බේකරි හිමියන්ගේ සංගමය අතර අද (05) පැවති සාකච්ඡාවක දී අමාත්‍යවරයා ඉහත සඳහන් කරුණු අනාවරණය කළ බව සඳහන්.\nමේ අතර, තුර්කියෙන් හා ඩුබායි යන රටවල්වලින් ඇනවුම් කර ඇති තිරිඟු පිටි තොග ද සැප්තැම්බර් මස 15 පමණ වන විට මෙරටට ලැබීමට නියමිත බවත් අමාත්‍යවරයා අවධාරණය කරනවා.\nඑබැවින් ඉදිරියේ දී වෙළෙඳපොළ තුළ තිරිඟු පිටි හිඟයක් ඇති නො වන බවත් තිරිඟු පිටි මිල ඉහළ නැංවීමට කිසිදු අවශ්‍යතාවක් නොමැති බවත් අමාත්‍යවරයා පවසනවා.\nඑමෙන් ම මේ මොහොතේ තිරිඟු පිටි සඳහා පාලන මිලක් පැනවීම ප්‍රායෝගික නොවන බවත් අමාත්‍යවරයා අවධාරණය කරනවා.\nමෙහි දී අදහස් දක්වමින් සමස්ත ලංකා බේකරි හිමියන්ගේ සංගමයේ සභාපති එන්.කේ.ජයවර්ධන සඳහන් කළේ, කුඩා පරිමාණ බේකරි නිෂ්පාදන හිමියන් ආරක්ෂා කර ගැනීමට අවශ්‍ය පියවර ගනා ලෙස යි.\nතව ද ඉතා වේගයෙන් මිල ඉහළ යන බිත්තර මිල පාලනයට අවශ්‍ය පියවර ගැනීමේ ගෞරවය අමාත්‍යවරයාට ලැබිය යුතු බවත් එන්.කේ.ජයවර්ධන පවසනවා.\nවෙළෙඳ, වාණිජ හා ආහාර සුරක්ෂිතතා අමාත්‍යාංශය නිකුත් කළ සම්පූර්ණ ලිපිය පහතින්",
       "URL": "https://www.hirunews.lk/314616/තිරිඟු-පිටි-ගැන-බය-වෙන්න-එපා-අමාත්‍යාංශයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=889"
}