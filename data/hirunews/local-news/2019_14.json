{
       "Source": "hirunews",
       "Timestamp": "Thursday, 15 April 2021 - 7:04",
       "Headline": "අධිවේගී මාර්ගයේ විශේෂ මෙහෙයුමක්",
       "News Content": "මේ දිනවල අධිවේගී මාර්ගයේ රථ වාහන ධාවනය ඉතා ඉහළ අගයක් ගන්නා බැවින් අනතුරු සිදුවීමට ඇති ඉඩකඩද එමෙන්ම ඉහළ යා හැකි බව බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nඊයේ දින අධිවේගී මාර්ගයේ සිදුවු රිය අනතුරට හේතුව ලෙස මාර්ගයේ රථ වාහන දෙකක් අතර නිසි පරතරය තබා නොගැනීම ප්‍රධාන හේතුවක් ලෙස මේ වන විට හඳුනාගෙන ඇති බවත් ඔහු පැවසුවා.\nඔහු වැඩිදුරටත් පවසන්නේ මේ හේතුවෙන් අද දිනයේ අධිවේගී මාර්ගයේ රිය ධාවනය සම්බන්ධයෙන් විශේෂ නිරීක්ෂණ රාජකාරි සිදු කෙරෙන බවයි.\nඑබැවින් ඔහු අධිවේගී මග භාවිතා කරන්නන් ගෙන් ඉල්ලා සිටින්නේ රිය ධාවනයේ දී වාහන දෙකක් අතර නියමිත පරතරය තබා ගෙන යම් අනතුරක් සිදුවීමට ඇති ඉඩකඩ අවම කර ගැනීමට උත්සාහ දරන ලෙසයි.",
       "URL": "https://www.hirunews.lk/268473/අධිවේගී-මාර්ගයේ-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=2019"
}