{
       "Source": "hirunews",
       "Timestamp": "Monday, 12 September 2022 - 11:45",
       "Headline": "දැරියගේ උදරය ස්කෑන් කිරීමට ගිය වෛද්‍යවරයා දැරියට අතවර කරලා - පොලිසියෙන් විමර්ශන",
       "News Content": "ගාල්ල - කරාපිටිය ශික්ෂණ රෝහලේ වෛද්‍යවරයෙකු විසින් ස්කෑන් පරීක්ෂණ කාමරයේ දී දැරියකට ලිංගික අතවර සිදු කිරීමේ පුවතක් වාර්තා වනවා.\n15 හැවිරිදි මෙම දැරිය උදරයේ වේදනාවක් හේතුවෙන් රෝහලට ඇතුළත් කර ඇති අතර, මූලික ප්‍රතිකාරවලින් අනතුරුවයි උදරයේ පරීක්ෂාවක් සඳහා යොමු කෙරුණේ.\nස්කෑන් පරීක්ෂණයෙන් අනතුරුව දැරිය වාට්ටුවට ගෙන එමින් සිටින විටදිත් අඬමින් සිටි අතර, ඇය පවසා ඇත්තේ ලිංගිම ඉන්ද්‍රියවල දැඩි වේදනාවක් තමන්ට ඇති බවයි.\nපසුව හෙද නිලධාරිනියගෙන් සිදු කළ ප්‍රශ්න කිරීම්වලදී හෙළි වී ඇත්තේ, අදාළ වෛද්‍යවරයා දැරියට ස්කෑන් කාමරය තුළ දී සිදු කළ අකටයුතුකම් පිළිබඳවයි.\nඑහිදී දැරියගේ දෙමව්පියන් ඒ සම්බන්ධයෙන් ගාල්ල පොලිසියේ කාන්තා හා ළමා කාර්යාංශයට පැමිණිලි කර ඇති අතර, පසුව දැරියව අපයෝජනයට ලක්ව ඇත් දැයි සොයා බැලීමට කරාපිටිය වෛද්‍ය පීඨයේ අධිකරණ වෛද්‍ය නිලධාරී වෛද්‍ය ජානකී වරුෂාහැන්නදි වෙත භාර කෙරුණා.\nඅනතුරුව එම වෛද්‍යවරිය තහවුරු කළේ, දැරිය දූෂණයට ලක් වී නොමැති බවයි.\nනමුත් අදාළ පැමිණිල්ල සම්බන්ධයෙන් තවදුරටත් විමර්ශනය සිදු කෙරෙන බවයි ගාල්ල පොලිසිය පැවසුවේ.",
       "URL": "https://www.hirunews.lk/315211/දැරියගේ-උදරය-ස්කෑන්-කිරීමට-ගිය-වෛද්‍යවරයා-දැරියට-අතවර-කරලා-පොලිසියෙන්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=874"
}