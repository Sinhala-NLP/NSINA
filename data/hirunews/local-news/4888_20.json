{
       "Source": "hirunews",
       "Timestamp": "Wednesday, 07 September 2016 - 19:13",
       "Headline": "තවත් අලි බිල්ලක් (ඡායාරූප)",
       "News Content": "පොළොන්නරුව - මැදිරිගිරිය - දියසෙන්පුර - දම්සෝපුර ප්‍රදේශයේදී අද උදෑසන එල්ලවූ වන අලි ප්‍රහාරයකින් කාන්තාවක් මියගොස්, කුඩා දරුවෙකු සහ තවත් කාන්තාවක තුවාල ලැබුවා.\nඅද උදෑසන 6.45 ට පමණ වන අලි ප්‍රහාරය එල්ලවී ඇති අතර, සිද්ධියෙන් ජීවිතක්ෂයට පත්වී ඇත්තේ 67 හැවිරිදි කාන්තාවක්.\nදම්සෝපුර ප්‍රදේශයට අද උදෑසන පැමිණි මෙම වන අලියා පලවා හැරීමට ප්‍රදේශවාසීන් කටයුතු කර තිබෙනවා.\nඑම අවස්ථාවේදී කුපිත වූ වනඅලියා නිවසක පිටුපස රැඳී සිටි මෙම කාන්තාවට පහරදී තිිබුණා.\nප්‍රදේශවාසීන් හිරු ප්‍රවෘත්ති අංශයට අදහස් දක්වමින් සඳහන් කළේ පසුගිය දින කිහිපය පුරාවටම වන අලි පැමිණීම හේතුවෙන් ප්‍රදේශයේ ජන ජීවිතයට බලපෑම් එල්ලවූ බවයි.\nමේ සම්බන්ධයෙන් මැදිරිගිරිය වනජීවී කාර්යාලයේ නිලධාරීන් දැනුවත් කිරීමට කටයුතු කළද මෙතෙක් ඊට නිසි විසඳුමක් ලබා නොදුන් බවයි ඔවුන් වැඩිදුරටත් සඳහන් කළේ.\nඡායාරූප - මින්නේරිය රසාංග නිරෝෂන්",
       "URL": "https://www.hirunews.lk/142476/තවත්-අලි-බිල්ලක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4888"
}