{
       "Source": "hirunews",
       "Timestamp": "Friday, 04 August 2017 - 21:44",
       "Headline": "විශ්වාසභංගය ළඟ වැඩියි - ශාන්ත බණ්ඩාර",
       "News Content": "අමාත්‍ය රවී කරුණානායකට එරෙහිව ඉදිරිපත් කළ විශ්වාසභංගය ඒකාබද්ධ විපක්ෂයේ ජනප්‍රියත්වය වෙනුවෙන් ඉදිරිපත් කර ඇති බව ශ්‍රී ලංකා නිදහස් පක්ෂ තරුණ පෙරමුණ පවසනවා.\nකෙසේ වෙතත්, තමන් පාර්ලිමේන්තුව නියෝජනය කළේ නම්, ඊට පක්ෂව ඡන්දය ලබාදෙන බවයි කොළඹ අද කැදවා තිබූ මාධ්‍ය හමුවකට එක්වෙමින් එම පෙරමුණේ සභාපති ශාන්ත බණ්ඩාර කියා සිටියේ.\nරවී කරුණානායක අමාත්‍යවරයාට එරෙහිව ගෙන ආ විශ්වාසභංගය ළඟ වැඩි බව ද ඔහු එහිදී කියා සිටියා.\nමේ අතර අමාත්‍ය රවී කරුණානායක සම්බන්ධයෙන් අදත් සිවිල් සංවිධාන නියෝජිතයින් සහ දේශපාලනඥයින් අදහස් පළ කළා.",
       "URL": "https://www.hirunews.lk/167650/විශ්වාසභංගය-ළඟ-වැඩියි-ශාන්ත-බණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=4386"
}