{
       "Source": "hirunews",
       "Timestamp": "Sunday, 24 April 2022 - 13:49",
       "Headline": "අන්තරේ පාගමන සූදානම් කොළඹ මාර්ග කිහිපයක් කළින්ම වසයි (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලය සංවිධානය කරනු ලබන විරෝධතා පාගමනක් අද දහවල් කොළඹ - කොටුව දුම්රියපොළ ආසන්නයෙන් ආරම්භ කිරීමට කටයුතු යොදා තිබෙනවා.\nකෙසේ වෙතත් ගාලු‍ මුවදොර පිටියට පිවිසෙන මාර්ග කිහිපයක් මේ වනවිට තාවකාලිකව වසා දමා තිබෙනවා.\nමේ අතර රටේ පවතින ගැටළු වලට විසදුම් ඉල්ලා ගාලු‍ මුවදොර පිටියේ ක්‍රියාත්මක විරෝධතාව අද 16 වැනි දිනටත් ක්‍රියාත්මකයි.\nගාලු‍මුවදොර පිටියට පිවිසෙන මාර්ග රැසක් වසා දැමීම හේතුවෙන් විරෝධතා පැවැත්වෙන පරිශ්‍රයට පැමිණි පුද්ගලයින් මෙන්ම දෛනික කටයුතු සඳහා පැමිණ සිටි පුද්ගලයින් අපහසුතාවට පත් වුණා.\nවිරෝධතා භූමියේ පිරිස අතර සිට විවිධ භාණ්ඩ සොරකම් කළ පුද්ගලයෙකු අල්ලා පොලිසියට භාරදීමටද විරෝධතාකරුවන් කටයුතු කර තිබුණා.\nමේ අතර විරෝධතාවට සමගාමීව පැවැත්වෙන උපවාසය ද අදත් ක්‍රියාත්මකයි.",
       "URL": "https://www.hirunews.lk/302693/අන්තරේ-පාගමන-සූදානම්-කොළඹ-මාර්ග-කිහිපයක්-කළින්ම-වසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1212"
}