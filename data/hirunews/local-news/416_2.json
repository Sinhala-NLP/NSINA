{
       "Source": "hirunews",
       "Timestamp": "Thursday, 13 April 2023 - 15:47",
       "Headline": "රජරට රැජිණේ මෝටර් රථයක් ගැටෙයි - දෙදෙනෙකු රෝහලේ (වීඩියෝ)",
       "News Content": "බෙලිඅත්ත සිට අනුරාධපුර බලා ධාවනය වෙමිනු තිබූ රජරට රැජිණ සීඝ්‍රගාමි දුම්රියෙහි මෝටර් රථයක් ගැටීමෙන් දෙදෙනෙකු තුවාල ලබා රෝහල්ගත කර තිබෙනවා.\nඅද (13) පෙරවරු 11 ට පමණ හික්කඩුව - දොඩන්දූව දුම්රිය ස්ථානයට ආසන්න දුම්රිය හරස්මාර්ගයේදී මෙම අනතුර සිදුව ඇති බවයි දුම්රිය පාලක මැදිරිය සඳහන් කළේ.\nඅනතුරෙන් තුවාල ලබා ඇත්තේ මෝටර් රථයේ ගමන් ගත් භික්ෂූන් වහන්සේ නමක් සහ එහි රියදුරු බව සඳහන්.\nඔවුන් මේ වන විට ගාල්ල කරාපිටිය ශික්ෂණ රෝහලේ ප්‍රතිකාර ලබන අතර තත්ත්වය බරපතළ නොවන බවයි රෝහල් ආරංචි මාර්ග සදහන් කළේ.",
       "URL": "https://www.hirunews.lk/332478/රජරට-රැජිණේ-මෝටර්-රථයක්-ගැටෙයි-දෙදෙනෙකු-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=416"
}