{
       "Source": "hirunews",
       "Timestamp": "Sunday, 19 February 2017 - 13:02",
       "Headline": "විශ්ව විද්‍යාල ප්‍රවේශය සඳහා ලියාපදිංචිය හෙටින් අවසන්",
       "News Content": "2016 - 2017 අධ්‍යන වර්ෂයන් සඳහා විශ්වවිද්‍යාල ප්‍රවේශය සඳහා සිසුන් ලියාපදිංචි කිරීමේ කටයුතු හෙට (20) දිනයෙන් අවසන් වන බව විශ්වවිද්‍යාල ප්‍රතිපාදන කොමිසම පවසනවා.\nඑහි සභාපති මහාචාර්ය මොහාන් ද සිල්වා සඳහන් කළේ මෙතෙක් අයදුම් නොකළ සිසුන් ඒ සඳහා යොමුවන ලෙසයි.\nමෙවර ලියාපදිංචි කිරීමේ කටයුතු අන්තර්ජාලය හරහා පමණක් සිදු කෙරෙනවා.\nඑමෙන්ම නැවත සමීක්ෂණ කටයුතු සඳහා යොමුකර ඇති සිසුන් එහි ප්‍රතිඵල ලැබුණු පසු වෙනසක් ඇත්නම් අභියාචනයක් මගින් ඉදිරිපත් කළ හැකි බව මහාචාර්යවරයා සඳහන් කළා.\nමේ අතර තාවකාලිකව වසා දැමූ රුහුණු විශ්වවිද්‍යාලයේ - වැල්ලමඩම පරිශ්‍රයේ පීඨ කිහිපයක් යළි අධ්‍යයන කටයුතු සඳහා හෙට විවෘත කෙරෙන බව රුහුණු විශ්වවිද්‍යාලයේ උපකුලපති ජ්‍යෙෂ්ඨ මහාචාර්ය ගාමිණී සේනානායක හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/154882/විශ්ව-විද්‍යාල-ප්‍රවේශය-සඳහා-ලියාපදිංචිය-හෙටින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4653"
}