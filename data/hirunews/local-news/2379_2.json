{
       "Source": "hirunews",
       "Timestamp": "Tuesday, 20 October 2020 - 16:58",
       "Headline": "2020 - 21 විසර්ජන පනත් කෙටුම්පත් පාර්ලිමේන්තුවට - මෙවරත් වැඩිම වියදම ආරක්ෂාවට",
       "News Content": "මෙම වසරේ වියදම සහ ලබන වසරේ සමස්ත වියදම ඇතුළත් විසර්ජන පණත් කොටුම්පත් දෙක මුදල් අමාත්‍ය අග්‍රාමාත්‍ය මහින්ද රාජපක්ෂ අද පාර්ලිමේන්තුවට ඉදිරිපත් කළා. පළමු විසර්ජන පණත් කොටුම්පතට අනුව මෙම වසරේ සමස්ත වියදම රුපියල් කෝටි 253,802ක් බවයි එහි දැක්වෙන්නේ.\nදෙවැනි විසර්ජන පණත් කෙටුම්පතට අනුව ලබන වසරේ සමස්ත වියදම රුපියල් කෝටි 267,804ක්. ලබන වසර සඳහා සමස්ත වියදම වෙනුවෙන් ආදායම සොයා ගන්නා ආකාරය ඇතුළත් අයවැය යෝජනා නොවැම්බර් මස 17 වනදා මුදල් අමාත්‍යවරයා ලෙස අග්‍රාමාත්‍ය මහින්ද රාජපක්ෂ විසින් පාර්ලිමේන්තුවට ඉදිරිපත් කිරීමට නියමිතයි.\nමේ අතර අද පාර්ලිමේන්තුවට ඉදිරිපත් කළ ලබන වසර සඳහා වන වියදම් ඇතුළත් විසර්ජන පණත් කෙටුම්පතේ වැඩිම මුදලක් වෙන්කර ඇත්තේ ආරක්ෂක අමාත්‍යාංශය සඳහායි.\nඑම මුදල රුපියල් කෝටි 31 දහසකට අධිකයි. සෞඛ්‍යයට රුපියල් කෝටි 15 දහසකට අධික සංඛ්‍යාවක් වෙන් කර තිබෙනවා.\nඅධ්‍යාපනයට රුපියල් කෝටි 12 දහසකට අධික මුදලක් වෙන් කර තිබෙනවා.",
       "URL": "https://www.hirunews.lk/252953/2020-21-විසර්ජන-පනත්-කෙටුම්පත්-පාර්ලිමේන්තුවට-මෙවරත්-වැඩිම-වියදම-ආරක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=2379"
}