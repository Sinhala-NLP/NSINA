{
       "Source": "hirunews",
       "Timestamp": "Friday, 05 May 2023 - 17:03",
       "Headline": "පාරිභෝගික අධිකාරියේ නිළධාරීන්ට පහර දුන් පිරිස රිමාන්ඩ්",
       "News Content": "නාරම්මලදී පාරිභෝගික අධිකාරියේ නිලධාරීන්ට පහරදුන් ගොවිපලේ හිමිකරු ඇතුලු හතරදෙනා රිමාන්ඩ්.\nනාරම්මල ප්‍රදේශයේ සත්ත්ව ගොවිපොලක වැටලීමක් අතරතුරදී පාරිභෝගික අධිකාරියේ නිලධාරීන්ට පහරදුන් ගොවිපලේ හිමිකරු ඇතුලු හතරදෙනෙකු ලබන 10 වනදා දක්වා රක්ෂිත බන්ධනාගාර ගත කර තිබෙනවා.\nඒ ඔවුන් අද කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nනාරම්මල ප්‍රදේශයේ සත්ව ගොවිපොලක් තුළ බිත්තර තොග සඟවාගෙන සිටින බවට ලද තොරතුරක් මත ඒ පිළිබඳ පරීක්ෂා කිරීමට, පාරිභෝගික කටයුතු පිළිබඳ අධිකාරියේ කුරුණෑගල දිස්ත්‍රික් කාර්යාලයේ නිලධාරින් පිරිසක් ගිය අවස්ථාවේ මෙම පහරදීම සිදුව තිබුණා.\nඊයේ දිනයේම සිද්ධියට සම්බන්ධ සැකකරුවන් 3 දෙනෙකු අත්අඩංගුවට ගත් අතර, අද (05) උදෑසන අදාළ ගොවිපොලේ හිමිකරු ද අත්අඩංගුවට ගත් බව සඳහන්.",
       "URL": "https://www.hirunews.lk/334336/පාරිභෝගික-අධිකාරියේ-නිළධාරීන්ට-පහර-දුන්-පිරිස-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=367"
}