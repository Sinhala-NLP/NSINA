{
       "Source": "hirunews",
       "Timestamp": "Wednesday, 12 April 2017 - 15:22",
       "Headline": "අම්පාර - සමගිපුරදී පොලීසිය සමග ඇතිවූ ගැටුමට සම්බන්ධ දෙදෙනෙකු අත්අඩංගුවට",
       "News Content": "අම්පාර - මහඔය - කොඩිතුවක්කුතලාව - සමගිපුර ප්‍රදේශයේදී  පොලීසිය සමග ඇතිවූ ගැටුම සම්බන්ධයෙන් පුද්ගලයන් දෙදෙනෙකු අත්අඩංගුවට ගෙන තිබෙනවා.\nආරවුලක් හේතුවෙන් පුද්ගලයෙකු රඳවාගෙන සිටින බවට ලද තොරතුරක් අනුව, ඊයේ එම ප්‍රදේශයට ගිය පොලිස් නිලධාරීන් පිරිසකට අදාළ කණ්ඩායම පහරදී තිබූ අතර, එක් නිලධාරියෙකුගේ ගිනි අවියද පැහැරගැනීමට උත්සාහ කර තිබුණා.\nඑහිදී තවත් පොලිස් නිලධාරියෙකු සිදුකළ වෙඩි තැබීමෙන් කාන්තාවක ඇතුලූ දෙදෙනෙකු තුවාල ලැබුවා.\nගැටුමේදී තුවාල සිදුවූ පොලිස් නිලධාරීන් පස්දෙනෙකුද මහඔය රෝහලේ ප්‍රතිකාර ලබනවා.\nඅත්අඩංගුවට ගත් සැකකරුවන් දෙදෙනාද ප්‍රතිකාර සඳහා මහඔය රෝහලට ඇතුළත් කර ඇති බවයි පොලීසිය ප්‍රකාශ කළේ.\nයුද හමුදා සෙබළෙකු සහ ළමා අපයෝජන සිද්ධියක් සම්බන්ධයෙන් චෝදනා එල්ලවූ අයෙකු ඒ අතර සිටින බව ද පොලිසිය ප්‍රකාශ කළා.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/159074/අම්පාර-සමගිපුරදී-පොලීසිය-සමග-ඇතිවූ-ගැටුමට-සම්බන්ධ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4566"
}