{
       "Source": "hirunews",
       "Timestamp": "Saturday, 08 June 2019 - 7:21",
       "Headline": "මීගමුවේ අත්අඩංගුවට ගත් සන්නිවේදන උපකරණ සහ සැකකරුවන්, සී.අයි.ඩී යට",
       "News Content": "පොලිස් විශේෂ කාර්ය බලකාය මීගමුව - ඒත්තුකාල ප්‍රදේශයේ දී සන්නිවේදන උපකරණ රැසක් සමඟ අත්අඩංගුවට ගත් සැකකරුවන් තුන්දෙනා අපරාධ පරීක්ෂණ දෙපාර්තමේන්තුව වෙත භාර දී තිබෙනවා.\nදත්ත සක්‍රිය කර තිබූ අයිෆෝන් 402 ක්, සිම්කාඞ්පත් 17,400 ක්, රවුටර්ස් 60 ක් සහ අධි සන්නිවේදන උපකරණ සමඟ මෙම සැකකරුවන් ඊයේ අත්අඩංගුවට ගනු ලැබුවා.\nශ්‍රී ලංකිකයින් දෙදෙනෙකු සහ චීන ජාතිකයෙකු මෙම උපකරණ සමග අත්අඩංගුවට ගෙන තිබෙනවා.\nමොවුන් විශේෂයෙන් ජාත්‍යන්තර දුරකථන ඇමතුම් ලබා ගැනීම ඇතුළු සන්නිවේදන ක්‍රියාවලියේදී වංචා සිදුකළ බවට අනාවරණ වී තිබෙනවා.",
       "URL": "https://www.hirunews.lk/217940/මීගමුවේ-අත්අඩංගුවට-ගත්-සන්නිවේදන-උපකරණ-සහ-සැකකරුවන්-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=3312"
}