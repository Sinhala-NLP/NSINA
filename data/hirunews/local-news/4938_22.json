{
       "Source": "hirunews",
       "Timestamp": "Wednesday, 03 August 2016 - 9:02",
       "Headline": "Update : උද්ඝෝෂණයක් නිසා අනුරාධපුර - මැදවච්චිය දුම්රිය හරස් මාර්ගය අවහිර වෙයි",
       "News Content": "අනුරාධපුර - මැදවච්චිය දුම්රිය හරස් මාර්ගය අවහිර කරමින් අනාරක්ෂිත දුම්රිය ගේට්ටුකරුවන් පිරිසක් මේ වනවිට උද්ඝෝෂණයක නිරත වනවා.\nදුම්රිය පාලක මැදිරිය සදහන් කළේ මේ හේතුවෙන් දුම්රිය ප්‍රමාදයක් ද සිදුවිය හැකි බවයි.\nරුපියල් 5000 ක දීමනාවක් ඉල්ලා අනාරක්ෂිත දුම්රිය ගේට්ටුකරුවන් 4 වන දිනටත් අද වැඩවර්ජනයේ නිරත වනවා.\nඊට සමගාමීවයි මෙම උද්ඝෝෂණය සිදුකෙරෙන්නේ.\nUpdate : Wednesday, August 3, 2016 :10.04\n..............................................................................\nරුපියල් 5000ක දීමනාවක් ලබාදෙන ඉල්ලා අනාරක්ෂිත දුම්රිය හරස් මාර්ග ගේට්ටු මුරකරුවන් ආරම්භ කළ වර්ජනය අද හතරවන දිනටත් ක්‍රියාත්මකයි.\nපසුගිය 31 වනදා උදෑසන හයේ සිට මොවුන් වර්ජන ක්‍රියාමාර්ගයකට යොමුවුණේ තම ඉල්ලීම් සම්බන්ධයෙන් බලධාරීන් තවමත් අවධානය යොමු කර නොමැති බවට චෝදනා කරමින්.",
       "URL": "https://www.hirunews.lk/139700/update-උද්ඝෝෂණයක්-නිසා-අනුරාධපුර-මැදවච්චිය-දුම්රිය-හරස්-මාර්ගය-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4938"
}