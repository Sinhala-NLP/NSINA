{
       "Source": "hirunews",
       "Timestamp": "Sunday, 11 February 2018 - 18:27",
       "Headline": "අතර මඟදී ජීවිතයක් අහිමි කළ ආරවුල",
       "News Content": "පොලිස් හදිසි ඇමතුම් අංකයට ලද තොරතුරකට අනුව මහර, නුගේගොඩ, කඩවත ප්‍රදේශයේ මාර්ගයක වැටී සිටි පුද්ගලයෙකු පොලිසිය විසින් අද (11) සොයාගෙන තිබෙනවා.\nතුවාල ලැබූ පුද්ගලයා රෝහල් ගත කිරීමේදී මියගොස් සිටි බවයි පොලිසිය පවසන්නේ.\nමියගිය පුද්ගලයා ගනේමුල්ල, කොස්සින්න ප්‍රදේශයේ පදිංචි වයස අවුරුදු 46ක තැනැත්තෙක් බවයි වාර්තා වන්නේ.\nමරණකරු වෑන් රථයකින් පැමිණෙමින් සිටියදී මෙම අපරාධය සිදුව ඇති බවට අනාවරණය වී තිබෙනවා.\nඝාතනය සම්බන්ධයෙන් එක් සැකකාරියක් සහ සැකකරුවන් තිදෙනෙකු අත්අඩංගුවට ගෙන ඇති බවයි පොලිසිය පවසන්නේ.\nපොලිසිය වැඩිදුරටත් පවසන්නේ පුද්ගලික ආරවුලක් මත මෙම ඝාතනය සිදුව ඇති බවයි.\nමියගිය පුද්ගලයාගේ මෘත ශරීරය රාගම රෝහලේ තැන්පත් කර ඇති අතර රාගම පොලිසිය වැඩිදුර විමර්ශන කටයුතු සිදුකරනු ලබනවා.",
       "URL": "https://www.hirunews.lk/183427/අතර-මඟදී-ජීවිතයක්-අහිමි-කළ-ආරවුල",
       "Category": "Local News",
       "Parent URL": "https://www.hirunews.lk/local-news.php?pageID=4084"
}