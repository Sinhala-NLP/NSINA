{
       "Source": "hirunews",
       "Timestamp": "Saturday, 25 December 2021 - 13:11",
       "Headline": "ඉන්ධන මිලට එරෙහිව සජබ පන්දම් විරෝධතාවක (වීඩියෝ)",
       "News Content": "ඉන්ධන මිල ඉහළ නැංවීමත් සමග තමන් දැඩි අසීරුතාවයට පත්ව සිටින බවට දිවයිනේ විවිධ ප්‍රදේශවල ජනතාව චෝදනා නගනවා.\nමෑතක සිට සිදු වූ ගෑස් අනතුරු සමග ජනතාව භූමිතෙල් උඳුන් භාවිතයට යොමු වූ අතර ඒ අනුව වෙළඳපොලේ භූමිතෙල් උඳුන් වල හිඟයක් ද පවතින බවටයි වාර්තා වුණේ.\nකෙසේ නමුත් ඉන්ධන මිල ඉහළ නැංවීමේදී භූමිතෙල් මිලද ලීටරයකට රුපියල් 10 කින් ඉහළ නංවා තිබෙනවා.\nඑමෙන්ම ඊයේ සහ අදත් ඉන්ධනහල්වල භූමිතෙල් මිලදී ගැනීම සඳහා දිගු පෝලිම් පැවති බවයි හිරු වාර්තාකරුවන් සඳහන් කළේ.\nඉන්ධන ඇතුළු අත්‍යවශ්‍ය භාණ්ඩ මිල ඉහළ යාමට විරෝධය පල කරමින් සමගි ජනබලවේගයේ පාක්ෂිකයින් පන්දම් දල්වාගෙන ඊයේ (24) රාත්‍රියේ ප්‍රදේශ කිහිපයකම විරෝධතාවයේ නිරත වූ බවයි අප වාර්තාකරුවන් සඳහන් කළේ.",
       "URL": "https://www.hirunews.lk/292091/ඉන්ධන-මිලට-එරෙහිව-සජබ-පන්දම්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1471"
}