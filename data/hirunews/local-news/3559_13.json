{
       "Source": "hirunews",
       "Timestamp": "Saturday, 12 January 2019 - 12:58",
       "Headline": "හලාවත කලපුවේ අතුරුදන් වූ ධීවරයෙකුගේ සිරුරක් සොයා ගැනේ",
       "News Content": "හලාවත කලපුවේ මසුන් මැරීමට ගොස් අතුරුදන්ව සිටි ධීවරයෙකුගේ මළ සිරුරක් අද පෙරවරුවේ සොයාගෙන තිබෙනවා.\nපොලීසිය සහ නාවික හමුදාව එක්ව සිදුකළ මෙහෙයුමකදී මෙම සිරුර සොයා ගත් බවයි පොලීසිය සඳහන් කළේ.\nහලාවත - වැලිහේන ප්‍රදේශයේ පදිංචි 59 හැවිරිදි එම පුද්ගලයා ඊයේ පෙරවරුවේ මසුන් මැරීම සඳහා කලපුවට ගොස් තිබූ අතර, පසුව ඔහු අතුරුදන්ව තිබුණා.\nඅනතුරුව ඥාතීන් පොලීසියට සිදුකළ පැමිණිල්ලකට අනුවයි ඔහුගේ මෘත ශරීරය අද මෙලෙස සොයා ගෙන ඇත්තේ.",
       "URL": "https://www.hirunews.lk/208050/හලාවත-කලපුවේ-අතුරුදන්-වූ-ධීවරයෙකුගේ-සිරුරක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3559"
}