{
       "Source": "hirunews",
       "Timestamp": "Saturday, 28 May 2022 - 14:03",
       "Headline": "පොහොර මාෆියාවට අධිකරණයෙන් නියෝගයක් (වීඩියෝ)",
       "News Content": "කර්මාන්ත කටයුතු සඳහා යොදන යූරියා, පොහොර ලෙස විකිණීමේ ජාවරමක් සම්බන්ධයෙන් අප පසුගියදා හිරු සී. අයි. ඒ. හරහා තොරතුරු\nඅණාවරණය කළා.\nඒ අනුව අදාළ යූරියා, පොහොර ලෙස යෙදීම සුදුසු ද යන්න වහාම සොයා බලන ලෙස කුරුණෑගල මහේස්ත්‍රාත් අධිකරණය නියෝග කර තිබෙනවා.\nඒ, එම නඩුව කැඳවූ අවස්ථාවේදීයි.\nකර්මාන්ත සඳහා පමණක් භාවිත කරන, වගාව සඳහා නුසුදුසු යුරියා මිටි තොගයක් තොරතුරු මකා දමා වෙළෙඳපළට යැවීමේ ජාවාරමක් පසුපස හිරු සී.අයි.ඒ.කණ්ඩායම හඹා ගියා.\nඑහිදී හෙළිවුනේ කුරුණෑගල - වැල්ලව ප්‍රදේශයේ ගබඩාවකදී තිනර් යොදා යුරියා උරවල තොරතුරු වෙනස් කර ප්‍රවාහනය සඳහා සුදානම් කරන බවයි.\nහිරු සී.අයි.ඒ. කළ දැනුම්දීම මත මෙම පොහොර මාෆියාව වැටලීමට කුරුණෑගල පොහොර ලේකම් කාර්යාලයේ නිලධාරීන් සහ පාරිභෝගික කටයුතු පිළිබඳ අධිකාරියේ නිලධාරීන් පැමිණියා.\nඒ අනුව එම නිලධාරීන් මෙම මහා පොහොර මාෆියාව සම්බන්ධයෙන් කුරුණෑහගල මහේස්ත්‍රාත් අධිකරණයට කරුණු වාර්තා කර තිබෙනවා.\nඑහිදී මහේස්ත්‍රාත්වරයා සැකකරුවන්ට රුපියල් 50,000ක දඩයක් නියම කර තිබෙනවා.",
       "URL": "https://www.hirunews.lk/305525/පොහොර-මාෆියාවට-අධිකරණයෙන්-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1137"
}