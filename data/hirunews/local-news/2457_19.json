{
       "Source": "hirunews",
       "Timestamp": "Sunday, 13 September 2020 - 15:36",
       "Headline": "මඩකලපුවේ ජනතාව බිය වැද්දූ ධනූගේ කල්ලියේ තවත් දෙදෙනෙකු අත්අඩංගුවට (වීඩියෝ)",
       "News Content": "මඩකලපුව ප්‍රදේශයේ ජනතාව බිය වද්දමින් විවිධ ප්‍රචන්ඩ ක්‍රියා සිදුකළ ධනුරාජ් හෙවත් ධනූගේ කල්ලියේ තවත් දෙදෙනෙකු පොලිසිය අත්අඩංගුවට ගෙන තිබෙනවා.\nමීට පෙර මෙම  කල්ලියේ නායක ධනූ අත්බෝම්බයක් සමඟ අත්අඩංගුවට ගෙන තිබූ අතර ඔහු මේ වනවිට රක්ෂිත බන්ධනාගාර ගතවයි පසුවන්නේ.\nපොලීසිය සඳහන් කලේ මොහුගෙන් අනාවරණය කරගත් තොරතුරුවලට අනුව තවත් දෙදෙනෙකු ඊයේ මෙලෙස අත්අඩංගුවට ගෙන ඇති බවයි.\nමඩකලපුව - මාන්කේනි හා ඌරනී යන ප්‍රදේශවල ජනතාව බියට පත් කරමින් විවිධ ප්‍රචන්ඩ ක්‍රියාවල මොවුන් නිරත වූ බවට පොලීසියට පැමිණිලි ලැබී තිබුණා.",
       "URL": "https://www.hirunews.lk/250109/මඩකලපුවේ-ජනතාව-බිය-වැද්දූ-ධනූගේ-කල්ලියේ-තවත්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}