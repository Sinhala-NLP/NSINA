{
       "Source": "hirunews",
       "Timestamp": "Tuesday, 16 March 2021 - 13:37",
       "Headline": "වාහන නිෂ්පාදන ක්ෂේත්‍රයෙන් මෙරට නාමය ලොවපුරා ප්‍රචලිත කළ හැකි බව අගමැති කියයි (වීඩියෝ)",
       "News Content": "වාහන නිෂ්පාදන ක්ෂේත්‍රය තුළින්ද මෙරට නාමය ලොවපුරා ප්‍රචලිත කිරීමට හැකිවනු ඇතැයි අග්‍රාමාත්‍ය මහින්ද රාජපක්ෂ පවසනවා.\nවාහන නිෂ්පාදනය, එකලස් කිරීම සහ උපාංග නිෂ්පාදනයට අදාළ සම්මත මෙහෙයුම් පටිපාටිය එළිදැකීමේ අවස්ථාවට එක්වෙමින් අග්‍රාමාත්‍යවරයා මේ බව සඳහන් කළා.\nමෙරට කළ වාහන නිෂ්පාදනය, වාහන එකලස් කිරීම සහ වාහන උපාංග නිපදවීම පිළිබඳ සම්මත මෙහෙයුම් පටිපාටිය එළිදැක්විමේ උත්සවය ඊයේ (15) අග්‍රාමාත්‍ය මහින්ද රාජපක්ෂගේ ප්‍රධානත්වයෙන් කොළඹ දී පැවැත්වුණා.\nඅදාළ 'සම්මත මෙහෙයුම් පටිපාටි සංග්‍රහය' ග්‍රන්ථය කර්මාන්ත අමාත්‍ය විමල් වීරවංශ විසින් අග්‍රාමාත්‍ය මහින්ද රාජපක්ෂ වෙත පිළිගන්වනු ලැබුවා.",
       "URL": "https://www.hirunews.lk/265493/වාහන-නිෂ්පාදන-ක්ෂේත්‍රයෙන්-මෙරට-නාමය-ලොවපුරා-ප්‍රචලිත-කළ-හැකි-බව-අගමැති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2085"
}