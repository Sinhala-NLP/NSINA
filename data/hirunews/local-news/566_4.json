{
       "Source": "hirunews",
       "Timestamp": "Wednesday, 01 February 2023 - 13:15",
       "Headline": "ඉල්ලා අස් වූ බව කියවුණු චාල්ස් ගැසට්ටුවකට අස්සන් තබයි",
       "News Content": "මැතිවරණ කොමිසමේ සාමාජිකාවක වන පී.එස්.එම්. චාල්ස්, ඉල්ලා අස් වී නොමැති බව වාර්තා වනවා.\nඒ බව තහවුරු වී ඇත්තේ, කොමිසම විසින් පසුගිය දා ගැසට් කිරීම සඳහා රජයේ මුද්‍රණාලයට යවන ලද ගැසට්ටුවකට ඇය අත්සන් තැබීම හේතුවෙන්.\nමැතිවරණ කොමිසමේ සාමාජිකාවක වන පී.එස්.එම්. චාල්ස් කොමිසමේ රාජකාරිවලින් ඉල්ලා අස්වූ බව පසුගිය 25 වනදා වාර්තා වුණා.\nජනාධිපති කාර්යාලය ආරංචි මාර්ග ප්‍රකාශ කළේ, ඇයගේ ඉල්ලා අස්වීමේ ලිපිය ජනාධිපතිරවයා ලැබී ඇති බවයි.\nඑවන් පසුබිමකයි පළාත් පාලන ඡන්ද විමසීමට අදාළ ගැසට් නිවේදනයකට ඇය මෙලෙස අත්සන් තබා ඇත්තේ.\nඅප කළ විමසීමකදී මැතිවරණ කොමිසමේ සභාපති නීතිඥ නිමල් පුංචිහේවා තහවුරු කළේ තරුණ ඡන්ද සම්බන්ධ තොරතුරු ඇතුළත් අදාළ ගැසට් නිවේදනයට පී.එස්.එම්. චාල්ස් ද මෙලෙස අත්සන් තැබූ බවයි.\nමේ අතර, කොමිෂන් සභා 9ක් සඳහා සුදුසුකම් සපුරාලන තැනැත්තන්ගේ අයදුම්පත් කැඳවීමේ නිවේදනය පුවත්පත් හරහා අද (01) ප්‍රසිද්ධියට පත් කර තිබෙනවා.\nඒ අනුව මැතිවරණ, රාජ්‍ය සේවා,පොලිස්, විගණන සේවා, මානව හිමිකම්, අල්ලස් හෝ දූෂණ චෝදනා විමර්ශන, මුදල්, සීමා නිර්ණය සහ ජාතික ප්‍රසම්පාදන යන කොමිෂන් සභාවල සාමාජිකයින් සඳහා අයදුම්පත් කැඳවා තිබෙනවා. මෙලෙස අයදුම්පත් කැඳවන අවසන් දිනය මේ මස 15 වනදායි.",
       "URL": "https://www.hirunews.lk/326386/ඉල්ලා-අස්-වූ-බව-කියවුණු-චාල්ස්-ගැසට්ටුවකට-අස්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=566"
}