{
       "Source": "hirunews",
       "Timestamp": "Thursday, 13 October 2016 - 17:07",
       "Headline": "මුදල් ඇමතිගෙන් රහස් පොලිසියට පැමිණිල්ලක්",
       "News Content": "තම නමින් ව්‍යාජ ෆේස්බුක් සහ ට්විටර් ගිණුම් පවත්වාගෙන යන බවට වාර්තා වී ඇති අතර ඒ සම්බන්ධයෙන් අපරාධ පරීක්ෂණ දෙපාර්තමේන්තුවට පැමිණිලි කර ඇති බව මුදල් අමාත්‍ය රවී කරුණානායක පවසනවා.\nමෙලෙස පවත්වාගෙන යන ව්‍යාජ ෆේස්බුක් සහ ට්ටිටර් ගිණුම් මගින් සම්මුතිවාදී රජයේ පැවැත්මට සහ ශ්‍රී ලංකාවේ විවිධ ජාතීන් අතර සහජීවනයට හානි වන අයුරින් මත පළ වී ඇති බවයි මුදල් අමාත්‍යාංශය නිකුත් කළ නිවේදනයක සදහන් වන්නේ.\nඒ අනුව අදාළ පැමිණිල්ල අපරාධ පරීක්ෂණ දෙපාර්තමේන්තුවට හා ශ්‍රී ලංකාවේ සයිබර් අවකාශයේ ආරක්ෂාව පිළිබදව කටයුතු කරන ජාතික මධ්‍යස්ථානය වන සර්ට් වෙතද සිදුකළ බව එම නිවේදනයේ සදහන්.",
       "URL": "https://www.hirunews.lk/145141/මුදල්-ඇමතිගෙන්-රහස්-පොලිසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4839"
}