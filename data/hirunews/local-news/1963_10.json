{
       "Source": "hirunews",
       "Timestamp": "Monday, 10 May 2021 - 15:24",
       "Headline": "මාලදිවයින මැයි 9 වනදා  සිට බලපැවැත්වෙන පරිදි සංචරණ සීමා දැඩි කරයි",
       "News Content": "ශ්‍රී ලංකාව ඇතුළු දකුණු ආසියාතික රටවලින් පැමිණෙන සංචාරකයන්ට කොරෝනා වසංගතය හේතුවෙන් පැනවුණු සීමාවන් දැඩි කිරීමට මාලදිවයින තීරණය කර තිබෙනවා.\nඒ කලාපයේ රටවල කොරෝනා ආසාදිතයින් සංඛ්‍යාව කැපී පෙනෙන ලෙස ඉහළ යාම හේතුවෙන්.\nඇෆ්ගනිස්ථානය, බංග්ලාදේශය, භූතානය, ඉන්දියාව, නේපාලය, පාකිස්ථානය සහ ශ්‍රී ලංකාව යන රටවල් සඳහා අදාළ නව සීමාවන් ඊයේ දිනයේ සිට ක්‍රියාත්මකයි.\nඒ අනුව, ශ්‍රී ලාංකිකයන් ඇතුළු දකුණු ආසියාතික සංචාරකයන්ට මාලදිවයිනේ ජනාකීර්ණ දිවයින් වල හෝටල් සහ ලැගුම්හල්වල නවාතැන් ගැනීමට නොහැකිවනු ඇති.\nඑමෙන්ම, මාලදිවයිනේ සේවා බලපත්‍ර හිමි දකුණු ආසියාතිකයන්ට ද එරටට පැමිණීම තාවකාලිකව තහනම් වනවා.",
       "URL": "https://www.hirunews.lk/270964/මාලදිවයින-මැයි-9-වනදා-සිට-බලපැවැත්වෙන-පරිදි-සංචරණ-සීමා-දැඩි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1963"
}