{
       "Source": "hirunews",
       "Timestamp": "Sunday, 17 September 2017 - 13:46",
       "Headline": "ඇමතිකමෙන් ඉවත් කළ අරුන්දික ඒකාබද්ධයේ අසුන් ගනී (ඡායාරූප)",
       "News Content": "විපක්ෂය නියෝජනය කරමින් පවතින රජය පෙරළීමට කටයුතු කරන බව හිටපු නියෝජ්‍ය අමාත්‍ය අරුන්දික ප්‍රනාන්දු ප්‍රකාශ කළා.\nඔහු මේ බව කියා සිටියේ නියෝජ්‍ය අමාත්‍ය ධුරයෙන් ඉවත් කළ පසු ප්‍රථම වරට අද ඒකාබද්ධ විපක්ෂය කැඳවා තිබූ මාධ්‍ය හමුවේ  අසුන් ගනිමින්.\nනියෝජ්‍ය අමාත්‍ය රන්ජන් රාමනායකගේ හැසිරීම සම්බන්ධයෙන්ද මෙහිදී හිටපු නියෝජ්‍ය අමාත්‍ය අරුන්දික ප්‍රනාන්දු විවේචනයක් එල්ල කළා.\nඑහිදී ඔහු කියා සිටියේ භික්ෂූන් වහන්සේලා සම්බන්ධයෙන් නියෝජ්‍ය අමාත්‍ය රන්ජන් රාමනායක සිදුකළ ප්‍රකාශය දැඩි ලෙස හෙළා දකින බවයි.\nමෙම මාධ්‍ය හමුවට ඒකාබද්ධ විපක්ෂය නියෝජනය කරමින් බන්දුල ගුණවර්ධන සහ සනත් නිශාන්ත යන පාර්ලිමේන්තු මන්ත්‍රීවරුන් මෙන්ම රාජ්‍ය අමාත්‍ය ධුරයෙන් ඉවත්වූ පියංකර ජයරත්නද එක්ව සිටියා.",
       "URL": "https://www.hirunews.lk/171120/ඇමතිකමෙන්-ඉවත්-කළ-අරුන්දික-ඒකාබද්ධයේ-අසුන්-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4318"
}