{
       "Source": "hirunews",
       "Timestamp": "Friday, 10 December 2021 - 8:00",
       "Headline": "අද සිට 30ට වැඩි සියලු දෙනාට බූස්ටර් එන්නත (වීඩියෝ)",
       "News Content": "දිවයින පුරා අවුරුදු 30ට වැඩි පුද්ගලයන් හට අද  සිට කොරෝනා බූස්ටර් එන්නත් මාත්‍රාව ලබා දීම ආරම්භ කෙරෙනවා.\nසෞඛ්‍ය අමාත්‍යාංශය ඊයේ එම තීරණයට එළඹි අතර, ඇස්ට්‍රාසෙනෙකා සහ සයිනොෆාම් යන එන්නත් මාත්‍රා 2ම ලබා ගෙන මාස 3 ඉක්ම වූ පුද්ගලයින් හට එලෙස බූස්ටර් මාත්‍රා එන්නත ලබා දීමට නියමිතයි.\nමේ අතර ඊයේ දිනයේදීත් තවත් කොරෝනා ආසාදිතයින් 744ක් මෙරටින් වාර්තා වීමත් සමඟ සමස්ත කොරෝනා ආසාදිත සංඛ්‍යාව ද 570,672 දක්වා ඉහළ ගියා.\nඑමෙන්ම තවත් කොරෝනා මරණ 22ක් මෙරටින් වාර්තා වීමත් සමග මරණ සංඛ්‍යාවද 14,555 දක්වා ඉහළ ගිය බවයි වසංගත රෝග විද්‍යා අංශය සඳහන් කළේ.",
       "URL": "https://www.hirunews.lk/290560/අද-සිට-30ට-වැඩි-සියලු-දෙනාට-බූස්ටර්-එන්නත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1505"
}