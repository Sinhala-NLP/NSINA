{
       "Source": "hirunews",
       "Timestamp": "Monday, 23 April 2018 - 7:49",
       "Headline": "මාස අටේ කිරිකැටියා සමඟ පියෙකු දුම්රියට පනී",
       "News Content": "කුරුණෑගල - වැල්ලව - පල්ලෙකොටුව ප්‍රදේශයේදී පියෙකු මාස 08ක් වයසැති පුත්‍රයා රැගෙන දුම්රියට පැන සියදිවි හානිකර ගනු ලැබුවේ සිය බිරිඳ සමඟ ඇති කරගත් පවුල් ආරවුලක් හේතුවෙන්.\nකන්කසන්තුරේ සිට මාතර බලා ධාවනය වූ සීඝ්‍රගාමී දුම්රියට පැන මෙලෙස සියදිවි හානිකරගත් පියා කුරුණෑගල ප්‍රදේශයේ පදිංචි 30 හැවිරිදි පුද්ගලයෙක් වන අතර ඔහු වෘත්තියෙන් පෙදරේරුවෙක්.\nමොහු සිය දෙවන බිරිඳ සමඟ ජීවත්ව ඇති අතර, සිය දිවි හානි කර ගැනීමට පෙර බීමත්ව පැමිණ ඇය සමඟ ආරවුලක් ඇති කරගෙන ඇත්තේ ඊයේ (22) අලූයම් කාලයේදියි.\nපසුව මේ පිළිබඳව බිරිඳ වැල්ලව පොලීසියට එදින පෙරවරු 6 ට පමණ පැමිණිලි කර තිබුණා.\nඒ සම්බන්ධයෙන් පොලිසිය නිසි ක්‍රියාමාර්ගයක් නොගත් බවයි මිය ගිය පුද්ගලයාගේ මව සඳහන් කළේ.\nකෙසේ නමුත්, සමාජයේ ගැටළුවලට සිය දිවි හානි කර ගැනීමෙන් විසඳුම් ලබා ගත නොහැකි බවයි මානසික රෝග විශේෂඳ වෛද්‍ය රූමී රුබන් හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/189011/මාස-අටේ-කිරිකැටියා-සමඟ-පියෙකු-දුම්රියට-පනී",
       "Category": "Local News",
       "Parent URL": "https://www.hirunews.lk/local-news.php?pageID=3978"
}