{
       "Source": "hirunews",
       "Timestamp": "Tuesday, 15 February 2022 - 21:17",
       "Headline": "අනුරාධපුර - ඕමන්තේ අතර දුම්රිය ධාවනය මාස 05කට නැවතෙයි",
       "News Content": "මාර්තු 18 වනදා සිට ක්‍රියාත්මක වන පරිදි දුම්රිය ආසන වෙන්කර ගැනීමෙන් පසු එම වෙන් කළ ප්‍රවේශපත්‍ර අවලංගු කිරීමේදී අය කරන ගාස්තුව සියයට 25 කින් ඉහළ නංවා ඇති බව දුම්රිය ස්ථානාධිපති සංගමය පවසනවා.\nඑම සංගමය ප්‍රකාශ කළේ, එවන් අවස්ථාවක මෙතෙක් අයකල ප්‍රවේශපත්‍ර ගාස්තුවෙන් සියයට 25ක ගාස්තුව සියයට 50ක් දක්වා ඉහළ නංවා ඇති බවයි.\nමේ අතර, මහව - ඕමන්තේ දුම්රිය මාර්ගය ප්‍රතිසංස්කරණය හේතුවෙන් මාර්තු 05 වැනිදා සිට ක්‍රියාත්මක වන පරිදි අනුරාධපුර සිට වව්නියාව දක්වා දුම්රිය ධාවන කටයුතු මාස 5 ක කාලයකට නතර කෙරෙන බවට දැනුම් දී ඇති බවද දුම්රිය ස්ථානාධිපති සංගමය ප්‍රකාශ කළා.\nඑහි සභාපති සුමේධ සෝමරත්න කියා සිටියේ, අදාළ ප්‍රතිසංස්කරණය හේතුවෙන් මඟීන් දැඩි අපහසුතාවයකට පත් වනු ඇති බවයි.\nමේ සම්බන්ධයෙන් අප දුම්රිය සාමාන්‍යාධිකාරි ධම්මික ජයසුන්දරගෙන් විමසීමක් කළ අතර ඔහු කියා සිටියේ, එම කොටසේ දුම්රිය ධාවනය අත්හිටුවන අතර, අතරමැදි කොටස තුළ බස් රථ යොදවා මගීන් ප්‍රවාහනය කිරීමට සැලසුම් කර ඇති බවයි.",
       "URL": "https://www.hirunews.lk/297126/අනුරාධපුර-ඕමන්තේ-අතර-දුම්රිය-ධාවනය-මාස-05කට-නැවතෙයි",
       "Category": "Local News",
       "Parent URL": "https://www.hirunews.lk/local-news.php?pageID=1354"
}