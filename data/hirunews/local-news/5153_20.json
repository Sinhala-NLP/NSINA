{
       "Source": "hirunews",
       "Timestamp": "Thursday, 25 February 2016 - 10:26",
       "Headline": "පොලිස් ස්ථානාධිපතිවරුන් 9 කට ස්ථාන මාරු",
       "News Content": "සේවා අවශ්‍යතා මත පොලිස් ස්ථානාධිපතිවරුන් 9 දෙනෙකුට ස්ථාන මාරු ලබාදී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පුස්සැල්ලාව පොලිස් ස්ථානාධිපතිවරයා දෙමටගොඩ අපරාධ අංශයටත්, ජාඇල ස්ථානාධිපතිවරයා පුස්සැල්ලාව පොලිස් ස්ථානයට මාරු කර යවා ඇති බවයි.\nඑමෙන්ම කන්කසන්තුරේ පොලිස් මුලස්ථානයේ ප්‍රධාන පොලිස් පරීක්ෂකවරයා ජාඇල පොලිස් ස්ථානයට මාරුකර යවා තිබෙනවා.\nමේ අතර හලාවත කොට්ඨාශයේ ප්‍රධාන පොලිස් පරීක්ෂක කන්කසන්තුරයටත්, නවගමුව පොලිස් ස්ථානාධිපතිවරයා කොළඹ දිසාවටත්, මාරුකර යවා ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nයාපනය ස්ථානාධිපතිවරයා ඉලාවලේ පොලිස් ස්ථානයටත්, කිරිඇල්ල ස්ථානාධිපතිවරයා කොළඹ දිසාවටත්, මීගමුව ස්ථානාධිපතිවරයා කිරිඇල්ල පොලිස් ස්ථානයටත් මාරුකර යවා තිබෙනවා.\nමේ අතර අද  සිට පොලීසියට නව ස්ථාන මාරුවීම් ප්‍රතිපත්තියක් ක්‍රියාත්මක වන බවයි පොලිස් කොමිසම සඳහන් කළේ.\nඊට අනුමැතිය ලබාදීමට පොලිස් කොමිසම කටයුතු කර තිබෙනවා.",
       "URL": "https://www.hirunews.lk/127110/පොලිස්-ස්ථානාධිපතිවරුන්-9-කට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=5153"
}