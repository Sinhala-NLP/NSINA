{
       "Source": "hirunews",
       "Timestamp": "Monday, 16 January 2023 - 15:01",
       "Headline": "නේපාල ගුවන් අනතුරෙන් මිය ගිය පිරිස 69 දක්වා ඉහළට",
       "News Content": "UPDATED 2023-01-16 08.40 PM\nනේපාලයේ පොකාරා ගුවන්තොටුපළේ සිදු වූ අනතුරෙන් මේ වන විට ජිවිතක්ෂයට පත්වූ පුද්ගලයින් සංඛ්‍යාව 69 දක්වා ඉහළ ගොස් තිබෙනවා.\nකත්මන්ඩු සිට පොකාරා ගුවන්තොටුපළ දක්වා පැමිණි ගුවන්යානයකු යි මෙලෙස අනතුරට පත්වුණේ.\nඑම අවස්ථාවේ ගුවන්යානයේ 72 දෙනෙකු සිට ඇති අතර ඉන් තුන්දෙනෙකුගේ සිරුරු මේ දක්වා සොයාගෙන නැහැ.\nඔවුන්ගේ සිරුරු ගුවන් යානය කඩාවැටීමත් සමඟ ඇති වූ ගින්නෙන් පිළිස්සී ඇති බවට සැක කරනවා.\n-------------------------------------------------------------\nනේපාලයේ දී ඊයේ (15) අනතුරට ලක් වූ යෙටී ගුවන් සේවයට අයත් යානයේ අවසන් තත්ත්පර කිහිපයේ සටහන් රූගත කෙරුණු ජංගම දුරකථනයක් සුන්බුන් අතර තිබී හමු ව ඇති බව NDTV ඉන්දීය වෙබ් අඩවිය පවසනවා.\nඑහි දී එක් මඟියකු මෙම අවසන් තත්ත්පර කිහිපය සජීවී ව ෆේස්බුක් සමාජ ජාලයට මුදා හැර තිබූ අතර, ඔහු එය රූගත කිරීම ආරම්භ කරන අවස්ථාවේ යානය පොක්රා ගුවන් තොටුපළට බැස්සවීමට සූදානම් වන ආකාරය සහ එහි සිටි මඟින් ප්‍රීතියෙන් පසු වන බව පෙන්නුම් කරනවා.\nකෙසේ වුව ද නිමේෂයකින් ගුවන් යානය කරකැවෙන්නට ගන්නා අතර, මහ හඬක් නංවමින් ගිනි ජාලාවක් බවට පත්වන අයුරු ද මෙම හානියට පත් නො වූ ජංගම දුරකථනයේ සටහන් ව තිබෙනවා.\nමෙම ජංගම දුරකථන වඩියෝ පටය දිවි ගලවා ගැනීමේ මෙහෙයුම්වලට සම්බන්ධ ආරක්ෂක අංශ ප්‍රධානියකු සිය හිතවත් නේපාල දේශපාලකයකු වෙත ලබා දීමෙන් අනතුරු ව එය ඉන්දීය මාධ්‍ය වෙත විසින් වාර්තා කර ඇති බව යි වාර්තා වන්නේ.\nඑන්ජින් දෙකක් සහිත ATR 72 නම් මෙම ගුවන් යානය නේපාලයේ කත්මන්ඩු නුවර සිට පොක්රා බලා ගමන් කළ අතර, එහි මඟීන් 72ක් ගමන් කළ බව සඳහන්.\nමේ වන විට ඔවුන්ගෙන් 68 දෙනකුගේ සිරුරු සොයාගෙන ඇති අතර, තවත් සිවු දෙනකුගේ සිරුරු හමු ව නැති බවත් වාර්තා වනවා.\nIndian Passenger Shot Last Moments Of Nepal Plane Before It Crashed.\n#Nepal\n#NepalPlaneCrashVideo\n#NepalPlaneCrash\n#Nepalcrash\n#Trendingvideos\n#Viral\npic.twitter.com/BmV035pU8s\n— Backchod Indian (@IndianBackchod)\nJanuary 16, 2023",
       "URL": "https://www.hirunews.lk/325186/නේපාල-ගුවන්-අනතුරෙන්-මිය-ගිය-පිරිස-69-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=598"
}