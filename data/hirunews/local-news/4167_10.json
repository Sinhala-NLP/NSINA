{
       "Source": "hirunews",
       "Timestamp": "Monday, 18 December 2017 - 13:14",
       "Headline": "මලයාසියානු අග්‍රාමාත්‍යවරයා ජනපති හමුවෙයි",
       "News Content": "දිවයිනට පැමිණ සිටින මලයාසියානු අග්‍රාමාත්‍ය නජීබ් රසාක් සහ ජනාධිපති මෛත්‍රීපාල සිරිසේන අතර නිල හමුව ජනාධිපති කාර්යාලයේදී අද පෙවරුවේදී සිදුවණා.\nඑහිදී මලයාසියානු අග්‍රාමාත්‍යවරයා පිළිගැනීම සඳහා විශේෂ උත්සවයක්ද සංවිධාන කර තිබූ අතර, ආචාර වෙඩි මුර 21 ක් සහිතව මලයාසියානු අග්‍රාමාත්‍යවරයා පිළිගත් බවයි ජනාධිපති මාධ්‍ය ඒකකය ප්‍රකාශ කළේ.\nජනාධිපති මෛත්‍රීපාල සිරිසේනගේ ආරාධනයකට අනුවයි තුන්දින නිල සංචාරයක් සඳහා මලයාසියානු අග්‍රාමාත්‍ය නජීබ් රසාක් ඊයේ දිවයිනට පැමිණියේ ශ්‍රී ලංකාව සහ මලයාසියාව අතර රාජ්‍ය තාන්ත්‍රික සබඳතා ආරම්භ කර වසර 60 ක් සැපිරීම නිමිත්තෙන්.\nමේ වනවිට ජනාධිපතිවරයා සහ මලයාසියානු අග්‍රාමාත්‍යවරයා අතර නිල සාකච්ඡා ආරම්භ වී ඇති අතර, අනතුරුව විද්‍යා - තාක්ෂණ, ජෛව ආර්ථික සංවර්ධන සහයෝගිතාව සහ රාජ්‍ය තාන්ත්‍රික නිළධාරීන් පුහුණු කිරීමට අදාලව ගිවිසුම් 03 කට ද අත්සන් තැබීමට නියමිත බවයි ජනාධිපති මාධ්‍ය ඒකකය සඳහන් කළේ.\nඑමෙන්ම මලයාසියානු අග්‍රාමාත්‍යවරයා, අද පස්වරුවේ අග්‍රාමාත්‍ය රනිල් වික්‍රමසිංහ මුණ ගැසීමටද නියමිතව තිබෙනවා.",
       "URL": "https://www.hirunews.lk/178675/මලයාසියානු-අග්‍රාමාත්‍යවරයා-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4167"
}