{
       "Source": "hirunews",
       "Timestamp": "Wednesday, 19 January 2022 - 13:25",
       "Headline": "යාපනයේ සුළඟකින් නිවාස 15කට හානි",
       "News Content": "යාපනය අර්ධද්වීපයේ ප්‍රදේශ කිහිපයක් හරහා අද අලුයම හමා ගිය තද සුළඟකින් නිවාස 15කට පමණ හානි සිදුව තිබෙනවා.\nආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි සඳහන් කළේ, එම නිවාසවල වටිනාකම තක්සේරු කර ඉදිරියේ දී වන්දි ලබා දීමට කටයුතු කරන බවයි.\nමේ හේතුවෙන් ගස් කඩා වැටීම නිසා ප්‍රදේශ කිහිපයකට විදුලිබල සැපයුම ද ඇණහිට තිබෙනවා.\nමේ අතර, වාකරේ - කායන්කේනි - යානික්කල් ප්‍රදේශයෙන් ධීවර කටයුතු සඳහා මුහුදු ගොස් අතුරුදන්ව සිටි පියාගේ සහ පුත්‍රයාගේ සිරුරු කායන්කේනී වෙරළ තීරයට ගොඩ ගසා තිබිය දී සොයාගෙන තිබෙනවා.\nපොලීසිය සඳහන් කළේ එය දියේ ගිලී සිදුවූ මරණයක් බවට මරණ පරීක්ෂණ වාර්තාව මගින් අනාවරණය වී ඇති බවයි.\nමෙලෙස මිය ගොස් ඇත්තේ, මානික්කේනි ප්‍රදේශයේ පදිංචි 56 හැවිරිදි පියෙකු සහ 21 හැවිරිදි ඔහුගේ පුත්‍රයා යි.",
       "URL": "https://www.hirunews.lk/294443/යාපනයේ-සුළඟකින්-නිවාස-15කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=1415"
}