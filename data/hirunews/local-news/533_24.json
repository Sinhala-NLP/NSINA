{
       "Source": "hirunews",
       "Timestamp": "Wednesday, 15 February 2023 - 17:53",
       "Headline": "රුපියල් මිලියන 13ක මත්ද්‍රව්‍ය පාර්සල් 15ක් මධ්‍යම තැපැල් හුවමාරුවේ දී අත් අඩංගුවට",
       "News Content": "ශ්‍රී ලංකා රේගු මත්ද්‍රව්‍ය පාලන අංශයේ නිලධාරීන් විසින් මධ්‍යම තැපැල් හුවමාරුව තුළ සිදු කරන ආවේක්ෂණ රාජකාරිවල දී මත්ද්‍රව්‍ය සහිත පාර්සල් 15ක් අත් අඩංගුවට ගෙන තිබෙනවා.\nමෙම පාර්සල් ජර්මනිය, එංගලන්තය, කැනඩාව හා ස්පාඤ්ඤ සිට කොළඹ, පානදුර,බොරලැස්ගමුව,පාදුක්ක හා පිලියන්දල යන ප්‍රදේශවල පදිංචි පුද්ගලයන් වෙත එවා තිබුණු බව යි වාර්තා වන්නේ.\nකෙසේ වෙතත් පසු ව සොයා බැලීමේ දී මේවා ව්‍යාජ ලිපිනයන් බවට තහවුරු වී තිබෙනවා.\nමෙම පාර්සල් තුළ එක්ටසි නැමැති මෙතන්පිටමයින් අඩංගු මත් පෙති 207ක් හා කුෂ් නැමැති ගංජා ග්‍රෑම් 750ක් තිබුණු බව සඳහන්.\nඅත්අඩංගුවට ගන්නා ලද මත්ද්‍රව්‍යවල වෙළෙඳපොළ වටිනාකම මිලියන 13කට ආසන්න බවට යි තහවුරු වී ඇත්තේ.\nවැඩිදුර විමර්ශන කටයුතු සඳහා ශ්‍රී ලංකා පොලිස් මත්ද්‍රව්‍ය නාශක අංශයට මඟින් මෙහෙයවනු ඇති.",
       "URL": "https://www.hirunews.lk/327500/රුපියල්-මිලියන-13ක-මත්ද්‍රව්‍ය-පාර්සල්-15ක්-මධ්‍යම-තැපැල්-හුවමාරුවේ-දී-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=533"
}