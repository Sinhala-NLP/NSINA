{
       "Source": "hirunews",
       "Timestamp": "Wednesday, 16 August 2023 - 19:06",
       "Headline": "ඉදිරියේ දී ජල අර්බුදයක්",
       "News Content": "ජලය කළමනාකරණය කිරීම සඳහා නිසි පියවර නොගතහොත් ඉදිරියේදී දැඩි ගැටළුකාරි තත්වයකට මුහුණදීමට රටේ ජනතාවට සිදු වන බව ශ්‍රී ජයවර්ධනපුර විශ්වවිද්‍යාලයේ ස්වභාවික සම්පත් පිළිබඳ මහාචාර්ය මෙත්තිකා විතානගේ පවසනවා.\nඇය පවසා සිටින්නේ දේශගුණ සහ කාලගුණ විපර්යාසයන්ට මුහුණ දීමට ශ්‍රී ලංකාව රටක් ලෙස කිසිදු පියවරක් ගෙන නොමැති බවයි.\nශ්‍රී ලංකාවේ සිදු වන ආපදා පිළිබඳ නිසි ආකාරයට අර්ථ දැක්වීමට නොහැකිවී ඇත්තේ කාලගුණ විපර්යාස සම්බන්ධයෙන් ලංකාවේ විධිමත් ආකාරයට පරීක්ෂණ සිදු නොවන නිසා බවයි ඇය සඳහන් කර සිටියේ.\nඅහසින් වැටෙන ජලය එකතු කර ගැනීමට උත්සාහ ගත යුතු අතර එසේ නොකළහොත් අනිවාර්යයෙන්ම පානීය ජල ගැටලුවක් මතු වන බවද මහාචාර්යවරිය ප්‍රකාශ කරනවා.\nකෙසේ වෙතත් වැඩිදුරටත් අදහස් දක්වමින් මහාචාර්ය මෙත්තිකා පැවසුවේ දේශගුණ කාලගුණ විපර්යාසවලට මුහුණ දීමට රටේ කිසිදු සැලසුමක් නැති අතර දේශපාලනයට ද ඒ පිළිබඳව වගවීමක් නැති බවයි.",
       "URL": "https://www.hirunews.lk/345034/ඉදිරියේ-දී-ජල-අර්බුදයක්",
       "Category": "Local News",
       "Parent URL": "https://www.hirunews.lk/local-news.php?pageID=93"
}