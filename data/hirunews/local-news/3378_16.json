{
       "Source": "hirunews",
       "Timestamp": "Monday, 29 April 2019 - 12:48",
       "Headline": "රිෂාඩ්, හිස්බුල්ලා සහ අසාද් සාලි තනතුරුවලින් ඉවත් කරන්නැයි - ජනපති වෙත ඉල්ලීමක්",
       "News Content": "අමාත්‍ය රිෂාඩ් බදියුදීන් මෙන්ම ආණ්ඩුකාරවරුන් ලෙස කටයුතු කරන එම්.එල්.ඒ. හිස්බුල්ලා සහ අසාද් සාලි එම තනතුරුවලින් ඉවත් කර බෝම්බ පිපිරවීම්වලට අදාළ පරීක්ෂණ සිදුකරන්නැයි ත්‍රස්ත විරෝධී ජාතික එකමුතුව ජනාධිපතිවරයාගෙන් ඉල්ලිමක් කරනවා.\nඅද ජනාධිපති ලේකම් කාර්යාලයට පැමිණ ඊට අදාළ සංදේශය භාරදෙනු ලැබුවේ සිංහල රාවය සංවිධානයේ මහ ලේකම් පූජ්‍ය මාගල්කන්දේ සුදත්ත හිමියන්.\nමේ අතර රටේ ජාතික ආරක්ෂාව වහා තහවුරු කරන්නැයි යථාර්ථය සංවිධානය ජනාධිපති ලේකම් කාර්යාලයට, ආරක්ෂක අමාත්‍යාංශයට සහ පොලිස් මූලස්ථානයට අද වෙන වෙනම ලිපි භාරදුන්නා.",
       "URL": "https://www.hirunews.lk/215382/රිෂාඩ්-හිස්බුල්ලා-සහ-අසාද්-සාලි-තනතුරුවලින්-ඉවත්-කරන්නැයි-ජනපති-වෙත-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3378"
}