{
       "Source": "hirunews",
       "Timestamp": "Sunday, 30 October 2022 - 16:07",
       "Headline": "වෙරළාරක්ෂක දෙපාර්තමේන්තුවේ නව අධ්‍යක්ෂ ජනරාල් තනතුරට රියර් අද්මිරාල් පූජිත විතාන",
       "News Content": "ශ්‍රී ලංකා වෙරළ ආරක්ෂක දෙපාර්තමේන්තුවේ නව අධ්‍යක්ෂ ජනරාල්වරයා ලෙස රියර් අද්මිරාල් පූජිත විතාන පත් කර තිබෙනවා.\nආරක්ෂක අමාත්‍යාංශය සඳහන් කළේ ශ්‍රී ලංකා වෙරළ ආරක්ෂක දෙපාර්තමේන්තුවේ අධ්‍යක්ෂ ජනරාල් ලෙස කටයුතු කළ රියර් අද්මිරාල් අනුර ඒකනායක විශ්‍රාම යාමෙන් පුරප්පාඩු වූ තනතුර සඳහා මෙම පත්කිරීම සිදුකර ඇති බවයි.\nමේ මස 28 වනදා සිට බලපැවැත්වෙන පරිදි මෙම පත් කිරීම සිදුකර ඇති අතර, ආරක්ෂක ලේකම් ජෙනරාල් කමල් ගුණරත්න විසින් රියර් අද්මිරාල් පූජිත විතාන වෙත එම පත්වීමට අදාළ ලිපිය භාර දී තිබෙනවා.\n1988 වසරේ කැඩෙට් නිලධාරියෙකු ලෙස ශ්‍රී ලංකා නාවික හමුදාවට බැඳුණු පූජිත විතාන රියර් අද්මිරාල් නිලයට උසස් කරනු ලැබුවේ මෙම වසරේ ජුලි මාසයේයි.",
       "URL": "https://www.hirunews.lk/319213/වෙරළාරක්ෂක-දෙපාර්තමේන්තුවේ-නව-අධ්‍යක්ෂ-ජනරාල්-තනතුරට-රියර්-අද්මිරාල්-පූජිත-විතාන",
       "Category": "Local News",
       "Parent URL": "https://www.hirunews.lk/local-news.php?pageID=768"
}