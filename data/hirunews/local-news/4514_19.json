{
       "Source": "hirunews",
       "Timestamp": "Tuesday, 16 May 2017 - 16:40",
       "Headline": "රටක් රවටන තරම තේරුම් ගන්නැයි ඇමති රංගේ ජනතාවට කියයි",
       "News Content": "ජනතාව රවටමින් කටයුතු කිරීම රටට මහත් නින්දාවක් බවත්, මේ තත්වය අවස්තාවාදී දේශපාලන බලවේග විසින් තේරුම් නොගන්නේනම් ජනතාව සත්‍ය අවබෝද කර ගැනීමට උනන්දු විය යුතු බවත් නිපුනතා සංවරධන හා වෘත්තීය පුහුණු රාජ්‍ය අමාත්‍ය පාලිත රන්ගේ බංඩාර මහතා පවසයි.\nඔහු පෙන්වා දෙන්නේ ආණ්ඩු කරන අයත් විපක්ෂ බලවේගත් රටට හිතවත්ව කටයුතු කල යුතු බවයි. ලෝකයේ බොහෝ රටවල ක්‍රියාත්මක මෙම යහපත් දේශපාලන තත්ත්වය මෙරට තවමත් ක්‍රියාත්මක නොමැති බවත්, දේශපාලන ව්‍යුහය තුල ඇති නොදියුනු භාවය මෙමගින් ප්‍රදර්ශනය වෙමින් තිබෙන බවත් ඔහු පැවසීය. ඔහු මේ බව කියා සිටියේ ආණමඩුව ආසනයේ තරුණ සමාජ ක්‍රියාකාරීන් පිරිසක් සමග පසුගියදා (15) පැවති සාකච්ඡාවකදීයී.\nඉන්දීය අගමැතිතුමා ලංකාවට එනතුරුම විරෝධය පල කරමින් කලු කොඩි ඔසවන්නටත් යෝජනා කල උදවිය පසුව හොර රහසේම ඉන්දීය අගමැතිවරයා මුණ ගැසීම කොතරම් ලැජ්ජාශීලී ක්‍රියාවක්දැයි විමසා බැලිය යුතුයි.\nඉන්දීය අගමැතිතුමා ලංකාවට ආවේ වෙසක් සිරි නරඹන්න. දැං ඒ කාරනේ රට වැසියාට පැහැදිලියි. ඒත් මේ අය කලින්ම අන බෙර ගසමින් රටට වෙනස් පනිවුඩයක් දෙන්නයි උත්සාහ කලේ. මේ අය ඇත්ත දන්නවා. ඒත් බලය වෙනුවෙන් ආත්මය පවා පාව දෙමින් කටයුතු කරන තත්වයක් පෙනෙන්නට තිබෙන්නේ.\nමිනිස්සු විදියට ගත්තමත් අපේ රටේ ජනතාවගෙන් බහුතරක් දේශපාලනික වශයෙන් අවබෝධයක් නෑ. ඒ පිලිබද අවදියෙන් නෑ. බුද්ධිමත් පිරිස ඇත්ත දන්නවා.\nනමුත් නොදන්නා නොතේරෙන පිරිස මුරුංගා අත්තේ නංවමින් තමයි මේ අය ආන්ඩු පෙරලන්න ලෑස්ති වෙන්නේ.\nකලයුත්තේ එය නොවෙයි. සමස්ථ සමාජයම රට ගොඩ නැගීමේ මෙහෙවරට එක් කර ගැනීමේ ක්‍රියාමාර්ගයකට පිවිසීමයි. නමුත් ඒකාබද්ධ පිල කරන්නේ රට පහලට ඇද දැමීමට වෙහෙසීමයි.\nමේ ආන්ඩුව ජනවරමින් පත්වුනු ආන්ඩුවක්. මේ ව්‍යවස්ථාවෙන්ම බලය අරන් ආන්ඩු කරපු උදවියම ජනවරමකට විරුද්ධව නැගී සිටින්නේ ඇයි. රට ගොඩ නැගීමටද.  මොවුන් මේ කරන්නේ ජනවරමට අභියෝග කිරීමක්. එහෙමනම් එය ව්‍යවස්ථාවට නිගරු කිරීමක්.",
       "URL": "https://www.hirunews.lk/161473/රටක්-රවටන-තරම-තේරුම්-ගන්නැයි-ඇමති-රංගේ-ජනතාවට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4514"
}