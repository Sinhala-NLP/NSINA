{
       "Source": "hirunews",
       "Timestamp": "Wednesday, 29 March 2017 - 17:36",
       "Headline": "දිඹුලාගල උල්කාපාත, මනම්පිටියේ රතු වැස්ස ජපානයේ චිත්‍රපටයක",
       "News Content": "ලෝක ප්‍රසිද්ධියට පත් පොළොන්නරුව දිඹුලාගල කුඩාවැව වෙල්යායට පතිත වු උල්කාපාත කොටස් සම්බන්ධ පුළුල් පරික්‍ෂණයක් සිදුකර ඒ පිළිබඳව චිත්‍රපටයක් නිෂ්පාදනය කිරිම සඳහා ජපාන ටී වී  ආයතනයේ විශේෂ කණ්ඩායමක් අද(29) කුඩාවැව වෙල්යායට පැමිණ එහි මුලික කටයුතු ආරම්භ කළා.\n2012 දෙසැම්බර් 29 වෙනිදා රාත්‍රියෙදි කුඩාවැව වෙල්යායට පතිත වු මෙම උල්කාපාත කොටස් තුලින් ලොව පුරා සිටින තාරකා ජිව විද්‍යාඥයන් මෙන්ම නාසා ආයතනයද පරික්ෂණ සිදු කර සුවිශේෂි කරුණු රැසක් අනාවරණය කර ගත්තා.\nඒ අනුව පෘථිවියෙන් බැහැර අභ්‍යවකාශයේ ජිවින් පැවතිය හැකි බවට මුලින්ම සනාථ කර ගත්තේ මෙම උල්කාපාත කොටස් තුළින්  බවයි වාර්තා වුයේ.\nකුඩාවැව ඒ ජි  ටිකිරි බණ්ඩා මහතාගේ සහ අවට කුඹුරුවලට පතිත වු එම උල්කාපාත කොටස් රුසියානු විද්‍යාර්ථින්ගේ සමුලූවට ඉදිරිපති කිරිමෙන් අනතුරුව විද්‍යා ලෝකයේ නැවුම් සොයා ගැනිම් රැසක් සිදු වි ඇති බව ඒ පිළිබඳව තවදුරටත් පරික්ෂණ සිදු කරන තාරකා ජිව විද්‍යා ගවේශක කිර්ති වික්‍රමරත්න මහතා සදහන් කළා.\nශ්‍ර‍්‍රී ලංකාවේ මෙම උල්කාපාතය පිලිබද ජපානයේ නිෂ්පාදනය වන චිත්‍රපටය මේ වසරේ ජුනි මාසයේ එළි දක්වන බවත් ඊට ශ්‍රී ලංකාවේ පොළොන්නරුවේ ගොවි මහතෙකු වන 68 වියැති ඒ ජි ටිකිරි බණ්ඩා ඇතුලත් වි සිටිම ශ්‍රි ලංකාවට මහත් කිර්තියක් බව ජපන් ටි වි ආයතනයේ ශ්‍රිී ලංකා ප්‍රධානි අයෝධ්‍යා දේවසුන්දර මහත්මිය සදහන් කළා.\nශ්‍රී ලංකාවේ ගොවි මහතෙකු ජපන් චිත්‍රපටයක රඟපාන පලමු අවස්ථාව මෙය බවත් මෙම චිත්‍රපටය සදහා 2012 නොවැම්බර් 14 වෙනිදා මනම්පිටිය ප්‍රදේශයට ඇදහැලූනු රතු වැස්ස පිලිබදවද තොරතුරු ඇතුලත් වන බව දේවසුනදර මහත්මිය වැඩි දුරටත් සදහන් කළා.\nතම කුඹුරට වැටිනු උල්කාපාත පිලිබදව ශ්‍රී ලංකා රජය එතරම් සැලකිල්ලක් නොදැක්වුවද ජපානය වැනි රටකින් මෙරටට පැමිණ මේ පිලිබද වැදගත් තොරතුරු රුසක් ලොවට ඉදිරිපත් කිරිම සතුටට කරුනක් බවත් මෙම චිත්‍රපටය සදහා තමා රගපැමෙන් ශ්‍රී ලංකා රජයටත් ගොවි ජනතාවටත් යමි සහනයක් ලැබේ නම් ඒ පිලිබද තමා සතුටට පත්වන බව උල්කාපාත වැටුන කුඹුරේ හිමිකරු එ ජි ටිකිරි බණ්ඩා කියා සිටියා.",
       "URL": "https://www.hirunews.lk/158046/දිඹුලාගල-උල්කාපාත-මනම්පිටියේ-රතු-වැස්ස-ජපානයේ-චිත්‍රපටයක",
       "Category": "Local News",
       "Parent URL": "https://www.hirunews.lk/local-news.php?pageID=4589"
}