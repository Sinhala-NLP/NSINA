{
       "Source": "hirunews",
       "Timestamp": "Tuesday, 28 March 2023 - 15:37",
       "Headline": "වැලිගම සහ වැලිපිටිය ප්‍රදේශවල අඩු ආදායම්ලාභීන්ට මුදල් ආධාරයක්",
       "News Content": "වැලිගම සහ වැලිපිටිය ප්‍රාදේශීය ලේකම් කොට්ඨාසයේ අඩු ආදායම්ලාභී පවුල්වල අධ්‍යාපනය ලබන දු දරුවන්ට රුපියල් 5000 බැගින් රුපියල් ලක්ෂ 10ක මුදලක් වැලිගම සංචාරක ව්‍යාපාරිකයකු විසින් බෙදාදීම පෙරවරුවේ දී සිදු කෙරුණා.\nසුනාමි ව්‍යසනය සමග ආරම්භ කළ මෙම වැඩසටහන වසරේ සෑම මසකම ක්‍රියාත්මක කරන අතර එ අනුව 2023 වර්ෂයේ මාර්තු මාසයට අදාල මුදල් ලබාදීම සිදු කළ බවයි වාර්තා වෙන්නේ.\nමෙම වැඩසටහන මගින් වැලිගම සහ වැලිපිටිය ප්‍රාදේශීය ලේකම් කොට්ඨාසයේ පදිංචි පියා අහිමි සහ පූර්ණකාලීන ආබාධිත පවුල්වල දරුවන් හා කුඩා කළ සිට විවිධ ආබාධිත දරුවන් මෙන්ම ඉගෙනුමට දක්ෂ එහෙත් ආර්ථික අපහසුතා ඇති දරුවන් වෙත මෙහිදී මුදල් ලබාදීම සිදු කළා.\nඒ අනුව, දරුවකු අධ්‍යාපනය හමාර කරන තුරු එක් අයකු වෙනුවෙන් මාසිකව රුපියල් පන්දහසක් (5000 ) ද උසස් අධ්‍යාපනය ලබන දරුවකු වෙනුවෙන් වාර්ෂිකව රුපියල් එක්ලක්ෂ අසූ දහසක (180000 ) මුදලක් ලබාදීමට කටයුතු කර තිබෙනවා.",
       "URL": "https://www.hirunews.lk/331163/වැලිගම-සහ-වැලිපිටිය-ප්‍රදේශවල-අඩු-ආදායම්ලාභීන්ට-මුදල්-ආධාරයක්",
       "Category": "Local News",
       "Parent URL": "https://www.hirunews.lk/local-news.php?pageID=448"
}