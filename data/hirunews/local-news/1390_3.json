{
       "Source": "hirunews",
       "Timestamp": "Saturday, 29 January 2022 - 11:00",
       "Headline": "ශ්‍රි පාද රක්ෂිතය තුළ විශාල වන විනාශයක්",
       "News Content": "රත්නපුර ප්‍රාදේශීය ලේකම් කොට්ඨාසයට අයත් වේවැල්වත්ත අළුපොල ප්‍රදේශය හා බලංගොඩ වලේබොඩ පූදේශයේ ශ්‍රිපාද රක්ෂිතය දැඩි ලෙස විනාශ කර තිබෙන බවට වාර්තා වනවා.\nරක්ෂිතය තුල තිබෙන විශාල ගස් කපා විනාශ කර රක්ෂිතයේ ඉඩම් අත්පත්කර ගෙන ඇති බවත් බලංගොඩ, වලේබොඩ ප්‍රදේශයේ සිට වැවල්වත්ත අළුපොල ප්‍රදේශය දක්වා රක්ෂිතය තුල මාර්ගයක් ද සකස්කර තිබෙන බවත් දැක ගත හැකි වන බවයි, අප වාර්තාකරු සදහන් කළේ.\nමෙම රක්ෂිතය විනාශ කිරීම නිසා සමනල වැව නැතිනම් වලවේ ගග ජල පෝෂක ප්‍රදේශයන් සහ කලූගගේ ජලපෝෂක ප්‍රදේශයන් ද විනාශ විම තුළින් අලූපොල ඇල්ල සිදීයාමේ තර්ජනයකටයි මූහූණ දී ඇත්තේ.\nජල පෝෂක වනාන්තර ප්‍රදේශයක් වන ශ්‍රිපාද රක්ෂිතය දැඩි ලෙස විනාශ කිරීම නිසා අළුපොල ප්‍රදේශයේ පවුල් 200කට පමණ ජලය ලැබෙන ජල මූලාශ්‍ර වල ජලය සිදී ගොස් ඇති අතර, ඊට අමතරව රක්ෂිතය සුද්ද කර තේ වගා කර තිබෙනවා සේම තේ වගා කිරිමට සැරසෙන ආකාරයද දැක්වෙන කුඩා ප්‍රමාණයේ නිවාස ද ඉදිකරන ආකාරය දක්නට ලැබෙන බව හිරු මාධ්‍ය වාර්තාකරු සදහන් කළා.\nරක්ෂිතය විනාශ කිරීම තුළින් කලු ගගේ ජල මූලාශ්‍ර හා වලව ගගේ ජල මූලාශ්‍ර විනාශ වී යන බවටයි, ගම්වාසීන් මැසිවිලි නගන්නේ.\nඔවූන් ඉල්ලා සිටින්නේ, කෙසේ හෝ මේ වන විනාශය නතර කරදෙන ලෙසත් මේ පිළිබඳ අදාල බලධාරින්ට දැන්වූවත් පලක් නොවූ බවත් ඊට කඩිනම් විසදම් ලබාදෙන ලෙසයි.",
       "URL": "https://www.hirunews.lk/295543/ශ්‍රි-පාද-රක්ෂිතය-තුළ-විශාල-වන-විනාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1390"
}