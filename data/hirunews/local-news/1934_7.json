{
       "Source": "hirunews",
       "Timestamp": "Sunday, 23 May 2021 - 16:52",
       "Headline": "මාසයකට ප්‍රමාණවත් අත්‍යාවශ්‍ය භාණ්ඩ තොග පවතින බව වෙළඳ ඇමති කියයි",
       "News Content": "ඉදිරි මාසයකට ප්‍රමාණවත් අත්‍යාවශ්‍ය පරිභෝජන භාණ්ඩ සියල්ල කිසිදු හිඟයකින් තොරව ගබඩාවල පවතින බව වෙළඳ අමාත්‍ය බන්දුල ගුණවර්ධන ප්‍රකාශ කළා.\nඔහු මේ බව කියා සිටියේ පිටකොටුව තොග වෙළඳපොලේ අත්‍යාවශ්‍ය භාණ්ඩ තොග ප්‍රමාණාත්මකව පවතීද යන්න පිළිබඳව සොයා බැලීමේ නිරීක්ෂණ චාරිකාවකට අද එක්වෙමින්.\nසංචරණ සීමා පැවතියද අවශ්‍ය භාණ්ඩ තොග පිටකොටුව තොග වෙළඳ හුවමාරුවෙන් ගැටලුවකින් තොරව ලබා ගත හැකි බව ද අමාත්‍යවරයා මෙහිදී සඳහන් කළා.",
       "URL": "https://www.hirunews.lk/272222/මාසයකට-ප්‍රමාණවත්-අත්‍යාවශ්‍ය-භාණ්ඩ-තොග-පවතින-බව-වෙළඳ-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1934"
}