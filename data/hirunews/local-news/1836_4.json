{
       "Source": "hirunews",
       "Timestamp": "Wednesday, 07 July 2021 - 16:04",
       "Headline": "හයිටි ජනපති සන්නද්ධ පිරිසක් විසින් ඝාතනය කරයි",
       "News Content": "හයිටි රාජ්‍යයේ ජනාධිපති  ජොවැනල් මොයිසේ සන්නද්ධ පිරිසක් විසින් ඝාතනය කර ඇතැයි විදෙස් මාධ්‍ය පවසනවා.\nසිය පෞද්ගලික නිවසේ සිටියදී ඊයේ රාත්‍රී ඔහු මෙලෙස ඝාතනයට ලක්ව ඇති බවයි විදෙස් මාධ්‍ය වාර්තාවල දැක්වෙන්නේ.\nආයුධ සන්නද්ධව පැමිණි කණ්ඩායමක් ජනාධිපතිවරයාගේ නිවසට කඩා වැදී ඔහුට වෙඩි තබා ඝාතනය කර තිබෙනවා.\nජනපති ආර්යාව ද මෙම සන්නද්ධ ප්‍රහාරයෙන් තුවාල ලබා ඇති බවටයි වාර්තා වන්නේ.\nජනාධිපතිවරයාගේ ඝාතනය පිළිබඳ හයිටි අග්‍රාමාත්‍යවරයා සිය ට්විටර් ගිණුමේ ද සටහනක් තබා ඇති අතර එහි දැක්වෙන්නේ ජාතික ආරක්ෂාවට ගැටලුවක් නොවන ආකාරයෙන් සියලු කටයුතු සැලසුම් කර ඇති බවයි.\nමේවන විට රටේ ආරක්ෂාව සම්බන්ධයෙන් අවශ්‍ය කටයුතු පොලිසිය සහ හමුදාව විසින් සිදුකරන බව ද ඔහු සඳහන් කර තිබෙනවා.\nවිදෙස් මාධ්‍ය වාර්තාවල දැක්වෙන්නේ ජනාධිපතිවරයාගේ නිවසට කඩා වැදුනු පිරිස ස්පාඤ්ඤ ජාතිකයන් බවටයි. ඔවුන් ස්පාඤ්ඤ භාෂාව කතා කිරීම ඊට හේතුවක්.\nමියගොස් ඇති ජනාධිපති ජොවැනල් මොයිසේ 53 හැවිරිදි වියෙහි පසුවනවා.",
       "URL": "https://www.hirunews.lk/276338/හයිටි-ජනපති-සන්නද්ධ-පිරිසක්-විසින්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1836"
}