{
       "Source": "hirunews",
       "Timestamp": "Thursday, 18 February 2016 - 19:49",
       "Headline": "කරාපිටිය රෝහල් රථ ගාලේ අයථා මුදල් අය කිරීම",
       "News Content": "ගාල්ල මහ නගර සභාවෙන් පාලනය වන කරාපිටිය රෝහල අසල රථ ගාලේ ගාස්තු අය කිරීම ටෙන්ඩර් හරහා ලබා දී ඇත්තේ පෞද්ගලික අංශයටයි.\nටෙන්ඩරය ලබා ගත් පුද්ගලයා මේ වන විට සේවකයන් කිහිප දෙනෙකු යොදවා ප්‍රවේශපත් නිකුත් කර ගාස්තු අය කිරීම සිදු කරන අතර බොහෝ පිරිස් චෝදනා කරන්නේ මෙහි වැඩිපුර මුදල් අයකිරීම් සිදුවන බවයි.\nප්‍රවේශ පත්‍රයට අනුව යතුරු පැදියක්  පැයක කාලයක් නතර කර තැබීම සඳහා සඳහා රුපියල් 5 ක් ද මුළු දිනක් නතර කර තැබීමට රුපියල් 15 ක් ද අය කරනවා.\nනමුත් ටෙන්ඩර් කරු විනාඩි 5 කට යතුරු පැදියක් නවතා තිබුවත් රුපියල් 20 ක මුදලක් අය කරනවා.",
       "URL": "https://www.hirunews.lk/126602/කරාපිටිය-රෝහල්-රථ-ගාලේ-අයථා-මුදල්-අය-කිරීම",
       "Category": "Local News",
       "Parent URL": "https://www.hirunews.lk/local-news.php?pageID=5162"
}