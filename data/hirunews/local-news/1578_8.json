{
       "Source": "hirunews",
       "Timestamp": "Sunday, 07 November 2021 - 14:45",
       "Headline": "සෞඛ්‍ය උපදෙස් කඩ කරන අය සොයා බස්නාහිර විශේෂ මෙහෙයුමක්",
       "News Content": "බස්නාහිර පළාත තුල ක්‍රියාත්මක සෞඛ්‍ය ආරක්ෂිත උපදෙස් පිළිපදින්නේ ද යන්න පරීක්ෂා කිරීම සඳහා ඊයේ පැය 2ක කාලයක් විශේෂ මෙහෙයුමක් ක්‍රියාත්මක කර තිබෙනවා.\nඑහිදී සෞඛ්‍ය සේවා අධ්‍යක්ෂ ජනරාල්වරයා විසින් නිකුත් කළ මාර්ගෝපදේශ අනුගමනය නොකළ මගී ප්‍රවාහන බස් රථ 334කට සහ වායු සමනය කළ බස් රථ 69ක රියදුරන් සඳහා මෙන්ම වෙළඳසැල් 507ක් සඳහා අවවාද කර ඇති බවයි පොලිසිය කියාසිටියේ.\nමෙම මෙහෙයුමට පොලිස් නිලධෘරීන් 469ක් එක්ව තිබෙනවා.\nමෙහෙයුමේදී මගී ප්‍රවාහන බස් රථ 1005ක්, වායු සමනය කළ බස් රථ 216ක්, සිල්ලර වෙළඳසැල්, ඔසුසැල් සහ වෙනත් කුඩා වෙළඳසැල් 1312ක් මෙහිදී පරීක්ෂාවට ලක්කර තිබෙනවා.\nඊයේ (06) දහවල් 12 සිට පස්වරු 2 දක්වා කාලය තුල ක්‍රියාත්මක කළ මෙම මෙහෙයුම මගින් මගී ප්‍රවාහන බස් රථවල ආසන ධාරිතාව ඉක්මවා  මගීන් ප්‍රවාහනය කරන්නේ ද යන්න පරීක්ෂා කිරීම, මගී ජනතාව නිවැරදිව නාසය සහ මුඛය වැසෙන පරිදි මුව ආවරණ පැළඳ සිටීම, වායු සමනය කළ මගී ප්‍රවාහන බස් රථ තුලට වාතාශ්‍රය නිසි ලෙස ලැබෙන පරිදි ජනෙල් වීදුරු විවෘත කර තිබීම, සිල්ලර වෙළඳසැල් ඔසුසැල් සහ වෙනත් කුඩා වෙළඳසැල් තුලට ඇතුලුවිය හැකි ගනුදෙනුකරුවන් සංඛ්‍යාව සහ ඒවායේ පිටත දැන්වීමක් ප්‍රදර්ශණය කර තිබීම මෙන්ම වෙළඳසැල් තුල සිටිය හැකි ප්‍රමාණයට පමණක් ගනුදෙනුකරුවන් ඇතුලත් කරගෙන තිබේ ද යන්න පරීක්ෂා කිරීම මෙම මෙහෙයුමේ අරමුණ වූ බව පොලිසිය කියාසිටියා.",
       "URL": "https://www.hirunews.lk/287278/සෞඛ්‍ය-උපදෙස්-කඩ-කරන-අය-සොයා-බස්නාහිර-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=1578"
}