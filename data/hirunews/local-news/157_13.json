{
       "Source": "hirunews",
       "Timestamp": "Monday, 24 July 2023 - 8:52",
       "Headline": "කෝටි ගණන් මුදල් වංචා කළ හා කූට ලේඛන හැදූ ව්‍යාපාරිකයකුට චෝදනා",
       "News Content": "කෝටි ගණනින් මුදල් වංචා කළ හා කූට ලේඛන සකස් කළ බවට චෝදනා ලැබූ කෝටිපති ව්‍යාපාරිකයකු සම්බන්ධයෙන් පරීක්ෂණ ආරම්භ කර තිබෙනවා.\nමේ සම්බන්ධයෙන් අපරාධ පරීක්ෂණ දෙපාර්තමේන්තුව කොළඹ ප්‍රධාන මහෙස්ත්‍රාත් අධිකරණයට කරුණු වාර්තා කර තිබෙන බව වාර්තා වෙනවා.\nමෙම පරීක්ෂණය පැවැත්වෙන්නේ, නඩරාජා කනරාජා නොහොත් ගනේෂ් නමැති කොළඹ පදිංචි ව්‍යාපාරිකයකුට එරෙහිවයි.\nමෙරට ප්‍රධාන පෙළේ සමාගමක අධ්‍යක්ෂවරයකු ලෙස පෙනී සිටිමින් කූට ලේඛන සකස් කර ඇති බවට මොහුට චෝදනා එල්ල වී ඇතැයි අපරාධ පරීක්ෂණ දෙපාර්තමේන්තුව කොළඹ ප්‍රධාන මහෙස්ත්‍රාත් අධිකරණයට කරුණු වාර්තා කර තිබෙනවා.\nමෙම ව්‍යාපාරිකයාට එරෙහිව කුලියාපිටිය මහෙස්ත්‍රාත් අධිකරණයේ ද නඩුවක් විභාග වෙමින් පවතින අතර කොළඹ මහෙස්ත්‍රාත් අධිකරණයේ ද නඩු දෙකක් විභාග වෙමින් තිබෙන බවයි පොලිසිය පවසන්නේ.",
       "URL": "https://www.hirunews.lk/342302/කෝටි-ගණන්-මුදල්-වංචා-කළ-හා-කූට-ලේඛන-හැදූ-ව්‍යාපාරිකයකුට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=157"
}