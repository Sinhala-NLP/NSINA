{
       "Source": "hirunews",
       "Timestamp": "Tuesday, 30 June 2020 - 13:23",
       "Headline": "අරවින්ද ද සිල්වා විශේෂ පොලිස් ඒකකයට (වීඩියෝ)",
       "News Content": "ශ්‍රී ලංකා ක්‍රිකට් තේරීම් කමිටුවේ හිටපු සභාපති අරවින්ද ද සිල්වා ක්‍රීඩා සම්බන්ධ වැරදි විමර්ශනය කරන විශේෂ පොලිස් එකකය වෙත අද කැඳවා තිබෙනවා.\nඒ, 2011 ලෝක කුසලාන ක්‍රිකට් තරගාවලියේ අවසන් මහතරගය පාවාදීම සම්බන්ධයෙන් හිටපු ක්‍රීඩා අමාත්‍ය මහින්දානන්ද අලුත්ගමගේ සිදුකල චෝදනා සම්බන්ධයෙන් ප්‍රකාශයක් ලබා ගැනීම සඳහායි.\nසුගතදාස ක්‍රීඩාංගනයේ පිහිටි ක්‍රීඩා සම්බන්ධ වැරදි විමර්ශනය කරන විශේෂ පොලිස් එකකය වෙත අරවින්ද ද සිල්වා පස්වරු 2ට පෙනී සිටිමට නියමිතයි.\nතරඟ පාවාදීම සම්බන්ධයෙන් සැක කල හැකි තොරතුරු කිහිපයක් ලිඛිතව ජාත්‍යන්තර ක්‍රිකට් කවුන්සිලය වෙත යොමුකර ඇති බවද මහින්දානන්ද අලුත්ගමගේ පසුගියදා සදහන් කර තිබුනා.\nඑමෙන්ම, ක්‍රීඩා සම්බන්ධ වැරදි විමර්ශනය කරන විශේෂ පොලිස් එකකය හිටපු ක්‍රීඩා අමාත්‍ය මහින්දානන්දගෙන් මීට පෙර ප්‍රකාශ සටහන් කර ගනු ලැබුවා.\nකෙසේ වෙතත්, අද දිනයේ අරවින්ද ද සිල්වාගෙන් ලබා ගන්නා ප්‍රකාශ අනුව 2011 ලෝක කුසලාන ක්‍රිකට් තරගාවලියේ තරග පාවාදීම සම්බන්ධයෙන් වු ඉදිරි විමර්ශණ සිදුකරන බවද විශේෂ පොලිස් එකකය වැඩිදුරටත් සදහන් කර සිටියා",
       "URL": "https://www.hirunews.lk/244311/අරවින්ද-ද-සිල්වා-විශේෂ-පොලිස්-ඒකකයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2621"
}