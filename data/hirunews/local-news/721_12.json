{
       "Source": "hirunews",
       "Timestamp": "Sunday, 20 November 2022 - 14:06",
       "Headline": "රටේ ණය අර්බුදයට හේතුව ස්වෛරීත්ව බැඳුම්කර ණයයි - මහාචාර්‍ය ලලිතසිරි ගුණරුවන් (වීඩියෝ)",
       "News Content": "රට මුහුණ දී ඇති ණය අර්බුදයට ප්‍රධාන සාධකයක් වන්නේ ස්වෛරීත්ව බැඳුම්කර මත ලබාගත් ණය බව කොළඹ විශ්වවිද්‍යාලයේ ආර්ථික විද්‍යා අධ්‍යයනාංශයේ මහාචාර්ය ලලිතසිරි ගුණරුවන් පවසනවා.\nඅර්බුදය, අයවැය සහ අනාගතය යන මැයෙන් මහවැලි කේන්ද්‍රයේ පැවති සම්මන්ත්‍රණයකට එක්වෙමින් ඔහු මේ අදහස් පළ කළා.\nමෙම සම්මන්ත්‍රණය පැවැත්වුණේ හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඅර්බුදය, අයවැය සහ අනාගතය යන මැයෙන් මෙම සංවාදශීලී සම්මන්ත්‍රණය සංවිධානය කර තිබුණේ ශ්‍රි ලංකා වෘත්තීයවේදීන්ගේ සංවිධානය විසින්.\nඑම අවස්ථාවට එක් වූ මහාචාර්ය ලලිතසිරි ගුණරුවන් මහතා පැවසුවේ ස්වෛරීත්ව බැඳුම්කර මත අසීමාන්තික ලෙස ලබාගත් ණය හේතුවෙන් රට දැඩි අර්බුදයකට මුහුණ දී ඇති බවයි.",
       "URL": "https://www.hirunews.lk/320854/රටේ-ණය-අර්බුදයට-හේතුව-ස්වෛරීත්ව-බැඳුම්කර-ණයයි-මහාචාර්‍ය-ලලිතසිරි-ගුණරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=721"
}