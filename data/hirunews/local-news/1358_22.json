{
       "Source": "hirunews",
       "Timestamp": "Sunday, 13 February 2022 - 13:19",
       "Headline": "උතුරේ කිරි නිෂ්පාදන ප්‍රවර්ධනයට නව වැඩපිළිවෙළක්",
       "News Content": "උතුර පළාත තුළ කිරි නිෂ්පාදන කටයුතු ප්‍රවර්ධනය කිරීම සඳහා පශු වෛද්‍ය නිලධාරී කාර්යාල 34 ක් මුල් කරගනිමින් නව වැඩපිළිවෙලක් ආරම්භ කර තිබෙනවා.\nඒ සඳහා රුපියල් තිස්පන්ලක්ෂයක් වෙන් කර ඇති අතර, මධ්‍යම රජය විසින් උතුරේ කිරි නිෂ්පාදන කටයුතු සංවර්ධනය සඳහා ලබා දී ඇති මුළු මුදල රුපියල් මිලියන 90 ක්.\nඋතුරේ කිරි ගොවීන් නිෂ්පාදනය කරනු ලබන කිරි විශාල වශයෙන් අපතේ යෑම වැළැක්වීමට පියවර ගැනෙනවා.\nඒ සඳහා සතොස අලෙවිසැල් සහ සමූපකාර අලෙවිසැල් යොදාගැනීමෙන් අලෙවිය ඉහළ නැංවීමට කටයුතු කරන බව උතුර පළාත් ආණ්ඩුකාර ජීවන් ත්‍යාගරාජා සඳහන් කළා.",
       "URL": "https://www.hirunews.lk/296905/උතුරේ-කිරි-නිෂ්පාදන-ප්‍රවර්ධනයට-නව-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1358"
}