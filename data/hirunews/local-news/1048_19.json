{
       "Source": "hirunews",
       "Timestamp": "Monday, 04 July 2022 - 7:34",
       "Headline": "තෙල් පෝලිමේ අවුල සමථයකට පත් කරන්න මැදට ආ යුද හමුදා සෙබලාට තියුණු ආයුධයකින් පහර දෙයි",
       "News Content": "ඇඹිලිපිටිය ඉන්ධන පිරවුම්හලක ඇති වූ නොසන්සුන්තාවක් පාලනය කිරීමට මැදිහත් වූ යුද හමුදා සෙබළෙකුට එහි සිටි පුද්ගලයෙකුගෙන් තියුණු ආයුධයකින් ප්‍රහාරයක් එල්ල වී තිබෙනවා.\nඅදාළ සෙබළා තුවාල ලබා මේ වනවිට ඇඹිලිපිටිය මූලික රෝහලේ ප්‍රතිකාර ලබන බවයි වාර්තා වන්නේ.\nඊයේ (03) සවස මෙම පිහි ඇනුම සිදු වී ඇති අතර, අදාළ පහරදුන් තැනැත්තා සෙබලාගේ රාජකාරි ගිනි අවිය ද පැහැරගෙන ගොස් තිබෙනවා.\nදින 05කට පසුව මෙම පිරවුම්හලට ඉන්ධන ලැබී ඇති අතර, පැය කිහිපයක් තුළ ඉන්ධන තොග අවසන් වීම හේතුවෙන් පෝලිමේ රැඳී සිටි පිරිස් අතර නොසන්සුන්තාවක් හටගෙන තිබෙනවා.\nඑම අවස්ථාවේදියි යුද හමුදා සෙබලාට මෙම ප්‍රහාරය එල්ල වී ඇත්තේ.\nමෙලෙස තුවාල ලබා ඇත්තේ කඳුරුගස්ආර ඉංජිනේරු සේවා බලකා කඳවුරට අනුයුක්තව සේවය කරන හමුදා සාමාජිකයෙක්.",
       "URL": "https://www.hirunews.lk/308959/තෙල්-පෝලිමේ-අවුල-සමථයකට-පත්-කරන්න-මැදට-ආ-යුද-හමුදා-සෙබලාට-තියුණු-ආයුධයකින්-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1048"
}