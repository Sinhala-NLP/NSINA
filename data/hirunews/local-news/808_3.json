{
       "Source": "hirunews",
       "Timestamp": "Thursday, 13 October 2022 - 7:12",
       "Headline": "ඩොලර් නැතිව බොරතෙල් නැවක් දින 32ක් මුහුදේ සිරවෙයි",
       "News Content": "බොරතෙල් රැගෙන මෙරටට පැමිණ ඇති නෞකාවට මෙතෙක් මුදල් ගෙවීමට බලශක්ති අමාත්‍යාංශයට නොහැකි වී තිබෙනවා.\nවිදුලිබල හා බලශක්ති අමාත්‍යාංශය පැවසුවේ, මෙම නෞකාව බොරතෙල් රැගෙන මෙරටට ළඟා වූයේ පසුගිය 10 වැනි දින බවයි.\nදින 32කකට ආසන්න කාලයක් ගත වුව ද මෙතෙක් නෞකාවට අදාළ ඩොලර් ගෙවීමට ශ්‍රී ලංකා රජය අපොහොසත් වී තිබෙනවා.\nමේ හේතුවෙන් නෞකාව දින 32ක් කොළඹ වරාය ආසන්නයේ නැංගූරම් ලා තිබෙන බවයි වාර්තා වන්නේ.\nමෙම නෞකාවෙන් ගෙන ආ බොරතෙල් ප්‍රමාණය මෙට්‍රික් ටොන් 100,000ක්.\nරුසියාවෙන් ආනයනය කර ඇති එක්ස්ටෝ නම් වූ මෙම බොරතෙල් මගින් ඩීසල් හා පෙට්‍රල් නිපදවීම වැඩි වශයෙන් කළ හැකි බවත් බලශක්ති අමාත්‍යාංශය පැවසුවා.\nඑමෙන්ම මෙරටට ළඟා වූ මෙට්‍රික් ටොන් 36,000ක් රැගත් පෙට්‍රල් නෞකාවට මුදල් ගෙවීමෙන් අනතුරුව මේ වනවිට එහි තොග ගොඩබෑමේ ක්‍රියාවලිය ද ආරම්භ වී තිබෙනවා.",
       "URL": "https://www.hirunews.lk/317698/ඩොලර්-නැතිව-බොරතෙල්-නැවක්-දින-32ක්-මුහුදේ-සිරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=808"
}