{
       "Source": "hirunews",
       "Timestamp": "Friday, 27 May 2016 - 11:53",
       "Headline": "ගිලා බැසීමේ අවධානමක් හේතුවෙන් පාරක් වැසේ (ඡායාරූප)",
       "News Content": "ගිනිගත්හේන නගර මධ්‍යයේ මාර්ගයේ කොටසක් ගිලා බැසීමේ අවධානමක් හේතුවෙන් හැටින් මහනුවර මාර්ගය වසා දමා තිබෙනවා.\nගිනිගත්හේන පොලිසිය ආසන්නයේ සිට බස්නැවතුම්පොළ දක්වා ප්‍රධාන මාර්ගයේ ස්ථාන කිහිපයක් ඉරිතලා ඇති අතර ඒ හේතුවෙන් ඊයේ රාත්‍රී සිට එම මාර්ගයේ ගමනාගමන කටයුතු සම්පුර්ණයෙන් අත්හිටුවා ඇති බවයි අප වාර්තාකරු සඳහන් කලේ.\nවිකල්ප මාර්ග ලෙස ගිනිගත්හේන කොළඹ මාර්ගයේන් පැමිණ මහජන පොළ ඉදිරියෙන් මහනුවර මාර්ගයට පිවිසෙන ලෙසට පොලිසිය ඉල්ලීමක් කර තිබෙනවා.\nඉරි තලා ඇති මාර්ගය සම්බන්ධයෙන් ජාතික ගොඩනැගිලි පර්යේෂණායතනය අද පුලුල් පරීක්ෂණයක් සිදු කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/134144/ගිලා-බැසීමේ-අවධානමක්-හේතුවෙන්-පාරක්-වැසේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5030"
}