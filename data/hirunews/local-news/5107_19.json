{
       "Source": "hirunews",
       "Timestamp": "Thursday, 31 March 2016 - 19:13",
       "Headline": "ඉතිරි කිරීම ගැන තමන් ආදර්ශයක් දුන් බව ජනපති කියයි",
       "News Content": "මුදල් ඉතිරි කිරීම සම්බන්ධයෙන් තමන් අන් අයට ආදර්ශයක් ලබාදී ඇති බව ජනාධිපති මෛත්‍රීපාල සිරිසේන පවසනවා.\nමූල්‍ය විනය සහ මූල්‍ය කළමනාකරණය පිළිබඳව වැඩි අවධානයක් යොමු කිරීම දේශපාලනඥයින්ගේ මෙන්ම රාජ්‍ය නිලධාරීන්ගේද වගකීම බවයි ජනාධිපතිවරයා පෙන්වා දෙන්නේ.\nමුදල් අමාත්‍යාංශය සඳහා රුපියල් මිලියන 1400 ක වියදමින් ඉදිකෙරුණු නව ගොඩනැගිලි සංකීර්ණය විවෘත කිරීම ජනාධිපතිවරයාගේ සහ අග්‍රාමාත්‍යවරයාගේ ප්‍රධානත්වයෙන් අද (31) සිදුකෙරුණා.\nඊට එක්වෙමිනුයි ජනාධිපතිවරයා මේ බව සඳහන් කළේ.\nඊට එක්වෙමින් අදහස් දැක්වු මුදල් අමාත්‍ය රවී කරුණානායක සඳහන් කළේ පසුගිය රජය භාර දුන්නේ දණ ගැස්වූ ආර්ථිකයක් බවයි.\nඑය යළි ගොඩනැගීමේ අභියෝගය රජය භාරගෙන ඇති බවද මුදල් අමාත්‍යවරයා එහිදී සඳහන් කළා.",
       "URL": "https://www.hirunews.lk/129828/ඉතිරි-කිරීම-ගැන-තමන්-ආදර්ශයක්-දුන්-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5107"
}