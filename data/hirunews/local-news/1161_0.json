{
       "Source": "hirunews",
       "Timestamp": "Wednesday, 18 May 2022 - 14:36",
       "Headline": "ගුවන් හමුදාවේ සහ නාවික හමුදාවේ රැසකටත් උසස් වීම්",
       "News Content": "13 වන රණවිරු සැමරුම් දිනයට සමගාමීව ශ්‍රී ලංකා ගුවන් හමුදාවේ හා නාවික හමුදාවේ නිලධාරින් සහ සෙසු නිලයන් රැසකට උසස් වීම් ලබාදී තිබෙනවා.\nඒ අනුව, ගුවන් හමුදාපති එයාර් මාර්ෂල් සුදර්ශන පතිරණගේ උපදෙස් මත ගුවන් හමුදාවේ නිලධාරින් 450 දෙනෙකුට සහ සෙසු නිලයන් 3361 දෙනෙකුට උසස් විම් ලබාදීමටයි පියවර ගෙන ඇත්තේ.\nඑසේම, රණවිරු සැමරුම් දිනයට සමගාමීව ශ්‍රී ලංකා නාවික හමුදාවේ නිලධාරින් 74 ක් සහ නාවිකයන් 2010ක් ඊළග නිලයට උසස් කර තිබෙනවා.\nජනාධිපතිවරයාගේ අනුමැතිය ඇතිව නාවික හමුදාපති වයස් අද්මිරාල් නිශාන්ත උළුගේතැන්න විසින් මෙම උසස් වීම් ලබාදී ඇති බවයි නාවික හමුදාව නිවේදනය කළේ.\nඅදට යෙදී ඇති විජයග්‍රහණයේ 13 වන සැමරුමට සමගාමීව යුද හමුදා නිලධාරීන් 396 දෙනෙකුට සහ සෙසු නිලයන් 8,110 කට ද උසස් වීම් ලබා දී තිබුණා.",
       "URL": "https://www.hirunews.lk/304661/ගුවන්-හමුදාවේ-සහ-නාවික-හමුදාවේ-රැසකටත්-උසස්-වීම්",
       "Category": "Local News",
       "Parent URL": "https://www.hirunews.lk/local-news.php?pageID=1161"
}