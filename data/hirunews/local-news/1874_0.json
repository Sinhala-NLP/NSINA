{
       "Source": "hirunews",
       "Timestamp": "Saturday, 19 June 2021 - 19:04",
       "Headline": "හෙරොයින් සමඟ අත්අඩංගුවට ගත් උප පොලිස් පරීක්ෂකවරයා ඇතුළු 3 දෙනා රදවාගෙන ප්‍රශ්න කිරීමට අවසර (වීඩියෝ)",
       "News Content": "රුපියල් කෝටි 53ක වටිනාකමකින් යුත් හෙරොයින් තොගයක් ප්‍රවාහනය කිරීමේදී අත්අඩංගුවට ගත් කළුතර දකුණ පොලිසියට අනුයුක්තව සේවය කළ උප පොලිස් පරීක්ෂකවරයගෙන් රදවාගෙන ප්‍රශ්න කිරීමට ගාල්ල ප්‍රධාන මහේස්ත්‍රාත් හර්ෂණ කැකුණවෙල අද නියෝග කළා.\nකොළඹ අද පැවති මාධ්‍ය හමුවකට එක්වෙමින් පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ සිද්ධිය සම්බන්ධයෙන් අත්අඩංගුවට ගත් අනෙක් සැකකරුවන් දෙදෙනා අතර වාප්පු ලිපිකරුවෙකු ද සිටින බවයි.\nදක්ෂිණ අධිවේගි මාර්ගයේ බද්දේගම පිවිසුම අසළදී ඊයේ අත්අඩංගුවට ගත් පොලිස් නිලධාරියා සන්තකයේ තිබී සොයාගත් මත්කුඩු තොගයේ බර කිලෝග්‍රෑම් 52 යි ග්‍රෑම් 728 ක් බව ද පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/274756/හෙරොයින්-සමඟ-අත්අඩංගුවට-ගත්-උප-පොලිස්-පරීක්ෂකවරයා-ඇතුළු-3-දෙනා-රදවාගෙන-ප්‍රශ්න-කිරීමට-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1874"
}