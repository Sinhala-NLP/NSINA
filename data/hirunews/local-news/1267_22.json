{
       "Source": "hirunews",
       "Timestamp": "Sunday, 27 March 2022 - 14:30",
       "Headline": "ඉන්දියාවේ ජාත්‍යන්තර ගුවන් ගමන් නැවතත් සාමාන්‍ය පරිදි",
       "News Content": "කොරෝනා වසංගතය හේතුවෙන් වසර දෙකක විරාමයකින් අනතුරුව ඉන්දියාව කාලසටහනකට අනුව ක්‍රියාත්මක වන ජාත්‍යන්තර ගුවන් ගමන් අද (27) යළි ආරම්භ කළා.\nවසංගත සමයේ එවැනි ජාත්‍යන්තර ගුවන් ගමන් ක්‍රියාත්මක වූයේ රටවල් කිහිපයක් සමඟ ඇති කරගත් ගුවන් ජීව බුබුල ක්‍රමවේදය යටතේයි.\nඑමෙන්ම අද සිට ක්‍රියාත්මක වන පරිදි ඉන්දියාව ගුවන් මගීන් සඳහා පනවා තිබූ කොරෝනා මර්දන සීමාවන් ද ලිහිල් කර තිබෙනවා.\nඒ අනුව මැලේසියාව, තායිලන්තය, තුර්කිය, ඇමරිකා එක්සත් ජනපදය සහ ශ්‍රී ලංකාව ඇතුලු රටවල් 40 කට අයත් ගුවන් සේවා 60කට ඉන්දියාව වෙත සාමාන්‍ය පරිදි ජාත්‍යන්තර ගුවන් ගමන් ආරම්භ කිරීමට හැකිවනවා.",
       "URL": "https://www.hirunews.lk/300523/ඉන්දියාවේ-ජාත්‍යන්තර-ගුවන්-ගමන්-නැවතත්-සාමාන්‍ය-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=1267"
}