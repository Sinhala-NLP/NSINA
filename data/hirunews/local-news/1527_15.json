{
       "Source": "hirunews",
       "Timestamp": "Tuesday, 30 November 2021 - 13:07",
       "Headline": "හිටපු අමාත්‍ය පාඨලීට එරෙහි නඩුව අනිද්දා විභාගයට (වීඩියෝ)",
       "News Content": "2016 වසරේ රාජගිරිය ප්‍රදේශයේ දී අපරික්ෂාකාරී ලෙස රිය පදවා තරුණයෙකුට බරපතළ තුවාල සිදු කිරීම ඇතුළු චෝදනා එල්ල වී සිටින හිටපු අමාත්‍ය පාඨලී චම්පික රණවක ඇතුළු තුන් දෙනෙකුට එරෙහි නඩුව අනිද්දා දිනයේදී විභාගයට ගැනීමට කොළඹ මහාධිකරණය නියෝග කළා.\nඒ මෙම නඩුව මහාධිකරණ විනිසුරු දමිත් තොටවත්ත හමුවේ අද කැඳ වූ අවස්ථාවේදීයි.\nහිටපු අමාත්‍ය පාඨලී චම්පික රණවකට අමතරව ඔහුගේ රියදුරු දිලුම් තුසිත කුමාරට සහ වැලිකඩ පොලිසියේ හිටපු ස්ථානාධිපති හා වත්මන් සහකාර පොලිස් අධිකාරි සුදත් අස්මඩලට එරෙහිව නීතිපතිවරයා පසුගිය දා නඩුව කැද වූ අවස්ථාවේදී අධි චෝදනා ගොනු කරනු  ලැබුවා.",
       "URL": "https://www.hirunews.lk/289614/හිටපු-අමාත්‍ය-පාඨලීට-එරෙහි-නඩුව-අනිද්දා-විභාගයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1527"
}