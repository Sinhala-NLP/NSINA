{
       "Source": "hirunews",
       "Timestamp": "Thursday, 07 September 2023 - 19:37",
       "Headline": "ජය ලැබූ කාන්තා ක්‍රිකට් කණ්ඩායමට මුදල් ත්‍යාග සමඟින් විශේෂ ඇගයීමේ උත්සවයක්",
       "News Content": "ශ්‍රී ලංකා කාන්තා ක්‍රිකට් කණ්ඩායම ඊයේ (06) පැවැති තෙවැනි සහ අවසන් විස්සයි20 තරගයෙන් කඩුලු 7 ක පහසු ජයක් ලබා 2-1 ක තරගාවලි ජයක් ලැබීමට සමත් වුණා.\nමෙම ජයග්‍රහණයත් සමඟින් ශ්‍රී ලංකා ක්‍රිකට් ආයතනය එම කණ්ඩායමට ඇමරිකානු ඩොලර් 25,000 ක් හෙවත් රුපියල් ලක්‍ෂ 75 ක මුදල් ත්‍යාගයක් පිරිනැමීමට සූදානම් වන බවටයි තොරතුරු වාර්තා වෙන්නේ.\nඑමෙන් ම ශ්‍රී ලංකා කාන්තා ක්‍රිකට් පිල නැවත ශ්‍රී ලංකාවට පැමිණි පසු විශේෂ ඇගයීමේ උත්සවයක් ද පවත්වන බවයි ශ්‍රී ලංකා ක්‍රිකට් ආයතනය වැඩි දුරටත් සඳහන් කර සිටියේ.",
       "URL": "https://www.hirunews.lk/347503/ජය-ලැබූ-කාන්තා-ක්‍රිකට්-කණ්ඩායමට-මුදල්-ත්‍යාග-සමඟින්-විශේෂ-ඇගයීමේ-උත්සවයක්",
       "Category": "Local News",
       "Parent URL": "https://www.hirunews.lk/local-news.php?pageID=45"
}