{
       "Source": "hirunews",
       "Timestamp": "Monday, 13 September 2021 - 7:49",
       "Headline": "රාජ්‍ය ඇමති කබ්රාල්ගේ ඉල්ලා අස්වීම පාර්ලිමේන්තු මහ ලේකම්ට",
       "News Content": "මුදල්, ප්‍රාග්ධන වෙළඳපොළ, රාජ්‍ය ව්‍යවසාය ප්‍රතිසංස්කරණ රාජ්‍ය අමාත්‍ය අජිත් නිවාඩ් කබ්රාල් රාජ්‍ය අමාත්‍ය ධුරයෙන් සහ ජාතික ලැයිස්තු මන්ත්‍රී ධුරයෙන් අද ඉල්ලා අස්වීමට නියමිත යි.\nමන්ත්‍රී ධුරයෙන් ඉල්ලා අස්වීමේ ලිපිය  පාර්ලිමේන්තු මහ ලේකම් ධම්මික දසනායක වෙත අද පෙරවරුවේ භාරදෙනු ඇති.\nඅජිත් නිවාඩ් කබ්රාල් ජාතික ලැයිස්තු මන්ත්‍රී ධුරයෙන් ඉවත් වීමෙන් පුරප්පාඩු වෙන එම මන්ත්‍රි ධුරය සඳහා හිටපු පාර්ලිමේන්තු මන්ත්‍රී ජයන්ත කැටගොඩ පත් කිරීමට ශ්‍රී ලංකා පොදුජන පෙරමුණේ අවධානය යොමු ව තිබෙනවා.\nමුදල් අමාත්‍ය බැසිල්  රාජපක්ෂට ජාතික ලැයිස්තු මන්ත්‍රීවරයෙකු ලෙස ඉදිරිපත්වීම සඳහා ජයන්ත කැටගොඩ ඔහු එවකට දැරූ ශ්‍රී ලංකා පොදුජන පෙරමුණු ජාතික ලැයිස්තු මන්ත්‍රී ධුරයෙන් පසුගිය ජූලි හයවැනි දා ඉවත් වුණා.\nමේ අතර අජිත් නිවාඩ් කබ්රාල් ශ්‍රී ලංකා මහ බැංකු අධිපති ධුරයේ හෙට හෝ අනිද්දා දිවුරුම්දීමට නියමිත බවයි වාර්තාවන්නේ.\nශ්‍රී ලංකා මහ බැංකුවේ අධිපති ලෙස කටයුතු කළ මහාචාර්ය ඩබ්ලිව්.ඩී. ලක්ෂ්මන් හෙට එම ධුරයෙන් ඉල්ලා අස්වීමට නියමිත යි.\nඒ අනුව නව අධිපති ධුරයේ දිවුරුම් දීමෙන් පසු ව අජිත් නිවාඩ් කබ්රාල් එළඹෙන බ්‍රහස්පතින්දා එම ධුරයේ රාජකාරි ආරම්භ කිරීමට නියමිත යි.\nඅජිත් නිවාඩ් කබ්රාල්ගෙන් හිස් වෙන පාර්ලිමේන්තු මන්ත්‍රී ධුරයේ ජයන්ත කැටගොඩ දිවුරුම් දීම සම්බන්ධයෙන් මාධ්‍යවේදීන් ශ්‍රී ලංකා පොදු ජන පෙරමුණේ මහ ලේකම් නීතිීඥ සාගර කාරියවසම්ගෙන් ඊයේ විමසා සිටියා.",
       "URL": "https://www.hirunews.lk/282065/රාජ්‍ය-ඇමති-කබ්රාල්ගේ-ඉල්ලා-අස්වීම-පාර්ලිමේන්තු-මහ-ලේකම්ට",
       "Category": "Local News",
       "Parent URL": "https://www.hirunews.lk/local-news.php?pageID=1696"
}