{
       "Source": "hirunews",
       "Timestamp": "Wednesday, 26 October 2022 - 7:05",
       "Headline": "1975 වත්කම් බැරකම් ප්‍රකාශ කිරීමේ නීතිය සංශෝධනය කෙරෙයි?",
       "News Content": "ජනාධිපති, අගමැති, මැති ඇමැතිවරුන් විසින් ප්‍රකාශ කරන වත්කම් බැරකම්, ප්‍රකාශනයට හැකි වන පරිදි 1975 වත්කම් බැරකම් ප්‍රකාශ කිරීමේ නීතිය සංශෝධනය කිරීමට ළඟදී ම පාර්ලිමේන්තුවට ඉදිරිපත් කරන බව සමගි ජන බලවේගයේ පාර්ලිමේන්තු මන්ත්‍රී ඉරාන් වික්‍රමරත්න පවසනවා.\nජනාධිපති, අගමැති, මැති ඇමතිවරුන් සහ රාජ්‍ය සේවකයන් නිශ්චිත කාල සීමාවක් තුළ තම වත්කම් බැරකම් ඉදිරිපත් කිරීමට නීත්‍යානුකූල ව බැඳී සිටින විද්‍යුත් ස්වයංක්‍රීය වත්කම් ප්‍රකාශ කිරීමේ ක්‍රමයක් ස්ථාපිත කිරීමට යි මෙම පනත් කෙටුම්පත විධිවිධාන සපයන්නේ.\nඑහි දී අල්ලස් හා දූෂණ චෝදනා විමර්ශනය කිරීම සඳහා කොමිෂන් සභාව විසින් ක්‍රමවේදයක් ස්ථාපිත කළ යුතු අතර, මෙම වත්කම් හා බැරකම්, කොමිසමේ වෙබ් අඩවියේ ප්‍රසිද්ධ කිරීමට ද පනත් කෙටුම්පත මඟින් විධිවිධාන සලසා ඇති බව සඳහන්.",
       "URL": "https://www.hirunews.lk/318826/1975-වත්කම්-බැරකම්-ප්‍රකාශ-කිරීමේ-නීතිය-සංශෝධනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=779"
}