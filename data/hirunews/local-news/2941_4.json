{
       "Source": "hirunews",
       "Timestamp": "Wednesday, 22 January 2020 - 9:19",
       "Headline": "නාරම්මල දී අනතුරකින් කාන්තාවක් මරුට -තවත් 5 දෙනෙකු තුවාල",
       "News Content": "නාරම්මල - කුරුණෑගල මාර්ගයේ ගනේගොඩ ප්‍රදේශයේ සිදුවූ රිය අනතුරකින් කාන්තාවක් මිය ගොස් තවත් 5 දෙනෙකු බරපතල තුවාල ලබා නාරම්මල රෝහලට ඇතුළත් කර තිබෙනවා.\nමිය ගිය කාන්තාව 58 හැවිරිදි වියේ පසුවන සියඹලාගස්කොටුව ප්‍රදේශයේ පදිංචිකාරිනියක් බවයි පොලිසිය සඳහන් කළේ.\nකුරුණෑගල දෙසට ධාවනය වූ ලොරි රථයක් මාර්ගයේ නවතා තිබූ බස් රථයක් පසුකර යාමට උත්සාහ කිරීමේදී ඉදිරියෙන් පැමිණි තවත් ලොරි රථයක ගැටී අසළ තිබූ ත්‍රිරෝද රථයක ද ගැටී ඊයේ මෙම අනතුර සිදුව තිබෙනවා.\nඅනතුරෙන් තුවාල ලැබූවන් අතර ලොරි රථ දෙකෙහිම රියදුරන් දෙදෙනා සහ එක් ලොරි රථයක ගමන් කළ කාන්තාවන් දෙදෙනෙකු සහ පිරිමි පුද්ගලයෙකු සිටින බවයි පොලීසිය සඳහන් කළේ.",
       "URL": "https://www.hirunews.lk/232788/නාරම්මල-දී-අනතුරකින්-කාන්තාවක්-මරුට-තවත්-5-දෙනෙකු-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2941"
}