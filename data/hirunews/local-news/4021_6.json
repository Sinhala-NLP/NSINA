{
       "Source": "hirunews",
       "Timestamp": "Sunday, 25 March 2018 - 17:01",
       "Headline": "වේයන්ගොඩ වෙල්යායකින් හමුවූ අභිරහස් මළ සිරුරේ තොරතුරු හෙළිවෙයි (ඡායාරූප)",
       "News Content": "වේයන්ගොඩ ප්‍රදේශයේ වෙල්යායක තිබී අභිරහස් ලෙස මියගොස් සිටි තරුණියගේ මළ සිරුරේ අනන්‍යතාව තහවුරුකරගෙන ඇති බව පොලිසිය පවසනවා.\n24 වන වියේ පසුවූ අදාල තරුණිය දීගලහින්න, එලමුල්ල ප්‍රදේශයේ පදිංචිකාරිණියක් වන බවයි පොලිසිය පැවසුවේ.\nප්‍රේම සම්බන්ධතාවක් මත ඇතිවූ ආරවුලක් දුරදිග යාමෙන් මෙම තරුණිය ඝාතනය කර ඇති බවටයි අනාවරණය වී ඇත්තේ.\nසිද්ධිය සම්බන්ධයෙන් 25 හැවිරිදි තරුණයෙක් අත්අඩංගුවට ගෙන ඇති අතර ඔහු දඩගමුව ප්‍රදේශයේ පදිංචිකරුවෙක්.\nමොවුන් දෙදෙනාම ඇඟලුම් කර්මාන්ත ශාලාවක සේවය කර ඇති බවට තොරතුරු අනාවරණය වී තිබෙනවා.\nවේයන්ගොඩ ප්‍රදේශයේ වෙල්යායක අභිරහස් ලෙස මියගිය තරුණියකගේ මළ සිරුරක් ඇති බවට ප්‍රදේශවාසියෙකු අද (25) උදෑසන පොලීසියට කළ දැනුම් දීමකදී අදාළ මළ සිරුර සොයා ගැනුනා.\nඇය ඝාතනය කර අදාල ස්ථානයට රැගෙනවිත් දමන්නට ඇති බවටයි පොලීසිය සැක පළකරන්නේ.",
       "URL": "https://www.hirunews.lk/186829/වේයන්ගොඩ-වෙල්යායකින්-හමුවූ-අභිරහස්-මළ-සිරුරේ-තොරතුරු-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4021"
}