{
       "Source": "hirunews",
       "Timestamp": "Sunday, 26 June 2022 - 8:43",
       "Headline": "ප්‍රදේශ කිහිපයකට වැසි සමඟ තද සුළං - මුහුදත් රළු වෙයි",
       "News Content": "සබරගමුව, බස්නාහිර සහ වයඹ පළාත්වලට අද වැසි බලාපොරොත්තු විය හැකි බවට කාලගුණ විද්‍යා දෙපාර්තමේන්තුව පවසනවා.\nඑමෙන්ම මහනුවර, නුවරඑළිය, ගාල්ල සහ මාතර දිස්ත්‍රික්කවලටත් වැසි සහිත කාලගුණ තත්වයක් පැවතිය හැකියි.\nමධ්‍යම කඳුකරයේ බටහිර බෑවුම් ප්‍රදේශවලත්, උතුර, උතුරුමැද සහ වයඹ පළාත්වලත්, ත්‍රිකුණාමලය සහ හම්බන්තොට දිස්ත්‍රික්කවලත් විටින් විට පැයට කිලෝමීටර 50ක පමණ තද සුළං ඇතිවීමේ හැකියාව පවතිනවා.\nමේ අතර පුත්තලම සිට කන්කසන්තුරය හරහා ත්‍රිකුණාමලය දක්වා සහ මාතර සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළඟේ වේගය පැයට කිලෝමීටර 60 දක්වා වර්ධනය විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/308199/ප්‍රදේශ-කිහිපයකට-වැසි-සමඟ-තද-සුළං-මුහුදත්-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1068"
}