{
       "Source": "hirunews",
       "Timestamp": "Friday, 19 January 2018 - 9:42",
       "Headline": "මහකනදරාව වැව් ඉස්මත්තේ තිබූ රන් පැහැති බුදු පිළිමය (ඡායාරූප)",
       "News Content": "නිධානයකින් ලබා ගත් බවට සැකකෙරෙන රන් පැහැති බුදු පිළිම දෙකක්, තඹ මංජුසා 3 ක් ඇතුළු තවත් වටිනා භාණ්ඩ කිහිපයක් මිහින්තලය - මහකනදරාව වැව් ඉස්මත්තේ තිබී සොයා ගෙන තිබෙනවා.\nපොලීසිය සදහන් කළේ ලද තොරතුරක් මත මහකනදරාව වැව් ඉස්මත්තේ රක්ෂිතයෙහි ඊයේ සිදුකරන ලද වැටලීමකදී මෙම භාණ්ඩ තොගය සොයා ගත් බවයි.\nපසුව සිදුකරන ලද පරීක්ෂණවලින් අනාවරණ වී ඇත්තේ රක්ෂිතයෙහි සිටි පුද්ගලයින් දෙදෙනෙකු විසින් අදාළ රන් පැහැති බුදු පිළිම දෙක ඇතුළු එම භාණ්ඩ දමා පලාගොස් ඇති බවටයි.\n(ඡායාරූප - අතුල බණ්ඩාර)",
       "URL": "https://www.hirunews.lk/181458/මහකනදරාව-වැව්-ඉස්මත්තේ-තිබූ-රන්-පැහැති-බුදු-පිළිමය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4118"
}