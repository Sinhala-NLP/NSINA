{
       "Source": "hirunews",
       "Timestamp": "Saturday, 19 August 2017 - 16:01",
       "Headline": "යතුරුපැදි අනතුරුවලින් තරුණයන් දෙදෙනෙකු මරුට",
       "News Content": "හම්බන්තොට - අන්දරවැව - මත්තල පැරණි මාර්ගයේ වැව් බැම්ම අසලදී ඊයේ සිදුවු රිය අනතුරකින් තරුණයෙකු ජීවිතක්ෂයට පත්ව තිබෙනවා.\nපොලිසිය සඳහන් කළේ ට්‍රැක්ටරයක් සහ යතුරුපැදියක් ගැටී මෙම අනතුර සිදුව ඇති බවයි.\nඅනතුරෙන් තුවාල ලැබූ යතුරුපැදිකරු හම්බන්තොට රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nට්‍රැක්ටර් රථයේ රියදුරා අනතුරෙන් පසුව පළාගොස් ඇති අතර, සිද්ධිය සම්බන්ධයෙන් හම්බන්තොට පොලිසිය වැඩිදුර විමර්ශන ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමේ අතර ඊයේ රාත්‍රී ගිරිඋල්ල ප්‍රදේශයේදී යතුරුපැදියක් මාර්ගයෙන් ඉවතට පැන දුරකථන රැහැන් කණුවක ගැටී සිදුවු අනතුරකින් තරුණයෙකු ජීවිතක්ෂයට පත්වුනා.\nමියගොස් ඇත්තේ 27 හැවිරිදි තරුණයෙක්.",
       "URL": "https://www.hirunews.lk/168851/යතුරුපැදි-අනතුරුවලින්-තරුණයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4363"
}