{
       "Source": "hirunews",
       "Timestamp": "Saturday, 10 April 2021 - 6:59",
       "Headline": "රන්මාල කොල්ල කෑ දෙදෙනෙක් අත්බෝම්බයක් සමඟ පොලිස් දැලේ",
       "News Content": "රන්මාල කොල්ලකෑම්වල නිරතවූ පුද්ගලයින් දෙදෙනෙක් ඊයේ (09) කාත්තන්කුඩි ප්‍රදේශයේදී පොලිසිය විසින් අත්අඩංගුවට ගෙන තිබෙනවා.\nලද තොරතුරකට අනුව යතුරුපැදියකින් ගමන් කරමින් සිටියදී මෙම සැකකරුවන් දෙදෙනා අත්අඩංගුවට ගැනීමට හැකිවූ බවයි පොලිසිය සඳහන් කළේ.\nමොවුන් දෙදෙනා ගමන් ගත් යතුරුපැදියේ සඟවා තිබියදී ජීව අත්බෝම්බයක් ද සොයා ගැනීමට හැකිව ඇති බවයි වාර්තා වන්නේ.\nඅත්අඩංගුවට ගැනුණු සැකකරුවන් දෙදෙනා අද (10) අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/268029/රන්මාල-කොල්ල-කෑ-දෙදෙනෙක්-අත්බෝම්බයක්-සමඟ-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=2030"
}