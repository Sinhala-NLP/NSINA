{
       "Source": "hirunews",
       "Timestamp": "Wednesday, 09 May 2018 - 13:06",
       "Headline": "සමෘද්ධි බැංකුව මහ බැංකුව යටතට ගැනීම ගැන සංවිධාන කිහිපයක විරෝධය",
       "News Content": "සමෘද්ධි ව්‍යාපාරය නිවැරදි මගට ගැනීම රජයේ අරමුණ බව අමාත්‍ය ගයන්ත කරුණාතිලක ප්‍රකාශ කළා.\nඒ කොළඹ දී අද පැවති උත්සවයකින් අනතුරුව මාධ්‍ය වෙත අදහස් දක්වමින්.\nකෙසේ වෙතත් සමෘද්ධි බැංකුව මහ බැංකුව යටතට පත්කරන බවට අගමැතිවරයා කළ ප්‍රකාශය සම්බන්ධයෙන් පාර්ශව රැසක් දැඩි විරෝධය පළ කරනවා.\nසමස්ත ලංකා සමෘද්ධි බැංකු මහා සංගම් හා කාර්යාල ක්ෂේත්‍ර නිලධාරින්ගේ සංගමයේ සභාපති එන්.ඒ.අයි.බී අබේසිංහ, එහි ප්‍රධාන ලේකම් බී. එම්. ඒ බස්නායක, සමෘද්ධි සංවර්ධන හා කෘෂිකර්ම පර්යේෂණ නිෂ්පාදන සහකාර නිළධාරි සංගමයේ ප්‍රධාන ලේකම් ජගත් කුමාර, පූජ්‍ය ගලගම ධම්මරන්සි හිමියන් සහ පාර්ලිමේන්තු මන්ත්‍රී එස්. එම් චන්ද්‍රසේන  කොළඹ සහ මහනුවර මාධ්‍ය හමු පවත්වමින් අදහස් පළ කළා.\nඑහිදී ඔවුන් අවධාරණය කළේ සමෘද්ධි බැංකුවේ ගිණුම්වලට කිසිසේත් අත තැබීමට අග්‍රාමාත්‍යවරයා ඇතුලූ පිරිසට ඉඩ නොදෙන බවයි.\nසමෘද්ධි බැංකුව මහ බැංකුව යටතට ගැනීමට අග්‍රාමාත්‍යවරයා ක්‍රියා කළේ ඇයිද යන්න සම්බන්ධයෙන් කරුණු දැක්වීමට සතියක කාලයක් ලබාදෙන බව ඔවුන් එහිදී අවධාරණය කළා.",
       "URL": "https://www.hirunews.lk/190330/සමෘද්ධි-බැංකුව-මහ-යටතට-ගැනීම-ගැන-සංවිධාන-කිහිපයක-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3953"
}