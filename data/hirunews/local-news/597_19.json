{
       "Source": "hirunews",
       "Timestamp": "Monday, 16 January 2023 - 17:50",
       "Headline": "ජපානයේ මිලියන තුනක රැකියා අවස්ථා ඇති බව රොෂාන් රණසිංහ පවසයි",
       "News Content": "තරුණ සේවා සභාව සතියෙ දින හතම විවෘතව තබන්න ඓතිහාසික තීරණයක් ගන්නා බවත් එවිට එහි රාත්‍රී 10 වන තෙක් පාඨමාලා පවත්වන බවත් ක්‍රීඩා හා යෞවන කටයුතු අමාත්‍ය රොෂාන් රණසිංහ පවසනවා.\nතරුණ හා ක්‍රීඩා කටයුතු සංවර්ධනය පිළිබඳ ඒකාබද්ධ ප්‍රවේශය දිස්ත්‍රික් වැඩසටහන අනුරාධපුරයේ පැවති අවස්ථාවේ දී මාධ්‍යවේදීන් ඇසූ ප්‍රශ්නයකට පිළිතුරු දෙමින් අමාත්‍යවරයා මේ බව පැවසුවා.\nතවද දැනට මිලියන තුනක රැකියා ප්‍රමාණයක් ජපානයේ තිබෙන බැවින් තරුණයින්ට ජපානයට යෑමට අවශ්‍ය ක්‍රියාවලිය මේ වන විට සිදු කරමින් පවතින බවයි අමාත්‍යවරයා පැවසූවේ.\nඒ සඳහා ජපන් භාෂාව ඉගෙන ගැනීම, වෘත්තීය පුහුණුව ලබා ගැනීමෙන් පසු අදාළ විභාගය සමත් වීම මෙන්ම ජපන් සංස්කෘතිය ඉගෙන ගැනීම ආදී සුදුසුකම් සපුරා ගැනීමට අවුරුද්දයි මාස දෙකක් වැනි කාල සීමාවක් පහු කළ යුතුයි.\nඑමෙන්ම හෙදියන් වැඩි ප්‍රමාණයකට එංගලන්තයේ රැකියා අවස්ථා හිමිකර ගැනීමට හැකියාව පවතින අතර ඒ සඳහා එංගලන්තයේ සෞඛ්‍ය අංශයේ MHS සමඟ ඉදිරි වැඩ කටයුතු කරන බව ද අමාත්‍යවරයා එහිදී වැඩිදුරටත් පැවසුවා.",
       "URL": "https://www.hirunews.lk/325202/ජපානයේ-මිලියන-තුනක-රැකියා-අවස්ථා-ඇති-බව-රොෂාන්-රණසිංහ-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=597"
}