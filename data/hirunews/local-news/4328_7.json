{
       "Source": "hirunews",
       "Timestamp": "Monday, 11 September 2017 - 9:42",
       "Headline": "මහවැසි මැද ගැබිණි බිරිඳ නිවසින් එල වූ සැමියා අත්අඩංගුවට",
       "News Content": "මහවැසි වැටෙන අවස්ථාවක සිය ගැබිණි බිරිය නිවසෙන් එලවා දොර වසාදැමූ සැමියෙකු බණ්ඩාරගම ගල්වතුඩේ ප්‍රදේශයේදී අත්අඩංගුවට ගත් බව පොලිසිය පවසනවා.\nඅදාල කාන්තාව පැවති ධාරානිපාත වර්ෂාවට තෙමෙමින් සිටින බවට 119 හදිසි ඇමතුම් අංශයට තොරතුරක් ලැබී තිබෙනවා.\nඒ අනුව ක්‍රියාත්මක වූ පොලිසිය පැවසූ ලිපිනයට යනවිටත් ගැබිණි බිරිඳ වර්ෂාවට තෙමෙමින් සිට ඇති බවත් පසුව සිද්ධිය සම්බන්ධයෙන් සැමියා අත්අඩංගුවට ගත් බවත් පොලිසිය පවසනවා.\nපොලිසිය පවසන්නේ වරද වටහාදීමට උත්සහ කළ අවස්ථාවේ සැමියා විසින් පොලිසියේ රාජකාරියට බාදා කිරීම හේතුවෙන් මෙම අත්අඩංගුවට ගැනීම සිදු කළ බවයි.\nඅත්අඩංගුවට ගත් සැකකරු කුකුල් මස් වෙළෙන්දෙකු බවයි සඳහන් වන්නේ.",
       "URL": "https://www.hirunews.lk/170624/මහවැසි-මැද-ගැබිණි-බිරිඳ-නිවසින්-එල-වූ-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4328"
}