{
       "Source": "hirunews",
       "Timestamp": "Saturday, 28 May 2022 - 16:05",
       "Headline": "9 වනදා ප්‍රචණ්ඩ ක්‍රියා සිදුකළ 2027ක් අත්අඩංගුවට",
       "News Content": "ගාලුමුවදොර සහ කොල්ලුපිටියේදී ඇති වූ නොසන්සුන්තාව හමුවේ පසුගිය 9 වනදා රට තුල ඇති වූ ප්‍රචන්ඩකාරි සිදුවීම් සම්බන්ධයෙන් සැකකරුවන් 2027 දෙනෙකු මේ දක්වා අත්අඩංගුවට ගෙන තිබෙනවා.\nඉන් 898 දෙනෙකු රක්ෂිත බන්ධනාගාර ගත කර ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව සඳහන් කළේ.\nමීට අමතරව, පාර්ලිමේන්තු මන්ත්‍රී අමරකීර්ති අතුකෝරල ඝාතනයට අදාළව තවත් සැකකරුවෙකු නිට්ටඹුව ප්‍රදේශයේදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 37 හැවිරිදි ත්‍රිරෝද රථ රියදුරෙකු බව සඳහන්.\nසමෘද්ධි සංවර්ධන නිලධාරියෙකු වන ඔහුගේ සොහොයුරා ද මෙම සිද්ධියට අදාළව දැනට අත්අඩංගුවේ පසුවනවා.",
       "URL": "https://www.hirunews.lk/305533/9-වනදා-ප්‍රචණ්ඩ-ක්‍රියා-සිදුකළ-2027ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1137"
}