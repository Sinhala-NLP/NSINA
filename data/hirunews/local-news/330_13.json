{
       "Source": "hirunews",
       "Timestamp": "Saturday, 20 May 2023 - 13:53",
       "Headline": "බඔරගල රජමහා විහාරයේ නිධන් හාරලා (වීඩියෝ)",
       "News Content": "මහනුවර ඓතිහාසික බඔරගල රජමහා විහාරය යළිත් වතාවක් නිධන් සොරුන්ගේ ග්‍රහණයට ලක්ව තිබෙනවා.\nබුදු මැදුරට පිවිසෙන පියගැටපෙළ පාමුළ සඳගල හාරා නිධන් සොයා ඇති බවයි වාර්තා වන්නේ.\nපොලීසිය සඳහන් කළේ සිද්ධිය සම්බන්ධයෙන් විමර්ශන ආරම්භ කර ඇති බවයි.\nමහනුවර යුගයේ ක්‍රි.ව.1747 –1780 වකවානුවෙහි බඹරගල රජමහා විහාරය ඉදි කළ බවටයි ඉපැරැණි ශිලාලේඛන සාක්ෂි දරන්නේ විහාර භූමිය වටා දැවැන්ත ගල්ලෙන් විශාල සංඛ්‍යාවක් පිහිටා තිබෙන අතර අතිතයේ එහි ආරණ්‍යවාසී භික්ෂූන් වහන්සේ භාවනානුයෝගිව වැඩ විසූ බවත් සඳහන්.\nමෙවන් ඓතිහාසික උරුමයකට හිමිකම් කියන බඔරගල රජමහා විහාරය නිරතුරුවම නිධන් හොරුන්ගේ ග්‍රහණයට ලක් වෙමින් තිබෙනවා.\nචෛත්‍යරාජයාණන් වහන්සේ ,විහාරය ඇතුලු පැරණි ස්ථාන රැසකටම මීට පෙර විවිධ අවස්ථාවලදි නිධන් හොරුන් විසින් හානි කර තිබෙනවා.\nඑම විහාරස්ථානය සිව්වැනි වතාවටත් නිධන් හොරුන්ගේ ග්‍රහණයට හසුව ඇත්තේ පෙරේදායි.\nවිහාරස්ථානයේ බුදු මැදුරට පිවිසෙන පඩිපෙල ආරම්භයේ ඇති සඳගල ඉවත්කර හාරා නිධන් සොයා ගෙන තිබෙන බවයි වාර්තා වී ඇත්තේ.",
       "URL": "https://www.hirunews.lk/335719/බඔරගල-රජමහා-විහාරයේ-නිධන්-හාරලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=330"
}