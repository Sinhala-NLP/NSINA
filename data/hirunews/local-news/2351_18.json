{
       "Source": "hirunews",
       "Timestamp": "Wednesday, 04 November 2020 - 16:52",
       "Headline": "දිවයින පුරා පොහොර බෙදා හැරීම ඇරඹේ",
       "News Content": "දිවයින පුරා පොහොර බෙදා හැරීම අද (04) සිට ආරම්භ කළ බව පොහොර නිෂ්පාදන සහ සැපයුම් රසායනික පොහොර සහ කෘමිනාශක භාවිත රාජ්‍ය අමාත්‍යාංශය ප්‍රකාශ කළා.\nකන්න කිහිපයක සිට පැවති පොහොර හිඟය හේතුවෙන් ගොවීන් දැඩි අපහසුතාවකට පත්ව සිටි අතර, ඒ පිළිබඳව ජනාධිපතිවරයාගේ අවධානය යොමුවීමත් සමඟයි අවශ්‍ය රසායනික පොහොර ආනයනය කිරීමට රජය තීරණය කළේ.\nඒ අනුව පොහොර නෞකාවක් මේ වනවිට කොළඹ වරායට ළගා වී ඇති අතර, දිවයිනේ දිස්ත්‍රික්ක 25ටම කඩිනමින් පොහොර නිකුත් කෙරෙනු ඇති.\nකාබනික පොහොර දිවයිනේ ව්‍යාප්ත කර රසායනික පොහොර භාවිතය අවම කිරීම රජයේ ප්‍රතිපත්තිය වන අතර, එම ඉලක්කය ළගා කර ගැනීමෙන් පසු රසායනික පොහොර ආනයනය අවම කරන බව ද පොහොර නිෂ්පාදන අමාත්‍යාංශය නිකුත් කළ නිවේදනයේ සඳහන්.",
       "URL": "https://www.hirunews.lk/254005/දිවයින-පුරා-පොහොර-බෙදා-හැරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2351"
}