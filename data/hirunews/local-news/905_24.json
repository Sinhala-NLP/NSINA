{
       "Source": "hirunews",
       "Timestamp": "Monday, 29 August 2022 - 9:09",
       "Headline": "මත්කුඩු ජාවාරමේ යෙදුණු හත්දෙනෙකු අත්අඩංගුවට",
       "News Content": "පොලිස් මත්ද්‍රව්‍ය නාශක කාර්යාංශය ඊයේ (28) සිදුකළ වැටලීම්වල දී මත්කුඩු ජාවාරමේ යෙදුණු හත්දෙනෙකු අත්අඩංගුවට ගෙන තිබෙනවා.\nඔවුන් සතුව තිබී බෙදාහැරීමට සූදානම් කර තිබූ අයිස් සහ හෙරොයින් මත්කුඩු පැකට් තොගයක් ද පොලිස් භාරයට ගෙන ඇති බව සඳහන්.\nඅත්අඩංගුවට ගත් සැකකරුවන් යාපනය, බොරැල්ල, ග්‍රෑන්ඩ්පාස් සහ නිට්ටඹුව ප්‍රදේශවල පදිංචිකරුවන්.\nමේ අතර සංවිධානාත්මක අපරාධකරුවන් අත්අඩංගුවට ගැනීම සදහා බුද්ධි අංශ, පොලිස් විශේෂ කාර්ය බලකාය සහ පොලිස් කොට්ඨාස මට්ටමින් ඇති අපරාධ අංශ එක්ව විශේෂ මෙහෙයුමක් මේ දිනවල ක්‍රියාත්මක කර තිබෙනවා.\nමත්ද්‍රව්‍ය ජාවාරම, කොල්ලකෑම් සහ මේ දිනවල වාර්තා වන වෙඩි තබා මනුෂ්‍ය ඝාතන සිදු කිරීම් ආදිය සම්බන්ධයෙන් චෝදනා එල්ල වී ඇති සැකකරුවන් අත්අඩංගුවට ගැනීම සදහායි මෙම මෙහෙයුම් ආරම්භ කර ඇත්තේ.",
       "URL": "https://www.hirunews.lk/314009/මත්කුඩු-ජාවාරමේ-යෙදුණු-හත්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=905"
}