{
       "Source": "hirunews",
       "Timestamp": "Thursday, 16 March 2023 - 14:26",
       "Headline": "හරක් කටාගේ ජීවිත ආරක්ෂාව ඉල්ලා අභියාචනාධිකරණයට පෙත්සමක්",
       "News Content": "මැඩගස්කරයේ සිට දිවයිනට රැගෙනවිත් අපරාධ පරීක්ෂණ දෙපාර්තමේන්තුව භාරයේ රඳවා සිටින නඳුන් චින්තක වික්‍රමරත්න හෙවත් හරක් කටාගේ ජීවිතාරක්ෂාව තහවුරු කරන ලෙස නියෝගයක් නිකුත් කරන්නැයි ඉල්ලා අභියාචනාධිකරණයට රීට් පෙත්සමක් ඉදිරිපත් කර තිබෙනවා.\nසැකකරුගේ පියා එය ඉදිරිපත් කර ඇත්තේ පසුගිය කාලයේ පොලිස් අත්අඩංගුවේ පසු වූ මාකඳුරේ මධූෂ් වැනි සැකකරුවන් විමර්ශන කටයුතු සඳහා පිටතට රැගෙන ගිය අවස්ථාවේදී මියගිය ආකාරය පෙන්වා දෙමින්.\nඒ අනුව, අත්අඩංගුවේ පසුවන සිය පුත්‍රයාගේ ජීවිත ආරක්ෂාව සම්බන්ධයෙන් බරපතළ ගැටලුවක් මතු වී තිබෙන බව ද පෙත්සම්කරු පෙන්වා දී තිබෙනවා.\nමෙහි වගඋත්තරකරුවන් ලෙස නම් කර ඇත්තේ මහජන ආරක්ෂක අමාත්‍යවරයා, ආරක්ෂක ලේකම්වරයා, පොලිස්පතිවරයා, බස්නාහිර පළාත් භාර ජ්‍යෙෂ්ඨ නියෝජ්‍ය පොලිස්පතිවරයා සහ අපරාධ පරීක්ෂණ දෙපාර්තමේන්තුවේ අධ්‍යක්ෂවරයා ඇතුළු පිරිසක්.",
       "URL": "https://www.hirunews.lk/330114/හරක්-කටාගේ-ජීවිත-ආරක්ෂාව-ඉල්ලා-අභියාචනාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=473"
}