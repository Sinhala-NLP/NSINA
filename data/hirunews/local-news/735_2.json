{
       "Source": "hirunews",
       "Timestamp": "Monday, 14 November 2022 - 16:13",
       "Headline": "ජාත්‍යන්තර වෙළඳ කාර්යාලයක් පිහිටුවීමට අයවැයෙන් යෝජනා",
       "News Content": "ජාත්‍යන්තර වෙළඳ කාර්යාලයක් ශ්‍රී ලංකාවේ පිහිටුවීමට යෝජනා කරන බව ජනාධිපති රනිල් වික්‍රමසිංහ සිය අයවැය කතාව ඉදිරිපත් කරමින් ප්‍රකාශ කළා.\nජනාධිපතිවරයා කියා සිටියේ 2023 සිට 2027 දක්වා තුන් අවුරුදු සැපයුම් සේවා වැඩසටහනයක් හදුන්වා දීමට කටයුතු කරන බවයි.\nඑමෙන්ම ඉන්දියාව සහ චීනය වැනි ප්‍රධාන වෙළඳපළවල් සමඟ සම්බන්ධවීමේ උත්සහයක් ආරම්භ කරන බවත් සිංගප්පූරු වෙළඳ ගිවිසුම සමඟ කලාපීය සබඳතා ගොඩනඟා ගැනීමට මූලික පියවර තබන බවත් ජනාධිපතිවරයා මෙහිදී ප්‍රකාශ කළා.\nමෙරට මැද කාලීන ආර්ථික වර්ධනය සියයට 5 ක් දක්වා ළගාවනු ඇතැයි අපේක්ෂා කෙරෙනවා.\nයල්පැන ගිය සහ එකිනෙකට සම්බන්ධයක් නොමැති කම්කරු නීති වෙනුවට ආර්ථිකයට සහ සේවක දෙපාර්ශවයටම ප්‍රතිලාභ සැලසෙන තනි කම්කරු නීතියක් බලාත්මක කිරීමට යෝජනා කරන බවයි ජනාධිපතිවරයා කියා සිටියේ.\nභාවිතා නොකරන ඉඩම් දිගු කාලීන බදු පදනම මත අපනයන බෝග වගා කිරීම සඳහා යොදා ගැනෙනවා.\nඩිජිටල් තාක්ෂණය සඳහා අවශ්‍යය ප්‍රතිපත්ති ඇතුළත්වන පරිදි ඩිජිලටල් තාක්ෂණ මණ්ඩලයක් පත්කරන බව ද ජනාධිපතිවරයා කියා සිටියා.\nඛණිජ සම්පත් ආර්ථික සංවර්ධනයට දායක කර ගැනීම ඉතා අඩු මට්ටමින් සිදුවන බවත් ඒවා ජාතික සංවර්ධනයට ඵලදායි ලෙස යොදාගැනීමට සුදුසු ප්‍රතිපත්තියක් සකස්කරන බවත් ජනාධිපතිවරයා සඳහන් කළා.\nකුරුඳු කර්මාන්තය සඳහා නව දෙපාර්තමේන්තුවක් පිහිටුවීමට අයවැයෙන් යෝජිතයි.\nග්‍රාමීය පාසල්වල පහසුකම් වැඩිදියුණු කිරීම සඳහා මිලියන 20 ක් වෙන්කර තිබෙනවා.",
       "URL": "https://www.hirunews.lk/320374/ජාත්‍යන්තර-වෙළඳ-කාර්යාලයක්-පිහිටුවීමට-අයවැයෙන්-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=735"
}