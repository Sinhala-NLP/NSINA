{
       "Source": "hirunews",
       "Timestamp": "Friday, 19 August 2016 - 11:00",
       "Headline": "මන්ත්‍රී ඩලස් දැඩි තීරණයක් ගනී",
       "News Content": "මාතර දිස්ත්‍රික් ශ්‍රී ලංකා නිදහස් පක්ෂ නායකත්වයෙන් තමන් ඉල්ලා අස්වන බව පාර්ලිමේන්තු මන්ත්‍රී ඩලස් අලහප්පෙරුම ප්‍රකාශ කළා.\nඒකාබද්ධ විපක්ෂය අද (19) කොළඹ කැදවා තිබූ මාධ්‍ය හමුවට එක්වෙමින් ඔහු කියා සිටියේ මේ සම්බන්ධයෙන් වන ලිපිය ඉදිරියේදී ජනාධිපති මෛත්‍රීපාල සිරිසේනට යොමු කිරීමට අපේක්ෂා කරන බවයි.\nපක්ෂයේ ජ්‍යෙෂ්ඨයන් සංවිධායක ධුරවලින් ඉවත් කිරීමට විරෝධය පළ කරමින් එම පියවරට එළඹෙන බවයි මන්ත්‍රීවරයා වැඩිදුරටත් සදහන් කළේ.\n‘‘මට මීට අවුරුදු 10 කට ඉස්සරහා දිස්ක්‍රික් නායක පදවියක් හම්බුණා. 2006 හැබැයි ගතවුණු අවුරුද්දයි මාස 07 ක් තුලදී අපේ සංවිධායකවරුන් දෙදෙනෙක් දඩයම් කරලා තියෙනවා. මේක අසාධාරණයි. ඒ නිසා මම අද පටන්, අද 19 වැනිදා මේ මාතර එක්සත් ජාතික පක්ෂයේ උවමනාවට මේ රැස්වීම කරන දවසේ මාතර දිස්ත්‍රික්කයේ ඡුන්ද දායකයෝ පිටකොන්දක් තියෙන මිනිස්සු. තමුන්ගේ නායකයෝ පඹයෝ විදියට ඉන්න දකින්න කැමති මිනිස්සු නෙවෙයි. ඒ නිසා මට වගකීමක් තියෙනවා, මගේ දිස්ත්‍රික්කයේ මිනිස්සුන්ගේ ආත්ම ගරුත්වය වෙනුවෙන් පෙනී සිටින්න. මම පෞද්ගලිකවම එදා කාංචන විජේසේකර නෙරපා හැරීමට විරුද්ධ වුණා වගේම, අද මහින්ද යාපා අබේවර්ධන නෙරපා හැරීම පිළිබඳව දැඩිව විරුද්ධ වෙනවා. දිස්ත්‍රික්කයේ නායකයා විදියට. ඒ නිසා මම අද පටන් මගේ කැමැත්තෙන් මේ මොහොතේ ඉදලා මගේ දිස්ත්‍රික් නායකත්වයෙන් මම අයින් වෙනවා. මගේ දිස්ත්‍රික්කයේ මිනිස්සුන්ට මම හිතනවා කිසියම් සාධාරණයක් ඒ අනුව මට කරන්න පුළුවන්කමක් ලැබෙයි කියලා. මම ඒ පිළිබඳව අතිගරු ජනාධිපති මෛත්‍රීපාල සිරිසේන, පක්ෂයේ නායකයා විදියට එතුමා දැනුවත් කරනවා. ඒ ලිපිය සදුදා ලැබෙනන්න සලස්වනවා පක්ෂයේ මහ ලේකම්වරයාට. ’’\nමාතර දී අද පැවැත්වෙන ජාතික ආණ්ඩුවේ පළමු වසර සැමරුම් උත්සවය පිළිබදව ද ඩලස් අලහප්පෙරුම මන්ත්‍රීවරයා මෙහිදී අදහස් පළ කළා.\n‘‘මාතර අද දවසේ පළමු සංවත්සරය සමරනවා. මාතර සමරන්න කවුද යෝජනා කළේ එක්සත් ජාතික පක්ෂය. රැස්වීමේ වියදම කෝටි 12 කට වැඩියි. අපි තමයි සරසනවා කියලා චෝදනාව තිබ්බේ. මාතර තියන්න ප්‍රධාන හේතුව මොනවද මාතර පසුගිය මැතිවරණයේදී කොන්දේසි විරහිතව ජාතික ආණ්ඩු න්‍යාය පත්‍රය පරාජයට පත්කරපු දිස්ත්‍රික්කය. මේ යන ගමන පැහැදිලියි අපි ඒකාබද්ධ විපක්ෂය විදියට මේ සියලූ ක්‍රියාකාරකම් පිළිබදව දැඩි විරෝධය ප්‍රකාශ කරනවා.’’ යන්නයි.",
       "URL": "https://www.hirunews.lk/140979/මන්ත්‍රී-ඩලස්-දැඩි-තීරණයක්-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4917"
}