{
       "Source": "hirunews",
       "Timestamp": "Wednesday, 07 October 2020 - 13:01",
       "Headline": "මන්නා රමේෂ්ගේ කණ්ඩායමට අයත් ටී 56 ගිනි අවියක් සොයාගැනේ (වීඩියෝ)",
       "News Content": "සංවිධානාත්මක අපරාධ කල්ලි සමාජිකයෙකු වන මන්නා රමේෂ්ගේ කණ්ඩායමට අයත් බවට සැකකෙරෙන ටි -56 ගිනි අවියක් සහ මැගසිනයක් පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඒ, අවිස්සාවේල්ල - කුඩගම ප්‍රදේශයේ ඊයේ සිදුකළ මෙහෙයුමකදියි. පතල් තොටුපලක සඟවා තිබියදී මෙම ටී 56 ගිනි අවිය සහ මැගසීනය සොයාගෙන ඇත්තේ මීට පෙර අත්අඩංගුවට ගත් සැකකරුවන්ගෙන් සිදුකරන ලද ප්‍රශ්න කිරිම්වලදී ලද තොරතුරුවලට අනුවයි.\nමේ අතර හෙරොයින් මිලිග්‍රෑම් 1500ක් සමඟ කාන්තාවක් ඇතුලු හයදෙනෙකු මාතර - වැලිපිටිය ප්‍රදේශයේදී ඊයේ අත්අඩංගුවට ගෙන තිබෙනවා.\nඑම පිරිස අතර, හෙරොයින් මිලදී ගැනීමට පැමිණි හතරදෙනෙකු සහ හෙරොයින් ජාවාරමේ නිරතවූ දෙදෙනෙකුද සිටින බවයි පොලීසිය ප්‍රකාශ කළේ.\nමාතර - වැලිපිටිය ප්‍රදේශයේ නිවසක් පරීක්ෂා කිරීමේදී මෙම අත්අඩංගුවට ගැනීම සිදුකර ඇති අතර, ඔවුන් සතුව තිබී හෙරොයින් මිලදී ගැනීමට රැගෙන ආ රුපියල් 9,500ක මුදලක්ද පොලිස් භාරයට ගෙන තිබෙනවා.\nලක්ෂ 70 ක් වටිනා කේරළ ගංජා කිලෝ 40ක් සමඟ සැකකරුවන් දෙදෙනෙකු පොලීසිය ඊයේ අත්අඩංගුවට ගනු ලැබුවේ මට්ටක්කුලිය ප්‍රදේශයේදියි.\nඑම ප්‍රදේශයේම පදිංචි සැකකරුවන් 22 සහ 24 වයස්වල පසුවන්නන් වනවා.",
       "URL": "https://www.hirunews.lk/251998/මන්නා-රමේෂ්ගේ-කණ්ඩායමට-අයත්-ටී-56-ගිනි-අවියක්-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2405"
}