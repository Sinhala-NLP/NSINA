{
       "Source": "hirunews",
       "Timestamp": "Wednesday, 01 March 2023 - 16:49",
       "Headline": "කඳුකර කොටියෙකුගේ පහර කෑමෙන් වතු කම්කරුවෙකු රෝහලේ (ඡායාරූප)",
       "News Content": "සුනඛ දඩයමේ පැමිණි කඳුකර කොටියෙකු වතු කම්කරුවෙකුට පහර දී බරපතල ලෙස තුවාල සිදු කර ඇති බව බගවන්තලාව ටින්සින් වතුයායේ වතු පාලන අධිකාරිය පවසනවා.\nබගවන්තලාව පොලිස් වසමට අයත් ටින්සින් වතුයායේ තේ කර්මාන්ත ශාලාව අසල තේ වත්තේ කෘෂි රසායනික ද්‍රව්‍ය යොදමින් සිටි වතුකම්කරුවෙකුට මෙසේ කඳුකර කොටියා පහර දී තුවාල සිදු කර ඇත්තේ.\nතේ වත්තේ වැඩ කරමින් සිටි තුවාලකරු සුනඛයෙකු කෑගසන ශබ්දය ඇසිමත් සමග එය සොයා බැලිමට ඒ අසලට ගිය අවස්ථාවේ සුනඛයෙකු ගොදුරු කරගෙන සිටි කඳුකර කොටියා පහර දි තුවාල සිදු කර පලාගිය බවයි තුවාල ලැබු වතු කම්කරුවා සමග තේ වත්තේ වැඩ කරමින් සිටි සෙසු වතු කම්කරුවන් පවසන්නේ.\nඅද (01) උදැසන 10 ට පමණ මෙම පහර දිම සිදු වු බවත්, පහර කැමෙන් බරපතල ලෙස තුවාල ලැබු වතු කම්කරුවා බගවන්තලාව ප්‍රාදේශිය රෝහල වෙත ඇතුලත් කිරිමෙන් පසු ඔහුගේ තත්ත්වය බරපතල නිසා තුවාලකරු වැඩිදුර ප්‍රතිකාර සදහා දික්ඔය මුලික රෝහල වෙත මාරු කර යවා තිබෙනවා.",
       "URL": "https://www.hirunews.lk/328689/කඳුකර-කොටියෙකුගේ-පහර-කෑමෙන්-වතු-කම්කරුවෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=504"
}