{
       "Source": "hirunews",
       "Timestamp": "Wednesday, 10 February 2021 - 14:36",
       "Headline": "මුස්ලිම් විවාහ හා දික්කසාද නීතිය, සංශෝධනය කළ යුතු බවට වන යෝජනාවක් පාර්ලිමේන්තුවට (වීඩියෝ)",
       "News Content": "මුස්ලිම් විවාහ හා දික්කසාද නීතිය සංශෝධනය කළ යුතු බවට වන යෝජනාවක් පාර්ලිමේන්තුමන්ත්‍රී පූජ්‍ය අතුරලියේ රතන හිමියන් පාර්ලිමේන්තුවට ඉදිරිපත් කර තිබෙනවා.\nඒ පෞද්ගලික මන්ත්‍රී යෝජනාවක් ලෙසයි.\nකාති උසාවි ක්‍රමය සහ මුස්ලිම් නීති සංශෝධනය විය යුතුය යන්න පසුගිය සමයේ දැඩි කතාබහට ලක්වන මාතෘකාවක් බවට පත්වුණා.\nඒ එම නීති හේතුවෙන් පීඩාවට පත්වූ මුස්ලිම් කාන්තාවන් ඒ පිළිබඳ හෙළි කිරීමට පෙළඹීමත් සමඟයි.\nඅදාළ නීති සංශෝධනය සඳහා වන යෝජනාව පූජ්‍ය අතුරලියේ රතන හිමියන් පාර්ලිමේන්තුවට ඊයේ ඉදිරිපත් කරනු ලැබුවේ මෙම තත්ත්වය පදනම් කර ගනිමින්.",
       "URL": "https://www.hirunews.lk/262223/මුස්ලිම්-විවාහ-හා-දික්කසාද-නීතිය-සංශෝධනය-කළ-යුතු-බවට-වන-යෝජනාවක්-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2156"
}