{
       "Source": "hirunews",
       "Timestamp": "Tuesday, 14 July 2020 - 13:44",
       "Headline": "වලංගු කාලය අවසන් වන රියදුරු බලපත්‍රවලට මාස 03ක සහන කාලයක්",
       "News Content": "මේ මස 01 වනදා සිට ලබන සැප්තැම්බර් 30 දක්වා කාලය ඉකුත් වන රියදුරු බලපත්‍ර සඳහා මාස 3ක සහන කාලයක් ලබාදීමට මගී ප්‍රවාහන කළමනාකරණ අමාත්‍යාංශය තීරණය කර තිබෙනවා.\nඑමෙන්ම, පසුගිය මාර්තු 16 වන දා සිට ජුනි 30 දක්වා කාලය තුළ අවලංගු වන රියදුරු බලපත්‍ර සඳහා ද මාස 06ක අමතර සහන කාලයක් ලබාදී ඇති බවයි එම අමාත්‍යාංශය නිකුත් කළ නිවේදනයක දැක්වෙන්නේ.\nදිනකට පුද්ගලයින් වැඩි පිරිසක් රියදුරු බලපත්‍ර ලබා ගැනීමට මෝටර් රථ ප්‍රවාහන දෙපාර්තමේන්තුවේ වේරහැර පිහිටි ශාඛාවට පැමිණීම හේතුවෙනුයි අමාත්‍යාංශය මෙම තීරණය ගෙන ඇත්තේ.",
       "URL": "https://www.hirunews.lk/245468/වලංගු-කාලය-අවසන්-වන-රියදුරු-බලපත්‍රවලට-මාස-03ක-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=2587"
}