{
       "Source": "hirunews",
       "Timestamp": "Sunday, 19 February 2023 - 15:24",
       "Headline": "මගීන්ගේ ජංගම දුරකථන සොරාගත් තැනැන්තෙකු අත්අඩංගුවට",
       "News Content": "රාගම දුම්රිය ස්ථානයේ දුම්රිය මගීන්ගේ ජංගම දුරකථන සොරකම්කළ පුද්ගලයෙකු පොලිසිය අත්අඩංගුවට ගෙන තිබෙනවා.\nඔහු මත්ද්‍රව්‍යවලට ඇබ්බැහිවූ 36 හැවිරිදි රාගම, දඹුව ප්‍රදේශයේ පදිංචිකරුවෙකු වන අතර සැකකරු සතුව තිබී ජංගම දුරකථන 10ක් ද සොයාගත් බවයි පොලිසිය සඳහන් කළේ.\nරාගම දුම්රිය ස්ථානයට පැමිණෙන මගීන්ගේ ජංගම දුරකථන සොරාගන්නා බවට පොලිසියට ලද පැමිණිල්ලකට අනුවයි විමර්ශන සිදුකරනු ලැබුවේ.\nමොහු සොරාගන්නා ලද ජංගම දුරකථන පසුව මාලිගාවත්ත ප්‍රදේශයේ වෙළඳසැල්වලට රැගෙනගොස් අලෙවිකර ඇති බවට තොරතුරු වාර්තා වී තිබෙනවා.",
       "URL": "https://www.hirunews.lk/327792/මගීන්ගේ-ජංගම-දුරකථන-සොරාගත්-තැනැන්තෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=525"
}