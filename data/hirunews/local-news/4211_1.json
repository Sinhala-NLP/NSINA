{
       "Source": "hirunews",
       "Timestamp": "Sunday, 19 November 2017 - 12:58",
       "Headline": "එක්සත් අරාබි විදේශ කටයුතු අමාත්‍යවරයා සහ ජනපති අතර හමුවක්",
       "News Content": "එක්සත් අරාබි එමීර් රාජ්‍යයේ විදේශ කටයුතු, ජාත්‍යන්තර සහයෝගීතාව පිළිබඳ අමාත්‍ය ෂෙයික් අබ්දුල්ලා බින් සෙයිඩ් සහ ජනාධිපති මෛත්‍රිපාල සිරිසේන අතර හමුවක් ජනාධිපති නිල නිවසේදී සිදුවුණා.\nජනාධිපති මාධ්‍ය අංශය සඳහන් කළේ එක්සත් අරාබි එමීර් රාජ්‍ය සහ ශ්‍රී ලංකාව අතර පවතින සබඳතාවල සිදුවූ වර්ධනය පිළිබඳව ජනාධිපතිවරයා සිය සතුට පළ කළ බවයි.\nඑරට වෙසෙන එක්ලක්ෂ 25000 ක් වන ශ්‍රී ලාංකික සේවක පිරිසගේ ශ්‍රම දායකත්වය ආර්ථිකයට විශාල ශක්තියක් සපයන බවද එහිදී එක්සත් අරාබි එමීර් රාජ්‍යයේ විදේශ අමාත්‍යවරයා පෙන්වා දී තිබෙනවා.\nදෙරට අතර ආර්ථික සහයෝගීතාව ආයෝජන ඉහල නැංවීම පිළිබඳව ඊයේ පැවති මෙම සාකච්ඡාවේදී අවධානය යොමුවූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/176394/එක්සත්-අරාබි-විදේශ-කටයුතු-අමාත්‍යවරයා-සහ-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4211"
}