{
       "Source": "hirunews",
       "Timestamp": "Wednesday, 26 May 2021 - 12:36",
       "Headline": "සයිනොෆාම් දෙවන එන්නත් තොගය අද සිටම එන්නත්කරණයට යොදවන්නැයි ජනපතිගෙන් උපදෙස්",
       "News Content": "චීන රජයේ ප්‍රදානයක් ලෙස මෙරටට අද අලුයම රැගෙන ආ මාත්‍රා ලක්ෂ 5 ක සයිනොෆාම් එන්නත් තොගය අද සිට එන්නත්කරණයට යෙදවීමට පියවර ගන්නැයි ජනාධිපති ගෝඨාභය රාජපක්ෂ උපදෙස් ලබා දී තිබෙනවා.\nඑම එන්නත් තොගය සෞඛ්‍ය අංශ නිර්දේශවල ප්‍රමුඛතාව අනුව දිවයිනේ දිස්ත්‍රික් කිහිපයක බෙදා හැරීමට සැලසුම් කර ඇති බවයි ජනාධිපති මාධ්‍ය අංශය සඳහන් කළේ.\nගුවන්තොටුපලේදී මෙම එන්නත් තොගය ප්‍රදානය කිරීමෙන් අනතුරුව චීන තානාපති චී චෙන් හුන් සඳහන් කළේ කොරෝනා වෛරසය අපගේ පොදු සතුරා වන අතර, ඊට එරෙහි බලවත්ම ආයුධය එක්සත්කම හා සහයෝගීතාව බවයි.",
       "URL": "https://www.hirunews.lk/272481/සයිනොෆාම්-දෙවන-එන්නත්-තොගය-අද-සිටම-එන්නත්කරණයට-යොදවන්නැයි-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1927"
}