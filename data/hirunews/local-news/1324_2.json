{
       "Source": "hirunews",
       "Timestamp": "Wednesday, 02 March 2022 - 8:31",
       "Headline": "ආණ්ඩුවේ හවුල්කාර පක්ෂවල යෝජනාවලිය අද පස්වරුවේ",
       "News Content": "ආණ්ඩුවේ හවුල්කාර පක්ෂ 11ක් විසින් ඉදිරිපත් කර ඇති 'මුළු රට ම හරි මඟට' යෝජනාවලිය අද කොළඹ දී ජනතා අයිතියට පත් කිරීමට නියමිත යි.\nශ්‍රී ලංකාවේ කොමියුනිස්ට් පක්ෂයේ පාර්ලිමේන්තු මන්ත්‍රී වීරසුමන වීරසිංහ කියා සිටියේ, මෙම අවස්ථාවට එක්වන ලෙස ශ්‍රී ලංකා පොදුජන පෙරමුණේ නියෝජිතයන්ට ද ආරාධනා කර ඇති බව යි.\nමේ අතර ආණ්ඩුවේ හවුල්කාර පක්ෂ 11ක් හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන් අනාගත වැඩපිළිවලක් වෙනුවෙන් එක්වන බව ශ්‍රී ලංකා නිදහස් පක්ෂයේ මහ ලේකම් රාජ්‍ය අමාත්‍ය දයාසිරි ජයසේකර පවසනවා.\nඔහු ඒ බව සඳහන් කළේ, ඊයේ රාත්‍රීයේ ශ්‍රී ලංකා නිදහස් පක්ෂ මූලස්ථානයේ පැවති පක්ෂ මධ්‍යම කාරක සභා රැස්වීමෙන් පසු මාධ්‍යවේදීන් නැගූ ප්‍රශ්නවලට පිළිතුරු ලබා දෙමින්.",
       "URL": "https://www.hirunews.lk/298437/ආණ්ඩුවේ-හවුල්කාර-පක්ෂවල-යෝජනාවලිය-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=1324"
}