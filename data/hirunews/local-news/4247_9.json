{
       "Source": "hirunews",
       "Timestamp": "Sunday, 29 October 2017 - 12:08",
       "Headline": "යාපනයේ ඉනුවිල් ප්‍රදේශයේ රිය අනතුරකින් පුද්ගලයෙකු මරුට",
       "News Content": "යාපනය ඉනුවිල් ප්‍රදේශයේදී ඊයේ(28) රාත්‍රියේ සිදුවූ රිය අනතුරකින් පුද්ගලයෙකු ජීවිතක්ෂට පත්ව තිබෙනවා.\nමෙලෙස මියගොස් ඇත්තේ යාපනය,වඩ්ඩුකෝඩ්ඩෙයි ප්‍රදේශයේ පදිංචි 36 හැවිරිදි බාලක්‍රිෂ්ණන් විජිදරන් නමැති පුද්ගලයෙක්.\nයාපනය චුන්නාකම් පොලිසිය පැවසුවේ මියගිය පුද්ගලයා යතුරුපැදියකින් ගමන් කර ඇති අතර එය යුධ හමුදා වාහනයක ගැටීමෙන් මෙම අනතුර සිදුවූ බවයි.\nඅනතුරින් තුවාල ලැබු පුද්ගලයා යාපනය රෝහලට ඇතුළත් කිරීමෙන් අනතුරුවයි මියගොස් ඇත්තේ.\nසිද්ධිය සම්බන්ධයෙන් චුන්නාකම් පොලිසිය වැඩිදුර පරීක්ෂණ පවත්වයි.\nවවුනියාව - මාධව කුලසූරිය",
       "URL": "https://www.hirunews.lk/174712/යාපනයේ-ඉනුවිල්-ප්‍රදේශයේ-රිය-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4247"
}