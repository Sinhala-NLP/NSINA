{
       "Source": "hirunews",
       "Timestamp": "Monday, 03 October 2016 - 17:04",
       "Headline": "ජාතික ආණ්ඩුවේ නීත්‍යානුකූල භාවයට එරෙහිව ඉදිරිපත් වූ පෙත්සම ඉවතට",
       "News Content": "ජාතික ආණ්ඩුව නීතිවිරෝධී බවට ඉදිරිපත් වූ පෙත්සමක් ශ්‍රේෂ්ඨාධිකරණය අද විභාගයට නොගෙන ප්‍රතික්ෂේප කළා.\nජාතික ආණ්ඩුව සදහා සියලූ පක්ෂවල සහභාගීත්වයක් නොමැති බැවින් එය නීතිවිරෝ්ධී බව ප්‍රකාශ කරන්නැයි අදාළ පෙත්සම ඉදිරිපත් කර තිබුණේ මහචාර්ය විමලධර්ම අබේවික්‍රම සහ අම්පාර දිස්ත්‍රික් හිටපු පාර්ලිමේන්තු මන්ත්‍රී රියර් අද්මිරාල් සරත් වීරසේකර විසින්.\nඅගවිනිසුරු කේ. ශ්‍රීපවන් ඇතුළු ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ අදාළ පෙත්සම අද කැදවනු ලැබුවා.\nඑහිදීයි ශ්‍රේෂ්ඨාධිකරණය ප්‍රකාශ කර ඇත්තේ පාර්ලිමේන්තු කටයුතු සදහා අධිකරණය මැදිහත් නොවිය යුතු යන පදනම මත එම පෙත්සම ප්‍රතික්ෂේප කරන බවයි.",
       "URL": "https://www.hirunews.lk/144371/ජාතික-ආණ්ඩුවේ-නීත්‍යානුකූල-භාවයට-එරෙහිව-ඉදිරිපත්-වූ-පෙත්සම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=4853"
}