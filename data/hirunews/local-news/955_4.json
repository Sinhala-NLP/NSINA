{
       "Source": "hirunews",
       "Timestamp": "Monday, 08 August 2022 - 18:15",
       "Headline": "පාකිස්තාන නවීනතම යුධ නෞකාවක් කොළඹ වරායට - නව වටයකින් ඉන්දියාව රත් වෙයිද?",
       "News Content": "පාකිස්තාන නාවික හමුදාපතිවරයාවේ අලුත්ම සාමාජිකයා වන පී.එන්.එස් තයිමූර් (PNS Taimur) මාර්ගෝපදේශක මිසයිල නෞකාව පාකිස්තානය බලා සිදුකෙරෙන මංගල ගමනේදී කොළඹ වරාය වෙත පිවිසෙන්නට අවසර ඉල්ලා ඇති බව වාර්තා වනවා.\nචීනයේ නිෂ්පාදිත මෙම නෞකාව ෂැංහයි සිට කරච්චි වෙත ගමන් කරමින් සිටියදී යි, මෙලෙස කොළඹ වරාය කරා පැමිණීමට නියමිතව ඇත්තේ.\nමේ එන ගමනේ දී පී.එන්.එස් තයිමූර් (PNS Taimur) නැමැති මෙම යුධ නෞකාව කාම්බෝජ සහ මැලේසියානු නාවික හමුදා සමඟ නාවික අභ්‍යාසයන් සිදු කර ඇති අතර එය බංග්ලාදේශයේ චැතෝග්‍රාම් වරායට පිවිසීමට අවසර ඉල්ලා සිටිය ද ධකා පාලනය විසින් මෙම නෞකාවට එම අවසරය ලබා දී නැහැ.\nකරච්චියේදී පාකිස්තාන නාවික හමුදාවට එක්වීමට සිය මංගල ගමන අරඹා ඇති මාර්ගෝපදේශක මිසයිල නෞකාවක් වන මෙම නෞකාව ෂැංහයි හි හුඩොං ෂොංහුවා (Hudong-Zhonghua) නැව් තටාකාංගනය විසින් ඉදිකරන ලද්දක්.\nපී.එන්.එස් තයිමූර් (PNS Taimur), චීනයේ සාදන ලද මාර්ගෝපදේශක මිසයිල නෞකා හතරෙන් දෙවැන්න වන අතර එය 2022 ජුනි 23 දින අධිකාරියට පත් කෙරුනා.\nමෙම නෞකා පන්තියේ ප්‍රධාන නෞකාව පී.එන්.එස් තග්‍රිල් (PNS Tughril) වන අතර එය පාකිස්ථාන නාවික හමුදා අධිකාරියට පත් කෙරුනේ 2022 ජනවාරි 24 දිනයි.\nමීට අමතරව 2028 වර්ෂය වන විට පාකිස්තාන නාවික හමුදාවට චීන යුආන් පන්තියේ 041 ඩීසල් ප්‍රහාරක සබ්මැරීන අටක් එක්ව වීමට නියමිත අතර ඒත් සමග පාකිස්තානය ඉන්දියාව ඉන්දියානු සාගරයේ නාවික බලය අත්පත් කර ගැනීම සඳහා වන සීතල යුද්ධයට නව ශක්තියක් ලැබෙන බවයි විදෙස් ආරංචි මාර්ග සඳහන් කරන්නේ.\nමේ අතර අගෝස්තු මාසය එරට අගමැතිනී සෙයික් හසීනා ගේ ශෝක මාසයක් වන බැවින්, ඉන්දියාවේ සමීපතම සගයා වන බංග්ලාදේශය පී.එන්.එස් තයිමූර් (PNS Taimur) යුධ නෞකාව සඳහා අවසර ලබා දීම ප්‍රතික්ෂේප කළ බව රාජ්‍ය තාන්ත්‍රික මූලාශ්‍රවලට පවසනවා.\nබංග්ලාදේශ අගමැතිනී සෙයික් හසීනා ගේ පියා වන බංගබන්ධු හෙවත් බංග්ලාදේශයේ පියා ලෙස ආදරයෙන් හඳුන්වනු ලබන සෙයික් මුජිබර් රෙහෙමාන් (Sheikh Mujib-ur-Rehman), පාකිස්තානයේ අනුග්‍රාහකත්වය ලබන ජමිත්-ඊ-ඉස්ල් (Jamait-e-Islami) සංවිධානය විසින් ඝාතනය කරන ලද්දේ 1975 අගෝස්තු 15 වැනි දිනයි.\nමේ ආකාරයටම රැඩිකල් ඉස්ලාමීය බලවේග වසර 2000 දී ඇය අගමැතිනිය ලෙස සහ 2004 දී අවාමි ලීගයේ සභාපති ලෙස කටයුතු කරමින් සිටිය දී ෂෙයික් හසීනා ඝාතනය කිරීමට දෙවරක් තැත් කළා.",
       "URL": "https://www.hirunews.lk/312263/පාකිස්තාන-නවීනතම-යුධ-නෞකාවක්-කොළඹ-වරායට-නව-වටයකින්-ඉන්දියාව-රත්-වෙයිද",
       "Category": "Local News",
       "Parent URL": "https://www.hirunews.lk/local-news.php?pageID=955"
}