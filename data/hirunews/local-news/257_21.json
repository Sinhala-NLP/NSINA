{
       "Source": "hirunews",
       "Timestamp": "Sunday, 18 June 2023 - 16:24",
       "Headline": "“තිප්පු සුල්තාන්” කොළඹ වරායට",
       "News Content": "පාකිස්ථාන නාවික හමුදාවට අයත් තිප්පු සුල්තාන් නෞකාව නිල සංචාරයක් සඳහා කොළඹ වරායට සේන්දුවී තිබෙනවා.\nඅද උදෑසන පැමිණි මෙම නෞකාව මෙරට නාවික හමුදාව විසින් සම්ප්‍රදායානුකූලව පිළිගත් බවයි නාවික හමුදා මාධ්‍ය ඒකකය නිවේදනය කළේ.\nනාවිකයන් 168 දෙනෙකුගෙන් සමඟ පැමිණි මෙම නෞකාවේ අණදෙන නිලධාරී ලෙස කපිතාන් ජාවාඩ් හුසෙයින් ටි කටයුතු කරනු ලබනවා.\nමෙම නෞකාව අනිද්දා දිවයිනෙන් පිටව යාමට නියමිත අතර, ශ්‍රී ලංකා නාවික හමුදාව සමඟ බටහිර නාවික විධානයට අයත් මුහුදු තීරයේදී නාවික අභ්‍යාසයක නිරතවීමට නියමිතයි.",
       "URL": "https://www.hirunews.lk/338323/තිප්පු-සුල්තාන්-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=257"
}