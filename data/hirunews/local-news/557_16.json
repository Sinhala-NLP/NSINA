{
       "Source": "hirunews",
       "Timestamp": "Sunday, 05 February 2023 - 6:27",
       "Headline": "නවම් පුන් පොහෝ දිනය අදයි - හිරු සීල පාරමිතාව සෙංකඩගලට (වීඩියෝ)",
       "News Content": "නවම් පුර පසළොස්වක පොහෝ දිනය වෙනුවෙන් හිරු මාධ්‍ය ජාලය සැදැහැ සිතින් සංවිධාන කරන හිරුසීල පාරමිතා වැඩසටහන මහනුවර ලේවැල්ල ගංඟාරාම රජමහා විහාරය කේන්ද්‍ර කර ගනිමින් මේ වනවිටත් (05) ක්‍රියාත්මකයි.\nහිරු සීල පාරමිතාව අද උදෑසන ආරම්භ වූයේ මහනුවර ලේවැල්ල ගංඟාරාම රජමහා විහාරයේ පරිපාලන කටයුතු භාර පූජ්‍ය මඩාටුගම සෝරත ස්වාමීන් වහන්සේ විසින්.\nඋවැසි උවැසියන් අෂ්ඨාංග ශීලයේ සමාදන් කිරීමෙන් අනතුරුවයි.\nඋදෑසන 7.30 ට පෝදා ධර්ම දේශනය, පූජ්‍ය බලංගොඩ රාධ හිමියන් විසින් සිදු කරනු ලැබුවා.\n“ලැබීම් සහ නොලැබීම්” පිළිබඳ විග්‍රහ කෙරෙන කාලීන ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වුණා.\nඒ පූජ්‍ය කොටනෙළුවේ ප්‍රඥානන්ද හිමියන්ගේ සහ පූජ්‍ය හසලක සීලවිමල හිමියන්ගේ සහභාගීත්වයෙන්.\nඅනතුරුව පෙරවරු 11 ට කාව්‍යමය ධර්ම දේශනාව කාව්‍ය විශාරද පූජ්‍ය නවගත්තේගම සිරිසුගත හිමියන් විසින් සිදුකළා.\nපස්වරු 3.30 ට “සැබෑ නිදහස”පිළිබඳව විග්‍රහ කෙරෙන කාලීන ධර්ම සාකච්ඡාව ඌව බින්තැන්න දෙපලාතේ ප්‍රධාන සංඝනායක පූජ්‍ය නාපටවන ධම්මානන්ද හිමියන්, ප්‍රවීණ ජ්‍යෝතීර්වේදී ජනශ්‍රැති පර්යේෂක නිශාන්ත පෙරේරා සහ පේරාදෙණිය විශ්වවිද්‍යාලයේ මහාචාර්ය මහින්ද හේරත්ගේ සහභාගීත්වයෙන් පැවැත්වීමට නියමිතයි.",
       "URL": "https://www.hirunews.lk/326684/නවම්-පුන්-පොහෝ-දිනය-අදයි-හිරු-සීල-පාරමිතාව-සෙංකඩගලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=557"
}