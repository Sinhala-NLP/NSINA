{
       "Source": "hirunews",
       "Timestamp": "Tuesday, 01 June 2021 - 6:55",
       "Headline": "ලෝක සෞඛ්‍ය සංවිධානය නව කොරෝනා ප්‍රභේද ග්‍රීක අකුරින් නම් කරයි",
       "News Content": "ලෝක සෞඛ්‍ය සංවිධානය බ්‍රිතාන්‍ය සහ ඉන්දියාව ඇතුලු අනෙකුත් රටවල පවතින කොරෝනා ප්‍රභේද ග්‍රීක අකුරින් නම් කර තිබෙනවා.\nඒ අනුව ඉන්දියාවෙන් සොයාගත් බී එක 617 යි එක ප්‍රභේදය කප්පා ලෙසත් පසුව සොයාගත් බී එක 617 යි දෙක ප්‍රභේදය ඩෙල්ටා ලෙසත් නම් කර තිබෙනවා.\nබ්‍රිතාන්‍යයෙන් හමුවූ බී එකයි එකයි හත ප්‍රභේදය ඇල්ෆා ලෙසත් දකුණු අප්‍රිකාවෙන් සොයාගත් බී එක තුන්සිය පනස් එක ප්‍රභේදය බීටා ලෙසත් නම් කරනු ලැබුවා.\nබ්‍රසීලයෙන් සොයාගත් පී එක ප්‍රභේදය ගැමා ලෙසත්, පසුව ඉන් වාර්තාවූ පී දෙක ප්‍රභේදය සෙටා ලෙසත් නම් කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/273017/ලෝක-සෞඛ්‍ය-සංවිධානය-නව-කොරෝනා-ප්‍රභේද-ග්‍රීක-අකුරින්-නම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1915"
}