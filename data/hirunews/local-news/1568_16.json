{
       "Source": "hirunews",
       "Timestamp": "Thursday, 11 November 2021 - 14:05",
       "Headline": "විදේශ රැකියා ක්ෂේත්‍රයේ දියුණුවට වසර 3 ක ජාතික සැලැස්මක්",
       "News Content": "විදේශ රැකියා ක්ෂේත්‍රයේ දියුණුව වෙනුවෙන් වසර 3 ක ජාතික සැලැස්මක් සකස් කර ඇති බව ශ්‍රී ලංකා විදේශ සේවා නියුක්ති කාර්යාංශය පවසනවා.\nඑය ලබන වසරේ සිට ක්‍රියාත්මක කිරීමට නියමිතයි.\nඒ සඳහා විදේශ රැකියා අමාත්‍යාංශයට අමතරව ශ්‍රී ලංකා විදේශ සේවා නියුක්ති කාර්යාංශය හා විදේශ රැකියා ඒජන්සි සමාගම් දායකත්වය ලබා දෙන බවයි එම අමාත්‍යාංශය සඳහන් කළේ.\nඅදාළ ජාතික සැලැස්මක තුලින් ජාතික ආර්ථිකයට විදේශිය ප්‍රේෂණ වැඩියෙන් ලබා ගැනීම මෙන්ම, ගෘහ ආර්ථිකය දියුණු කිරීම තුලින් විගමනික පවුල් සෞභාග්‍යමත් කිරීමට හැකිවනු ඇති බව විදේශ සේවා නියුක්ති කාර්යාංශය ප්‍රකාශ කළා.\nඑමෙන්ම, අවිධිමත් විදේශ රැකියා සඳහා ගොස් අතරමංවීම වැළැක්වීම සඳහා සෑම ග්‍රාම නිලධාරි වසමක් තුලම විදේශ ශ්‍රමික බලකාය නමින් වැඩසටහනක් ද ක්‍රියාත්මක කිරීමට ද සැලසුම් කර ඇති බව සඳහන්.",
       "URL": "https://www.hirunews.lk/287694/විදේශ-රැකියා-ක්ෂේත්‍රයේ-දියුණුවට-වසර-3-ක-ජාතික-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=1568"
}