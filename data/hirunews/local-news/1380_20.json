{
       "Source": "hirunews",
       "Timestamp": "Wednesday, 02 February 2022 - 16:08",
       "Headline": "යළි හිස ඔසවපු රුදුරු ඩෙංගු (වීඩියෝ)",
       "News Content": "ලොව රටවල් බොහෝමයකින් තවමත් ඔමික්‍රොන් ශීඝ්‍ර ව්‍යාප්තියක් පෙන්නුම් කිරීම හේතුවෙන් කොවිඩ් මාර්ගෝපදේශ ලිහිල් කිරීම පියවරෙන් පියවර සිදුකළ යුතු බව ලෝක සෞඛ්‍ය සංවිධානයේ තාක්ෂණික කමිටුව අවධාරණය කරනවා.\nගෙවුණු දිනයේදී සිදුකරන ලද කොවිඩ් පරීක්ෂණවලින් මෙරටින් කොවිඩ් ආසාදිතයන් 1137 දෙනෙක් හඳුනාගෙන තිබෙනවා.\nඒ අනුව මෙරට සමස්ත කොවිඩ් ආසාදිතයන් සංඛ්‍යාව 612,322ක් දක්වා ඉහළ යනවා.\nපෙරේදා දිනයට අදාළ නව කොවිඩ් මරණ 32ක් ද සෞඛ්‍ය සේවා අධ්‍යක්ෂ ජනරාල්වරයා ඊයේ (01) තහවුරු කළා.\nඒ අනුව මෙරට සමස්ත කොවිඩ් මරණ සංඛ්‍යාව ඉහළ ගියේ 15,473ක් දක්වායි.\nගෙවුණු දිනයේ තෙවැනි මාත්‍රාව ලෙස ලබා දී ඇති කොවිඩ් මර්දන ෆයිසර් එන්නත් සංඛ්‍යාව 91,619ක්.\nඑය ගතවූ දින කිහිපටය හා සැසඳීමේදී කැපී පෙනෙන ඉහළයාමක්.\nපසුගිය සතියේ බූස්ටර් එන්නත් මාත්‍රා ඉහළම සංඛ්‍යාවක් ලබා දී තිබුණේ පසුගිය 29 වැනිදා වන අතර, එය එන්නත් මාත්‍රා 78,789ක්.\nපෙරේදා එන්නත් මාත්‍රා 58,969ක් බූස්ටර් මාත්‍රාව ලෙස ලබා දී ඇති අතර, ඊට සාපේක්ෂව 32650ක ඉහළ යාමක් ඊයේ (02) දිනයේදී දක්නට ලැබීම විශේෂත්වයක්.\nඒ අනුව මෙරට තුළ තෙවැනි මාත්‍රාව ලබාගත් පුද්ගලයින් සංඛ්‍යාව 5,364,788ක් දක්වා ඉහළ යන බවයි සෞඛ්‍ය අමාත්‍යාංශය නිවේදනය කරන්නේ.\nමේ අතර, හොරණ - මදුරාවල සෞඛ්‍ය වෛද්‍ය නිලධාරී කොට්ඨාශයේ එන්නත් ලබා නොගත් පිරිස දැනුවත් කිරීමට එම කාර්යාලයේ වෛද්‍යවරුන් ඇතුළු පිරිස කටයුතු කළේ මෙලෙසින්.\nමේ අතර, ලොව බොහෝ රටවල තවමත් ඔමික්‍රොන් ශීඝ්‍ර ව්‍යාප්තියක් පෙන්නුම් කරන හෙයින් කොවිඩ් මාර්ගෝපදේශ සීමා ලිහිල් කළ යුත්තේ පියවරෙන් පියවර බව ලෝක සෞඛ්‍ය සංවිධානයේ තාක්ෂණික කමිටුව අවධාරණය කරනවා.\nමේ අතර, මේ වසර ආරම්භයේ සිට ජනවාරි මාසය අවසන් වනවිට මෙරටින් ඩෙංගු රෝගීන් 7702 දෙනෙක් හඳුනාගෙන ඇති බව ජාතික ඩෙංගු මර්දන ඒකකය පවසනවා.\n2021 වසරේ ජනවාරි මාසයේදී හඳුනා ගෙන තිබුණේ ඩෙංගු රෝගීන් 2122ක් පමණයි.\nඒ අනුව මේ වසරේ ගතවූ මාසය තුළ දී ඩෙංගු රෝගීන් 5580 දෙනෙකුගේ වර්ධනයක් පෙන්නුම් කරනවා.",
       "URL": "https://www.hirunews.lk/295978/යළි-හිස-ඔසවපු-රුදුරු-ඩෙංගු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1380"
}