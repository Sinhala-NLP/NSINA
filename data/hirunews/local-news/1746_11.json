{
       "Source": "hirunews",
       "Timestamp": "Wednesday, 18 August 2021 - 12:56",
       "Headline": "පකිස්ථානයෙන් සහල් ආනයනයට කැබිනට් අනුමැතිය",
       "News Content": "නිදහස් වෙළඳ ගිවිසුම යටතේ පකිස්ථානයෙන් සහල් මෙට්‍රික් ටොන් 6000ක් ආනයනය කිරීමට අමාත්‍ය මණ්ඩල අනුමැතිය ලැබී තිබෙනවා.\nමේ අතර තවත් කොරෝනා එන්නත් මාත්‍රා මිලියන 23ක් මිලදී ගැනීමට කැබිනට් මණ්ඩලයේ අනුමැතිය හිමි ව තිබෙනවා.\nඒ අනුව සයිනොෆාම් එන්නත් මාත්‍රා මිලියන 9ක් සහ ෆයිසර් මාත්‍රා මිලියන 14ක් මෙලෙස මිලදී ගනු ඇති.\nලබන මස 30 වනදා වනවිට මෙරට වයස අවුරුදු 18 ඉක්ම වූ සියලු පුද්ගලයින්ට එන්නත් ලබා දී අවසන් කිරීමට ගෙන ඇති තීරණයට සමගාමීව යි මෙලෙස එන්නත් මිලදී ගනු ලබන්නේ.\nමේ අතර කොරෝනා ආසාදිත රෝගීන් සඳහා අවශ්‍ය ඔක්සිජන් ආනයනය කිරීමට ද කැබිනට් මණ්ඩලයේ අනුමැතිය හිමි ව තිබෙනවා.\nඔක්සිජන් ලීටර එක්ලක්ෂ විසි දහසක් මාසිකව ආනයනය කර ගබඩා කිරීම සඳහා මීට පෙර ද අමාත්‍ය මණ්ඩලයේ අනුමැතිය හිමිවුණා.\nඒ අනුව මෙවර අනුමැතිය හිමි වී ඇත්තේ තවත් ඔක්සිජන් ලීටර තුන්ලක්ෂ 60,000ක් ආනයනය කිරීමට යි.",
       "URL": "https://www.hirunews.lk/280009/පකිස්ථානයෙන්-සහල්-ආනයනයට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1746"
}