{
       "Source": "hirunews",
       "Timestamp": "Saturday, 10 September 2022 - 8:59",
       "Headline": "චාල්ස් රජුගේ කම්මුළ කතක් සිප ගනියි",
       "News Content": "දෙවැනි එලිසබෙත් මහ රැජිනියගේ අභාවයෙන් පසුව බකිංහැම් මාලිගයෙන් පිටතට පැමිණි තුන්වෙනි චාල්ස් රජු රැස්ව සිටි තම ජනයාට ආචාර කිරීමටත් ඔවුන් සමග සුහද කතාබහක නිරත වීමටත් කටයුතු කළා.\nනමුත් එම අවස්ථාවේදී විදෙස් මාධ්‍යයේ කැමරා ඇසට හසු වූ සුවිශේෂී සිදුවීමක් වන්නේ, චාල්ස් රජු තම ජනයාට ආචාර කරමින් ඉදිරියට යන අතරතුරදී, එම සෙනග අතරේ සිටි එක් සුරූපී කාන්තාවක් රජුට කුමක් හෝ පවසා ඔහුගේ මුව ආදරයෙන් යුතුව සිපගත් ආකාරයයි.\nජෙනී ඇසිමිනීස් නමැති මෙම සුරූපී කාන්තාව තමන්ගේ සතුටට කාරණයක් වූ නව රජුගේ ආගමනය සමග ඔහුව සිප ගැනීමට පෙර ඒ සඳහා රජුගෙන් අවසර පැතීම ද එම අවස්ථාවේ දී ම සිදුවුණා.\nතුන්වෙනි චාල්ස් රජු නිහතමානී අයුරින් ඇයට ඒ සඳහා ඉඩ ලබාදුන් අතර, ඇය දුන් උණුසුම් හාදුව ද පිළිගනු ලැබුවේ ඉතාමත් කැමැත්තෙන් වීම ද විශේෂත්වයක්.\nඅදාළ කාන්තාව සී.එන්.එන්. පුවත් සේවයට පවසා ඇත්තේ, 'තම රජතුමා දෑස් ඉදිරියේ දිස්වීම අදහාගත නොහැකි කරුණක් වූ නිසාවෙන්, ඔහුට හාදුවක් ලබාදීමට සිතේ කැමැත්තක් ඇති වූ බවයි. (\n\"I have seen him in front of me. I couldn't believe it and I said 'may I kiss you?' He said 'well, yes' so I grabbed him.\"I am very happy. Thank you God for letting me see him and kiss him.\"\n)\nඉන් පසුව ඒ සඳහා රජුගෙන් අවසරය ඉල්ලූ විටදී රජු ඊට අවසරය දුන් බවත්, තමන් හාදුව ඔහුට ලබා දුන් බවත් ජෙනී වැඩිදුරටත් සඳහන් කර තිබෙනවා.\nතම රටේ රජතුමා වෙත හාදුවක් ලබා දීමට හැකිවීමත්, ඒ සඳහා ඉඩ ලබාදීම වෙනුවෙන් දෙවියන් වහන්සේ වෙත ද ඇය ස්තුතිය පුද කර සිටිනවා.",
       "URL": "https://www.hirunews.lk/315026/චාල්ස්-රජුගේ-කම්මුළ-කතක්-සිප-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=878"
}