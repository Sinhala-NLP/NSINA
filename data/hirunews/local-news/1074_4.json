{
       "Source": "hirunews",
       "Timestamp": "Thursday, 23 June 2022 - 13:27",
       "Headline": "මහබැංකුවෙන් ජාත්‍යන්තර ගනුදෙනු වාර්තාකරණ පද්ධතියක්",
       "News Content": "ශ්‍රී ලංකා මහ බැංකුව ජාත්‍යන්තර ගනුදෙනු වාර්තාකරණ පද්ධතිය නමින් නව දත්ත රැස්කිරීමේ පද්ධතියක් ක්‍රියාත්මක කර තිබෙනවා.\nබැංකු පද්ධතිය හරහා සිදු වන ජාත්‍යන්තර ගනුදෙනු සහ දේශීය විදේශ මුදල් ගනුදෙනු අධීක්ෂණ පද්ධතියක් ක්‍රියාත්මක කිරීමේ අවශ්‍යතාවය හදුනා ගනිමින් බලපත්‍රලාභි වාණිජ බැංකු සහ බලපත්‍රලාභි විශේෂිත බැංකුවල සහභාගිත්වය සහිතව මෙය ක්‍රියාත්මක වනවා.\nජාත්‍යන්තර ගනුදෙනු වාර්තාකරණ පද්ධතිය යනු දේශසීමාවන් අතර සිදුවන ගනුදෙනු සහ දේශිය විදේශිය මුදල් ගනුදෙනු පිළිබද සවිස්තරාත්මක දත්ත රැස්කිරීම බව මහා බැංකුව පෙන්වා දෙනවා.\nමෙමගින් දැනට පවතින දත්තයන්හි අඩුපාඩු රාශියක් පිරවීමට හැකිවන බවද සඳහන්.",
       "URL": "https://www.hirunews.lk/307965/මහබැංකුවෙන්-ජාත්‍යන්තර-ගනුදෙනු-වාර්තාකරණ-පද්ධතියක්",
       "Category": "Local News",
       "Parent URL": "https://www.hirunews.lk/local-news.php?pageID=1074"
}