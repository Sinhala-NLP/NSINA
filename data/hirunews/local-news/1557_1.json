{
       "Source": "hirunews",
       "Timestamp": "Wednesday, 17 November 2021 - 6:46",
       "Headline": "සෞඛ්‍ය උපදෙස් කඩකරන්නන් සොයා වවුනියාවේ විශේෂ සෝදිසි කිරීම්",
       "News Content": "වවුනියාව මහජන සෞඛ්‍ය පරීක්ෂක නිලධාරින්, යුද හමුදාව, පොලිසිය හා ප්‍රාදේශීය ලේකම් කාර්යාල නිලධාරින් එක්ව වවුනියාව නගරයේ වෙළෙඳසැල් , පොදු ස්ථාන හා ජනතාව ගැවසෙන ස්ථාන පරීක්ෂා කිරීමේ විශේෂ මෙහෙයුමක් ඊයේ (16) දින පැවැත්වුණා.\nවවුනියාව නගරයේ කොවිඩ් රෝගීන් වාර්තාවීම දිනෙන් දින ඉහළ යාම හේතුවෙන් නගරයේ පවතින ජනතාව ඒකරාශී වන ස්ථාන පරීක්ෂා කිරීම සිදුකළ බව මහජන සෞඛ්‍ය පරීක්ෂක නිලධාරින් පැවසුවා.\nමෙම විශේෂ සෝදිසි කිරීමේ අරමුණ වී ඇත්තේ, සෞඛ්‍ය මාර්ගෝපදේශ අනුව කටයුතු නොකරන ස්ථාන පරීක්ෂා කිරීමයි.\nවර්තමානයේදී ජනතාව නැවත වතාවක් සෞඛ්‍ය මාර්ගෝපදේශ අනුව කටයුතු නොකරන තත්ත්වයක් වාර්තාවන බැවින්, ඒ සම්බන්ධයෙන් ජනතාව දැනුවත් කිරීම හා වෙළෙඳසැල් හිමියන් දැනුවත් කිරීමට කටයුතු කළ බව ද මහජන සෞඛ්‍ය පරීක්ෂක නිලධාරීන් ප්‍රකාශ කළා.",
       "URL": "https://www.hirunews.lk/288242/සෞඛ්‍ය-උපදෙස්-කඩකරන්නන්-සොයා-වවුනියාවේ-විශේෂ-සෝදිසි-කිරීම්",
       "Category": "Local News",
       "Parent URL": "https://www.hirunews.lk/local-news.php?pageID=1557"
}