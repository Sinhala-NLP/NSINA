{
       "Source": "hirunews",
       "Timestamp": "Sunday, 26 February 2023 - 11:04",
       "Headline": "තුර්කියේ ප්‍රමිතියෙන් තොර ගොඩනැගිලි ඉදිකළ 184 ක් අත්අඩංගුවට",
       "News Content": "තුර්කියේ පසුගියදා සිදු වූ භූ කම්පනයෙන් කඩාවැටුණු ගොඩනැගිලි සම්බන්ධයෙන් ඉදිකිරීම් කොන්ත්‍රාත්කරුවන් සහ දේපළ හිමියන් 184 දෙනෙකු මේ දක්වා අත්අඩංගුවට ගෙන තිබෙනවා.\nඑමෙන්ම පුද්ගලයන් 600කට වැඩි පිරිසක් පිළිබඳ තුර්කි රජය විමර්ශනයක් ආරම්භ කර ඇති බවයි විදෙස් මාධ්‍ය වාර්තා සඳහන් කළේ.\nරජයේ ප්‍රතිපත්තිය සහ අක්‍රමිකතා හේතුවෙන් ප්‍රමිතියෙන් තොර ගොඩනැගිලි ඉදිවෙමින් පවතින බවට වසර ගණනක් පුරා අනතුරු අඟවා තිබුණත් ඒ පිළිබඳ නොසළකා හැර ඇති බවටයි ඉදිකිරීම් විශේෂඥයන් චෝදනා කරන්නේ.\nභූමි කම්පාවෙන් තුර්කියේ ගොඩනැගිලි 160,000කට අධික ප්‍රමාණයක් කඩාවැටී හෝ දැඩි ලෙස හානි වී තිබුණා.",
       "URL": "https://www.hirunews.lk/328355/තුර්කියේ-ප්‍රමිතියෙන්-තොර-ගොඩනැගිලි-ඉදිකළ-184-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=512"
}