{
       "Source": "hirunews",
       "Timestamp": "Saturday, 19 December 2015 - 14:01",
       "Headline": "විධායක සභාව ව්‍යස්ථාපිත ආයතනයක් නොවේ",
       "News Content": "නව රජයේ දින 100 වැඩසටහනට දායක වුවත්, ජාතික විධායක සභාව ව්‍යස්ථාපිත ආයතනයක් නොවන බව අග්‍රාමාත්‍ය රනිල් වික්‍රමසිංහ පවසනවා.\nපාර්ලිමේන්තුවේ වාචික පිළිතුරු අපේක්ෂාවෙන් ඉදිරිපත් වූ පැනයකට පිළිතුරු ලෙස අග්‍රාමාත්‍යවරයා සඳහන් කළේ දේශපාලන පක්ෂ මෙන්ම ස්වේච්ඡා සංවිධාන ද ඇතුළත් එම සභාව ස්වේච්ඡා සංවිධානයක් ලෙස හැඳින්විය හැකි බවයි.\nකොළඹ වරාය නගර ව්‍යපෘතිය යටතේ බිම් අගලක් හෝ චීනයට සින්නක්කරව ලබානොදෙන බව ද අග්‍රාමාත්‍ය රනිල් වික්‍රමසිංහ පාර්ලිමේන්තුවේදී අද ප්‍රකාශ කළා.\nඑමෙන්ම, නව එකගතාව අනුව, වරාය නගරයෙන් ශ්‍රී ලංකාවට හිමිවන භූමියේ මෝටර් රථ තරග ධාවන පථයක් ඉදිකිරීමට ද බලාපොරොත්තු වන බවයි අග්‍රාමාත්‍යවරයා කියා සිටියේ.",
       "URL": "https://www.hirunews.lk/122403/විධායක-සභාව-ව්‍යස්ථාපිත-ආයතනයක්-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=5243"
}