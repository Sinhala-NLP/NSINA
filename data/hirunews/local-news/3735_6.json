{
       "Source": "hirunews",
       "Timestamp": "Sunday, 23 September 2018 - 10:48",
       "Headline": "ජනපති ඇමරිකාවට ළඟාවේ",
       "News Content": "එක්සත් ජාතීන්ගේ 73 වන මහා මණ්ඩල සමුළුව ඇමතීම සඳහා ඇමරිකාව බලා පිටත්ව ගිය ජනාධිපති මෛත්‍රීපාල සිරිසේන නිව්යෝක් නුවර - ජෝන් එෆ්. කෙනඩි ගුවන් තොටුපලෙන් එරටට ළඟාවී තිබෙනවා.\nජනාධිපති ධුරයට පත්වීමෙන් අනතුරුව ජනාධිපති මෛත්‍රීපාල සිරිසේන, එක්සත් ජාතින්ගේ මහා මණ්ඩල සැසිවාරය අමතන සිව්වන අවස්ථාව මෙයයි.\nඑක්සත් ජාතීන් සියළුම ජනතාවට සමීප කරවීම හා සාධාරණ සාමකාමී හා තිරසර සමාජයක් සඳහා වූ ගෝලීය නායකත්වයේ සාමූහික වගකීම යන්න මෙවර සැසි වාරයේ තේමාව වනවා.\nනිව්යෝක් නුවර පිහිටි එක්සත් ජාතීන්ගේ සංවිධාන මූලස්ථානයේදී ප්‍රධාන සැසි වාරය අනිද්දා ආරම්භ කෙරෙන අතර, ජනාධිපති මෛත්‍රීපාල සිරිසේන එදින පස්වරුවේ සිය විශේෂ දේශනය ඉදිරිපත් කිරීමට නියමිතයි.\nඑමෙන්ම ඇමරිකානු ජනාධිපති ඩොනල්ඩ් ට්‍රම්ප් විසින් රාජ්‍ය නායකයන් සඳහා පිරිනමන විශේෂ භෝජන සංග්‍රහයටද ජනාධිපති මෛත්‍රීපාල සිරිසේන හෙට සහභාගිවීමට නියමිතව තිබෙනවා.",
       "URL": "https://www.hirunews.lk/200524/ජනපති-ඇමරිකාවට-ළඟාවේ",
       "Category": "Local News",
       "Parent URL": "https://www.hirunews.lk/local-news.php?pageID=3735"
}