{
       "Source": "hirunews",
       "Timestamp": "Friday, 06 May 2022 - 15:58",
       "Headline": "ඔළුගෙඩි මාරු කිරීම විකල්පය නෙවෙයි - විශ්වවිද්‍යාල ආචාර්ය සමිති සම්මේලනය (වීඩියෝ)",
       "News Content": "ජනතාවගේ එකම ඉල්ලීම සහ බලාපොරොත්තුව වන්නේ බලය ලබා ගන්නේ කවුරුන් ද යන කාරණය නොව, පළමුව අස්ථාවරව ඇති රට ස්ථාවරත්වයකට පත් කර ගැනීම බව විශ්ව විද්‍යාල ආචාර්ය සමිති සම්මේලනයේ උප සභාපති ජ්‍යේෂ්ඨ කථිකාචාර්ය නීතිඥ නදීෂ් රංග ද සිල්වා පවසනවා.\nඊට ප්‍රතිකර්ම සෙවීමට පූර්වයෙන් ආණ්ඩුව පළමු ව සිදු කළ යුත්තේ, අන් කිසිවක් නොව, මේ වනවිට ආණ්ඩුවට එල්ල වී ඇති ජනතා විරෝධය පිළිගැනීමත්, ඉන් පසුව නැගෙන ජනතා බලවේගවලට ප්‍රජාතන්ත්‍රවාදී ව ඉඩ දීමත් බවයි ජ්‍යේෂ්ඨ කථිකාචාර්යවරයා පෙන්වා දුන්නේ.\nකිසියම් අයුරකින් ප්‍රජාතන්ත්‍රවාදී ප්‍රවාහයට ඉඩ නොදෙන්නේ නම්, බරපතළ සමාජ පරිවර්තනයකට තවත් අයහපත් අයුරින් ඇද දමමින් ජනතාව ඉල්ලන\n'ක්‍රම වෙනස'\nඋදාකර ගැනීමට නොහැකි තත්ත්වයක් උදාවන බව ද විශ්වවිද්‍යාල ආචාර්ය සමිති සම්මේලනයේ විද්වතුන් අවධාරණය කරනවා.\nඔළුගෙඩි මාරු කිරීම විකල්පය නොවන අතර, ජනතාව පතන සහ ජන අපේක්ෂාවන් මුදුන්පත් වන ක්‍රමයක් ජනගත කිරීම මූලිකම වගකීම බවයි ඔවුන් වැඩිදුරටත් පෙන්වා දෙන්නේ.",
       "URL": "https://www.hirunews.lk/303659/ඔළුගෙඩි-මාරු-කිරීම-විකල්පය-නෙවෙයි-විශ්වවිද්‍යාල-ආචාර්ය-සමිති-සම්මේලනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1188"
}