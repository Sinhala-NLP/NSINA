{
       "Source": "hirunews",
       "Timestamp": "Thursday, 14 February 2019 - 16:10",
       "Headline": "රියූනියන් දූපතට ගිය 60 දෙනෙකු යළි දිවයිනට - (ඡායාරූප)",
       "News Content": "ධීවර යාත්‍රාවක් මගින් නීතිවිරෝධි ලෙස ප්‍රංශයට අයත් රියූනියන් දූපතට සංක්‍රමණය වූ බවට වාර්තා වූ පිරිසෙන් 60 දෙනෙකු අද පස්වරුවේ යළි දිවයිනට පැමිණියා.\nඒ ප්‍රංශයට අයත් විශේෂ ගුවන් යානයකින්.\nමොවුන් අතර පිරිමි 52 දෙදෙනෙකු, කාන්තාවන් 3 දෙනෙකු සහ කුඩා ළමයින් 5 දෙනෙකු සිටින බව සඳහන්.\nඑම පිරිසගෙන් ආගමන විගමන නිලධාරින් මේ වනවිට ප්‍රකාශ ලබා ගනිමින් සිටින අතර, පසුව ඔවුන් වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුව වෙත භාරදීමට නියමිතයි.\nපසුගිය ජනවාරි 24 වනදා පුද්ගලයින් 72 දෙනෙකු හලාවත සිට බහුදින යාත්‍රාවක් යොදා ගෙන රියූනියන් බලා පිටත්ව ගොස් තිබුණා.\n(ඡායාරූප - ටී.කේ.ජී කපිල)",
       "URL": "https://www.hirunews.lk/210409/රියූනියන්-දූපතට-ගිය-60-දෙනෙකු-යළි-දිවයිනට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3502"
}