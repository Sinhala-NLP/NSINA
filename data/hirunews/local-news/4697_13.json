{
       "Source": "hirunews",
       "Timestamp": "Monday, 23 January 2017 - 10:01",
       "Headline": "(update) උඩවලව ජලාශයේ දියනෑමට ගිය තරුණයින් දෙදෙනෙකු මරුට",
       "News Content": "උඩවලව ජලාශයේ දියනෑමට ගිය තරුණයින් දෙදෙනෙකු දියේ ගිලීමෙන් ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ කහවත්ත - උඩුහවුපේ ප්‍රදේශයේ පදිංචි 19 හැවිරිදි තරුණයින් දෙදෙනෙක්.\nපසුගිය වසරේ උසස් පෙළ විභාගයට පෙනී සිට ඇති මොවුන් ඊයේ පස්වරුවේ ජලාශයේ දිය නෑම සඳහා පැමිණ ඇත්තේ තවත් තරුණයින් තුන්දෙනෙකුද සමඟයි.\nඊයේ පස්වරුවේ එක් තරුණයෙකුගේ සිරුර පොලීසිය මගින් සොයාගත් අතර, අතුරුදන්ව සිටි අනෙක් තරුණයාගේ මළසිරුර අද උදෑසන නාවික හමුදාව මගින් සොයාගෙන තිබෙනවා.\nupdate :- 2017-01-28 10.28 am\n............................................................................................\nඋඩවලව ජලාශයේ දියනෑමට ගිය තරුණයෙකු මරුට - තවත් අයෙක් අතුරුදන්\nඋඩවලව ජලාශයේ දියනෑමට ගිය තරුණයින් දෙදෙනෙකු දියේ ගිලීමෙන් එක් තරුණයෙකු ජීවිතක්ෂයට පත්ව අනෙක් තරුණයා අතුරුදන්ව තිබෙනවා.\nඊයේ පස්වරුවේ මොවුන් ජලාශය වෙත දිය නෑම සඳහා පැමිණ ඇත්තේ තවත් තරුණයින් තුන්දෙනෙකුද සමඟයි.\nදියනාමින් සිටියදී මෙම තරුණයින් දෙදෙනා අනතුරට ලක්ව ඇති අතර, එහිදී ජීවිතක්ෂයට පත්වුණේ කහවත්ත - උඩුහවුපේ ප්‍රදේශයේ පදිංචි තරුණයෙක්.\nඅතුරුදන්වූ අනෙක් තරුණයා සොයා පොලීසිය, ප්‍රදේශවාසීන් සහ නාවික හමුදාව මේ වනවිට මෙහෙයුමක් ආරම්භ කර ඇති බවයි හිරු වාර්තාකරු කියා සිටියේ.rn\nupdate\n:\nනවීකරණය කරනවා\n,\nයාවත්කාල කිරීම",
       "URL": "https://www.hirunews.lk/152664/update-උඩවලව-ජලාශයේ-දියනෑමට-ගිය-තරුණයින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4697"
}