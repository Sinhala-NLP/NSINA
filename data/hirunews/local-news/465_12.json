{
       "Source": "hirunews",
       "Timestamp": "Monday, 20 March 2023 - 9:13",
       "Headline": "ගොඩනැගිලි පර්යේෂණ සංවිධානයේ නිලධාරීන් 18 වංගුව නිරීක්ෂණය කරයි",
       "News Content": "මහනුවර - මහියංගණය ප්‍රධාන මාර්ගයේ දහඅටවංගුවේ ගල් පෙරළීමේ අවදානමක් සහිත ස්ථානය නිරීක්ෂණය කිරීම සඳහා ගොඩනැගිලි පර්යේෂණ සංවිධානයේ පිරිසක් අද (20) එම ස්ථානයට ගොස් තිබෙනවා.\n18 වංගුවේ දෙවන වංගුවට ඊයේ පස්වරුවේ ගල් සහ පස් කඳු කඩාවැටීම හේතුවෙන් ගමනාගමනයට බාධා එල්ල වූ අතර, නායගොස් ඇති කොටසේ ඉහලින් පිහිටා ඇති ඉතා විශාල ගලක් පහළට වැටීමේ අවදානමක් හේතුවෙන් මේ වනවිට එම මාර්ගය සම්පූර්ණයෙන්ම වසා දමා තිබෙනවා.\nමේ හේතුවෙන් පොලිසිය රියදුරන්ගෙන් ඉල්ලා සිටියේ විකල්ප මාර්ග භාවිත කරන ලෙසටයි.\nමේ අතර ගතවූ පැය විසි හතරේ වැඩිම වර්ෂාපතනය මහ ඉලුප්පල්ලම ප්‍රදේශයෙන් වාර්තා වී ඇති අතර, මිලිමීටර 116.6 ක්.",
       "URL": "https://www.hirunews.lk/330424/ගොඩනැගිලි-පර්යේෂණ-සංවිධානයේ-නිලධාරීන්-18-වංගුව-නිරීක්ෂණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=465"
}