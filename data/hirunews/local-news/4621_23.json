{
       "Source": "hirunews",
       "Timestamp": "Friday, 10 March 2017 - 8:29",
       "Headline": "බස් රථයකින් කේරළ ගංජා ගෙන ගිය අයෙක් කොටුවෙයි",
       "News Content": "බස් රථයකින් කේරළ ගංජා ප්‍රවාහනය කරමින් සිටි සැකකරුවෙකු කන්නියා කිරිපට්ටි මාර්ග බාධකයේදී අත්අඩංගුවට ගෙන තිබෙනවා.\nසැකකරු යාපනයේ සිට ත්‍රිකුණාමලය දක්වා ගමන් කරමින් තිබු බස් රථයකින් කේරළ ගංජා කිලෝ 9 හමාරක් රැගෙන යමින් සිටි බවයි පොලිසිය සඳහන් කලේ.\nඋප්පුවේලි පොලිසියට ලැබුනු තොරතුරකට අනුව ඊයේ රාත්‍රී මෙම වැටලීම සිදුකර තිබෙනවා.\nත්‍රිකුණාමලය ප්‍රදේශයේ පදිංචි 30 හැවිරිදි සැකකරු අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/156504/බස්-රථයකින්-කේරළ-ගංජා-ගෙන-ගිය-අයෙක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4621"
}