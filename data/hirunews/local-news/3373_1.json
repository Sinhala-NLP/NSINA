{
       "Source": "hirunews",
       "Timestamp": "Thursday, 02 May 2019 - 13:15",
       "Headline": "වැරදීමකින් ගිනි අවියක් පත්තුවී පාතාල සාමාජිකයෙකුට තුවාල",
       "News Content": "හික්කඩුව - කටුකොහිල ප්‍රදේශයේදී අත් වැරදීිමකින් ගිනි අවියක් පත්තු වී පාතාල සාමාජිකයෙකු තුවාල ලබා තිබෙනවා.\nමොහු තවත් පුද්ගලයෙකු සමග අද (02) පෙරවරුවේ යතුරුපැදියකින් ගමන් කරමින් සිටියදි මෙම ගිනි අවිය ක්‍රියාත්මක වි ඇති බවයි පොලිසිය ප්‍රකාශ කළේ.\nඉන් යතුරුපැදියේ ගමන් ගත් 30 හැවිරිදි හික්කඩුව ප්‍රදේශයේ පදිංචි පසුපැදිකරුගේ පාදයට සුළු තුවාල සිදුව තිබෙනවා.\nඅනතුරුව සිද්ධිය සම්බන්ධයෙන් පොලිසියට ලද තොරතුරු අනුව සිදුකල සෝදිසි මෙහෙයුමකදී මෙම පුද්ගලයින් දෙදෙනා අත්අඩංගුවට ගනු ලැබුවේ ප්‍රදේශයේ සම්භාහන මධ්‍යස්ථානයක සැඟව සිටියදියි.\nඑහිදී සැකකරුවන් සතුව තිබූ ගල්කටස් වර්ගයේ ගිනිඅවියක් සහ රිවොල්වරයක් පොලිස් භාරයට ගෙන ඇති බව සඳහන්.\nමෙම සැකකරුවන් අපරාධයක් සිදු කිරිමට යාමේදි ගිනි අවිය අත්වැරදිමකින් ක්‍රියාත්මක වී ඇති බවයි පොලිසිය සඳහන් කළේ.",
       "URL": "https://www.hirunews.lk/215595/වැරදීමකින්-ගිනි-අවියක්-පත්තුවී-පාතාල-සාමාජිකයෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3373"
}