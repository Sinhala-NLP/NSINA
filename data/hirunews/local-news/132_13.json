{
       "Source": "hirunews",
       "Timestamp": "Tuesday, 01 August 2023 - 18:00",
       "Headline": "චීනයට තවත් සුළි කුණාටුවක අවදානමක්",
       "News Content": "ඛානුන් සුළිකුණාටුව චීනය සහ දකුණු ජපාන දූපත් වෙත ළඟාවෙමින් පවතින බවට කාලගුණ විද්‍යාඥයන් අනතුරු අඟවනවා.\nසති කිහිපයක් තුළ චීනයට මුහුණදීමට සිදුවන තුන්වන සුළි කුණාටුව මෙය වනවා.\nපැයට කිලෝමීටර 138 ක වේගයකින් හමායන මෙම සුළි කුණාටුව 4 වන ඝනයේ සුළි කුණාටුවක් ලෙසටයි විද්‍යාඥයන් හඳුන්වා දී ඇත්තේ.\nඊයේ චීනයට බලපෑ ඩොක්සුරි සුළි කුණාටුව හේතුවෙන්ද බීජිං අගනුවර 50,000 කට අධික පිරිසක් ඉවත්කර තිබුණා.\nඑහිදී මිලිමීටර 170 කට අධික වර්ෂාවක් පතිතවී තිබූ අතර, ජලගැලීම්වලින් 11 දෙනෙකු මියගොස් 13 දෙනෙකුද අතුරුදන්වී තිබූ බවයි විදෙස් වාර්තා සඳහන් කළේ.",
       "URL": "https://www.hirunews.lk/343308/චීනයට-තවත්-සුළි-කුණාටුවක-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=132"
}