{
       "Source": "hirunews",
       "Timestamp": "Wednesday, 13 April 2022 - 12:57",
       "Headline": "විදුලි බලාගාර ආශ්‍රිත ජලාශවල ජල මට්ටම සියයට 10කින් ඉහළට (වීඩියෝ)",
       "News Content": "පවතින වැසි තත්වය හේතුවෙන් විදුලි බලාගාර ආශ්‍රිත ජලාශ වල ජල ධාරීතාවය සියයට 10ත් 15ත් අතර ප්‍රමාණයකින් ඉහළ ගොස් තිබෙනවා.\nවාරිමාර්ග දෙපාර්තමේන්තුවේ ජල කළමනාකරණ අංශයේ අධ්‍යක්ෂ, ඉංජිනේරු ඩී. අබේසිරිවර්ධන සඳහන් කළේ ප්‍රධාන වාරි ජලාශ 73න් ජලාශ 9ක් වාන් දමමින් පවතින අතර, තවත් ජලාශ 20ක් උපරිම ධාරිතාවයට ළගා වී ඇති බවයි.\nඑසේම, ඊයේ කොත්මලේ, රම්බොඩ දියඇල්ලේ දියනෑමට ගොස් අතුරුදන් වූ තිදෙනාගෙන් තරුණියකගේ මළ සිරුරක් අද හමු වී තිබෙනවා.\nඊයේ වව්නියාව ප්‍රදේශයේ ඇගලුම් කර්මාන්තශාලාවක සේවයේ නියුතු 48 දෙනෙකුගෙන් සමන්විත පිරිසක් මෙම ස්ථානයට පැමිණ ඇති අතර රම්බොඩ දියඇල්ලේ ජල මට්ටම එකවර ඉහළ යාමත් සමග 7 දෙනෙකු දියේ ගසාගොස් සිව් දෙනෙකු බේරා ගෙන තිබෙනවා.\nකෙසේ වෙතත්, අතුරුදන් තරුණියගේ සහ තරුණයාගේ සිරුරු මෙතෙක් සොයා ගෙන නැහැ.",
       "URL": "https://www.hirunews.lk/301880/විදුලි-බලාගාර-ආශ්‍රිත-ජලාශවල-ජල-මට්ටම-සියයට-10කින්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1233"
}