{
       "Source": "hirunews",
       "Timestamp": "Saturday, 18 June 2022 - 16:19",
       "Headline": "ඇමෙරිකාවේ දරුවන්ට මාස 6න්  කොවිඩ් මර්ධන එන්නත",
       "News Content": "ඇමෙරිකාවේ ආහාර සහා ඖෂධ නියාමන අධිකාරිය විසින් කුඩා දරුවන් අතර කොවිඩ් ව්‍යාප්තිය අවම කිරීම සදහා මාස 6න් ඉහළ දරුවන් වෙත කොවිඩ් මර්ධන එන්නත් ලබා දීමට අනුමැතිය ලබා දී තිබෙනවා.\nඒ අනුව මාස හයේ සිට අවුරුදු පහ දක්වා ළමුන් සඳහා මොඩර්නා මාත්‍රා දෙකේ එන්නත සහ මාස හයේ සිට අවුරුදු හතර දක්වා ළමුන් සඳහා ෆයිසර් එන්නත් මාත්‍රා තුනක් ලබා දීමට අනුමැතිය ලැබී තිබෙනවා.\nමෙලෙස එන්නත් ලබා දීමෙන් කුඩා දරුවන් අතර කොවිඩ්-19 වැළදී රෝහල්ගතවීම සහ මරණයට පත් වීම වැනි දරුණුතම ප්‍රතිඵලවලින් ආරක්ෂා කරගැනීමට හැකි වනු ඇති බවයි ඔවුන් පේනවා දෙන්නේ.\nඇමෙරිකානු ඖෂධ සහ ආහාර ඒජන්සිය විසින් මෙම තීරණය ප්‍රකාශයට පත් කිරීමත් සමගම ඇමරිකානු සෞඛ්‍ය බලධාරීන් මොඩර්නා සහ ෆයිසර් එන්නත් මිලියනයක් වහාම රට පුරා බෙදා හැරීමට නිදහස් කර තිබෙනවා.\nසෞඛ්‍ය බලධාරීන් බලාපොරොත්තු වන්නේ ඉදිරි සති කිහිපය තුළදී තවත් එන්නත් මිලියන ගණනක් රටපුරා බෙදා හැරීමටයි.\nමෙම එන්නත් ද්විත්වයම කුඩා දරුවන් දහසකට අධික සංඛ්‍යාවක් හරහා පරීක්ෂණ සිදුකර වාර්තා ලබාගෙන තිබෙනවා.\nමෙම පරීක්ෂණවල දී අදාළ එන්නත් කරනය හරහා ශරීරය තුළ කොවිඩ් වෛරස ප්‍රතිදේහ වැඩිමහලු පුද්ගලයන් හා සමානවම නිපදවෙන බවයි සොයාගෙන ඇත්තේ.",
       "URL": "https://www.hirunews.lk/307489/ඇමෙරිකාවේ-දරුවන්ට-මාස-6න්-කොවිඩ්-මර්ධන-එන්නත",
       "Category": "Local News",
       "Parent URL": "https://www.hirunews.lk/local-news.php?pageID=1085"
}