{
       "Source": "hirunews",
       "Timestamp": "Monday, 01 July 2019 - 7:26",
       "Headline": "විදුලිබල මණ්ඩලයට ඉන්ධන සැපයීම නතර කරයි",
       "News Content": "ලංකා විදුලිබල මණ්ඩලයට සහ පෞද්ගලික විදුලි බලාගාරවලට ඊයේ මධ්‍යම රාත්‍රියේ සිට ඉන්ධන සැපයීම නතර කළ බව ඛනිජ  තෙල් වෘත්තීය සමිති පවසනවා.\nකොළඹ වරායේ සිට කොළොන්නාව තෙල් ගබඩා පර්යන්තය වෙත ඉන්ධන ප්‍රවාහනය සදහා අලූතින් නළ එලීමේදී මෝදර - මහවත්ත, ප්‍රදේශයේ ඇති වූ ගැටලූවකට රවී කරුණානායක අමාත්‍යවරයා වගකිව යුතු බවට චෝදනා කරමින් ඛනිජ තෙල් වෘත්තීය සමිති මෙලෙස ඉන්ධන සැපයුම නතර කිරීමට පියවර ගනු ලැබුවා.\nශ්‍රී ලංකා නිදහස් සේවක සංගමයේ ඛනිජ තෙල් ශාඛාවේ සභාපති ජගත් විජයගුණරත්න සඳහන් කළේ අද දිනය තුළ මෙම ගැටළුවට විසදුම් ලබා නොදෙන්නේ නම් ඉදිරියේදී දැඩි ක්‍රියාමාර්ගවලට අවතීර්ණවන බවයි.\nකෙසේ වෙතත්, වෘත්තීය සමිති කුමන ක්‍රියාමාර්ග ගත්ත ද එය ගැටළුවක් නොවන බවයි  විදුලිබල, බලශක්ති සහ ව්‍යාපාර සංවර්ධන අමාත්‍ය රවී කරුණානායක මට්ටක්කුලිය ප්‍රදේශයේදී මාධ්‍ය වෙත අදහස් දක්වමින් ප්‍රකාශ කළේ.",
       "URL": "https://www.hirunews.lk/219420/විදුලිබල-මණ්ඩලයට-ඉන්ධන-සැපයීම-නතර-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3273"
}