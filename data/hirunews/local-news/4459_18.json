{
       "Source": "hirunews",
       "Timestamp": "Wednesday, 21 June 2017 - 7:35",
       "Headline": "ගින්නෙන් පසු අවිස්සාවේල්ල - කොළඹ මාර්ගය යළි විවෘතයි",
       "News Content": "අවිස්සාවේල්ල - කොස්ගම මාර්ගයේ කනම්පැල්ල මංසන්ධියේ පිහිටි ගෑස් අලෙවිසැලක හටගත් ගින්න අද අලුයම 03ට පමණ සම්පූර්ණයෙන්ම නිවා දමා තිබෙනවා.\nගින්නත් සමඟ තාවකාලිකව වසා දැමුණු කොළඹ - අවිස්සාවේල්ල හයිලෙවල් මාර්ගයේ කොස්ගම සහ සාලාව අතර කොටස ගමනාගමන කටයුතු සඳහා යළි විවෘත කර ඇති බවයි කොස්ගම පොලීසිය සදහන් කළේ.\nඊයේ රාත්‍රි 7.40 ට පමණ හට ගත් මෙම ගින්න වෙළඳසැල ආසන්නයේ පිහිටි ගොඩනැගිලි ද්‍රව්‍ය අලෙවිසැලකට ද හානි සිදුවුණා.\nමේ අතර, ගින්නක් පිළිබඳ ව්‍යාජ තොරතුරක් ලබාදීමේ සිද්ධියක් සම්බන්ධයෙන් කොළඹ ගිනි නිවීම් සේවා දෙපාර්තමේන්තුව කොම්පඤ්ඤවීථිය පොලීසියට පැමිණිලි කර තිබෙනවා.\nකොළඹ 02 - වෑකන්ද පාරේ අදාළ ගින්න පවතින බවට දුරකථන ඇමතුමක් ලබාදී තිබූ අතර, ඒ අනුව වහාම ක්‍රියාත්මක වූ ගිනිනිවීම් සේවා දෙපාර්තමේන්තුව ගින්න නිවීම සඳහා එම ස්ථානයට ආපදා රථ පිටත්කර යවා තිබුණා.\nකෙසේ වෙතත් පසුව අනාවරණ වී ඇත්තේ එය ව්‍යාජ ඇමතුමක් බවයි.\nගිනි ගැනීම සිදුවන අවස්ථාවේ දර්ශන.",
       "URL": "https://www.hirunews.lk/164045/ගින්නෙන්-පසු-අවිස්සාවේල්ල-කොළඹ-මාර්ගය-යළි-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=4459"
}