{
       "Source": "hirunews",
       "Timestamp": "Saturday, 13 November 2021 - 13:10",
       "Headline": "මින්නේරියේ ගොවීන් පිරිසක් වගා කටයුතුවලින් ඉවත් වේ (වීඩියෝ)",
       "News Content": "මින්නේරිය වැවෙන් මෙවර මහ කන්නය සඳහා ජලය නිකුත් කළ ද, පොහොර නොලැබීම හේතුවෙන් සිය වගා කටයුතුවලින් ඉවත්වීමට ගොවීන් රැසක් තීරණය කර තිබෙනවා. ඔවුන් තවමත් මැසිවිලි නගන්නේ සිය වගා කටයුතු සිදු කිරීමට අවශ්‍ය පොහොර කඩිනමන් ලබා දෙන ලෙසයි.\nමින්නේරිය ගොවි ජනපද ව්‍යාපාරයට අයත් වගාබිම් සඳහා මින්නේරිය වැවෙන් ඉකුත් තුන් වෙනි දින වාරි ජලය නිකුත් කිරීමට පියවර ගැණුනා.\nඒ යටතේ වගා කිරීමට සූදානම් කර තිබූ වගා බිම් ප්‍රමාණය අක්කර 22,500ක්.\nකෙසේ වෙතත් මින්නේරිය - හිඟුරක්ගොඩ, යෝධ ඇල, පන්සල්ගොඩැල්ල ඇතුලු ගම්මාන කිහිපයක පවුල් 8000කට ආසන්න ගොවීන් පිරිසක් අද අසරණ වී ඇත්තේ පොහොර නොමැතිවීම නිසා වගා කටයුතු සිදු කිරීමට ගැනීමට නොහැකිවීම හේතුවෙන්.\nගොවීන් චෝදනා කරන්නේ වගාවන් සඳහා ජලය ලබා නොගැනීම හේතුවෙන් විශාල ලෙස ජලය අපතේ යාමක් ද සිදු වන බවයි.\nමේ අතර පෙළොන්නරුව - අලුත්වැව ප්‍රදේශයේ ගොවීන් පිරිසක් කොම්පොස්ට් පෙහොර නිෂ්පාදනය කර අලෙවි කිරීමේ වැඩපිළිවෙලක් ක්‍රියාත්මක කරන පුවතක් අපට වාර්තා වුණා.",
       "URL": "https://www.hirunews.lk/287887/මින්නේරියේ-ගොවීන්-පිරිසක්-වගා-කටයුතුවලින්-ඉවත්-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1564"
}