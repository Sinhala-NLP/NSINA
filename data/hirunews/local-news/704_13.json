{
       "Source": "hirunews",
       "Timestamp": "Sunday, 27 November 2022 - 15:47",
       "Headline": "හෙට සහ අනිද්දා ගෑස් සිලින්ඩර 40,000ක් බෙදයි",
       "News Content": "අද දිිනයේ ගෑස් නිකුත් කරනු ලබන්නේ කර්මාන්තශාලා සහ හෝටල් ඇතුළු අත්‍යාවශ්‍ය සේවා සඳහා පමණක් බව ලිට්රෝ සමාගම පවසනවා.\nනිවේදනයක් නිකුත් කරමින් එම සමාගම සඳහන් කළේ, හෙට සහ අනිද්දා ගෘහස්ථ ගෑස් සිලින්ඩර 40,000ක් බෙදා හැරීමට කටයුතු යොදා ඇති බවයි.\nබ්‍රහස්පතින්දා දින සිට දිනකට ගෘහස්ථ ගෑස් සිලින්ඩර 10,0000 බැගින් නිකුත් කෙරෙනු ඇති. පසුගිය කාලය තුළ මෙරට ගෑස් ඉල්ලුම සැළකිය යුතු ලෙස පහළ ගොස් ඇති අතර එම තත්ත්වය සැළකිල්ලට ගෙන ලබාදෙන ඇණවුම් ප්‍රමාණය අඩු කිරීමටයි ලිට්රෝ සමාගම කටයුතු කර තිබුණේ.\nකෙසේ වෙතත් උත්සව සමය එළඹීමත් සමඟ යලි ගෑස් ඉල්ලුම ඉහළ ගොස් ඇති අතර දැනට පවතින සංචිත සීමා සහිතව බෙදා හැරීමට එම සමාගම පියවර ගෙන තිබෙනවා.",
       "URL": "https://www.hirunews.lk/321419/හෙට-සහ-අනිද්දා-ගෑස්-සිලින්ඩර-40000ක්-බෙදයි",
       "Category": "Local News",
       "Parent URL": "https://www.hirunews.lk/local-news.php?pageID=704"
}