{
       "Source": "hirunews",
       "Timestamp": "Wednesday, 18 January 2017 - 15:20",
       "Headline": "දැරියක් අඹුවක් කර ගත් තරුණයා අත්අඩංගුවට",
       "News Content": "මාස හතරක් තිස්සේ ගල්නෑව ප්‍රදේශයේ පදිංචි අවුරුදු පහලවක දැරික් හොර රහසේ අඹුවක් ලෙස තබාගත් විසි හැවිරිදි තරුණයෙකු නාඋල පොලිසිය විසින් අත්අඩංගුවට ගෙන තිබෙනවා.\nනාඋල උඩුදෙනිය ප්‍රදේශයේ පදිංචිකරුවෙකු වන සැකකරු පිළිබඳ නාඋල පොලිස්ථානාධිපතිවරයාට ලද දුරකතන ඇමතුමකට අනුව සැකකරු අත්අඩංගුවට ගත් බවයි අප වාර්තාකරු සඳහන් කළේ.\nමේ සඳහා අනුබල දීමේ චෝදනාව යටතේ තරුණයාගේ මව ද අත්අඩංගුවට ගෙන ඇතැයි අප වාර්තාකරු සඳහන් කළා.\nබාලවයස්කාර තරුණිය අධිකරණ වෛද්‍යවරයා වෙත යොමුකර වාර්තාවක් ලබාගෙන ඉදිරි කටයුතු සිදුකිරීමට නියමිතයි.",
       "URL": "https://www.hirunews.lk/152346/දැරියක්-අඹුවක්-කර-ගත්-තරුණයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4704"
}