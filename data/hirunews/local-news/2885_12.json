{
       "Source": "hirunews",
       "Timestamp": "Monday, 24 February 2020 - 14:09",
       "Headline": "පොලීසියේ දෙදෙනෙකුට පහරදුන් පුද්ගලයෙකු අත්අඩංගුවට",
       "News Content": "ගිනිගත්හේන පොලීසියේ නිලධාරින් දෙදෙනෙකුට පහරදුන් පුද්ගලයෙකු අත්අඩංගුවට ගෙන තිබෙනවා.\nකාන්තාවකට බැණ වැදීමේ සිද්ධියක් සම්බන්ධයෙන් 119 පොලිස් හදිසි ඇමතුම් අංකයට ලද තොරතුරක් මත එම නිලධාරින් දෙදෙනා පිටවල ප්‍රදේශයේ නිවසකට ගිය අවස්ථාවේදී ඊයේ රාත්‍රියේ මෙම පහරදීම සිදුව ඇති බව සඳහන්.\nපහරකෑමට ලක්වූ පසු පොලිස් නිලධාරීන් දෙදෙනා සිදුකළ දැනුම්දීම මත පැමිණි පොලිස් නිලධාරීන් 46 හැවිරිදි සැකකරු අත්අඩංගුවට ගැනීමට කටයුතු කර තිබුණා.\nපහරකෑමෙන් තුවාල ලැබූ නිලධාරින් දෙදෙනා මේ වනවිට නාවලපිටිය රෝහලේ ප්‍රතිකාර ලබනවා.",
       "URL": "https://www.hirunews.lk/235118/පොලීසියේ-දෙදෙනෙකුට-පහරදුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2885"
}