{
       "Source": "hirunews",
       "Timestamp": "Wednesday, 05 July 2017 - 13:47",
       "Headline": "ව්‍යවස්ථාව ගැන පැහැදිලි ප්‍රකාශයක් අවශ්‍යයි - ජවිපෙ",
       "News Content": "යෝජිත ආණ්ඩුක්‍රම ව්‍යවස්ථාව සම්බන්ධයෙන් රජය පැහැදිලි ප්‍රකාශයක් සිදුකළ යුතු බව ජනතා විමුක්ති පෙරමුණ අවධාරණය කළා.\nඑම පක්ෂයේ පාර්ලිමේන්තු මන්ත්‍රී බිමල් රත්නායක මේ බව කියා සිටියේ නව ආණ්ඩුක්‍රම ව්‍යවස්ථාවක් අවශ්‍ය නොවන බවට ත්‍රෛනිකායික මහනාහිමිවරුන් ගෙන ඇති තීරණය පිළිබදව කොළඹ අද (05) පැවති මාධ්‍ය හමුවකදී මාධ්‍යවේදීන් නැගූ ප්‍රශ්නයකට පිළිතුරු ලබාදෙමින්.\nඔහු එහිදී කියා සිටියේ රජය නව ව්‍යවස්ථාව පිළිබදව පැහැදිලි ප්‍රකාශයක් මෙතෙක් සිදුකර නොමැති නිසා මෙවැනි තත්වයක් උද්ගතව ඇති බවයි.",
       "URL": "https://www.hirunews.lk/165140/ව්‍යවස්ථාව-ගැන-පැහැදිලි-ප්‍රකාශයක්-අවශ්‍යයි-ජවිපෙ",
       "Category": "Local News",
       "Parent URL": "https://www.hirunews.lk/local-news.php?pageID=4437"
}