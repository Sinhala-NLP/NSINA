{
       "Source": "hirunews",
       "Timestamp": "Tuesday, 06 June 2017 - 13:29",
       "Headline": "හෙට වැසි තත්ත්වයේ වර්ධනයක්",
       "News Content": "දිවයිනට බලපෑ ආපදා තත්ත්වය හේතුවෙන් පවුල් එක් ලක්ෂ 53 851 කට අයත් පුද්ගලයින් පන් ලක්ෂ 95 554 තවමත් ආරක්ෂිත ස්ථාන වල රැදි සිටිනවා.\nමෙම අපදා තත්වය හේතුවෙන් පුද්ගලයින් 213 ජිවිතක්ෂයට පත්වු අතර 79 දෙනෙක් තවමත්ව අතුරුදන්ව සිටින බවයි ආපදා කළමනාකරණ මධස්ථානය සඳහන් කළේ.\nමේ අතර, ජාතික ගොඩනැගිලි පර්යේෂණ ආයතනය දිස්ත්‍රික්ක 7 කට නිකුත් කළ නායයෑම් අනතුරු ඇගවිමේ නිවේදනය අද පස්වරුව වන තෙක් ක්‍රීයාත්මකයි.\nඒ අනුව රත්නපුර, කළුතර, කෑගල්ල, ගාල්ල, මාතර සහ හම්බන්තොට දිස්ත්‍රික්ක සඳහා මෙම අනතුරු ඇගවීමේ නිවේදනය බල පැවැත්වෙනු ඇති.\nමධ්‍යම කඳුකරයේ ජල විදුලි බලාගාර වලට පසුගිය දින කිහිපයේ වැසි ඇද හැලිම හේතුවෙන් මාවුස්සාකැලේ සහ කාසල්රී ජලාශවල ජල මට්ටම් ද සීග්‍රයෙන් ඉහළ ගොස් තිබෙනවා.\nමාවුස්සාකැළේ ජලාශයේ ජල මට්ටම පිටාර මට්ටමට ආසන්නව පවතින බවයි ආපදා කළමනාකරණ මධ්‍යස්ථානය සඳහන් කළේ.\nමේ අතර, අම්පාර මධ්‍යම කඳවුර ප්‍රදේශයට ඊයේ රාත්‍රියේ ඇති වූ අධික වර්ෂාවත් සමඟ හමා ගිය තද සුළඟකින් නිවාස 7කට හානි සිදුවී තිබෙනවා.\nපොලීසිය සඳහන් කළේ තවත් වෙළඳසැල් කිහිපයකට ද මෙමගින් හානි සිදුව ඇති බවයි.\nඅද දිනට සාපේක්ෂව හෙට දිනයේදී දිවයිනේ නිරිතදිග ප්‍රදේශවලට පවතින වැසි තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/162954/හෙට-වැසි-තත්ත්වයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=4482"
}