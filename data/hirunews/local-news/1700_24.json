{
       "Source": "hirunews",
       "Timestamp": "Friday, 10 September 2021 - 11:19",
       "Headline": "නිරෝධායන ඇඳිරි නීතිය 21 වැනි දා දක්වා දීර්ඝ කෙරේ (වීඩියෝ)",
       "News Content": "දැනට පවතින නිරෝධායන ඇඳිරි නීති කාලසීමාව ලබන 21 වැනි අඟහරුවාදා අලුයම 04 දක්වා දීර්ඝ කර තිබෙනවා.\nජනාධිපතිවරයාගේ ප්‍රධානත්වයෙන් අද උදෑසන පැවති කොවිඩ් මර්දන විශේෂ කමිටු රැස්වීමේ දී එම තීරණයට එළැඹුණු බවයි ජනාධිපතිවරයාගේ මාධ්‍ය ප්‍රකාශක කිංස්ලි රත්නායක ට්වීටර් පණිවුඩයක් නිකුත් කරමින් සඳහන් කළේ.\nනිරෝධායන ඇඳිරි නීතිය දීර්ඝ කිරීම සම්බන්ධයෙන් ට්වීටර් පණිවුඩයක් නිකුත් කළ සෞඛ්‍ය අමාත්‍ය කෙහෙලිය රඹුක්වැල්ල ප්‍රකාශ කළේ, ආසාදිතයින් සංඛ්‍යාව ක්‍රමයෙන් අවම වනවිට ඉදිරි කාලයේ දී නැවත රට විවෘත කිරීමට හැකිවනු ඇති බවයි.\nඑමෙන්ම, මෙම කාලය තුළ එන්නත්කරණය සඳහා මෙන්ම, හැකි සෑම විට ම නිවසේ රැඳී සිටීමට සහ මුව ආවරණ පැළඳීම පිළිබඳව සැලකිලිමත් වෙන ලෙස ද සෞඛ්‍ය අමාත්‍යවරයා ඉල්ලීමක් කළා.",
       "URL": "https://www.hirunews.lk/281852/නිරෝධායන-ඇඳිරි-නීතිය-21-වැනි-දා-දක්වා-දීර්ඝ-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1700"
}