{
       "Source": "hirunews",
       "Timestamp": "Saturday, 11 June 2022 - 19:53",
       "Headline": "හඬා වැළපුණු ප්‍රසන්න රණතුංග (වීඩියෝ)",
       "News Content": "මැති ඇමතිවරුන්ගේ නිවාස ගිනි තැබීම් ඇතුළු කලහකාරී සිදුවීම්වලට ආගමික නායකයින්ගේ අනුබල හිමිවූ බවට තමන් පාර්ලිමේන්තුවේදී කළ ප්‍රකාශයට විරුද්ධව හැකිනම් නඩු පවරන ලෙස අමාත්‍ය ප්‍රසන්න රණතුංග මහතා අභීයෝග කරනවා.\nගින්නෙන් විනාශයට පත්වූ තම නිවස පරීක්ෂා කිරිම සඳහා අමාත්‍යවරයා අද පැමිණි අවස්ථාවේදී මේ බව ප්‍රකාශ කල අතර නිවස පරීක්ෂා කරන අවස්ථාවේදී අමාත්‍යවරයා සංවේදී වූණා.\nමැයි 9 වැනිදා පැවති කලහකාරී සිද්ධිය අතරතුරදී ගිනි තබා විනාශ කළ අමාත්‍ය ප්‍රසන්න රණතුංග මහතාගේ උඩුගම්පල ප්‍රදේශයේ පිහිටි නිවස පරීක්ෂා කිරිමට අමාත්‍යවරයා , බිරිඳ සහ දරුවන් ඇතුළු පිරිසක් අද පස්වරුවේ පැමිණියා.\nඅද ඔහු සිය නිවසට පැමිණ තිබුණේ නිවස විනාශයට පත්වීමෙන් මාසයක් ගතවීමෙන් පසුවයි.\nමේ අතර, මෙම කලහකාරී සිදුවීම් සඳහා ඇතැම් ආගමික නායකයින් උසිගැන්වූ බවට ප්‍රසන්න රණතුංග මහතා පාර්ලිමේන්තුවේ කළ ප්‍රකාශයට මහජන සභාව ප්‍රතිචාර දැක්වුවා.",
       "URL": "https://www.hirunews.lk/306862/හඬා-වැළපුණු-ප්‍රසන්න-රණතුංග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1101"
}