{
       "Source": "hirunews",
       "Timestamp": "Wednesday, 21 October 2020 - 21:26",
       "Headline": "20 වන ආණ්ඩුක්‍රම ව්‍යවස්ථා සංශෝධනයට ශ්‍රීලනිපයේ සහය (වීඩියෝ)",
       "News Content": "20 වන ආණ්ඩුක්‍රම ව්‍යවස්ථා සංශෝධනයට සහය ලබාදීමට තම පක්ෂය තීරණය කර ඇති බව ශ්‍රී ලංකා නිදහස් පක්ෂයේ ජ්‍යෙෂ්ඨ උප සභාපති නිමල් සිරිපාල ද සිල්වා මහතා පවසනවා.\nඔහු මේ බව සඳහන් කළේ අද පෙරවරුවේ පැවති පක්ෂ මධ්‍යම කාරකසභා රැස්වීමකින් අනතුරුව මාධ්‍ය වෙත අදහස් දක්වමින්.\nශ්‍රී ලංකා නිදහස් පක්ෂයේ අභ්‍යන්තර කරුණු කිහිපයක් සම්බන්ධයෙන් සාකච්ඡා කිරීම සඳහා එම පක්ෂයේ මධ්‍යම කාරකසභාව අද පක්ෂ මූලස්ථානයේදී රැස්වුණා.\nපක්ෂයේ සභාපති හිටපු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවති සාකච්ඡාවෙන් අනතුරුව හිටපු ජනාධිපතිවරයා ඇතුළු මන්ත්‍රීවරුන් මාධ්‍ය වෙත අදහස් පළ කළා.\nඉන් අනතුරුව මන්ත්‍රීවරුන් පිරිසක් අභයාරාම විහාරස්ථානය වෙත පැමිණියේ අභයාරාමාධිපති පූජ්‍ය මුරුත්තෙට්ටුවේ ආනන්ද හිමියන්ගේ කැඳවීමකට අනුවයි.\nසාකච්ඡාවෙන් අනතුරුව එහි මාධ්‍ය සාකච්ඡාවක්ද කැඳවා තිබුණා.\nමේ අතර පූජ්‍ය මැදගොඩ අභයතිස්ස හිමියන්ද මේ සම්බන්ධයෙන් අදහස් පළ කළා.",
       "URL": "https://www.hirunews.lk/253029/20-වන-ආණ්ඩුක්‍රම-ව්‍යවස්ථා-සංශෝධනයට-ශ්‍රීලනිපයේ-සහය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2377"
}