{
       "Source": "hirunews",
       "Timestamp": "Wednesday, 14 June 2017 - 16:13",
       "Headline": "පාලිත තෙවරප්පෙරුම ගැන යළි කතාබහට (ඡායාරූප)",
       "News Content": "පසුගිය දිනවල ඇතිවූ ගංවතුර තත්වය මත ආපදාවට ලක්වූ ජනතාවට හැකි පමණින් ආධාර උපකාර සිදුකළ නියෝජ්‍ය අමාත්‍ය පාලිත තෙවරප්පෙරුම පිලිබඳ නැවතත් කතාබහට ලක්ව තිබෙනවා.\nඒ වසර 130 ක් පැරණි බවට ප්‍රකාශවන ගසක් කැපීම සම්බන්ධයෙන් ප්‍රචාරණය වන ඡායාරූප කිහිපයක් නිසා.\nකෙසේ වෙතත් මේ සම්බන්ධයෙන් කරුණු දැනගැනීම සඳහා අප දුරකතනයේ තෙවරප්පෙරුම අමාත්‍යවරයා සම්බන්ධ කරගනු  ලැබුවා.\nඑහිදී අමාත්‍යවරයා මෙම සියලු කරුණු ප්‍රතික්ෂේප කරමින් පැවසුවේ මෙම ගස අනිවාර්යයෙන් කපා ඉවත් කලයුතු ගසක් බවයි.\nකළුතර බුලත්සිංහල ආසනයේ තිබ්බෝට්ටාව ග්‍රාමයේ ඇති කන්දක මෙම ගස පිහිටා ඇති අතර පවතින සුළන් තත්වයෙන් මෙම ගස සෙලවීම නිසා කන්ද ඉරිතලා තිබු බවයි අමාත්‍යවරයා පවසන්නේ.\nමේ හේතුව නිසා අදාළ බලධාරීන්ට මේ සම්බන්ධයෙන් දැනුම් දුන්නත් කිසිවෙකුත් ක්‍රියාත්මක වී  නෑ.\nමේ තත්වය මත එම කන්ද පාමුල සිටින ජනතාවගේ ආරක්ෂාව මත තමා මැදිහත්වී මෙම ගස කැපූ බවත් එම ගස ඇල්බීසියා වර්ගයට අයත් ගසක් බවත් අමාත්‍යවරයා පවසනවා.\nඅමාත්‍යවරයා පවසන්නේ තමා ජනතාවට කරන සේවය නතරකිරීම සඳහා ඇතැම් පාර්ශව වැරදි ප්‍රචාර දියත් කරන බවයි.",
       "URL": "https://www.hirunews.lk/163563/පාලිත-තෙවරප්පෙරුම-ගැන-යළි-කතාබහට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4470"
}