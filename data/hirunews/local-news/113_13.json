{
       "Source": "hirunews",
       "Timestamp": "Tuesday, 08 August 2023 - 18:32",
       "Headline": "LPL 12 තරගයේ ජය B-Love Kandy කණ්ඩායමට",
       "News Content": "2023 ලංකා ප්‍රිමියර් ලීග් පන්දුවාර 20 ක්‍රිකට් තරගාවලියේ 12 තරගය ලකුණු 89 කින් ජය ගැනීමට B-Love Kandy කණ්ඩායම අද (08) සමත් වුණා.\nඒ Galle Titans කණ්ඩායම අතර පැවති තරගයෙන්.\nකාසියේ වාසිය දිනාගත් Galle Titans කණ්ඩායම පළමුවෙන් පන්දු යැවීමට තීරණය කළා.\nඑහිදී B-Love Kandy පන්දුවාර 20 අවසානයේ කඩුලු 05ක් දැවී ලකුණු 203 ක් ලබා ගැනීමට සමත් වූ අතර, ප්‍රතිවාදී Galle Titans කණ්ඩායට හිමි වූ ඉලක්කය ලකුණු 204 ක්.\nB-Love Kandy වෙනුවෙන් වනිදු හසරංග පන්දු 27 දී ලකුණු 64 ක් ද ,ඇන්ජලෝ මැතිව්ස් ලකුණු 40 ක් ද, Fakhar Zaman ලකුණු 45 ක් ද ලබා ගත් අතර පන්දු යැවීමේදී ලහිරු සමරකෝන් ලකුණු 31 ට කඩුලු 02 ක් ද , Richard Ngarava, කසුන් රාජිත කඩුලු 01 බැගින් දවා ගත්තා.\nකෙසේ නමුත් පිළිතුරු ඉනිමට පිටියට පිවිසි Galle Titans කණ්ඩායමට පන්දුවාර 16 යි පන්දු 4 අවසානයේ සියළු දෙනාම දැවී ලබාගැනීමට හැකි වූයේ ලකුණු 113 ක් පමණයි. B-Love Kandy ලකුණු 89 ක් ලබා ගනිමින් මෙම තරගයේ ජයග්‍රහණය වාර්තා කිරීමට සමත් වුණා.\nGalle Titans කණ්ඩායම වෙනුවෙන් Lasith Croospulle ලකුණු 27 ක් ද , ලහිරු සමරකෝන් ලකුණු 36 ක් ද , අශාන් ප්‍රියන්ජිත් ලකුණු 25 ක් ද ලබා ගත්තා.\nපන්දු යැවීමේ දී වනිදු හසරංග ලකුණු 17 ට කඩුලු 4 ක් ද, නුවන් ප්‍රදීප් ලකුණු 21 ට කඩුලු 3 ක් ද, Mujeeb Ur Rahman ලකුණු 26 ට කඩුලු 2 ක් ද, දුෂ්මන්ත චමීර ලකුණු 17 ට කඩුලු 1 ක් ද ලබා ගත්තා.\n2023 ලංකා ප්‍රිමියර් ලීග් පන්දුවාර 20 අවසන් මහා තරගය අගෝස්තු මස 20 වැනිදා පැවැත්වීමට නියමිතයි.\nමෙවර ශූරයින්ට පිරිනමනු ලබන කුසලානය ඉවතලන ඇලුමිනියම් කෑන් ප්‍රතිචක්‍රීකරණය කර නිර්මාණය කර තිබීමත් කැපී පෙනෙනවා.\nඒ සදහා කෑන් 2523ක් භාවිතා කර තිබෙන අතර මෙලෙස ප්‍රතිචක්‍රීකරණය ලද කෑන් උපයෝගී කර ගනිමින් නිර්මාණය කරන ලද පළමු කුසලානය ද මෙය වනවා.",
       "URL": "https://www.hirunews.lk/344119/lpl-12-තරගයේ-ජය-b-love-kandy-කණ්ඩායමට",
       "Category": "Local News",
       "Parent URL": "https://www.hirunews.lk/local-news.php?pageID=113"
}