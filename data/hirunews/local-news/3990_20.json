{
       "Source": "hirunews",
       "Timestamp": "Saturday, 14 April 2018 - 17:37",
       "Headline": "පොලිසියට බිය වී පලාගිය සැකකරුවෙකු දියේ ගිලි මරුට",
       "News Content": "මුලතිව් - ඉඩයිකට්ටු කලපුව ආසන්න ප්‍රදේශයේ පවත්වාගෙන ගිය නීති විරෝධී මත්පැන් නිෂ්පාදනාගාරයක් වැටලීමට පොලිසිය උත්සහ කිරීමේදී එහි සිට පලාගිය සැකකරුවෙකු ජිවිතක්ෂයට පත්ව තිබෙනවා.\nඊයේ (13) රාත්‍රියේ මේ අනතුර සිදුව ඇති බවයි පොලිසිය පැවසුවේ.\nසැකකරු පොලිසියට බියවී පැනයාමට උත්සහ කළ අවස්ථාවේ ඉඩයිකට්ටු කලපුවට වැටි මෙලෙස මරුමුවට පත්ව තිබෙනවා.\nමෙලෙස මියගොස් ඇත්තේ මුලතිව් ප්‍රදේශයේ පදිංචි දෙදරු පියෙක්.\nමරණය සම්බන්ධයෙන් මුලතිව්  පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/188389/පොලිසියට-බිය-වී-පලාගිය-සැකකරුවෙකු-දියේ-ගිලි-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3990"
}