{
       "Source": "hirunews",
       "Timestamp": "Saturday, 18 March 2017 - 19:24",
       "Headline": "විරෝධය උණුසුම් බව ඒකාබද්ධ විපක්ෂය කියයි",
       "News Content": "පළාත් පාලන ඡන්දය කල් දැමීමට එරෙහිව ඒකාබද්ධ විපක්ෂය පවත්වන උද්ඝෝෂණ මාලාවේ එක් පියවරක් අද (18) රත්නපුර - කුරුවිට නගරයේදී පැවැත්වුණා.\nඒ ඒකාබද්ධ විපක්ෂයේ පාර්ලිමේන්තු මන්ත්‍රීවරුන් සහ හිටපු පළාත් පාලන නියෝජිතයින් පිරිසකගේ සහභාගිත්වයෙන්.\nඅනතුරුව ඊට එක්වූ එක්වූ පාර්ලිමේන්තු මන්ත්‍රිනි පවිත්‍රා වන්නිආරච්චි අදහස් දක්වමින් කියා සිටියේ වසර දෙකක් පුරා කල් දමා ඇති පළාත් පාලන මැතිවරණය වහාම පවත්වන ලෙසට ආණ්ඩුවට බලකර සිටින බවයි.\nඊට එක්වූ වාසුදේව නානායක්කාර මන්ත්‍රීවරයා සදහන් කළේ විරෝධය උණුසුම් වෙමින් එම විරෝධය පැතිරෙන බවයි.\nරටේ ජනමතයට අනුව පළාත් පාලන මැතිවරණය නියමිත පරිදි පවත්වන ලෙසයි  රංජිත් සොයිසා මන්ත්‍රීවරයා එහිදී එක්වෙමින් කියා සිටියේ.",
       "URL": "https://www.hirunews.lk/157177/විරෝධය-උණුසුම්-බව-ඒකාබද්ධ-විපක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4607"
}