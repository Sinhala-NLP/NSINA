{
       "Source": "hirunews",
       "Timestamp": "Sunday, 22 April 2018 - 7:56",
       "Headline": "අවදානමක් ගැන රේගුව අනතුරු අඟවයි",
       "News Content": "ෆේස්බුක් සහ සමාජජාලා මාධ්‍ය ඔස්සේ ලොතරැයි මගින් තමන්ට විවිධ ත්‍යාග හිමි වී ඇති බව පවසමින් රේගුව හරහා එම ත්‍යාග එවීමට මුදල් ලබා ගන්නා කූඨ ජාවාරම්වලට හසු නොවන ලෙසට ශ්‍රී ලංකා රේගුව ජනතාවගෙන් ඉල්ලීමක් කරනවා.\nපසුගිය කාලසීමාව තුළ දී විදේශගතව සිටින බව හඟවමින් ජයග්‍රහණවලින් හිමි වූ ත්‍යාග එවීමට විවිධ මුදල් ලබා ගන්නා සිද්ධීන් සම්බන්ධයෙන් පැමිණිලි රැසක් ශ්‍රී ලංකා රේගුව වෙත ලැබී තිබෙනවා.\nඒ අනුව සිදුකළ පරීක්ෂණවලදී අනාවරණ වී ඇත්තේ විවිධ කණ්ඩායම් මෙම ජාවාරම මෙහෙය වන බවයි.\nමෙම පුද්ගලයින් ෆේස්බුක් මගින් ලොතරැයි ත්‍යාග ලැබී ඇති බව පවසා පසුව මෙරට දුරකථන අංකයකින් එම ත්‍යාගය නිදහස් කර ගැනීමට රේගු බදු වශයෙන් ගෙවීමට අවශ්‍ය මුදල බැංකු ගිණුමකට යොමු කරන ලෙසට ඉල්ලීම් කරනු ලබනවා.\nමෙම නීතිවිරෝධී කටයුතු පිළිබදව තොරතුරු ලබාදීමට 0112 47 14 71 යන දුරකථන අංකය ඔස්සේ ශ්‍රී ලංකා රේගුවේ බුද්ධි විමර්ශන අංශයට දැනුම් දිය හැකි බවයි රේගු අධ්‍යක්ෂ සහ මාධ්‍ය ප්‍රකාශක සුනිල් ජයරත්න හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/188942/අවදානමක්-ගැන-රේගුව-අනතුරු-අඟවයි",
       "Category": "Local News",
       "Parent URL": "https://www.hirunews.lk/local-news.php?pageID=3980"
}