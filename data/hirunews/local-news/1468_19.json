{
       "Source": "hirunews",
       "Timestamp": "Sunday, 26 December 2021 - 15:09",
       "Headline": "ත්‍රී රෝද රථයක් නවතා තිබූ මෝටර් රථයක ගැටෙයි - රියදුරා මරුට",
       "News Content": "නුවරඑළිය මහනුවර ප්‍රධාන මාර්ගයේ පුස්සැල්ලාව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබෙනවා.\nඅද පෙරවරුවේ මෙම අනතුර සිදුවී ඇත්තේ නවතා තිබූ මෝටර් රථයක ත්‍රී රෝද රථයක් ගැටීමෙන්.\nමියගොස් ඇත්තේ ත්‍රී රෝද රථයේ රියදුරා වන අතර ඔහු නුවරඑළියේ පදිංචි 70 හැවිරිදි අයෙක් බවට අනාවරණ වී තිබෙනවා.\nඑම පුද්ගලයාගේ පුත්‍රයාගේ බිරිඳ ද මෙම ත්‍රී රෝද රථයේ ගමන් කර ඇති අතර ඇය තුවාල ලබා ගම්පොල රෝහලට ඇතුලත් කර ඇතැයි සඳහන්.\nත්‍රී රෝද රථයේ වේගය පාලනය කර ගැනීමට නොහැකිව මාර්ගය අසල නතර කර තිබූ මෝටර් රථයේ ගැටී තිබෙනවා.\nමියගිය පුද්ගලයාගේ සිරුර ගම්පොල රෝහලේ තැන්පත් කර ඇති අතර පුස්සැල්ලාව පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/292191/ත්‍රී-රෝද-රථයක්-නවතා-තිබූ-මෝටර්-රථයක-ගැටෙයි-රියදුරා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1468"
}