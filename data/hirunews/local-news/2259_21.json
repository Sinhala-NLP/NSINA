{
       "Source": "hirunews",
       "Timestamp": "Tuesday, 22 December 2020 - 16:27",
       "Headline": "මුදලට බිළිඳුන් අලෙවි කිරීමේ මහ පරිමාණ ජාවාරම මෙහෙයවූ පුද්ගලයා අත්අඩංගුවට (වීඩියෝ)",
       "News Content": "මෙරට ක්‍රියාත්මක වූ මුදලට බිළිඳුන් අලෙවි කිරීමේ මහ පරිමාණ ජාවාරම මෙහෙයවූ පුද්ගලයා මාතලේ - උකුවෙල ප්‍රදේශයේදී අත්අඩංගුවට ගෙන තිබෙනවා.\nඒ, පොලිස් ළමා හා කාන්තා කර්යාංශය සිදුකළ වැටලීමකදියි.\nවැඩිදුර පරීක්ෂණවලදී අනාවරණ වී ඇත්තේ මොහු අතවරයට සහ විවිධ හේතූන් මත ගැබ්ගත් කාන්තාවන් අන්තර්ජාලයේ පළ කරන දැන්වීම් මගින් ගෙන්වාගෙන ගිවිසුම්ගත වී දරුවන් බිහිකළ පසු තුන්වන පාර්ශවයකට මුදලට අලෙවි කර ඇති බවයි.\nඑලෙස දරුවන් තිස්දෙනෙකු පමණ 47 හැවිරිදි මෙම සැකකරු විසින් අලෙවි කර ඇති බවට අනාවරණ වී ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළා.",
       "URL": "https://www.hirunews.lk/257669/මුදලට-බිළිඳුන්-අලෙවි-කිරීමේ-මහ-පරිමාණ-ජාවාරම-මෙහෙයවූ-පුද්ගලයා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2259"
}