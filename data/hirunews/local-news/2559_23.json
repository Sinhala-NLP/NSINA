{
       "Source": "hirunews",
       "Timestamp": "Sunday, 26 July 2020 - 9:48",
       "Headline": "ෆේස්බුක් ඔස්සේ සංවිධානය වී යතුරුපැදි තරගයක් පැවැත්වූ තරුණයන් 39ක් අත්අඩංගුවට (වීඩියෝ)",
       "News Content": "ෆේස් බුක් ඔස්සේ සංවිධානය කර පිළියන්දල කැස්බෑව විකල්ප මාර්ගයේ යතුරුපැදි තරගයක් පැවැත්වූ තරුණයන් 39 දෙනෙකු පොලිස් අත්අඩංගුවට ගෙන තිබෙනවා.\nඒ යතුරුපැදි 27ක් ද සමගින්.\nපොලිස් හදිසි ඇමතුම් අංශයට ලැබුනු තොරතුරකට අනුව නිලධාරීන් 20 දෙනෙකුගෙන් යුත් කණ්ඩායමක් සිදු කළ වැටලීමකදී සැකකරුවන් අත්අඩංගුවට පත්වී තිබෙනවා.\nඅධික ශබ්ද නගමින් මධ්‍යම රාත්‍රී 12ට පමණ ආරම්භ කර තිබූ මෙම යතුරුපැදි තරගයට සහභාගී වී තිබූ සියලු තරුණයන් නිරෝධායන නීති උල්ලංඝණය කරමින් මෙන්ම අපරීක්ෂාකාරීව සහ අනතුරුදායක ලෙසට ධාවනයේ යෙදෙන ආකාරය පොලිසිය රහසිගතව නිරීක්ෂණය කර තිබුනා.\nඅනතුරුවයි වැටලීම සිදුකර ඇත්තේ.\nසැකකරුවන් පිළියන්දල, බණ්ඩාරගම, මහරගම, දෙහිවල, ගල්කිස්ස, හෝමාගම ඇතුලු ප්‍රදේශවල පදිංචිකරුවන් බවට අනාවරණ වී තිබෙනවා.\nඅත්අඩංගුවට පත්වූවන් වයස අවුරුදු 18 ත් 20 ත් අතර වයස්වල පසුවන්නන් වන අතර, ඔවුන් අද කැස්බෑව මහේස්ත්‍රාත් හමුවට ඉදිරිපත් කිරීමට නියමිතයි.\nඅද උදෑසන සංවිධාන කර තිබූ මෙම යතුරුපැදි ධාවන තරගය සමාජ මාධ්‍ය ඔස්සේ සජීවී ලෙස විකාශය කිරීමටද කටයුතු කර තිබූ බව සඳහන්.",
       "URL": "https://www.hirunews.lk/246417/ෆේස්බුක්-ඔස්සේ-සංවිධානය-වී-යතුරුපැදි-තරගයක්-පැවැත්වූ-තරුණයන්-39ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}