{
       "Source": "hirunews",
       "Timestamp": "Monday, 01 March 2021 - 20:41",
       "Headline": "ඉන්දියාව, මාලදිවයින සහ ශ්‍රී ලංකාව අතර, සමුද්‍රීය ආරක්ෂක සහයෝගීතාවට කොළඹ ලේකම් කාර්යාලයක්",
       "News Content": "ඉන්දියාව, මාලදිවයින සහ ශ්‍රී ලංකාව අතර සමුද්‍රීය ආරක්ෂක සහයෝගීතාව පිළිබඳ ත්‍රෛපාර්ශවික ජාතික ආරක්ෂක උපදේශක ලේකම් කාර්යාලයක් කොළඹ දී අද ස්ථාපිත කෙරුණා.\nනාවික  හමුදා මූලස්ථානයේ පිහිටුවා ඇති මෙම ලේකම් කාර්යාලය විවෘත කෙරුණේ ආරක්ෂක ලේකම් ජෙනරාල් කමල් ගුණරත්න, විදේශ අමාත්‍යාංශ ලේකම් අද්මිරාල් මහාචාර්ය ජයනාත් කොළඹගේ සහ ඉන්දියාවේ සහ මාලදිවයිනේ ආරක්ෂක උපදේශකයින්ගේ ප්‍රධානත්වයෙන්.\nමෙම ලේකම් කාර්යාලය පැය 24 පුරා ක්‍රියාත්මක වන අතර, ඉන්දියානු සාගරය ලෝකයේ සුවිශේෂී ස්ථානයක්  වන බැවින් සමස්ත ලෝකයටම මෙමගින් ප්‍රතිලාභ ලැබෙනු ඇති බවයි මෙහිදී විදේශ අමාත්‍යාංශ ලේකම් මහාචාර්ය ජයනාත් කොළඹගේ ප්‍රකාශ කළේ.",
       "URL": "https://www.hirunews.lk/264033/ඉන්දියාව-මාලදිවයින-සහ-ශ්‍රී-ලංකාව-අතර-සමුද්‍රීය-ආරක්ෂක-සහයෝගීතාවට-කොළඹ-ලේකම්-කාර්යාලයක්",
       "Category": "Local News",
       "Parent URL": "https://www.hirunews.lk/local-news.php?pageID=2117"
}