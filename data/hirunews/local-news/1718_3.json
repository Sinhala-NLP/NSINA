{
       "Source": "hirunews",
       "Timestamp": "Wednesday, 01 September 2021 - 11:45",
       "Headline": "සෑම ගොවිජන සේවා මධ්‍යස්ථානයකට ම කෘෂිකර්ම ඇමතිගෙන් ඉලක්කයක්",
       "News Content": "දිවයින පුරා පිහිටි සෑම ගොවිජන සේවා මධ්‍යස්ථානයක ම කාබනික පොහොර මෙට්‍රික් ටොන් 100 බැගින් නිෂ්පාදනය කළ යුතු බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nඒ සඳහා සෑම ගොවිජන සේවා මධ්‍යස්ථානයකට ම රුපියල් ලක්ෂ 10 බැගින් වෙන් කර දී ඇති බවයි ඔහු කියා සිටියේ.\nඑසේම, ගොවීන්ට අවශ්‍ය කාබනික නයිට්‍රජන් සහ පොටෑසියම් මේ වනවිටත් ආනයනය කර තිබෙනවා.\nඒ අනුව සෑම ගොවියෙකුට ම එම පොහොර නොමිලේ ලබාදීමට කටයුතු කරන බවයි කෘෂිකර්ම අමාත්‍යවරයා සඳහන් කළේ.\nදැනට කාබනික පොහොර නිෂ්පාදනය සඳහා ලියාපදිංචි වී ඇති ගොවීන්ට ලබන 15 වනදාට පෙර රුපියල් 7,500 ක මූලික ගෙවීම ලබා දී අවසන් කළ යුතු බවයි ඔහු ගොවිජන සේවා නිලධාරීන්ට දැනුම් දී ඇත්තේ.",
       "URL": "https://www.hirunews.lk/281097/සෑම-ගොවිජන-සේවා-මධ්‍යස්ථානයකට-ම-කෘෂිකර්ම-ඇමතිගෙන්-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1718"
}