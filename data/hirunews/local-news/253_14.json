{
       "Source": "hirunews",
       "Timestamp": "Tuesday, 20 June 2023 - 9:41",
       "Headline": "රංගල වතු නිවාසයක කාන්තාවක් ඝාතනය කරලා",
       "News Content": "රංගල, ලොලුගමවත්ත ප්‍රදේශයේ වතු නිවාසයක 85 හැවිරිදි කාන්තාවක් සැකකටයුතු ලෙස මිය ගොස් තිබෙනවා.\nසිරුරේ තුවාල සහිතව මිය ගොස් සිටි මෙම කාන්තාවගේ මරණ පරීක්ෂණයේදී හෙළි වී ඇත්තේ මෙය ඝාතනයක් බවයි.\nරංගල පොලිසිය විසින් කරන ලද වැඩිදුර විමර්ශනයේදී මෙම ඝාතනය සම්බන්ධයෙන් මිය ගිය අයගේ ඥාති පුත්‍රයාකු අත්අඩංගුවට ගෙන තිබෙනවා.\nසැකකරු බීමත්ව නිවෙසට පැමිණ මෙම පහර දීම සිදු කර ඇති බව අනාවරණය වී ඇතැයි පොලිසිය පවසනවා.\nවයස අවුරුදු 29ක් වන සැකකරු රංගල, ලොලුගමවත්ත ප්‍රදේශයේ පදිංචිකරුවෙක්.\nඔහු අද තෙල්දෙණිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/338472/රංගල-වතු-නිවාසයක-කාන්තාවක්-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=253"
}