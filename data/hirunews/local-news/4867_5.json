{
       "Source": "hirunews",
       "Timestamp": "Friday, 23 September 2016 - 8:30",
       "Headline": "අලුත්ගම වෙළදසැලක ගින්නක් (ඡායාරූප)",
       "News Content": "අලුත්ගම - වැලිපැන්න දක්ෂිණ අධිවේගී මාර්ගයට ආසන්න ප්‍රදේශයේ රෙදිපිළි වෙළදසැලක් තුළ ගින්නක් හට ගෙන තිබෙනවා.\nකළුතර මහනගර සභාව සහ ප්‍රදේශවාසීන් එක්ව ඊයේ ඇති වූ ගින්න මැඩපවත්වා ඇති බවයි පොලිසිය සදහන් කළේ.\nවිදුලි කාන්දුවක් හේතුවෙන් මෙම ගින්න හට ගෙන ඇති බව විශ්වාස කෙරෙනවා.\nරාත්‍රී 10 ට පමණ ආරම්භ වූ ගින්න මැඩපැවැත්වීමට පැය දෙකක් පමණ කාලයක් ගත වූ බවයි පොලිසිය සදහන් කළේ.\nමේ අතර අප වාර්තාකරු සඳහන් කලේ ගින්න හටගත් අවස්ථාවේ ඒ අසලට පැමිණ සිටි පුද්ගලයකු හෘදයාබාධයකින් මරණයට පත්වී තිබෙනවා.\nඒ ගින්නට ලක්වු වෙළඳසැල අසල අනෙක් වෙළඳසැලේ හිමිකරුවා බව සඳහන්.\nඔහු ගින්න සිදුවු ස්ථානයට පැමිණ සුලු වේලාවකින් ඇතිවු ක්ලාන්ත තත්වයකින් ඇද වැටී තිබෙනවා.\nඅනතුරුව ඔහු අලුත්ගම රෝහලට ඇතුලත් කිරීමෙන් අනතුරුවයි මරණයට පත්වී ඇත්තේ.\nකම්පනය හේතුවෙන් ඇතිවු හෘදයාබාධයක් මත එම පුද්ගලයා මරණයට පත්ව ඇතැයි රෝහල් ප්‍රකාශයකු පොලිසියට දන්වා ඇති බව අප වාර්තාකරු ප්‍රකාශ කලා.\nඡායාරූප - අලුත්ගම තුසිත කුමාර ද සිල්වා",
       "URL": "https://www.hirunews.lk/143614/අලුත්ගම-වෙළදසැලක-ගින්නක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4867"
}