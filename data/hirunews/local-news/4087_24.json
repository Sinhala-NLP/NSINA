{
       "Source": "hirunews",
       "Timestamp": "Thursday, 08 February 2018 - 15:13",
       "Headline": "බෙල්ලන්විල විමලරතන නාහිමිගේ දේහය රැගත් රිය පෙරහර ජයවර්ධනපුර විශ්වවිද්‍යාලය ආසන්නයට ළගා වෙයි",
       "News Content": "අපවත්වී වදාළ බෙල්ලන්විල රජමහා විහාරාධිකාරී  මහාචාර්ය පූජ්‍ය බෙල්ලන්විල විමලරතන නාහිමියන්ගේ ශ්‍රී දේහය රැගත් රථ පෙරහර මේ වනවිට ශ්‍රී ජයවර්ධනපුර විශ්වවිද්‍යාලය ආසන්නයට ළගා වී තිබෙනවා.\nඅදාළ රථ පෙරහර ශ්‍රී ජයවර්ධනපුර විශ්වවිද්‍යාලයීය ක්‍රීඩාංගණයට ළඟාවීමෙන් අනතුරුව ආදාහන පූජෝත්සවය ආරම්භ කිරීමට නියමිතයි.\nඅවමංගල පූජෝත්සවය සඳහා ත්‍රෛනිකායික මහ නාහිමිවරු, සර්ව ආගමික පූජකවරුන් මෙන්ම දේශපාලනඥයින්ද සහභාගිවී සිටින බවයි එම ස්ථානයේ සිටින අප වාර්තාකරු සදහන් කළේ.\nආදාහන පූජෝත්සවය පැවැත්වෙන කාලසීමාව තුළ හයිලෙවල් පාරේ විජේරාම මංසන්ධියෙන් ජයවර්ධනපුර විශ්වවිද්‍යාලය දෙසට වාහන ඇතුලූ කිරීමද සීමාකර තිබෙනවා.",
       "URL": "https://www.hirunews.lk/183224/බෙල්ලන්විල-විමලරතන-නාහිමිගේ-දේහය-රැගත්-රිය-පෙරහර-ජයවර්ධනපුර-විශ්වවිද්‍යාලය-ආසන්නයට-ළගා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4087"
}