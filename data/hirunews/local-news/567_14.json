{
       "Source": "hirunews",
       "Timestamp": "Tuesday, 31 January 2023 - 19:44",
       "Headline": "ගල්කිස්සේ දී ව්‍යාපාරිකයෙකු ඝාතනය කෙරෙයි (වීඩියෝ)",
       "News Content": "ගල්කිස්ස - සේරම් පාරේ පිහිටි නිවසක දී තියුණු ආයුධවලින් පහර දී ව්‍යාපාරිකයෙකු ඝාතනය කර තිබෙනවා.\nපොලිසිය සඳහන් කළේ, දේපළ ආරවුලක් මත මෙම ඝාතනය සිදු ව ඇති බව යි.\nඑහි දී තුවාල ලැබූ 55 හැවිරිදි ව්‍යාපාරිකයා ජීවිතක්ෂයට පත් ව තිබූ අතර, බිරිඳගේ සොහොයුරා විසින් මෙම ඝාතනය සිදු කර ඇති බව යි පොලිසිය සඳහන් කළේ.\nදෙදෙනා සේරම් පාර නිවසේ උඩු මහලේ මත්පැන් පානය කරමින් සිට ඇති අතර, අනතුරු ව සැකකරු තියුණු ආයුධයකින් මෙම පුද්ගලයා ඝාතනය කර පලා ගොස් තිබුණා.",
       "URL": "https://www.hirunews.lk/326342/ගල්කිස්සේ-දී-ව්‍යාපාරිකයෙකු-ඝාතනය-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=567"
}