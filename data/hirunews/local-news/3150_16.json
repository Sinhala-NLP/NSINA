{
       "Source": "hirunews",
       "Timestamp": "Thursday, 12 September 2019 - 13:45",
       "Headline": "කැකිරාව මහේස්ත්‍රාත් අධිකරණයේ නඩු භාණ්ඩ කාමරයේ ගින්නක්",
       "News Content": "කැකිරාව මහේස්ත්‍රාත් අධිකරණයේ නඩු භාණ්ඩ ගබඩා කර තිබූ දෙමහල් ගොඩනැගිල්ලේ අද දහවල් හටගත් ගින්නෙන් නඩු භාණ්ඩ විශාල ප්‍රමාණයක් විනාශ වී තිබෙනවා.\nගින්න නිවීම සඳහා ගිනි නිවීමේ රථ දෙකක් යෙදවීමට පියවර ගත් බවයි පොලිසිය සඳහන් කළේ.\nමේ දිනවල එම ගොඩනැගිල්ලෙහි අළුත්වැඩියා කටයුතු සිදුකෙරෙමින් පවතින බැවින් ඊට එක්ව සිටි සේවකයන් දෙදෙනෙකු ද ගින්නෙන් සුළු තුවාල ලබා කැකිරාව රෝහලට ඇතුළත් කර තිබෙනවා.\nගින්න හේතුවෙන් නඩු කටයුතුද තාවකාලිකව නතර කිරීමට පියවර ගත් බවයි හිරු වාර්තාකරු සඳහන් කළේ.\nදැනට සිදුකරන ලද පරීක්ෂණවලින් අනාවරණ වී ඇත්තේ ගොඩනැගිල්ලේ අළුත්වැඩියා කටයුතු සදහා පැස්සුම් සිදුකරන අවස්ථාවේ එහි ගිනි පුපුරු නඩු භාණ්ඩ කාමරයේ තිබූ පුපුරණ ද්‍රව්‍යවලට එක්වීමෙන් ගින්න හටගෙන ඇති බවයි.",
       "URL": "https://www.hirunews.lk/224129/කැකිරාව-මහේස්ත්‍රාත්-අධිකරණයේ-නඩු-භාණ්ඩ-කාමරයේ-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3150"
}