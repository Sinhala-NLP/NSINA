{
       "Source": "hirunews",
       "Timestamp": "Sunday, 24 January 2021 - 8:43",
       "Headline": "වැලිකන්ද කොරෝනා ප්‍රතිකාර මධ්‍යස්ථානයෙන් මත්ද්‍රව්‍ය පිරවූ ටෙනිස් බෝල දෙකක් සොයා ගැනේ",
       "News Content": "වැලිකන්ද - කන්දකාඩු කොරෝනා ප්‍රතිකාර මධ්‍යස්ථානයට ඊයේ රාත්‍රියේ පිටතින් විසි කරන ලද මත්ද්‍රව්‍ය පිරවූ ටෙනිස් බෝල දෙකක් සොයාගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පැවසුවේ පුද්ගලයෙකු හෝ කණ්ඩායමක් විසින් ප්‍රතිකාර මධ්‍යස්ථානයේ ප්‍රතිකාර ලබන මත්ද්‍රව්‍යවලට ඇබ්බැහිවූවන්ගේ භාවිතය සඳහා මෙලෙස මත්ද්‍රව්‍ය පිර වූ ටෙනිස් බෝල විසිකර ඇතැයි සැක කරන බවයි.\nඑම ටෙනිස් බෝල තුළ හෙරොයින් සහ ගංජා තිබී සොයාගෙන ඇති අතර, ඒ පිළිබඳව වැඩිදුර විමර්ශන කටයුතු මේ වනවිට ක්‍රියාත්මකයි.",
       "URL": "https://www.hirunews.lk/260552/වැලිකන්ද-කොරෝනා-ප්‍රතිකාර-මධ්‍යස්ථානයෙන්-මත්ද්‍රව්‍ය-පිරවූ-ටෙනිස්-බෝල-දෙකක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2192"
}