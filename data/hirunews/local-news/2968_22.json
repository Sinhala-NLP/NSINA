{
       "Source": "hirunews",
       "Timestamp": "Sunday, 05 January 2020 - 8:54",
       "Headline": "බලපත්‍ර නොමැති පුපුරණ ද්‍රව්‍ය තොගයක් සමඟ පුද්ගලයෙකු අත්අඩංගුවට",
       "News Content": "පොල්ගහවෙල අපනයන සැකසුම් කලාපයේදී බලපත්‍ර නොමැතිව පුපුරණ ද්‍රව්‍ය ළඟ තබාගෙන සිටි පුද්ගලයෙකු පොලිස් විශේෂ කාර්ය බලකාය ඊයේ අත්අඩංගුවට ගෙන තිබෙනවා.\nඔහු සතුව තිබී ඇමෝනියා නයිට්‍රේට් කිලෝ 20 යි ග්‍රෑම් 500 ක්, කපුරු මිශ්‍ර ඇමෝනියා නයිට්‍රේට් කිලෝග්‍රෑම් 05 ක් සහ ගල් වෙඩි බෙහෙත් කිලෝ 03 යි ග්‍රෑම් 300 ක් සොයාගෙන ඇති බව සඳහන්.\nඑමෙන්ම, විදුලිමය නොවන ඩෙටනේටර් 57 ක් සහ සේවා නූල් තොගයක්ද මෙහිදී සොයාගෙන තිබෙනවා.\nඅත්අඩංගුවට ගත් සැකකරු සහ පුපුරණ ද්‍රව්‍ය තොගය වැඩිදුර විමර්ශන කටයුතු සඳහා පොල්ගහවෙල පොලිස් ස්ථානයට භාරදීමට කටයුතු කළ බවයි පොලිස් විශේෂ බලකාය සඳහන් කළේ.",
       "URL": "https://www.hirunews.lk/231610/බලපත්‍ර-නොමැති-පුපුරණ-ද්‍රව්‍ය-තොගයක්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2968"
}