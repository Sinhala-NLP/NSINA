{
       "Source": "hirunews",
       "Timestamp": "Saturday, 12 November 2016 - 15:28",
       "Headline": "ගම්පොළ රිය අනතුරකින් 17 හැවිරිදි තරුණයකු මරුට",
       "News Content": "ගම්පොළ නුවරඑළිය මාර්ගයේ කහටපිටිය ප්‍රදේශයේ සිදුවු රිය අනතුරකින් තරුණයකු මියගොස් තිබෙනවා.\nස්වර්ණාභරණ අලෙවිසැලක සේවය කරන මෙම තරුණයා එහි හිමිකරු සමග යතුරුපැදියකින් ගමන් කරමින් සිටියදී මෙම අනතුරට ලක්ව ඇති බවයි අප වාර්තාකරු සඳහන් කලේ.\nයතුරුපැදිය වෑන් රථයක් පසුකර යාමට උත්සාහ කිරීමේදී ප්‍රතිවිරුද්ධ දෙසින් පැමිණි ලොරියක යතුරුපැදිය ගැටී තිබෙනවා.\nඅනතුරුව යතුරුපැදියේ පිටුපස සිටි තරුණයා ලොරියට යටවී ඇතැයි සඳහන්.\nලොරිය මද දුරක් ධාවනය වී නවතා තිබු ත්‍රී රෝද රථයක ද ගැටී නතරවී තිබෙනවා.\nඅනතුර සම්බන්ධයෙන් ලොරියේ රියදුරා අත්අඩංගුවට ගෙන ඇති අතර ගම්පොළ පොලිසියයි විමර්ශණ මෙහෙයවන්නේ.\nමෙම අනතුර අසල වෙළඳසැලක සවිකර තිබු CCTV කැමරාවක මෙලෙස සටහන් වී තිබුනා.",
       "URL": "https://www.hirunews.lk/147410/ගම්පොළ-රිය-අනතුරකින්-17-හැවිරිදි-තරුණයකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4798"
}