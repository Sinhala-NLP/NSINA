{
       "Source": "hirunews",
       "Timestamp": "Sunday, 31 December 2017 - 14:06",
       "Headline": "ඉවසීමේ සීමාව (ඡායාරූප)",
       "News Content": "පනාමුර, දබරයාය ප්‍රදේශයේ දී පුද්ගලයෙකු කපාකොටා ඝාතනය කර ඇති බව පනාමුර පොලිසිය පවසනවා.\nමෙලෙස ඝාතනයට ලක්ව ඇත්තේ එම ප්‍රදේශයේ කෙසෙල් වගාවක සේවය කරමින් සිටි පුද්ග්ගලයෙක් බවයි වාර්තා වන්නේ.\nඊයේ (30) රාත්‍රියේ ඔහු නැවති සිටි වාඩිය තුල මෙම ඝාතනය සිදුව ඇති අතර මියගිය පුද්ගලයා 51 හැවිරිදි අයෙක් බවට පොලිසිය හඳුනාගෙන තිබෙනවා.\nමොහු හෝමාගම ප්‍රදේශයේ පදිංචිකරුවෙකු බව සඳහන්.\nමියගිය තැනැත්තා බීමත්ව පැමිණ තමන්ට හිරිහැර කිරීම හේතුවෙන් එය ඉවසාගැනීමට නොහැකිව මෙම අපරාධය කළ බවට ඝාතනය සිදුකළ පුද්ගලයා පොලිසිය හමුවේ පාපොච්චාරණය කර තිබෙනවා.\nසිද්ධිය සම්බන්ධයෙන් අත්අඩංගුවට ගත් සැකකරු හඟුරන්කෙත, හේවාහැට ප්‍රදේශයේ පදිංචි කරුවෙන් වන අතර ඔහුද එම කෙසෙල් වගාවේ සේවය කරමින් සිටි අයෙක් බවයි වාර්තා වන්නේ.\nකෙසෙල් අතු කැපීමට යොදාගන්නා පිහියක් හිසට සහ ශරීරයට පහරදී මෙම ඝාතනය සිදුකර ඇති බවට සක්ක කෙරෙනවා.\nසිද්ධිය සම්බන්ධයෙන් වන මහේස්ත්‍රාත් පරීක්‍ෂණය ඇඹිලිපිටිය වැඩබලන මහේස්ත්‍රාත්වරයා විසින් අද (31) දින සිදුකර තිබෙනවා.\nලබන 09දා වැඩිදුර විමර්ශනවල තොරතුරු අධිකරණයට ඉදිරිපත් කරන ලෙස ද වැඩබලන මහේස්ත්‍රාත්වරයා පොලීසියට නියෝග කර තිබෙනවා.\nඡායාරූප - ඇඹිලිපිටිය, ජයන්ත නානායක්කාර",
       "URL": "https://www.hirunews.lk/179787/ඉවසීමේ-සීමාව-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4148"
}