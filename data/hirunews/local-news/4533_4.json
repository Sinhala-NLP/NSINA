{
       "Source": "hirunews",
       "Timestamp": "Thursday, 04 May 2017 - 19:50",
       "Headline": "ගම්පොල පැහැර ගැනීම ගැන තොරතුරු රැසක්",
       "News Content": "පැහැර ගැනිමට ලක් වූ බවට වාර්තා වුණු ගම්පොළ ගගවට ප්‍රදේශයේ පදිංචි අවුරුදු දෙකහමාරක් වයසැති පිරිමි දරුවා සහ 26 හැවිරිදි තරුණයා සෙවිම සඳහා පොලිස් කණ්ඩායම් 03 ක් යොදවා තිබෙනවා.\nඊයේ (03) පස්වරුවේ සිට ඔවුන් අතුරුදන්ව ඇති බවට පොලිසියට පැමිණිලි කර තිබුණේ දරුවාගේ මවයි.\nදරුවා සමග අතුරුදන් වූ තරුණයා පවුලේ ඥාතියෙකු බවත්, තම සැමියාට දිවා ආහාරය රැගෙන ඔහුගේ ව්‍යාපාරික ස්ථානය වෙත පැමිණෙමින් සිටියදී ඔවුන් අතුරුදන්වී ඇති බවත් එහි සදහන් වනවා.\nමේ අතර, අද (04) පස්වරුවේ පුද්ගලයෙකු පැහැර ගැනිමට ලක්වු තරුණයාගේ ජංගම දුරකතනයෙන් දරුවාගේ පියාට ඇමතුමක් දී දෙදෙනාම නිදහස් කිරිමට රුපියල් ලක්ෂ 30 කප්පම් මුදලක් ඉල්ලා තිබෙන බව අප වාර්තාකරු සඳහන් කළා.\nපසුව දරුවාගේ පියා විසින් එම කප්පම් මුදල රුපියල් ලක්ෂ 10 දක්වා අඩු කරගෙන ඇති බව සඳහන්.\nදරුවා සමග පැහැර ගැනිමට ලක් වූ 26 හැවිරිදි තරුණයා මානසික ආබාධයකින් පෙළෙන්නෙකු බව ද පොලිස් මාධ්‍ය ප්‍රකාශක කාර්යාලය සදහන් කළා.\nමේ අතර, මැයි පළවනදා ගාලූමුවදොර පැවැති මැයි රැළියට සහාභාගි විම සඳහා පැමිණ අතුරුදන්වූ 67 හැවිරිදි පුද්ගලයා ගැන මෙතෙක් නිශ්චිත තොරතුරක් ලැබී නැහැ.",
       "URL": "https://www.hirunews.lk/160618/ගම්පොල-පැහැර-ගැනීම-ගැන-තොරතුරු-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=4533"
}