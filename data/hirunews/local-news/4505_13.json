{
       "Source": "hirunews",
       "Timestamp": "Monday, 22 May 2017 - 12:01",
       "Headline": "කොච්චිකඩේ හෝටලයක උණුසුම් මංගල රාත්‍රියක් ගත කළ මනාලයා",
       "News Content": "විවාහක යුවලක් කොච්චිකඩේ ප්‍රදේශයේ පිහිටි හෝටලයක මධුසමය ගතකරමින් සිටියදී එම හෝටලයට කඩා වැදුණු මනාලියගේ ඥාතීන් පිරිසක් මනාලයාට පහරදී  ඔහු සතු දේපල මෙන්ම මනාලියද රැගෙන ගිය පුවතක් වාර්තාවනවා.\nසිද්ධිය සම්බන්ධයෙන් මනාලයා විසින් කොච්චිකඩේ පොලිසියට පැමිණිල්ලක්ද කර තිබෙනවා.\nපැමිණිල්ලේ සඳහන් වෙන්නේ මනාලියගේ ඥාතීන් පිරිස මනාලිය පළඳවන ලද රුපියල් 40,000 ක මුදුව සහ හෝටලයේ බිල ගෙවීමට තිබු රුපියල් 50,000 ක්  මෙන්ම ජංගම දුරකතනයද රැගෙන ගොස් ඇති බවයි.\nවිවාහ වනවිට තරුණයාගේ වයස 26 ක් සහ තරුණියගේ වයස 21 ක් වන අතර මෙය යෝජනාවකට අනුව සිදුවූ විවාහයක් බවයි සදහන් වෙන්නේ.\nකෙසේ වෙතත් මංගල රාත්‍රිය දා මනාලයා සහ මනාලිය අතර බහින්බස් වීමක් සිදුව තිබෙනවා.\nඒ පිලිබඳ මනාලිය විසින් අයගේ ඥාතියෙකුට දුරකතනයෙන් දැනුම් දී ඇති අතර පසුව රාත්‍රී 10.00 ට පමණ ඇයගේ ඥාතීන් පිරිසක් පැමිණ මනාලයාට පහරදී ඔහු සතු ඉහත කී දේපල රැගෙන ගොස් තිබෙනවා.\nසිද්ධිය සම්බන්ධයෙන් පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/161877/කොච්චිකඩේ-හෝටලයක-උණුසුම්-මංගල-රාත්‍රියක්-ගත-කළ-මනාලයා",
       "Category": "Local News",
       "Parent URL": "https://www.hirunews.lk/local-news.php?pageID=4505"
}