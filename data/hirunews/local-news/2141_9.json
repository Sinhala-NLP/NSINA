{
       "Source": "hirunews",
       "Timestamp": "Wednesday, 17 February 2021 - 14:02",
       "Headline": "ළමා හා මාතෘ සායනය අවධානම් තත්ත්වයකට (වීඩියෝ )",
       "News Content": "වට්ටකන්ඩල්, සමගිපුර, කරඩිපුවල්, මයිලන්කුලම ඇතුළු ප්‍රදේශ රැසක ගැබිණි මව්වරුන් සහ දරුවන්ගේ සායන පැවැත්වීම සඳහා මීට වසර 16 කට පමණ ඉහතදී විශාල පිරිවැයක් දරමින් ගොඩනැගිල්ලක්  ඉදිකර තිබෙනවා.\nමේ වන විට එම ගොඩනැගිල්ලේ බිත්ති පුපුරායාමෙන් දැඩි අවධානම් තත්ත්වයකට පත්ව ඇති අතර වහලයේ පවතින අබලන් තත්ත්වය හේතුවෙන් වැසි දිනවලදීද දැඩි පීඩා විදීමට සිදුව ඇති බවයි මව්වරුන් පවසන්නේ.\nප්‍රදේශවාසීන් පෙන්වා දෙන්නේ සායන ගොඩනැගිල්ල ප්‍රතිසංස්කරණය කරදෙන ලෙස අවස්ථා රැසකදී බලධාරීන් දැනුවත් කළද මෙතෙක් කිසිදු ප්‍රතිඵලයක් ලැබී නැති බවයි.\nප්‍රදේශ රැසක කුඩා දරුවන් සහ මව්වරුන් දහස් ගණනකට විශාල සේවයක් සපයන මෙම ගොඩනැගිල්ලේ ප්‍රතිසංස්කරණ කටයුතු කඩිනමින් සිදුකිරීමට බලධාරීන්ගේ අවධානය යොමුවන තෙක් රතු මිනිත්තුව අවධානයෙන්.",
       "URL": "https://www.hirunews.lk/262865/ළමා-හා-මාතෘ-සායනය-අවධානම්-තත්ත්වයකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2141"
}