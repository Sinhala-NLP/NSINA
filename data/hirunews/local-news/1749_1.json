{
       "Source": "hirunews",
       "Timestamp": "Tuesday, 17 August 2021 - 11:54",
       "Headline": "ලංකා බැංකුවේ නව මහා කළමනාකරු වැඩ බාරගනී",
       "News Content": "ලංකා බැංකුවේ විසිදෙවන මහා කළමනාකරු ලෙස කේ.ඒ.ඩී. සුමනසිරි සිය ධුරයේ රාජකාරි ආරම්භ කර තිබෙනවා.\nමීට පෙර ලංකා බැංකුවේ ආයතනික හා විධායක කළමනාකාරීත්වයේ විවිධ තනතුරු හෙබවූ ඔහු නියෝජ්‍ය මහ කළමනාකාර සහ නියෝජ්‍ය මහා කළමනාකරු මානව සම්පත් යන ධුරයන් හි විශේෂ කාර්යභාරයක් ඉටු කර තිබෙනවා.\n1900 අනුව වසරේ ලංකා බැංකුවේ සේවයට එක්වූ සුමනසිරි මහතා ශ්‍රී ජයවර්ධනපුර විශ්ව විද්‍යාලයෙන් ව්‍යාපාර පරිපාලනය පිළිබඳව ගෞරව උපාධියක් හදාරා ඇති අතර ශ්‍රී ලංකා බැංකුකරුවන්ගේ ආයතනයේ ආශ්‍රිත සාමාජිකත්වය දරන ඔහු වරලත් මානව සම්පත් කළමනාකරණ ආයතනයේ සාමාජිකත්වයක් ද ලබා ඇති අයෙක්.\nඑමෙන්ම harvard business school සහ ශ්‍රී ලංකා පශ්චාත් උපාධි කළමනාකරණ ආයතනයේ දී විශේෂ පුහුණු පාඨමාලා හදාරා තිබෙනවා.",
       "URL": "https://www.hirunews.lk/279913/ලංකා-බැංකුවේ-නව-මහා-කළමනාකරු-වැඩ-බාරගනී",
       "Category": "Local News",
       "Parent URL": "https://www.hirunews.lk/local-news.php?pageID=1749"
}