{
       "Source": "hirunews",
       "Timestamp": "Saturday, 13 August 2022 - 13:12",
       "Headline": "ආනයන භාණ්ඩ තවදුරටත් සීමා කරන්නැයි ඉල්ලීමක්",
       "News Content": "විදේශ විනිමය අර්බුදය හේතුවෙන් තවදුරටත් අත්‍යවශ්‍ය නොවන භාණ්ඩ ආනයනය තවදුරටත් සීමා කරන ලෙසට මහ බැංකුව මුදල් අමාත්‍යාංශයට දැනුම්දී තිබෙනවා.\nමෙරට විදේශ සංචිත ඉදිරි කාලයේදී තවදුරටත් සීමා විය හැකි බැවින් ඉන්ධන, ඖෂධ සහ අත්‍යවශ්‍ය ආහාර ද්‍රව්‍ය ගෙන්වීම සඳහා විදේශ විනිමය අවශ්‍ය නිසා එම අත්‍යවශ්‍ය නොවන භාණ්ඩ ආනයන සීමා තවදුරටත් පනවන ලෙසයි මහ බැංකුව මුදල් අමාත්‍යාංශයට දන්වා ඇත්තේ.\nවිදේශ විනිමය සංචිතය අඩුවීම හේතුවෙන් පසුගියදා මහ බැංකුව අත්‍යවශ්‍ය නොවන භාණ්ඩ වර්ග 2,500 කට වැඩි ප්‍රමාණයක් සඳහා ආනයන සීමා පැනවනු ලැබුවා.",
       "URL": "https://www.hirunews.lk/312641/ආනයන-භාණ්ඩ-තවදුරටත්-සීමා-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=944"
}