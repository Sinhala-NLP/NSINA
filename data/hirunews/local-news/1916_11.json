{
       "Source": "hirunews",
       "Timestamp": "Monday, 31 May 2021 - 17:06",
       "Headline": "නව නීතිපති අගමැති හමුවෙයි",
       "News Content": "නව නීතිපති ජනාධිපති නීතිඥ සංජය රාජරත්නම් අද අරලියගහ මන්දිරයේදී අග්‍රාමාත්‍ය මහින්ද රාජපක්ෂ හමුවුණා.\nනීතිපති ධුරයේ වැඩ භාර ගත් බවට සැල කිරීමට පැමිණි නීතිපතිවරයාට අග්‍රාමාත්‍ය මහින්ද රාජපක්ෂ සුබ පැතුම් එක් කළ බවයි අග්‍රාමාත්‍ය කාර්යාලය සඳහන් කළේ.\nමෙහිදී ගිනි ගැනීමට ලක්වූ එම්.වී. එක්ස්ප්‍රස් පර්ල් නෞකාව සම්බන්ධයෙන් සහ එමගින් සමුද්‍රීය පරිසරයට සිදුව ඇති හානිය පිළිබදව ගන්නා ඉදිරි නීතිමය ක්‍රියාමාර්ග පිළිබදව ද අග්‍රාමාත්‍යවරයා අවධානය යොමු කර තිබෙනවා.\nඅදාළ නීතිමය පියවර කඩිනමින් ඉටු වනු ඇති බව ප්‍රකාශ කළ නීතිපතිවරයා, පාස්කු ඉරු දින ත්‍රස්ත ප්‍රහාරයේ චූදිතයන්ට එරෙහිව ද කඩිනමින් නඩු පැවරීමට පියවර ගන්නා බව සඳහන් කළා.",
       "URL": "https://www.hirunews.lk/272981/නව-නීතිපති-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1916"
}