{
       "Source": "hirunews",
       "Timestamp": "Tuesday, 11 April 2023 - 17:00",
       "Headline": "බූරු මූණාට පොලිස් අත්අඩංගුවෙන් පලායාමට උපකාර කෙරූ හතරක් යළි රිමාන්ඩ්",
       "News Content": "පාතාල වෙඩික්කරුවෙකු වන රවිඳු සංඛ හෙවත් බූරු මූණාට කටුනායක ගුවන් තොටුපල පොලිස් අත්අඩංගුවෙන් මිදී පලා යාමට ආධාර අනුබල ලබාදීම සහ රැකවරණ සැළසීම සම්බන්ධයෙන් චෝදනා ලැබූ සැකකරුවන් හතරදෙනෙකු මේ මස 21 වැනිදා දක්වා යළි රක්ෂිත බන්ධනාගාර ගත කර තිබෙනවා.\nඒ, ඔවුන් මීගමුව ප්‍රධාන මහේස්ත්‍රාත් චම්පික රාජපක්ෂ හමුවට අද (11) ඉදිරිපත් කළ අවස්ථාවේදියි.\nසිද්ධියට අදාළව භික්ෂූන් වහන්සේ දෙනමක ඇතුලු සැකකරුවන් අටදෙනෙකු අත්අඩංගුවට ගැනුනු අතර, ඉන් සිව්දෙනෙකුට පසුගියදා ඇප ලබාදුන්නා.",
       "URL": "https://www.hirunews.lk/332301/බූරු-මූණාට-පොලිස්-අත්අඩංගුවෙන්-පලායාමට-උපකාර-කෙරූ-හතරක්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=420"
}