{
       "Source": "hirunews",
       "Timestamp": "Thursday, 31 August 2023 - 15:08",
       "Headline": "අධික වේගයෙන් ධාවනය වූ ත්‍රිරෝද රථයක් අනතුරක",
       "News Content": "හැටන් දික්ඔය සිට කාසල්රි කාපෙක්ස් වත්ත දක්වා අධික වේගයෙන් ධාවනය වූ ත්‍රිරෝද රථයක් අද (31) මාර්ගය අභියස පිහිටි පස් කන්දක හැපීමෙන් ත්‍රිරෝද රථයේ රියැදුරා බරපතළ ලෙස තුවාල ලබා දික්ඔය මුලික රෝහලට ඇතුලත් කර තිබෙනවා.\nහැටන් පොලිසිය පවසන්නේ, අධික වේගයෙන් ධාවනය කර ඇති ත්‍රිරෝද රථයේ වේගය රියැදුරුට පාලනය කර ගත නොහැකිව හැටන් නෝටන්බ්‍රිජ් ප්‍රධාන මාර්ගයේ වනරාජා වත්ත අසලදී පස් කන්දක ගැටි මෙම අනතුර සිදු වි තිබෙන බවයි.\nත්‍රිරෝද රථය අනතුරට පත් වන අවස්ථාවේ ත්‍රිරෝද රථය තුළ තිදෙනෙකු ගමන් කර ඇති අතර, අනතුරෙන් තුවාල ලබා ඇත්තේ ත්‍රිරෝද රථයේ රියැදුරා බවයි වාර්තා වන්නේ.\nමෙම අනතුරෙන් ත්‍රිරෝද රථයට දැඩි අලාභ හානි සිදු වි ඇති අතර, අනතුර සම්බන්ධයෙන් හැටන් පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/346713/අධික-වේගයෙන්-ධාවනය-වූ-ත්‍රිරෝද-රථයක්-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=60"
}