{
       "Source": "hirunews",
       "Timestamp": "Friday, 16 June 2023 - 16:22",
       "Headline": "තලංගම ස්පා වටලයි",
       "News Content": "තලංගම නගරය කේන්ද්‍ර කර ගෙන සම්බාහන මධ්‍යස්ථාන (ස්පා) මුවාවෙන් පැය 24 පුරාම ගණිකා නිවාස පවත්වාගෙන යන බවට මහජනතාවගෙන් සහ විවිධ පාර්ශව වලින් වලාන දූෂණ මර්ධන ඒකකය වෙත තොරතුරු වාර්තා වී තිබෙනවා.\nමේ පිළිබඳව වලාන මධ්‍යම දූෂණ මර්දන ප්‍රහාරක බලකායට අනුයුක්ත බුද්ධි අංශ නිලධාරින් සිදු කළ මෙහෙයුකින් තරුණියන් හා කාන්තාවන් 23 දෙනෙකු හා ගණිකා නිවාස කළමණාකරනය කල සැකකරුවන් 06 දෙනෙක් ඊයේ (15) අත්අඩංගුවට ගෙන තලංගම , මාලඹේ සහ කඩුවෙල යන පොලිස් ස්ථාන වෙත ඉදිරිපත් කර තිබෙනවා.\nදින ගනණාවක් පුරාවට බුද්ධි අංශ නිළධාරීන් යොදවා සිදු කරන ලද විමර්ශණයකින් අනතුරුව අත් අඩංගුවට පත් මේ පිරිස අද (16) කඩුවෙල මහේශ්ත්‍රාත් අධිකරණයට ඉදිරිපත් කිරීමට නියමිතයි. මෙලෙස අත්අඩංගුවට පත් තරුණියන් හා කාන්තාවන් වයස අවුරුදු 20 ත් 35 ත් අතර දිවයිනේ විවිධ ප්‍රදේශවලින් අගනුවරට රැකියා සදහා පැමිණි අය බවට වාර්තා වෙනවා.",
       "URL": "https://www.hirunews.lk/338144/තලංගම-ස්පා-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=263"
}