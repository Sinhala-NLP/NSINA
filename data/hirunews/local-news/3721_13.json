{
       "Source": "hirunews",
       "Timestamp": "Monday, 01 October 2018 - 12:52",
       "Headline": "ඥාණසාර හිමියන්ට දානවේල පිටතින් ලබාදීමට අවසර ඉල්ලයි",
       "News Content": "දැනට සිර දඩුවම් නියමවී සිටින බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ට දානවේල පිටතින් ලබාදීමට අවශ්‍ය අනුමැතිය ලබාදෙන ලෙස ඉල්ලා බොදුබල සේනා සංවිධානය ඇතුලූ සංවිධාන කිහිපයක නියෝජිතයින් අද බන්ධනාගාර කොමසාරිස්වරයා වෙත ලිපියක් භාරදුන්නා.\nඥාණසාර හිමියන්ට වෛද්‍ය උපදෙස් මත නිසි ආහාර වට්ටෝරුවක් නියම කර ඇති බැවින් මෙම ඉල්ලීම සිදුකරන බවයි සිංහල රාවය සංවිධානයේ මහ  ලේකම් පූජ්‍ය මාගල්කන්දේ සුදත්ත හිමියන් සඳහන් කළේ.\nඑසේම බන්ධනාගාරය තුළදී ඥාණසාර හිමියන්ට අවශ්‍ය ආරක්ෂාව ලබාදෙන ලෙසද එම ලිපිය මගින් ඉල්ලා සිටි බව ද උන්වහන්සේ කියා සිටියා.",
       "URL": "https://www.hirunews.lk/201135/ඥාණසාර-හිමියන්ට-දානවේල-පිටතින්-ලබාදීමට-අවසර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3721"
}