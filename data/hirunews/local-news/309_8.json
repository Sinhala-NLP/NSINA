{
       "Source": "hirunews",
       "Timestamp": "Monday, 29 May 2023 - 15:22",
       "Headline": "මිහින්තලා ගිණුමට ලක්ෂ 50කට වැඩි මුදලක් ලැබුණා (වීඩියෝ)",
       "News Content": "මිහින්තලා රජ මහා විහාරයේ පැවැත්වෙන පොසොන් උත්සවය වෙනුවෙන් මහජනතාවගෙන් මේ වන විට විශාල වශයෙන් දායකත්වයක් ලැබෙමින් තිබෙන බව මිහින්තලා රජ මහා විහාරධ්පති වලවාහැංගුණවැවේ ධම්මරතන නාහිම්යන් පවසනවා.\nඋන්වහන්සේ එළෙස පැවසුවේ අද (29) මාධ්‍ය හමුවක් කැඳවමින්.\nමිහින්තලා රජ මහා විහා‍රාධිපති නාහිමියන් පසුගිය දින කිහිපයේම ප්‍රකාශ කර සිටියේ මෙවර පොසොන් උත්සවය සඳහා රාජ්‍ය අනුග්‍රහය ලැබීම පිළිබඳ ගැටලු පවතින බවයි.\nමේ නිසා මිහින්තලා ආලෝක පූජාව සහ මිහිඳු පෙරහර පැවත්වීමට නොහැකි තත්ත්වයක් පවතින බව උන්වහන්සේ ප්‍රකාශ කර සිටියා.\nඅද වන විට පොසොන් උත්සවය වෙනුවෙන් දෙස් විදෙස් බැතිමතුන් විශාල පිරිසකගෙන් ලක්ෂ 50කට වැඩි මුදලක් මිහින්තලා රජ මහා විහා‍ර ගිණුමට ලැබී ඇති බව නාහිමියක් පැවසුවා.",
       "URL": "https://www.hirunews.lk/336519/මිහින්තලා-ගිණුමට-ලක්ෂ-50කට-වැඩි-මුදලක්-ලැබුණා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=309"
}