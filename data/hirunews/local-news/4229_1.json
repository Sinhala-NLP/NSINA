{
       "Source": "hirunews",
       "Timestamp": "Wednesday, 08 November 2017 - 15:21",
       "Headline": "අත්‍යවශ්‍ය භාණ්ඩ කිහිපයක මිල අඩු කෙරේ",
       "News Content": "භාණ්ඩ වර්ග 7 ක් මත පනවා තිබූ විශේෂ වෙළඳ භාණ්ඩ බදු අද මධ්‍යම රාත්‍රියේ සිට ක්‍රියාත්මක වන පරිදි අඩු කර තිබෙනවා.\nමුදල් අමාත්‍යාංශයේ අද පැවති මාධ්‍ය හමුවකට  එක්වෙමින් මුදල් අමාත්‍ය මංගල සමරවීර ප්‍රකාශ කළේ හාල්මැස්සන්, අර්තාපල්, ලොකු ළුෑණු, පරිප්පු, කරවල, පොල්තෙල් සහ එළවළු තෙල් යන භාණ්ඩ වර්ගවල බදු මෙලෙස පහත දමා ඇති බවයි.\nඒ අනුව හාල් මැස්සන් සඳහා පනවා තිබූ විශේෂ වෙළඳ භාණ්ඩ බද්ද රුපියල් 10 කින් අඩුකර ඇති අතර, අර්තාපල් සහ ලොකු ළුෑණු සඳහා පනවා තිබූ විශේෂ වෙළඳ භාණ්ඩ බද්ද රුපියල් 39 කින් අඩුකළ බව  අමාත්‍යවරයා කියා සිටියා.\nපරිප්පු කිලෝග්‍රෑමයක් සඳහා පනවා තිබූ විශේෂ වෙළඳ භාණ්ඩ බද්ද රුපියල් 12 කින් අඩුකර තිබෙනවා.\nකරවල සඳහා පනවා තිබූ විශේෂ වෙළඳ භාණ්ඩ බද්ද අඩුකර ඇත්තේ රුපියල් 50 කින්.\nපොල් තෙල් හා එළවලු තෙල් සඳහා වූ විශේෂ වෙළෙඳ භාණ්ඩ බද්ද ද රුපියල් 25කින් පහත දමා තිබෙනවා.\nමේ අතර අත්‍යවශ්‍ය ආහාර ද්‍රව්‍ය කිහිපයක මිල අඩු කිරීමේ ගැසට් නිවේදනය ද නිකුත් කළ බවයි මුදල් අමාත්‍යවරයා කියාසිටියේ.",
       "URL": "https://www.hirunews.lk/175569/අත්‍යවශ්‍ය-භාණ්ඩ-කිහිපයක-මිල-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4229"
}