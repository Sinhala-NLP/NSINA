{
       "Source": "hirunews",
       "Timestamp": "Monday, 26 July 2021 - 7:46",
       "Headline": "වත්තල සහ ගම්පොල - ඇත්ගාලේ ප්‍රදේශ කිහිපයක අද ජල සැපයුම අත්හිටුවයි",
       "News Content": "අද උදෑසන 10 සිට පැය 24 ක කාලයක් වත්තල ප්‍රදේශයට ජල සැපයුම අත්හිටුවන බව ජලසම්පාදන හා ජලාපවහන මණ්ඩලය නිවේදනය කළා.\nඑලෙස ජල සැපයුම අත්හිටුවන්නේ වත්තල - මීගමුව පාරේ කොටසකට, මාබෝල ප්‍රදේශයේ කොටසකට මෙන්ම වැලිකඩමුල්ල, හැඳල පාර - නායකකන්ද හන්දිය දක්වා සියලුම අතුරු මාර්ගවලට ද සහ අල්විස් ටවුම ප්‍රදේශයටයි.\nඑසේම මරදාන පාර, පුවක්වත්ත පාර, ගලහදූව සහ කෙරවලපිටියේ කොටසකටද ජල සැපයුම අත්හිටුවනු ඇති.\nඑසේම අත්‍යවශ්‍ය නඩත්තු කටයුත්තක් හේතුවෙන් අද පැය 9 ක කාලයක් ගම්පොල - ඇත්ගාල පොම්පාගාරයෙන් ජලය සැපයෙන ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය ප්‍රකාශ කළා.\nඒ අනුව අද පෙරවරු 8 සිට පස්වරු 5 දක්වා මෙලෙස ජල සැපයුම අත්හිටුවනු ලබන්නේ ඇත්ගාල නැගෙනහිර, ඇත්ගාල - සිංහපුර, ආරාම පාර, ලක්ෂ පිහිල්ල, පළවන හා, දෙවන පටුමඟ, බංගලාව පාර, ජයමාලපුර, රීජන්සි ටෙරස් සහ ජයමාලපුර 6 වන පටුමගේ ඉහළ කොටසටයි.",
       "URL": "https://www.hirunews.lk/278016/වත්තල-සහ-ගම්පොල-ඇත්ගාලේ-ප්‍රදේශ-කිහිපයක-අද-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1795"
}