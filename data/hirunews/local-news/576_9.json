{
       "Source": "hirunews",
       "Timestamp": "Friday, 27 January 2023 - 13:15",
       "Headline": "විහාරමහා දේවි පිළිරුවට ඇන්දූ ඔසරිය පුරා විද්‍යා දෙපාර්තමේන්තුවෙන් ගලවයි",
       "News Content": "රුවන්වැලි මහ සෑය ආසන්නයේ ඇති විහාරමහා දේවී ප්‍රතිමාවට පලඳවා තිබූ ඔසරිය ඇතුළු නවීන ආභරණ පුරාවිද්‍යා දෙපාර්තමේන්තුව මැදිහත්වීමෙන් පසු ඉවත්කර තිබෙනවා.\nඒ මේ සම්බන්ධයෙන් සමාජ මාධ්‍යයේ පළව තිබූ වාර්තා සැළකිල්ලට ගැනීමෙන් අනතුරුව යි.\nමීට අදාළ ඡායාරූප සමාජ මාධ්‍යයේ පසුගිය දින කිහිපයේ සැරිසැරූ අතර, ඒ සම්බන්ධයෙන් අවධානය යොමු කිරීමෙන් පසු බලධාරීන්ට දැනුම්දී ඒවා ඉවත් කළ බවයි පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/326007/විහාරමහා-දේවි-පිළිරුවට-ඇන්දූ-ඔසරිය-පුරා-විද්‍යා-දෙපාර්තමේන්තුවෙන්-ගලවයි",
       "Category": "Local News",
       "Parent URL": "https://www.hirunews.lk/local-news.php?pageID=576"
}