{
       "Source": "hirunews",
       "Timestamp": "Wednesday, 10 March 2021 - 19:48",
       "Headline": "කොළඹ ගම්පහ වැඩිහිටි නිවාස වලටම ගොස් එන්නත් ලබා දීමේ තීරණයක්",
       "News Content": "කොළඹ සහ ගම්පහ දිස්ත්‍රික්ක වල වැඩිහිටි සුරැකුම් මධ්‍යස්ථාන වෙත ගොස් ඒවායේ වෙසෙන වැඩිහිටියන්ට කොරෝනා එන්නත් ලබා දීමට තීරණය කර ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන පවසනවා.\nඔහු මේ බව සදහන් කලේ කොළඹ අද පැවති ප්‍රවෘත්ති සාකච්ඡාවකට එක්වෙමින්.\nඊයේ වන විට කොරෝනා මර්ධන එන්නත් පුද්ගලයන් හත්ලක්ෂ 43,775 දෙනෙකුට ලබා දී තිබූ අතර එන්නතේ පළමු මාත්‍රාව ලබා ගත් සියලු දෙනාට දෙවන මාත්‍රාව ලබා දීමට හැකියාව පවතින බවද සෞඛ්‍ය සේවා අධ්‍යක්ෂ ජනරාල්වරයා කියා සිටියා.\nමේ අතර, සාමාන්‍ය පෙල විභාගය අද අවසන් වන විට ඊට පෙනී සිටි අපේක්ෂකයන් 62 ක් කොරෝනා ආසාදිතයන් ලෙස වාර්තා වී ඇති බව සෞඛ්‍ය අමාත්‍යංශය ප්‍රකාශ කලා.\nඅද දිනයේදී මේ දක්වා කොරෝනා ආසාදිතයින් 160 දෙනෙකු වාර්තා වූ බවයි හමුදාපති ජනරාල් ශවේන්ද්‍ර සිල්වා සඳහන් කළේ.",
       "URL": "https://www.hirunews.lk/264960/කොළඹ-ගම්පහ-වැඩිහිටි-නිවාස-වලටම-ගොස්-එන්නත්-ලබා-දීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=2097"
}