{
       "Source": "hirunews",
       "Timestamp": "Monday, 05 September 2022 - 13:46",
       "Headline": "හිටපු ඇමති රිෂාඩ්ගේ අභියාචනයක් සළකා බැලීම ලබන වසරට කල් යයි",
       "News Content": "විල්පත්තු රක්ෂිත වනාන්තර ආශ්‍රිතව පිහිටි කැලෑ කපා ඉවත් කිරීම සම්බන්ධයෙන් අභියාචනාධිකරණය විසින් තමන්ට එරෙහිව දී ඇති තීන්දුවක් බලරහිත කරන මෙන් ඉල්ලා හිටපු අමාත්‍ය රිෂාඩ් බදියුදීන් විසින් ඉදිරිපත් කර ඇති අභියාචනය සලකා බැලීම ලබන වසරේ ජනවාරි මස 19 වනදා දක්වා කල් තැබීමට ශ්‍රේෂ්ඨාධිකරණය නියෝග කර තිබෙනවා.\nඒ, අදාළ පෙත්සම ගාමිණි අමරසේකර, අචල වෙන්ගප්පුලි සහ අර්ජුන ඔබේසේකර යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ අද (05) කැදවු අවස්ථාවේදියි.\nඑහිදි විනිසුරු අර්ජුන ඔබේසේකර මෙම සිද්ධියට අදාල අභියාචනාධිකරණ නඩු විභාගයට සහභාගි වී ඇති හෙයින්, පෙත්සම සලකා බැලීම වෙනත් විනිසුරු මඩුල්ලක් වෙත යොමු කෙරුණා.",
       "URL": "https://www.hirunews.lk/314606/හිටපු-ඇමති-රිෂාඩ්ගේ-අභියාචනයක්-සළකා-බැලීම-ලබන-වසරට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=890"
}