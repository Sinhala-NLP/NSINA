{
       "Source": "hirunews",
       "Timestamp": "Thursday, 24 February 2022 - 17:15",
       "Headline": "හෙට (25) ප්‍රදේශ කිහිපයකට පැය 5කට වැඩි විදුලි කප්පාදුවක් (වීඩියෝ)",
       "News Content": "හෙට (25) ඒ.බී.සී කලාප සඳහා පැය 4 යි විනාඩි 40ක් සහ අනෙකුත් කලාප වලට පැය 5 යි විනාඩි 15කුත් විදුලිය කප්පාදු කිරීමට මහජන උපයෝගිතා කොමිෂන් සභාව, ලංකා විදුලිබල මණ්ඩලයට අනුමැතිය ලබාදී තිබෙනවා.\nමේ අතර, ඉන්ධන සැපයීමේදී සෞඛ්‍ය සේවයට ද ප්‍රමුඛතාව ලබා දෙන්නැයි නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ඉල්ලීමක් කරනවා.\nවිදුලි කප්පාදු සිදුකෙරෙන අවස්ථාවලදී විදුලි ජනන යන්ත්‍ර හරහා රෝහල් වල කටයුතු අඛන්ඩව පවත්වාගෙන යාම සිදුකළ ද ඒ සඳහා අවශ්‍ය ඉන්ධන අඛන්ඩව සපයා ගැනීම අභියෝගයක් වී ඇති බවයි ඔහු පැවසුවේ.\nඅදත් පැය 5 කට ආසන්න කාලයක් දිවයින පුරා කලාප වශයෙන් විදුලිය කප්පාදුව ආරම්භ කෙරුණ අතර, එය පෙරවරු 8.30 ත් රාත්‍රී 10.30 ත් අතර, අදියර දෙකක් යටතේ සිදුකරනවා.\nකලාප 03 කට පැය 4 යි මිනිත්තු 40 ක කාලයක් සහ සෙසු කලාප සඳහා පැය 4 යි මිනිත්තු 30 ක කාලයක් වශයෙන් විදුලිය සැපයුම අත්හිටුවනු ඇති. මේ\nඅතර, විදුලි කප්පාදුවත් සමග සංචාරක ක්ෂේත්‍රයට ද මුහුණදීමට සිදුව ඇති අර්බුදකාරි තත්ත්වයක්.\nහෙට දිනයේ විදුලි කප්පාදුව සිදුවන ආකාරය මෙතැනින් බලන්න",
       "URL": "https://www.hirunews.lk/297936/හෙට-25-ප්‍රදේශ-කිහිපයකට-පැය-5කට-වැඩි-විදුලි-කප්පාදුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1336"
}