{
       "Source": "hirunews",
       "Timestamp": "Thursday, 17 March 2016 - 17:16",
       "Headline": "කිසිදු රජයේ රෝහලක එන්නත් කටු හිඟයක් නැහැ",
       "News Content": "කිසිදු රජයේ රෝහලක එන්නත් කටු හිඟයක් නොමැති බව සෞඛ්‍ය අමාත්‍යාංශය පවසනවා.\nපසුගියදා ඇතැම් මාධ්‍ය වාර්තා පළ කර තිබුනේ මිලිලීටර 5 ත් 10 ත් අතර ප්‍රමාණයේ එන්නත් කටුවල හිඟයක් දක්නට ලැබෙන බවයි.\nකෙසේ වෙතත් වෛද්‍ය සැපයුම් අංශය සඳහන් කළේ රෝහල්වලින් ඉල්ලීම් කර ඇති පරිදි එන්නත් කටු ලබාදීමට පියවර ගෙන ඇති බවයි.\nමිලිලීටර 5 වර්ගයේ එන්නත් කටු තුන්කෝටි හතලිස් දෙලක්ෂ 89000 ක් දැනටමත් ඇනවුම් කර තිබෙනවා.\nඑමෙන්ම මිලිලීටර 10 වර්ගයේ එන්නත් කටුද ඉල්ලූමට සරිලන පරිදි  වෛද්‍ය සැපයුම් අංශය සතුව පවතින බවයි සෞඛ්‍ය අමාත්‍යාංශය සඳහන් කළේ.",
       "URL": "https://www.hirunews.lk/128747/කිසිදු-රජයේ-රෝහලක-එන්නත්-කටු-හිඟයක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5126"
}