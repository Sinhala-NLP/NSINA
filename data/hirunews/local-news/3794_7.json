{
       "Source": "hirunews",
       "Timestamp": "Friday, 17 August 2018 - 14:36",
       "Headline": "හැටන් - කොළඹ ප්‍රධාන මාර්ගයේ ගමනාගමනය යථා තත්වයට (ඡායාරූප )",
       "News Content": "පස් කන්දක් කඩාවැටීමෙන් අවහිර වී තිබූ හැටන් - කොළඹ ප්‍රධාන මාර්ගයේ ධාවන කටයුතු මේ වනවිට මුළුමනින්ම යථා තත්වයට පත්කර තිබෙනවා.\nහැටන් - ෂැනන් වත්ත ප්‍රදේශයේදී අද පෙරවරුවේ පස් කන්දක් කඩාවැටීමෙන් රථවාහන ධාවනය මුළුමනින්ම අවහිර වී තිබුණා.\nපසුව හැටන් පොලීසිය සහ ආපදා කළමනාකරණ ඒකකයේ මැදිහත්වීමෙන් එම පස් කන්ද ඉවත් කිරීමටයි පියවර ගැනුනේ.\nකෙසේ වෙතත් පවතින අධික වර්ෂාව සමඟ තවදුරටත් එම ස්ථානයේ පස් කඳු කඩාවැටීමේ අවදානමක් පැවතිය හැකි බැවින් ඒ පිළිබඳව සැළකිලිමත්වන ලෙස පොලීසිය රියදුරන්ට දැනුම් දෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/197762/හැටන්-කොළඹ-ප්‍රධාන-මාර්ගයේ-ගමනාගමනය-යථා-තත්වයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3794"
}