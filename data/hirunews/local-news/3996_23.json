{
       "Source": "hirunews",
       "Timestamp": "Tuesday, 10 April 2018 - 13:45",
       "Headline": "වැලිකඩ බන්ධනාගාර සිද්ධියේ සැකකරුවන් යළි රිමාන්ඩ්",
       "News Content": "වැලිකඩ බන්ධනාගාරයේ ඇතිවූ සිද්ධිය සම්බන්ධයෙන් අත්අඩංගුවට ගත් බන්ධනාගාර කොමසාරිස් එමිල් රන්ජන් ළමාහේවා සහ පොලිස් මත්ද්‍රව්‍ය නාශක කාර්යාංශයේ පොලිස් පරීක්ෂක නියොමාල් රංගජීව මේ මස 24 වන දා දක්වා යළි රක්ෂිත බන්ධනාගාර ගත කෙරුණා.\nඒ, සැකකරුවන් අද කොළඹ අතිරේක මහේස්ත්‍රාත් රංග දිසානායක හමුවට ඉදිරිපත් කිරීමෙන් අනතුරුවයි.\nඑහිදී සාක්ෂිකරුවන් වෙනුවෙන් පෙනී සිටි නීතීඥයින් අධිකරණයට දැනුම්දී ඇත්තේ සාක්ෂිකරුවන්ට තර්ජන පවතින බවයි.\nකරුණු සළකා බැලූ මහේස්ත්‍රාත්වරයා ඒ සම්බන්ධයෙන් කඩිනම් පරීක්ෂණයක් පවත්වා, වාර්තාවක් මේ මස 24 වනදා අධිකරණයට ඉදිරිපත් කරන ලෙසයි අපරාධ පරීක්ෂණ දෙපාර්තමේන්තුවට නියෝග කළේ.\n2012 වසරේ නොවැම්බර් 09 වන දා වැලිකඩ බන්ධනාගාරයේ ඇති වූ ගැටුමෙන් රැඳවියන් 27 දෙනෙකු මිය ගියා.",
       "URL": "https://www.hirunews.lk/188088/වැලිකඩ-බන්ධනාගාර-සිද්ධියේ-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3996"
}