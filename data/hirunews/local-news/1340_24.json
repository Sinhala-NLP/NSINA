{
       "Source": "hirunews",
       "Timestamp": "Tuesday, 22 February 2022 - 15:46",
       "Headline": "පාස්කු ප්‍රහාරයේ සාක්ෂි සටහන් වෙළුම් කථානායකට",
       "News Content": "පාස්කු ඉරිදා ප්‍රහාරය පිළිබඳ සෙවීමට පත් කළ ජනාධිපති පරීක්ෂණ කොමිෂන් සභාවේ අවසන් වාර්තාව සහ සාක්ෂි සටහන් ඇතුළු සියලුම වෙළුම් පාර්ලිමේන්තුවට භාර දී තිබෙනවා.\nජනාධිපති නීති අධ්‍යක්ෂ ජනරාල් හරිගුප්තා රෝහණධීර විසින් කථානායක මහින්ද යාපා අබේවර්ධන වෙත අද (22) පෙරවරුවේ පාර්ලිමේන්තුවේදී මෙම අවසන් වාර්තාව ලබාදුන් බවයි ජනාධිපති මාධ්‍ය අංශය සඳහන් කළේ.\nපාස්කු ප්‍රහාරය පිළිබද සෙවීමට පත් කළ ජනපති පරීක්ෂණ කොමිෂන් සභාවේ අවසන් වාර්තාව පසුගිය වසරේ අප්‍රේල් මස 8 වන දා පාර්ලිමේන්තුවට භාරදුන් අතර නීතිමය හේතූන් මත එහි සාක්ෂි සටහන් හා සලකුණු අනාවරණ කෙරුණේ නැහැ.\nපසුව එය ජනතාව අතරට සන්නිවේදනය විය යුතු බැවින් වෙළුම් 88කින් සම්පූර්ණ වූ මෙම වාර්තාව අද කථානායකවරයා වෙත භාර දෙනු ලැබුවා.",
       "URL": "https://www.hirunews.lk/297721/පාස්කු-ප්‍රහාරයේ-සාක්ෂි-සටහන්-වෙළුම්-කථානායකට",
       "Category": "Local News",
       "Parent URL": "https://www.hirunews.lk/local-news.php?pageID=1340"
}