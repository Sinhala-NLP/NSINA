{
       "Source": "hirunews",
       "Timestamp": "Friday, 24 November 2017 - 9:08",
       "Headline": "රඹෑවැව මංසන්ධියේ විරෝධතාව අවසන්",
       "News Content": "වාරියපොල - හලාවත මාර්ගයේ රඹෑවැව මංසන්ධිය අසළ ප්‍රදේශවාසීන් පිරිසක් ඊයේ රාත්‍රියේ සිට මෘතදේහයක් රැගෙන සිදුකළ විරෝධතාව මේ වනවිට අවසන් කර තිබෙනවා.\nපොලීසිය සඳහන් කළේ මේ හේතුවෙන් පැය ගණනාවක් අවහිරවී තිබූ හලාවත - වාරියපොල මාර්ගයේ ගමනාගමන කටයුතුද යළි යථා තත්ත්වයට පත්ව ඇති බවයි.\nපසුගිය බදාදා කන්ටේනර් රථයක් සහ කුඩා ලොරි රථයක් මුහුණට මුහුණ ගැටී සිදුවූ අනතුරකින් ලොරි රථයේ රියදුරු ජීවිතක්ෂයට පත්වුණා.\nපසුව අනතුර සම්බන්ධයෙන් කන්ටේනර් රථයේ රියදුරු අත්අඩංගුවට ගනු ලැබූ අතර, ඔහු ඊට පසු දිනම ඇප මත මුදාහැර තිබුණා.\nඊට එරෙහිවයි ප්‍රදේශවාසීන් මෙලෙස මියගිය පුද්ගලයාගේ දේහය සමඟින් විරෝධතාවයේ නිරතවුණේ.  කෙසේ වෙතත් පසුව මියගිය පුද්ගලයාගේ ඥාතීන්ට වන්දි මුදලක් ලබාදීමේ පොරොන්දුව මත අදාළ විරෝධතාව අවසන් කෙරුණා.",
       "URL": "https://www.hirunews.lk/176807/රඹෑවැව-මංසන්ධියේ-විරෝධතාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4203"
}