{
       "Source": "hirunews",
       "Timestamp": "Tuesday, 23 August 2022 - 14:13",
       "Headline": "අත්‍යවශ්‍ය සේවා සඳහා ඉන්ධන කෝටාව වැඩි කිරීමට අවධානය",
       "News Content": "අත්‍යවශ්‍ය සේවා ලෙස හඳුනාගත් ක්ෂේත්‍රයක් විශේෂ කාණ්ඩයක් ලෙස නම් කර ඒ සඳහා ඉන්ධන කෝටාව වැඩි කිරීමට බලාපොරොත්තු වන බව බලශක්ති අමාත්‍ය කංචන විජේසේකර පවසනවා.\nජාතික ඉන්ධන බලපත්‍ර සමාලෝචන රැස්වීම අද(23) විදුලි බල හා බලශක්ති අමාත්‍යවරයාගේ ප්‍රධානත්වයෙන් පැවති අතර එහි දී එසඳහා අවධානය යොමු වූ බව විදුලි බල හා බලශක්ති අමාත්‍යවරයා ට්විටර් පණිවිඩයක් මගින් ප්‍රකාශ කළා.\nමේ අතර වාහන නොවන ඉන්ධන අවශ්‍යතා ලියාපදිංචි කිරීම, සංචාරක ඉන්ධන අවසර පත්‍රය යනාදී ඉන්ධන අවසර පත් ක්‍රමවේදයට අදාළ තවත් පියවර කිහිපයක් එළඹෙන සැප්තැම්බර් 1 වන සතියේ සිට ක්‍රියාත්මක කිරීමට නියමිත බව ද අමාත්‍යවරයා එහි දී කියා සිටියා.",
       "URL": "https://www.hirunews.lk/313527/අත්‍යවශ්‍ය-සේවා-සඳහා-ඉන්ධන-කෝටාව-වැඩි-කිරීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=920"
}