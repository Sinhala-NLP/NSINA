{
       "Source": "hirunews",
       "Timestamp": "Sunday, 25 July 2021 - 13:11",
       "Headline": "යුරෝපයට ගෙන ගිය පුස්කොළ පොත් 2000ක් යළි මෙරටට",
       "News Content": "මීට වසර 200 කට පමණ පෙර මෙරටින් රැගෙන ගොස් බි්‍රතාන්‍යය ඇතුලු යුරෝපයේ කෞතුකාගාර තුළ පවතින ආයුර්වේද බෙහෙත් වට්ටෝරු ඇතුළත් පුස්කොළ පොත් 2,000 ක් යළි මෙරටට රැගෙන ඒමට දේශීය වෙදකම් ප්‍රවර්ධන, ග්‍රාමීය හා ආයුර්වේද රෝහල් සංවර්ධන රාජ්‍ය අමාත්‍යාංශය තීරණය කර තිබෙනවා.\nදැනටමත් අධිකරණ සහ විදේශ කටයුතු අමාත්‍යාංශ හරහා මේ සම්බන්ධයෙන් මූලික සාකච්ඡා පවත්වා ඇති බවයි රාජ්‍ය අමාත්‍ය සිසිර ජයකොඩි සඳහන් කළේ.\nබ්‍රිතාන්‍යයට අමතරව නෙදර්ලන්තය, පෘතුගාලය, ජර්මනිය ඇතුලු තවත් රටවල් කිහිපයක කෞතුකාගාර තුළ මෙම පුස්කොළ පොත් තැන්පත් කර ඇති බවද ඔහු කියා සිටියා.",
       "URL": "https://www.hirunews.lk/277956/යුරෝපයට-ගෙන-ගිය-පුස්කොළ-පොත්-2000ක්-යළි-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=1797"
}