{
       "Source": "hirunews",
       "Timestamp": "Sunday, 30 June 2019 - 17:26",
       "Headline": "මරණ දඬුවම ක්‍රියාත්මක කිරීමට විරුද්ධයි - අගමැති",
       "News Content": "මරණ දඬුවම ක්‍රියාත්මක කිරීමේ යෝජනාවට සහය දැක්වීමට තමන්ට හැකියාවක් නොමැති බව අග්‍රාමාත්‍ය රනිල් වික්‍රමසිංහ පවසනවා.\nපර පණ නැසීම එක්සත් ජාතික පක්ෂයේ ප්‍රතිපත්තීන්ට විරුද්ධ පිළිවෙතක් වන අතර, මෙම ගැටළුව සම්බන්ධයෙන් අමාත්‍ය මණ්ඩලය සහ ජනාධිපතිවරයා මෙන්ම කථානායකවරයා සමඟ ද සාකච්ඡා කිරීමට බලාපොරොත්තු වන බවයි අග්‍රාමාත්‍යවරයා සඳහන් කළේ.\nමොණරාගල දිස්ත්‍රික්කයේ මාරිඅරාව ජල යෝජනා ක්‍රමය විවෘත කිරීමෙන් අනතුරුව අද (30) පැවති ජන හමුවකට එක්වෙමින් අග්‍රාමාත්‍ය රනිල් වික්‍රමසිංහ මේ බව කියා සිටියා.",
       "URL": "https://www.hirunews.lk/219397/මරණ-දඬුවම-ක්‍රියාත්මක-කිරීමට-විරුද්ධයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=3273"
}