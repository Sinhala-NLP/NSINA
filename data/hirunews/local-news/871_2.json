{
       "Source": "hirunews",
       "Timestamp": "Tuesday, 13 September 2022 - 21:55",
       "Headline": "ණය ප්‍රතිව්‍යුහගත කරන්න චීනය, ජපානය සහ ඉන්දියාව සමග සාකච්ජා අරඹයි",
       "News Content": "ණය ප්‍රතිව්‍යුහගත කිරීම සම්බන්ධයෙන් ශ්‍රී ලංකාවට උපදේශන සේවා ලබාදෙන ප්‍රංශයේ ලසාඩ් ආයතනය චීනය, ජපානය සහ ඉන්දියාව සමග සාකච්ජා මේ වනවිටත් ආරම්භ කර ඇති බව වැඩබලන කැබිනට් ප්‍රකාශක අමාත්‍ය රමේෂ් පතිරණ ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ අද පැවති අමාත්‍ය මණ්ඩල තීරණ දැනුම්දීමේ මාධ්‍ය හමුවට එක්වෙමින් ඔහු වැඩිදුරටත් කියා සිටියේ ජාත්‍යන්තර මුල්‍ය අරමුදලින් අවශ්‍ය මුල්‍ය සහනය ලබාගැනීමට මෙරට ණය ප්‍රතිව්‍යුහගතකරණය අවශ්‍ය බවයි.",
       "URL": "https://www.hirunews.lk/315326/ණය-ප්‍රතිව්‍යුහගත-කරන්න-චීනය-ජපානය-සහ-ඉන්දියාව-සමග-සාකච්ජා-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=871"
}