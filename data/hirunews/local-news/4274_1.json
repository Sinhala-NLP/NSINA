{
       "Source": "hirunews",
       "Timestamp": "Friday, 13 October 2017 - 13:14",
       "Headline": "වැසි තත්ත්වයේ වැඩිවීමක්",
       "News Content": "බෙංගාල බොක්ක අවට වායුගෝලයේ පවතින කැළඹිලි ස්වභාවයක් හේතුවෙන් දිවයිනට බලපා ඇති වැසි තත්ත්වයේ වැඩිවීමක් බලාපොරොත්තු වන බව කාලගුණ විද්‍යා දෙපාර්තමේන්තුව ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් එම දෙපාර්තමේන්තුවේ වැඩබලන අධ්‍යක්ෂ ජනරාල් අතුල කරුණානායක මේ බව කියා සිටියා.\nඔවුන් සඳහන් කළේ දිවයින පුරා අහස වළාකුලින් බරව පවතිනු ඇතැයි බලාපොරොත්තුවන අතර බොහෝ පළාත්වල වැසි හෝ ගිගුරුම් සහිත වැසි ඇතිවන බවයි.\nවිශේෂයෙන් නැගෙනහිර සහ ඌව පළාත්වල මිලිමීටර් 75 ක පමණ තද වැසි ද ඇතිවීමේ හැකියාවක් පවතිනවා.",
       "URL": "https://www.hirunews.lk/173395/වැසි-තත්ත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4274"
}