{
       "Source": "hirunews",
       "Timestamp": "Tuesday, 19 July 2022 - 7:40",
       "Headline": "අවුරුදු 4ක දියණියට වද දුන් පියා මට්ටක්කුලියේ දී අල්ලයි",
       "News Content": "අවුරුදු 4යි මාස 11ක් වයසැති දැරියකට පහර දී කෲරත්වයට පත් කිරීමේ චෝදනාව මත ඇයගේ පියා අත්අඩංගුවට ගෙන තිබෙනවා.\nමෙලෙස ඊයේ (18) අත්අඩංගුවට ගෙන ඇති පියා මට්ටක්කුලිය ප්‍රදේශයේ පදිංචි අවුරුදු 28ක පුද්ගලයෙක්.\nඅත්අඩංගුවට ගත් පුද්ගලයා සහ ඔහුගේ බිරිඳ අතර කලක පටන් පැවති ආවුල් හේතුවෙන් මීට මාස 05කට පමණ පෙර දැරිය මිත්තණියට බාර දී මව විදේශගත වී තිබෙනවා.\nඉන් මාස දෙකකට පසුව දැරිය සැකරු විසින් ඔහුගේ නිවසට රැගෙනවිත් පහර දී කෲරත්වයට පත්කර ඒවා පටිගත කර විදේශගත වී සිටින බිරිඳ වෙත යවා ඇති බවට යි පොලිස් පරීක්ෂණවල දී අනාවරණය වී ඇත්තේ.\nමේ සම්බන්ධයෙන් මිත්තණිය පසුගිය 12 වන දා ළමා හා කාන්තා අපයෝජන නිවාරණ කාර්යාංශය වෙත පැමිණිල්ලක් ද ඉදිරිපත් කර තිබුණා.",
       "URL": "https://www.hirunews.lk/310355/අවුරුදු-4ක-දියණියට-වද-දුන්-පියා-මට්ටක්කුලියේ-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1009"
}