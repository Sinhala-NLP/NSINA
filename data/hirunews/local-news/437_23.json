{
       "Source": "hirunews",
       "Timestamp": "Monday, 03 April 2023 - 9:53",
       "Headline": "රසායනික පොහොර තහනමෙන් 2021 වසරේ වී ඇතුලු සියලු අස්වැනු පහළට",
       "News Content": "රසායනික පොහොර භාවිතය තහනම් කිරීම හේතුවෙන් 2021 මහ කන්නයේ අක්කරයකට ලබාගත් වී අස්වැන්න සියයට 53කින් අඩු වී ඇති බව සමීක්ෂණයකින් අනාවරණ වී තිබෙනවා.\nහෙක්ටර් කොබ්බෑකඩුව ගොවි කටයුතු පුහුණු හා පර්යේෂණ ආයතනය, රසායනික පොහොර තහනම සමඟ වගාවට එල්ල වූ බලපෑම් සම්බන්ධයෙන් සිදුකළ සමීක්ෂණයක දී මෙය අනාවරණ වූ බවයි කෘෂිකර්ම අමාත්‍යාංශය කියා සිටියේ.\nමීට අමතරව රසායනික පොහොර තහනම හේතුවෙන් අර්තාපල් සහ ලොකු ළුෑණු අස්වැන්න සියයට 52කින් අඩු වූ අතර, බඩඉරිඟු අස්වැන්න සියයට 68 කින් අඩුවී තිබෙනවා.\nමිරිස් අස්වැන්නද සියයට 43කින් පහත වැටුණු බවයි මෙම සමීක්ෂණය මගින් පෙන්වා දෙන්නේ.\nඑමෙන්ම 2021 මහ කන්නයේදී රසායනික පොහොර තහනම හේතුවෙන් එළවළු වගාව සියයට 57කින් බිඳ වැටුණු අතර, මල් වගාකරුවන්ගෙන් සියයට 86ක් පමණ එම වගාවෙන් ඉවත් වී තිබෙනවා.",
       "URL": "https://www.hirunews.lk/331590/රසායනික-පොහොර-තහනමෙන්-2021-වසරේ-වී-ඇතුලු-සියලු-අස්වැනු-පහළට",
       "Category": "Local News",
       "Parent URL": "https://www.hirunews.lk/local-news.php?pageID=437"
}