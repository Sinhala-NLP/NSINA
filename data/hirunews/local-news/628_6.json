{
       "Source": "hirunews",
       "Timestamp": "Monday, 02 January 2023 - 18:20",
       "Headline": "සියදිවි නසාගත් පෙම්වතියගේ දේහයට තැල්ල බැන්ද පෙම්වතා",
       "News Content": "යාපනයේ තරුණියක් විසින්, ප්‍රේම සම්බන්ධයකට දෙමාපියන් බලවත් ලෙස විරුද්ධ වීම නිසා ගෙල වැලලාගෙන මිය යාමේ පුවතක් වාර්තා වනවා.\nඑහිදී ඇගේ පෙම්වතා තරුණියගේ නිවෙසට හොර රහසේ පැමිණ විවාහයේදී ගෙළ පළදවන රත්තරන් තාලි කොඩියක් බැඳ තිබෙනවා.\nවසර දෙකක පමණ කාලයක් මේ දෙදෙනා පෙමින් වෙලී සිටි අතර ඊට තරුණියගේ දෙමව්පියන් විරුද්ධ වීම නිසා විවාහයට බාධා එල්ල වී තිබෙනවා.\nනව වසරට පෙර මේ දෙදෙනා යාපනය නගරයේදී හමු වී අවන්හලකින් දිවා ආහර ලබා ගැනීමේ සිද්ධියක් තරුණියගේ දෙමව්පියන්ට සැලවීමෙන් පසුව ඒ ගැන දැඩි ලෙස කිපුණු දෙමව්පියෝ ඇයට පහර දී තරවටු කොට තිබෙනවා.\nසිත් තැවුලට පත් තරුණිය සිය දිවි හානි කර ගැනීමෙන් පසුව නිවසට පැමිණි තරුණයා තරුණියගේ මළ සිරුරේ ගෙලට තාලි කොඩියක් බැද නිවසින් පිටව ගොස් තිබෙනවා.",
       "URL": "https://www.hirunews.lk/324115/සියදිවි-නසාගත්-පෙම්වතියගේ-දේහයට-තැල්ල-බැන්ද-පෙම්වතා",
       "Category": "Local News",
       "Parent URL": "https://www.hirunews.lk/local-news.php?pageID=628"
}