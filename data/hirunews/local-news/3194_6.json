{
       "Source": "hirunews",
       "Timestamp": "Saturday, 17 August 2019 - 13:26",
       "Headline": "ශ්‍රී ලාංකිකයන් ඇතුළු නීතිවිරෝධී සංක්‍රමණිකයන් 65 දෙනෙකු මෙක්සිකෝවේදී අත්අඩංගුවට",
       "News Content": "මෙක්සිකෝවේ, මෙක්සිකෝ බොක්ක වෙරළාසන්න මහාමාර්ගයක අතරමංව සිටි ශ්‍රී ලාංකික සහ බංග්ලාදේශ සංක්‍රමණිකයන් 65 දෙනෙකු එරට පොලීසිය මගින් අත්අඩංගුවට ගෙන ඇති බව වාර්තා වුණා.\nපසුගිය අප්‍රේල් 24 වන දා කටාරයෙන් ගමන් ආරම්භ කර ඇති ඔවුන් පළමුව තුර්කියටත්, ඉන් අනතුරුව දකුණු ඇමරිකානු කොළොම්බියාවටත් පැමිණ තිබෙනවා.\nඑහි සිට ඔවුන් මෙක්සිකෝවට පැමිණ ඇත්තේ ඉක්වදෝරය, පැනමාව සහ ගෝතමාලා රාජ්‍යයන් හරහායි.\nකෙසේ නමුත්, මෙක්සිකෝවට පැමිණි පසු මිනිස් ජාවාරම්කරුවන් ඔවුන් ඇමරිකානු දේශසීමාව වෙත ගෙන නොගොස් අතරමං කර දමා ඇති බවයි විදෙස් වාර්තා සඳහන් කළේ.\nඔවුන් මෙක්සිකෝ පොලීසියට හමුවන විට නිරාහාරව විජලනයට ලක්ව සිටි බව සඳහන්.",
       "URL": "https://www.hirunews.lk/222414/ශ්‍රී-ලාංකිකයන්-ඇතුළු-නීතිවිරෝධී-සංක්‍රමණිකයන්-65-දෙනෙකු-මෙක්සිකෝවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3194"
}