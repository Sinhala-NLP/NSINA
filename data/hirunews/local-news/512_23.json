{
       "Source": "hirunews",
       "Timestamp": "Sunday, 26 February 2023 - 7:49",
       "Headline": "ලංකාවේ ජීවත් වන දමිළ ජනයාගේ ස්වාධීනත්වය රැකීම ඉන්දියාවේ වගකීමයි",
       "News Content": "ඉන්දියාව සිදුකළ යුත්තේ ශ්‍රී ලංකාවේ දෙමළ ජනතාවගේ ස්වාධීනත්වය යළි ස්ථාපිත කිරීමට කටයුතු කිරීම බව ටැමිල්ස් ෆෝ බයිඩ්න් සංවිධානය ප්‍රකාශ කරනවා.\nඑක්සත් ජනපදයේ දෙමළ ජනතාව නියෝජනය කරමින් ඔවුන් සඳහන් කරන්නේ එමඟින් සිංහල - දෙමළ ජනතාවට මෙන්ම ඉන්දීය ජනතාවට ද මිත්‍ර අසල්වැසියන් විය හැකි බවයි.\nඑය ශ්‍රී ලංකාවේ භූ දේශපාලන ස්ථාවරත්වයට ද වැදගත් වනු ඇතැයි ඔවුන් ප්‍රකාශ කරනවා.\nඑල්.ටී.ටී.ඊ. නායකයා ජීවතුන් අතර සිටින බවට පසුගියදා හිටපු කොංග්‍රස් සභික නැදුමාරන් කළ ප්‍රකාශය ද ඔවුන් සිහිපත් කර තිබෙනවා.\nඑහි ඇත්ත නැත්ත කුමක් වූවත්, එය ආර්ථික බලපෑම හමුවේ ශ්‍රී ලංකාව ඉන්දියාව දෙසට හැරවීමේ අරමුණින් පළ වූ මතයක් ලෙසයි මෙම සංවිධානය පෙන්වා දෙන්නේ.\nචීනය සහ ඉන්දියාව අතර ශ්‍රී ලංකාව සම්බන්ධයෙන් පවතින තත්ත්වයේදී ඉන්දියාවට හොඳම විසඳුම වන්නේ දෙමළ ජනතාවගේ ස්වාධීනත්වය වෙනුවෙන් මැදිහත්වීම බව ‘ටැමිල්ස් ෆෝ බයිඩ්න්’ සංවිධානය වැඩිදුරටත් සඳහන් කරනවා.",
       "URL": "https://www.hirunews.lk/328337/ලංකාවේ-ජීවත්-වන-දමිළ-ජනයාගේ-ස්වාධීනත්වය-රැකීම-ඉන්දියාවේ-වගකීමයි",
       "Category": "Local News",
       "Parent URL": "https://www.hirunews.lk/local-news.php?pageID=512"
}