{
       "Source": "hirunews",
       "Timestamp": "Sunday, 18 June 2023 - 14:33",
       "Headline": "ඉන්දියාවෙන් ගෙනා බිත්තරවලින් ජනතාවව සහනයක් නෑ",
       "News Content": "ආනයනික බිත්තර බේකරි හිමියන්ට ලබා දීම‍ තුළින් කිසිදු සහනයක් ජනතාවට නොලැබුණු බව සමස්ත ලංකා ආපනශාලා හිමියන්ගේ සංගමය පවසනවා.\nඑහි සභාපති අසේල සම්පත් ප්‍රකාශ කළේ අවම වශයෙන් එම බිත්තර ජනතාවගේ පරිභෝජනයට ලබා දුන්නේ නම් පෝෂණ ගැටලුවට හෝ විසඳුමක් ලැබෙන බවයි.\nඉන්දියාවෙන් ආනයනය කළ බිත්තර, රුපියල් 35ක මිලකට පසුගියදා බේකරි හිමියන්ට ලබා දුන් බව පැවසුණ ද, බේකරි හිමියන්ගේ සංගමයේ සභාපති එන්.කේ ජයවර්ධන ඊයේ (17) කියා සිටියේ බේකරි හිමියන් වෙත ලැබුණ් ආනයනික බිත්තරවලින් සියයට 10ක් පමණක් බවයි.\nබේකරි හිමියන් ප්‍රකාශ කරන කරුණු අනුව ආනයනික බිත්තර තොගවලින් සියයට 90කට සිදු වූයේ කුමක්දැයි සමස්ත ලංකා ආපනශාල හිමියන්ගේ සංගමයේ සභාපති අසේල සම්පත් ප්‍රශ්න කරනු ලැබුවා.",
       "URL": "https://www.hirunews.lk/338309/ඉන්දියාවෙන්-ගෙනා-බිත්තරවලින්-ජනතාවව-සහනයක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=258"
}