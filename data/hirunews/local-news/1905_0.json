{
       "Source": "hirunews",
       "Timestamp": "Saturday, 05 June 2021 - 13:05",
       "Headline": "ඊයේ දිනයේ වැඩිම ආසාදිතයින් කොළඹ දිස්ත්‍රික්කයෙන් (වීඩියෝ)",
       "News Content": "ගතවූ දිනයේ වාර්තා වූ කොවිඩ් ආසාදිතයින් 3,410 දෙනා අතරින් වැඩිම පිරිස වන ආසාදිතයින් 602 දෙනෙකු වාර්තා වන්නේ කොළඹ දිස්ත්‍රික්කයෙන්.\nඒ අතරින් 159 දෙනෙකුම  හදුනාගෙන ඇත්තේ කොළඹ මහ නගර සභා බලප්‍රදේශයෙන් විම විශේෂත්වයක්.\nකළුතර දිස්ත්‍රික්කයෙන් ආසාදිතයින් 538 දෙනෙක් වාර්තා වූ අතර පානදුර සෞඛ්‍ය වෛද්‍ය නිලධාරී බල ප්‍රදේශයෙන් පමණක් 200කට වැඩි ආසාදිතයින් පිරිසක් වාර්තා වි තිබෙනවා.\nකුරුණෑගල දිස්ත්‍රික්කයෙන් ආසාදිතයින් 302 දෙනෙක් මෙන්ම ගාල්ල, රත්නපුර සහ නුවරඑළිය යන දිස්ත්‍රික්කවලින්ද 200 ඉක්මවා ආසාදිතයින් වාර්තා වි ඇති බවයි කොවිඩි 19 පැතිරිම වැළැක්විමේ ජාතික ක්‍රියාන්විත මධ්‍යස්ථානය සඳහන් කළේ.\nනව ආසාදිතයින් අතරින් 12 දෙනෙක් විදේශගතව සිට පැමිණි පුද්ගලයින්වනවා.\nඑම පිරිස සමඟ මෙරට මුළු ආසාදිතයින් සංඛ්‍යාව දැක්වෙන්නේ 199,254ක් දක්වා ඉහළ ගියා.\nගතවූ දිනයේ කොවිඩ් මරණ 48ක් සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කරනු ලැබූ අතර, එය මෙරට දිනකදී තහවුරු කළ වැඩිම කොවිඩ් මරණ සංඛ්‍යාවයි.\nඑම මරණ සිදු ව ඇත්තේ පසුගිය මැයි 11 සිට ජුනි 03 දක්වා කාලය තුළදියි.\nඒ අතර පිරිමි පුද්ගලයින් 25 ක් සහ කාන්තාවන් 23 දෙනෙකු වන අතර මරණ 18 ක්ම නිවෙස් තුළ සිදුව තිබෙනවා.\nඑම මරණ 48 සමඟ මෙරට සමස්ත කොවිඩ් මරණ සංඛ්‍යාව 1,656ක් දක්වා ඉහළ ගියා.\nමෙරට එන්නත්කරණ වැඩසටහන යටතේ කොවිෂීල්ඩ් එන්නතේ දෙවන මාත්‍රාව පුද්ගලයින් 351,459 දෙනෙකුට මේ වන විට ලබාදී ඇති අතර සයිනොෆාම් එන්නතේ පළමු මාත්‍රාව ද පුද්ගලයින් 930,573 දෙනෙකුට ලබාදී අවසන්.\nස්පුට්නික් වී එන්නතේ පළමු මාත්‍රාව මෙතෙක් ලබා දී ඇති පුද්ගලයින් සංඛ්‍යාව 64,986ක්.",
       "URL": "https://www.hirunews.lk/273449/ඊයේ-දිනයේ-වැඩිම-ආසාදිතයින්-කොළඹ-දිස්ත්‍රික්කයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1905"
}