{
       "Source": "hirunews",
       "Timestamp": "Thursday, 17 February 2022 - 11:44",
       "Headline": "අනවසර විදුලි රැහැනක ගැටී පුද්ගලයෙක් මිය යයි",
       "News Content": "මනම්පිටිය පොලිස් වසමේ මහවැව ප්‍රදේශයේ කුඹුරක් අසල දී විදුලි සැර වැදී පුදගලයෙකු මිය ගොස් තිබෙනවා.\nමරණකරුගේ කුඹුරු ඉඩම ඔස්සේ පෞද්ගලික ආයතනයක් සඳහා විදුලි රැහැනක් ඇද ඇති අතර, මරණකරු විසින් ඒ හරහා අනවසරයෙන් විදුලිය ලබාගෙන ඇති බව යි වාර්තා වන්නේ.\nඑක් අවස්ථාවක දී එහි ඇති වූ දෝෂයක් පරීක්ෂා කිරීමට යාමේ දී මරණකරුට විදුලි සැර වැදි ඇති බව සඳහන්.\nමියගොස් ඇත්තේ, වයස අවුරුදු 58ක මහවැව - සෙවණපිටිය ප්‍රදේශයේ පදිංචිකරුවෙක්.\nමනම්පිටිය පොලිසිය විසින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/297248/අනවසර-විදුලි-රැහැනක-ගැටී-පුද්ගලයෙක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=1351"
}