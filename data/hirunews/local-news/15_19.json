{
       "Source": "hirunews",
       "Timestamp": "Thursday, 21 September 2023 - 15:52",
       "Headline": "අනවසරයෙන් කැළෑ එළි පෙහෙළි කරමින් සිටි සැකකරුවන් අත්අඩංගුවට",
       "News Content": "සෙට්ටිකුලම ප්‍රදේශයේ රජයේ කැළයකට අනවසරයෙන් ඇතුළු වී කැළෑ එළි පෙහෙළි කරමින් සිටි සැකකරුවෙකු අත්අඩංගුවට ගෙන තිබෙනවා.\nමෙහි විමර්ශන සිදු කර ඇත්තේ පොලිස් විශේෂ බලකා සෙට්ටිකුලම  කඳවුරේ නිලධාරින්ට ලද තොරතුරක් මතයි.\nඅත්අඩංගුවට ගත් සැකකරු වයස අවුරුදු 43ක නේරියකුලම් පදිංචිකරුවන් බවයි සඳහන් වන්නේ.\nපොලිසිය පැවසුවේ මේ පිළිබඳ වැඩිදුර විමර්ශන සෙට්ටිකුලම බීට්ටු වන කාර්යාලය මගින් සිදුන්කරන බවයි.\nතවද, නායත්තිමුරුප්පු ගල්ඔය ප්‍රදේශයේ අනවසරයෙන් ලෝඩර් රථයක් යොදා ගනිමින් කැළෑවක් එළි පෙහෙළි කළ සැකකරුවන් ඊයේ (20) අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් වයස අවුරුදු 46ක හා 58 වයස්වල පසුවෙන පුල්මුඩේ පදිංචිකරුවන් බවයි සඳහන් වන්නේ.\nපොලිසිය වැඩිදුරටත් පැවසුවේ මේ පිළිබඳ වැඩිදුර විමර්ශන ශ්‍රී පුර බීට්ටු වන කාර්යාලය සිදු කරන බවයි.",
       "URL": "https://www.hirunews.lk/348985/අනවසරයෙන්-කැළෑ-එළි-පෙහෙළි-කරමින්-සිටි-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=15"
}