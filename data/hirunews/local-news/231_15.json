{
       "Source": "hirunews",
       "Timestamp": "Tuesday, 27 June 2023 - 20:57",
       "Headline": "කොළඹ වරායෙන් කොටසක් බංගලාදේශයටත්",
       "News Content": "කොන්දේසිවලට යටත්ව කොළඹ වරායේ නිශ්චිතව හඳුනාගත් ස්ථානයක් බංග්ලාදේශයට ලබාදීමට තමා එකඟතාව පළ කළ බව වරාය, නාවික හා ගුවන් සේවා අමාත්‍ය නිමල් සිරිපාල ද සිල්වා පවසනවා.\nඔහු එහිදී පවසන්නේ කොළඹ සහ චිතගොන් වරායන් අතර භාණ්ඩ හුවමාරුව පිළිබඳව සුවිශේෂී මධ්‍යස්ථානයක් වනු ඇති බවත්, ශ්‍රී ලාංකික ව්‍යවසායකයින් බංග්ලාදේශය තුළ අමෙරිකානු ඩොලර් බිලියන 4කට වඩා ප්‍රමාණයක් ආයෝජනය කර ඇති බවයි.\nතව දුරටත් අදහස් දැක්වූ ඔහු මුස්ලිම් ලෝකය සමඟ අප රටේ සම්බන්ධතාව දැන් විශිෂ්ට මට්ටමක තිබෙන බවත්, සියලුම මුස්ලිම් රටවල් සමඟ ජාත්‍යන්තර අවබෝධය සහ එක්සත්භාවය නැවත ගොඩනගමින් සිටිනා අතර එයින් ලංකාවේ ආර්ථිකය නැවත නගාසිටුවිය යුතු බවත්, එම නිසා බංග්ලාදේශ ව්‍යවසායකයින්ට ලංකාවට පැමිණ ආයෝජනය කරන ලෙස ඔහු ආරාධනා කරන බව‍යි.",
       "URL": "https://www.hirunews.lk/339293/කොළඹ-වරායෙන්-කොටසක්-බංගලාදේශයටත්",
       "Category": "Local News",
       "Parent URL": "https://www.hirunews.lk/local-news.php?pageID=231"
}