{
       "Source": "hirunews",
       "Timestamp": "Monday, 06 March 2017 - 12:59",
       "Headline": "ණය දෙපාර්තමේන්තුවේ හිටපු ප්‍රධානියා සාක්ෂි දෙයි",
       "News Content": "2015 මාර්තු මාසය තුල  ආණ්ඩුවේ අවශ්‍යතාවය මත රුපියල් බිලියන 16ක බැදුම්කරයක් නිකුත් කල බවත් එම කාලය තුල තමා රාජ්‍ය ණය දෙපාර්තමේන්තුවේ ප්‍රධානියා ලෙස කටයුතු කළ බවත් දීපා සෙනෙවිරත්න බැදුම්කර කොමිසම හමුවේ ප්‍රකාශ කළා.\nඇය මේ බව කියා සිටියේ රාජ්‍ය ණය දෙපාර්තමේන්තුවේ ක්‍රියාකලාපය සම්බන්ධයෙන් සාක්ෂි ලබාදීම  සඳහා බැදුම්කර කොමිසම හමුවට අද පැමිණි අවස්ථාවේදියි.\nමේ වනවිටත් ඇය එම කොමිසම හමුවේ සාක්ෂි ලබාදෙමින් සිටින බවයි හිරු අධිකරණ වාර්තාකරු සඳහන් කළේ.\nරාජ්‍ය ණය දෙපාර්තමේන්තුවේ ප්‍රධානියා ලෙස කටයුතු කළ ඇය 2015 සැප්තැම්බර් මාසයේදී මහ බැංකුවේ වෙනත් අංශයක් වෙත මාරුකර යැවුණා.\nමේ අතර රාජ්‍ය ණය දෙපාර්තමේන්තුවේ වත්මන් ප්‍රධානියා ලෙස කටයුතු කරන එස්. සරත්චන්ද්‍ර හෙට බැඳුම්කර කොමිසම හමුවට කැඳවා තිබෙනවා.\nරාජ්‍ය ණය දෙපාර්තමේන්තුවේ වත්මන් අතිරේක අධිකාරී ඉසෙඞ් ආසිම් ගෙන් බැඳුම්කර කොමිසම පසුගිය සතියේ සාක්ෂි විමසනු ලැබුවා.",
       "URL": "https://www.hirunews.lk/156181/ණය-දෙපාර්තමේන්තුවේ-හිටපු-ප්‍රධානියා-සාක්ෂි-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4628"
}