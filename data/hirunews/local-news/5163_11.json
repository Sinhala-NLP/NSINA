{
       "Source": "hirunews",
       "Timestamp": "Thursday, 18 February 2016 - 15:23",
       "Headline": "විදේශයකදී නිෂ්පාදිත ගිනි අවියක් සමඟ පුද්ගලයෙකු අත්අඩංගුවට",
       "News Content": "ගාල්ල - ඌරගස්මංහන්දිය - කයිලත්ත ප්‍රදේශයේදී විදේශීය රටක නිෂ්පාදිත ගිනි අවියක් සමඟ පුද්ගලයෙකු අද (18) අත්අඩංගුවට ගෙන තිබෙනවා.\nසිද්ධිය සම්බන්ධයෙන් අත්අඩංගුවට ගෙන ඇත්තේ එම ප්‍රදේශයේම පදිංචි 25 හැවිරිදි පුද්ගලයෙක්. වැඩිදුර විමර්ශනවලදී අනාවරණය වී ඇත්තේ ඔහු අපරාධ රැසකටද සම්බන්ධ පුද්ගලයෙකු බවයි.\nසැකකරුගේ නිවසේ ඇඳක මෙට්ටය යට සඟවා තිබියදී සොයාගෙන ඇත්තේ බෝර දොලහ වර්ගයේ ගිනි අවියක්.",
       "URL": "https://www.hirunews.lk/126580/විදේශයකදී-නිෂ්පාදිත-ගිනි-අවියක්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5163"
}