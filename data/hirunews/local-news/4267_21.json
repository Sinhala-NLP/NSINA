{
       "Source": "hirunews",
       "Timestamp": "Tuesday, 17 October 2017 - 12:41",
       "Headline": "බොරැල්ලේදී පුද්ගලයෙකු පැහැර ගනී - කොළොන්නාවේ තරුණියන් තවමත් අතුරුදන්",
       "News Content": "රාජගිරිය ප්‍රදේශයේ පදිංචි පුද්ගලයෙකු පසුගිය ඉරිදා පොලිසියෙන් බව පවසා පැහැරගෙන ගොස් ඇති බවට ඔහුගේ ඥාතීන් පවසනවා.\nමිතුරන් කිහිප දෙනෙකු සමඟ බොරැල්ල - වෝඩ් පෙදෙසේ රැදී සිටියදී මෙම පැහැර ගැනීම සිදුකර ඇති බවයි ඔවුන් කියා  සිටියේ.\nමාලක දනුෂ්ක නමැති මෙම 32 හැවිරිදි පුද්ගලයා පෙදරේරුවෙකු ලෙස සේවය කරන අතර, පැහැර ගැනීම සම්බන්ධයෙන් පොලිස් හදිසි ඇමතුම් අංශයට ද දැනුුම් දුන් බවයි ඔහුගේ සහෝදයෙකු හිරු ප්‍රවෘත්ති අංශයට සඳහන් කළේ.\nඑමෙන්ම කොළොන්නාව - සාලමුල්ල ප්‍රදේශයේ පදිංචිව සිටියදී පසුගිය සෙනසුරාදා සිට අතුරුදන්වූ තරුණියන් තිදෙනා තවමත් හමුවී නැහැ.\nදෙමාපියන් ඇතුළු ඔවුන්ගේ ඥාතීන් අද දිනයේද වැල්ලම්පිටිය සහ ග්‍රෑන්ඩ්පාස් යන පොලිස් ස්ථාන වෙත පැමිණ ඒ පිළිබඳව විමසා තිබෙනවා.\nමෙලෙස අතුරුදන්ව ඇති සාලමුල්ල ප්‍රදේශයේ පදිංචි 19 හැවිරිදි මල්කි වත්සලා පෙරේරා, 15 හැවිරිදි යසන්ති මධුශානි පෙරේරා යන දෙදෙනා ඥාති සහෝදරියන්.\nඅතුරුදන්ව ඇති අනෙක් තරුණිය 14 හැවිරිදි වියේ පසුවන ශරිත්‍රා ස්වේතායි.\nඇයගේ ඉල්ලීම මත අනෙක් තරුණියන් දෙදෙනා ඇඳුම් මිලදී ගැනීම සඳහා නිවෙස්වලින් පිටව ගොස් තිබෙනවා.\nමොවුන් සම්බන්ධයෙන් තොරතුරක් වෙතොත් 0716342488 සහ 0711012537 යන දුරකථන අංක වෙත දැනුම් දෙන ලෙස ඔවුන්ගේ ඥාතීන් ඉල්ලීමක් කරනවා.\nමේ අතර, හොරණ බස් නැවතුම්පළ ඉදිරිපිට අඹු සැමි යුවලක් සහ ඔවුන්ගේ කුඩා දරුවන් දෙදෙනා උපවාසයක් ආරම්භ කර තිබෙනවා.\nහොරණ  - ඉලිඹ ප්‍රදේශයේ පදිංචි මෙම අඹු -සැමි යුවල පැමිණිල්ලක් සම්බන්ධයෙන් හොරණ පොලීසිය නිසි අයුරින් ක්‍රියා නොකරන බවට පවසමින්.\nඅප වාර්තාකරු සඳහන් කළේ උපවාසය අතරතුර හොරණ පොලීසියේ නිලධාරීන් පැමිණ ඔවුන් පොලීසියට කැදවාගෙන ගිය බවයි.",
       "URL": "https://www.hirunews.lk/173714/බොරැල්ලේදී-පුද්ගලයෙකු-පැහැර-ගනී-කොළොන්නාවේ-තරුණියන්-තවමත්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4267"
}