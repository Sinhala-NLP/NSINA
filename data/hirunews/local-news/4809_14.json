{
       "Source": "hirunews",
       "Timestamp": "Friday, 04 November 2016 - 7:09",
       "Headline": "ආචාර්ය පණ්ඩිත් අමරදේවයන්ගේ දේහය අද මහජන ගෞරවය සදහා නිදහස් චතුරස‍්‍රයට",
       "News Content": "අභාවප්‍රාප්ත ආචාර්ය පණ්ඩිත් ඩබ්ලිව්.ඩී. අමරදේව ශූරීන්ගේ අවසන් කටයුතු හෙට පස්වරුවේ පූර්ණ රාජ්‍ය ගෞරව සහිතව කොළඹ නිදහස් චතුරස‍්‍රයේදී සිදුකිරීමට රජය තීරණය කර තිබෙනවා.\nඑමෙන්ම, ජනාධිපතිවරයාගේ නියමයෙන් ඊයේ (03) සිට සතියක ශෝක කාලයක් ප්‍රකාශයට පත් කිරීමටද තීරණය කළ බවයි ස්වදේශ කටයුතු අමාත්‍ය වජිර අබේවර්ධන කියා සිටියේ.\nඅභාවප්‍රාප්ත අමරදේව ශූරීන්ට ගෞරව දැක්වීම සදහා ජාතික කොඩිය ද අඩකුඹු කර තබන ලෙස ඔහු ඉල්ලීමක් කළා.\nපණ්ඩිත් ඩබ්ලිව්.ඩී. අමරදේව ශූරීන් ඊයේ උදෑසන 6.40 ට පමණ ශ්‍රී ජයවර්ධනපුර රෝහලට ඇතුළත් කෙරුණේ හදිසි හෘදයාබාධයක් හේතුවෙන්.\nඑහි දැඩි සත්කාර ඒකකයේ ප්‍රතිකාර ලබමින් සිටි අමරදේව ශූරීන් පෙරවරු 10.40 ට පමණ අභාවප්‍රාප්ත වුණා.\nමියයන විට 88 වන වියේ පසුවූ ආචාර්ය පණ්ඩිත් අමරදේවයන්ගේ දේහය අද පෙරවරු 10ට මහජන ගෞරව සදහා කොළඹ නිදහස් චත්‍රරස‍්‍රයේ තැන්පත් කෙරෙනවා.\nහෙළයේ මහා ගාන්ධර්වයාණන් වූ ආචාර්ය පණ්ඩිත් ඩබ්ලිව්. ඩී අමරදේවයන් පිළිබඳ හිරු ප්‍රවෘත්ති තබන සටහනක් මේ.",
       "URL": "https://www.hirunews.lk/146774/ආචාර්ය-පණ්ඩිත්-අමරදේවයන්ගේ-දේහය-අද-මහජන-ගෞරවය-සදහා-නිදහස්-චතුරස‍්‍රයට",
       "Category": "Local News",
       "Parent URL": "https://www.hirunews.lk/local-news.php?pageID=4809"
}