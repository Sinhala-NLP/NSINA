{
       "Source": "hirunews",
       "Timestamp": "Monday, 05 December 2016 - 13:36",
       "Headline": "කැළණි ගඟේ මැණික් ජාවාරමක් වැටලීමට ගිය නිලධාරීන්ට පොලිසියෙන් බාධා",
       "News Content": "පූගොඩ - හත්දූව ප්‍රදේශයේදි කැළණි ගගේ දීර්ඝ කාලයක් තිස්සේ සිදු කරමින් පැවති අනවසර මැණික් ජාවාරම වැටලීමේදී පොලීසියෙන් බධා එල්ල වු බවට මැණික් හා ස්වර්ණාභරණ අධිකාරියේ සභාපති අසංක වෙලගෙදර චෝදනා කරනවා.\nමෙම ස්ථානයේ අනවසරයෙන් මැණික් කැණිම් සිදු කරන බවට පළමු අනාවරණය කළේ හිරු CIA මගින්.\nපසුව මෙම ස්ථානය මැණික් හා ස්වර්ණාභරණ අධිකාරියේ නිලධාරින් විසින් වැටලූ අතර එහිදී මැණික් ඉල්ලම් සහ උපකරණ කිපයක්ද අධිකාරිය භාරයට ගනු ලැබුවා.\nයළිත් වරක් පසුගිය සතියේ මැණික් හා ස්වර්ණාභරණ අධිකාරියේ නිලධාරින් විසින් එම ස්ථානය වැටලූ අතර,එහිදි තවත් ඉල්ලම් පස් තොගයක් ඔවුන් අත්අඩංගුවට ගෙන තිබෙනවා.\nඑහෙත් එම ඉල්ලම් සීතාවක පොලිස් විශේෂ කාර්ය බලකා කදවුර වෙත රැගෙන ඒමේදි අවිස්සාවේල්ල ප්‍රදේශය භාර ජේෂ්ඨ පොලිස් අධිකාරිවරයා පෞද්ගලිකව මැදිහත් වී එම ඉල්ලම් සහ වැටලීමට එක්වූ නිලධාරින් අත්අඩංගුවට ගත් බවයි මැණික් හා ස්වර්ණාභරන අධිකාරියේ සභාපති  අසංක වෙලගෙදර හිරු ප්‍රවෘත්ති අංශයට සඳහන් කළේ.\nමේ සම්බන්ධයෙන් තමන් ජනාධිපතිවරයාද දැනුවත් කළ බව සභාපතිවරයා ප්‍රකාශ කළා.\nමෙහිදි අත්අඩංගුවට ගත් නිලධාරින් අවිස්සාවේල්ල පොලිසියට රැගෙන ගිය පසු එහි පැමිණි බීමත් පුද්ගලයෙකු එක් නිලධාරියෙකුට තර්ජනය කර තිබෙනවා.\nඑහෙත් පොලීසිය එම පුද්ගලයාට එරෙහිව නීතිය ක්‍රියාත්මක කර නොමැති බවටද මැණික් හා ස්වරණාභරණ අධිකාරියේ සභාපතිවරයා චෝදනා කළා.",
       "URL": "https://www.hirunews.lk/149001/කැළණි-ගඟේ-මැණික්-ජාවාරමක්-වැටලීමට-ගිය-නිලධාරීන්ට-පොලිසියෙන්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4767"
}