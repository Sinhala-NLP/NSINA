{
       "Source": "hirunews",
       "Timestamp": "Saturday, 21 April 2018 - 11:41",
       "Headline": "දෙහැවිරිදි දැරියකට බෙහෙත් පෙත්තක් මරු කැඳවයි",
       "News Content": "බෙහෙත් පෙති කැබැල්ලක් උගුරේ සිරවීමෙන් කුඩා දැරියක් ජීවිතක්ෂයට පත්ව තිබෙනවා.\nකුරුණෑගල, වැල්ලව, හැඟව ප්‍රදේශයේ පදිංචිව සිටි එච්.බී. දහම්දි අරලියා නමැති වයස අවුරුදු දෙකක දැරියක් පසුගිය 19 වනදා මෙලෙස මියගොස් ඇති බවයි වාර්තා වන්නේ.\nදැරියට ඇති වූ අසනීප තත්වයකට ප්‍රතිකාර ලබාගෙන පැමිණ ඖෂධ සඳහා ලබාදුන් බෙහෙත් පෙත්තක කැබැල්ලක් පෙවීමට යාමේදී එය ඇයගේ උගුරේ සිරවී ඇති බව සඳහන්.\nබෙහෙත් පෙති කැබැල්ල දැරියගේ උගුරේ සිරවීමෙන් අනතුරුව දෙමව්පියන් විසින් ප්‍රතිකාර සඳහා ඇය කුරුණෑගල ශික්‍ෂණ රෝහලට ඇතුළත් කර තිබෙනවා.\nකෙසේ වෙතත් එහිදී දැරිය මියගොස් ඇති බවයි වැල්ලව පොලිසිය පැවසුවේ.\nකුරුණෑගල නාගරික හදිසි මරණ පරික්ෂකවරයා විසින් පශ්චාත් මරණ පරීක්ෂණය සිදුකර ඇති අතර වැල්ලව පොලිසිය චිසින් සිද්ධියට අදාලව සාක්‍ෂි මෙහෙයවනු ලැබුවා.",
       "URL": "https://www.hirunews.lk/188892/දෙහැවිරිදි-දැරියකට-බෙහෙත්-පෙත්තක්-මරු-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=3981"
}