{
       "Source": "hirunews",
       "Timestamp": "Saturday, 11 March 2023 - 15:02",
       "Headline": "මග නැවතුණු ජල ව්‍යාපෘතිය (වීඩියෝ)",
       "News Content": "රජය මගින් විවිධ ව්‍යාපෘති සදහා මුදල් වෙන්කර ද බොහෝ ව්‍යාපෘති අවසන් වීමටත් පෙර අතරමග නවතා දැමීම නිසා රාජ්‍ය මුදල් නිකරුණේ නාස්ති වීම සුලභ කරුණක්.\nමේ එලෙස පොලොන්නරුව දර්ශනපුර ගම්මානනයේ ජල ගැටලුවට විසඳුම් ලෙස ඉදි වූ ජල ව්‍යාපතියක් පිළිබද තොරතුරුයි.\nපොළොන්නරුව දර්ශනපුර ප්‍රදේශයේ පවතින ජල ගැටලුවට විසඳුම් ලෙස 2018 වර්ෂයේ මෙම ජල ව්‍යාපෘතිය ඉදිකිරීම් ආරම්භ වී තිබෙනවා.\nමෙම ව්‍යාපෘතිය මගින් ගම්මාන රැසක ජල ප්‍රශ්නයට විසඳුම් ලැබුණු නමුත්, ව්‍යාපෘතිය අතරමග නවතා දමා ඇති නිසා ප්‍රදේශවාසීන් පත්වී ඇත්තේ දැඩි අපහසුතාවකටයි.\nව්‍යාපෘතියේ ජලය බෙදා හැරීම සඳහා යොදාගන්නා ජල නල ද ප්‍රදේශයේ තැනින් තැන ගොඩ ගසා තිබෙන අතර ව්‍යාපෘතිය සඳහා ඉදිකර ඇති ගොඩනැගිලි ද මේ වන විට වල් බිහි වී ගොස් තිබෙනවා.\nකෙසේවෙතත් මේ පිළිබඳ ජල සම්පාදන හා ජලපවාහන මණ්ඩල උතුරු මැද පළාත් කාර්යාල දැනුවත් කළ ද මේ වන තෙක් විසඳුම් නොලැබී ඇති බවයි ප්‍රදේශවාසීන් පවසන්නේ.",
       "URL": "https://www.hirunews.lk/329637/මග-නැවතුණු-ජල-ව්‍යාපෘතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=483"
}