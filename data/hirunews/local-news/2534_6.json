{
       "Source": "hirunews",
       "Timestamp": "Friday, 07 August 2020 - 13:04",
       "Headline": "පොදුජන පෙරමුණේ ජයග්‍රහණයත් සමඟ රට පුරා සැමරුම් (වීඩියෝ)",
       "News Content": "මෙවර මහ මැතිවරණයෙන් ශ්‍රී ලංකා පොදුජන පෙරමුණ විශිෂ්ඨ ජයග්‍රහණයක් ලබාගැනීමත් සමඟ දිවයින පුරා විවිධ සැමරුම් පැවැත්වුණා.\nඊට එක්වූ ජනතාව රතිඤ්ඤා දල්වමින් සහ කිරිබත් පිසිමින් සිය සතුට පළ කළා.\nඅනුරාධපුර දිස්ත්‍රික්කයේ ජනතාව අනුරාධපුර මධ්‍ය විද්‍යාලය ඉදිරිපිට සිය සතුට පළ කරමින් ජය සැමරූ බවයි අප වාර්තාකරු සඳහන් කළේ.\nඑමෙන්ම, බදුල්ල ප්‍රදේශයේද එවැනිම සැමරුම් පැවති අතර, හම්බන්තොට, ගාල්ල, කළුතර, මහනුවර, මාතලේ, මාතර, පොලොන්නරුව, පුත්තලම සහ ත්‍රිකුණාමලය ප්‍රදේශවලද ජනතාව ජයග්‍රහණය සමරනු ලැබුවා.\nමේ අතර, ශ්‍රී ලංකා පොදුජන පෙරමුණේ ජයග්‍රහණයත් සමඟ එය සංකේතවත් කිරීම සඳහා කොළඹ නෙළුම් කුළුණ ඊයේ රාත්‍රියේ ආලෝකවත් කෙරුණා.",
       "URL": "https://www.hirunews.lk/247304/පොදුජන-පෙරමුණේ-ජයග්‍රහණයත්-සමඟ-රට-පුරා-සැමරුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2534"
}