{
       "Source": "hirunews",
       "Timestamp": "Tuesday, 22 October 2019 - 13:40",
       "Headline": "මීනගයා දුම්රිය ධාවනය අද අවලංගු කෙරේ",
       "News Content": "දුම්රිය පීලි පැනීමක් හේතුවෙන් රාත්‍රී 7ට කොළඹ සිට මඩකලපුව බලා ධාවනය වීමට නියමිත මීනගයා සීග්‍රගාමී දුම්රිය අවලංගු කර ඇති බව දුම්රිය දෙපාර්තමේන්තුව පවසනවා.\nඊයේ රාත්‍රියේ කොළඹ කොටුවේ සිට ධාවනය වූ මෙම දුම්රිය පීළි පැනීමට ලක්වූයේ අවුකන උප දුම්රිය ස්ථානය ආසන්නයේදීයි.\nසිද්ධියෙන් මෙම දුම්රියේ එන්ජිම ඇතුළු මැදිරි 6ක් පීලි පැනීමට ලක්වූ අතර, අදාළ මැදිරි මාර්ගයෙන් ඉවත් කිරිමේ කටයුතු තවදුරටත් සිදුකෙරෙන බැවින් මෙලෙස දුම්රිය අවලංගු කළ බවයි දුම්රිය දෙපාර්තමේන්තුව තවදුරටත් සදහන් කළේ.",
       "URL": "https://www.hirunews.lk/226754/මීනගයා-දුම්රිය-ධාවනය-අද-අවලංගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3085"
}