{
       "Source": "hirunews",
       "Timestamp": "Monday, 13 March 2023 - 13:01",
       "Headline": "“සමාව ගන්න” ඉන්දීය ආරක්ෂක ඇමති රාහුල් ගාන්ධිට කියයි",
       "News Content": "ඉන්දීය කොංග්‍රස් පක්ෂ නායක රාහුල් ගාන්ධි ලන්ඩනයේ දී ඉන්දියාවට අපහාස වන අයුරින් සිදුකළ ප්‍රකාශයකට අදාළව ඉන්දීය පාර්ලිමේන්තුව ඉදිරියේ සමාව ගන්නැයි ඉන්දීය ආරක්ෂක අමාත්‍ය රාජ්නාත් සිං ඉල්ලීමක් කර තිබෙනවා.\nඉන්දීය පාර්ලිමේන්තුව නියෝජනය කරන සාමාජිකයෙකු වන රජීව් ගාන්ධිගේ ප්‍රකාශය සියලු පාර්ලිමේන්තු සභිකයන් හෙළා දැකිය යුතු බවයි ඉන්දීය ආරක්ෂක අමාත්‍යවරයා සඳහන් කර ඇත්තේ.\nලන්ඩනයේදී බ්‍රිතාන්‍යය පාර්ලිමේන්තු මන්ත්‍රීවරුන් ඇමතූ රාහුල් ගාන්ධි, මෝදි රජය විවේචනය කරමින් ප්‍රකාශ කර තිබුණේ විපක්ෂය ලෝක් සභාවේ අදහස් දක්වන ඇතැම් අවස්ථාවල මයික්‍රපෝන පවා අක්‍රීයව ඇති බවටයි.",
       "URL": "https://www.hirunews.lk/329815/සමාව-ගන්න-ඉන්දීය-ආරක්ෂක-ඇමති-රාහුල්-ගාන්ධිට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=479"
}