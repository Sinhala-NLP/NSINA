{
       "Source": "hirunews",
       "Timestamp": "Saturday, 09 September 2017 - 15:42",
       "Headline": "කළුතරදී යතුරුපැදියක් අගලකට වැටී මවක සහ පුතෙකු මරුට",
       "News Content": "කළුතර - නාත්තුපාන ප්‍රදේශයේදී කැබ් රථයක ගැටුණු යතුරුපැදියක් පසුව දිය අගලකට වැටී සිදුවූ අනතුරකින් මවක සහ පුතෙකු ජීවිතක්ෂයට පත්වී තිබෙනවා.\nපාලින්ද නුවර ප්‍රදේශයේ පදිංචි මවගේ වයස අවුරුදු 47 ක් වන අතර පුතුගේ වයස අවුරුදු 24 ක්.\nපවතින වැසි සහිත කාලගුණ තත්ත්වයත් සමග කළු ගඟට ගලා බසින එම දිය අගලේ ජලය පිරී පැවතීම හේතුවෙන් එහි ගිලී ඔවුන් දෙදෙනා ජීවිතක්ෂයට පත්ව ඇති බව සදහන්.\nවරකාගොඩ සිට හොරණ දෙසට ගමන් කළ යතුරුපැදිය සහ හොරණ සිට වරකාගොඩ දෙසට ගමන් කළ කැබ් රථය මුහුණට මුහණලා ගැටී ඇත්තේ හේන්ගොඩ පාලම මතදීයි.\nඅනතුරින් පසු ජලයට වැටුනු මව සහ පුත්‍රයා ප්‍රදේශවාසීන් විසින් බේරාගෙන හොරණ රෝහලට ඇතුලත් කිරීමෙන් පසු මරණයට පත්ව තිබෙනවා.\nකැබ් රථයේ රියදුරා අත්අඩංගුවට ගෙන ඇති අතර ඔහු හෙට මතුගම මහේස්ත්‍රාත් හමුවවට ඉදිරිපත් කිරීමට නියමිතයි.",
       "URL": "https://www.hirunews.lk/170520/කළුතරදී-යතුරුපැදියක්-අගලකට-වැටී-මවක-සහ-පුතෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4330"
}