{
       "Source": "hirunews",
       "Timestamp": "Thursday, 04 August 2016 - 18:59",
       "Headline": "අදත් සාකච්ඡා අසාර්ථකයි - විශ්වවිද්‍යාල අනධ්‍යන සේවක වර්ජනය අඛන්ඩව",
       "News Content": "මාසික හිලව් දීමනාව සහ විධිමත් විශ්‍රාම වැටුපක් ලබාදීම ඇතුලු ඉල්ලීම් හතක් මුල් කරගෙන අනධ්‍යයන සේවක වර්ජනය තවදුරටත් ක්‍රියාත්මක කරන බව විශ්වවිද්‍යාල වෘත්තීය සමිති ඒකාබද්ධ කමිටුව පවසනවා.\nහිරු ප්‍රවෘත්ති අංශය වෙත අදහස් දක්වමින් එම සංගමයේ සම සභාපති එඩ්වඩ් මල්වත්තගේ කියා සිටියේ මුදල් අමාත්‍යවරයා සමග අද (04) පැවති සාකච්ඡා අසාර්ථක වූ බවයි.\nසරසවි අනධ්‍යයන සේවකයන් ආරම්භ කළ මෙම වැඩවර්ජනයට අදට දින 9 ක් ගතවනවා.\nමේ නිසා දිවයින පුරා විශ්වවිද්‍යාල 15 ක සහ ඊට අනුබද්ධ ආයතන රැසක කටයුතු සම්පූර්ණයෙන්ම අඩාල වී තිබෙනවා.\nඑමෙන්ම මේ වනවිට සබරගමුව විශ්වවිද්‍යාල මෙන්ම රජරට විශ්වවිද්‍යාලය ද අධ්‍යයන කටයුතු නැවත දැනුම්දෙන තුරු අත්හිටුවා තිබෙනවා.\nවිශ්වවිද්‍යාල වෘත්තීය සමිති ඒකාබද්ධ කමිටුවේ සම සභාපති එඩ්වඩ් මල්වත්තගේ කියා සිටියේ ඊයේ දිනයේදී ද සිය ගැටලු සම්බන්ධයෙන් විශ්වවිද්‍යාල ප්‍රතිපාදන කොමිෂන් සභාව සමග සාකච්ඡා පැවැත්වූ බවයි.\nඑහි ප්‍රතිඵලයක් ලෙස අද (04) මුදල් අමාත්‍යවරයා සමග මෙම සාකච්ඡා පැවැත්වුණත් ඉන් ප්‍රතිඵලයක් අත් නොවූ බවයි එහි සම සභාපති එඩ්වඩ් මල්වත්තගේ වැඩිදුරටත් සදහන් කළේ.",
       "URL": "https://www.hirunews.lk/139838/අදත්-සාකච්ඡා-අසාර්ථකයි-විශ්වවිද්‍යාල-අනධ්‍යන-සේවක-වර්ජනය-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=4936"
}