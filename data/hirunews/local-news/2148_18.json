{
       "Source": "hirunews",
       "Timestamp": "Sunday, 14 February 2021 - 9:15",
       "Headline": "ආදරවන්තයින්ගේ දිනයේ ලැබිය හැකි ව්‍යාජ පණිවුඩයක් ගැන දැනුම්දීමක් (වීඩියෝ)",
       "News Content": "අදට යෙදෙන ආදරවන්තයින්ගේ දිනයේදී ජංගම දුරකථනවලට ලැබිය හැකි ව්‍යාජ පණිවුඩ සම්බන්ධයෙන් සැලකිළිමත් වන ලෙසට පොලිසිය ජනතාවට දැනුම් දෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ ජංගම දුරකථනයට කෙටි පණිවුඩයක් ලෙසට හෝ සමාජ මාධ්‍ය ගිණුම් ඔස්සේ මෙම පණිවුඩය ලැබිය හැකි බවයි.\nආදරවන්තයින්ගේ දිනය වෙනුවෙන් වටිනා ත්‍යාගයක් ජයග්‍රහණය කර ඇති බවට මෙන්ම පෙම්වතා හෝ පෙම්වතිය වටිනා ත්‍යාගයක් එවා ඇති බවට මෙම පණිවුඩය මගින් ප්‍රකාශ කරනවා.\nඑය ලබාගැනීමට යම්කිසි මුදලක් තැන්පත් කරන ලෙසට එම පණිවුඩය මගින් ඉල්ලා සිටින බවයි පොලිස් මාධ්‍ය ප්‍රකාශකවරයා කියාසිටියේ.\nවංචනික කණ්ඩායමක් විසින් මෙම කටයුතු සිදුකරන අතර අදාළ ත්‍යාගයේ ඡායාරූපයක් ද සමග ඊමේල් පණිවුඩ ද මේ ආකාරයෙන් ලැබීමේ හැකියාව පවතිනවා.\nඑබැවින් මෙවැනි වංචනික ක්‍රියාවලට හසු නොවන ලෙසට සහ එලෙස මුදල් තැන්පත් කිරීම් සිදු නොකරන ලෙසටයි පොලිසිය දැනුම් දෙන්නේ.",
       "URL": "https://www.hirunews.lk/262540/ආදරවන්තයින්ගේ-දිනයේ-ලැබිය-හැකි-ව්‍යාජ-පණිවුඩයක්-ගැන-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2148"
}