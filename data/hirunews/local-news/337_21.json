{
       "Source": "hirunews",
       "Timestamp": "Wednesday, 17 May 2023 - 10:01",
       "Headline": "චීන ධීවර යාත්‍රාවක් ඉන්දියන් සාගරයේදී පෙරළී 39ක් අතුරුදන්",
       "News Content": "චීන ධීවර යාත්‍රාවක් මධ්‍යම ඉන්දියන් සාගරයේදී පෙරළී තිබෙනවා.\nඑරට රාජ්‍ය මාධ්‍ය වාර්තා කළේ එහි චීන ජාතිකයින් 17 දෙනෙකු, ඉන්දුනීසියානුවන් 17 දෙනෙකු සහ පිලිපීන නාවිකයින් පස් දෙනෙකු අතුරුදහන් වී ඇති බවයි.\nමේ වන තෙක් අතුරුදහන් වූ පුද්ගලයින් කිසිවක් සොයාගෙන නොමැති බවයි වාර්තා වන්නේ.\nකලාපය පුරා සිටින සෝදිසි සහ ගලවා ගැනීමේ කණ්ඩායම් එම ස්ථානයට පැමිණ ඇති අතර මෙහෙයුමට සහාය වීම සඳහා චීනය යාත්‍රා දෙකක් යොදවා ඇති බව සඳහන්.\nපසුගිය මාසයේ පිලිපීනයේ මුහුදු තීරයේදී චීන කැණීම් යාත්‍රාවක් පෙරලීමෙන් චීන කාර්ය මණ්ඩල සාමාජිකයින් දෙදෙනෙකු ද ජීවිතක්ෂයට පත්ව තිබෙනවා.",
       "URL": "https://www.hirunews.lk/335429/චීන-ධීවර-යාත්‍රාවක්-ඉන්දියන්-සාගරයේදී-පෙරළී-39ක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=337"
}