{
       "Source": "hirunews",
       "Timestamp": "Wednesday, 25 August 2021 - 13:08",
       "Headline": "දසදහසේ බඩුමල්ල අඩු ආදායම්ලාභී පවුල්වලට පමණයි",
       "News Content": "කොරෝනා ආසාදනය හේතුවෙන් නිරෝධායනයට ලක් කරන පවුල් සඳහා ලබාදෙන රුපියල් දස දහසක් වටිනා වියළි ආහාර අඩංගු බඩු මල්ල අඩු ආදායම්ලාභී පවුල්වලට පමණක් ලබාදීමට රජය තීරණය කර තිබෙනවා.\nපසුගිය අමාත්‍ය මණ්ඩල රැස්වීමේ දී එළඹුණු එම තීරණයට අනුව කටයුතු කරන්නැ යි ආර්ථික පුනර්ජීවන හා දරිද්‍රතාව තුරන් කිරීම සඳහා වන ජනාධිපති කාර්ය සාධක බලකාය සියලු ම දිස්ත්‍රික් ලේකම්වරුන්, දිසාපතිවරුන් සහ ප්‍රාදේශීය ලේකම්වරුන් වෙත යවා ඇති බව සඳහන්.\nපසුගිය 24 වනදා එම චක්‍රලේඛය යවා ඇත්තේ උද්ගත වී ඇති ව්‍යසනකාරි තත්ත්වය නිසා පීඩාවට පත් වූ පවුල්වලට සහ නිරෝධායනයට යොමුකළ පවුල්වලට සහන සැලසීම යන උදෘතය යටතේයි.\nඒ සම්බන්ධයෙන් පසුගිය 2020 වසරේ නොවැම්බර් දෙවනදා සහ 30 වනදා නිකුත් කර ඇති චක්‍රලේඛ පිළිබඳ ව අවධානය යොමුකර තිබෙනවා.\nඑමඟින් දක්වා ඇති සෞඛ්‍ය අංශ උපදෙස් මත නිරෝධායනයට ලක් කරන පවුල් සඳහා ලබාදෙන රුපියල් 10,000ක් වටිනා වියළි ආහාර ද්‍රව්‍ය අඩංගු බඩු මල්ල අඩු ආදායම්ලාභී පවුල්වලට පමණක් ලබාදිය යුතු බවටයි නව චක්‍රලේඛය මඟින් අවධාරණය කර ඇත්තේ.",
       "URL": "https://www.hirunews.lk/280584/දසදහසේ-බඩුමල්ල-අඩු-ආදායම්ලාභී-පවුල්වලට-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=1731"
}