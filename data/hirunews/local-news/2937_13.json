{
       "Source": "hirunews",
       "Timestamp": "Friday, 24 January 2020 - 10:15",
       "Headline": "නිට්ටඹුව සහ සමන්තුරේදී අනතුරුවලින් යතුරුපැදිකරුවන් දෙදෙනෙකු මරුට",
       "News Content": "නිට්ටඹුව අත්තනගල්ල මාර්ගයේ සිදුවූ රිය අනතුරකින් තරුණයෙකු ජීවිතක්ෂයට පත්වුණා.\nඅත්තනගල්ල දෙසට ධාවනය වූ යතුරුපැදියක් ඉදිරියෙන් ගමන් කළ ලොරි රථයක් පසුකර යාමට උත්සාහ කිරීමේදී පෙරළී ගොස් එම ලොරි රථයේ ගැටීමෙන් මෙම අනතුර සිදුව ඇති බව සඳහන්.\nසිද්ධියෙන් 22 හැවිරිදි වේයන්ගොඩ ප්‍රදේශයේ පදිංචි යතුරුපැදිකරු එම ස්ථානයේදිම ජීවිතක්ෂයට පත්ව තිබෙනවා.\nමේ අතර සමන්තුරේ අක්කරෙයිපත්තු - කල්මුණේ මාර්ගයේ - අට්ටපලම් ප්‍රදේශයේදී ට්‍රැක්ටර් රථයක් සහ යතුරුපැදියක් එකිනෙක ගැටීමෙන් සිදුවූ රිය අනතුරකින් යතුරුපැදිකරු මියගියා.",
       "URL": "https://www.hirunews.lk/232928/නිට්ටඹුව-සහ-සමන්තුරේදී-අනතුරුවලින්-යතුරුපැදිකරුවන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2937"
}