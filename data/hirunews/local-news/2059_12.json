{
       "Source": "hirunews",
       "Timestamp": "Saturday, 27 March 2021 - 17:40",
       "Headline": "වැවේ මල් නෙලන්න ගිය පාසල් ගුරුවරයෙකු මරුට (වීඩියෝ)",
       "News Content": "වව්නියාව වෛරවපුලියන්කුලම වැවේ ගිලීමෙන් පාසල් ගුරුවරයෙකු ජීවිතක්ෂයට පත්වී තිබෙනවා.\nඅද උදෑසන කෝවිලේ මල් නෙලීමට ගොස් සිටියදී ඔහු මෙම අනතුරට ලක්ව ඇති බවයි අප වාර්තාකරු සඳහන් කළේ.\nඔහු වව්නියාව දෙමළ මහා විද්‍යාලයේ සේවය කළ 32 හැවිරිදි අයෙක්.\nපොලිසිය සහ ප්‍රදේශවාසීන් එක්ව සිදු කළ සෝදිසි මෙහෙයුමකදී සිරුර සොයාගෙන තිබෙනවා.\nමළ සිරුර පශ්චාත් මරණ පරීක්ෂණය වෙනුවෙන් වව්නියාව රෝහලේ මෘත ශරීරාගාරයට යොමුකර ඇති අතර සිද්ධිය පිළිබඳ වව්නියාව පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/266723/වැවේ-මල්-නෙලන්න-ගිය-පාසල්-ගුරුවරයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2059"
}