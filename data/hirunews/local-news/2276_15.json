{
       "Source": "hirunews",
       "Timestamp": "Monday, 14 December 2020 - 7:12",
       "Headline": "මන්නා රමේෂ් STF අත්අඩංගුවට (වීඩියෝ)",
       "News Content": "සංවිධානාත්මක අපරාධ කල්ලි නායකයෙකු වන අධිකාරි මුදියන්සේලාගේ රමේෂ් ප්‍රියජනක හෙවත් මන්නා රමේෂ් අවිස්සාවේල්ල - ගුරුගල්ල මංසන්ධියේදී පොලිස් විශේෂ කාර්ය බලකාය විසින් ඊයේ රාත්‍රියේ සිදුකළ වැටලීමකදී අත්අඩංගුවට ගෙන තිබෙනවා.\nඒ, මෙරට නිෂ්පාදිත ටී-කටස් වර්ගයේ ගිනි අවියක්, ටී-56 වර්ගයේ ජීව උණ්ඩයක්, විදේශ රටක නිෂ්පාදිත ජීව අත්බෝම්බයක් සහ කඩු දෙකක්ද සමඟයි.\n28 හැවිරිදි වියේ පසුවන සැකකරු අවිස්සාවේල්ල - යාලගම ප්‍රදේශයේ පදිංචිකරුවෙක්.\nසැකකරු විසින් කාලයක් තිස්සේ ප්‍රදේශයේ ව්‍යාපාරිකයින්ගෙන් කප්පම් ලබාගෙන ඇති බව ද, අනාවරණ වී ඇති බවයි පොලීසිය ප්‍රකාශ කළේ.\nකෙසේ වෙතත්, ඒ පිළිබඳව කිසිදු පැමිණිල්ලක් ප්‍රදේශයේ පොලිස් ස්ථාන වෙත ගොනුකර නොමැති බවට කරුණු අනාවරණ වී තිබෙනවා.\nමීට අමතරව, පුද්ගල ඝාතනයක් සහ බරපතල තුවාල සිදුකිරීමේ සිද්ධීන් කිහිපයකට ද ඔහුට එරෙහිව චෝදනා එල්ල වී ඇති බවයි පොලීසිය ප්‍රකාශ කළේ.\nමන්නා රමේෂ්ගේ ගෝලයින් දෙදෙනෙකු මීට මාස දෙකකට පෙර ද අත්අඩංගුවට ගැණුනු අතර, එම අවස්ථාවේ ඔවුන් සතුව තිබී මෙරට නිෂ්පාදිත ගිනි අවියක් සහ ටී - 56 වර්ගයේ ගිනි අවියක් සොයා ගත්තා.",
       "URL": "https://www.hirunews.lk/256964/මන්නා-රමේෂ්-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2276"
}