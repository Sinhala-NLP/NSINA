{
       "Source": "hirunews",
       "Timestamp": "Sunday, 01 April 2018 - 13:10",
       "Headline": "සාදයක් අතරතුර ඇදවැටී තරුණයෙකු මරුට",
       "News Content": "ලක්ෂපාන දියඇල්ල අසළ සංචාරක නිකේතනයක උඩුමහලෙන් පහළට වැටී තරුණයෙකු මියගොස් තිබෙනවා.\nනෝටන්බ්‍රිජ් පොලීසිය සඳහන් කළේ ඔහු, මිතුරන් පිරිසක් සමග අදාළ දිය ඇල්ල අසළ ඇති මෙම සංචාරක නිකේතනයට සාදයක් පැවැත්වීම සඳහා ගොස් ඇති බවයි.\nපසුගිය 26 වනදා මධ්‍යම රාත්‍රියේ මෙලෙස ඔහු උඩුමහලෙන් ඇද වැටී ඇති අතර, අනතුරුව ලක්ෂපාන රෝහල වෙත ඇතුළත් කර තිබෙනවා.\nකෙසේ වෙතත් ඔහු එම රෝහලේ දැඩි සත්කාර  ඒකකයේ ප්‍රතිකාර ලබමින් සිටියදී මෙලෙස අද අලූයම මියගොස් ඇති බවයි පොලීසිය සඳහන් කළේ.\nමියගිය තරුණයා අලූතින් මෝටර් රථයක් මිලදී ගැනීම වෙනුවෙන් මිතුරන්ට සාදයක් පවත්වමින් සිටියදි මෙම අනතුර සිදුව ඇති බවයි වාර්තාවන්නේ.",
       "URL": "https://www.hirunews.lk/187391/සාදයක්-අතරතුර-ඇදවැටී-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4009"
}