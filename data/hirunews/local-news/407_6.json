{
       "Source": "hirunews",
       "Timestamp": "Tuesday, 18 April 2023 - 11:47",
       "Headline": "මහකනදරාව සසල ක‍ළ කල්ලංචියේ ඛේදවාචකය (වීඩියෝ)",
       "News Content": "කල්ලංචිය පොලිස් වසමේ මහකනදරාව, දකුණු ඉවුර ප්‍රදේශයේදී ඊයේ (17) දා පස්වරුවේ කාන්තාවකගේ ගෙල කපා ඝාතනය කර ඇති බව කල්ලංචිය පොලිසිය පවසනවා.\nමෙලෙස අවාසනාවන්ත ලෙස ජීවිතක්ෂයට පත්ව ඇත්තේ අංක 220, මහකනදරාව, දකුණු ඉවුර, රඹෑව ලිපිනයේ පදිංචි ටිකිරි බණ්ඩාරගේ චන්ද්‍රාවතී නැමැති 63 හැවිරිදි කාන්තාවක්.\nපොලිසිය විසින් ප්‍රකාශ කරන්නේ මරණකාරියගේ පුතෙකු විසින් සිදු කරන ලද පැමිණිල්ලකට අනුව මෙම මරණය සම්බන්ධයෙන් විමර්ශන ආරම්භ කළ බව‍යි.\nකිසියම් පුද්ගලයකු විසින් මරණකාරියගේ ගෙල ප්‍රදේශයට තියුණු ආයුධයකින් පහරදිම හේතුවෙන් අධික ලෙස රුධිරය වහනය වී නිවසේ මුළු තැන්ගෙය තුළ වැටී සිටි බවද පොලිසිය විසින් පවසා සිටිනවා.\nවැඩිදුරටත් අදහස් දක්වමින් කලන්තෙ පොලීසිය විසින් සඳහන් කළේ, අදාළ සිද්ධිය සම්බන්ධයෙන් වන මහේස්ත්‍රාත් පරීක්ෂණය අද (18) දින සිදු කිරීමට නියමිත බවයි .",
       "URL": "https://www.hirunews.lk/332819/මහකනදරාව-සසල-ක‍ළ-කල්ලංචියේ-ඛේදවාචකය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=407"
}