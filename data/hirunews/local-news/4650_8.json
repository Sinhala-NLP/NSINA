{
       "Source": "hirunews",
       "Timestamp": "Tuesday, 21 February 2017 - 16:12",
       "Headline": "දඩයක්කරුවෙකුට වෙඩි තැබූ පොලිස් කොස්තාපල්වරයෙකු අත්අඩංගුවට",
       "News Content": "2009 වසරේදී ලූණුගල - පල්ලේකිරුව ප්‍රදේශයේදී දඩයක්කරුවෙකු වෙඩි තබා ඝාතනය කළ බව කියන පොලිස් කොස්තාපල්වරයෙකු ලූණුගල පොලීසිය මගින් අත්අඩංගුවට ගෙන තිබෙනවා.\nඊයේ මෙලෙස අත්අඩංගුවට ගෙන ඇත්තේ මාවනැල්ල පොලීසියට අනුයුක්තව සේවය කරන පොලිස් කොස්තාපල්වරයෙක්.\n2009 වසරේ දී මිය ගිය පුද්ගලයා අත්අඩංගුවට ගැනීමට යාමේදී පොලීසිය සහ සමඟ ඇති වූ වෙඩි හුවමාරුවකදී ඔහු ජීවිතක්ෂයට පත්ව තිබුණා.\nනීතිපතිවරයාගේ උපදෙස් මත අත්අඩංගුවට ගත් සැකකාර කොස්තාපල්වරයා ඊයේ පස්වරුවේ බදුල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 3 වන දා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/155076/දඩයක්කරුවෙකුට-වෙඩි-තැබූ-පොලිස්-කොස්තාපල්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4650"
}