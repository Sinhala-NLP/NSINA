{
       "Source": "hirunews",
       "Timestamp": "Wednesday, 23 August 2017 - 9:46",
       "Headline": "කාන්තාවකට සහ පස් හැවිරිදි දරුවෙකුට ඇසිඩ් ප්‍රහාරයක්",
       "News Content": "කළුතර - උතුරු කටුකුරුන්ද ප්‍රදේශයේ කාන්තාවකට එල්ල කළ ඇසිඩ් ප්‍රහාරයක් හේතුවෙන් ඇය රෝහලේ දැඩි සත්කාර ඒකකයේ ප්‍රතිකාර ලබනවා.\nඑම ඇසිඩ් ප්‍රහාරයේ දී ඇයගේ පස් හැවිරිදි දරුවාද බරපතළ පිළිස්‌සුම් තුවාල ලබා කළුතර නාගොඩ රෝහලට ඇතුළත් කෙරුණා.\nපොලිසිය පවසන්නේ රංජිනි උදයංගනි නමැති 36 හැවිරිදි වියේ පසුවන මෙම කාන්තාවගේ  මුහුණට හා ලැම ප්‍රදේශයට ඇසිඩ් පහර වැදී ඇති බවයි.\nඇය කළුතර - උතුරු කටුකුරුන්ද සණස සමිතියේ සභාපතිනිය ලෙස කටයුතු කරන බව සඳහන්.\n21 දා රාත්‍රි 10 ට පමණ මෙම ඇසිඩ් ප්‍රහාරය එල්ල වී තිබෙනවා.\nඇසිඩ් ප්‍රහාරයෙන් ඇය අසල සිටි ඇයගේ පස්‌ හැවිරිදි දරුවා ද බරපතළ පිළිස්‌සුම් තුවාල ලැබුවා.\nඊයේ (22) උදේ වන විටත් ඇයගෙන් ප්‍රකාශයක්‌ ලබා ගැනීමට නොහැකි වී ඇත්තේ බරපතල පිළිස්සුම් තුවාල නිසා බව සඳහන්.\nණය ගනුදෙනුවක් හේතුවෙන් මෙම ඇසිඩ් ප්‍රහාරය එල්ල කරන්නට ඇති බවට සැක කෙරෙන අතර කාන්තාවක් විසින් මෙම ඇසිඩ් ප්‍රහාරය එල්ල කර ඇති බවටයි සැක කෙරෙන්නේ.\nසැකකරුවන් අත්අඩංගුවට ගැනීමට කළුතර දකුණ පොලිසිය පරීක්‍ෂණ ආරම්භ කර තිබෙනවා.",
       "URL": "https://www.hirunews.lk/169130/කාන්තාවකට-සහ-පස්-හැවිරිදි-දරුවෙකුට-ඇසිඩ්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4358"
}