{
       "Source": "hirunews",
       "Timestamp": "Monday, 26 October 2020 - 11:03",
       "Headline": "මහනුවර සිට යාපනය දක්වා ධාවන වූ ලංගම බස් රථයක් ටිපර් රථයක ගැටෙයි (වීඩියෝ)",
       "News Content": "මහනුවර සිට යාපනය දක්වා ධාවන වූ ලංගම බස් රථයක් ටිපර් රථයක් ගැටීමෙන් අද (26) අලුයම අනතුරක්‌ සිදුවුණා.\nඒ වවුනියාව තැපැල් කාර්යාලය ආසන්නයේදීයි.\nඅනතුර සිදුව ඇත්තේ වවුනියාව තැපැල් කාර්යාලය පසුකරමින් ගමන් කරමින් තිබූ ටිපර් රථයක පසුපස අපරික්‍ෂාකාරී ලෙස ධාවනය වූ එම ලංගම බස් රථය ගැටීම හේතුවෙන් බව සඳහන්.\nඅනතුරෙන් බස් රථයට දැඩි අලාභාහානි සිදුව තිබෙනවා.\nඅනතුර සිදුවන අවස්ථාවේදී බස් රථයේ මගීන් 30 දෙනෙකු පමණ සිට ඇති අතර අනතුරෙන් කිසිවෙකුටත් හානියක් සිදුව නැහැ.\nඅනතුරට හේතුව ලංගම බස් රථයේ රියදුරුගේ නොසැළකිලිමත් ධාවනය බව අනාවරණ වී තිබෙනවා\nමේ සම්බන්ධයෙන් වැඩිදුර විමර්ශන වවුනියාව පොලීසිය විසින් ක්‍රියාත්මකයි.",
       "URL": "https://www.hirunews.lk/253331/මහනුවර-සිට-යාපනය-දක්වා-ධාවන-වූ-ලංගම-බස්-රථයක්-ටිපර්-රථයක-ගැටෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2368"
}