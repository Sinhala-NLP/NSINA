{
       "Source": "hirunews",
       "Timestamp": "Tuesday, 11 August 2020 - 9:47",
       "Headline": "මොරිෂස් දිවයින අසළ නෞකා අනතුරකින් තෙල් ටොන් දහසක් ඉන්දීය සාගරයට (ඡායාරූප)",
       "News Content": "ඉන්දීය සාගරයේ මොරිෂස් දිවයින අසළ පසුගිය ජුලි 25 වන දා සිට ගිලෙමින් පවතින ජපාන තෙල් නෞකාවකින් තෙල් ටොන් දහසකට අධික ප්‍රමාණයක් මේ වන විට ඉන්දීය සාගරයට එක්වී තිබෙනවා.\nතෙල් ටොන් 4000ක් රැගත් වකෂියෝ නැමති මෙම තෙල් නෞකාවෙන් ඉන්ධන ඉවත් කර ගැනීමට මොරිෂස් බලධාරීන් කටයුතු කළ ද ඊට අයහපත් කාලගුණයෙන් බාධා පැමිණ ඇති බව සඳහන්.\nඅග්‍රාමාත්‍ය ප්‍රවින්ද් ජග්නාත් සඳහන් කළේ තෙල් ටොන් 500ක් පමණ ඊයේ දිනයේදී එලෙස ඉවත් කර ගැනීමට හැකි වූ බවයි.\nනෞකාව අයත් ජපාන සමාගම විසින් හෙලිකොප්ටර් යොදා තවත් නෞකාවකට ඉන්ධන ඉවත් කර ගැනීම ද සිදුකෙරෙනවා.\nකෙසේ නමුත්, නෞකාව දෙකඩ වෙමින් පවතින අතර, එයින් තෙල් කාන්දුවීමෙන්, සංචාරක ව්‍යාපාරය කේන්ද්‍ර කොට ගත් මොරිෂස් දිවයින දැවැන්ත සමුද්‍ර දූෂණයකට මුහුණ දෙනු ඇති බවයි විදෙස් වාර්තා සඳහන් කළේ.\nමෙම තෙල් කාන්දුව මොරිෂස් දිවයිනේ සංචාරක කර්මාන්තයට මෙන්ම, එරට පරිසර පද්ධතියට ද බලපෑම් එල්ල කරනු ඇති බව සමුද්‍ර පරිසර අධිකාරියේ  සාමාන්‍යාධිකාරී ආචාර්ය ටර්නි ප්‍රදීප් කුමාර ප්‍රකාශ කළා.",
       "URL": "https://www.hirunews.lk/247564/මොරිෂස්-දිවයින-අසළ-නෞකා-අනතුරකින්-තෙල්-ටොන්-දහසක්-ඉන්දීය-සාගරයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2527"
}