{
       "Source": "hirunews",
       "Timestamp": "Wednesday, 12 October 2022 - 10:24",
       "Headline": "මහ කන්නය සඳහා යූරියා බෙදා හැරීම ඇරඹේ",
       "News Content": "එළැඹෙන මහ කන්නයේ දී වී වගා කර සති දෙකකට පසුව පළමු පොහොර යෙදුම සඳහා අවශ්‍ය යූරියා පොහොර බෙදා හැරීමට මේ වනවිට රජයට අයත් කොමර්ෂල් පොහොර සමාගම සහ ලංකා පොහොර සමාගම විසින් ආරම්භ කර තිබෙනවා.\nගොවි සංවිධාන විසින් කළ ඉල්ලීම් පරිදි මෙම යූරියා පෙහොර තොග ගොවිජන සේවා මධ්‍යස්ථාන වෙත යැවීමට පියවර ගෙන ඇති බව යි කෘෂිකර්ම අමාත්‍යාංශය නිකුත් කළ නිවේදනයක දැක්වෙන්නේ.\nපොහොර යැවීම සම්බන්ධයෙන් ප්‍රගති සමාලෝචන රැස්වීම් ඊයේ (11) එම අමාත්‍යාංශයේ දී පැවති අතර එහි අනාවරණය වූයේ, මෙවර මහ කන්නයේ වී වගා කිරීමට යෝජිත බිම් ප්‍රමාණය හෙක්ටෙයාර් 814.678යි දශම 4යි 3ක් බව යි.\nඑම ප්‍රමාණය මෙරට මහ කන්නයක දී වී වගා කරන බිම් ප්‍රමාණයෙන් සියයට සියයක ප්‍රතිශතයකි.\nකුඹුරු වගා කටයුතු ඇතැම් දිස්ත්‍රික්කවල මේ වනවිට ආරම්භව පවතින අතර බොහෝ දිස්ත්‍රික්කවල වගාව ආරම්භ කරන්නේ, ඔක්තෝම්බර් තුන්වන සතියේ සිට යි.",
       "URL": "https://www.hirunews.lk/317631/මහ-කන්නය-සඳහා-යූරියා-බෙදා-හැරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=809"
}