{
       "Source": "hirunews",
       "Timestamp": "Wednesday, 06 April 2022 - 15:00",
       "Headline": "රට පුරා දුම්රිය හරස් මාර්ග අනාරක්ෂිත වෙයි",
       "News Content": "දිවයිනේ ඇති බොහොමයක් දුම්රිය හරස් මාර්ග බාධක නිසි පරිදි ක්‍රියාත්මක කිරීමේ අපහසුතාවක් පවතින බව ගමනාගමන නියෝජ්‍ය සාමාන්‍යාධිකාරිවරයා පවසනවා.\nමෙම තත්ත්වය ඇති වී ඇත්තේ, වත්මන් විදුලි අර්බුදය හේතුවෙන්.\nමෙසේ රට පුරා ක්‍රියාත්මක වන බොහොමයක් මාර්ග බාධක 'බෙල් ඇන්ඩ් ලයිට්' ක්‍රමයට සකසා ඇති ඒවා වන අතර, විදුලිය විසන්ධි වීම් නිසා මේවා නිසි පරිදු ක්‍රියාත්මක කිරීමට නො හැකි බව යි වාර්තා වන්නේ.\nබැටරි යොදාගනිමින් ඒවා ක්‍රියාත්මක කළ හැකි වුණත් දීර්ඝ ව සිදු වන විදුලි කප්පාදු කිරීම්වල දී බැටරිවලින් මේවා ක්‍රියාත්මක කිරීම අපහසු බව සමාන්‍යාධිකාරිවරයා සඳහන් කරනවා.\nමේ හේතුවෙන් දුම්රිය හරස් මාර්ග හරහා ගමන් කිරීමේ දී මඟීන් දැඩි අවධානයකින් පසු විය යුතු බව යි ඔහු නිල නිවේදනයේ වැඩිදුරටත් දක්වා තිබෙන්නේ.",
       "URL": "https://www.hirunews.lk/301343/රට-පුරා-දුම්රිය-හරස්-මාර්ග-අනාරක්ෂිත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1246"
}