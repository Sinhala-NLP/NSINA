{
       "Source": "hirunews",
       "Timestamp": "Thursday, 23 March 2023 - 12:58",
       "Headline": "ශ්‍රී ලංකාව තවමත් අසාර්ථක හා බංකොලොත් රාජ්‍යයක් - කැනේඩියානු මන්ත්‍රීවරයෙක් කියයි",
       "News Content": "ශ්‍රී ලංකාව තවදුරටත් ජාත්‍යන්තර මට්ටමේ මූල්‍ය සහාය බලාපොරොත්තු වන බැවින්, එය තවදුරටත් අසමත් සහ බංකොලොත් රාජ්‍යයක් බව කැනේඩියානු පාර්ලිමේන්තු මන්ත්‍රීවරයෙකු වන ගැරී ආනන්දසංගරී පවසනවා.\nඊයේ (23) පැවති මාධ්‍ය හමුවක දී ඔහු මේ බව ප්‍රකාශ කරන අතරවාරයේ, ජාත්‍යන්තර මූල්‍ය අරමුදල විසින් ශ්‍රී ලංකාවට ලබා දෙන අමෙරිකානු ඩොලර් බිලියන 2.9ක මූල්‍ය පැකේජයේ පළමු වාරිකය ලබා දීමට මූල්‍ය අරමුදලේ එකඟතාව ලද පසු ජනාධිපති රනිල් වික්‍රමසිංහ විසින් ඊයේ මෙරට පාර්ලිමේන්තුවට පවසා සිටියේ, දැන් ශ්‍රී ලංකාව බංකොලොත් රාජ්‍යයන් නොවේ යනුවෙන්.\nඅදාල මාධ්‍ය හමුවේ දී ගැරී ආනන්දසංගරී මන්ත්‍රීවරයා කියා සිටියේ, ජාත්‍යන්තර මූල්‍ය අර්බුදය ශ්‍රී ලංකාවට ණය සහන ලබා දීමේ දී ශ්‍රී ලංකාවේ ප්‍රධාන සුළුතරය වන දමිළ ජාතිකයන්ට ස්වයං පාලන අයිතිය ලබා දීම සඳහා කොන්දේසියක් පැනවීමට තිබූ බවයි.\nඑහි දී ඔහු වැඩි දුරටත් සඳහන් කළේ, ශ්‍රී ලංකාව ඕනෑම මිනුමකින් අසාර්ථක හා බංකොලොත් රාජ්‍යයක් ලෙස හඳුන්වා දිය හැකි බවත්, එහි වඩාත් ම අවදානමට ලක්විය හැකි පාර්ශවවලට සහාය දීම සඳහා දිගු කාලීන දේශපාලන හා ආර්ථික තිරසාරභාවය සහතික කිරීමට දේශපාලන හා ආර්ථික නායකත්වයක් නැති බවයි.\nඑසේ ම ජාත්‍යන්තර මූල්‍ය අරමුදල විසින් අදාල ප්‍රධානය ලබා දීමේ දී ශ්‍රී ලංකාව විසින් ජාත්‍යන්තර මානව හිමිකම් සහ මූනුෂීය නීතිය බරපතල ආකාරයෙන් උල්ලංගණය කළ අවස්ථා ගැන ද සැලකිලිමත් විය යුතු බව ද ඔහු එහි දී පැවසුවා\nකෙසේ නමුත් පාර්ලිමේන්තු මන්ත්‍රී ආනන්දසංගරීගේ ප්‍රකාශය ප්‍රශ්න කරමින් කැනේඩියානු විදේශ අමාත්‍ය මෙලනි ජොලි පැවසුවේ අදාල ප්‍රකාශය හරහා කැනේඩියානු ප්‍රතිපත්තිය පිළිබිඹු කරන්නේ ද යන්නයි.\nමේ අතර මන්ත්‍රී ආනන්දසංගරීගේ ප්‍රකාශය සම්බන්ධයෙන් RDNEWS කැනඩාවේ ශ්‍රී ලංකා නියෝජ්‍ය මහ කොමසාරිස් අන්සුල් ජෑන්ගෙන් අදහස් ලබා ගැනීමට උත්සහ කළත් ඊට සෘජු පිළිතුරක් ඇය විසින් ලබා නොදුන් බවත් ඇය විසින් සඳහන් කළේ, තම රටවල් දෙක පොදුරාජ්‍ය මණ්ඩලීය මූලධර්ම මත පදනම් වූ පැහැදිලි අවබෝධයක් සහ නිර්මාණාත්මක සංවාදයක් ඇති තාක් කල් මෙහෙයුම් කටයුතුවලට කිසිදු බාධාවක් නැති බවයි.\nකෙසේ නමුත් ජනාධිපතිවරයා ඊයේ (23) පාර්ලිමේන්තුවට වැඩිදුරටත් දැනුම් දුන්නේ, ලෝක බැංකුව ඇතුළු වෙනත් ණය ආධාර ලබා දෙන පාර්ශවයන්ගෙන් තවත් ඩොලර් බිලියන 7ක පමණ ණයක් අපේක්ෂා කරන බවයි.",
       "URL": "https://www.hirunews.lk/330703/ශ්‍රී-ලංකාව-තවමත්-අසාර්ථක-හා-බංකොලොත්-රාජ්‍යයක්-කැනේඩියානු-මන්ත්‍රීවරයෙක්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=459"
}