{
       "Source": "hirunews",
       "Timestamp": "Monday, 27 June 2022 - 7:52",
       "Headline": "රෝහල්ගතවීමට ප්‍රසූත වේදනා උත්සන්න වන තෙක් ඉන්න එපා - ගැබිණි මව්වරුන්ට දැනුම්දීමක්",
       "News Content": "රට තුළ පවතින තත්වය හේතුවෙන් ගර්භනී මව්වරුන් රෝහල්ගත වීමේදී ප්‍රසූත වේදනාව උත්සන්න වන තෙක් නොසිටිය යුතු බව ප්‍රසව හා නාරිවේද විශේෂඥ වෛද්‍යවරුන් පෙන්වා දෙනවා.\nඉන්ධන නොමැතිව රෝහල්ගතවීම ප්‍රමාද වීම නිසා සිය තුන්වන දරුවා නිවසේදී බිහි කළ මවක් පිළිබද පුවතක් ඊයේ (26) නිකවැරටිය ප්‍රදේශයෙන් වාර්තා වුණා.\nප්‍රසව හා නාරිවේද විශේෂඥ වෛද්‍ය විජිත් විද්‍යා විභූෂණ සඳහන් කළේ සාමාන්‍ය දරු ප්‍රසූතියකින් පළමු දරුවා බිහිකළ මව්වරුන්ට දෙවන දරුවා බිහි කිරීමේ දී ප්‍රසූත කාලය ඉතා අවම විය හැකි බවයි.\nඑබැවින් ප්‍රසූත වේදනාවක් පිළිබඳ ඉඟියක් ලද වහාම රෝහල්ගත වීමට මවුවරුන් සැලකිලිමත් විය යුතු බවයි ඔහු ප්‍රකාශ කළේ.",
       "URL": "https://www.hirunews.lk/308270/රෝහල්ගතවීමට-ප්‍රසූත-වේදනා-උත්සන්න-වන-තෙක්-ඉන්න-එපා-ගැබිණි-මව්වරුන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1066"
}