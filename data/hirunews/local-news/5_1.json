{
       "Source": "hirunews",
       "Timestamp": "Wednesday, 27 September 2023 - 8:47",
       "Headline": "පීලි පැනීමක් නිසා දුම්රිය ප්‍රමාදයක්",
       "News Content": "අද (27) උදෑසන කොල්ලුපිටිය දුම්රිය ස්ථානය ආසන්නයේදී දුම්රියක් පීලි පැනීමට ලක්වී තිබෙනවා.\nමෙසේ පීලි පැනීම සිදුව තිබෙන්නේ අද උදෑසන ධාවනය වු මහව කාර්යාලීය දුම්රියයි.\nමේ නිසා මුහුදුබඩ දුම්රිය මාර්ගයේ දුම්රිය ප්‍රමාදයක් ඇතිවිය හැකිබව දුම්රිය දෙපාර්තමේන්තුව ප්‍රකාශ කරනවා.\nමේ හේතුවෙන් කොළඹ දෙසට ධාවනය වන දුම්රිය වෙත ප්‍රමුඛතාව ලබා දෙන අතර එතෙක් කොළඹින් පිටතට ගමන් කිරීම සඳහා දුම්රිය භාවිතා කරන මගීන්ට ඒ සඳහා විකල්ප ප්‍රවාහන ක්‍රම භාවිතා කරක ලෙස දුම්රිය දෙපාර්තමේන්තුවේ අතිරේක දුම්රිය සාමානකාරී (මෙහෙයුම්) වී.එස් පොල්වත්තගේ ඉල්ලීමක් සිදු කරනවා.\nමහව සිට මොරටුව බලා ධාවනය වූ කාර්යාල දුම්රිය කොල්ලුපිටිය දුම්රිය ස්ථානය ආසන්නයේදි අද(27) උදෑසන පීලිපැනීම හේතුවෙන් මුහුදුබඩ මාර්ගයේ සිදුවූ දුම්රිය ප්‍රමාදය තවමත් අවසන් වී නොමැත.\nදුම්රිය පීලිපැනීමෙන් කොන්ක්‍රීට් සිල්පර 600කට පමණ හානි සිදුව තිබෙනවා.\nඒ අනුව, දුම්රිය දෙපාර්තමේන්තුව ප්‍රකාශ කළේ තවදුරටත් කොළඹ දෙසට ඇතුළු වන දුම්රිය වෙත ප්‍රමුඛතාව ලබාදී ඇති බවයි.\nඑතෙක් කොළඹින් පිටතට ගමන් කිරීම සදහා මුහුදුබඩ මාර්ගයේ දුම්රිය භාවිත කරන මගීන්ට ඒ සදහා විකල්ප ප්‍රවාහන ක්‍රම භාවිත කරන ලෙසයි එම දෙපාර්තමේන්තුව ඉල්ලා සිටියේ.\nකෙසේ වෙතත්, මේ හේතුවෙන් අද පස්වරුව දක්වාම දුම්රිය ප්‍රමාද විය හැකියාව තිබෙන බවයි එම දෙපාර්තමේන්තුව සඳහන් කරන්නේ.\nඑසේම, අද උදෑසන සිදුවූ මෙම දුම්රිය පීලිපැනීමත් සමග ගල්කිස්ස සහ මොරටුව දක්වා ධාවනය වන කාර්යාල දුම්රිය කිහිපයක්ම කොළඹ කොටුවේ නතර කිරීමට සිදු වී තිබෙනවා.",
       "URL": "https://www.hirunews.lk/349515/පීලි-පැනීමක්-නිසා-දුම්රිය-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=5"
}