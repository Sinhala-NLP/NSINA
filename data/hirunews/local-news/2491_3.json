{
       "Source": "hirunews",
       "Timestamp": "Saturday, 29 August 2020 - 10:49",
       "Headline": "ජිවත් වෙන්න මරුවා සමඟ එගොඩ මෙගොඩ යන මිනිස්සු (ඡායාරූප)",
       "News Content": "කොත්මලේ ඔරුතොටවැල්ල වැල් පාලම දැඩි ලෙස අබලන් වීම හේතුවෙන් ඒ අවට ජනතාවට මහත් දුෂ්කරතාවයකට මුහුණ දීමට සිදුව තිබෙනවා .\nඒ පාලමට සවිකර ඇති ලෑලි දිරා යාම හේතුවෙන් අද වනවිට එහි ගමන් කිරීම අනතුරුදායක වීම හේතුවෙනුයි.\nකොත්මලේ ප්‍රාදේශීය ලේකම් කොට්ඨාසයේ පිහිටි මෙම වැල් පාලම හරංගල ඉළුක්තැන්න හා නයාපාන ජනපද යා කරමින් කොත්මලා ඔය මත්තෙන් ඉදිකර තිබෙනවා.\nපාලමට යොදා ඇති ලෑලි දිරා දිරා යාම හේතුවෙන් ඒ අවට ජනතාව විසින් පිටලෑලි ගසා තාවකාලිකව පාලම සකස් කරගත් බවයි  සඳහන් වන්නේ.\nනමුත් මේ දිනවල කොත්මලේ ප්‍රදේශයට පවතින දැඩි වර්ෂාපතනය හේතුවෙන් කොත්මලේ ජලාශයේ වාන් දොරටු විවෘත කර තිබීමත් සමඟ එම  පාලම භාවිත කරන පුද්ගලයන්ගේ ජීවිත ආරක්ෂාව දැඩි අවදානමක පවතිනවා.\nඑසේම හරංගල ද්වීතියික පාසලට පාසලට පැමිණෙන බොහොමයක් සිසුන් ද පාසලට පැමිණීමට භාවිත කරන්නේ කොත්මලේ ඔරුතොටවැල්ල වැල් පාලමයි.\nඑවන් පසුබිමක කොත්මලේ ඔරුතොටවැල්ල වැල් පාලම කඩිනමින් ප්‍රතිසංස්කරණය කර දෙන ලෙස අදාළ බලධාරීන්ගෙන් එම\nප්‍රදේශයේ ජනතව ඉල්ලීමක්  කරනවා.",
       "URL": "https://www.hirunews.lk/248890/ජිවත්-වෙන්න-මරුවා-සමඟ-එගොඩ-මෙගොඩ-යන-මිනිස්සු-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2491"
}