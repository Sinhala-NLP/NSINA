{
       "Source": "hirunews",
       "Timestamp": "Thursday, 13 July 2023 - 21:41",
       "Headline": "පුංචි ඇසලගේ විශ්මිත හැකියාව (වීඩියෝ)",
       "News Content": "හිරු පොඩි වැඩ්ඩෝ තුළින් ලංකාවම හඳුනාගත්ත තවත් පුංචි තරුවක් ගැන අපූරු විස්තරයක් වාර්තා වී තිබෙනවා.\nතවමත් පෙර පාසල් වයසේ ඉන්න මේ පුංචි පුතා නමින් ඇසල බෝනුක ශ්‍රී වාසල හේරත්.\nමෙම කුඩා දරුවා තවමත් වයසින් ඉතා කුඩා වුණත් සෞරග්‍රහ මණ්ඩලය ගැන වගේම මේ විශ්වයේ උපතත් වෙනත් ග්‍රහ තාරකා මිලියන ගණනෙන් මනා දැනුමක් ඇති බවයි වාර්තා වන්නේ.\nබෝනුක ඇසලගේ සුවිශේෂී දක්ෂතා නිසාම ඔහුව හිරු මානය වැඩසටහනට කැඳවා තිබෙනවා.\nකෙසේ වෙතත් මේ දරුවා කියන කතා සත්‍යද යන්න අනාවරණය කර ගැනීම සඳහා මෙම වැඩසටහනට තාරකා විද්‍යාව පිළිබඳව විශේෂ දැනුමක් සහිත වෛද්‍ය සිතුම් ගුණරත්නට ආරාධනා කළ බවයි වාර්තා වන්නේ.\nමේ ඇසල කියන සෑම කතාවකම අග මුල ඔහු විසින් මේ වැඩසටහන පුරාවට විස්තර කරන අතර මේ පුංචි ඇසලගේ හැකියාව ගැන කතා කරන විට එයාගේ දෙමව්පියන්ගේ ඇස්වලට සතුටු කඳුළුත් එනවා.\nඔහුට ඇසල නම තියලා තියෙන්නේ ඇසල පුන් පෝ දවසක මේ පුංචි පුතාට ඉපදිලා තියෙන නිසයි කියලා දෙමාපියන් සදහන් කරන්නේ.\nමේ කුඩා දරුවා ප්‍රවෘත්ති වලට සවන්දීම, නැරඹීම හා පොත්පත් වල ඡායාරූප ආදිය මතක තබාගෙන ඒ ඇසුරෙන් කරුණු විමසීම මගින් මේ දරුවා දැනුවත් ව ඇති බවයි දෙමාපියන් පවසන්නේ.\nමේ දෙමව්පියන්ගේ එකම බලාපොරොත්තුව ඇසල නිතරම කියවන හීනය සැබෑකරලා දෙන එක එනම්, නාසා ආයතනයට යෑම යථාර්ථයක් වනු දැකීමට බවයි ඔවුන් පවසන්නේ.",
       "URL": "https://www.hirunews.lk/341125/පුංචි-ඇසලගේ-විශ්මිත-හැකියාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=186"
}