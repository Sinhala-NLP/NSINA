{
       "Source": "hirunews",
       "Timestamp": "Wednesday, 16 February 2022 - 7:25",
       "Headline": "හිරු ධර්ම ප්‍රදීපය - අලුත්වැව පුරාණ මහා විහාර භූමියේ (වීඩියෝ)",
       "News Content": "අදට යෙදී ඇති නවම් පොහෝ දිනය නිමිත්තෙන් ක්‍රියාත්මක කෙරෙන හිරු ධර්ම ප්‍රදීපය වැඩසටහන, අඟුණුකොලපැලැස්ස - අලුත්වැව පුරාණ මහා විහාරය කේන්ද්‍ර කර ගනිමින් මේ වනවිට පැවැත්වෙනවා.\nඋදෑසන 06.00ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්ම ප්‍රදීපය ආරම්භ වුණා.\nඑම කටයුතු සහ ධර්මානුශාසනාව සිදුකළේ අලුත්වැව පුරාණ මහා විහාරවාසී, අලුත්වැව පූජානන්ද හිමියන් විසින්.\nඋදෑසන 08.00ට පෝදා ධර්ම දේශනය පූජ්‍ය මාතර මහින්ද හිමියන් විසින් සිදු කළා.\nඑමෙන්ම, කෝපය පාලනය කර ගැනීම යන මාතෘකාව යටතේ කාලීන ධර්ම සාකච්ඡාවක් පෙරවරු 9.05 සිට 10.30 දක්වා පැවැත්වුණේ පූජ්‍ය කොත්මලේ කුමාර කස්සප හිමියන්ගේ සහ ප්‍රවීන දේශක තිස්ස ජනනායකගේ සහභාගිත්වයෙන්.\nපස්වරු 3 සිට 4 දක්වා පූජ්‍ය නවගත්තේගම සිරිසුගත හිමියන්ගේ සහභාගීත්වයෙන් කවි බණ වැඩසටහනක් ද පැවැත්වීමට නියමිතයි.\nමීට අමතරව පස්වරු 4 සිට පස්වරු 5 දක්වා තවත් ධර්ම දේශනයක් පැවැත්වෙන්නේ පූජ්‍ය කොටනෙලුවේ පුඤ්ඤානන්ද හිමියන්ගේ සහභාගීත්වයෙන්.",
       "URL": "https://www.hirunews.lk/297135/හිරු-ධර්ම-ප්‍රදීපය-අලුත්වැව-පුරාණ-මහා-විහාර-භූමියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1354"
}