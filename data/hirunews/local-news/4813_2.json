{
       "Source": "hirunews",
       "Timestamp": "Tuesday, 01 November 2016 - 15:14",
       "Headline": "අලි සහ ගල් කොරි නිසා ජනතාව වීථි බසී",
       "News Content": "අනුරාධපුර - ඔයාමඩුව මාර්ගය - දහය කණුව  ප්‍රදේශයෙන් අවහිර කරමින් ප්‍රදේශවාසීන් පිරිසක් මේ වනවිට විරෝධතාවක නිරතවනවා.\nඒ, වන අලියෙකු ගම්වැදීම හේතුවෙන් තම ජන ජීවිතයට බලපෑම් එල්ල ඇති බවට චෝදනා කරමින්.\nඑම වන අලියා අල්ලා ගැනීම සඳහා වනජීවී දෙපාර්තමේන්තුව පියවර නොගන්නා බවටයි ඔවුන් චෝදනා කරන්නේ.\nමේ අතර කැකිරාව ප්‍රාදේශීය ලේකම්වරයා ගල් කොරිවලට අවිධිමත්ව අවසර ලබාදෙන බව පවසමින් ඔහුගේ කාර්යාලය ඉදිරිපිට ප්‍රදේශවාසීන් පිරිසක් අද විරෝධතාවයේ නිරතවුණා.\nපසුව පොලීසිය මැදිහත්වී විරෝධතාකරුවන් කිහිපදෙනෙකුට ප්‍රාදේශීය ලේකම්වරයා සමඟ සාකච්ඡාවක් ලබාදුන් අතර, එම අවස්ථාවේදී ප්‍රාදේශීය ලේකම්වරයා සහ  විරෝධතාකරුවන් අතර ඇතිවූයේ උණුසුම් සංවාදයක්.",
       "URL": "https://www.hirunews.lk/146574/අලි-සහ-ගල්-කොරි-නිසා-ජනතාව-වීථි-බසී",
       "Category": "Local News",
       "Parent URL": "https://www.hirunews.lk/local-news.php?pageID=4813"
}