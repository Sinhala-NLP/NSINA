{
       "Source": "hirunews",
       "Timestamp": "Saturday, 27 March 2021 - 10:33",
       "Headline": "සුපිරි පිතිකරු සචින් තෙන්ඩුල්කාර්ට කොවිඩ් ආසාදනය වෙයි",
       "News Content": "ඉන්දීය ක්‍රිකට් කණ්ඩායමේ හිටපු සුපිරි පිතිකරුවෙකු වන සචින් තෙන්ඩුල්කාර් හට කොවිඩ් 19 ආසාදනය වී ඇති බව වාර්තා වනවා.\nසචින් සිය ට්විටර් ගිණුමේ සටහනක් තබමින් ප්‍රකාශ කළේ තමාට සුළු රෝග ලක්ෂණ මතු වී ඇති බවයි.\nපවුලේ අන් කිසිවෙකුටත් වෛරසය ආසාදනය වී නොමැති බවයි ඔහු එහි වැඩිදුරටත් සඳහන් කර ඇත්තේ.\nතමන් මේ වන විට නිවසේ ස්වයං නිරෝධායනයට ලක්වන බවත් වෛද්‍ය උපදෙස් අනුව අදාළ සෞඛ්‍ය මාර්ගෝපදේශ පිළිපදින බවත් තෙන්ඩුල්කාර් වැඩිදුරටත් කියා සිටියා.\nමේ අතර නිමාවූ රෝඩ් සේෆ්ටි වර්ල්ඩ් සීරිස් ප්‍රවීණයින්ගේ විස්සයි විස්ස තරඟාවලියට ද සචින් සහභාගී වුණා.",
       "URL": "https://www.hirunews.lk/266688/සුපිරි-පිතිකරු-සචින්-තෙන්ඩුල්කාර්ට-කොවිඩ්-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2060"
}