{
       "Source": "hirunews",
       "Timestamp": "Monday, 08 November 2021 - 8:07",
       "Headline": "හබරණ සෆාරි ජිප් රථය අනතුරට හේතුව හෙළි වේ",
       "News Content": "හබරණ - හුරුළු පාරිසරික උද්‍යානයේදී සෆාරි ජිප් රථයක් පෙරලීමෙන් පුද්ගලයෙකුට මරු කැදවමින් තවත් අට දෙනෙකුට තුවාල සිදු වූ අනතුර සම්බන්ධයෙන් සෆාරි ජිප් රථයේ රියදුරුට එරෙහිව නීතිය ක්‍රියාත්මක කරන බව පොලීසිය පවසනවා.\nඒ, අදාළ ජිප් රථයේ නියමිත ප්‍රමාණය ඉක්මවා පුද්ගලයන් ප්‍රවාහනය කිරීමේ චෝදනාව මතයි.\nඊයේ (07) පස්වරුවේ හුරුළු‍ පාරිසරික උද්‍යානයේදී සෆාරි ජිප් රථයකට පහරදීමට වනඅලියෙකු පැමිණි අවස්ථාවේ ජීප් රථය පසුපසට ධාවනය කිරීමේදී එය පෙරළීමෙන් අනතුර සිදුව තිබුණා.\nඑහිදී පුද්ගලයෙකු මිය ගොස් ළමයින් 4 දෙනෙකු ඇතුළු 8 දෙනෙකු තුවාල ලබා දඹුල්ල රෝහලට ඇතුළත් කෙරුණු අතර ඉන් දෙදෙනෙකුගේ තත්ත්වය බරපතල බවයි වාර්තා වන්නේ.\nඅනතුරින් තුවාල ලැබූවන් අතර, ජීප් රථයේ රියදුරු ද වනවා.\nසෆාරි ජිප් රථයක ප්‍රවාහනය කළ හැක්කේ 6 දෙනෙකු පමණක් වන අතර, මෙම සිද්ධිය සිදුවන අවස්ථාවේ එහි 11 දෙනෙකු ගමන් කර ඇති බවටයි අනාවරණ වී ඇත්තේ.",
       "URL": "https://www.hirunews.lk/287335/හබරණ-සෆාරි-ජිප්-රථය-අනතුරට-හේතුව-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=1576"
}