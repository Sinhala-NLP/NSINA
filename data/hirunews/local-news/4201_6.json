{
       "Source": "hirunews",
       "Timestamp": "Saturday, 25 November 2017 - 17:00",
       "Headline": "විදේශ ගත කරන බව කියා මුදල් වංචා කළ පුද්ගලයෙකු අත්අඩංගුවට",
       "News Content": "කාන්තාවන් නීතිවිරෝධී ලෙස විදේශ ගත කිරීම සම්බන්ධයෙන් අත්අඩංගුවට ගත් පුද්ගලයෙකු ලබන 5 වනදා දක්වා රක්ෂිත බන්ධනාගාර ගත කර තිබෙනවා.\nඒ මිනුවන්ගොඩ වැඩබලන මහේස්ත්‍රාත් අතුල ගුණසේකරගේ නියෝගයකට අනුවයි.\nමාලිගාවත්ත ප්‍රදේශයේ පදිංචිකරුවෙකු වන සැකකරු හම්බන්තොට ඇතුළු ප්‍රදේශ කිහිපයක කාන්තාවන් කුවේට් රාජ්‍යයට යවන බවට පොරොන්දු වී මුදල් වංචා කිරීමේ සිද්ධි සම්බන්ධයෙනුයි මෙලෙස අත්අඩංගුවට ගෙන අධිකරණයට ඉදිරිපත් කර ඇත්තේ.",
       "URL": "https://www.hirunews.lk/176919/විදේශ-ගත-කරන-බව-කියා-මුදල්-වංචා-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4201"
}