{
       "Source": "hirunews",
       "Timestamp": "Wednesday, 09 November 2022 - 10:15",
       "Headline": "ජනපති අයි.එම්.එෆ් ප්‍රධානියා සමග සාකච්ඡාවක (වීඩියෝ)",
       "News Content": "මෙරට ණය ප්‍රතිව්‍යූහගතකරණය සම්බන්ධයෙන් ජනාධිපති රනිල් වික්‍රමසිංහ, ජාත්‍යන්තර මූල්‍ය අරමුදලේ ප්‍රධානී ක්‍රිස්ටියානියා ජෝර්ජියාවා සමග සාකච්ඡාවක නිරත වී තිබෙනවා.\nඒ ඊජිප්තුවේ පැවැත්වෙන එක්සත් ජාතීන්ගේ කොප් 27 දේශගුණික විපර්යාස සමුළුවට සහභාගි වී සිටින අතරතුර යි.\nඅදාළ සාකච්ඡාව සඳහා ඝානාවේ මුදල් අමාත්‍යවරයා සහ මාලදිවයින් කතානායක මොහොමඩ් නෂීඩ් ද එක්ව සිටි බවයි ජනාධිපති මාධ්‍ය අංශය නිවේදනය කළේ.\nජනාධිපති රනිල් වික්‍රමසිංහ එක්සත් ජාතීන්ගේ දේශගුණික විපර්යාස සමුළුව ඊයේ අමතනු ලැබුවා.\nඑහි දී ඔහු කියා සිටියේ සංවර්ධන වෙමින් පවතින රටවලට සිදුවන අලාභය හා හානිය වෙනුවෙන් වන්දි ගෙවීමට සංවර්ධිත රටවල් ඔවුන්ගේ අරමුදල් දෙගුණ කිරීමේ ප්‍රතිඥාව ඉටු කිරීම අත්‍යාවශ්‍ය බව යි.",
       "URL": "https://www.hirunews.lk/319953/ජනපති-අයි-එම්-එෆ්-ප්‍රධානියා-සමග-සාකච්ඡාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=748"
}