{
       "Source": "hirunews",
       "Timestamp": "Thursday, 02 April 2020 - 19:23",
       "Headline": "රට වෙනුවෙන් හිරු සහන යාත්‍රා අදත් දිස්ත්‍රික්ක 4ක",
       "News Content": "කොරෝනා ව්‍යාප්තවීමත් සමඟ දැඩි දුෂ්කරතා මැද, සරණක් අවැසිව සිටින අපේම ජනතාව වෙනුවෙන් ක්‍රියාත්මක ‘‘රට වෙනුවෙන් හිරු’’ සහන යාත්‍රා ක්‍රියාන්විතය අදත් දිස්ත්‍රික්ක 4 ක් කේන්ද්‍ර කරගනිමින් ක්‍රියාත්මක වුණා.\nඒ කොළඹ, ගම්පහ, කළුතර සහ රත්නපුරයි.\nපන්සලේ, පල්ලියේ, කෝවිලේ, පුදබිමේ වැඩ සිටින අති පූජනීය මහා සංඝරත්නය ප්‍රධාන පූජකවරුන්ගේත්, ළමා නිවාසවල රැඳී සිටින දූ දරුවන්ගේත්, වැඩිහිටි නිවාසවල තනි වූ වැඩිහිටියන්ගේත්  ඕනෑ එපාකම් සපුරාලීම වෙනුවෙන් මෙවර හිරු පෙරමුණ ගෙන සිටිනවා.\nමේ අතර, කොරෝනා වෛරසය ආසාදනය වීමේ වැඩි අවදානමක් ඇති වැඩිහිටියන් ඉන් ආරක්ෂා කර ගැනීම සඳහා හිරු මාධ්‍ය ජාලයේ සන් එෆ්.එම්. ගුවන් විදුලි නාලිකාව SUN FM CARES නමින් වැඩසටහනක් ආරම්භ කළා.\nඒ අනුව සරණක් නොමැතිව තනි වූ වැඩිහිටියන් සිටින වැඩිහිටි නිවාස විෂබීජහරණය කිරීමේ පළමු අදියර ඊයේ වැල්ලවත්ත - බ්‍රෝහියර් අනුස්මරණ වැඩිහිටි නිවාසයේත්, ග්‍රෑන්ඩ්පාස් - දයාවේ නිවස වැඩිහිටි නිවාසයේත් ක්‍රියාත්මක වුණා.\nමෙම සම්පූර්ණ ක්‍රියාවලියම වෘත්තීමය සේවාවන් සපයන පුද්ගලයන් යොදාගෙන නිසි සෞඛ්‍යාරක්ෂිත ක්‍රම උපයෝගී කර ගනිමින් ක්‍රියාත්මක වීම විශේෂත්වයක්.\nමෙම සේවාව ඔබගේ වැඩිහිටි නිවාසයේත් ක්‍රියාත්මක කර ගැනීමට අවශ්‍ය නම් 077 355 98 89 දුරකතන අංකයට ඇමතුමක් ලබාදිය හැකියි.",
       "URL": "https://www.hirunews.lk/237791/රට-වෙනුවෙන්-හිරු-සහන-යාත්‍රා-අදත්-දිස්ත්‍රික්ක-4ක",
       "Category": "Local News",
       "Parent URL": "https://www.hirunews.lk/local-news.php?pageID=2819"
}