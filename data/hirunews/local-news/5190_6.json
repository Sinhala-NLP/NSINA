{
       "Source": "hirunews",
       "Timestamp": "Saturday, 30 January 2016 - 7:57",
       "Headline": "මාවතගම දැරිය අපයෝජනය කර ඝාතනය කළ බව හෙළිවේ",
       "News Content": "මාවතගම - තල්ගස්පිටිය ප්‍රදේශයේදී ඝාතනය කර තිබියදී සොයා ගත් 13 හැවිරිදි දැරිය දුෂණයට ලක්කර ඇති බව පශ්චාත් මරණ පරීක්ෂණයේදී හෙළි වී තිබෙනවා.\nපොලීසිය සදහන් කළේ ඇය ගෙළ සිරකර මරා දමා ඇති බවයි.\nදැරිය ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු පිලැස්ස අතිරේක මහේස්ත්‍රාත්වරිය හමුවට ඉදිරිපත් කිරීමෙන් පසු ලබන මස 12 වනදා දක්වා රක්ෂිත බන්ධනාගාරගත කර තිබෙනවා.\nප්‍රදේශයේ නිවසක ඇඳ ඇතිරිල්ලක ඔතා තිබූ දැරියගේ සිරුර ඊයේ පස්වරුවේ පොලිසිය සොයාගත්තේ ප්‍රදේශවාසීන් කළ දැනුම්දීමකට අනුවයි.\nසිද්ධියට අදාළව අත්අඩංගුවට ගෙන රක්ෂිත බන්ධනාගාර ගතකරනු ලැබුවේ 42 හැවිරිදි පුද්ගලයෙක්.\nපෙරේදා කිරි අලෙවි කිරීමට ගොස් යළි නිවසට නොපැමිණීම හේතුවෙන් ඇයගේ දෙමව්පියන් කල සොයා බැලීමකදීයි පාලු නිවසක තිබී දැරියගේ සිරුර සොයා ගැනුනේ.\nමෙම මරණයට අදාළව සැකපිට ප්‍රශ්ණ කිරීම සඳහා පුද්ගලයන් 3 දෙනෙකු පොලිස් භාරයට ගත් අතර පසුව ඉන් දෙදෙනෙකු නිදහස් කරනු ලැබුවා.",
       "URL": "https://www.hirunews.lk/125038/මාවතගම-දැරිය-අපයෝජනය-කර-ඝාතනය-කළ-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=5190"
}