{
       "Source": "hirunews",
       "Timestamp": "Sunday, 31 January 2016 - 12:56",
       "Headline": "ෆොන්සේකා - රනිල් ගිවිසුම  ලබන සතියේ",
       "News Content": "ෆීල්ඞ් මාර්ෂල් සරත් ෆොන්සේකාගේ නායකත්වයෙන් යුත් ප්‍රජාතන්ත්‍රවාදී පක්ෂය ලබන සතියේ එක්සත් ජාතික පෙරමුණට එක්වීමට නියමිතයි.\nඑක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ සහ ප්‍රජාතන්ත්‍රවාදී පක්ෂයේ නායක ෆීල්ඞ් මාර්ෂල් සරත් ෆොන්ස්කා අතර මේ සම්බන්ධයෙන් සාකච්ඡා වට කිහිපයක් පැවති බවයි වාර්තා වන්නේ.\nමේ සම්බන්ධයෙන් හිරු ප්‍රවෘත්ති අංශය ප්‍රජාතන්ත්‍රවාදී පක්ෂයේ කෘත්‍යාධිකාරි මණ්ඩල සභික බස්නාහිර පළාත් සභා මන්ත්‍රී ඉන්දික බණ්ඩාරගෙන විමසීමක් කළා.\nඔහු කියා සිටියේ ෆීල්ඞ් මාර්ෂල් සරත් ෆොන්සේකාට දැනට පුරප්පාඩු වී ඇති එක්සත් ජාතික පක්ෂ ජාතික ලැයිස්තු මන්ත්‍රී ධුරය ලබාදීමට එකගත්වයක් පවතින බවයි.\nඑමෙන්ම ඔහුට ඉදිරියේදී අමාත්‍ය ධුරයක් ද හිමිවනු ඇති බවට ප්‍රජාතන්ත්‍රවාදී පක්ෂයේ කෘත්‍යාධිකාරි මණ්ඩල සභික ඉන්දික බණ්ඩාර විශ්වාසය පළ කළා.",
       "URL": "https://www.hirunews.lk/125132/ෆොන්සේකා-රනිල්-ගිවිසුම-ලබන-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=5188"
}