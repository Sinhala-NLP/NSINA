{
       "Source": "hirunews",
       "Timestamp": "Saturday, 03 October 2020 - 14:11",
       "Headline": "අභාවයට යන වෙදගම (වීඩියෝ)",
       "News Content": "මෙරට ආයුර්වේද වෛද්‍ය ක්‍රමයට සුවිශේෂී ස්ථානයක් හිමිවුවත් එය කෙමෙන් අභාවයට යමින් තිබීම ගැටලුවක්.\nකිසිදු බලධාරියෙකුගේ අවධානයට ලක් නොවුණු වෙද ගම්මානයකපවතින ගැටලු රැසක් පිළිබඳ තොරතුරු පූගොඩ - මීතිරිගල ප්‍රදේශයෙන් වාර්තා වන්නේද එවන් පසුබිමකයි.\nමෙරට  සිංහල වෙදකම හෙවත් හෙළ වෙදකම ලොව අන් කිසිදු රටකට සමකළ නොහැකි විශ්මිත රෝගී සත්කාර සේවාවක්.\nහෙළ වෙදකමේ හරය වී තිබෙන්නේ ස්වභාවික ඖෂධ භාවිතයයි.\nමහා වංෂයට අනුව ක්‍රිස්තු පූර්ව 4 වන සියවසේ පණ්ඩුකාභය රජතුමා මෙරට විවිධ ස්ථානවල නවාතැන් ගෙන රෝගී සත්කාරක සේවා ලබාගත හැකි සිව් කසොත්ති ශාලා ස්ථාපිත කර තිබූ බව ඉතිහාසයේද සඳහන්.\nනමුත් කිසිදු බලධාරියෙකුගේ නෙත නොගැටී වල් බිහිවෙන වෙදගමක් පිළිබඳව අපට තොරතුරු වාර්තා වුණා.\nඑය අතීතයේ මෙරට පැවති ඉහළ සෞඛ්‍ය සේවා මට්ටම කියාපාන ප්‍රබල සාධකයක්.\nඒ පූගොඩ - මීතිරිගල ප්‍රදේශයෙන්.\nමෙම වෙදගම ඉදිකර මේ වන විටත් වසර 37කට ආසන්න කාලයක් ගතව අවසන්.\nඑහි පැවති වෙදගෙවල් 25න් මේ වන විට නිවාස 20කට අධික ප්‍රමාණයක් අත්හැර දමා තිබෙනවා.\nනමුත් පරපුරෙන් පරපුරට හෙළ වෙදකමේ උරුමය හිමිවූ අති දක්ෂ වෙද පරපුරක වත්මන් ජීවකයින් මේ වෙද ගම්මානය තුළ මේ වන විටත් රෝගීන්ට ප්‍රතිකාර සිදුකරනවා.\nඒ ගැටලු සහ අපහසුතා රැසක් මධ්‍යයේයි.\nවසර 35කට අධික කාලයක් මොවුන් මෙහි ජීවත් වූවත් ඉඩම් ඔප්පු හිමිකමක් නොමැති වීමද ඔවුන්ගේ ප්‍රධාන ගැටලුවක්.\nඅපේ ආයුර්වේද උරුමය රැක ගැනීමට නම් මේ වෙදකමේ ජීවත් වන වෛද්‍යවරුන්ගේ ඉල්ලීම් ඉටුකර දීම බලධාරීන්ගේ ප්‍රධාන යුතුකමක්.",
       "URL": "https://www.hirunews.lk/251717/අභාවයට-යන-වෙදගම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2413"
}