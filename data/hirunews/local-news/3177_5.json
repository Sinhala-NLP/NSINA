{
       "Source": "hirunews",
       "Timestamp": "Tuesday, 27 August 2019 - 13:46",
       "Headline": "නිදහස් පක්ෂ - පොදුජන පෙරමුණු සාකච්ඡාව අවසන්",
       "News Content": "ජනාධිපති මෛත්‍රීපාල සිරිසේන සහ විපක්ෂ නායක මහින්ද රාජපක්ෂ අතර සාකච්ඡාවක් පැවැත්වීමට නිදහස් පක්ෂය සහ ශ්‍රී ලංකා පොදුජන පෙරමුණේ නියෝජිතයින් අතර අද පැවති සාකච්ඡාවේදී එකඟතාවකට පැමිණ තිබෙනවා.\nඑක්සත් ජනතා නිදහස් සන්ධානයේ මහලේකම් පාර්ලිමේන්තු මන්ත්‍රී මහින්ද අමරවීර සදහන් කළේ දෙපාර්ශවය අතර අද පැවති සාකච්ඡාව සාර්ථක බවයි.\nපෙරවරු 10.15ට පමණ විපක්ෂ නායක කාර්යාලයේ ආරම්භ වූ මෙම සාකච්ඡාව පැය දෙකකට ආසන්න කාලයක් පැවැත්වුණා.\nඊට නිදහස් පක්ෂය වෙනුවෙන් එහි මහලේකම් පාර්ලිමේන්තු මන්ත්‍රී දයාසිරි ජයසේකර, පක්ෂයේ නව භාණ්ඩාගාරිකවරයා ලෙස තේරී පත්වූ පාර්ලිමේන්තු මන්ත්‍රී ලසන්ත අලගියවන්න ද එක්වුණා.",
       "URL": "https://www.hirunews.lk/223071/නිදහස්-පක්ෂ-පොදුජන-පෙරමුණු-සාකච්ඡාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3177"
}