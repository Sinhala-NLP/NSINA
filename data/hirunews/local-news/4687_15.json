{
       "Source": "hirunews",
       "Timestamp": "Sunday, 29 January 2017 - 12:41",
       "Headline": "පියංකරට පුත්තලම සංවර්ධන කමිටු සම සභාපති ධුරය අහිමිවෙයි",
       "News Content": "පුත්තලම දිස්ත්‍රික් සංවර්ධන කමිටුවේ සම සභාපති ධුරයෙන් පාර්ලිමේන්තු මන්ත්‍රී පියංකර ජයරත්න ඉවත් කර තිබෙනවා.\nඑම තනතුරෙන් ඉවත් කළ බවට වන ලිපිය ජනාධිපති ලේකම්වරයා විසින් තමන්ට ෆැක්ස් පණිවුඩයක් මාර්ගයෙන් යොමු කර ඇති බවයි බවයි හිරු ප්‍රවෘත්ති අංශයට අදහස් දක්වමින් ඔහු කියා සිටියේ.\n2010 වර්ෂයේ සිට පුත්තලම දිස්ත්‍රික් සංවර්ධන කමිටුවේ සභාපති ධුරය දැරූ පියංකර ජයරත්න වත්මන් රජය පත්වීමෙන් පසු එම කමිටුවේ සම සභාපති ධුරයට පත් කරනු ලැබුවා.\nකෙසේ වෙතත් පියංකර ජයරත්න මන්ත්‍රීවරයාගෙන් හිස්වූ පුත්තලම දිස්ත්‍රික් සංවර්ධන කමිටුවේ සම සභාපති ධුරයට මෙතෙක් කිසිවෙකු නම් කර නැහැ.",
       "URL": "https://www.hirunews.lk/153173/පියංකරට-පුත්තලම-සංවර්ධන-කමිටු-සම-සභාපති-ධුරය-අහිමිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4687"
}