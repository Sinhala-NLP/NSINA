{
       "Source": "hirunews",
       "Timestamp": "Monday, 14 November 2016 - 7:45",
       "Headline": "යාපනයේදී ඇල්ලූ තරුණයින්ගේ ඥාතීන් මානව හිමිකම් කොමිසමට",
       "News Content": "යාපනයේදී තරුණයින් 11 දෙනෙකු නීතිවිරෝධී ලෙස පොලීසිය අත්අඩංගුවට ගෙන ඇති බව පවසමින් ඔවුන්ගේ ඥාතීන් පිරිසක් මානව හිමිකම් කොමිසම වෙත පැමිණිල්ලක් ගොනු කර තිබෙනවා.\nආවා කල්ලියේ සාමාජිකයන් බවට චෝදනා කරමින් ඔවුන් අත්අඩංගුවට ගෙන ඇති බවයි එම පැමිණිල්ලේ දැක්වෙන්නේ.\nකෙසේ වෙතත්, ආවා කල්ලිය යනු කොල්ල කල්ලියක් ලෙසට ආරක්ෂක අංශ හඳුන්වා දී තිබියදී මෙම තරුණයින් 11 දෙනා ත්‍රස්තවාදය වැළැක්වීමේ පනත යටතේ අත්අඩංගුවට ගෙන රදවාගෙන ප්‍රශ්න කිරීම නීති විරෝධී බව ඔවුන්ගේ ඥාතීන් පවසනවා.\nමේ අතර ‘‘ආවා’’ කල්ලියට සම්බන්ධ පුද්ගලයන් 10 දෙනෙකු ත්‍රස්ත විමර්ශන කොට්ඨාශය සහ පොලීසිය එක්ව මේ වනවිට අත්අඩංගුවට ගෙන ඇති අතර, ඔවුන් අනිද්දා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/147493/යාපනයේදී-ඇල්ලූ-තරුණයින්ගේ-ඥාතීන්-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4797"
}