{
       "Source": "hirunews",
       "Timestamp": "Monday, 23 October 2017 - 13:12",
       "Headline": "නව රාජ්‍ය තාන්ත්‍රිකයින් පස්දෙනෙකු අක්ත පත්‍ර භාරදෙයි",
       "News Content": "නව තානාපතිවරුන් සහ මහ කොමසාරිස්වරුන් පස්දෙනෙකු අද පෙරවරුවේ ජනාධිපති මෛත්‍රිපාල සිරිසේන වෙත අක්ත පත්‍ර භාරදී තිබෙනවා.\nජනාධිපති මන්දිරයේදී මෙලෙස අක්ත පත්‍ර භාරදී ඇත්තේ කැනඩාව, රුසියාව, මාලදිවයින, පාකිස්ථානය සහ ඊජිප්තුව සඳහා පත්වූ රාජතාන්ත්‍රිකයින් පස්දෙනෙක්.\nමෙම අවස්ථාවට  එක්වෙමින් අදහස් දැක්වූ ජනාධිපති මෛත්‍රිපාල සිරිසේන ප්‍රකාශ කළේ නව රාජතන්ත්‍රිකයින් ශ්‍රී ලංකාව සහ ඔවුන්ගේ රටවල් අතර පවතින ද්විපාර්ශවික සබඳතා තවදුරටත් ශක්තිමත් කරගැනීමට කැපවනු ඇති බවට තමන් විශ්වාස කරන බවයි.",
       "URL": "https://www.hirunews.lk/174192/නව-රාජ්‍ය-තාන්ත්‍රිකයින්-පස්දෙනෙකු-අක්ත-පත්‍ර-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4258"
}