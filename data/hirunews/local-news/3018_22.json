{
       "Source": "hirunews",
       "Timestamp": "Wednesday, 04 December 2019 - 11:09",
       "Headline": "සාපෙළ විභාගයට පෙනී සිටීමට යමින් සිටි දැරියක් සර්පයෙකු දෂ්ඨ කිරීම නිසා රෝහලේ",
       "News Content": "සාමාන්‍ය පෙළ විභාගයට පෙනී සිටිම සඳහා සිය නිවසේ සිට කැළෑබද මාර්ගයක් ඔස්සේ විභාග මධ්‍යස්ථානයට යමින් සිටි පාසල් ශිෂ්‍යාවක් සර්පයෙකු දෂ්ඨ කිරීම හේතුවෙන් අද උදෑසන රෝහල් ගතකර තිබෙනවා.\nමෙලෙස සර්පයෙකු දෂ්ඨ කිරීමට ලක්ව තිබුණේ මහියංගණය අධ්‍යාපන කලාපයට අයත් අරාව විද්‍යාලයේ පිහිටි විභාග මධ්‍යස්ථානයේදී විභාගයට පෙනී සිටි ශිෂ්‍යාවක්.\nඇය මේ වනවිට මීගහකිවුල රෝහලට ඇතුළත් කර ඇති අතර, ශිෂ්‍යාවගේ තත්ත්වය බරපතල නොවන බව රෝහලේ ප්‍රකාශකයෙකු සඳහන් කළා.",
       "URL": "https://www.hirunews.lk/229542/සාපෙළ-විභාගයට-පෙනී-සිටීමට-යමින්-සිටි-දැරියක්-සර්පයෙකු-දෂ්ඨ-කිරීම-නිසා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3018"
}