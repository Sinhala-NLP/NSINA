{
       "Source": "hirunews",
       "Timestamp": "Saturday, 23 July 2022 - 8:57",
       "Headline": "ලෝක ජනගහනය බිලියන අට ඉක්මවන ලකුණු",
       "News Content": "ලබන නොවැම්බර් මස 15 වනදා වනවිට ලෝක ජනගහණය බිලියන අට ඉක්මවනු ඇති බවට එක්සත් ජාතීන්ගේ සංවිධානය පුරෝකථනය කර තිබෙනවා.\nඑම සංවිධානය නිකුත් කළ වාර්තාවක වැඩිදුරටත් දැක්වෙන්නේ වසර 2030 දී එය බිලියන 8.5 ක් වනු ඇති බවයි.\nලොව උපතේදී ආයු අපේක්ෂාව ඉහළ යාම මගින් මරණ අනුපාතය අඩුවීම මීට ප්‍රධාන හේතුවක් වන බවයි එහි දැක්වෙන්නේ.\n1990 වසරට වඩා 2019 වර්ෂයේදී ආයු අපේක්ෂාව වසර 9 කින් ඉහළ ගොස් ඇති අතර එය 72.8 ක් බව එහි සඳහන්.\nඉදිරියේදී මරණ අනුපාතය තවදුරටත් අඩුවෙමින් 2050 වසරේදී සාමාන්‍ය ආයුකාලය වසර 77.2 ක් දක්වා ඉහළ යනු ඇති බවයි එක්සත් ජාතීන්ගේ සංවිධානය නිකුත් කළ එම වාර්තාවේ වාර්තාව සඳහන් වන්නේ.\n2020 වසරේදී ගෝලීය වර්ධන වේගය 1950 න් පසු ප්‍රථම වතාවට සියයට එකකින් අඩුවී තිබෙනවා.\nකෙසේ වෙතත් 2080 වසරේදී ලෝක ජනගහනය බිලියන 10.4 ක උච්ච ස්ථානයකට ළඟාවනු ඇති බවටයි එක්සත් ජාතීන්ගේ සංවිධානය පුරෝකථනය කර ඇත්තේ.",
       "URL": "https://www.hirunews.lk/310719/ලෝක-ජනගහනය-බිලියන-අට-ඉක්මවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1000"
}