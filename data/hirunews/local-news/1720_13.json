{
       "Source": "hirunews",
       "Timestamp": "Tuesday, 31 August 2021 - 10:27",
       "Headline": "ගුරු – ගුරු උපදේශක සහ විදුහල්පති සේවා සංවෘත කර නොවැම්බර් 20 ට පෙර ගැසට් නිවේදනයක් (වීඩියෝ)",
       "News Content": "ගුරු-ගුරු උපදේශක සහ විදුහල්පති සේවාවන් සංවෘත  සේවා වශයෙන් ලබන නොවැම්බර් විස්සට පෙර ගැසට් නිවේදනයක් මගින් ප්‍රකාශයට පත් කිරීමට කැබිනට් අනුමැතිය හිමි වී තිබෙනවා.\nඊට අමතර ව සැප්තැම්බර් සහ ඔක්තොම්බර් යන මාසයන් සඳහා ගුරුවරුන්ට සහ විදුහල්පතිවරුන්ට රුපියල් 5000ක දීමනාවක් ලබා දීමට ද අමාත්‍ය මණ්ඩල අනුමැතිය හිමි ව ඇති බවයි විෂයභාර අමාත්‍ය දිනේෂ් ගුණවර්ධන කියා සිටියේ.\nගුරු - විදුහල්පති වැටුප් විෂමතා ගැටලුව පිළිබඳ ව සොයාබැලීමට පත් කළ අමාත්‍ය මණ්ඩල අනුකමිටුවේ සෙසු යෝජනා පළාත් සභා හා අනෙකුත් අදාළ බලධාරීන් සමඟ එක්ව අධ්‍යාපන අමාත්‍යාංශය විසින් මාස හයක් තුළ ක්‍රියාත්මක කිරීම සඳහා අවශ්‍ය පියවර ගැනීමටද අමාත්‍ය මණ්ඩලයේ අනුමැතිය හිමි ව ඇති බව සඳහන්.",
       "URL": "https://www.hirunews.lk/281002/ගුරු-ගුරු-උපදේශක-සහ-විදුහල්පති-සේවා-සංවෘත-කර-නොවැම්බර්-20-ට-පෙර-ගැසට්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1720"
}