{
       "Source": "hirunews",
       "Timestamp": "Tuesday, 31 January 2023 - 23:21",
       "Headline": "19න් පහළ T20 ලෝක කණ්ඩායමට ලංකාවෙනුත් ක්‍රීඩිකාවක්",
       "News Content": "ශ්‍රී ලංකා යොවුන් ක්‍රීඩිකා දෙව්මි විහංගා ජගත් ක්‍රිකට් කවුන්සලය නම් කළ වයස අවුරුදු 19න් පහළ කාන්තා පන්දුවාර 20 ලෝක කණ්ඩායමට නම් කර තිබෙනවා.\nඒ දකුණු අප්‍රිකාවේ දී නිමා වූ යොවුන් කාන්තා පන්දුවාර 20 ක්‍රිකට් තරගාවලියේ දී දැක් වූ දස්කම් පාදක කර ගෙනයි.\nක්‍රීඩිකාවන් 12 දෙනෙකුගෙන් සමන්විත මෙම පන්දුවාර 20 ලෝක කණ්ඩායමට මෙවර යොවුන් ශූරියන් වූ ඉන්දීය කණ්ඩායමෙන් ක්‍රීඩිකාවන් තිදෙනෙක්, අනුශූරතාවය දිනා ගත් එංගලන්ත කණ්ඩායමේ ක්‍රීඩිකාවන් තිදෙනෙක් ඇතුලත් කර තිබීමත් විශේෂත්වයක්.\nමිට අමතරව නවසීලන්තය, බංග්ලාදේශය, දකුණු අප්‍රිකාව, ඔස්ට්‍රෙලියාව සහ පාකිස්ථාන කණ්ඩායමෙන් එක් ක්‍රීඩිකාව බැඟින් ද ලෝක කණ්ඩායමට ඇතුලත් කර තිබෙනවා.",
       "URL": "https://www.hirunews.lk/326355/19න්-පහළ-t20-ලෝක-කණ්ඩායමට-ලංකාවෙනුත්-ක්‍රීඩිකාවක්",
       "Category": "Local News",
       "Parent URL": "https://www.hirunews.lk/local-news.php?pageID=567"
}