{
       "Source": "hirunews",
       "Timestamp": "Sunday, 25 September 2016 - 9:55",
       "Headline": "විදුලි උපකරණ අලෙවිසැලක් ගින්නකින් විනාශ වෙයි",
       "News Content": "මහනුවර කටුකැලේ ප්‍රදේශයේ පිහිටි විදුලි උපකරණ අලෙවිසැලක් ගින්නකින් විනාශවී තිබෙනවා.\nඊයේ රාත්‍රී ඇතිවු මෙම ගින්න මහනුවර  නාගරික ගිනි නිවීම් ඒකකය සහ ප්‍රදේශවාසීන් එක්ව මැඩපවත්වා ඇති බවයි අප වාර්තාකරු සඳහන් කලේ.\nකෙසේවෙතත් ගින්න ගොඩනැගිල්ල පුරා පැතිරගොස් තිබීම හේතුවෙන් එහි තිබු භාණ්ඩ මෙන්ම ගොඩනැගිල්ලද විනාශ වී තිබෙනවා.\nසිදුවු අලාභයක් මෙතෙක් තක්සේරු කර නැහැ. ගින්නෙන් කිසිවකුටත් හානියක් සිදුව නොමැති අතර විදුලි කාන්දුවක් හේතුවෙන් ගින්න හටගන්නට ඇති බවටයි සැක කෙරෙන්නේ.\nමහනුවර මුලස්ථාන පොලිසිය මේ සම්බන්ධයෙන් විමර්ශණ මෙහෙයවනවා.",
       "URL": "https://www.hirunews.lk/143770/විදුලි-උපකරණ-අලෙවිසැලක්-ගින්නකින්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4864"
}