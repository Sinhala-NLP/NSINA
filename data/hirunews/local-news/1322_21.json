{
       "Source": "hirunews",
       "Timestamp": "Wednesday, 02 March 2022 - 16:22",
       "Headline": "අවිස්සාවේල්ල නගර මධ්‍යයේ සුවිශාල නිවෙසක් පිටුපස ගව ඝාතකාගාරයක් වටලයි (වීඩියෝ)",
       "News Content": "අවිස්සාවේල්ල තල්දූව නගර මධ්‍යයේ සුවිසල් නිවෙසක් පිටුපස නීති විරෝධී අයුරින් පවත්වාගෙන ගිය ගව ඝාතකාගාරයක් වටලා සැකකරුවන් හත් දෙනකු අත්අඩංගුවට ගැනීමට පානදුර වලාන දූෂණ මර්ධන ප්‍රහාරක ඒකකය අද සමත් වුණා.\nපිටතින් බලන කිසිවකුටත් සැක නොසිතෙන පරිදි මෙම සුවිසල් නිවසේ පසුපස කොටසේ මෙම නීති විරෝධී ගව ඝාතකාගාරය පවත්වාගෙන ගොස් ඇත්තේ ප්‍රබල ව්‍යාපාරිකයෙකු ගේ රැකවරනය යටතේ යි.\nනීතියේ ඇසට වැලි ගසමින් දිගු කලක් තිස්සේ පවත්වාගෙන ගිය මෙම ගව ඝාතකාගාරය වටලන අවස්ථාවේ ඝාතනය කිරීම සඳහා රැගෙන විත් තිබූ තවත් ගවයින් තිදෙනෙකු ගේ දිවි බේරා ගැනීමටත් පානදුර වලාන දූෂණ මර්දන ඒකකයේ නිලධාරීන්ට හැකියාව ලැබුණා\nවැටලීම සිදුකරන අවස්ථාවේදීත් එක් ගවයෙක් ඝාතනයකර තිබූ අතර, ඊට අමතරව ප්‍රවාහනය සඳහා සූදානම් කර තිබූ තවත් ගවමස් තොගයක්ද සොයා ගෙන තිබෙනවා.\nඅත්අඩංගුවට ගත් සැකකරුවන් සහ ගව ඝාතනය සඳහා යොදා ගත් උපකරණ අවිස්සාවේල්ල මහේස්ත්‍රාත් අධිකරණයට ඉදිරිපත් කිරීම සඳහා අවිස්සාවේල්ල පොලිසියට භාරදී තිබෙනවා.",
       "URL": "https://www.hirunews.lk/298492/අවිස්සාවේල්ල-නගර-මධ්‍යයේ-සුවිශාල-නිවෙසක්-පිටුපස-ගව-ඝාතකාගාරයක්-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1322"
}