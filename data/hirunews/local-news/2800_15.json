{
       "Source": "hirunews",
       "Timestamp": "Sunday, 12 April 2020 - 19:33",
       "Headline": "ඇඳිරි නීතිය පැනවීමෙන් අනතුරුව මේ දක්වා කාලය තුළ 23,519 අත්අඩංගුවට (වීඩියෝ)",
       "News Content": "ඇඳිරි නීතිය පැනවීමෙන් අනතුරුව මේ දක්වා කාලය තුළ එය උල්ලංඝනය පුද්ගලයින් කළ පුද්ගලයින් 23,519 දෙනෙකු සහ වාහන 6,072 ක් පොලීසිය විසින් අත්අඩංගුවට ගෙන තිබෙනවා.\nමේ අතර, වැඩබලන පොලිස්පතිවරයා පොලිස් ස්ථාන වෙත නියෝග කර ඇත්තේ, ග්‍රාමීය මට්ටමින් අවුරුදු උත්සව සංවිධාන කිරීම් වැළැක්වීමට අවශ්‍ය පියවර ගන්නා ලෙසටයි.\nකොවිඩ් 19 වෛරස ව්‍යාප්තිය පාලනය කිරීමේ අරමුණින් මේ වනවිටත් මුළු දිවයිනටම බලපැවැත්වෙන පරිදි පොලිස් ඇඳිරි නීතිය ක්‍රියාත්මක කර ඇති අතර, අද දිනයේදීත් පොලීසිය සහ ආරක්ෂක අංශ ඇඳිරි නීති රාජකාරියේ නිරත වන ආකාරය දක්නට ලැබුණා.\nපොලිස් මූලස්ථානය පැවසුවේ, අද උදෑසන 6 න් අවසන් වූ පැය 24 තුළ ඇඳිරි නීතිය උල්ලංඝනය කළ පුද්ගලයින් 1,535 දෙනෙකු සහ වාහන 385 ක් අත්අඩංගුවට ගත් බවයි.",
       "URL": "https://www.hirunews.lk/238489/ඇඳිරි-නීතිය-පැනවීමෙන්-අනතුරුව-මේ-දක්වා-කාලය-තුළ-23519-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2800"
}