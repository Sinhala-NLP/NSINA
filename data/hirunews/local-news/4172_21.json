{
       "Source": "hirunews",
       "Timestamp": "Thursday, 14 December 2017 - 13:16",
       "Headline": "බන්දුල, පොල් අරන් එයි",
       "News Content": "ඒකාබද්ධ විපක්ෂයේ පාර්ලිමේන්තු මන්ත්‍රී බන්දුල ගුණවර්ධන විවිධ මිල ගණන් යටතේ වෙළඳපොලෙන් මිලදී ගත් පොල් ගෙඩි කිහිපයක් කොළඹ අද කැදවා තිබූ ඔවුන්ගේ මාධ්‍ය හමුව සඳහා රැගෙනවිත් තිබුණා.\nඑම පොල් ගෙඩි පෙන්වමින් ඔහු ප්‍රශ්ණ කළේ පොල් සඳහා උපරිම සිල්ලර මිලක් නියම කරන්නේ කෙසේද යන්නයි.\nමේ අතර වැඩි මිලට පොල් ඇතුලූ අත්‍යාවශ්‍ය භාණ්ඩ අලෙවි කළ ව්‍යාපාරිකයන් 1300 කට නඩු පවරා ඇති බව පාරිභෝගික සේවා අධිකාරිය පවසනවා.\nඑහි සභාපති හසිත තිලකරත්න කියා සිටියේ උපරිම සිල්ලර මිලක් නියම කර ඇති භාණ්ඩ වැඩි මිල ගණන් යටතේ අලෙවිකරන වෙලදුන් සොයා දිවයින පුරා තවදුරටත් වැටලීම් සිදුකරන බවයි.",
       "URL": "https://www.hirunews.lk/178366/බන්දුල-පොල්-අරන්-එයි",
       "Category": "Local News",
       "Parent URL": "https://www.hirunews.lk/local-news.php?pageID=4172"
}