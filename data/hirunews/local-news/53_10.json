{
       "Source": "hirunews",
       "Timestamp": "Monday, 04 September 2023 - 11:36",
       "Headline": "මුහුදු ප්‍රදේශවල සුළඟේ වේගය ඉහළට",
       "News Content": "නිරිත දිග මෝසම සක්‍රීය වීමත් සමඟම මුහුදු ප්‍රදේශවල සුළඟේ වේගය ඉහළ යමින් පවතිනවා.\nඑය පැයට කිලෝමීටර් 60-70 දක්වා වැඩි විය හැකි බවයි කාලගුණවිද්‍යා දෙපාර්තමේන්තුව පවසන්නේ.\nමෙම මුහුදු සීමාව ලෙස දක්වන්නේ හම්බන්තොට සිට පොතුවිල් දක්වා සහ පුත්තලම සිට මන්නාරම සහ කන්කසන්තුරෙයි හරහා ත්‍රීකුණාමලය දක්වා වෙරළෙන් ඔබ්බෙන් පිහිටි මුහුදු තීරයයි.\nතවද, පුත්තලම සිට කොළඹ සහ ගාල්ල හරහා හම්බන්තොට දක්වා වෙරළට ඔබ්බෙන් පිහිටි මුහුදු ප්‍රදේශවල සුළඟේ වේගය ද පැයට කිලෝමේටර් 50-60 දක්වා වැඩි විය හැකි බවයි කාලගුණවිද්‍යා දෙපාර්තමේන්තුව පවසන්නේ.",
       "URL": "https://www.hirunews.lk/347097/මුහුදු-ප්‍රදේශවල-සුළඟේ-වේගය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=53"
}