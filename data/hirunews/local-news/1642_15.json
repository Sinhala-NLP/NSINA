{
       "Source": "hirunews",
       "Timestamp": "Friday, 08 October 2021 - 7:40",
       "Headline": "තිරු නඩේෂන් අද අල්ලස් කොමිසමට",
       "News Content": "හිටපු අමාත්‍යවරියක වන නිරූපමා රාජපක්ෂගේ සැමියා වන තිරුකුමරන් නඩේෂන් අද දිනයේ අල්ලස් හෝ දූෂණ චෝදනා විමර්ශන කොමිෂන් සභාව වෙත කැඳවා තිබෙනවා.\nඒ ආන්දෝලනාත්මක පැන්ඩෝරා ලේඛන සිද්ධිය සම්බන්ධයෙන් ප්‍රකාශයක් ලබාගැනීම සඳහායි.\nඅල්ලස් හෝ දූෂණ කොමිසමේ ආරංචි මාර්ග සඳහන් කළේ අද උදෑසන 9ට ඔහු කොමිසමට කැඳවා ඇති බවයි.\nපැන්ඩෝරා ලේඛන මඟින් ශ්‍රී ලංකාව සම්බන්ධයෙන් හෙළිදරව් කර ඇති තොරතුරු පිළිබඳ වහාම පරීක්ෂණයක් කරන ලෙසට ජනාධිපති ගෝඨාභය රාජපක්ෂ පෙරේදා කොමිසමට දැනුම් දී තිබුණා.\nඒ සම්බන්ධයෙන් වහාම විමර්ශනයක් පවත්වා මසක් ඇතුළත තමන්ට වාර්තාවක් ලබාදෙන ලෙසයි ජනාධිපතිවරයා දැනුම් දී තිබුණේ.\nලෝක නායකයින්, දේශපාලනඥයින් සහ ප්‍රකෝටිපතියන්ගේ රහස්‍ය ධනය සම්බන්ධයෙන් සහ ඔවුන්ගේ ගනුදෙනු පිළිබදව තොරතුරු රැසක් පැන්ඩෝරා ලේඛන මඟින් හෙළිදරව් කර තිබුණා.",
       "URL": "https://www.hirunews.lk/284395/තිරු-නඩේෂන්-අද-අල්ලස්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=1642"
}