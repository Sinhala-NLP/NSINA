{
       "Source": "hirunews",
       "Timestamp": "Thursday, 28 October 2021 - 7:37",
       "Headline": "අඹන්පොළ ග්‍රාම නිලධාරී ඝාතනයේ සැකකරු අධිකරණයේදී පාපොච්චාරණයක",
       "News Content": "අඹන්පොල දකුණ ග්‍රාම නිලධාරීවරයා ඝාතනය කිරීමට යොදාගත් ආයුධ ගල්ගමුවේ වෙල් යායක ඇළ මාර්ගයක් අසල සැඟ වූ බවට සිද්ධිය සම්බන්ධයෙන් අත්අඩංගුවට ගත් සැකකාර පුහුණුවන දුම්රිය ස්ථානාධිපතිවරයා පාපොච්චාරණය කර තිබෙනවා.\nඒ බව පොලිසිය ඊයේ අධිකරණයට දැනුම් දුන්නා.\nඒ අනුව සැකකරු අදාළ ස්ථානයට රැගෙන ගොස් ආයුධ සොයා ගැනීමට මහව ප්‍රධාන මහේස්ත්‍රාත්වරයා පොලිසියට අවසර ලබා දී තිබෙනවා.\nඅඹන්පොල දකුණ ග්‍රාම නිලධාරී කපිල සපුකුමාර ඉඩම් ගැටලුවක් මුල් කරගෙන මෙලෙස ඝාතනයට ලක් වූ අතර, ඊට යොදාගත් ආයුධ යතුරුපැදියකින් ගොස් අදාළ ස්ථානයේ සැඟ වූ බවටයි සැකකරු ප්‍රකාශ කර ඇත්තේ.\nමේ අතර, මුල්ලේරියාව - මීගහවත්ත ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධියට සම්බන්ධ සැකකරුවන් සම්බන්ධයෙන් නිවැරදි තොරතුරක් ලබා දෙන්නෙකුට රුපියල් ලක්ෂ 25ක ත්‍යාග මුදලක් පිරිනැමීමට පොලීසිය තීරණය කර තිබෙනවා.",
       "URL": "https://www.hirunews.lk/286247/අඹන්පොළ-ග්‍රාම-නිලධාරී-ඝාතනයේ-සැකකරු-අධිකරණයේදී-පාපොච්චාරණයක",
       "Category": "Local News",
       "Parent URL": "https://www.hirunews.lk/local-news.php?pageID=1601"
}