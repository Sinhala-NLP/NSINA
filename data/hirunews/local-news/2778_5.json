{
       "Source": "hirunews",
       "Timestamp": "Thursday, 23 April 2020 - 13:30",
       "Headline": "කොවිඩ් - 19 අරමුදලට තවත් පරිත්‍යාග රැසක්",
       "News Content": "ලංකා ඛනිජතෙල් නීතිගත සංස්ථාවේ හා ලංකා ඛණිජතෙල් තොග ගබඩා පර්යන්තයේ සේවක මණ්ඩලයේ එක්දිනක වැටුප කොවිඩ් 19 අරමුදලට පරිත්‍යාග කර තිබෙනවා.\nරුපියල් ලක්ෂ 142 කට ආසන්න එම මුදල අද පෙරවරුවේ විෂයභාර අමාත්‍ය මහින්ද අමරවීර විසින් අග්‍රාමාත්‍ය මහින්ද රාජපක්ෂ වෙත භාරදී තිබෙනවා.\nඑම අවස්ථාවේදී අමාත්‍ය මහින්ද අමරවීර අග්‍රාමාත්‍යවරයාට යෝජනා කර ඇත්තේ එම අරමුදල සඳහා අමාත්‍ය මණ්ඩලයේ එක් මසක වැටුපක් පරිත්‍යාග කිරීමටයි.\nඑම යෝජනාවට අග්‍රාමාත්‍යවරයා එකඟත්වය පළ කර ඇති බව ද නිවේදනයක් නිකුත් කරමින් අමාත්‍ය මහින්ද අමරවීර සඳහන් කළා.",
       "URL": "https://www.hirunews.lk/239261/කොවිඩ්-19-අරමුදලට-තවත්-පරිත්‍යාග-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=2778"
}