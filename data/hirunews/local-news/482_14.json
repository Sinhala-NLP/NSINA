{
       "Source": "hirunews",
       "Timestamp": "Saturday, 11 March 2023 - 22:55",
       "Headline": "සිලිකන්වැලි බැංකුව වසා දැමීමට ඇමෙරිකාව තීරණය කරයි",
       "News Content": "සිලිකන්වැලි බැංකුව වසා දැමීමට ඇමෙරිකා එක්සත් ජනපද බලධාරීන් කටයුතු කර තිබෙනවා.\nඇමෙරිකාවේ සිලිකන්වැලි බැංකුව බංකොළොත්භාවයට පත්වීම හේතුවෙනුයි ඇමෙරිකා බලධාරින් විසින් එය වසා දැමීමට තීරණය කර ඇත්තේ.\n2008 වසරේ ඇති වූ ආර්ථික අවපාතයෙන් පසු ඇමෙරිකා එක්සත් ජනපදය තුළ මේ ආකාරයෙන් කඩා වැටීමට ලක් වූ ප්‍රථම බැංකුව වන්නේ සිලිකන්වැලි බැංකුවයි.\nඇමෙරිකා එක්සත් ජනපදයේ තොරතුරු තාක්ෂණ ක්ෂේත්‍රය සදහා අරමුදල් සම්පාදනය කරන ප්‍රධානතම බැංකුවක් වන මෙය බංකොළොත්භාවයට පත්වීම එරට තොරතුරු තාක්ෂණ ක්ෂේත්‍රයට තදබල බලපෑමක් එල්ල කරනු ඇති බවද විශ්ලේෂකයන් පවසනවා.",
       "URL": "https://www.hirunews.lk/329679/සිලිකන්වැලි-බැංකුව-වසා-දැමීමට-ඇමෙරිකාව-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=482"
}