{
       "Source": "hirunews",
       "Timestamp": "Monday, 13 March 2017 - 8:18",
       "Headline": "දියතලාව යුද හමුදා කදවුරේ මිය ගිය කැඩෙට් නිලධාරියාගේ දේහය අද ගොඩ ගනී",
       "News Content": "දියතලාව යුද හමුදා පුහුණු පාසලේදී පුහුණුව ලබමින් සිටියදී මියගිය කැඩෙට් නිලධාරියෙකුගේ් දේහය අද ගොඩ ගැනීමට නියමිතයි.\nදේහය ගොඩ ගන්නා ලෙස බණ්ඩාරවෙල මහේස්ත්‍රාත් අධිකරණය පසුගිය 9 වන දා නියෝගයක් නිකුත් කළා.\nඒ එම කැඩෙට් නිලධාරියාගේ මියයාම සැකසහිත බවට ඔහුගේ දෙමව්පියන් අධිකරණයට කළ කරුණු දැක්වීම සැලකිල්ලට ගනිමින්.\n2015 වසරේ ජූලි 22 වනදා පුහුණුව ලබමින් සිටියදී හදිසියේ මෙලෙස මියගියේ ගම්පහ - වැලිවේරිය ප්‍රදේශයේ පදිංචි එච්.එල්.ආර් ප්‍රනාන්දු නමැති  තරුණයෙක්.\nඔහුගේ දේහය වැලිවේරිය සුසාන භූමියේ මිහිදන් කර තිබෙනවා.",
       "URL": "https://www.hirunews.lk/156713/දියතලාව-යුද-හමුදා-කදවුරේ-මිය-ගිය-කැඩෙට්-නිලධාරියාගේ-දේහය-අද-ගොඩ-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4617"
}