{
       "Source": "hirunews",
       "Timestamp": "Wednesday, 07 October 2020 - 13:28",
       "Headline": "කොරෝනා වෛරසය වැලදුණු පළමු බ්‍රැන්ඩික්ස් සේවකයා මුලින් හෙළිවූ කාන්තාව නොවේ (වීඩියෝ)",
       "News Content": "වසංගත රෝග විද්‍යා ඒකකයේ ප්‍රධානි විශේෂඳ වෛද්‍ය සුදත් සමරවීර කොළඹ අද(07) පැවති මාධ්‍ය හමුවකට එක්වෙමින් සඳහන් කළේ පසුගිය සැප්තැම්බර් 20 වනදා සිට කර්මාන්තශාලාවේ සේවක සේවිකාවන් අතර ශ්වසන ආබාධ පැවති බවට තොරතුරු වාර්තා වූ බවයි.\nඒ හේතුවෙන් වෛරසය වැලදුණු මෙම කාන්තාව අතරමැදි අයෙකු ලෙසයි විශේෂඥ වෛද්‍යවරයා කියා සිටියේ.\nඑමෙන්ම බ්‍රැන්ඩික්ස් ඇඟළුම් කම්හල ආශ්‍රිතව නිර්මාණය වූ කොරෝනා පොකුරට අදාළව අනුරාධපුරය, බදුල්ල, ගාල්ල, කුරුණෑගල, මහනුවර, මාතර, පොළොන්නරුව සහ රත්නපුරය යන ප්‍රදේශවලින් ආසාදිතයන් වාර්තා වන බවද ඔහු ප්‍රකාශ කළා.",
       "URL": "https://www.hirunews.lk/252002/කොරෝනා-වෛරසය-වැලදුණු-පළමු-බ්‍රැන්ඩික්ස්-සේවකයා-මුලින්-හෙළිවූ-කාන්තාව-නොවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2405"
}