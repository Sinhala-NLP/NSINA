{
       "Source": "hirunews",
       "Timestamp": "Sunday, 27 January 2019 - 7:24",
       "Headline": "සෞදියේ මියගිය සැමියාගේ දේහය ගෙන්වා දෙන්නැයි බිරිඳගෙන් ඉල්ලීමක්",
       "News Content": "සෞදි අරාබියේ බරවාහන රියදුරෙකු ලෙස සේවය කරමින් සිටියදී මියගිය තම සැමියාගේ දේහය මෙරටට ගෙන්වා දෙන ලෙස දුම්මලසූරිය - වැලිපැන්නගහමුල්ල ප්‍රදේශයේ පදිංචි කාන්තාවක් ඉල්ලා සිටිනවා.\nමෙලෙස මියගොස් ඇත්තේ පාලිත විජයබණ්ඩාර නමැති 52 හැවිරිදි පුද්ගලයෙක්.\nසෞදි අරාබියේ වසර 23 ක කාලයක් සේවය කර ඇති මෙම පුද්ගලයා පසුගිය 17 වැනිදා රිය අනතුරකට ලක්වූ බව හිතවතෙකු මාර්ගයෙන් තමන්ට දැනුම් දුන් බවයි ඔහුගේ බිරිඳ කියා සිටියේ.\nසෞදි අරාබියේ - ජෙඩා නගරයට ආසන්න ස්ථානයකදී මියගිය තම සැමියාගේ දේහය ගෙන්වා ගැනීම සම්බන්ධයෙන් විදේශ සේවා නියුක්ති කාර්යාංශය දැනුවත් කළ ද තවමත් කිසිදු ක්‍රියාමාර්යක් ගෙන නොමැති බවට ඇය චෝදනා කළා.",
       "URL": "https://www.hirunews.lk/209113/සෞදියේ-මියගිය-සැමියාගේ-දේහය-ගෙන්වා-දෙන්නැයි-බිරිඳගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3533"
}