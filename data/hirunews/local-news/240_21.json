{
       "Source": "hirunews",
       "Timestamp": "Saturday, 24 June 2023 - 13:13",
       "Headline": "එළැඹෙන සතියේ හදිසි පාර්ලිමේන්තු රැස්වීමක්",
       "News Content": "ලබන මස පළවනදා සහ දෙවනදා පාර්ලිමේන්තුව හදිසි කැඳවීමකට ඉඩ ඇති බවට පාර්ලිමේන්තු ආරංචි මාර්ග සඳහන් කළා.\nඒ අනුව, ලබන 27 වනදා පැවැත්වීමට නියමිත පාර්ලිමේන්තු කටයුතු පිළිබද කාරක සභාවේදී ඒ පිළිබද තීරණයක් ගනු ඇති බවයි වාර්තා වන්නේ.\nජාත්‍යන්තර මූල්‍ය අරමුදල සමග ඇති කර ගත් එකඟතාවය අනුව දේශීය ණය ප්‍රතිව්‍යූහගත කිරීමට අදාළ මූල්‍ය රෙගුලාසි කඩිනමින් අනුමත කර ගැනීම සඳහා මෙලෙස හදිසියේ පාර්ලිමේන්තුව කැඳවනු ඇති බවයි එම ආරංචි මාර්ග සඳහන් කළේ.\nමේ අතර, ලබන සදුදා පැවැත්වීමට නියමිත අමාත්‍ය මණ්ඩල රැස්වීමේදී ද ඒ සම්බන්ධයෙන් සාකච්ඡා කරන බවයි වාර්තා වෙන්නේ",
       "URL": "https://www.hirunews.lk/338928/එළැඹෙන-සතියේ-හදිසි-පාර්ලිමේන්තු-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=240"
}