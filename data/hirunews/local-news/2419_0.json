{
       "Source": "hirunews",
       "Timestamp": "Thursday, 01 October 2020 - 8:08",
       "Headline": "කොරෝනා ආසාදිත සංඛ්‍යාව 3380ක්",
       "News Content": "ඇමරිකා එක්සත් ජනපදයේ සහ එක්සත් අරාබි එමීර් රාජ්‍යයේ රැදී සිටි ශ්‍රී ලාංකිකයින් 331 දෙනෙකු අද අලුයම කටුනායක ගුවන් තොටුපළ වෙත පැමිණියා.\nඇමරිකාවේ සිට ශ්‍රී ලාංකිකයින් 312 දෙනෙකු පැමිණ ඇති අතර, ඔවුන්ගෙන් 3 දෙනෙකු කුඩා ළමයින් බවයි ගුවන් තොටුපළ හිරු වාර්තාකරු සදහන් කළේ.\nඑක්සත් අරාබි එමීර් රාජ්‍යයේ රැකියා සඳහා ගොස් සිටි 19 දෙනෙකු ද කටුනායක ගුවන් තොටුපළ වෙත පැමිණියා.\nමේ අතර, ඊයේ දිනයේ කොරෝනා ආසාදිතයින් 06 දෙනෙකු වාර්තා වීමත් සමඟ මෙරට සමස්ත ආසාදිතයින්ගේ සංඛ්‍යාව 3,380 දක්වා ඉහළ ගියා.\nඒ අනුව තවදුරටත් රෝහල්ගතව ප්‍රතිකාර ලබන සංඛ්‍යාව 137ක් වන අතර, ආසාදිතයින් 3230 දෙනෙකු සුවය ලබා තිබෙනවා.\nඑමෙන්ම, කොරෝනා අවදානම සමාජයෙන් තවමත් පහව ගොස් නොමැති බව වසංගත රෝග විද්‍යා අංශයේ ප්‍රධානී විශේෂඥ වෛද්‍ය සුදත් සමරවීර කොළඹ ඊයේ පැවති මාධ්‍ය හමුවකදී ප්‍රකාශ කළා.",
       "URL": "https://www.hirunews.lk/251520/කොරෝනා-ආසාදිත-සංඛ්‍යාව-3380ක්",
       "Category": "Local News",
       "Parent URL": "https://www.hirunews.lk/local-news.php?pageID=2419"
}