{
       "Source": "hirunews",
       "Timestamp": "Tuesday, 27 August 2019 - 12:57",
       "Headline": "ජනාධිපති අපේක්ෂකයා ඉදිරිපත් කිරීමේ නැකත ගැන කබීර් කියයි",
       "News Content": "රණවිරුවන් සඳහා නව නිවාස ණය ක්‍රමයක් ආරම්භ කිරීම සඳහා කැබිනට් අනුමැතිය හිමි වූ බව නිවාස, ඉදිකිරීම් සහ සංස්කෘතික කටයුතු අමාත්‍ය සජිත් ප්‍රේමදාස ප්‍රකාශ කළා.\nඅද පැවති අමාත්‍ය මණ්ඩල හමුවෙන් අනතුරුව මාධ්‍ය වෙත අදහස් දක්වමිනුයි අමාත්‍යවරයා මෙම කරුණු අනාවරණ කළේ.\nමෙහිදී මාධ්‍යවේදීන්, එක්සත් ජාතික පක්ෂයේ ජනාධිපතිවරණ අපේක්ෂකයා සම්බන්ධයෙන් සහ පිහිටුවීමට නියමිත නව සන්ධානය පිළිබදව අමාත්‍යවරයාගෙන් ප්‍රශ්න කළා.\nමේ අතර, සුබ නැකතට තම පෙරමුණේ ජනාධිපතිවරණ අපේක්ෂකයා නම් කරන බවයි කැබිනට් රැස්වීමෙන් අනතුරුව මාධ්‍ය වෙත අදහස් දක්වමින් එක්සත් ජාතික පක්ෂයේ සභාපති අමාත්‍ය කබීර් හෂීම් කියා සිටියේ.",
       "URL": "https://www.hirunews.lk/223068/ජනාධිපති-අපේක්ෂකයා-ඉදිරිපත්-කිරීමේ-නැකත-ගැන-කබීර්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3177"
}