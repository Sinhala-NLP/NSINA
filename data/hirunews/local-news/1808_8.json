{
       "Source": "hirunews",
       "Timestamp": "Tuesday, 20 July 2021 - 13:15",
       "Headline": "අක්මීමන ප්‍රාදේශීය සභාවේ ගුටිකෙළියක් - විපක්ෂයේ මන්ත්‍රීවරුන්ට ජල ප්‍රහාරයක්",
       "News Content": "අක්මීමන ප්‍රාදේශීය සභාවේ මාසික සභා රැස්වීම අතරවාරයේදී අද උණුසුම් තත්ත්වයක් ඇති වුණා.\nආණ්ඩුවට විරෝධය පළ කරමින් එහි සමඟි ජන බලවේගයේ සහ එක්සත් ජාතික පක්ෂයේ මන්ත්‍රීවරුන් පිරිසක් අක්මීමන මංසන්ධියේ සිට පෙරවරුවේ විරෝධතා පා ගමනකින් මාසික රැස්වීම්වට සහභාගි වීමට පැමිණියේ කළු කොඩි අතැතිවයි.\nවිරෝධතාවයේ නිරත විපක්ෂයේ මන්ත්‍රීවරුන් ප්‍රාදේශීය සභාව ඉදිරිපිටට පැමිණි අවස්ථාවේ ආණ්ඩු පක්ෂයේ මන්ත්‍රීවරුන් ඔවුන් පිළිගනු ලැබුවේ ජල ප්‍රහාරයක්ද එල්ල කරමින්.\nඑම ජල ප්‍රහාරය මධ්‍යයේ ඔවුන් මාසික රැස්වීමට එක්ව සිටි අතර, එහිදී ප්‍රාදේශීය සභාවේ උප සභාපතිවරයා අදහස් දැක්වීමත් සමඟ ඇතිවූ සංවාදාත්මක තත්වය මත එක්සත් ජාතික පක්ෂ මන්ත්‍රීවරයෙකු සමඟ ගුටි බැට හුවමාරුවක් ද සිදුව ඇති බවයි වාර්තා වන්නේ.\nඑය සමථයකට පත් කිරීමෙන් අනතුරුව අක්මීමන ප්‍රාදේශීය සභාවේ කටයුතු මේ වනවිට යලි ආරම්භ වී ඇති බව ප්‍රදේශයේ හිරු වාර්තාකරු සඳහන් කළා.",
       "URL": "https://www.hirunews.lk/277495/අක්මීමන-ප්‍රාදේශීය-සභාවේ-ගුටිකෙළියක්-විපක්ෂයේ-මන්ත්‍රීවරුන්ට-ජල-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1808"
}