{
       "Source": "hirunews",
       "Timestamp": "Sunday, 12 February 2023 - 8:06",
       "Headline": "තරු ඉබ්බන් 206ක් රට පටවන්න දැරූ තැතක් වරදියි (වීඩියෝ)",
       "News Content": "කටුනායක ගුවන් භාණ්ඩ අපනයන පර්යන්තයේ දී සිදු කළ පරික්ෂාවක දී තරු ඉබ්බන් 206ක් සිය භාරයට ගැනීමට රේගු නිලධාරින් සමත්ව තිබෙනවා.\nලැබුණු බුද්ධි තොරතුරකට අනුව සිදු කරන ලද විශේෂ සෝදිසි කිරීමකදියි ඊයේ (11) AK046 දරණ ගුවන් යානයෙන් මැලේසියාවේ ක්වාලාලම්පූර් වෙත මෙම ඉබ්බ්බන්ව රැගෙන යාමට උත්සාහ කර ඇත්තේ.\nරෙදි ගෝනි තුළ මෙම සතුන්ව අසුරා එම අසුරන මත වියළි මුහුදු ආහාර යනුවෙන් පෙට්ටි 06ක ඇසුරුම් කර තිබෙනවා.\nශ්‍රී ලංකාවේ තරු කැස්බෑවන් ඉන්දියාවේ සහ පකිස්ථානයේ දක්නට ලැබෙන විශේෂම ඉබ්බන් වර්ගය (Geochelone elegans) වන නමුත් නිශ්චිත භූගෝලීය අනන්‍යතාවක් ඔවුන් සතුව නොමැති බවයි උරග විද්‍යාඥයින් පෙන්වා දෙන්නේ.\nකෙසේවෙටතත් මෙම සතුන් නීතිවිරෝධීව රැගෙන යාම තහනම් වන අතර, සිද්ධිය සම්බන්ධයෙන් ශ්‍රී ලංකා රේගුවේ ජෛව විවිධත්ව, සංස්කෘතික හා ජාතික උරුමයන් ආරක්ෂණ අංශය මගින් වැඩිදුර පරීක්ෂණ පවත්වනවා.",
       "URL": "https://www.hirunews.lk/327206/තරු-ඉබ්බන්-206ක්-රට-පටවන්න-දැරූ-තැතක්-වරදියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=542"
}