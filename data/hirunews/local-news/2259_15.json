{
       "Source": "hirunews",
       "Timestamp": "Tuesday, 22 December 2020 - 19:33",
       "Headline": "කොවිඩ් එන්නත් ලබාගැනීමේ බලය ජනපති ප්‍රධාන උපදේශක ලලිත් වීරතුංගට (වීඩියෝ)",
       "News Content": "ජනාධිපතිවරයාගේ ප්‍රධානත්වයෙන් අද පැවති සාකච්ඡාවේදී කොරෝනා එන්නත් දිවයිනට ගෙන්වා ගැනීම සම්බන්ධයෙන් අවධානය යොමුවුණා.\nඒ අනුව එම එන්නත් පිළිබඳ අධ්‍යයනයකින් පසු මෙරට සෞඛ්‍ය බලධාරීන් සමඟ සාකච්ඡා කර අවශ්‍ය ක්‍රියාමාර්ග සම්බන්ධීකරණයට කිරීමට ජනාධිපති ප්‍රධාන උපදේශක ලලිත් වීරතුංගට බලය පැවරූ බවයි ජනාධිපති මාධ්‍ය අංශය සඳහන් කළේ.\nඑන්නත් ලබාදිය යුතු කණ්ඩායම් අවශ්‍යතාව සහ ප්‍රමුඛතාව අනුව තීරණය කරන අතර, වතු, මහල් නිවාස සහ නේවාසිකාගාර ඇතුලු කොරෝනා වෛරසය පැතිර යාමේ වැඩි අවදානමක් සහිත ස්ථාන සහ කණ්ඩායම් පිළිබඳ දත්ත රැස් කිරීමට රැස්වීමේදී තීරණය වී තිබෙනවා.",
       "URL": "https://www.hirunews.lk/257681/කොවිඩ්-එන්නත්-ලබාගැනීමේ-බලය-ජනපති-ප්‍රධාන-උපදේශක-ලලිත්-වීරතුංගට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2259"
}