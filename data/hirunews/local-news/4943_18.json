{
       "Source": "hirunews",
       "Timestamp": "Saturday, 30 July 2016 - 14:22",
       "Headline": "ඩෙංගු බෝ කරන පරිශ්‍ර 267 කට නඩු",
       "News Content": "සෞඛ්‍ය අමාත්‍යාංශය සහ ජාතික ඩෙංගු මදුරු මර්දන ඒකකය ඊයේ ආරම්භ කළ තෙදින ඩෙංගු මර්දන වැඩසටහන යටතේ ඊයේ දිනය තුළ පමණක් පරිශ්‍ර 22 140 ක් පරීක්ෂාවට ලක් කර තිබෙනවා.\nබස්නාහිර පළාත කේන්ද්‍ර කරගනිමින් කොළඹ, ගම්පහ සහ කළුතර දිස්ත්‍රික්කවල ක්‍රියාත්මක වන මෙම වැඩසටහන යටතේ මදුරු කීටයන් සහිත පරිශ්‍රයන් 393 ක් හඳුනාගත් බවයි සෞඛ්‍ය අමාත්‍යාංශය සඳහන් කළේ.\nඒ අනුව 267 දෙනෙකුට එරෙහිව නඩු පැවරීමටත්, 1113 දෙනෙකුට නොතීසි නිකුත් කිරීමටත් පියවර ගෙන තිබෙනවා.\nතෙදින ඩෙංගු මදුරු මර්දන වැඩසටහන හෙට අවසන්වීමට නියමිතයි.",
       "URL": "https://www.hirunews.lk/139391/ඩෙංගු-බෝ-කරන-පරිශ්‍ර-267-කට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=4943"
}