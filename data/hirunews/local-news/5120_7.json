{
       "Source": "hirunews",
       "Timestamp": "Tuesday, 22 March 2016 - 18:37",
       "Headline": "වත්මන් ආණ්ඩුවත් අක්‍රමිකතා අරඹයි - ගණකාධිකාරීවරුන් හෙළි කරයි",
       "News Content": "පැවති ආණ්ඩුව මෙන්ම වත්මන් ආණ්ඩුවේ ඇතැම් පාර්ශවයන්ද අක්‍රමිකතා සිදුකරන බව ශ්‍රී ලංකා ගණකාධිකාරී සේවා සංගමය අද අනාවරණ කළා.\nඑහි ප්‍රධාන ලේකම් ඇන්ටන් පෙරේරා කොළඹ අද පැවති මාධ්‍ය හමුවකදී කියා සිටියේ පසුගිය ආණ්ඩුවේ දුෂණ සොයාගැනීමට ඇතැම් නිලධාරීන්ගේ ක්‍රියාකාරකම් බාධාවක් වී ඇති බවයි.\nවිවිධ ස්ථානවල පවතින වත්මන් ආණ්ඩුවේ පුනරුත්ථාපන, නැවත පදිංචි කිරීම් හා හින්දු ආගමික කටයුතු අමාත්‍යාංශයට අයත් ආයතන එක් ස්ථානයකට රැගෙන යාම සඳහා වන ගණුදෙනුවේදී සිදුකළ අක්‍රමිකතාවයක් සම්බන්ධයෙන් ශ්‍රී ලංකා ගණකාධීකාරී සේවා සංගමය මෙහිදී තොරතුරු හෙළි කළා.\nගණුදෙනුවට විරෝධය පළ කළ රාජ්‍ය පරිපාලන සේවයට අයත් නිලධාරීන් දෙදෙනෙකු සහ ගණකාධීකාරි සේවයට අයත් නිලධාරීන් දෙදෙනෙකුට මේ වනවිට ස්ථාන මාරු ලබාදී ඇති බවයි ඔවුන් එහිදී කියා සිටියේ.",
       "URL": "https://www.hirunews.lk/129120/වත්මන්-ආණ්ඩුවත්-අක්‍රමිකතා-අරඹයි-ගණකාධිකාරීවරුන්-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5120"
}