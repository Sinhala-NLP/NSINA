{
       "Source": "hirunews",
       "Timestamp": "Sunday, 18 September 2022 - 19:24",
       "Headline": "ජාත්‍යන්තරය මේවනවිට ශ්‍රී ලංකාව ගැන විශ්වාසය තබා ඇතැයි අගමැති කියයි (වීඩියෝ)",
       "News Content": "මූල්‍ය අරමුදල හරහා ශ්‍රී ලංකාවේ ආර්ථික අර්බුදය ජයගැනීමට හැකි බවට ජාත්‍යන්තරය මේ වන විට විශ්වාසය ලබා දී ඇතැයි අග්‍රාමාත්‍ය දිනේෂ් ගුණවර්ධන ප්‍රකාශ කළා.\nඅග්‍රාමාත්‍යවරයා මේ බව කියා සිටියේ අද පෙරවරුවේ අටමස්ථානය වැඳ පුදාගැනීම අතරතුර මාධ්‍ය වෙත අදහස් දක්වමින්.\nඅග්‍රාමාත්‍යවරයා අද පෙරවරුවේ පළමුව ඓතිහාසික ජය ශ්‍රී මහා බෝධීන් වහන්සේ වැඳ පුදාගෙන ආශිර්වාද ලබාගත්තා. අනතුරුව රුවන්වැලි මහා සෑ රදුන් වැඳපුදාගත් අග්‍රාමාත්‍යවරයා විහාරාධිපති පූජ්‍ය පල්ලේගම හේමරතන නාහිමියන් බැහැදැක ආශිර්වාද ලබා ගත් බවය අග්‍රාමාත්‍ය මාධ්‍ය ඒකකය සඳහන් කළේ.\nඑමෙන්ම අග්‍රාමාත්‍යවරයා ශ්‍රී මහ බෝධින් වහන්සේ වැඳ පුදා ගැනීමෙන් අනතුරුව ථූපාරාමය විහාරස්ථානය ද වැඳපුදා ගනු ලැබුවා.\nඅනුරාධපුර ශ්‍රී සම්බුද්ධ ජයන්ති විහාරය වැදපුදා ගැනීම සදහා පැමිණි අවස්ථාවේදී එහි විහාරාධිකාරි පූජ්‍ය නුගේතැන්නේ පඤ්ඤානන්ද හිමි අග්‍රාමාත්‍යවරයාට ආශිර්වාද කරනු ලැබුවා.",
       "URL": "https://www.hirunews.lk/315746/ජාත්‍යන්තරය-මේවනවිට-ශ්‍රී-ලංකාව-ගැන-විශ්වාසය-තබා-ඇතැයි-අගමැති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=859"
}