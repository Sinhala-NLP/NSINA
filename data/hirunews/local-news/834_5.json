{
       "Source": "hirunews",
       "Timestamp": "Friday, 30 September 2022 - 13:42",
       "Headline": "විස්සයි විස්ස ලෝක කුසලානයේ ත්‍යාග මුදල් ප්‍රකාශයට පත් කෙරේ",
       "News Content": "විස්සයි විස්ස ලෝක කුසලානයේ ත්‍යාග මුදල් ප්‍රකාශයට පත් කෙරේ\nඑළඹෙන විස්සයි විස්ස (පිරිමි) ලෝක කුසලාන තරගාවලියේ ජයග්‍රාහකයන්ට හිමිවන මුදල් ත්‍යාගයන් ප්‍රකාශයට කටයුතු කළා.\nඒ අනුව විස්සයි විස්ස ලෝක කුසලානය ජයග්‍රහණය කරන කණ්ඩායමට අමෙරිකානු ඩොලර් මිලියන 1.6 ක මුදලක් ත්‍යාග වශයෙන් හිමි විමට නියමිත අතර, අනු ශූරයන් බවට පත් වන කණ්ඩායමට අමෙරිකානු ඩොලර් ලක්ෂ 8ක් හිමි වීමට නියමිතයි.\nමේ අතර අවසන් පූර්ව තරගවටවල පරාජිත කණ්ඩායම් දෙකට ද අමෙරිකානු ඩොලර් ලක්ෂ 4 බැගින්, අමෙරිකානු ඩොලර් ලක්ෂ 8ක් වෙන් කිරීමට ජාත්‍යන්තර ක්‍රිකට් කවුන්සිලය කටයුතු කර තිබෙනවා.\nතව ද සුපිරි 12 වටයේ පැවැත්වෙන තරග 30හි තරගවල ජයග්‍රාහකයන් වෙනුවෙන්, එක් තරග ජයක් සඳහා අමෙරිකානු ඩොලර් 40,000 බැගින් ගෙවීම සඳහා අමෙරිකානු ඩොලර් මිලියන 1.2ක් ICCය විසින් වෙන් කර තිබෙනවා.\nමේ අතර සුපිරි 12 වටයේ තරගවලින් ඉවත්වන එක් කණ්ඩායමකට අමෙරිකානු ඩොලර් 70,000 බැගින් හිමි වීමට නියමිත අතර පළමු වටයේ තරග 12 අතුරින් ජය ගන්නා එක් තරගයක් වෙනුවෙන් එක් කණ්ඩායමකට අමෙරිකානු ඩොලර් 40,000 බැගින්, ඩොලර් 480,000ක් ලබා දීමට ICCය තීරණය කර තිබෙනවා.\nමේ අතර පළමු වටයෙන් ඉවත් වන එක් කණ්ඩායමකට අමෙරිකානු ඩොලර් 40,000 බැගින් ඉවත් වන කණ්ඩායම් 4 සඳහා අමෙරිකානු ඩොලර් 160,00ක මුදලක් ICCය විසින් ගෙවීමට තීරණය කර තිබෙනවා.\nමේ අනුව විස්සයි විස්ස ලෝක කුසලාන තරගාවලියේ ජයග්‍රහණ සහ ඉවත්ව යන කණ්ඩායම් වෙනුවෙන් ගෙවීමට වෙන් කර ඇති සමස්ත මුදල වන්නේ අමෙරිකානු ඩොලර් මිලියන 5.6ක මුදලක්.\nඑළඹෙන විස්සයි විස්ස ලෝක කුසලානය නොවැම්බර් මස 13 වැනි දා ඔස්ට්‍රෙලියාවේ දී ආරම්භ වීමට නියමිත අතර එහි සුපිරි 12 අදියරට සෘජුව ම පිවිසි කණ්ඩායම් අට වන්නේ ඇෆ්ගනිස්ථානය, ඔස්ට්‍රෙලියාව, බංග්ලාදේශය, එංගලන්තය, ඉන්දියාව, නවසීලන්තය, පකිස්ථානය සහ දකුණු අප්‍රිකාවයි.\nපළමු වටය සඳහා ක්‍රීඩා කරන කණ්ඩායම් අට ලෙස A කාණ්ඩය නියෝජනය කරමින් නැමීබියාව, ශ්‍රී ලංකාව, නෙදර්ලන්තය සහ එක්සත් අරාබි එමීර් රාජ්‍යය තරග වැදීමට නියමිත අතර B කාණ්ඩය නියෝජනය කරමින් බටහිර ඉන්දීය කොදෙව්, ස්කොට්ලන්තය, අයර්ලන්තය සහ සිම්බාබ්වේ යන කණ්ඩායම් එකිනෙකා හා තරග වැඩීමට නියමිතයි.",
       "URL": "https://www.hirunews.lk/316697/විස්සයි-විස්ස-ලෝක-කුසලානයේ-ත්‍යාග-මුදල්-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=834"
}