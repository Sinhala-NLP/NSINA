{
       "Source": "hirunews",
       "Timestamp": "Sunday, 24 October 2021 - 8:57",
       "Headline": "යුද නෞකා පෙළක් කොළඹ වරායට",
       "News Content": "බ්‍ර්තාන්‍ය රාජකීය නාවික හමුදාවට අයත් කෙන්ට් යුද නෞකාව දැන් කොළඹ වරායට සේන්දු වී තිබෙනවා.\nමීටර 133ක් දිගැති, මීටර 16ක් පළල බ්‍ර්තාන්‍ය නාවික හමුදාවේ අග්නිදිග ආසියානු බලකායට අයත් මෙම නෞකාව ශ්‍රී ලංකාවට පැමිණියේ බංග්ලාදේශයේ චිතගොන් වරායේ සිටයි.\nකෙන්ට් යුද නෞකාව ගුවන් යානා සහ නෞකා නාශක මිසයිල මෙන්ම සබ්මැරීන නාශක ටෝපිඩෝවලින් සන්නද්ධයි.\nනාවික හමුදා මාධ්‍ය ප්‍රකාශක කපිතාන් ඉන්දික ද සිල්වා ප්‍රකාශ කළේ බ්‍ර්තාන්‍ය නාවික හමුදාවේ එච්.එම්.එස්. කෙන්ට් නෞකාව, ශ්‍රී ලංකා නාවික හමුදාවේ සමුදුර නෞකාව සමග මේ වනවිට අභ්‍යාසයක නිරත වී සිටින බවයි.\nඊයේ කොළඹ වරායට පැමිණි එම නෞකාව එම අභ්‍යාසය නිමවූ පසු දිවයිනෙන් නික්ම යනු ඇති.\nමීට අමතරව, ඉන්දීය නාවික හමුදාවට අයත් තවත් යුද නෞකා දෙකක් අද කොළඹ වරායට පැමිණියා.\nෂාදුල් සහ මාගර් නමැති එම යුද නෞකා කොළඹ වරායේ දින කිහිපයක් රැදී සිටින අතර, ශ්‍රී ලංකා නාවික හමුදාව සමග පුහුණු අභ්‍යාස සඳහා එක්වීමට නියමිත බවයි නාවික හමුදා ප්‍රකාශකයා වැඩිදුරටත් සඳහන් කළේ.",
       "URL": "https://www.hirunews.lk/285892/යුද-නෞකා-පෙළක්-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=1609"
}