{
       "Source": "hirunews",
       "Timestamp": "Thursday, 11 May 2023 - 16:14",
       "Headline": "ධාතුසේන රජුගේ ඔටුන්න සෙවූ පිරිසක් රිමාන්ඩ්",
       "News Content": "ස්කෑන් යන්ත්‍රයක් උපයෝගී කරගෙන සේරුනුවර කැලයක ධාතුසේන රජුට අයත් බව කියන ඔටුන්නක් සොයමින් සිටි පුද්ගලයින් පස්දෙනෙකු පොලිසිය විසින් අත්අඩංගුවට ගෙන තිබෙනවා.\nසේරුනුවර පොලීසිය විසින් ලද තොරතුරක් මත වැටලීමක් සිදුකර ඊයේ(10) මෙම පිරිස අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති සැකකරුවන් මීරිගම, ඇලපාත, බුලත්සිංහල, ගම්පහ, කොටුගොඩ යන ප්‍රදේශවල පදිංචිකරුවන් බවයි පොලිසිය පවසන්නේ.\nමෙම පිරිස අතර හතළිස් පස් හැවිරිදි යකැදුරකු ද සිටින බවත් ඉපැරණි පුස්කොළ පොතක තිබුණු විස්තරයක් අනුව ඔටුන්න සොයා කැලයට ආ බවත් ප්‍රශ්න කිරීම්වල දී සැකකරුවන් පවසා තිබෙනවා.\nඅත්අඩංගුවට ගත් සැකකරුවන් අද දින මුතූර් අධිකරණයට ඉදිරිපත් කිරීමෙන් අනතුරුව දින 14කට රක්ෂිත බන්ධනාගාර ගත කර තිබෙන අතර සිදුවීම සම්බන්ධයෙන් සේරුනුවර පොලිසිය විසින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/334903/ධාතුසේන-රජුගේ-ඔටුන්න-සෙවූ-පිරිසක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=351"
}