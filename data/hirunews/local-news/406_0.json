{
       "Source": "hirunews",
       "Timestamp": "Tuesday, 18 April 2023 - 23:08",
       "Headline": "ට්විටර් ගණුදෙනුව ගැන මස්ක් පවසයි",
       "News Content": "තමන් ට්විටර් සමාජ ජාලය මිල දී ගෙන ඇත්තේ නියමිත අගයට වඩා වැඩි මුදලක් ගෙවමින් බව එහි හිමිකරු වන ඊලෝන් මස්ක් ප්‍රකාශ කළා.\nපසුගිය වසරේ දී ඔහු ට්විටර් සමාජ මාධ්‍ය ජාලය ඇමරිකානු ඩොලර් බිලියන 44කට මිල දී ගනු ලැබුවා.\nකෙසේ වෙතත් ඉන් අනතුරුව සිදුකළ තක්සේරුවේ දී ට්විටර් සමාජ මාධ්‍ය ජාලයේ වටිනාකම ඇමරිකානු ඩොලර් බිලියන විස්සක් ලෙස දැක්වුණු බවයි සම්මුඛ සාකච්ඡාවකට එක්වෙමින් ඊලෝන් මස්ක් ප්‍රකාශ කළේ.\nඑසේම ඔහු පසුගියදා බී.බී.සී ප්‍රවෘත්ති සේවය සමඟ සම්මුඛ සාකච්ඡාවකට එක්වෙමින් ප්‍රකාශ කර තිබුණේ සුදුසු ගැනුම්කරුවෙකු හමුවුවහොත් ට්විටර් සමාජ මාධ්‍ය ජාලය යළි අලෙවි කිරීමට කටයුතු කරන බවයි.",
       "URL": "https://www.hirunews.lk/332867/ට්විටර්-ගණුදෙනුව-ගැන-මස්ක්-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=406"
}