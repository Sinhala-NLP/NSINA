{
       "Source": "hirunews",
       "Timestamp": "Wednesday, 10 May 2023 - 18:20",
       "Headline": "අවුරුදු දෙකහමාරක දියණියක් ළිඳට වැටී ජීවිතක්ෂයට",
       "News Content": "යාපනය ඉලවාලෙයි වසන්තපුරම් ප්‍රදේශයේ ගෙවත්තේ පිහිටි ළිඳකට ඊයේ (09) සවස අවුරුදු දෙකහමාරක් වයසැති දියණියක් වැටී දියේ ගිලීමෙන් මිය ගොස් තිබෙනවා.\nමෙලෙස ළිඳට වැටීමෙන් මිය ගොස් ඇත්තේ අවුරුදු දෙකහමාරක් වයසැති දියණියක්.\nමිය ගිය දියණියගේ පියා රැකියාව සඳහා නිවසින් පිටව යාමෙන් පසුව දැරියගෙ මව නිවසේ මුලුතැන්ගෙයි ආහාර පිසමින් සිටින අතරවාරයේදී මෙම දියණිය මිදුලේ සෙල්ලම් කරමින් සිටි බවයි වාර්තා වන්නේ.\nපසුව මෙම දියණිය අසල තිබූ ළිඳ සමීපයට ගොස් සෙල්ලම් කරමින් සිටියද දැරියගේ මව ඒ පිළිබඳව නිරීක්ෂණය නොකිරීම හේතුවෙන් සෙල්ලම් කරමින් සිටි දැරිය එකවරම ළිඳට වැටී ඇති බවයි සඳහන් වන්නේ.\nදැරිය ළිඳට වැටීමෙන් පසුව මව ළිඳ සමීපයට පැමිණ ප්‍රදේශවාසීන්ගෙන් උදව් ඉල්ලා කෑගැසීමෙන් පසුව ප්‍රදේශවාසීන් වහා එම ස්ථානයට පැමිණ ළිඳේ සිටි දරුවා ගොඩට ගෙන රෝහල්ගත කල ද දරුවා ඒ වනවිටත් මිය ගොස් තිබෙනවා.",
       "URL": "https://www.hirunews.lk/334819/අවුරුදු-දෙකහමාරක-දියණියක්-ළිඳට-වැටී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=353"
}