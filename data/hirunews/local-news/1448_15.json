{
       "Source": "hirunews",
       "Timestamp": "Wednesday, 05 January 2022 - 8:01",
       "Headline": "මහේල 9 වැනි දා කොදෙව් දුපත් වෙත",
       "News Content": "බටහිර ඉන්දීය කොදෙව් දූපත්හි පැවැත්වෙන අයි.සී.සි වයස අවුරුදු 19න් පහළ ක්‍රිකට් ලෝක කුසලානයට සහභාගි වන ශ්‍රී ලංකා කණ්ඩායම සමඟ එක්වීම සඳහා ශ්‍රී ලංකා ජාතික කණ්ඩායමේ උපදේශක පුහුණුකරු මහේල ජයවර්ධන ලබන 9 වැනි දා දිවයිනෙන් පිටත් ව යාමට නියමිත යි.\nමේ වනවිට යොවුන් කණ්ඩායම කැරිබියන් දූපත්වලට පිටත්ව ගොස් තිබෙනවා.\nමහේල ජයවර්ධන ලෝක කුසලාන තරගාවලිය අතරතුර දී ශ්‍රී ලංකා යොවුන් කණ්ඩායම සමඟ කටයුතු කරනු ඇති.\nයොවුන් ලෝක කුසලාන තරගාවලියේ ශ්‍රී ලංකා යොවුන් කණ්ඩායම මුහුණදෙන පළමු තරගය ජනවාරි 14 වැනි දා ස්කොට්ලන්තය සමඟ පැවැත්වෙන්නේ ජෝර්ජ් ටවුන්හිදි යි.",
       "URL": "https://www.hirunews.lk/293054/මහේල-9-වැනි-දා-කොදෙව්-දුපත්-වෙත",
       "Category": "Local News",
       "Parent URL": "https://www.hirunews.lk/local-news.php?pageID=1448"
}