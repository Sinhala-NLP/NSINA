{
       "Source": "hirunews",
       "Timestamp": "Thursday, 24 March 2022 - 16:58",
       "Headline": "ජනපති සංචාරක සංවර්ධන අධිකාරියේ නිරීක්ෂණයක (වීඩියෝ හා ඡායාරූප)",
       "News Content": "සංචාරකයන්ගේ ආසියානු ගමනාන්තය බවට ශ්‍රී ලංකාව පත් කළ හැකි බවත් ඊට ඇති බාධා ඉවත් කර ගෝලීය ප්‍රවර්ධන වැඩසටහන් මගින් සංචාරක ආකර්ෂණය දිනා ගැනීමට සැලසුම් සකස් කළ යුතු බවත් ජනාධිපති ගෝඨාභය රාජපක්ෂ පවසනවා.\nශ්‍රී ලංකා සංචාරක සංවර්ධන අධිකාරියේ නිරීක්ෂණ චාරිකාවකට අද (24) එක්වෙමින් ජනාධිපතිවරයා මේ බව සඳහන් කළා.\nවසරේ පළමු කාර්තුවේදී මෙරටට සංචාරකයින් දෙලක්ෂ 60,000කට අධික පිරිසක් පැමිණ ඇති බවත් එය පසුගිය වසරේ සමස්ත සංචාරකයින්ගේ පැමිණිමට වඩා ඉහළ අගයක් බව ජනාධිපති මාධ්‍ය අංශය නිවේදනයක් නිකුත් කරමින් සඳහන් කළේ.\nවසර අවසානය වනවිට සංචාරකයින් මිලියන 1.3 ක ඉලක්කය සපුරා ගැනීම රජයේ අපේක්ෂාවයි.\nඒ සඳහා සියලු අංශ සූදානම් කළ යුතු බවටයි ජනාධිපතිවරයා එහිදී ප්‍රකාශ කර ඇත්තේ.",
       "URL": "https://www.hirunews.lk/300292/ජනපති-සංචාරක-සංවර්ධන-අධිකාරියේ-නිරීක්ෂණයක-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1274"
}