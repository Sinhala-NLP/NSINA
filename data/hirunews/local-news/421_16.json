{
       "Source": "hirunews",
       "Timestamp": "Monday, 10 April 2023 - 20:56",
       "Headline": "ස්ප්‍රින් සමුළුව වොෂිංටන් හීදි ඇරඹෙයි (වීඩියෝ)",
       "News Content": "ජාත්‍යන්තර මූල්‍ය අරමුදලේ සහ ලෝක බැංකුවේ මෙහෙයවීමෙන් පැවැත්වෙනල වසර මැද සමුළුව හෙවත් ස්ප්‍රින් සමුළුව අමෙරිකාවේ වොෂින්ටන් හිදී අද (10) ආරම්භ වුණා.\nඊට මුදල් රාජ්‍ය අමාත්‍ය ෂෙහාන් සේමසිංහ, මහබැංකු අධිපති ආචාර්ය නන්දලාල් වීරසිංහ සහ මුදල් අමාත්‍යාංශ ලේකම් මහින්ද සිරිවර්ධන එක්ව සිටියා.\nලෝක බැංකුවේ හා ජාත්‍යන්තර මූල්‍ය අරමුදලේ ක්‍රියාකාරකම්වල ප්‍රගතිය සළකා බැලෙන මෙම සමුළුවේ දී ශ්‍රී ලංකාව ඇතුළු මැදි ආදායම් රටවල් මුහුණ දෙන ණය අර්බුද පිළිබඳව විශේෂ අවධානයක් යොමු කෙරෙනවා.\nඑමෙන්ම ණය තිරසරභාවය සහ ආර්ථීකය ශක්තිමත් කිරීමට අවශ්‍ය සහයෝගය තවදුරටත් ලබා ගැනීම සඳහා ජාත්‍යන්තර හවුල්කරුවන් සමග මෙම හමුවේ දී සාකච්ඡා කිරීමට නියමිතව තිබෙනවා.\nමෙම සමුළුවට පෙර ජාත්‍යන්තර මූල්‍ය අරමුදලේ කළමනාකරණ අධ්‍යක්ෂ ක්‍රිස්ටලීනා ජෝර්ජියේවා ශ්‍රී ලංකාවේ ආර්ථික තත්ත්වය සම්බන්ධයෙන් සංවාද මණ්ඩපයක දී අදහස් පළ කර තිබූ අතර, එහිදී ජාත්‍යන්තර මූල්‍ය අරමුදලේ සහනය මෙරටට හිමිවීම සම්බන්ධයෙන් අදහස් පළ කළා.",
       "URL": "https://www.hirunews.lk/332218/ස්ප්‍රින්-සමුළුව-වොෂිංටන්-හීදි-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=421"
}