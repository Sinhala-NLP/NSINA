{
       "Source": "hirunews",
       "Timestamp": "Monday, 26 December 2022 - 10:27",
       "Headline": "බීමත් ව පොලිස් රාජකාරියට බාධා කළ තුන්දෙනෙකු අත්අඩංගුවට",
       "News Content": "පොලිස් නිලධාරින්ගේ රාජකාරියට බාධා කළ තුන්දෙනෙකු අත්අඩංගුවට ගෙන තිබෙනවා.\nවත්තල පොලිස් වසමේ හැඳල ප්‍රදේශයේ කෑකෝ ගසමින් ත්‍රිරෝද රථයකින් ගමන් කරමින් සිටි පිරිසක් ඇලකන්ද මාර්ගයේ සිට කොළඹ - මීගමුව ප්‍රධාන මාර්ගයට පිවිසීමේදී පොලිසිය ඊයේ නවතා තිබුණා.\nපසු ව රාජකාරියේ යෙදී සිටි නිලධාරින් දෙදෙනෙකු අදාළ ත්‍රිරෝද රථය පරීක්ෂා කිරීමට උත්සහකළ අවස්ථාවේදී රියදුරු සහ පිටුපස අසුනේ සිටි දෙදෙනෙකු බීමත්ව සිටීම හේතුවෙන් ඔවුන්ව අත්අඩංගුවට ගැනීමට යාමේ දී මොවුන් පොලිසියට පහර දී පළා ගොස් තිබෙනවා.\nමේ සම්බන්ධයෙන් වත්තල පොලිසියට දැනුම් දීමෙන් පසුව එම ප්‍රදේශයේ දී සැකකරුවන් තුන්දෙනා ත්‍රීරෝද රථය සමඟම අත්අඩංගුවට ගැනුණා.\nමොවුන් අවුරුදු 25,29,30 යන වයස්වල පසුවන වත්තල, මාබෝල ප්‍රදේශයේ පදිංචිකරුවන්.\nසැකකරුවන් පහර දීමෙන් තුවාල ලැබූ පොලිස් නිලධාරින් දෙදෙනා රාගම රෝහලේ ප්‍රතිකාර ලබනවා.",
       "URL": "https://www.hirunews.lk/323574/බීමත්-ව-පොලිස්-රාජකාරියට-බාධා-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=642"
}