{
       "Source": "hirunews",
       "Timestamp": "Thursday, 04 August 2022 - 17:45",
       "Headline": "ශ්‍රී ලංකා අර්බුදය වඩාත් ප්‍රජාතන්ත්‍රවාදී, සර්ව පාක්ෂික රජයකට කදිම අවස්ථාවක් - ඇන්තනි බ්ලින්කන්",
       "News Content": "ශ්‍රී ලංකාව තුල මේ වනවිට උද්ගතව ඇති ආර්ථික අර්බුදය වෙස්වලාගත් ආශිර්වාදයක් බවට පෙරළා ගත හැකි බව එක්සත් ජනපද රාජ්‍ය ලේකම් ඇන්තනි බ්ලින්කන් පවසනවා.\nඑක්සත් ජනපද රාජ්‍ය ලේකම් වරයා මේ අදහස් පළ කලේ කාම්බෝජයේ නොම් පෙන් හි දී ආරම්භ වූ ඇම්කැම් (AmCam) ජාත්‍යන්තර සමුළුවට පෙර ශ්‍රී ලංකා විදේශ අමාත්‍ය අලි සබ්‍රි හමු වූ අවස්ථාවේදී අදහස් දක්වමින්.\nමේ වන විට ශ්‍රී ලංකාව අභියෝග සහ අර්බුදකාරී මොහොතක සිටින නමුත්, වඩාත් ප්‍රජාතන්ත්‍රවාදී සහ සියළු පාර්ශව ඇතුළත් රජයක් නිර්මාණය කිරීමට මෙය අවස්ථාවක් කර ගත යුතු බව එක්සත් ජනපද රාජ්‍ය ලේකම් බ්ලින්කන් මෙහිදී ප්‍රකාශ කළා.\nමේ හමුවේ දී ජාත්‍යන්තර මූල්‍ය අරමුදලේ සහය ලබා ගැනීමේදී එක්සත් ජනපදයේ කාර්යභාරය තම රට අගය කරන බව ශ්‍රී ලංකා විදේශ අමාත්‍ය අලි සබ්‍රි පවසා තිබෙනවා.\nඔවුන් දෙදෙනා මෙලෙස හමුවී ඇත්තේ කාම්බෝජයේ පැවති ඇම්කැම් (AmCam) කලාපීය රැස්වීමට සමගාමීවයි.",
       "URL": "https://www.hirunews.lk/311899/ශ්‍රී-ලංකා-අර්බුදය-වඩාත්-ප්‍රජාතන්ත්‍රවාදී-සර්ව-පාක්ෂික-රජයකට-කදිම-අවස්ථාවක්-ඇන්තනි-බ්ලින්කන්",
       "Category": "Local News",
       "Parent URL": "https://www.hirunews.lk/local-news.php?pageID=965"
}