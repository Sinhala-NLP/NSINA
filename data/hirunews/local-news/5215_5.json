{
       "Source": "hirunews",
       "Timestamp": "Sunday, 10 January 2016 - 15:07",
       "Headline": "ඇඹිලිපිටියට තවත් අධිකරණ නියෝගයක්",
       "News Content": "ඇඹිලිපිටිය - මහඇල ප්‍රදේශයේ නිවසක පැවති සාදයකදී පොලිසිය සමග ඇති වූ ගැටුමකින් පසු උඩුමහලකින් ඇද වැටී මිය ගිය තරුණයාගේ බිරිඳට ඇඹිලිපිටිය මහේස්ත්‍රාත් අධිකරණය විසින් අද නැවත අධිකරණ නියෝගයක් නිකුත් කර තිබෙනවා.\nඑමගින් සදහන් කර ඇත්තේ තරුණයාගේ අවසන් කටයුතු සිදුකෙරෙන අද දිනයේදී මෘත දේහය වෙනුවට වෙනත් හිස් මිනී පෙට්ටි දෙකක් රැගෙන මාර්ගයේ ගමන් කළහොත් එය මහජන ආරක්ෂාවට සුදුසු නොවන බවයි.\nමීට පෙර ද මිය ගිය තරුණයාගේ බිරිඳට අධිකරණ නියෝගයක් නිකුත් කරමින් දැනුම් දුන්නේ දේහය රැගෙන ඇඹිලිපිටිය පොලීසිය ඉදිරිපිටට පැමිණ විරෝධතාවේ යෙදීමෙන් වළකින ලෙසටයි.\nමේ අතර, ඇඹිලිපිටිය පොලිස් බල ප්‍රදේශයේ තිබෙන සියලූම මත්පැන් අලෙවිසැල් අද දිනයේ වසා තබන ලෙසට සුරා බදු කොමසාරිස් නියෝග කර තිබෙනවා.\nපසුගිය 4 වන දා පැවැති සාදය අතරතුර මිය ගිය සුමිත් ප්‍රසන්න ජයවර්ධන නමැති තරුණයාගේ අවසන් කටයුතු අද පස්වරුවේ ඇඹිලිපිටිය පොදු සුසාන භූමියේදී සිදුකිරීමට නියමිතයි.\nඅප වාර්තාකරු සදහන් කළේ ප්‍රදේශයේ ආරක්ෂාවට පොලිස් විශේෂ කාර්ය බලකාය සහ පොලීසිය යොදවා ඇති බවයි.",
       "URL": "https://www.hirunews.lk/123742/ඇඹිලිපිටියට-තවත්-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=5215"
}