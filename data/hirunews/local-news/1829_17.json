{
       "Source": "hirunews",
       "Timestamp": "Saturday, 10 July 2021 - 14:03",
       "Headline": "ජලය නොමැතිව පීඩා විඳින ගම්මානය (වීඩියෝ)",
       "News Content": "ජලය යනු මූලික මිනිස් අවශ්‍යතාවක්.\nනමුත් එම අයිතිවාසිකම හෝ නොලබන ගම්මානයක් පිළිබඳවයි අද රතු මිනිත්තුවේ අවධානය.\nමේ වැල්ලවාය ප්‍රාදේශීය ලේකම් කොට්ඨාසයේ, ඇතිලිවවැව, මහආරගම ප්‍රදේශය.\nපවුල් 500 කට අයත් පුද්ගලයින් 2000 කට ආසන්න සංඛ්‍යාවක් වෙසෙන මෙම ප්‍රදේශයේ මූලිකම ගැටලුව වී ඇත්තේ පානීය ජලය සපයා ගැනීමේ අර්බුදයයි.\nඊට විසඳුමක් ලෙස මෙම ප්‍රදේශයේ ජනතාව ජාතික ජල සම්පාදන මණ්ඩලය මගින් ජල සම්බන්ධතා ලබා ගෙන තිබුණද, එමගිනද ජල සැපයෙන්නේ සතියකට එක් දිනකදී පමණයි.\nඑලෙස ලැබෙන සුළු ජල ප්‍රමාණය එක් රැස් කර ගැනීමට ද මෙම වැසියන්ට නින්ද පසෙක තබා බලා සිටීමට සිදුව තිබෙනවා.",
       "URL": "https://www.hirunews.lk/276607/ජලය-නොමැතිව-පීඩා-විඳින-ගම්මානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1829"
}