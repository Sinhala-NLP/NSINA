{
       "Source": "hirunews",
       "Timestamp": "Thursday, 22 December 2022 - 14:17",
       "Headline": "අඩු පීඩන කලාපය පීඩන අවපාතයක් වෙයි - වැසි වැඩි වන ලකුණු",
       "News Content": "නිරිතදිග බෙංගාල බොක්ක මුහුදු ප්‍රදේශයේ පවතින අඩු පීඩන කලාපය, පීඩන අවපාතයක් දක්වා වර්ධනව වී ඇති බැවින් එය දෙසැම්බර් 24 සහ 25 යන දින තුළ ශ්‍රී ලංකාව හරහා ගමන් කිරීමේ හැකියාව ඇති බව කාලගුණ විද්‍යා දෙපාර්තමේන්තුව නිවේදනය කරනවා.\nමේ හේතුවෙන් අනිද්දා සහ 25 යන දිනවල බොහෝ ප්‍රදේශවල වැසි හා සුළං තත්වයේ වැඩිවීමක් අපේක්ෂා කරන බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\nමීට අමතර ව මන්නාරම සිට කන්කසන්තුරය, ත්‍රිකුණාමලය සහ මඩකලපුව හරහා පොතුවිල් දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශවල මෙන්ම, මධ්‍යම සහ නිරිතදිග බෙංගාල බොක්ක මුහුදු ප්‍රදේශයේ නැවත දැනුම් දෙන තුරු යාත්‍රා නො කරන ලෙස ද කාලගුණ විද්‍යා දෙපාර්තමේන්තුව ධීවර සහ නාවික ප්‍රජාවට දැනුම් දෙනවා.",
       "URL": "https://www.hirunews.lk/323285/අඩු-පීඩන-කලාපය-පීඩන-අවපාතයක්-වෙයි-වැසි-වැඩි-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=650"
}