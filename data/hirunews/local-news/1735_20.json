{
       "Source": "hirunews",
       "Timestamp": "Monday, 23 August 2021 - 16:41",
       "Headline": "ගෙල වැළලාගෙන සිය දිවි හානිකරගත් පුද්ගලයාට කොවිඩ්",
       "News Content": "නිවස තුළ දී ගෙල වැළලාගෙන සිය දිවි හානිකරගත් පුද්ගලයෙකුගේ මෘත දේහයේ සිදුකළ පී.සී.ආර්. පරික්ෂාවක දී ඔහු කොවීඩ් ආසාදිතයෙකු බවට අද (23) තහවුරු වී තිබෙනවා.\nබදුල්ල, මයිලගස්තැන්න ප්‍රදේශයේ 37 හැවිරිදි පුද්ගලයෙක් වන මොහු පසුගියදා ඇඳ ඇතිරිල්ලක් ආධාරයෙන් ගෙල වැළලාගෙන සියදිවි හානිකරගෙන තිබුණා.\nඅවිවාහකයෙකු වන මොහු සිය මව් පියන් සමඟ තරහා වී නිවසෙන් වෙන්ව තනිව ජීවත්ව ඇති බවටයි හෙළි වී ඇත්තේ.\nමෙලෙස සියදිවි හානිකරගත් පුද්ගලයා මත්ද්‍රව්‍ය සම්බන්ධයෙන් චෝදනා ලැබූ අයෙක් බවත් අනාවරණය වී තිබෙනවා.\nදේහය සම්බන්ධයෙන් වන මරණ පරීක්ෂණය බදුල්ල නාගරික හදිසි මරණ පරීක්ෂකවරයා විසින් සිදුකර ඇති අතර මෙලෙස සියදිවි හානිකර ගැනීමට හේතුව අනාවරණය වී නැහැ.",
       "URL": "https://www.hirunews.lk/280431/ගෙල-වැළලාගෙන-සිය-දිවි-හානිකරගත්-පුද්ගලයාට-කොවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=1735"
}