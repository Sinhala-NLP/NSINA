{
       "Source": "hirunews",
       "Timestamp": "Saturday, 16 September 2017 - 11:30",
       "Headline": "ඉදිරි දින තුනේ මුහුද රළුවේ",
       "News Content": "ඉදිරි දින තුනේ දී දිවයින වටා මුහුදු ප්‍රදේශ විටින් විට ඉතා රළු විය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ දිවයිනට ඊසාන දෙසින් බෙංගාල බොක්ක ප්‍රදේශයේ වර්ධනය වෙමින් පවතින කැළඹිලි සහිත ස්වභාවයක් මීට හේතු වී ඇති බවයි.\nඊසානදිග මුහුදේ සුළං වේගය ඇතැම් අවස්ථාවලදී පැයට කිලෝමීටර් 80ක් දක්වා ඉහළ යා හැකියි.\nමෙම කාලගුණික තත්ත්වය සම්බන්ධයෙන් දැඩි අවධානයෙන් කටයුතු කරන ලෙසයි කාලගුණ විද්‍යා දෙපාර්තමේන්තුව ධීවර හා නාවික ප්‍රජාවෙන් ඉල්ලීමක් කළේ.",
       "URL": "https://www.hirunews.lk/171055/ඉදිරි-දින-තුනේ-මුහුද-රළුවේ",
       "Category": "Local News",
       "Parent URL": "https://www.hirunews.lk/local-news.php?pageID=4319"
}