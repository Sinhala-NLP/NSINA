{
       "Source": "hirunews",
       "Timestamp": "Monday, 01 October 2018 - 16:56",
       "Headline": "පෑලියගොඩදී ත්‍රි රෝද රථයක් පැහැරගන්නා ආකාරය CCTV කැමරාවක සටහන් වෙයි",
       "News Content": "පෑලියගොඩ මධ්‍යම මත්ස්‍ය වෙළඳ සංකීර්ණයේ නවතා තිබු ත්‍රි රෝද රථයක් පැහැරගෙන ගිය පුද්ගලයෙකු පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ බොරැල්ල ප්‍රදේශයේ පදිංචි 27 හැවිරිදි පුද්ගලයෙක්.\nඊයේ (30) පැහැර ගත් ත්‍රි රෝද රථය සැකකරු මාළිගාවත්ත ප්‍රදේශයේ යකඩ බඩු විකුණ ස්ථානයකට විකුණා ඇති බවයි අප වාර්තාකරු පැවසුවේ.\nඅත්අඩංගුවට ගත් සැකකරු අද දින අලුත්කඩේ මහේස්ත්‍රාත් අධිකරණයට ඉදිරිපත් කළ බවයි වාර්තා වන්නේ.\nමේ අතර,සැකකරු විසින් ත්‍රි රෝද රථය පැහැරගන්නා ආකාරය පෑලියගොඩ මධ්‍යම මත්ස්‍ය වෙළඳ සංකීර්ණයේ සවිකර තිබු CCTV කැමරා පද්ධතියේ මෙලෙස සටහන් වී තිබුණා.",
       "URL": "https://www.hirunews.lk/201154/පෑලියගොඩදී-ත්‍රි-රෝද-රථයක්-පැහැරගන්නා-ආකාරය-cctv-කැමරාවක-සටහන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3721"
}