{
       "Source": "hirunews",
       "Timestamp": "Tuesday, 16 March 2021 - 12:27",
       "Headline": "රිය අනතුරකින් පොලිස් සැරයන්වරයෙකු ජීවිතක්ෂයට (ඡායාරූප)",
       "News Content": "වැල්ලවාය - තණමල්විල ප්‍රධාන මාර්ගයේ සිදු වූ රිය අනතුරකින් 49 හැවිරිදි වියේ පසුවූ පොලිස් සැරයන්වරයෙක් මිය ගොස් තිබෙනවා.\nවැල්ලවාය - තණමල්විල ප්‍රධාන මාර්ගයේ තෙලුල්ල, 304 කිලෝමීටර් කණුව ප්‍රදේශයේ දී ඊයේ (15) පස්වරුවේදීයි මෙම අනතුර සිදුව ඇත්තේ.\nඅනතුරින් මියගිය පොලිස් නිලධාරියා වැල්ලවාය පොලිසියට අනුයුක්තව සේවයකර, ඊයේ දිනයේ ස්ථාන මාරුවීම් ලැබූ අයෙක් බවයි වාර්තා වන්නේ.\nඅනතුරෙන් ඔහුගේ දරුවා ද බරපතළ තුවාල ලබා තිබෙනවා.\nඅධික වේගයෙන් ධාවනය වූ ටිපර් රථයක් සහ ත්‍රිරෝද රථයක් මුහුණට මුහුණ ගැටීමෙන් මෙම අනතුර සිදු වී ඇති බවයි පොලිසිය පැවසුවේ.\nඅනතුරින් පසු තුවාලකරුවන් වැල්ලවාය, හඳපානාගල ප්‍රාදේශීය රෝහලට ඇතුලත් කර ඇති අතර ඒ වන විටත් සැරයන්වරයා මියගොස් සිටි බවයි රෝහල් ආරංචි මාර්ග සඳහන් කළේ.\nතුවාල ලැබූ දරුවා මේ වන විට මොණරාගල දිස්ත්‍රික් මහ රෝහලේ ප්‍රතිකාර ලබමින් සිටින අතර අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන තිබෙනවා.\nසිද්ධිය සම්බන්ධයෙන් කුඩාඔය පොලිසිය වැඩිදුර විමර්ශන සිදුකරනවා.\nඡායාරූප - වැල්ලවත්ත ජයන්ත",
       "URL": "https://www.hirunews.lk/265485/රිය-අනතුරකින්-පොලිස්-සැරයන්වරයෙකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2085"
}