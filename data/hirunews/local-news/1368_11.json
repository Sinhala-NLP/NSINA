{
       "Source": "hirunews",
       "Timestamp": "Tuesday, 08 February 2022 - 14:19",
       "Headline": "කුසල් මෙන්ඩිස්ට කොවිඩ් - පළමු තරගය අහිමි වෙයි??",
       "News Content": "ඔස්ට්‍රෙලියාවේ තරග සංචාරයක නිරත වන ශ්‍රී ලංකා ක්‍රිකට් කණ්ඩායමේ කුසල් මෙන්ඩිස්ට කොවිඩ් -19 ආසාදනය වී ඇති බව එරටින් ලැබෙන ආරංචි මාර්ග සඳහන් කරනවා.\nමේ අනුව ලබන එකොළොස් වැනිදා ආරම්භ වන මෙම සංචාරයේ පළමු තරගය කුසල් මෙන්ඩිස්ට අහිමි වනු ඇති.\nමේ තරගයේ දී කඩුලු රැකීමේ වගකීම දිනේෂ් චන්දිමාල් වෙත පැවරෙනු ඇති බවයි ශ්‍රී ලංකා කණ්ඩායමේ නායක දසුන් ශානක පවසා සිටියේ.\nතරගයට පෙර ඕස්ට්‍රේලියාවේ හිදී පැවැත් වූ මාධ්‍ය හමුවකදී ශ්‍රී ලංකා කණ්ඩායම නායක දසුන් ශානක මේ අදහස් පළකර සිටියා.\nමේ අතර සංචාරයට පෙර කොවිඩ් -19 ආසාදනය වීම හේතුවෙන් ශ්‍රී ලංකා කණ්ඩායම සමග ඕස්ට්‍රෙලියාව බලා පිටත්ව වීමට නොහැකි වූ චාමික කරුණාරත්න දැන් සුවය ලබා ශ්‍රී ලංකා කණ්ඩායම සමග එක් වී සිටිනවා.",
       "URL": "https://www.hirunews.lk/296483/කුසල්-මෙන්ඩිස්ට-කොවිඩ්-පළමු-තරගය-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1368"
}