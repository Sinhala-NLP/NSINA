{
       "Source": "hirunews",
       "Timestamp": "Tuesday, 10 December 2019 - 20:05",
       "Headline": "අගමැති සහ විශේෂඥ වෛද්‍යවරු අතර හමුවක්",
       "News Content": "අග්‍රාමාත්‍ය මහින්ද රාජපක්ෂ මහතා සහ විශේෂඥ වෛද්‍යවරුන් අතර හමුවක් ඊයේ පස්වරුවේ අරලියගහ මන්දිරයේදී පැවැත්වුණා.\nමෙහිදී වෛද්‍ය ක්ෂේත්‍රයේ වත්මන් තත්ත්වය හා ජනතාවට ගුණාත්මක සේවයක් ලබාදීමට අවශ්‍ය ඉදිරි වැඩපිළිවෙළ සම්බන්ධයෙන් සාකච්ඡාවී තිබෙනවා.\nවෛද්‍ය කේෂ්ත්‍රෙය් වත්මන් තත්ත්වය හා ජනතාවට ගුණාත්මක සේවාවක් ලබාදීමට අවශ්‍ය ඉදිරි වැඩකටයුතු සම්බන්ධයෙන් දැඩි අවධානයක් යොමු කරන ලෙසට අග්‍රාමාත්‍යවරයා විශේෂඥ වෛද්‍යවරුන් වෙත උපදෙස් ලබා දී තිබෙනවා.\nවිශේෂඥ වෛද්‍යවරුන්ට පවතින වෘත්තීය ගැටළු සදහා දීර්ඝ කාලීන සහ කෙටි කාලීන විසදුම් සම්බන්ධයෙන් සාකච්ඡාවූ බව අග්‍රමාත්‍ය මාධ්‍ය අංශය පවසනවා.\nමේ අතර එක්සත් ජාතීන්ගේ සංවිධානයේ 2019 වසරේ මානව සංවර්ධන වාර්තාව, ගෝලීය එළිදැක්වීමට සමගාමීව එහි මුහුරත් වාර්තාව අග්‍රාමත්‍ය මහින්ද රාජපක්ෂ මහතා වෙත පිලිගන්වා තිබෙනවා.\nඒ එක්සත් ජාතීන්ගේ සංවර්ධන ආයතනයේ මෙරට නේවාසික නිත්‍ය නියෝජිත රොබට් යුකම් මහතා සහ එක්සත් ජාතීන්ගේ සංවිධානයේ මෙරට නේවාසික නියෝජිත  හැනා සිංගර් විසින්.\nමෙහිදී රජයේ සංවර්ධන න්‍යාය පත්‍රය සහ මානව සංවර්ධනය තුලින් තිරසර සංවර්ධනය උදෙසා වන 2030 න්‍යාය පත්‍රය කරා ළගාවීම වෙනුවෙන් කරනු ලබන කාර්යභාරය පිලිබදව සාකච්ඡා කර තිබෙනවා.",
       "URL": "https://www.hirunews.lk/229974/අගමැති-සහ-විශේෂඥ-වෛද්‍යවරු-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3008"
}