{
       "Source": "hirunews",
       "Timestamp": "Friday, 31 March 2017 - 12:14",
       "Headline": "කහ ඉර මත කාන්තාවක් යට කළ සිද්ධියේ CCTV දර්ශණ එළියට",
       "News Content": "පසුගිය 4 වැනිදා කාන්තාවක් කහ ඉර මතින් ගමන් කරමින් සිටියදී ත්‍රි රෝද රථයකට පසුපසින් පැමිණි මෝටර් රථයක් එක්වරම ත්‍රි රෝද රථයේ ගැටී ත්‍රි රෝද රථය රියදුරුගේ පාලනයෙන් තොරව කාන්තාවගේ ඇඟේ ගැටී තිබුණා.\nමෙම අනතුර සිදු වුනේ මහරගම බොරලැස්ගමුව පාරේ වජිරඥාණ විහාරස්ථානය ඉදිරිපිටයි.\nඅනතුරෙන් බරපතල තුවාල ලැබූ 57 හැවිරිදි කාන්තාව මේ වන විට ඉල ඇටයක් පුපුරා කොඳුඇට දෙකක් වෙනස් වී එක්තැන්වී ඇතත් මහරගම පොලිසිය විසින් මෙතෙක් කටඋත්තරයක් හෝ ලබාගෙන නොමැති බවයි ඇයගේ ඥාතියෙකු ප්‍රකාශ කළේ.\nමේ අතර අනතුර සිදුකළ මෝටර් රථයේ රියදුරා උසාවියේදී ප්‍රකාශ කර ඇත්තේ තමන්ගේ ඇස් පෙනීමේ දුර්වලතාවක් පවතින බවයි.\nඅනතුර සිදුවූ අවස්ථාවේ CCTV වීඩියෝව පහතින් නරඹන්න.",
       "URL": "https://www.hirunews.lk/158181/කහ-ඉර-මත-කාන්තාවක්-යට-කළ-සිද්ධියේ-cctv-දර්ශණ-එළියට",
       "Category": "Local News",
       "Parent URL": "https://www.hirunews.lk/local-news.php?pageID=4586"
}