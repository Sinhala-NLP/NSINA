{
       "Source": "hirunews",
       "Timestamp": "Tuesday, 22 June 2021 - 14:05",
       "Headline": "රවී කරුණානායක, ඇතුළු දස දෙනෙකුට එරෙහි නඩුව ජුලි 2 කැදවයි",
       "News Content": "හිටපු මුදල් අමාත්‍ය රවී කරුණානායක, හිටපු මහබැංකු අධිපති අර්ජුන මහේන්ද්‍රන් ඇතුළු විත්තිකරුවන් දස දෙනෙකුට එරෙහිව කොළඹ විශේෂ ත්‍රිපුද්ගල මහාධිකරණයේ පවරා ඇති නඩුව ජුලි මස 2 වන දා කැදවීමට දින නියම කර තිබෙනවා.\nඑය පසුගිය 18 වන දා කැදවීමට නියමිතව තිබුණ ද පවතින කොරෝනා තත්ත්වය හේතුවෙන් විවෘත අධිකරණය හමුවේ කැදවීමකින් තොරවම කල් තැබීමටයි අමල් රණරාජා, නාමල් බලල්ලේ සහ ආදිත්‍ය පටබැදි යන ත්‍රිපුද්ගල මහාධිකරණ විනිසුරු මඩුල්ල නියෝග කළේ.\nමහබැංකු බැඳුම්කර වෙන්දේසියකදී රජයට අයත් රුපියල් කෝටි 1500ක මුදලක් සාපරාධී පරිහරණය ඇතුළු අධි චෝදනා 22ක් යටතේ මෙම නඩුව පවරා තිබෙනවා.",
       "URL": "https://www.hirunews.lk/275020/රවී-කරුණානායක-ඇතුළු-දස-දෙනෙකුට-එරෙහි-නඩුව-ජුලි-2-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=1868"
}