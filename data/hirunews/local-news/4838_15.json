{
       "Source": "hirunews",
       "Timestamp": "Thursday, 13 October 2016 - 19:59",
       "Headline": "බදුල්ලේ පාසැල් විවෘත කල ද ළමුන්ගේ පැමිණීම අවම මට්ටමක",
       "News Content": "බදුල්ල නගරයේ කසළ බැහැර කරන ස්ථානයක ඇතිවූ ගින්නත් සමඟ වසා තිබුණු පාසල් සියල්ල අද විවෘත කර තිබුණා.\nනමුත් එම පාසල්වල සිසුන්ගේ පැමිණීම පැවතියේ ඉතාමත්ම අවම මට්ටමකයි.\nබදුල්ල වින්සන්ට් ඩයස් ක්‍රීඩාංගණය අසල පවත්වාගෙන යනු ලබන නගර සභාවට අයත් කසල බැහැර කරන ස්ථානයේ ගින්නක් හටගත්තේ පසුගිය ඉරිදා\nපස්වරුවේයි.\nයුද හා ගුවන් හමුදාවන්ගේ ද සහය ඇතිව ගින්න හටගෙන දින 4 කට පසුව ඊයේ දිනයේදී එය මුළුමනින්ම නිවා දැමීමට හැකිවුණා.\nනමුත් අද උදෑසන කාලයේදීත් කසළ අංගනයේ ඇතැම් ස්ථානවලින් සුළු වශයෙන් දුමාරයක් පිටවන ආකාරය දක්නට ලැබුණා.\nනගරයේ පාසල් විවෘත කර තිබුණත් සිසුන්ගෙන් බහුතරයක් අද දිනයේත් නොපැමිණි බව අප වාර්තාකරුවන් සඳහන් කළා.",
       "URL": "https://www.hirunews.lk/145160/බදුල්ලේ-පාසැල්-විවෘත-කල-ද-ළමුන්ගේ-පැමිණීම-අවම-මට්ටමක",
       "Category": "Local News",
       "Parent URL": "https://www.hirunews.lk/local-news.php?pageID=4838"
}