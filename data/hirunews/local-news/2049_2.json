{
       "Source": "hirunews",
       "Timestamp": "Thursday, 01 April 2021 - 8:34",
       "Headline": "කොරෝනා නව ප්‍රභේද හඳුනාගැනීමට පරීක්ෂණ",
       "News Content": "මෙරටින් වාර්තා වන කොරෝනා ආසාදිතයින්ගේ ප්‍රභේද හඳුනා ගැනීම සඳහා පරීක්ෂා කිරීම් මේ වනවිට ආරම්භ කර ඇති බව ශ්‍රී ජයවර්ධනපුර විශ්ව විද්‍යාලයේ ආසාත්මිකතා හා ප්‍රතිශක්ති විද්‍යාව සහ සෛල ජෛව විද්‍යාතනයේ අධ්‍යක්ෂ වෛද්‍ය ආචාර්ය චන්දිම ජිවන්දර ප්‍රකාශ කළා.\nඒ සඳහා දිවයිනේ විවිධ ප්‍රදේශවලින් වාර්තා වන කොරෝනා ආසාදිතයින්ගේ සාම්පල ලැබී ඇති බවයි ඔහු කියා සිටියේ.\nමේ අතර, ඊයේ නව ආසාදිතයන් 264 දෙනෙකු හඳුනාගැනීමත් සමඟ මෙරටින් වාර්තාවන සමස්ත ආසාදිතයත් සංඛ්‍යාව 92,706 ක් දක්වා ඉහළ ගියා.\nහඳුනාගත් නව ආසාදිතයන්ගෙන් විසි දෙනෙකු විදේශයන් හි සිට පැමිණ ඇති බවයි වාර්තාවන්නේ.\nඒ අනුව තවදුරටත් රෝහල්ගතව ප්‍රතිකාර ලබන සංඛ්‍යාව 2,887 ක් වන අතර, සුවය ලැබූ සංඛ්‍යාව 89,251 ක්.\nනව මරණ දෙකක් ඊයේ වාර්තාවීමත් සමඟ මෙරට සමස්ත මරණ සංඛ්‍යාව 568 ක් දක්වා ඉහළ ගියා.\nවත්තල ප්‍රදේශයේ පදිංචි 85 හැවිරිදි කාන්තාවක් සහ මඩකලපුව - එරාවූර් පදිංචි 74 හැවිරිදි පිරිමි පුද්ගලයෙකු එලෙස ජීවිතක්ෂයට පත්ව ඇති බවයි රජයේ ප්‍රවෘත්ති දෙපාර්තමේන්තුව නිවේදනය කළේ.",
       "URL": "https://www.hirunews.lk/267173/කොරෝනා-නව-ප්‍රභේද-හඳුනාගැනීමට-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2049"
}