{
       "Source": "hirunews",
       "Timestamp": "Sunday, 24 February 2019 - 12:53",
       "Headline": "ශ්‍රී ලංකාවේ ප්‍රථම චන්ද්‍රිකාව - රාවණා - 01, අප්‍රේල් මාසයේදී උඩුගුවනට",
       "News Content": "ශ්‍රී ලාංකික ඉංජිනේරුවන් දෙදෙනෙකු විසින් නිර්මාණය කළ රාවණා එක චන්ද්‍රිකාව අප්‍රේල් 17 වනදා කක්ෂගත කිරීමට නියමිත බව  ආතර් සී ක්ලාක් මධ්‍යස්ථානය පවසනවා.\nඑය පසුගියදා ජපාන අභ්‍යවකාශ ගවේෂණ ඒජන්සිය වෙත භාරදුන් බවයි එම මධ්‍යස්ථානයේ සන්නිවේදන ඉංජිනේරු අංශයේ අධ්‍යක්‍ෂ ජේ.කේ. ජයවර්ධන හිරු ප්‍රවෘත්ති අංශයට සඳහන් කළේ.\nඑය ශ්‍රී ලංකාව වෙනුවෙන් පළමුවරට කක්ෂගත කෙරෙන චන්ද්‍රිකාවයි.\nගණක චන්ද්‍රිකාවක් වන මෙය ඝන සෙන්ටිමීටර දහසක විශාලත්වයකින් යුක්තවන අතර, එහි බර කිලෝග්‍රෑම් 1.5 ක් වනවා.\nමෙවැනි චන්ද්‍රිකා නිර්මාණය කිරීමට මෙන්ම කක්ෂගත කිරීමට වැයවන මුදල සාපේක්ෂව ඉතා අඩු මට්ටමක පවතින බව සඳහන්.\nජාත්‍යන්තර අභ්‍යවකාශ මධ්‍යස්ථානයේ සිට කිලෝමීටර 400 ක් පමණ දුරින් රාවණා - 1 චන්ද්‍රිකාව කක්ෂ ගත කිරීමට නියමිතයි.",
       "URL": "https://www.hirunews.lk/211089/ශ්‍රී-ලංකාවේ-ප්‍රථම-චන්ද්‍රිකාව-රාවණා-01-අප්‍රේල්-මාසයේදී-උඩුගුවනට",
       "Category": "Local News",
       "Parent URL": "https://www.hirunews.lk/local-news.php?pageID=3486"
}