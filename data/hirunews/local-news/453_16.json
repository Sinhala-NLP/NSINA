{
       "Source": "hirunews",
       "Timestamp": "Sunday, 26 March 2023 - 11:51",
       "Headline": "රන් ජාවාරම් දූෂණ චෝදනාවක් එල්ල වූ ජනපති නියෝජිතයා",
       "News Content": "සිම්බාබ්වේ රාජ්‍යයේ ජනාධිපතිවරයාගේ නියෝජිත වශයෙන් කටයුතු කරන Uebert Angel නමැත්තාට එරෙහිව රන් ජාවාරම් සම්බන්ධයෙන් දූෂණ චෝදනා එල්ල වී තිබෙනවා.\nකෙසේවෙතත් දීර්ඝ ප්‍රකාශයක් නිකුත් කරමින් ජනාධිපති නියෝජිත ඒන්ජල් කියා සිටියේ අල්ජසීරා පුවත් සේවය විසින් වාර්තා කරන ලද පුවත තමන්ගේ ප්‍රතිරූපයට හානි පමුණුවාලීමට සිදු කරන ලද්දක් බවයි.\nමෙම විදේශික නියෝජිතවරයා මෙරට දේවගැතිවරයෙකු ලෙස සැලකෙන ජෙරම් ප්‍රනාන්දු සමග ද හිතවත්කමක් ඇති අතර, ඒන්ජල්ට චෝදනාව ලෙස එල්ල වී ඇත්තේ රන් ජාවාරම් හරහා ඩොලර් මිලියන ගණනක මුදල් විශුද්ධිකරණය කිරීමට භාවිත කර ඇති බවයි.\nඅදාළ පුද්ගලයා හිටපු ජනපති මහින්ද රාජපක්ෂ සමග ද ඡායාරූපයකට පෙනී සිට ඇති බවටත් විදෙස් මාධ්‍ය වාර්තා කරනවා.",
       "URL": "https://www.hirunews.lk/330948/රන්-ජාවාරම්-දූෂණ-චෝදනාවක්-එල්ල-වූ-ජනපති-නියෝජිතයා",
       "Category": "Local News",
       "Parent URL": "https://www.hirunews.lk/local-news.php?pageID=453"
}