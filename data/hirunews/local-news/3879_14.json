{
       "Source": "hirunews",
       "Timestamp": "Monday, 25 June 2018 - 13:11",
       "Headline": "අභිරහස් ලෙස මියගොස් සිටි පාසල් සිසුවියකගේ සිරුරක් හමුවේ",
       "News Content": "මුලතිව්, ඔඩ්ඩුසුඩාන් ප්‍රදේශයේදී ගසක එල්ලෙමින් තිබූ පාසල් සිසුවියකගේ මළ සිරුරක් ප්‍රදේශවාසීන්ගේ දැනුම්දීම මත ඔඩ්ඩුසුඩාන් පොලිසිය විසින් සොයාගෙන තිබෙනවා.\n16 හැවිරිදි සිසුවියකගේ සිරුරක් මෙලෙස සොයාගෙන ඇති බවයි වාර්තා වන්නේ.\nඅදාල සිසුවියගේ නිවස පිටුපස ගසක් එල්ලෙමින් තිබියදී ඇයගේ සිරුර හමුව ඇති බව සඳහන්.\nසොයාගත් මළ සිරුර ඔඩ්ඩුසුඩාන් රෝහල වෙත රැගෙන ගොස් ඇති අතර වැඩිදුර පරීක්ෂණ සඳහා එම සිරුර මුලතිව් රෝහල වෙත යවා ඇති බවයි වාර්තා වන්නේ.\nඅදාල සිසුවිය ගෙළ වැලලාගෙන සියදිවි හනිකරගත්තා ද නැතිනම් මෙය ඝාතනයක් ද යන්න සම්බන්ධයෙන් පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/193850/අභිරහස්-ලෙස-මියගොස්-සිටි-පාසල්-සිසුවියකගේ-සිරුරක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3879"
}