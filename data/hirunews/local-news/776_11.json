{
       "Source": "hirunews",
       "Timestamp": "Thursday, 27 October 2022 - 7:24",
       "Headline": "රබර් ආනයනය කිරීමේ දී සීමා",
       "News Content": "රබර් ආනයනය සම්බන්ධයෙන් සොයා බැලීමට පත් කළ කමිටුවේ වාර්තාවෙන් කෙටි කාලීන හා මධ්‍ය කාලීන නිර්දේශ රැසක් ඉදිරිපත් කර තිබෙනවා.\nඒ අනුව, ශ්‍රී ලංකාවේ නිෂ්පාදනය නොකරන රබර් වර්ග හැර සෙසු රබර් වර්ග ආනයනය කිරීමේ දී සීමා කිරීමට නිර්දේශ කර ඇති බවයි මුදල් රාජ්‍ය අමාත්‍ය රංජිත් සියඹලාපිටිය කියා සිටියේ.\nඅදාළ කමිටු වාර්තාව ඊයේ මුදල් අමාත්‍යාංශයේ දී රාජ්‍ය අමාත්‍ය රංජිත් සියඹලාපිටියට භාර දෙනු ලැබුවා.\nආයෝජන මණ්ඩලය විසින් කර්මාන්තශාලා සඳහා රබර් ආනයන කිරීමට ලබාදෙන බලපත්‍ර හෝ අවසරයන් සතිපතා වැවිලි කර්මාන්ත අමාත්‍යාංශය වෙත වාර්තා කළ යුතු අතර, රබර් සඳහා හොඳ මිලක් ලබා දීමට මෙම සීමා කිරීම් සිදු කර තිබෙනවා.\nමීට අමතර ව දෙසැම්බර් 15 වැනි දා අදාළ කමිටුව යළි රැස් වී මෙම නිර්දේශයන් හි ප්‍රගතිය සමාලෝචනය කරන බව යි මුදල් රාජ්‍ය අමාත්‍ය රංජිත් සියඹලාපිටිය වැඩිදුරටත් සඳහන් කළේ.",
       "URL": "https://www.hirunews.lk/318919/රබර්-ආනයනය-කිරීමේ-දී-සීමා",
       "Category": "Local News",
       "Parent URL": "https://www.hirunews.lk/local-news.php?pageID=776"
}