{
       "Source": "hirunews",
       "Timestamp": "Monday, 07 November 2022 - 8:19",
       "Headline": "විස්සයි විස්ස ලෝක කුසලානයේ වනිඳු සහ කෝලි පෙරමුණේ",
       "News Content": "මෙවර පන්දුවාර 20-20 ක්‍රිකට් ලෝක කුසලානයේ පැවති තරගවලදී ලබාගත් වැඩිම කඩුලුලාභීන් අතරින් පළමු තැන ගැනීමට ශ්‍රී ලංකා කණ්ඩායමේ දඟ පන්දු යවන වනිඳු හසරංග සමත් වී තිබෙනවා.\nICC T20 නිකුත් කළ නිවේදනයට අනුව වනිඳු එහි පළමු තැනට පත්ව ඇත්තේ කඩුලු 15ක් බිඳ දමමින්.\nඑහි දෙවැනි ස්ථානය නෙදර්ලන්තයේ ද ලීඩ් (De Leede) හිමි කරගෙන ඇත්තේ කඩුලු 13කට වග කියමින්.\nකඩුලු 12ක් සිම්බාබ්වේ කණ්ඩායමේ මුසරාබානි ලබාගෙන තිබෙනවා.\nමේ අතර පිතිකරුවන් අතර විරාට් කෝලි පෙරමුණේ පසුවනවා.\nඑමෙන්ම පන්දු වාර 20-20 ලෝක කුසලාන තරගාවලියේ එංගලන්තයට එරෙහිව ඇඩිලේඩ්හි දී ලබන 10 වනදා ආරම්භ වන අවසන් පූර්ව තරගයේ දි ඉන්දීය කණ්ඩායමේ වෙනසක් සිදුකළ යුතුව ඇති බව කණ්ඩායම් පුහුණුකරු රාහුල් ඩ්‍රාවිඩ් ප්‍රකාශ කර තිබෙනවා.\nකෙසේ වෙතත් තරගය පැවැත්වෙන ක්‍රීඩාංගණයේ තණතිල්ල නිරීක්ෂණය කිරීමෙන් අනතුරුව ඒ සම්බන්ධයෙන් තීරණයක් ගන්නා බවයි ඔහු සඳහන් කර ඇත්තේ.",
       "URL": "https://www.hirunews.lk/319808/විස්සයි-විස්ස-ලෝක-කුසලානයේ-වනිඳු-සහ-කෝලි-පෙරමුණේ",
       "Category": "Local News",
       "Parent URL": "https://www.hirunews.lk/local-news.php?pageID=752"
}