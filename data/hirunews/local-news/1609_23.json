{
       "Source": "hirunews",
       "Timestamp": "Saturday, 23 October 2021 - 19:05",
       "Headline": "ගෝලීය වසංගත තත්ත්වය ඇතුළු හේතු නිසා තෙල් නිෂ්පාදනය අර්බුදයක",
       "News Content": "තෙල් නිෂ්පාදනය ඉහළ දැමීමට අඛන්ඩව කටයුතු කළත්, ඔපෙක් සංවිධානයේ සියලු සාමාජිකයන්ට එහි උපරිමයට පැමිණීමට නොහැකි වී ඇති බව වාර්තා වනවා.\nඒ ආයෝජන හිඟවීම, ගවේෂණ කටයුතුවල දුර්වලතා සහ ගෝලීය වසංගත තත්ත්වය හමුවේ පවතින තාක්ෂණික ගැටලු හේතුවෙන්.\nමීට පෙර ඔපෙක් සංවිධානය තීරණය කර තිබුණේ බොරතෙල් නිෂ්පාදනය බැරල් හාරලක්ෂයකින් පෙර පැවති මට්ටමට වඩා ඉහළ දැමීමටයි.\nමේ අතර, ලෝක වෙළඳපොලේ බොරතෙල් බැරලයක මිල තවදුරටත් ඇමෙරිකානු ඩොලර් 85 සීමාව ඉක්මවමින් අද සටහන් වූයේ ඩොලර් 85 යි ශත 53 ක් ලෙසයි.",
       "URL": "https://www.hirunews.lk/285865/ගෝලීය-වසංගත-තත්ත්වය-ඇතුළු-හේතු-නිසා-තෙල්-නිෂ්පාදනය-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=1609"
}