{
       "Source": "hirunews",
       "Timestamp": "Monday, 18 February 2019 - 9:49",
       "Headline": "හදිසියේ රෝගී වූ විදේශිකයෙකු ගුවන්තොටුපලේදී මරුට",
       "News Content": "කටුනායක ගුවන්තොටුපලේ පිටත්වීමේ පර්යන්තය තුලදී විදේශිකයෙකු ඇදවැටී ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ ඉන්දියාවේ රාමනාථපුරම් හි පදිංචි 52 හැවිරිදි ව්‍යාපාරිකයෙක්.\nමොහු ඉන්දියාව බලා ගමන් ගැනීමට කටුනායක ගුවන්තොටුපල වෙත පැමිණි අවස්ථාවේදී හදිසියේ ඇති වූ රෝගී තත්ත්වයක් හේතුවෙන් මෙලෙස ඇද වැටී මියගොස් ඇති බව සදහන්.\nඔහුට ඇති වූ කිසියම් රෝගාබාධිත තත්වයක් නිසා එහි වූ කොන්ක්‍රීට් කණුවක් බදා ගෙන ඇති අතර , පසුව ඔහු එම කණුව දිගේ රෑටා වැටෙන අන්දම ගුවන් තොටුපළ තුළ සවි කර ඇති ආරක්ෂක කැමරා දර්ශන නිරීක්ෂණය කිරීමෙන් ගුවන් තොටුපළ පොලීසිය අනාවරණය කර ගෙන තිබෙනවා .\nමේ අතර, වැලිකඩ - දියවන්නා ඔයෙහි පාවෙමින් තිබී කාන්තා මළසිරුරක් පොලීසිය සොයා ගෙන තිබෙනවා.\nමෙලෙස මියගොස් ඇත්තේ අවුරුදු 50 ක් පමණ වයසැති කාන්තාවක් වන අතර ඇයගේ අනන්‍යතාවය පිළිබඳව මෙතෙක් තොරතුරු අනාවරණ වී නැහැ.",
       "URL": "https://www.hirunews.lk/210646/හදිසියේ-රෝගී-වූ-විදේශිකයෙකු-ගුවන්තොටුපලේදී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3496"
}