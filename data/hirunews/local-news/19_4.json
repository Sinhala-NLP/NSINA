{
       "Source": "hirunews",
       "Timestamp": "Wednesday, 20 September 2023 - 8:26",
       "Headline": "ජනපති තිරසර සංවර්ධන ඉලක්ක ගැන නිව්යෝක් සමුළුවේදී කතා කරයි",
       "News Content": "සංවර්ධනය වෙමින් පවතින රටවලට ඔවුන්ගේ ජාතික වශයෙන් වැදගත් ඉලක්කයන් සපුරාලීම සඳහා 2030 වන විට ඩොලර් ට්‍රිලියන 5.9 දක්වා මූල්‍ය ප්‍රතිපාදන අවශ්‍ය වන බව G20 සමුළුව විසින් යළිත් අවධාරණය කර ඇති බව ජනාධිපති රනිල් වික්‍රමසිංහ පැවසුවා.\nජනාධිපතිවරයා මේ බව පැවසුවේ තිරසර සංවර්ධන ඉලක්ක 2023 සමුළුවේ සිය දේශනය ඉදිරිපත් කරමින්.\nතවද, 2050දී ශුද්ධ ශුන්‍ය විමෝචනය වෙත ළඟා වීම සඳහා පුනර්ජනනීය බලශක්ති තාක්ෂණයන් භාවිතයට ගැනීම වෙනුවෙන් වසරකට අමෙරිකානු ඩොලර් ට්‍රිලියන 4ක් අවශ්‍ය වන බව ද ජනාධිපතිවරයා වැඩිදුරටත් පැවසූ බවයි ජනාධිපති මාධ්‍ය අංශය පවසන්නේ.",
       "URL": "https://www.hirunews.lk/348819/ජනපති-තිරසර-සංවර්ධන-ඉලක්ක-ගැන-නිව්යෝක්-සමුළුවේදී-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=19"
}