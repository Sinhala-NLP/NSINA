{
       "Source": "hirunews",
       "Timestamp": "Sunday, 06 May 2018 - 19:34",
       "Headline": "සමෘද්ධි බැංකුව මහ බැංකුවට යටතට පවරා ගැනීමට ඉඩ ලබාදෙන්නේ නැහැ - ලක්ෂ්මන් යාපා",
       "News Content": "කුමන හේතුවකටවත් සමෘද්ධි සංවර්ධන බැංකුව මහ බැංකුව යටතට පවරා ගැනීමට ඉඩ ලබා නොදෙන බව හිටපු රාජ්‍ය අමාත්‍ය ලක්ෂ්මන් යාපා අබේවර්ධන පවසනවා.\nඔහු මේ අදහස් පළ කළේ අද (06) පස්වරුවේ විශේෂ ප්‍රවෘත්ති සාකච්ඡාවක් කැඳවමින්.\nමේ අතර අග්‍රාමාත්‍යවරයා මැයි දින රැළියේදී පැවසූ අයුරින් සමෘද්ධි බැංකුව මහ බැංකුව යටතට පවරා ගැනීමට හැකියාවක් නොමැති බව සමෘද්ධි විෂය භාරව සිටි හිටපු අමාත්‍ය එස්.බී. දිසානායක පවසනවා.\nඅග්‍රාමාත්‍යවරයා සිදුකළ ප්‍රකාශය පිළිබදව හිරු ප්‍රවෘත්ති අංශය වෙත අදහස් දක්වමින් ඔහු කියා සිටියේ ඒ සඳහා තුනෙන් දෙකක පාර්ලිමේන්තු බහුතරයක් අවශ්‍ය වන බවයි.\nතුනෙන් දෙක ලබා ගැනීමට ආණ්ඩුවට ඉඩ නොදෙන බව ද මන්ත්‍රීවරයා එහිදී ප්‍රකාශ කළා.",
       "URL": "https://www.hirunews.lk/190118/සමෘද්ධි-බැංකුව-මහ-බැංකුවට-යටතට-පවරා-ගැනීමට-ඉඩ-ලබාදෙන්නේ-නැහැ-ලක්ෂ්මන්-යාපා",
       "Category": "Local News",
       "Parent URL": "https://www.hirunews.lk/local-news.php?pageID=3957"
}