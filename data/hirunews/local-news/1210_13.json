{
       "Source": "hirunews",
       "Timestamp": "Monday, 25 April 2022 - 16:06",
       "Headline": "චීන - ශ්‍රී ලංකා නිදහස් වෙළෙඳ ගිවිසුමෙන් ශ්‍රී ලංකාවට ඉහළ ප්‍රතිලාභ",
       "News Content": "ධනාත්මක ආකාරයෙන් ක්‍රියාත්මක වන ශ්‍රී ලංකා - චීන නිදහස් වෙළද ගිවිසුම පිළිබද සාකච්ඡා වට 6ක් මේ වන විට අවසන් වී තිබෙනවා.\nනිදහස් වෙළද ගිවිසුමෙන් වැඩි වාසි ලැබීම චීනයේ අපේක්ෂාව නොවන අතර එමගින් ශ්‍රී ලංකාවට ප්‍රතිලාභ රැසක් හිමි වන බවයි ශ්‍රී ලංකාවේ චීන තානාපති චී චෙන්හොං ප්‍රකාශ කළේ.\nචීනයෙන් පමණක් නොව ලොව අන් සෑම දෙසකින්ම ඉහළ අයෝජන ආකර්ෂණය කර ගැනීම සඳහා ශ්‍රී ලංකාව වඩාත් විනිවිදභාවයෙන් යුක්තව සාධාරණ අන්දමින් කටයුතු කරනු දැකීම චීනයේ අපේක්ෂාවයි.\nචීන තානාපතිවරයා වැඩිදුරටත් කියා සිටියේ පසුගිය වසරේ ජූලි මාසයේ සිට මේ වසරේ ජනවාරි මාසය දක්වා චීනය ඛනිජ තෙල් නීතිගත සංස්ථාවට ඩොලර් මිලියන 500 ක් වටිනා ඉන්ධන මෙට්‍රික් ටොන් 730,000 ක් සපයා ඇති බවයි.\nශ්‍රී ලංකාව මෙතෙක් ගෙවීම් සිදුකර ඇත්තේ ඉන්ධන නෞකා හතකට පමණක් වන අතර, තවත් ඉන්ධන නෞකා 12 ක් සඳහා ඇමරිකානු ඩොලර් මිලියන 390 ක් ගෙවිය යුතු බවයි චීන තානාපතිවරයා පෙන්වා දුන්නේ.",
       "URL": "https://www.hirunews.lk/302783/චීන-ශ්‍රී-ලංකා-නිදහස්-වෙළෙඳ-ගිවිසුමෙන්-ශ්‍රී-ලංකාවට-ඉහළ-ප්‍රතිලාභ",
       "Category": "Local News",
       "Parent URL": "https://www.hirunews.lk/local-news.php?pageID=1210"
}