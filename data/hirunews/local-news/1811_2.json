{
       "Source": "hirunews",
       "Timestamp": "Monday, 19 July 2021 - 11:03",
       "Headline": "උසස් පෙළට සහ ශිෂ්‍යත්වයට දින නියම වෙයි (වීඩියෝ)",
       "News Content": "මෙවර ශිෂ්‍යත්ව විභාගය නොවැම්බර් 14 වනදා පවත්වන බව අධ්‍යාපන අමාත්‍ය මහාචාර්ය ජී.එල්. පීරිස් ප්‍රකාශ කළා.\nකොළඹ අද පැවති මාධ්‍ය හමුවකදී අමාත්‍යවරයා කියා සිටියේ උසස් පෙළ විභාගය නොවැම්බර් 15 වනදා සිට දෙසැම්බර් 10 වනදා දක්වා පැවැත්වීමට සැළසුම් කර ඇති බවයි.\nඑමෙන්ම සාමාන්‍ය පෙළ ප්‍රායෝගික පරීක්ෂණ අගෝස්තු 28 වනදා සිට සැප්තැම්බර් 8 වනදා දක්වා පැවැත්වීමට කටයුතු යොදා ඇති බවද අමාත්‍යවරයා කියා සිටියා.\nඑහිදී අධ්‍යාපන අමාත්‍ය මහාචාර්ය ජී.එල්. පීරිස් සඳහන් කළේ ලබන අගෝස්තු මස අවසාන සතිය වනවිට ක්‍රමානුකූලව පාසල් ආරම්භ කිරීමට බලාපොරොත්තු වන බවයි.\nමේ අතර ගුරු - විදුහල්පති වැටුප් විෂමතාවට එරෙහි ජාතික එකමුතුව අද පෙරවරුවේ අධ්‍යාපන අමාත්‍යාංශය ඉදිරිපිට විරෝධතාවක නිරතවූයේ ගුරු විදුහල්පතිවරුන්ගේ වැටුප් විෂමතා කඩිනමින්  ඉවත් කරන ලෙස ඉල්ලමින්.\nඊට ඔන්ලයින් වර්ජනයේ නිරත ගුරු සංගම් 17 ක් එක්ව සිටියා.",
       "URL": "https://www.hirunews.lk/277388/උසස්-පෙළට-සහ-ශිෂ්‍යත්වයට-දින-නියම-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1811"
}