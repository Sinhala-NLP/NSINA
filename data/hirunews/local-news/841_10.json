{
       "Source": "hirunews",
       "Timestamp": "Tuesday, 27 September 2022 - 13:20",
       "Headline": "ලෝක සංචාරක දිනය අද",
       "News Content": "අදට යෙදී ඇති ලෝක සංචාරක දිනය නිමිත්තෙන් ලබන 29 වනදා ආරුගම්බේ වෙරළේදී විශේෂ වැඩසටහනක් වෙරළ සංරක්ෂණ සහ වෙරළ සම්පත් කළමනාකරණ දෙපාර්තමේන්තුව සංවිධාන කර තිබෙනවා.\nසංචාරක කර්මාන්තය ගැන නැවත සිතා බලමු යන්න මෙවර ලෝක සංචාරක දිනයේ තේමාවයි.\nඊට සමාගමීව ලබන 29 වනදා ආරුගම්බේ වෙරළ කලාපයේ පරිසකර හිතකාමී කසල බඳුන් ස්ථානගත කිරීම ඇතුළු පවිත්‍රතා වැඩසටහන් මෙන්ම කලපු ආරක්ෂා කිරීමට පැල 2500 ක් සිටුවීමට ද පියවර ගෙන තිබෙනවා.\nමේ අතර, මෙම ලෝක සංචාරක දිනය නිමිත්තෙන් බස්නාහිර පළාත් සංචාරක මණ්ඩලය මගින් අද බත්තරමුල්ලේ දියත උයනේ සිට කොල්ලුපිටිය මංසන්ධිය දක්වා පාපැදි සවාරියක් ද සංවිධාන කර තිබුණා.",
       "URL": "https://www.hirunews.lk/316431/ලෝක-සංචාරක-දිනය-අද",
       "Category": "Local News",
       "Parent URL": "https://www.hirunews.lk/local-news.php?pageID=841"
}