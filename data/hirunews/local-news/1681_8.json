{
       "Source": "hirunews",
       "Timestamp": "Sunday, 19 September 2021 - 19:06",
       "Headline": "මන්ත්‍රී ජගත් කුමාරට - ඇමති සරත්ගෙනුත් පිළිතුරු (වීඩියෝ)",
       "News Content": "තමන්ට චෝදනා එල්ල කළ ශ්‍රී ලංකා පොදුජන පෙරමුණේ කොළඹ දිස්ත්‍රික් පාර්ලිමේන්තු මන්ත්‍රී ජගත් කුමාර සම්බන්ධයෙන් විනයානුකූලව පියවර ගන්නා ලෙස පක්ෂයට ලිඛිතව දැනුම් දුන් බව මහජන ආරක්ෂක අමාත්‍ය විශ්‍රාමික රිය අද්මිරාල් ආචාර්ය සරත් වීරසේකර පවසනවා.\nපෙරේදා මාධ්‍ය හමුවක් කැඳවමින් ජගත් කුමාර මන්ත්‍රීවරයා සරත් වීරසේකර සහ ගාමිණී ලොකුගේ අමාත්‍යවරුන්ට චෝදනා කර සිටියා.\nකෙසේ වෙතත් ඊයේ මන්ත්‍රීවරයාගේ මෙම ප්‍රකාශයට අමාත්‍ය ගාමිණී ලොකුගේ පිළිතුරු ලබා දුන්නා.\nඑවන් පසුබිමකයි අද මහජන ආරක්ෂක අමාත්‍ය විශ්‍රාමික රිය අද්මිරාල් ආචාර්ය සරත් වීරසේකර ද  ඊට පිළිතුරු ලබාදෙමින් ඔහු පිළිබඳව විනයානුකූල පියවර ගන්නා ලෙසට පක්ෂයට ලිඛිතව දැනුම් දුන් බවටයි ප්‍රකාශ කළේ.",
       "URL": "https://www.hirunews.lk/282667/මන්ත්‍රී-ජගත්-කුමාරට-ඇමති-සරත්ගෙනුත්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1681"
}