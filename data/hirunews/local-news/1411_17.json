{
       "Source": "hirunews",
       "Timestamp": "Thursday, 20 January 2022 - 16:55",
       "Headline": "තවත් කොරෝනා මරණ 12ක්",
       "News Content": "ශ්‍රී ලංකාවෙන් තවත් කොරෝනා ආසාදිත මරණ 12ක් වාර්තාවී තිබෙනවා.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (19) තහවුරු කළ මෙම මරණ 12ත් සමග මෙරට සමස්ත මරණ සංඛ්‍යාව දැක්වෙන්නේ 15255ක් ලෙසටයි.\nවයස අවුරුදු 30ට අඩු වයස් කාණ්ඩයේ එක් මරණයක් ඊයේ තහවුරු කළ මරණ අතර වනවා.\nඒ කාන්තාවක්.\nඅවුරුදු 30ත් 59ත් අතර පිරිමි පුද්ගලයන් දෙදෙනෙකු මෙම මරණ 12ට අයත්.\nඅවුරුදු 60 සහ ඊට වැඩි වයස් කාණ්ඩයේ මරණ 09ක් වන අතර ඒ පිරිමි 6ක් සහ කාන්තාවන් 3ක් වශයෙන්.\nමේ අතර ශ්‍රී ලංකාවෙන් මේ දක්වා කොරෝනා ආසාදිතයන් 598536ක් හඳුනාගෙන තිබෙනවා.\nඉන් මේවන විට රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබන සංඛ්‍යාව 14464ක්.\nසුවය ලැබූ 568829ක් නිවෙස් වෙත පිටත්ව ගොස් තිබෙනවා.",
       "URL": "https://www.hirunews.lk/294594/තවත්-කොරෝනා-මරණ-12ක්",
       "Category": "Local News",
       "Parent URL": "https://www.hirunews.lk/local-news.php?pageID=1411"
}