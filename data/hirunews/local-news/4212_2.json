{
       "Source": "hirunews",
       "Timestamp": "Saturday, 18 November 2017 - 16:11",
       "Headline": "බොල්ගොඩ ගඟේ සැක කටයුතු ලෙස මියගිය පුද්ගලයෙකුගේ මළ සිරුරක්",
       "News Content": "කැපුම් තුවාල සහිතව සැක කටයුතු ලෙසට මියගොස් සිටි පුද්ගලයෙකුගේ මළ සිරුරක් පානදුර උතුර බොල්ගොඩ ගඟේ තිබී හමුවී තිබෙනවා.\nපානදුර උතුර පොලිසියට ලැබුනු තොරතුරකට අනුවයි අද දහවල් 12.30 ට පමණ මෙම මළ සිරුර සොයාගෙන ඇත්තේ.\nමුලික විමර්ශණවලදී අනාවරණ වී ඇත්තේ මියගොස් ඇත්තේ මොරටුව කොරළවැල්ල ප්‍රදේශයේ පදිංචි 42 හැවිරිදි අයෙක් බවයි.\nඔහුගේ දේහය පුත්‍රයෙකු විසින් හඳුනාගෙන තිබෙනවා.\nමළ සිරුර පොලිස් ආරක්ෂාව යටතේ එම ස්ථානයේම ඇති අතර මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද පැවැත්වීමට නියමිතයි.\nමෙම මරණය පිළිබඳ පානදුර උතුර පොලිසිය වැඩිදුර විමර්ශණ ආරම්භ කර තිබෙනවා.",
       "URL": "https://www.hirunews.lk/176349/බොල්ගොඩ-ගඟේ-සැක-කටයුතු-ලෙස-මියගිය-පුද්ගලයෙකුගේ-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4212"
}