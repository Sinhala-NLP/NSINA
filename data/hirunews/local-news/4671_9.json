{
       "Source": "hirunews",
       "Timestamp": "Wednesday, 08 February 2017 - 15:15",
       "Headline": "මහනුවරදී ලංගම රියදුරෙකුට සහ කොන්දොස්තරවරයෙකුට ප්‍රහාරයක්",
       "News Content": "මහනුවර - ගුඩ්ෂෙඩ් බස් නැවතුම්පලේදී පෞද්ගලික බස් රථ සේවකයින් දෙදෙනෙකු සිදුකළ පහරදීමකින් ශ්‍රී ලංගම රියදුරෙකු සහ කොන්දොස්තරවරයෙකු තුවාල ලබා මහනුවර ශික්ෂණ රෝහලට ඇතුළත් කර තිබෙනවා.\nඅද උදෑසන මෙලෙස පහරකෑමට ලක්ව ඇත්තේ. මස්කෙළිය සාමිමලේ දක්වා ධාවනය කිරීමට නියමිතව තිබූ ශ්‍රී ලංගම බස් රථයක සේවකයින් දෙදෙනෙක්.\nශ්‍රී ලංගම බස් රථය නියමිත වේලාවට ධාවනය කිරීමට සූදානම් වන අවස්ථාවේදී ප්‍රමාදවී පැමිණි පෞද්ගලික බස් රථයේ රියදුරා සහ කොන්දොස්තරවරයා මොවුන්ට පහරදී ඇති බව සඳහන්.\nශ්‍රී ලංගම සේවකයින්ට පහරදුන් පෞද්ගලික බස් රථ සේවකයින් දෙදෙනා කඩිනමින් අත්අඩංගුවට නොගතහොත් වර්ජනයක් ආරම්භ කරන බව හැටන් ඩිපෝවේ බස් රථ සේවකයින් ප්‍රකාශ කළා.",
       "URL": "https://www.hirunews.lk/153983/මහනුවරදී-ලංගම-රියදුරෙකුට-සහ-කොන්දොස්තරවරයෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4671"
}