{
       "Source": "hirunews",
       "Timestamp": "Friday, 29 July 2022 - 22:15",
       "Headline": "සම්බාහන යන්ත්‍රයක සැඟවී ආ මත්පෙති",
       "News Content": "නෙදර්ලන්තයේ සිට පාද සම්බාහන යන්ත්‍රයක (Foot Massager) සඟවා මෙරටට රැගෙන ආ මත්පෙති තොගයක් මධ්‍යම තැපැල් හුවමාරුවේදී සොයාගෙන තිබෙනවා.\nඒ එහි සේවයේ නිරත රේගු නිලධාරීන් විසින්.\nනෙදර්ලන්තයේ සිට තැපැල් මගින් ගණේමුල්ල ප්‍රදේශයේ පදිංචි පුද්ගලයෙකු විසින් ආනයනය කරන ලද මෙම පාද සම්බාහන යන්ත්‍රය ඇතිවූ සැකයක් මත රේගු නිලධාරීන් විසින් ගලවා පරීක්ෂා කර තිබුණා.\nඑහිදී ඒ තුල ඉතා සූක්ෂම ලෙස සගවා තිබූ මෙතෆෙටමින් නැමති මත්ද්‍රව්‍ය පෙති 2973 ක් ග්‍රෑම් 1189ක් සොයාගෙන තිබෙනවා.\nඑහි වෙළඳපොල වටිනාකම රුපියල් 29,730,000ක් බවටයි තක්සේරු කර ඇත්තේ.\nමූලික විමර්ශනවලින් අනතුරුව රේගුව විසින් මෙම මත්පෙති තොගය වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාරදී තිබෙනවා.",
       "URL": "https://www.hirunews.lk/311362/සම්බාහන-යන්ත්‍රයක-සැඟවී-ආ-මත්පෙති",
       "Category": "Local News",
       "Parent URL": "https://www.hirunews.lk/local-news.php?pageID=981"
}