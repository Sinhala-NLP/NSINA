{
       "Source": "hirunews",
       "Timestamp": "Thursday, 06 July 2017 - 15:02",
       "Headline": "නිවස නායගිය නිසා ළමා සුරැකුම් මධ්‍යස්ථානයක  දිවි ගෙවන පවුලක් (ඡායාරූප)",
       "News Content": "නිවාසයක් නායයාම හේතුවෙන් එම නිවාසයේ ජීවත්වු පවුලක් මාස 2 කට ආසන්න කාලයක් වතුයායේ ළමා සුරැකුම් මධ්‍යස්ථානයක දිවි ගෙවන පුවතක් කොටගල ප්‍රදේශයෙන් වාර්තා වනවා.\n2009 වසරේ නිවස නායයාමේ අවධානමකට ලක්ව තිබු අතර පසුගිය මැයි මස 29 වනදා තම නිවසේ ඉදිරි කොටස සම්පුර්ණයෙන් නායගිය බවයි අදාළ නිවෙස් හිමිකරුවන් ප්‍රකාශකර ඇත්තේ.\nඒ අනුව දිඹුල පොලිසියේ නිලධාරීන් පවුලේ සාමාජිකයන් 5 දෙනා දිවා සුරැකුම් මධ්‍යස්ථානයට යොමුකර තිබෙනවා.\nතමන් කුලී වැඩ කර පවුල රැකබලා ගන්නා අතර නිවස අලුත්වැඩියා කර ගැනීමට ආර්ථික පහසුකම් නොමැති බවයි නිවෙස් හිමියා පෙන්වා දෙන්නේ.\nකැඩී ගිය නිවස බැලීමට දේශපාලනඥයන් ඇතුලු රාජ්‍ය නිලධාරීන් පැමිණිය ද මෙතෙක් නිවස අලුත්වැඩියා කර දීමට හෝ නව නිවසක් ඉදිකර දීමට කිසිදු පියවරක් ගෙන නොමැති බව ද ඔහු චෝදනා කරනවා.\nතමන්ට තවදුරටත් ළමා සුරැකුම් මධ්‍යස්ථානයේ ජීවත්වීමට නොහැකි අතර නිවස අලුත්වැඩියා කර දීමට හෝ ඒ වෙනුවට නව නිවසක් ලබාදෙන ලෙසටයි ඔවුන් ඉල්ලා සිටින්නේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/165235/නිවස-නායගිය-නිසා-ළමා-සුරැකුම්-මධ්‍යස්ථානයක-දිවි-ගෙවන-පවුලක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4435"
}