{
       "Source": "hirunews",
       "Timestamp": "Sunday, 20 December 2020 - 22:57",
       "Headline": "කොවිඩ් පැණිය ඉල්ලා උණුසුම් තත්ත්වයක් (වීඩියෝ)",
       "News Content": "කෑගල්ලේ ධම්මික බණ්ඩාර මහතා විසින් නිපද වූ කොවිඩ් පැණිය ලබාගැනීමට විශාල පිරිසක් ඒකරාශීවීම හේතුවෙන් කෑගල්ල, උඩුකුඹුර ප්‍රදේශයේ අදත් නොසන්සුන් තත්ත්වයක් ඇති වුණා.\nනිරෝධායන රීති කඩකරමින් ඒකරාශී වී සිටි පිරිස් ඉවත් කිරීමට පොලිසියද මැදිහත් වූ අතර පැමිණ සිටි පිරිස් හා ධම්මික බණ්ඩාර මහතා අතරද උණුසුම් තත්ත්වයක් හටගත්තා.\nකොවිඩ් වෛරසය මර්දනය කළ හැකි දේශීය පැණියක් නිෂ්පාදනය කළ බව කියන කෑගල්ලේ ධම්මික බණ්ඩාර මහතාට අයත් කෑගල්ල, නෙළුම්දෙණිය, උඩුකුඹුර ප්‍රදේශයේ නිවසක් වෙත අදත් ජනතාව විශාල වශයෙන් පැමිණ සිටියා.\nඒ, දේශීය පැණිය ධම්මික බණ්ඩාර මහතාගෙන් ලබාගැනීමේ අපේක්ෂාවෙන්.\nමේ හේතුවෙන් අදාළ ප්‍රදේශයේ දැඩි මාර්ග තදබදයක්ද ඇති වී තිබුණා.\nපැමිණ සිටි පිරිස් හා ධම්මික බණ්ඩාර මහතා අතර උණුසුම් වචන හුවමාරුවක්ද ඇති වුණා.\nමේ අතරතුර පැමිණ සිටි කාන්තාවක් මෙලෙස හැසිරුණේ අද්භූත බලවේගයක් ආරූඪ වූ ආකාරයෙන්.\nපසුව එහි පැමිණ සිටි පිරිස් විසුරුවා හැරීම සඳහා පොලිසිය මෙලෙස කටයුතු කළා.",
       "URL": "https://www.hirunews.lk/257512/කොවිඩ්-පැණිය-ඉල්ලා-උණුසුම්-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2263"
}