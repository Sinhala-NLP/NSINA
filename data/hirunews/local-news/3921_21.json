{
       "Source": "hirunews",
       "Timestamp": "Tuesday, 29 May 2018 - 13:21",
       "Headline": "හිටපු ජනපති සහ ඒකාබද්ධයේ නියෝජිතයින් අතර හමුව හෙට",
       "News Content": "ශ්‍රී ලංකා නිදහස් පක්ෂයේ මධ්‍යම කාරක සභා රැස්වීමක් ලබන මස 3 වන දා පැවැත්වීමට නියමිතව තිබෙනවා.\nඑහිදී පක්ෂයේ තාවකාලික නිලධාරීන් මණ්ඩලය සම්බන්ධයෙන් අවසන් තීරණයක් ගැනීමට නියමිත බවයි වාර්තා වන්නේ.\nමේ අතර, හිටපු ජනාධිපති මහින්ද රාජපක්ෂ සහ ඒකාබද්ධ විපක්ෂය නියෝජනය කරන පක්ෂ නායක හමුවක් හෙට පස්වරුවේ හිටපු ජනාධිපතිවරයාගේ නිළ නිවසේදී පැවැත්වෙනවා.\nමෙහිදී ආණ්ඩුවෙන් ඉවත් වූ නිදහස් පක්ෂ 16 දෙනාගේ කණ්ඩායම සමඟ කටයුතු කරන ආකාරය පිළිබදව ද සාකච්ඡා කිරීමට නියමිත බවයි ප්‍රජාතන්ත්‍රවාදී වාමාංශික පෙරමුණේ ප්‍රධාන ලේකම්, පාර්ලිමේන්තු මන්ත්‍රී වාසුදේව නානායක්කාර හිරු ප්‍රවෘත්ති අංශයට කියා සිටියේ.\nඑමෙන්ම ජනතා විමුක්ති පෙරමුණ ඉදිරිපත් කර ඇති 20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්බන්ධයෙන් තීරණයක් ගැනීම සඳහා එක්සත් ජාතික පක්ෂ කෘත්‍යාධිකාරී මණ්ඩලය ද ඉදිරියේදී රැස්වීමට නියමිතයි.",
       "URL": "https://www.hirunews.lk/191821/හිටපු-ජනපති-සහ-ඒකාබද්ධයේ-නියෝජිතයින්-අතර-හමුව-හෙට",
       "Category": "Local News",
       "Parent URL": "https://www.hirunews.lk/local-news.php?pageID=3921"
}