{
       "Source": "hirunews",
       "Timestamp": "Wednesday, 30 November 2022 - 16:06",
       "Headline": "ලොව අඩු ම නිෂ්පාදන පිරිවැය ඇති රටවල් අතර ශ්‍රී ලංකාවට හිමි තැන",
       "News Content": "ලොව අඩු ම නිෂ්පාදන පිරිවැය ඇති රටවල් වර්ගීකරණයේ 10 වෙනි ස්ථානයට පැමිණෙන්නට ශ්‍රී ලංකාව සමත්වී වී තිබෙනවා.\nමෙම වර්ගීකරණය සිදු කර ඇත්තේ ඇමරිකා එක්සත් ජනපද ප්‍රවෘත්ති සහ ලෝක වාර්තා සම්පාදනය කරන ලද ලැයිස්තුවකට අනුවයි.\nමෙම වාර්තාවට අනුව ලොව ලාභදායීම නිෂ්පාදන පිරිවැය සම්බන්ධයෙන් ප්‍රමුඛයා බවට පත්ව ඇත්තේ ඉන්දියාවයි.\nඇමරිකා එක්සත් ජනපදය විසින් ප්‍රකාශයට පත් කරන ලද ලැයිස්තුවට අනුව පළවෙනි ස්ථානය ඉන්දියාවට හිමිවී ඇති අතර, එම වර්ගීකරණයේ දෙවැනි ස්ථානයේ සිටින්නේ චීනයයි.\nඇමරිකානු වර්ගීකරණයට අනුව එම ලයිස්තුවේ පිළිවෙළින් තුන්වන ස්ථානය වියට්නාමයට, සිව්වන ස්ථානය තායිලන්තයට, පස්වන ස්ථානය පිලිපීනයට, හිමිව ඇති අතර 6 වන ස්ථානයේ රැඳී සිටින්නේ බංග්ලාදේශයයි.\nමීට අමතරව ඉන්දුනීසියාව මෙම වර්ගීකරණ ලැයිස්තුවේ හත් වන ස්ථානයේ පසු වන අතර 8 වන ස්ථානය කාම්බෝජය විසින්ද නව වන ස්ථානය මැලේසියාව විසින්ද උසුලනු ලබනවා.\nමෙම ශ්‍රේණිගත කිරීම් වාර්තාව පදනම් වී ඇත්තේ අදාල රටවල ගෝලීය වෙළඳාම, සංචාර සහ ආයෝජන කිරීමට ඇති හැකියාව සහ ජාතික ආර්ථිකයට සිදු කෙරෙන සෘජු බලපෑම මෙන්ම ඒ රටවල අනුවර්තනය වූ උප ශ්‍රේණිගත කිරීම් කාණ්ඩ 10 කට බෙදා තිබෙනවා.\nඒ අනුව අදාල රටවල සේවක කඩිසරකම, සංස්කෘතික බලපෑම, ව්‍යවසායකත්වය, උරුමය, ප්‍රවාහනය, ව්‍යාපාර සඳහා ඇති විවෘත භාවය, බලය, සමාජ අරමුණ සහ ජීවන තත්ත්වය මෙහිදී සැලකිල්ලට ගෙන ඇති අතර මෙම වාර්තාව සකස් කිරීම සඳහා රටවල් 85ක දත්ත පරිශීලනය කර තිබෙනවා.",
       "URL": "https://www.hirunews.lk/321656/ලොව-අඩු-ම-නිෂ්පාදන-පිරිවැය-ඇති-රටවල්-අතර-ශ්‍රී-ලංකාවට-හිමි-තැන",
       "Category": "Local News",
       "Parent URL": "https://www.hirunews.lk/local-news.php?pageID=697"
}