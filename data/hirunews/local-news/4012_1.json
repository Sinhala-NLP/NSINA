{
       "Source": "hirunews",
       "Timestamp": "Saturday, 31 March 2018 - 6:36",
       "Headline": "බක් පුර පසළොස්වක පොහොය අදයි",
       "News Content": "උතුම් බක් පුර පසළොස්වක පොහෝ දිනය අදට (31) යෙදී තිබෙනවා.\nබුදුන් වහන්සේ දෙවන වරට මෙරටට වැඩම කරනු ලැබුවේ අදවන් පුර පසළොස්වක පොහොය දිනකයි.\nචූලෝදර - මහෝදර නා රජුන් අතර මැණික් පුටුවක් මුල් කරගනිමින් නාගදීපයේ ඇති වූ යුද්ධය සන්සිඳවන්නට බුදුන් වහන්සේ මෙරටට වැඩම කළේ ද බක් පුර පසළොස්වක පෝහෝ දිනයක බව ඉතිහාසයේ සඳහන් වනවා.\nඑමෙන් ම බෞද්ධ ඉගැන්වීම් වලට අනුව, සිද්ධාර්ථ කුමාරයා සතර පෙර නිමිතිවලින් ජරා හෙවත් මහලු පෙරනිමිත්ත දුටුවේ ද බක් පුර පෝය දිනක බව සඳහන්.\nබුද්ධත්වය ලබාගත් පසු උන්වහන්සේ ඥාතීන් සම්මුඛ වීමට ද වැඩම කරන ලද්දේ, බක් පුන් පොහෝ දිනයකයි.\nමෙවැනි ශාසනික සහ ඓයිතිහාසික සිදුවීම් මත මෙරට සහ ලෝකවාසී බෞද්ධ ජනතාවට බක් පුර පසළොස්වක පොහෝ දිනය වැදගත් වනවා.",
       "URL": "https://www.hirunews.lk/187290/බක්-පුර-පසළොස්වක-පොහොය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4012"
}