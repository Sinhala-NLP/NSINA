{
       "Source": "hirunews",
       "Timestamp": "Wednesday, 05 April 2023 - 8:21",
       "Headline": "ට්‍රම්ප් කැමැත්තෙන්ම අධිකරණයට භාර වේ",
       "News Content": "ඇමරිකානු හිටපු ජනාධිපති ඩොනල්ඩ් ට්‍රම්ප් මෑන්හැටන් හි පිහිටි අධිකරණයකට ස්ව කැමැත්තෙන් භාර වී තිබෙනවා.\nවිදෙස් වාර්තා සඳහන් කළේ ඔහුට විරුද්ධව එල්ල වී ඇති අපරාධ චෝදනාවන් සම්බන්ධයෙන් ඊයේ (04) අධිකරණයට පැමිණි අවස්ථාවේ මෙලෙස අධිකරණයට භාර වී ඇති බවයි.\nමොහුට සාපරාධී අපරාධ චෝදනා 34ක් එල්ල කර ඇති අතර ඔහු කියා සිටියේ තමන් මෙම චෝදනාවලට නිවැරදිකරු බවයි.\n2016 ජනාධිපතිවරණයට පෙර අසභ්‍ය චිත්‍රපට නිලියකට මුදල් ගෙවීමේ චෝදනාවක් සම්බන්ධයෙන් ඩොනල්ඩ් ට්‍රම්ප්ට එරෙහිව අපරාධ චෝදනා එල්ල වෙනවා.\n76 හැවිරිදි ට්‍රම්ප් අපරාධ නඩුවකට මුහුණදුන් ඉතිහාසයේ පළමු ඇමරිකානු හිටපු ජනාධිපතිවරයා වන අතර මෙම නඩුව ලබන වසරේ ජනවාරි මාසයේ දී යළි කැඳවීමට නියමිතයි.",
       "URL": "https://www.hirunews.lk/331738/ට්‍රම්ප්-කැමැත්තෙන්ම-අධිකරණයට-භාර-වේ",
       "Category": "Local News",
       "Parent URL": "https://www.hirunews.lk/local-news.php?pageID=433"
}