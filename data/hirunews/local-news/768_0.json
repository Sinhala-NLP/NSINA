{
       "Source": "hirunews",
       "Timestamp": "Sunday, 30 October 2022 - 20:04",
       "Headline": "ඉන්දියාව සමග පැවති තරගයෙන් දකුණු අප්‍රිකාවට කඩුලු 5ක ජයක්",
       "News Content": "පන්දුවාර 20 ලෝක කුසලාන තරගාවලියේ පළමු පරාජය වැළඳ ගන්නට ඉන්දීය කණ්ඩායමට අද සිදුවුණා.\nඒ අද පැවති තරගයෙන් දකුණු අප්‍රිකාව කඩුලු 5ක ජයක් ලබාගැනීමත් සමගයි.\nකාසියේ වාසිය දිනා පළමුවෙන් පන්දුවට පහරදුන් ඉන්දීය කණ්ඩායම නියමිත පන්දුවාර 20 අවසානයේ කඩුලු 9ක් දැවී ලකුණු 133ක් රැස් කළා.\nසූර්යකුමාර් යාදෙව් ලකුණු 68ක් ලබාගත්තේ පන්දු 40කින්. ඒ හතරේ පහර 6ක් සහ හයේ පහර 3ක් සමගින්. නායක රෝහිත් ශර්මා ලකුණු 15යි.\nවිරාත් කෝලි ලකුණු 12ක් ලබාගත් අතර ඉන්දීය කණ්ඩායමේ වෙනත් කිසිදු ක්‍රීඩකයෙකුට ලකුණු 10 සීමාව හෝ පසුකර යාමට අවස්ථාවක් හිමිවූයේ නැහැ.\nපන්දු යැවීමේදී Lungi Ngidi කඩුලු 4ක් සහ Wayne Parnell කඩුලු 3ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් දකුණු අප්‍රිකා කණ්ඩායම පන්දුවාර 19යි පන්දු 4ක් අවසානයේ කඩුලු 5ක් පමණක් දැවී ජයග්‍රාහී ඉලක්කය පසු කළා.\nAiden Markram පන්දු 41කින් වේගවත් ලකුණු 52ක් ලබාගත්තේ එක් හයේ පහරක් සහ හතරේ පහර 6ක් සමගින්.\nඩේවිඩ් මිලර් නොදැවී ලකුණු 59ක් ලබාගත්තා. පන්දු 46කින් ලබාගත් එම ලකුණු 59ට හතරේ පහර 4ක් සහ හයේ පහර 3ක් ඇතුලත් වුණා.\nපන්දු යැවීමේදී Arshdeep Singh කඩුලු දෙකක් බිඳහෙළුවා.\nමෙම ජයග්‍රහණයත් සමග දකණු අප්‍රිකාව ප්‍රසාද ලකුණු සටහනේ පළමු ස්ථානයට පැමිණ ඇත්තේ ප්‍රසාද ලකුණු 5ක් ලබා ගනිමින්.\nදෙවන කාණ්ඩයේ දෙවන ස්ථානයට පැමිණ සිටින ඉන්දියාව ප්‍රසාද ලකුණු 4ක් ලබා සිටිනවා.",
       "URL": "https://www.hirunews.lk/319230/ඉන්දියාව-සමග-පැවති-තරගයෙන්-දකුණු-අප්‍රිකාවට-කඩුලු-5ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=768"
}