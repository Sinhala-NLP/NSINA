{
       "Source": "hirunews",
       "Timestamp": "Friday, 13 May 2022 - 14:50",
       "Headline": "අපිට ඇමති පට්ටං එපා ! - මෛත්‍රීපාල සිරිසේන (වීඩියෝ)",
       "News Content": "අග්‍රාමාත්‍ය රනිල් වික්‍රමසිංහගේ රජයේ කිසිදු ආකාරයක කොටස්කරුවෙකු නොවන බව ශ්‍රී ලංකා නිදහස් පක්ෂ සභාපති, හිටපු ජනාධිපති මෛත්‍රීපාල සිරිසේන පවසනවා.\nනිදහස් පක්ෂ මධ්‍යම කාරක සභාව අද රැස්වී මෙම තීරණය ගත් බවයි පක්ෂ මූලස්ථානයේ පැවැත්වෙන මාධ්‍ය හමුවකට එක්වෙමින් ඔහු කියා සිටියේ.\nඒ අනුව අග්‍රාමාත්‍ය රනිල් වික්‍රමසිංහගේ රජයේ කිසිදු අමාත්‍ය ධූරයක් හෝ තනතුරක් ශ්‍රී ලංකා නිදහස් පක්ෂය භාර නොගන්නා බවයි හිටපු ජනාධිපති මෛත්‍රීපාල සිරිසේන වැඩිදුරටත් සඳහන් කළේ.\nමේ අතර, පක්ෂ දහයේ එකමුතුව විරුද්ධ පක්ෂයේ ස්වාධීන කණ්ඩායමක් ලෙස පෙනී සිටිමින් පාර්ලිමේන්තුව තුළ කටයුතු කිරීමට තීරණය කර ඇති බව කොළඹ දැන් පැවැත්වෙන මාධ්‍ය හමුවකට එක්වෙමින් පාර්ලිමේන්තු මන්ත්‍රී විමල් වීරවංශ ප්‍රකාශ කළා.\nමෙම මාධ්‍ය හමුවට පාර්ලිමේන්තු මන්ත්‍රීවරුන් වන උදය ගම්මන්පිල, වාසුදේව නානායක්කාර ඇතුළු පසුගිය ආණ්ඩුවේ හවුල්කාර පක්ෂ 10 ක නියෝජිතයින් එක්ව සිටිනවා.",
       "URL": "https://www.hirunews.lk/304231/අපිට-ඇමති-පට්ටං-එපා-මෛත්‍රීපාල-සිරිසේන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1172"
}