{
       "Source": "hirunews",
       "Timestamp": "Friday, 21 July 2023 - 8:41",
       "Headline": "නවගමුවේ හිමිනමකගේ දේහය චිතකයක දැවෙයි",
       "News Content": "නවගමුව පොලිස් වසමේ පත්තිනියාවත්ත ප්‍රදේශයේ අසපුවක වැඩ විසූ ස්වාමීන් වහන්සේ නමකගේ දේහයක් සොයාගෙන තිබෙනවා.\nදේහය චිතකයක ගිනිගනිමින් තිබියදී ඊයේ (20) දිනයේ සොයාගෙන තිබෙනවා.\nඋන්වහන්සේ ඊයේ දින සවස 3.15 ට මෙලෙස අපවත් වන බව දිනපොතක සටහනක් තබා ඇති බවයි වාර්තා වෙන්නේ.\nවර්ෂ 2004 දී මහණ දිවියට පත් උන් වහන්සේ අමිත අරණ නම් අක්කර එකහාමාරක් පමණ වන අසපුව වැඩ සිට ඇති අතර මින් පෙරද එම අසපුව අසල චිතකයක් සාදාගෙන සිට ඇති බවයි හිරු වාර්තාකරු සඳහන් කර සිටියේ.\nඑමෙන් ම පසුගිය ජනවාරි මාසයේදී නව චිතකයක් ආවාස ගෙය අසලම ඉදි කර ගෙන තිබී ඇතැයි ද එම චිතකය මත හිද ගිනි තබාගෙන ඇතැයි සිදුකල පරීක්ෂණ වලදී අනාවරණය වී ඇති බවයි වාර්තා වෙන්නේ.\nසිදුවීම සම්බන්ධයෙන් නුගේගොඩ පොලිස් කොට්ඨාසයේ අපරාධ විමර්ශන ඒකකයේ නිලධාරීන් පරීක්ෂණ පවත්වනු ලබනවා.",
       "URL": "https://www.hirunews.lk/341982/නවගමුවේ-හිමිනමකගේ-දේහය-චිතකයක-දැවෙයි",
       "Category": "Local News",
       "Parent URL": "https://www.hirunews.lk/local-news.php?pageID=165"
}