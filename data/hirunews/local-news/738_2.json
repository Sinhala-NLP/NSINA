{
       "Source": "hirunews",
       "Timestamp": "Sunday, 13 November 2022 - 13:26",
       "Headline": "නිදහසේ පෙරවදන කොළඹ දී ඇරඹෙයි",
       "News Content": "නිදහස් ජනතා සභාව සකස් කළ දේශපාලන හා ආර්ථික ප්‍රතිපත්ති රාමුව අද (13) එළිදැක්වුණා.\nපාර්ලිමේන්තු මන්ත්‍රි ඩලස් අලහප්පෙරුමගේ ප්‍රධානත්වයෙන් කොළඹ බණ්ඩාරනායක ජාත්‍යන්තර අනුස්මරණ සම්මන්ත්‍රණ ශාලාවේදී එය එළිදැක්වුණේ නිදහසට පෙර වදනක් ලෙසයි.\nමෙම අවස්ථාවට විපක්ෂ නායක සජිත් ප්‍රේමදාස, හිටපු කථානායක කරූ ජයසූරිය, නිදහස් පක්ෂයේ මහ ලේකම් පාර්ලිමේන්තු මන්ත්‍රී දයාසිරි ජයසේකර, සමස්ත ලංකා මුස්ලිම් කෙංග්‍රසයේ නායක පාර්ලිමේන්තු මන්ත්‍රි වන රිෂාඩ් බදියුදීන් ඇතුලු දේශපාලන පක්ෂ නියෝජිතයින්, බුද්ධිමතුන් සහ විද්වතුන් පිරිසක් එක්ව සිටියා.",
       "URL": "https://www.hirunews.lk/320283/නිදහසේ-පෙරවදන-කොළඹ-දී-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=738"
}