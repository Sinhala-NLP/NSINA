{
       "Source": "hirunews",
       "Timestamp": "Wednesday, 13 September 2023 - 12:57",
       "Headline": "අග්බෝ සුව අතට හැරෙයි - යල කන්නයේ වී වගාවෙන් අග්බෝ පෝෂණය කරන ගොවියෝ",
       "News Content": "දඩයක්කුවකු විසින් අටවන ලද බඳින තුවක්කුවක් පත්තුවීමෙන් බරපතළ තුවාල ලැබූ අග්බෝ හස්තියාට ප්‍රතිකාර කිරීමට පටන් ගෙන මේ වන විට තුන් මසක් ඉක්ම ගොස් තිබෙනවා.\nමේ වන විට අග්බෝ හස්තියා මඳ සුවයකින් සිටින බවයි වාර්තා වන්නේ.\nමේ අතර, තමන්ගේ යල කන්නයේ වී වගාවෙන් අග්බෝ හස්තියා පෝෂණය කරන්නට මහවැලි එච් කලාපයේ ඉපලෝගම, අස්වැද්දුම ගම්මානයේ ගොවි සංවිධානයක් පියවර ගෙන තිබුණා.\nඒ, අස්වැද්දුම ගම්මානයේ ජීවත් වන ධාතුසේන ගොවි සංවිධානයේ ගොවි නියෝජිතයන් පිරිසක් විසින්.\nඅග්බෝ හස්තියාට ආහාර පිණිස ගොයම් එකතු කිරීමේ කාර්යය ධාතුසේන ගොවි සංවිධානයේ ගොවි නියෝජිතයන් සහ එම ගම්මානයේ කාන්තා ගොවි සංවිධාන නියෝජිතවරියන් ද, ගමේ කාන්තාවන් ද ඉතා ඕනෑකමින් සිදු කරනු ලබනවා.\nඅනුරාධපුර කලාපය භාර වනජීවී පශු වෛද්‍ය චන්දන ජයසිංහ ඇතුළු වනජීවී නිලධාරීන් අව් වැසි නොතකා අග්බෝට ප්‍රතිකාර කිරීමේ කාර්යයේ නියැලී සිටින ආකාරයයි දක්නට ලැබෙන්නේ.\nවිශේෂ පශු වෛද්‍ය කණ්ඩායම් කිහිපයක් ද මේ සඳහා නොමඳවම සහාය දක්වනවා.",
       "URL": "https://www.hirunews.lk/348123/අග්බෝ-සුව-අතට-හැරෙයි-යල-කන්නයේ-වී-වගාවෙන්-අග්බෝ-පෝෂණය-කරන-ගොවියෝ",
       "Category": "Local News",
       "Parent URL": "https://www.hirunews.lk/local-news.php?pageID=33"
}