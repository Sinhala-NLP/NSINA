{
       "Source": "hirunews",
       "Timestamp": "Friday, 22 July 2022 - 8:13",
       "Headline": "හෙන්ලි ඇන්ඩ් පාර්ට්නර්ස් විදේශ ගමන් බලපත්‍ර දර්ශකයේ ශ්‍රී ලංකාව 102 වන ස්ථානයට",
       "News Content": "අන්තර්ජාතික හෙන්ලි ඇන්ඩ් පාර්ට්නර්ස් විදේශ ගමන් බලපත්‍ර දර්ශකයේ නවතම ශ්‍රේණිගත කිරීම් අනුව ශ්‍රී ලංකාව 102 වන ස්ථානයේ පසුවනවා.\nඒ, රටවල් 111ක් අතරින්.\nඑම දර්ශකයේ ශ්‍රී ලංකාව සහ සූඩානය සම මට්ටමේ එනම් 102 වන ස්ථානයේ පසුවනවා.\nලොව හොඳම විදේශ ගමන් බලපත්‍රය ලෙස හිමි රට ලෙස එහි පළමු ස්ථානයේ රැඳෙන්නේ ජපානය සහ සිංගප්පූරුවයි.\nඑම රටවල විදේශ ගමන් බලපත් හිමි අයෙකුට රටවල් 192කට නිදහස් වීසා හිමි බවද එම දර්ශකයේ සඳහන්.\nජර්මනිය සහ දකුණු කොරියාව දෙවන ස්ථානයේත් ෆින්ලන්තය, ඉතාලිය, ලක්සම්බර්ග් සහ ස්පාඤ්ඤය 03 වන ස්ථානයේත් පසුවනවා.\nමීට පෙර 88 වන ස්ථානයේ පසුවූ ඉන්දියාව මෙවර 83 වන ස්ථානයට පත්ව ඇති අතර, එරට විදේශ ගමන් බලපත්‍රයක් සතු අයෙකුට රටවල් 59කට නිදහස් වීසා හිමි බවයි අන්තර්ජාතික හෙන්ලි ඇන්ඩ් පාර්ට්නර්ස් විදේශ ගමන් බලපත්‍ර දර්ශකයේ නවතම වාර්තාවල සටහන් වන්නේ.\nදකුණු ආසියාතික රටක් වන පාකිස්තානය දර්ශකයේ 108 වන ස්ථානයේත් දර්ශකයේ අවසන් ස්ථානයේ එනම් 111 වන ස්ථානයේ ඇෆ්ගනිස්ථානයත් ස්ථානගත වී තිබෙනවා.",
       "URL": "https://www.hirunews.lk/310623/හෙන්ලි-ඇන්ඩ්-පාර්ට්නර්ස්-විදේශ-ගමන්-බලපත්‍ර-දර්ශකයේ-ශ්‍රී-ලංකාව-102-වන-ස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=1002"
}