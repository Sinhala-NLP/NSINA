{
       "Source": "hirunews",
       "Timestamp": "Monday, 02 January 2023 - 19:34",
       "Headline": "තන්තිරිමලේ පොලිසියේ ගිනි අවියක් පැහැරගෙන දඩයමේ ගිය සැකකරු අත්අඩංගුවට",
       "News Content": "තන්තිරිමලේ පොලිසියේ තිබූ ටී 56 වර්ගයේ ගිනි අවියක් පැහැරගෙන ගොස් විල්පත්තු වන උද්‍යානයේ සතුන් දඩයමේ නිරත වූ සැකකරුවෙකු වනජීවී නිළධාරීන් විසින් අත්අඩංගුවට ගෙන තිබෙනවා.\nපැහැරගත් ගිනි අවියෙන් සැකකරු මුවෙකු වෙඩි තබා ඝාතනය කර ඇති බවයි පොලීසිය සඳහන් කළේ.\nමෙම පුද්ගලයා විසින් පොලිසියේ ආයුධ ගබඩාවේ තැන්පත් කර තිබූ අදාළ ගිනි අවිය සොරාගෙන ඇති බවටයි දැනට සිදුකරන ලද විමර්ශන වලින් අනාවරණය වී ඇත්තේ.\nකෙසේ වෙතත් සිද්ධියට අදාළව එම ගබඩාව භාරව සිටි පොලිස් කොස්තාපල්වරයාගේ වැඩ තහනම් කර තිබෙනවා.",
       "URL": "https://www.hirunews.lk/324122/තන්තිරිමලේ-පොලිසියේ-ගිනි-අවියක්-පැහැරගෙන-දඩයමේ-ගිය-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=628"
}