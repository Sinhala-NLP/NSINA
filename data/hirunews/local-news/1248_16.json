{
       "Source": "hirunews",
       "Timestamp": "Tuesday, 05 April 2022 - 14:23",
       "Headline": "අගුණුකොළපැලැස්සේ පුද්ගලයන් දෙදෙනෙකු වෙඩි තබා ඝාතනය කෙරේ",
       "News Content": "අගුණුකොළපැලැස්ස ප්‍රදේශයේ පුද්ගලයන් දෙනෙකු වෙඩි තබා ඝාතනය කර තිබෙනවා.\nඅද අලුයම අගුණුකොළපැලැස්ස දිසා රෝහලට අනතුරක් සිදුවී ඇති බව පවසමින් ඇතුළත් කළ පුද්ගලයින් දෙදෙනෙකු මිය යාම සම්බන්ධයෙන් අගුණුකොළපැලැස්ස පොලීසිය පරීක්ෂණයක් ආරම්භ කරනු ලැබුවේ අදාළ මරණ සැක සහිත බවට පොලිස් ස්ථානය වෙත ලද දුරකථන පණිවුඩයට අනුවයි.\nපසුව කළ විමර්ශනයේ දී මොවුන් මාමඩල - රත්නවීර පාලම අසළ වැටී සිටිය දී රෝහල්ගත කර ඇති අතර, එම ස්ථානයේ අනතුරක් සිදුවී නොමැති බවට පොලීසිය තහවුරු කර ගත්තා.\nවැඩිදුර විමර්ශනයේදී අනාවරණ වී ඇත්තේ, මිය ගිය පුද්ගලයින්ගේ දෙදෙනා වෙඩි තබා ඝාතනය කර ඇති බවයි.\nමොවුන් සූරියවැව සහ අම්බලන්තොට ප්‍රදේශවල පදිංචි අවුරුදු 42 හා 43 හැවිරිදි වියේ පසුවන්නන්.\nසිද්ධියට සම්බන්ධ සැකකරුවන් හදුනාගෙන නොමැති අතර ඔවුන් අඩංගුවට ගැනීම සදහා පොලිස් කණ්ඩායම් කිහිපයක් යොදවා තිබෙනවා.",
       "URL": "https://www.hirunews.lk/301263/අගුණුකොළපැලැස්සේ-පුද්ගලයන්-දෙදෙනෙකු-වෙඩි-තබා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1248"
}