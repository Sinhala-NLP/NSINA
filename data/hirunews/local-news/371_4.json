{
       "Source": "hirunews",
       "Timestamp": "Thursday, 04 May 2023 - 6:32",
       "Headline": "බොහෝ ප්‍රදේශවලට තද වැසි",
       "News Content": "දිවයිනේ බොහෝ ප්‍රදේශවල අද(04) දිනයේ දී ප. ව. 1.00 න් පසුව තැනින් තැන වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව නිවේදනයක් නිකුත් කරමින් සඳහන් කරනවා.\nඑමෙන්ම බස්නාහිර සහ වයඹ පළාත්වලත්, යාපනය, කිලිනොච්චි, මන්නාරම, ගාල්ල සහ මාතර දිස්ත්‍රික්කවලත් උදෑසන කාලයේදී ද වැසි ඇතිවන බවයි සඳහන්.\nතවද නැගෙනහිර, ඌව, උතුරු- මැද සහ වයඹ පළාත්වල ඇතැම් ස්ථාන වලට 75mm ට වැඩි තරමක් තද වැසි ද සෙසු ප්‍රදේශවල ඇතැම් ස්ථාන වලට 50mm ක පමණ තරමක් තද වැසි ද ඇති වෙනවා.\nබස්නාහිර සහ දකුණු වෙරළබඩ ප්‍රදේශවල විටින් විට හමන පැ.කි.මී. 40-50ක පමණ තද සුළං ඇතිවිය හැකි බවත් එම නිවේදනයේ සඳහන්.\nගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලා සිටී.\nමේ අතර වැසි සහිත කාලගුණයත් සමඟ ඩෙංගු මදුරුවන් බෝවීම තවදුරටත් ඉහළ යා හැකි බව ජාතික ඩෙංගු මර්ධන ඒකකයේ විශේෂඥ වෛද්‍ය ලහිරු කොඩිතුවක්කු පවසනවා.\nකොළඹ ඊයේ(03) කැඳවා තිබූ මාධ්‍ය හමුවකට එක්වෙමින් ඔහු කියා සිටියේ දින දෙකකට වඩා තද උණ පවතීනම් වහාම වෛද්‍යවරයෙකු වෙත යොමුවිය යුතු බවයි.",
       "URL": "https://www.hirunews.lk/334190/බොහෝ-ප්‍රදේශවලට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=371"
}