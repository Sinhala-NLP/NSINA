{
       "Source": "hirunews",
       "Timestamp": "Friday, 24 March 2017 - 9:57",
       "Headline": "ශ්‍රී ලංකාවේ මහකොමසාරිස් කාර්යාලයක් පිහිටුවන බව නවසීලන්තය නිවේදනය කරයි",
       "News Content": "ශ්‍රී ලංකාවේ - නවසීලන්ත මහකොමසාරිස් කාර්යාලයක් පිහිටුවන බව එරට විදේශ අමාත්‍ය මරේ මැකූලි අද නිවේදනය කළා.\nඑමගින් ශ්‍රී ලංකාව සහ නවසීලන්තය අතර, සහයෝගිතාව තවදුරටත් ශක්තිමත් වනු ඇති බවයි ඔහු සදහන් කළේ.\nශ්‍රී ලංකාව දීර්ඝ යුද්ධයකින් පසු දේශපාලන සහ ආර්ථික ප්‍රතිසංස්කරණවලට ලක්වෙමින් සිටින රටක්. එහිදී රාජ්‍ය තාන්ත්‍රික සහ ආර්ථික වශයෙන් ශ්‍රී ලංකාව සමග සබදතා ගොඩනගා ගැනීම වැදගත් වන බවයි නවසීලන්ත විදේශ අමාත්‍යවරයා කියා සිටියේ.\nනවසීලන්ත කිරි නිෂ්පාදනවල ප්‍රධාන ගැණුම්කරුවෙකු වන ශ්‍රී ලංකාව නවසීලන්තයෙන් පශු පාලනය පිළිබද අත්දැකීම් ලබාගැනීමට කැමැත්තෙන් සිටින බව ද ඔහු වැඩිදුරටත් සදහන් කළා.",
       "URL": "https://www.hirunews.lk/157602/ශ්‍රී-ලංකාවේ-මහකොමසාරිස්-කාර්යාලයක්-පිහිටුවන-බව-නවසීලන්තය-නිවේදනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4598"
}