{
       "Source": "hirunews",
       "Timestamp": "Monday, 22 November 2021 - 9:23",
       "Headline": "පූජිත ජයසුන්දරට එරෙහි චෝදනා කියවීම අරඹයි (වීඩියෝ)",
       "News Content": "පාස්කු ඉරිදා ත්‍රස්ත ප්‍රහාරය පිළිබඳ පූර්ව තොරතුරු ලැබී තිබියදීත් එය වළක්වා ගැනිමට පියවර නොගත් බවට හිටපු පොලිස්පති පූජිත් ජයසුන්දරට එරෙහි නඩුව කොළඹ ස්ථිර ත්‍රිපුද්ගල මහාධිකරණයේදී අද ආරම්භ වුණා.\nඔහුට එරෙහිව නීතිපතිවරයා විසින් ගොණු කර ඇති චෝදනා 855 ක් කියවාදීම පළමුවෙන් සිදුකෙරුණු බවයි අප අධිකරණ වාර්තාකරු සඳහන් කලේ.\nනාමල් බලල්ලේ – ආදිත්‍ය පටබැඳිගේ සහ මොහොමඩ් ඉර්ෂදීන් යන විනිසුරුවරුන්ගෙන් සමන්විත විනිසුරු මඩුල්ල ඉදිරියේදීයි මෙම නඩුව විභාග කෙරෙනුයේ.\nහිටපු ආරක්ෂක ලේකම් හේමසිරි ප්‍රනාන්දුට එරෙහිවද මෙලෙස චෝදනා 855 ක් ගොණු කර ඇති අතර එම නඩු විභාගය අද පස්වරු 01 ට ආරම්භ වීමට නියමිතයි.",
       "URL": "https://www.hirunews.lk/288785/පූජිත-ජයසුන්දරට-එරෙහි-චෝදනා-කියවීම-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1546"
}