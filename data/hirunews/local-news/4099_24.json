{
       "Source": "hirunews",
       "Timestamp": "Wednesday, 31 January 2018 - 14:08",
       "Headline": "සාගර මෙහෙයුම් සම්බන්ධ ලේකම් කාර්යාලයට අනුමැතිය",
       "News Content": "සෝමාලියා වෙරළ තීරයේ මුහුදු කොල්ලයන් මැඩපැවැත්වීම සඳහා වන සාගර මෙහෙයුම් සම්බන්ධ ලේකම් කාර්යාලය මෙරට පිහිටවීමට ඉල්ලූම් කිරීම සඳහා කැබිනට් අනුමැතිය හිමිව තිබෙනවා.\nසෝමාලියා මුහුදු තීරයේ මුහුදු කොල්ලයන් මැඩපැවැත්වීම සඳහා වන විමසීම් කණ්ඩායම 2009 වර්ෂයේදී අන්තර් ජාතික යාන්ත්‍රණයක් ලෙස පිහිටුවා ගත් අතර, ශ්‍රී ලංකාව ද එහි සාමාජිකයෙකු වනවා.\nඅදාළ ලේකම් කාර්යාලය මෙරට ස්ථාපිත කිරීමට විධිමත් ඉල්ලීමක් සෝමාලියා මුහුදු තීරයේ මුහුදු කොල්ලයන් මැඩපැවැත්වීම සඳහා වන විමසීම් කණ්ඩායමට යොමු කළ යුතු අතර, ඒ සඳහා ආරක්ෂක අමාත්‍යවරයා ඉදිරිපත් කළ යෝජනාවටයි මෙලෙස කැබිනට් අනුමැතිය හිමිව ඇත්තේ.",
       "URL": "https://www.hirunews.lk/182520/සාගර-මෙහෙයුම්-සම්බන්ධ-ලේකම්-කාර්යාලයට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=4099"
}