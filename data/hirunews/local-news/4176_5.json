{
       "Source": "hirunews",
       "Timestamp": "Tuesday, 12 December 2017 - 11:49",
       "Headline": "බල්ලෙක් නිසා මිද්දෙනියේ පත්තු වූ වෙඩි",
       "News Content": "මිද්දෙනිය - කාරියමඩිත්ත ප්‍රදේශයේදී අද පෙරවරුවේ සිදුවූ වෙඩි තැබීමකින් පුද්ගලයෙකු තුවාල ලබා ඇඹිලිපිටිය මූලික රෝහලට ඇතුළත් කර තිබෙනවා.\nයාබද නිවෙස් දෙකක සුනඛයෙකු සම්බන්ධව ඇතිවූ ගැටළුවකදි සිදුවූ බහින් බස් විමක් දුරදිග යාමෙන් මෙම වෙඩි තැබිම සිදුකර ඇති බවයි අප වාර්තාකරු  සඳහන් කළේ.\nවෙඩි ප්‍රහාරයෙන් තුවාල ලැබූ පුද්ගලයාගේ තත්ත්වය බරපතල නොවන බවයි රෝහල් ආරංචි මාර්ග සඳහන් කළේ.\nවෙඩි වැදිමෙන් තුවාල ලබා ඇත්තේ 26 හැවිරිදි තරුණයෙක් බවයි වාර්තා වන්නේ.",
       "URL": "https://www.hirunews.lk/178181/බල්ලෙක්-නිසා-මිද්දෙනියේ-පත්තු-වූ-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4176"
}