{
       "Source": "hirunews",
       "Timestamp": "Tuesday, 11 January 2022 - 8:43",
       "Headline": "සුසිල් ප්‍රේම්ජයන්ත් ඉවත් කිරීම පිළිබඳ පොදුජන පෙරමුණු සාකච්ඡාවක්",
       "News Content": "ශ්‍රී ලංකා පොදුජන පෙරමුණේ විශේෂ පක්ෂ නායක රැස්වීමක් මෙම සතියේ පැවැත්වීමට නියමිත ව තිබෙනවා.\nඒ අනුව සුසිල් ප්‍රේමජයන්ත, රාජ්‍ය අමාත්‍ය ධුරයෙන් ඉවත් කිරීම සම්බන්ධයෙන් ද එහි දී සාකච්ඡාවට බඳුන් වන බවයි වාර්තා වන්නේ.\nකෙසේ වෙතත්, පක්ෂයක් ලෙස ශ්‍රී ලංකා පොදුජන පෙරමුණ සුසිල් ප්‍රේමජයන්ත හිටපු රාජ්‍ය අමාත්‍යවරයා සම්බන්ධයෙන් ගනු ලබන ක්‍රියාමාර්ගය පිළිබදව මෙතෙක් අවසන් තීරණයක් ගෙන නැහැ.\nඑලෙස පක්ෂය විසින් කුමන තීන්දුවක් ගත්ත ද එය ක්‍රියාත්මක කිරීමේ අවසන් තීරණය ගනු ලබන්නේ පක්ෂ නායක අග්‍රාමාත්‍ය මහින්ද රාජපක්ෂ බවයි පක්ෂයේ ජ්‍යෙෂ්ඨයෙකු සඳහන් කළේ.\nමේ අතර, ශ්‍රී ලංකා නිදහස් පක්ෂයේ මන්ත්‍රීවරුන් පිරිසක් ඊයේ රාත්‍රියේ විශේෂ රැස්වීමක් පවත්වා තිබෙනවා.\nඒ, එම පක්ෂයේ සාමාජිකයෙකුගේ කොළඹ පිහිටි නිවසේදි යි.\nඊට පක්ෂ සභාපති හිටපු ජනාධිපති මෛත්‍රීපාල සිරිසේන, එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර ඇතුළු පිරිසක් එක්ව සිට ඇති බවයි වාර්තා වන්නේ.",
       "URL": "https://www.hirunews.lk/293624/සුසිල්-ප්‍රේම්ජයන්ත්-ඉවත්-කිරීම-පිළිබඳ-පොදුජන-පෙරමුණු-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1434"
}