{
       "Source": "hirunews",
       "Timestamp": "Friday, 26 January 2018 - 11:01",
       "Headline": "පාසල් සිසුවෙක් ගෙලවැළලා ගනී",
       "News Content": "හැටන් පොලිස් වසමට අයත් ඇබොර්ස්ලි වතුයායේ මොන්ටිෆෙයාර් ප්‍රදේශයේ වතු නිවාස පේලියක පදිංචිව සිටි පාසල් සිසුවෙක් නිවස තුළ ගෙලවැළලාගෙන මියගොස් ඇති බව හැටන් පොලිසිය පවසනවා.\nමෙසේ මියගොස් ඇත්තේ හැටන් ඇබොර්ස්ලි දෙමළ මහා විද්‍යාලයේ නව වසරේ අධ්‍යාපනය ලබමින් සිටි ප්‍රසාන්ත් කුමාර් නැමැති පාසල් සිසුවෙක්.\nඊයේ (25) පස්වරු 5.45 ට පමණ තම නිවසේ බාල්කයක මෙම සිසුවා ගෙලවැලලාගෙන මියගොස් තිබෙනවා.\nපාසලේ සිදුකළේ යැයි කියන සොරකමක් සම්බන්ධයෙන් එම විදුහලේ විදුහල්පතිවරයා විසින් මෙම සිසුවා ඇතුලූ තවත් සිසුන් දෙදෙනෙකුට ඊයේ (25)දිනයේ තරවටු කිරිමෙන් පසු මියගිය සිසුවා නිවසට පැමිණි සිටි අවස්ථාවේ මෙම සොරකමට සම්බන්ධ යැයි පැවසෙන සෙසු සිසුන් දෙදෙනාගේ ඥාතින් පැමිණ මියගිය සිසුවාට පහරදි  බියගැන්වීමේ සිද්ධීයක් නිසා මෙම සිසුවා ලිපියක් ලියා තබා සියදිවි හානි කරගෙන ඇති බවට හැටන් හදිසි මරණ පරික්‍ෂක එමි.ජේ.එමි ෆසීර් විසින් කරන ලද හදිසි මරණ පරික්‍ෂණයේදි කරුණු අනාවරණය වි තිබෙනවා.\nමියගිය සිසුවා මරණයට හේතු වූ පුද්ගලයින් ගේ නම් ඇතුළත් ලිපියක් ද ලියා තිබෙනවා.\nමියගිය සිසුවාගේ සිරුර පශ්චාත් මරණ පරික්‍ෂණය සදහා නාවලපිටිය අධීකරණ වෛද්‍යවරයා වෙත යොමු කර ඇති අතර සිද්ධිය පිළිබදව හැටන් පොලිසිය පරික්‍ෂණ පවත්වනවා.\nමෙම සිද්ධිය ආවරණය කිරිමට ගිය මාධ්‍යවේදීන්ට හැටන් පොලිස් කොටිඨාශයේ අපරාධ ස්ථාන පරික්‍ෂක නිළධාරියෙකුගෙන් දැඩි බාධාවක් එල්ල වුණා.\nමෙම නිළධාරියා ඇතුලූ හැටන් පොලිස් කොටිඨාශයේ අපරාධ ස්ථාන පරික්‍ෂක නිළධාරින් කිහිපදෙනෙකු විසින් සිදුකළ වංචාවක් සමිබන්ධයෙන් මාධ්‍ය මගින් හෙලිදරවි කිරිමෙන් පසු  මෙම නිළධාරියා මාධ්‍යවේදීන් සමග උරන වි මෙසේ මාධ්‍ය ආවරණ කටයුතුවලට බාධා කරමින් සිටිනවා.",
       "URL": "https://www.hirunews.lk/182084/පාසල්-සිසුවෙක්-ගෙලවැළලා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4107"
}