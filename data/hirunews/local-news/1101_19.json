{
       "Source": "hirunews",
       "Timestamp": "Saturday, 11 June 2022 - 21:01",
       "Headline": "ඩීසල් නැතිව ආනයන අපනයන බහාලුම් ප්‍රවාහනයට බාධා (වීඩියෝ)",
       "News Content": "ඩීසල් නොමැති වීම හේතුවෙන් ආනයන අපනයන බහාලුම් රථ ප්‍රවාහනය කිරීමට නොහැකි වීමෙන් ආයෝජන කලාපවල සිදුකර තිබෙන නිෂ්පාදන අපනයන කිරීමේ දැඩි දුෂ්කරතාවකට මුහුණ දී සිටින බව එක්සත් ලංකා බහාලුම් ප්‍රවාහන රථ හිමිකරුවන්ගේ සංගමය පවසනවා.\nඅද (11) මාධ්‍ය වෙත අදහස් දක්වමින් එම සංගමයේ සභාපති සනත් මංජුල කියාසිටියේ ඉන්ධන ලබා දීමේ නිසි ක්‍රමවේදයක් නොමැති වීම හේතුවෙන් අපනයන බහාලුම් රථ 80%ක් පමණ ධාවනයෙන් ඉවත්ව සිටින බවයි.\nමෙම තත්ත්වය මත මෙරට අපනයන ක්ෂේත්‍රයට දැඩි බලපෑමක් එල්ල වී තිබෙන අතර එම කර්මාන්ත බංග්ලාදේශය, මියන්මාරය වැනි රටවලට හිමි වීමේ අවදානමක් මතුව තිබෙන බව ඔහු පෙන්වා දුන්නා.\nආනයන අපනයන බහාලුම් ප්‍රවාහන රථ සඳහා ඉන්ධන ලබා දීමේ ක්‍රමවේදයක් සකසන ලෙස බලධාරීන්ගෙන් අවස්ථා කිහිපයකදීම ඉල්ලීම් සිදු කළද ඉටු නොවුණු බව සනත් මංජුල සඳහන් කළා.",
       "URL": "https://www.hirunews.lk/306872/ඩීසල්-නැතිව-ආනයන-අපනයන-බහාලුම්-ප්‍රවාහනයට-බාධා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1101"
}