{
       "Source": "hirunews",
       "Timestamp": "Wednesday, 20 December 2017 - 13:38",
       "Headline": "ජනපති මතක් කළ වගකීම",
       "News Content": "ජාතික සංහිදියාව පිළිබඳ වගකීම් ඉටු කිරීමට කැපවීම නත්තල් උදාවත් සමඟ සියළු දෙනාගේ අධිෂ්ඨානය වියයුතු බව ජනාධිපති මෛත්‍රීපාල සිරිසේන ප්‍රකාශ කළා.\nකිතුණු දහමින් පමණක් නොව සියළු ආගම්වලින් මහ පෙන්වන්නේ ආගමික සහජීවනයෙන් මෙන්ම සාමයෙන් පිරි සමාජයක් බවයි ඊයේ පස්වරුවේ කොටුව ජනාධිපති මන්දිරයේ පැවති විශේෂ නත්තල් උත්සවයකට එක්වෙමින් ජනාධිපතිවරයා කියා සිටියේ.\nජනාධිපති කාර්යාලය විසින් මෙය සංවිධාන කර තිබූ අතර කොළඹ අගරදගුරු අති උතුම් මැල්කම් කාදිනල් රංජිත් හිමිපාණන්ද මෙම අවස්ථාවට එක්ව සිටියා.\nඑහිදී අනුශාසනාවක් කරමින් උන්වහන්සේ කියා සිටියේ කිතු උපතේ ස්වභාවයත් සමඟ පරිසරය ආරක්ෂා කර ගැනීම පිළිබඳ කිතුණු බැතිමතුන්ට වගකීමක් පැවරී ඇති බවයි.",
       "URL": "https://www.hirunews.lk/178871/ජනපති-මතක්-කළ-වගකීම",
       "Category": "Local News",
       "Parent URL": "https://www.hirunews.lk/local-news.php?pageID=4164"
}