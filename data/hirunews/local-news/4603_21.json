{
       "Source": "hirunews",
       "Timestamp": "Tuesday, 21 March 2017 - 7:22",
       "Headline": "නීතිවිරෝධි ධීවර කටයුතු පාලනය සඳහා නේටෝ සංවිධානයේ මැදිහත් වීම සෝමාලි බලධාරීන් අපේක්ෂා කරයි",
       "News Content": "සෝමාලියානු මුහුදු කලාපයේ සිදුවන නීතිවිරෝධි ධිවර කටයුතු පාලනය සඳහා නේටෝ සංවිධානයේ නාවික යාත්‍රා මැදිහත් වීම අපේක්ෂා කරන බව සෝමාලියානු බලධාරීන් පවසනවා.\nසෝමාලියානු කොල්ලකරුවන් පැහැරගත් ඒරිස් 13 ඉන්දන නෞකාවේ ශ්‍රී ලාංකිකයින් පසුගියදා සෝමාලියා බොසාසෝ වරයායේදි පැවසුවේ ධිවර කටයුතු මුවාවෙන් කොල්ලකරුවන් ක්‍රියාත්මක වන බවයි.\nකොල්ලකරුවන් බාරයේ සිටි ඒරිස් 13 නෞකාවේ ශ්‍රි ලාංකික කාර්ය මණ්ඩලය සහ ඔවුන් මුදවා ගැනීම සඳහා දායක වූ පිරිස් පිළිගැනීම වෙනුවෙන් සෝමාලියාවේ බොසාසෝ වරයායේදී පසුගියදා උත්සවයක් පැවැත්වුණා.\nඅදාල නෞකාවේ ශ්‍රී ලාංකිකයන 08 දෙනෙකු සේවය කර ඇති අතර කිසිදු කප්පම් මුදලක් ගෙවීමකින් තොරව නෞකාව මුදාගැනීමට පුන්ට්ලන්ඩ් වෙරළ ආරක්ෂක බලකායට හැකියාව ලැබුනා.\nඅර්ධ රාජ්‍ය පාලනයක් පවතින පුන්ට්ලන්ඩ් බලධාරීන් චෝදනා කරන්නේ විදේශිය ධිවර යාත්‍රා මගින් සෝමාලියානු මුහුදු කලාපයේ සිදුකරණ ධිවර කටයුතු වලට එරෙහිව කෝපය පලකිරීමක් ලෙද මෙම නැව පැහැරගැනීම සිදුව ඇති බවයි.\nමෙම ගැටළුවට ස්ථිර විසදුමක් ලබා නොදෙන්නේ නම් මෙවැනි සිදුවීම් ඉදිරියටත් සිදුවිය හැකි බවට සෝමාලියානු බලධාරීන් අනතුරු අගවනවා.",
       "URL": "https://www.hirunews.lk/157330/නීතිවිරෝධි-ධීවර-කටයුතු-පාලනය-සඳහා-නේටෝ-සංවිධානයේ-මැදිහත්-වීම-සෝමාලි-බලධාරීන්-අපේක්ෂා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4603"
}