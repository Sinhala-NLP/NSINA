{
       "Source": "hirunews",
       "Timestamp": "Thursday, 14 February 2019 - 13:10",
       "Headline": "මත්ද්‍රව්‍ය තුරන් කිරීමට ජනපතිගේ ක්‍රියාමාර්ගයට සිංහල රාවයෙන් පැසසුම්",
       "News Content": "මෙරටින් මත්ද්‍රව්‍ය තුරන් කිරීම සඳහා ජනාධිපති මෛත්‍රිපාල සිරිසේන ගෙන යනු ලබන වැඩපිළිවෙල සාර්ථක බව සිංහල රාවය ජාතික සංවිධානය පවසනවා.\nකොළඹ අද පැවති මාධ්‍ය හමුවකට එක්වෙමින් එම සංවිධානයේ සභාපති පූජ්‍ය අක්මීමන දයාරතන හිමියන් ප්‍රකාශ කළේ ඩුබායිහීදි අත්අඩංගුවට ගැණුනු මාකඳුරේ මධුෂ් සමඟ සබඳතා පැවැත්වූ අය සම්බන්ධයෙන් ඉදිරියේදී හෙළිවනු ඇති බවයි.\nමේ අතර මාකදුරේ මධූෂ් මෙරටට ගෙන්වා ගැනීමට තිබු වැඩපිලිවෙළට සමාන ලෙසින් හිටපු මහබැංකු අධිපති අර්ජුන් මහේන්ද්‍රන් මෙරටට ගෙන්වා ගන්නා ලෙස ද සිංහළ රාවය සංවිධානයේ සභාපති පූජ්‍ය අක්මීමන දයාරතන හිමියන් සදහන් කළා.",
       "URL": "https://www.hirunews.lk/210394/මත්ද්‍රව්‍ය-තුරන්-කිරීමට-ජනපතිගේ-ක්‍රියාමාර්ගයට-සිංහල-රාවයෙන්-පැසසුම්",
       "Category": "Local News",
       "Parent URL": "https://www.hirunews.lk/local-news.php?pageID=3502"
}