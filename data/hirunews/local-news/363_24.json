{
       "Source": "hirunews",
       "Timestamp": "Sunday, 07 May 2023 - 9:45",
       "Headline": "නැගෙනහිර ආණ්ඩුකාරවරියගේ අවසන් ඇමතීම?",
       "News Content": "බොහෝ විට තමන් නැගෙනහිර පළාතේ ආණ්ඩුකාරවරිය ලෙස ජනතාව අමතන අවසන් අවස්ථාව මෙය වනු ඇතැයි පළාත් ආණ්ඩුකාර අනුරාධා යහම්පත් ප්‍රකාශකළා.\nඒ, ත්‍රිකුණාමලය සහෝදරත්වයේ වෙසක් උත්සවයේ අවසන් දිනට ඊයේ (06) එක්වෙමින්.\nමේ අතර ජනාධිපතිවරයා බි්‍රතාන්‍ය සංචාරය නිමකර දිවයිනට පැමිණි පසු නව ආණ්ඩුකාරවරුන් පත් කිරීමට නියමිත බව වාර්තා වුණා.\nආණ්ඩුවේ අභ්‍යන්තර ආරංචි මාර්ග සඳහන් කළේ මේ වනවිටත් ඒ සම්බන්ධයෙන් දැනටමත් ඇතැම් ආණ්ඩුකාරවරුන්ට දැනුම්දී ඇති බවයි.\nඋතුර පළාත් ආණ්ඩුකාර ධුරය එක්සත් ජාතික පක්ෂයේ හිටපු අමාත්‍යවරයෙකු වන ජෝන් අමරතුංගට ලබාදීමට නියමිත බව පසුගිය දිනවල තොරතුරු වාර්තා වුණේ.\nඑමෙන්ම, එක්සත් ජාතික පක්ෂයේ ජ්‍යෙෂ්ඨයන් කිහිපදෙනෙකු ආණ්ඩුකාර ධුර සඳහා ඉල්ලුම් කර ඇති බව සඳහන්.",
       "URL": "https://www.hirunews.lk/334465/නැගෙනහිර-ආණ්ඩුකාරවරියගේ-අවසන්-ඇමතීම",
       "Category": "Local News",
       "Parent URL": "https://www.hirunews.lk/local-news.php?pageID=363"
}