{
       "Source": "hirunews",
       "Timestamp": "Friday, 02 October 2020 - 13:43",
       "Headline": "ලංකාවේ විශාලතම ඖෂධ නිෂ්පාදන ආයතනය අගමැති අතින් විවෘත කරයි (වීඩියෝ සහ ඡායාරූප)",
       "News Content": "හෝමාගම, පිටිපන ස්ලින්ටෙක් (SLINTEC) කලාපයේ ස්ථාපිත කළ මෙරට විශාලතම  ඹෟෂධ නිෂ්පාදන හා පර්යේෂණ මධ්‍යස්ථානය අග්‍රාමාත්‍ය මහින්ද රාජපක්ෂ අතින් අද(02) විවෘත කෙරුනා.\nවසර තුනකට පෙර ඉදි කිරීම් ආරම්භ කළ මෙම ආයතනයේ වැඩ අවසන් කිරීම සඳහා වැය කළ මුදල අමෙරිකන් ඩොලර් මිලියන 13.8ක්.\nශ්‍රී ලංකාවට වාර්ෂිකව ඹෟෂධ පෙති බිලියන 1.8 ක් ආනයනය කරන අතර මෙම ඹෟෂධ නිෂ්පාදන මධ්‍යස්ථානය මඟින් ඉදිරියේදී එම දේශීය අවශ්‍යතාවයෙන් කොටසක් සපුරාලීමට නියමිතයි.\nසෞභාග්‍යයේ දැක්ම ප්‍රතිපත්ති ප්‍රකාශනයට සමඟාමීව දේශීය ඹෟෂධ නිෂ්පාදනය ඉහළ දැමීමේ හා දිරි ගැන්වීමේ අරමුණින් ආරම්භ කෙරෙන මෙම මධ්‍යස්ථානය ඔස්සේ ඉදිරියේදී  විදේශීය ඇණවුම් සඳහා  ඹෟෂධ නිෂ්පාදනය ද සිදු වනවා.\nමෙම අවස්ථාව සඳහා අමාත්‍යවරුන් වන බන්දුල ගුණවර්ධන, පවිත්‍රා වන්නිආරච්චි, විමල් වීරවංශ, ගාමිණී ලොකුගේ, රාජ්‍ය අමාත්‍ය චන්න ජයසුමනද එක්ව සිටියා.",
       "URL": "https://www.hirunews.lk/251633/ලංකාවේ-විශාලතම-ඖෂධ-නිෂ්පාදන-ආයතනය-අගමැති-අතින්-විවෘත-කරයි-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2415"
}