{
       "Source": "hirunews",
       "Timestamp": "Friday, 11 September 2020 - 14:13",
       "Headline": "පොලිස් නිලධාරීන්ට සහ සැකකරුවන් ගැන තොරතුරු ලබාදෙන්නන්ට ගෙවන ත්‍යාග මුදල් ඉහළ නංවයි",
       "News Content": "නීතිවිරෝධී ගිනි අවි සහ අත්බෝම්බ සමඟ සැකකරුවන් අත්අඩංගුවට ගැනීමේ මෙහෙයුම්වලදී පොලිස් නිලධාරීන් සහ පෞද්ගලික ඔත්තුකරුවන් සඳහා ගෙවනු ලබන ත්‍යාග මුදල් ඉහළ නැංවීමට පොලීසිය පියවර ගෙන තිබෙනවා.\nඒ අනුව සැකකරුවෙකු සමඟ ටී 56 ගිනි අවියක් අත්අඩංගුවට ගැනීමේදී පොලිස් නිලධාරීන් සහ පෞද්ගලික ඔත්තුකරුවන් සඳහා රුපියල් දෙලක්ෂ 50,000 ක් බැගින් ත්‍යාග මුදල් ලබා දෙනු ඇති.\nසැකකරුවෙකු නොමැතිව ටී 56 ගිනි අවියක් සොයාගනු ලැබුවහොත් පොලිස් නිලධාරියෙකු සඳහා රුපියල් ලක්ෂ 2 ක මුදලක් ගෙවනු ලබන අතර, පෞද්ගලික ඔත්තුකරුවෙකු සඳහා දෙලක්ෂ 50,000ක මුදලක් හිමිවන බවයි පොලීසිය ප්‍රකාශ කළේ.\nමීට අමතරව රිපීටර් තුවක්කු, පතොරම් තුවක්කු පිස්තෝල, රිවෝල්වර ඇතුලු ගිනි අවි මෙන්ම අත්බෝම්බ සඳහාද ලබාදෙන ත්‍යාග මුදල් වැඩි කර තිබෙනවා.",
       "URL": "https://www.hirunews.lk/249965/පොලිස්-නිලධාරීන්ට-සහ-සැකකරුවන්-ගැන-තොරතුරු-ලබාදෙන්නන්ට-ගෙවන-ත්‍යාග-මුදල්-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=2461"
}