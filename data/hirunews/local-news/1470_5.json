{
       "Source": "hirunews",
       "Timestamp": "Saturday, 25 December 2021 - 21:53",
       "Headline": "නත්තල දා පුංචි සිතකට සතුට කැන්දූ අපූරු නත්තල් තෑග්ග (වීඩියෝ)",
       "News Content": "නත්තල, සාමය සතුට පෙරදැරිය සමරනු ලබන අසිරිමත් උත්සවයක්.\nපවතින ආර්ථික තත්ත්වය හමුවේ නත්තල සැමරීම හැම දෙනාටම එකසේ සිදු කිරීමට හැකියාවක් නැහැ.\nකෙසේ නමුත් සතුට බෙදා ගැනීම හරහා පුංචි දියණියකගේ නත්තල් සිහිනයක් සැබෑ කරදීමට අපට හැකිවුණා.\nමෙවර නත්තල සැමරීම පිළිබඳව අප ජනතා අදහස් විමසන අවස්ථාවේදීයි, වේයන්ගොඩ නාරන්වත්තේ පදිංචි ඉමෝක්ෂා රවිහාරි දැරියගේ මේ අහිංසක බලාපොරොත්තුව අපට අසන්නට ලැබුණේ.\nපවතින දුෂ්කරතා මධ්‍යයේ වුවත් සිය නිවසේ ගවලෙනක් පවා තනා ඇති ඉමෝක්ෂා කුඩා දරුවන්ගේ නත්තල් සිහින සැබෑ කරන නත්තල් සීයා එනතුරු\nපෙරමග බලා සිටියේ අහිංසක බලාපොරොත්තුවකින්.\nඉමෝක්ෂාගේ අහිංසක ඉල්ලීම පසුගිය 23 වැනිදා හිරු මධ්‍යහ්න ප්‍රවෘත්ති ඔස්සේ විකාශය කෙරුණේ ඒ අතරතුරයි.\nඒ ඉල්ලීම වෙනුවෙන් අවධානය යොමුකළ හිරු ටී.වී. ප්‍රේක්ෂකයින් පිරිසක් අද (25) පෙරවරුවේ ඉමෝක්ෂාගේ නිවසට පැමිණියේ නත්තල් සතුට බෙදාහදා ගන්නයි.\nඊට අමතරව තවත් සුවිශේෂී පුද්ගලයෙකු ද ඉමෝක්ෂාගේ නත්තල් සිහිනය වෙනුවෙන් ඉදිරිපත් වුණා.\nඒ, ශ්‍රී ලංකා එක්දින හා 20/20 ක්‍රිකට් නායක දසුන් ශානකයි.\nඔහු පරිත්‍යාග කළ මුදලින් ඉමෝක්ෂා සිහින මැවූ නත්තල් තෑගි ලබාදීමට අප වාර්තාකරු කටයුතු කළේ මෙලෙසින්.\nනත්තල වඩාත් අරුත් ගැන්විය හැක්කේ සාමය, සතුට බෙදාහදා ගැනීමෙන් බවට මීටත් වඩා නිදහසුනක් කොයින්ද?",
       "URL": "https://www.hirunews.lk/292134/නත්තල-දා-පුංචි-සිතකට-සතුට-කැන්දූ-අපූරු-නත්තල්-තෑග්ග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1470"
}