{
       "Source": "hirunews",
       "Timestamp": "Monday, 10 July 2023 - 14:57",
       "Headline": "ඵල දැරූ හිරු පුවත",
       "News Content": "හාලිඇළ ප්‍රාදේශීය සභාව මඟින් පවත්වාගෙන යන සතිපොළ පැවැත්වීම සඳහා රජය විසින් රුපියල් කෝටි 03 ක මුදලක් වියදම් කරමින් එම ස්ථානයේ ඉදිකිරීම් අවසන් කළේ මීට මාස කිහිපයකට පෙරයි.\nනමුත් එම ස්ථානය නිල වශයෙන් වෙළෙඳුන් හට භාර නොදීම හේතුවෙන් ඔවුන් වෙළෙඳාම් කටයුතු සිදු කරන ලද්දේ බදුල්ල - කොළඹ ප්‍රධාන මාර්ගයේයී.\nමෙම වෙළෙඳම් කටයුතු හේතුවෙන් පදිකයින්ටත් ගමනාගමනයේදී බාධා මතුව තිබුණා.\nමේ සම්බන්ධයෙන් හිරු ප්‍රවෘත්ති පසුගියදා අනාවරණ කළේ අදාළ බලධාරීන්ගේ අවධානය ඊට යොමු කර එම ගැටලුවට කඩිනමින් විසඳුමක් ලබාදීම සඳහායි.\nඑහි ප්‍රතිඵලයක් ලෙස නව සතිපොළ සහිත භූමිය නිල වශයෙන් වෙළෙඳුන් වෙත භාරදීම පසුගියදා සිදුකෙරුණා.",
       "URL": "https://www.hirunews.lk/340723/ඵල-දැරූ-හිරු-පුවත",
       "Category": "Local News",
       "Parent URL": "https://www.hirunews.lk/local-news.php?pageID=196"
}