{
       "Source": "hirunews",
       "Timestamp": "Monday, 30 May 2022 - 9:22",
       "Headline": "මහින්ද ගැන මානව හිමිකම් කොමිෂන් සභාවෙන් පැහැදිලි කිරීමක්",
       "News Content": "හිටපු අග්‍රාමාත්‍ය මහින්ද රාජපක්ෂට පසුගිය 09 වනදා කොළඹ ගාලු මුවදොර සහ කොල්ලුපිටිය යන ප්‍රදේශවල ඇතිවු සිද්ධීන්ට අදාළව ප්‍රකාශයක් ලබාගැනීමට මානව හිමිකම් කොමිෂන් සභාව හමුවේ පෙනී සිටින ලෙස දැනුම් දී ඇති බවට පළ වන වාර්තා අසත්‍ය බව එම කොමිෂන් සභාව පවසනවා.\nඑනම් එළඹෙන බදාදා දිනයේ මානව හිමිකම් කොමිසමට පැමිණෙන ලෙස හිටපු අග්‍රාමාත්‍යවරයාට දැනුම් දී ඇති බව මාධ්‍ය වාර්තා සඳහන් කළා.\nකෙසේවෙතත් අදාළ සිද්ධිය පිළිබඳව දැනටමත් කොමිෂන් සභාව විසින් පරීක්ෂණයක් සිදුකරමින් පවතින බව ද එම කොමිසම වැඩිදුරටත් සඳහන් කළා.",
       "URL": "https://www.hirunews.lk/305666/මහින්ද-ගැන-මානව-හිමිකම්-කොමිෂන්-සභාවෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1133"
}