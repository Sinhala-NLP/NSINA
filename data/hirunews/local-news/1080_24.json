{
       "Source": "hirunews",
       "Timestamp": "Monday, 20 June 2022 - 16:34",
       "Headline": "නඩු තීන්දුව එනතෙක් දිවුරුම් දෙන්නේ නෑ - ධම්මික පෙරේරා කියයි",
       "News Content": "තමන්ට එරෙහිව කොළඹ උපරිමාධිකරණයේ ගොනුකර ඇති මූලික අයිතිවාසිකම් නඩු තීන්දුවේ තීන්දුව ලැබෙන තෙක් පාර්ලිමේන්තු මන්ත්‍රී ධුරයේ හෝ අමාත්‍ය ධුරයක දිවුරුම් නොදෙන බව ව්‍යාපාරික ධම්මික පෙරේරා අද අධිකරණයට දැනුම්දී තිබෙනවා.\nඔහු නීතිඥයෙකු මගින් කොළඹ උපරිමාධිකරණයට මෙම තීරණය දැනුම්දුන්නේ පාර්ලිමේන්තු මන්ත්‍රීවරයෙකු ලෙස දිවුරුම් දීම ආණ්ඩුක්‍රම ව්‍යවස්ථාවට පටහැනි බවට සඳහන් කරමින් උපරිමාධිකරණය ඉදිරියේ ගොනු කෙරුණු මූලික අයිතිවාසිකම් පැමිණිලි 5ක් විභාගයට ගත් අවස්ථාවේදීයි.\nඅදාළ නඩු හෙට නැවත විභාගයට ගැනීමට නියමිතයි.\nධම්මික පෙරේරාට නීත්‍යානුකූලව පාර්ලිමේන්තු මන්ත්‍රී ධූරයක් ලබාදීම අභියෝගයට ලක් කරමින් ජන අරගල ව්‍යාපාරයේ දුමින්ද නාගමුව විසින් ද ශ්‍රේෂ්ඨාධිකරණයේ මූලික අයිතිවාසිකම් නඩුවක් ගොනු කර තිබුණා.",
       "URL": "https://www.hirunews.lk/307689/නඩු-තීන්දුව-එනතෙක්-දිවුරුම්-දෙන්නේ-නෑ-ධම්මික-පෙරේරා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1080"
}