{
       "Source": "hirunews",
       "Timestamp": "Wednesday, 20 April 2022 - 9:00",
       "Headline": "ශ්‍රී ලංකාව කඩිනමින් ආර්ථික තිරසාර මාවතකට ගෙන ආ යුතු බව අයි.එම්.එෆ්. කියයි",
       "News Content": "ශ්‍රී ලංකාවේ ආර්ථිකය යළි තිරසාර මාවතකට යොමු කිරීමට සහ ගෙවුම් ශේෂ අර්බුදය මග හරවා ගැනීමට සහාය වන වැඩසටහනක් කඩිනමින් අවශ්‍ය බව ජාත්‍යන්තර මූල්‍ය අරමුදල පවසනවා.\nඑහි ශ්‍රී ලංකාව සම්බන්ධව කටයුතු කරන මෙහෙයුම් ප්‍රධානී මසයිරෝ නොසකි (Masahiro Nozaki) මේ බව පවසා ඇත්තේ ශ්‍රී ලංකාවේ වත්මන් ආර්ථික තත්ත්වය සම්බන්ධයෙන් පුරෝකථනයක් ද ඉදිරිපත් කරමින්.\nඩොලර් හිඟතාව හේතුවෙන් ශ්‍රී ලංකාවේ ආර්ථිකය බංකොලොත් වී ඇති අතර, ඒ නිසා රටට අවශ්‍ය තෙල්, විදුලිය ආදී බලශක්ති කටයුතු නිසි අයුරින් සැපයීමට ද ලක් රජය අපොහොසත් වී තිබෙනවා.\nමේ හේතුවෙන් රට තුළ මහජනතාව වීදි බැස උද්ඝෝෂණ ආරම්භ කර ඇති අයුරු දක්නට පුළුවන්.",
       "URL": "https://www.hirunews.lk/302341/ශ්‍රී-ලංකාව-කඩිනමින්-ආර්ථික-තිරසාර-මාවතකට-ගෙන-ආ-යුතු-බව-අයි-එම්-එෆ්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1221"
}