{
       "Source": "hirunews",
       "Timestamp": "Thursday, 14 July 2022 - 22:26",
       "Headline": "මන්ත්‍රී වෙල්ගමට පහරදුන් තවත් අයෙක් අත්අඩංගුවට",
       "News Content": "පසුගිය මැයි මස 9 වනදා දිවයින පුරා පැවති ප්‍රචණ්ඩකාරී හා කලකහාරී සිදුවීම් අතර මාකුඹුර ප්‍රදේශයේදී පාර්ලිමේන්තු මන්ත්‍රී කුමාර වෙල්ගමට සහ ඔහුගේ ආරක්ෂක නිලධාරියාට පහරදීමේ සිද්ධියට අදාළ තවත් සැකකරුවෙකු පොලිස් අත්අඩංගුවට ගෙන තිබෙනවා.\nකොළඹ කොටුව ප්‍රදේශයේදී මෙම සැකකරු අත්අඩංගුවට ගෙන ඇත්තේ මූල්‍ය හා වාණිජ අපරාධ විමර්ශන කොට්ඨාශයේ නිලධාරීන් කණ්ඩායමක් විසින්.\nමෙම පුද්ගලයා කිරිවත්තුඩුව ප්‍රදේශයේ පදිංචි 41 හැවිරිදි අයෙක් බව සඳහන්.\nසැකකරු හෝමාගම මහේස්ත්‍රාත් අධිකරණයට ඉදිරිපත් කිරීමට නියමිත අතර අපරාධ පරීක්ෂණ දෙපාර්තමේන්තුව මෙම සිද්ධිය සම්බන්ධයෙන් විමර්ශන සිදුකරමින් පවතිනවා.\nපාර්ලිමේන්තු මන්ත්‍රී කුමාර වෙල්ගමට සහ ඔහුගේ ආරක්ෂක අංශයේ පොලිස් සැරයන්වරයෙකු මෙම සිද්ධියෙන් බරපතල තුවාල ලැබුවා.\nඔවුන්ට පහරදී බරපතල තුවාල සිදු කිරීම මන්ත්‍රීවරයා ගමන් කළ කැබ් රථයට ගිනි තබා අලාභ හානි සිදු කිරීම සම්බන්ධයෙනුයි අපරාධ පරීක්ෂණ දෙපාර්තමේන්තුව විසින් විමර්ශන සිදුකරමින් පවතින්නේ.",
       "URL": "https://www.hirunews.lk/310004/මන්ත්‍රී-වෙල්ගමට-පහරදුන්-තවත්-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1021"
}