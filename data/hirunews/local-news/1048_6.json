{
       "Source": "hirunews",
       "Timestamp": "Monday, 04 July 2022 - 10:00",
       "Headline": "නීතිවිරෝධී ක්‍රියාවල නිරත වූ තිදෙනකු ගත වූ පැය 24 තුළ පොලිස් අත්අඩංගුවට",
       "News Content": "මොරගොඩ පොලිස් වසමේ කදුපාගම ප්‍රදේශයේ දී සිදු කරන ලද වැටලීමක දී නීතිවිරෝධීව මෙරට නිෂ්පාදිත ගිනි අවියක් ළඟ තබාගත් පුද්ගලයෙකු පොලිස් අත්අඩංගුවට ගෙන තිබෙනවා.\nපොල්ස් මාධ්‍ය ප්‍රකාශක කාර්යාලය පැවසුවේ, මෙම සැකකරු බලපත්‍ර රහිතව මෙම ගිනිඅවිය තබාගෙන ඇති බවයි.\n45 හැවිරිදි සැකකරු කදුපාගම ප්‍රදේශයේ පදිංචිකරුවෙක් වන අතර ඔහු අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර ඇලපාත - සමන්ගම ප්‍රදේශයේ දී ද මෙරට නිෂ්පාදිත ගිනි අවියක් බලපත්‍ර රහිතව ළඟ තබාගෙන සිටි අයෙකු ඇලපාත පොලිසිය විසින් අත්අඩංගුවට ගෙන තිබෙනවා.\n37 හැවිරිදි මෙම සැකකරු කරංගොඩ ප්‍රදේශයේ පදිංචිකරුවෙකු වන අතර, අද දිනයේ සැකකරු රත්නපුර මහේස්ත්‍රාත් අධිකරණයට ඉදිරිපත් කෙරෙනු ඇති.\nමේ අතර නීතිවිරෝධී මත්පැන් සමග පුද්ගලයෙකු හොරණ - කනේවල ප්‍රදේශයේ දී අත් අඩංගුවට ගෙන තිබෙනවා.\nඊයේ (03) උදෑසන කාලයේදි මෙම පුද්ගලයා අත් අඩංගුවට ගෙන ඇත්තේ පොලිසියට ලද තොරතුරකට අනුව සිදු කරන ලද වැටලීමකදියි.\nඑහිදී මත්පැන් ලීටර් 56ක් අඩංගු බෝතල් 75ක් සොයාගැනුණා.\nසැකකරු අද දිනයේ හොරණ මහේස්ත්‍රාත් වෙත ඉදිරිපත් කිරීමට නියමිතයි.",
       "URL": "https://www.hirunews.lk/308984/නීතිවිරෝධී-ක්‍රියාවල-නිරත-වූ-තිදෙනකු-ගත-වූ-පැය-24-තුළ-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1048"
}