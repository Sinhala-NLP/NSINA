{
       "Source": "hirunews",
       "Timestamp": "Wednesday, 13 January 2021 - 17:17",
       "Headline": "5 හැවිරිදි කුඩා දැරියකට අමානුෂික ලෙස අතවර කළ දෙදරු පියෙක් අත්අඩංගුවට",
       "News Content": "පස් හැවිරිදි කුඩා දියණියකට අමානුෂික ලෙස අතවර කිරීම සම්බන්ධයෙන් 41 හැවිරිදි දෙදරු පියෙකු පොලිස් අත්අඩංගුවට ගෙන තිබෙනවා.\nසැකකරු සිය බිරිඳගෙන් වෙන්ව සිටින අයකු වන අතර අතවරයට ලක්වූ දැරියගේ පියාට අයත් වත්තක සේවකයකු ලෙස ද ඔහු කලක් සේවය කර ඇති බවටයි අනාවරණ වී ඇත්තේ.\nඅපයෝජනයට ලක්වූ දැරිය රක්වාන ප්‍රාදේශීය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා රත්නපුර මහ රෝහලට මාරු කර යවා තිබෙනවා.\nපසුගිය දිනක පෙරවරුවේ නිවසේ කිසිවකුත් නොමැති අවස්ථාවක  ඔහු කුඩා දැරිය රවටාගෙන අසළ පිහිටි ලඳු කැලෑවකට රැගෙන ගොස් මෙම අතවරය සිදුකර ඇති බවයි පොලිසිය සිදුකල වැඩිදුර විමර්ශනවලදී  අනාවරණය වී ඇත්තේ.\nසිද්ධිය පිළිබඳ වැඩිදුර විමර්ශන රක්වාන පොලිසිය විසින් සිදු කිරීමට නියමිතයි.",
       "URL": "https://www.hirunews.lk/259628/5-හැවිරිදි-කුඩා-දැරියකට-අමානුෂික-ලෙස-අතවර-කළ-දෙදරු-පියෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2214"
}