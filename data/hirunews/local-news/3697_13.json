{
       "Source": "hirunews",
       "Timestamp": "Tuesday, 16 October 2018 - 7:42",
       "Headline": "භාණ්ඩාගාර බිල්පත් සඳහා නව වෙන්දේසි ක්‍රමයක්",
       "News Content": "භාණ්ඩාගාර බිල්පත් සඳහා නව වෙන්දේසි ක්‍රමයක් හඳුන්වා දෙන බව ශ්‍රී ලංකා මහබැංකුව පවසනවා.\nලංසු තැබීමට පෙර අනිවාර්ය රැස්වීම් පැවැත්වීම, වෙන්දේසි දින දර්ශනය, කලින් ප්‍රසිද්ධියට පත් කිරීම සහ සම්පූර්ණ පිරිනමන මුදල ඉක්මවා ලංසු භාර නොගැනීම එම නව ක්‍රමයට ඇතුළත්.\nභාණ්ඩාගාර බැඳුම්කර සම්බන්ධයෙන් මෙම නව වෙන්දේසි ක්‍රමය දැනටමත් ක්‍රියාත්මකයි.\nමතභේදයට තුඩු දුන් භාණ්ඩාගාර බැඳුම්කර නිකුතු සම්බන්ධයෙන් විමර්ශනය කළ ජනාධිපති කොමිෂන් සභාවේ නිර්දේශ ක්‍රියාවට නැංවීමට අදාළව එම නව ක්‍රමය හඳුන්වා දුන් බව මහබැංකුව ප්‍රකාශ කළා.\nබැඳුම්කර සහ භාණ්ඩාගාර බිල්පත් නිකුතු සම්බන්ධ ක්‍රියාවලියට අදාළ අභ්‍යන්තර පාලන ක්‍රමවේදයන් ද ශක්තිමත් කර ඇති බවයි මහබැංකුව ප්‍රකාශ කළේ.\nඑමෙන්ම සේවක අර්ථසාධක අරමුදලේ අරමුදල් කළමනාකරණය සහ අභ්‍යන්තර පාලන ක්‍රමවේද වැඩි දියුණු කර අවදානම අවම කොට විනිවිදභාවය සහ වගවීම ඉහළ නැංවීම සඳහා නව ශක්තිමත් ආයෝජන ප්‍රතිපත්තියක් ද ක්‍රියාත්මකයි.",
       "URL": "https://www.hirunews.lk/202213/භාණ්ඩාගාර-බිල්පත්-සඳහා-නව-වෙන්දේසි-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=3697"
}