{
       "Source": "hirunews",
       "Timestamp": "Monday, 31 January 2022 - 15:05",
       "Headline": "තරුණියක් දූෂණය කර දැඩි වධ හිංසා කළ සුපිරි ක්‍රීඩකයා",
       "News Content": "එංගලන්ත ජාතික පාපන්දු කණ්ඩායමේ ඉදිරිපෙළ ක්‍රීඩකයෙක් කාන්තා හිංසනය සම්බන්ධයෙන් පොලිස් අත්අඩංගුවට පත්වී තිබෙනවා.\nඑරට මාධ්‍ය සඳහන් කළේ, මේසන් ග්‍රීන්වුඩ් විසින් තරුණියක්ව දූෂණය කර ඇයට පහරදුන් බවට චෝදනා එල්ල වී ඇති බවයි.\nඅදාළ තරුණිය විසින් ඡායාරූප සහ වීඩියෝ කිහිපයක් සමාජ මාධ්‍ය ට නිකුත්කර ඇති අතර එම ඡායාරූප සහ වීඩියෝ අනුව ග්‍රීන්වුඩ් ව අත්අඩංගුවට ගැනීමට පොලීසිය ක්‍රියාකර තිබුණා.\nඔහු එංගලන්තයේ මැන්චෙස්ටර් යුනයිටඩ් කණ්ඩායමේ සාමාජිකයෙක් වන අතර එම ක්‍රීඩා සමාජය පැවසුවේ අදාළ ක්‍රීඩකයා නැවත දැනුම්දෙන තුරු කණ්ඩායමට එක්නොවන බවයි.",
       "URL": "https://www.hirunews.lk/295786/තරුණියක්-දූෂණය-කර-දැඩි-වධ-හිංසා-කළ-සුපිරි-ක්‍රීඩකයා",
       "Category": "Local News",
       "Parent URL": "https://www.hirunews.lk/local-news.php?pageID=1384"
}