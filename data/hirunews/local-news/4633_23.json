{
       "Source": "hirunews",
       "Timestamp": "Friday, 03 March 2017 - 12:50",
       "Headline": "ඊ නිවුස් කර්තෘ සදරුවන්ට එරෙහිව සංශෝධිත පෙත්සමක්",
       "News Content": "ලංකා ඊ නිවුස් කර්තෘ සඳරුවන් සේනාධීරට එරෙහිව සංශෝධිත පෙත්සම් ඉදිරිපත් කරන ලෙස ශ්‍රේෂ්ඨාධිකරණය අද (03) පෙත්සම්කාර පාර්ශවයට නියෝග කළා.\nඅධිකරණයට සහ විනිසුරුවරුන්ට අපහාස සිදුකළ බවට ලංකා ඊ නිවුස් කර්තෘ සඳරුවන් සේනාධීරට එරෙහිව ශ්‍රේෂ්ඨාධිකරණයේ ගොනුකර තිබූ පෙත්සම් 14 අද කැඳවූ අවස්ථාවේදීයි ත්‍රිපුද්ගල විනිසුරු මඩුල්ල මෙම නියෝගය සිදුකර ඇත්තේ.\nඑහිදී පෙත්සම්කාර පාර්ශවයේ නීතිඥවරයා සඳහන් කර ඇත්තේ සඳරුවන් සේනාධීරගේ ලිපිනය ලෙස මාලඹේ ලෙස දක්වා ඇතත්, මේ වනවිට ඔහු පදිංචි ස්ථිර ලිපිනය අපරාධ පරීක්ෂණ දෙපාර්තමේන්තුව අනාවරණය කරගෙන ඇති බවයි.\nඒ අනුවයි ශ්‍රේෂ්ඨාධිකරණයේ ත්‍රිපුද්ගල විනිසුරු මඩුල්ල සංශෝධිත පෙත්සම් ඉදිරිපත් කරන ලෙස නියෝග කර ඇත්තේ.\nයළිත් මෙම පෙත්සම් සලකා බැලීම මැයි මස 16 වැනිදා දක්වා කල්තැබීමටද එහිදී පියවර ගෙන තිබෙනවා.",
       "URL": "https://www.hirunews.lk/155951/ඊ-නිවුස්-කර්තෘ-සදරුවන්ට-එරෙහිව-සංශෝධිත-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4633"
}