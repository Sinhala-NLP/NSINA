{
       "Source": "hirunews",
       "Timestamp": "Sunday, 17 December 2017 - 10:16",
       "Headline": "ඊසානදිග මෝසම එයි ;වැස්ස සහ මීදුම",
       "News Content": "ඉදිරි දින කිහිපය තුළ ඊසාන දිග මෝසම ක්‍රමයෙන් ස්ථාපිත වන බව කාලගුණ විද්‍යා දෙපාර්තමේන්තුව පවසනවා.\nඒ අනුව නැගෙනහිර, ඌව, මධ්‍යම පළාත්වල මෙන්ම බස්නාහිර, සබරගමුව සහ ගාල්ල මාතර දිස්ත්‍රික්කවලද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව පවසන්නේ.\nබස්නාහිර, සබරගමුව සහ මධ්‍යම පළාත්වල ඇතැම් ප්‍රදේශවල මීදුම් තත්ත්වයක්ද අපේක්ෂා කළ හැකියි.\nකන්කසන්තුරේ සිට පුත්තලම දක්වා වන මුහුදු ප්‍රදේශයේ සුළෙඟ් වේගය පැයට කිලෝමීටර 70 ක් පමණ දක්වා ඉහළ යා හැකි අතර, එම මුහුදු ප්‍රදේශ තාවකාලිකව රළු ස්වභාවයක් ගත හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/178588/ඊසානදිග-මෝසම-එයි-වැස්ස-සහ-මීදුම",
       "Category": "Local News",
       "Parent URL": "https://www.hirunews.lk/local-news.php?pageID=4168"
}