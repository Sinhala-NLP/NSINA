{
       "Source": "hirunews",
       "Timestamp": "Sunday, 21 January 2018 - 13:46",
       "Headline": "රහස් පොලිස් කණ්ඩායමක් කතරගමට",
       "News Content": "කතරගමදී පොලිස් වෙඩි පහරින් යතුරුපැදිකරුවෙකු ජීවිතක්ෂයට පත්වීමේ සිද්ධිය පිළිබඳ පරික්ෂණ සඳහා රහස් පොලිස් කණ්ඩායමක් එම ප්‍රදේශයට පිටත්ව ගොස් තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ පොලිස්පතිවරයාගේ උපදෙස් මත එම කණ්ඩායම අද (21) පෙරවරුවේ කොළඹින් පිටත්වූ බවයි.\nඊයේ රාත්‍රියේ කතරගමදී අණ නොතකා ධාවනය කළ යතුරුපැදියකට පොලීසිය වෙඩි තබා තිබූ අතර, ඉන් යතුරුපැදිකරු ජීවිතක්ෂයට පත්වුණා.\nපසුව එම ප්‍රදේශයේ පොලීසියට එරෙහිව විරෝධතා පැවැත්වුණු අතර, මේ වනවිටත් පොලිස් විශේෂ කාර්ය බලකායේ ආරක්ෂාව යොදවා ඇති බවයි අප වාර්තාකරුවන් පවසන්නේ.",
       "URL": "https://www.hirunews.lk/181639/රහස්-පොලිස්-කණ්ඩායමක්-කතරගමට",
       "Category": "Local News",
       "Parent URL": "https://www.hirunews.lk/local-news.php?pageID=4115"
}