{
       "Source": "hirunews",
       "Timestamp": "Wednesday, 21 June 2023 - 10:34",
       "Headline": "වන්නියේ නව දේශපාලන ගමනකට මහා නායක හිමියන්ගෙන් උපදෙස් ලබා ගනියි",
       "News Content": "රනිල් වික්‍රමසිංහ ජනාධිපතිවරයාගේ එක්සත් ජාතික පක්ෂයට නායකත්වය දෙමින් වන්නි ප්‍රදේශය තුළ ජාති ආගම් භේදයකින් තොරව කටයුතු කිරීමට අවශ්‍ය උපදෙස් ලබා ගැනීමට චන්ද්‍රකුමාර් නිරෝෂ්කුමාර් පසුගියදා මල්වතු පාර්ශ්වයේ මහා නායක අතිපූජ්‍ය තිබ්බටුවාවේ ශ්‍රී සුමංගල මහා නායක හිමියන්ව බැහැ දුටුවා.\nඑක්සත් ජාතික පක්ෂයේ වන්නි දිස්ත්‍රික් ප්‍රධාන සංවිධායක නිරෝෂ් කුමාර් හිටපු අධ්‍යාපන රාජ්‍ය ඇමතිනී රාස මනෝහරී පුලේන්ද්‍රන්ගේ ඥාතී සහෝදරයෙකු වන අතර ඔහු මල්වතු මාහිමියන් සමග වර්ථමානයේ වන්නි ප්‍රදේශයේ පවතින තත්ත්වය පිළිබදවද ඉතා දීර්ඝ වශයෙන් කරුණු සාකච්ඡා කොට තිබෙනවා.\nමේ අවස්ථාවට ශ්‍යාමෝපාලී මහා නිකායේ උතුරු පළාතේ උප ප්‍රධාන සංඝ නායක හා වවුනියාව ඇටඹගස්කඩ ශ්‍රී සුධර්මාරාම විහාරාධිපති ඇටඹගස්කඩ කල්‍යාණ තිස්ස නායක හිමියෝද සහභාගී වුවා.",
       "URL": "https://www.hirunews.lk/338588/වන්නියේ-නව-දේශපාලන-ගමනකට-මහා-නායක-හිමියන්ගෙන්-උපදෙස්-ලබා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=250"
}