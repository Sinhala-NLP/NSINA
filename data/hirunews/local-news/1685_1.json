{
       "Source": "hirunews",
       "Timestamp": "Friday, 17 September 2021 - 22:05",
       "Headline": "ගුවන් තොටේ නැවතුණු ජාවාරමට හිරුට පිදෙන තුති (වීඩියෝ)",
       "News Content": "හිරු අනාවරණයෙන් පසු ජනාධිපතිවරයාගේ මැදිහත්වීම මත ගුවන් මගීන් හෝටල් නිරෝධායනයට යොමුකිරීම අත්හිටුවීම සම්බන්ධයෙන් පාර්ශව රැසක් තම ස්තූතිය පළ කලා.\nමෙම තීරණයත් සමග ලක්ෂ සංඛ්‍යාත ශ්‍රී ලාංකිකයන්ට මහත් අස්වැසිල්ලක් ලැබුණු බවයි ඔවුන් සඳහන් කළේ.\nකටුනායක බණ්ඩාරනායක ගුවන් තොටුපල හරහා මෙරටට පැමිණි විදෙස් ශ්‍රමිකයන් ඇතුළු ශ්‍රී ලාංකිකයන්ව කිසිදු පළක් නොවන හෝටල් නිරෝධායනයට යොමු කිරීම කලක පටන් මහත් හිසරදයක්ව පැවතියා.\nශ්‍රී ලාංකික ශ්‍රමිකයන්ට දැඩි පීඩාවක් මෙන්ම විශාල මුදල් ගසාකෑමක්ද වු හෝටල් නිරෝධායනය කූට ව්‍යාපාරිකයන් පිරිසකට පමණක් තම මඩිය තර කරගැනීමට ඉතා හොද අවස්ථාවක් වුණා.\nඑවන් පසුබිමක් තුලයි හිරු ප්‍රවෘත්ති හරහා දිගින් දිගටම හෝටල් නිරෝධායනයේ මහා පරිමාණ මුදල් ගසාකෑම පිළිබඳ රටහමුවේ හෙළි කලේ.\nජනාධිපති ගෝඨාභය රාජපක්ෂ මහතාගේ අවධානයද ඊට යොමු වුණා.\nඒ අනුව සෞඛ්‍ය බලධාරීන්ට ජනාධිපතිවරයා නියෝග කලේ කොවිඩ් ආසාධිතයන් නොවන ශ්‍රී ලාංකික ගුවන් මගීන්ට කඩිනමින් පී.සී.ආර්. පරීක්ෂණ ගුවන්තොටුපලේදීම සිදුකර නිවෙස් කරා යාමේ නව වැඩපිළිවෙලක් සකස් කරන ලෙසයි.\nහෝටල් නිරෝධායනට ලක් ව පීඩාවට පත් පිරිස් සිය අත්දැකීම් හෙළි කළා.",
       "URL": "https://www.hirunews.lk/282507/ගුවන්-තොටේ-නැවතුණු-ජාවාරමට-හිරුට-පිදෙන-තුති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1685"
}