{
       "Source": "hirunews",
       "Timestamp": "Friday, 12 August 2022 - 13:18",
       "Headline": "කොටස් වෙළෙඳපොළ දෛනික පිරිවැටුම බිලියන හය ඉක්මවයි",
       "News Content": "කොළඹ කොටස් වෙළඳපොළ දෛනික පිරිවැටුම අද (12) දිනයේදී රුපියල් බිලියන හයේ සීමාව ඉක්මවා ගියා.\nකොටස් වෙළඳපොලේ මිල දර්ශක අද වාර්තාගත වර්ධනයක් සළකුණු කළ අතර, සමස්ත මිල දර්ශකය ඒකක 321 යි දශම තුනයි එකකික් එනම්, සියයට තුනයි දශම හයයි නවයකින් ඉහළ ගොස් තිබෙනවා.\nඒ අනුව දිනයේ ගනුදෙනු අවසානයේ සමස්ත මිල දර්ශකය සටහන් වූයේ 9,027 යි දශම හතරයි අටක් ලෙසයි.\nප්‍රධාන පෙළේ සමාගම් විස්ස නියෝජනය කරන එස්. ඇන්ඩ් පී. ශ්‍රී ලංකා ටුවෙන්ටි දර්ශකය ඒකක 159 යි දශම පහකින් එනම් සියයට පහයි දශම හතරයි පහකින් ඉහළ යාම විශේෂත්වයක්.\nඒ අනුව එම දර්ශකය දිනය අවසානයේ 3,088 යි දශම හතරයි හයක් ලෙස සටහන් වුණා. කොටස් වෙළඳපොලේ අද දිනයේ මුළු පිරිවැටුම රුපියල් බිලියන හයයි දශම තුනකට අධිකයි.",
       "URL": "https://www.hirunews.lk/312544/කොටස්-වෙළෙඳපොළ-දෛනික-පිරිවැටුම-බිලියන-හය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=947"
}