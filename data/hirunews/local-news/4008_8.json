{
       "Source": "hirunews",
       "Timestamp": "Monday, 02 April 2018 - 13:58",
       "Headline": "කටුනායක ගුවන්තොටුපල සේවකයින් විරෝධතාවක (ඡායාරූප)",
       "News Content": "වැටුප් වැඩි කිරීමේ ක්‍රමවේදයේ පවතින ගැටලූවලට විසඳුම් ඉල්ලා කටුනායක ගුවන්තොටුපල සේවකයින් පිරිසක් විරෝධතාවයක නිරතවුණා.\nඒ ගුවන්තොටුපල පැමිණීමේ පර්යන්තය ඉදිරිපිටදීයි. මේ හේතුවෙන් ගුවන් තොටුපලේ ආරක්ෂාව තර කර ඇති අතර, ඒ සඳහා ගුවන් හමුදාවේ සහ කමාන්ඩෝ රෙජිමේන්තුවේ 1500 ක පමණ පිරිසක් යොදවා තිබෙනවා.\nවිසඳුම් ලබාදීම තවදුරටත් ප්‍රමාද වන්නේ නම් ඉදිරියේදී වැඩවර්ජනයකට යොමුවන බවයි කටුනායක ගුවන්තොටුපල නිදහස් සේවක සංගමයේ ලේකම් දිනේෂ් පෙරේරා හිරු ප්‍රවෘත්ති අංශයට අදහස් දක්වමින් කියා සිටියේ.\n(ඡායාරූප - කටුනායක ප්‍රසාද් මුතුකුඩ )",
       "URL": "https://www.hirunews.lk/187474/කටුනායක-ගුවන්තොටුපල-සේවකයින්-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4008"
}