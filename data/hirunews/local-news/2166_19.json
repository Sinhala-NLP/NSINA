{
       "Source": "hirunews",
       "Timestamp": "Friday, 05 February 2021 - 19:56",
       "Headline": "මහියංගණයේ ඇඟලුම් කර්මාන්තශාලා දෙකක 284 කට කොරෝනා (වීඩියෝ)",
       "News Content": "මහියංගනය ප්‍රදේශයේ ඇඟලුම් කර්මාන්තශාලා දෙකක සේවක සේවිකාවන් 284කට කොරෝනා ආසාදනය වී තිබෙනවා.\nපොලීසිය සදහන් කළේ මහියංගනය නගරයට ආසන්නයේ ඇති එක් ඇගලුම් කර්මාන්තශාලාවක 108කට සහ තවත් ඇඟලුම් කර්මාන්තශාලාවක  සේවක සේවිකාවන් 176කට මෙලෙස කොරෝනා ආසාදනය වී ඇති බවයි.\nඑමෙන්ම, මිනුවන්ගොඩ - නයිවල ප්‍රදේශයේ සේවක සේවිකාවන් දහසකට වැඩි පිරිසක් සිටින ඇඟලුම් කර්මාන්තශාලාවකින් ද කොරෝනා ආසාදිතයින් 28 දෙනෙකු හදුනා ගැනීමත් සමග එම කර්මාන්තශාලාව තාවකාලිකව වසා දමා පී.සී.ආර්. පරීක්ෂණ සිදුකිරීමට පියවර ගෙන තිබෙනවා.\nමේ අතර කැළණිය විශ්වවිද්‍යාලයේ මානව ශාස්ත්‍ර පීඨයේ විභාග කටයුතු සඳහා නේවාසිකාගාරවලට පැමිණි සිසුවියන් තුන්දෙනෙකුට සහ සිසුන් දෙදෙනෙකුට කොරෝනා ආසාදනය වී ඇති බවට තහවුරු වීමත් සමඟ තමන්ට දුෂ්කරතා රැසකට මුහුණ දීමට සිදුව ඇති බව එම විශ්වවිද්‍යාලයේ නේවාසිකාගාර සිසුන් පවසනවා.",
       "URL": "https://www.hirunews.lk/261750/මහියංගණයේ-ඇඟලුම්-කර්මාන්තශාලා-දෙකක-284-කට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2166"
}