{
       "Source": "hirunews",
       "Timestamp": "Saturday, 07 August 2021 - 8:41",
       "Headline": "එන්නත්කරණ සහයෝගීතාව පිළිබද පළමු ජාත්‍යන්තර සමුළුවට විදේශ ඇමති එක්වෙයි",
       "News Content": "කොරෝනා එන්නත් සහයෝගීතාව පිළිබද පළමු ජාත්‍යන්තර සමුළුව රටවල් 24ක සහභාගීත්වයෙන් පවත්වා තිබෙනවා.\nචීන විදේශ අමාත්‍යවරයාගේ ප්‍රධානත්වයෙන් පැවති මෙම සමුළුවට එක්සත් ජාතීන්ගේ මහලේකම්වරයා, ලෝක සෞඛ්‍ය සංවිධානයේ අධ්‍යක්ෂ ජනරාල්වරයා, විදේශ අමාත්‍යවරුන් සහ සෞඛ්‍ය අමාත්‍යවරුන් ද එක්වූ බවයි විදේශ කටයුතු අමාත්‍යාංශය නිවේදනයක් නිකුත් කරමින් සදහන් කළේ.\nමෙම සමුළුවට එක්ව සිටි විදේශ අමාත්‍ය දිනේෂ් ගුණවර්ධන කියා සිටියේ සෑම කෙනෙකුටම ලබා ගත හැකි සහ දැරිය හැකි මිලකට කොරෝනා එන්තත් ලබාදීමට රටවල් අතර සමීප සහයෝගීතාවක් ඇති කර ගත යුතු බවයි.\nවයස අවුරුදු 30ට වැඩි ජනගහනයෙන් සියයට 90කට වඩා වැඩි ප්‍රමාණයකට පළමු එන්නත ලබාදීම තුළින්  ශ්‍රී ලංකා රජය සාර්ථකත්වයක් ඉස්මතු කරගෙන ඇති බව ද ඔහු මෙහිදී කියා සිටියා.",
       "URL": "https://www.hirunews.lk/279077/එන්නත්කරණ-සහයෝගීතාව-පිළිබද-පළමු-ජාත්‍යන්තර-සමුළුවට-විදේශ-ඇමති-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1770"
}