{
       "Source": "hirunews",
       "Timestamp": "Tuesday, 15 May 2018 - 15:44",
       "Headline": "මාතර - හම්බන්තොට අධිවේගී මාර්ග වැඩබිමේ සිටි චීන කම්කරුවෙකු අතුරුදන් (ඡායාරූප)",
       "News Content": "දක්ෂිණ අධිවේගී මාර්ගයේ මාතර - හම්බන්තොට කොටසේ ඉදිකිරීම්වල නිරතව සිටි චීන ජාතික කම්කරුවෙකු පසුගිය 12 වැනිදා සිට අතුරුදන්ව ඇති බව පොලිසිය පවසනවා.\nමෙලෙස අතුරුදන් වී ඇත්තේ 35 හැවිරිදි චීන ජාතික කම්කරුවෙක්.\nඔහු වැඩ බිමේ කිසියම් කෙනෙකු හෝ පිරිසක් සමඟ ආරවුලක් ඇති කරගෙන ඇත්ද යන්න පිළිබඳව මේවන විට විමර්ශන සිදු කරන බවයි පොලිසිය කියා සිටියේ.\nඅතුරුදන් චීන ජාතිකයාගේ බවට සැකකරන ජංගම දුරකතනයක්,පාවහන් යුගලක් සහ කමිසයක් සොයාගෙන ඇතිබවද පොලිසිය පවසනවා.\nමේ අතර අතුරුදන් වූ චීන ජාතිකයා සෙවීම සඳහා මාතර තුන්වන ගැමුණුහේවා බලකායේ සෙබළුන් සහ තිහගොඩ පොලිසිය එක්ව විශේෂ මෙහෙයුමක් ආරම්භ කර තිබෙනවා.",
       "URL": "https://www.hirunews.lk/190805/මාතර-හම්බන්තොට-අධිවේගී-මාර්ග-වැඩබිමේ-සිටි-චීන-කම්කරුවෙකු-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3944"
}