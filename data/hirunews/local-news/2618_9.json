{
       "Source": "hirunews",
       "Timestamp": "Wednesday, 01 July 2020 - 14:32",
       "Headline": "ක්‍රීඩා සම්බන්ධ වැරදි විමර්ශනය කරන විශේෂ පොලිස් ඒකකයට හෙට සංගක්කාර කැඳවයි",
       "News Content": "ශ්‍රී ලංකා හිටපු ක්‍රිකට් නායක කුමාර් සංගක්කාර හෙට පෙරවරු 9 ට ක්‍රීඩා වැරදි සම්බන්ධ විමර්ශන ඒකකයට කැඳවා තිබෙනවා.\nඒ, 2011 ලෝක කුසලාන ක්‍රිකට් අවසන් තරඟයේදී තරඟ පාවාදීමක් සිදු වූ බවට හිටපු ක්‍රීඩා අමාත්‍ය මහින්දානන්ද අලුත්ගමගේ කළ චෝදනාවට අදාළව ප්‍රකාශයක් ලබාදීම සඳහායි.\nමෙම සිද්ධියට අදාළව අද දිනයේ ශ්‍රී ලංකා ක්‍රිකට් ක්‍රීඩක උපුල් තරංගගෙන්ද එම ඒකකය ප්‍රකාශයක් ලබාගෙන තිබුණා.\nඑසේම මේ සම්බන්ධයෙන් ප්‍රකාශයක් ලබාදීම සඳහා හිටපු තේරීම් කමිටු සභාපති අරවින්ද ද සිල්වා ඊයේ පස්වරුවේ එම ඒකකයට පැමිණි අතර එහිදී ඔහුගෙන් පැය පහමාරක කාලයක් ප්‍රකාශයක් ලබා ගත්තා.",
       "URL": "https://www.hirunews.lk/244413/ක්‍රීඩා-සම්බන්ධ-වැරදි-විමර්ශනය-කරන-විශේෂ-පොලිස්-ඒකකයට-හෙට-සංගක්කාර-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=2618"
}