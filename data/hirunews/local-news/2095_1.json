{
       "Source": "hirunews",
       "Timestamp": "Thursday, 11 March 2021 - 16:49",
       "Headline": "COVID-එන්නත් නැවතත් වයස අවුරුදු 60 ට වැඩි පුද්ගලයින්ට",
       "News Content": "COVID-19 ජාතික එන්නත් වැඩසටහන ලබන සෙනසුරාදා (13) සිට නැවතත් වයස අවුරුදු 60 ට වැඩි පුද්ගලයින්ට ප්‍රමුඛතාවය ලබා දෙමින් ක්‍රියාත්මක කිරීමට සෞඛ්‍ය බලධාරීන් තීරණය කර තිබෙනවා.\nවැඩබලන නියෝජ්‍ය අධ්‍යක්ෂ ජනරාල් වෛද්‍ය හේමන්ත හේරත් කියා සිටියේ ශ්‍රී ලංකාවේ කෝවිඩ් මරණ වැඩි ප්‍රතිශතයක්  වයස අවුරුදු  60 ට වැඩි පුද්ගලයින්ගෙන් වාර්තා වන බැවින් අමාත්‍යාංශය මෙම තීරණයට එළඹ ඇති බවයි.\nවයස අවුරුදු 60 ට වැඩි පුද්ගලයින්හට වෛරසය ආසාදනය වීමෙන් පසු රෝහල් ගත වීමට සහ අසාධ්‍ය වීමට වැඩි ඉඩක් ඇති බවත්, මේ හරහා සිදුවන මරණ සංඛ්‍යාව අඩු කිරීම සහ එම වයස් කාණ්ඩයේ පුද්ගලයින් රෝහල් ගත කිරීම අඩු කිරීම යන කරුණු සැලකිල්ලට ගනිමින් ඉහත තීරණයට එළැඹි බවයි වැඩබලන නියෝජ්‍ය අධ්‍යක්ෂ ජනරාල්වරයා වැඩිදුරටත් කියා සිටියේ.",
       "URL": "https://www.hirunews.lk/265052/covid-එන්නත්-නැවතත්-වයස-අවුරුදු-60-ට-වැඩි-පුද්ගලයින්ට",
       "Category": "Local News",
       "Parent URL": "https://www.hirunews.lk/local-news.php?pageID=2095"
}