{
       "Source": "hirunews",
       "Timestamp": "Sunday, 19 September 2021 - 15:15",
       "Headline": "හිරුගේ අනාවරණය ගැන මලයාසියාවේ අවධානය",
       "News Content": "මලයාසියාවේ ගෘහ සේවයට ගොස් සිටියදී සැකකටයුතු අන්දමින් මියගිය කාන්තාවගේ මරණය සම්බන්ධයෙන් එරට පොලිස් ප්‍රධානීන් සහ මහ කොමසාරිස් කාර්යාලය අතර සාකච්ඡාවක් හෙට පැවැත්වීමට නියමිතයි.\nහිරු ප්‍රවෘත්ති ඔස්සේ මෙම කාන්තාවගේ මරණය පිළිබඳව තොරතුරු අනාවරණ කිරීමත් සමඟයි විදේශ කටයුතු අමාත්‍යාංශය විසින් මලයාසියාවේ පිහිටි ශ්‍රී ලංකා මහකොමසාරිස් කාර්යාලය වෙත ඒ පිළිබඳව දැනුම්දෙනු ලැබුවේ.\nඅනතුරුව මහ කොමසාරිස් කාර්යාලයේ කොන්සියුලර් අංශය විසින් ඊට අදාළව එරට පොලිස් මූලස්ථානයේ විශේෂ ශාඛාවේ අධ්‍යක්ෂවරයාට ලිපියක් යවමින් මෙම මරණය සම්බන්ධයෙන් දැනුම්දී තිබෙනවා.\nසිද්ධිය පිළිබඳව කඩිනම් විමර්ශනයක් අවශ්‍ය බවත්, එරට පොලිස් නිලධාරීන්ට ශ්‍රී ලංකා මහ කොමසාරිස් කාර්යාලය දන්වා ඇති අතර, ඒ අනුවයි සයිබර්ජය පොලිස් ස්ථානයේ නියෝජ්‍ය පොලිස් ප්‍රධානීන් සමඟ හෙට දින සාකච්ඡාවක් පැවැත්වීමට නියමිතව ඇත්තේ.\nබේරුවල - ගල්හේන ප්‍රදේශයේ පදිංචි 32 හැවිරිදි දෙදරු මවක් වන චතුරිකා සිල්වා මලයාසියාවේදී සියදිවි හානිකරගෙන තිබූ බවට දැනුම්දී තිබුණා.\nකෙසේ වෙතත් ඇයගේ ඥාතීන් සහ දෙමාපියන් චෝදනා කළේ මරණය සැක සහිත බවටයි.",
       "URL": "https://www.hirunews.lk/282657/හිරුගේ-අනාවරණය-ගැන-මලයාසියාවේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1681"
}