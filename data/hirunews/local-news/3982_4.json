{
       "Source": "hirunews",
       "Timestamp": "Friday, 20 April 2018 - 15:30",
       "Headline": "කල්මුණේ අනතුරකින් තරුණයෙකු මිය ගොස් 7කට තුවාල",
       "News Content": "කල්මුණේ - මඩකලපුව ප්‍රධාන මාර්ගයේ මාංකාඩු ප්‍රදේශයේ සිදු වූ අනතුරකින් තරුණයෙකු මියගොස් තවත් හත් දෙනෙකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ අද අලූයම වෑන් රථයක් සහ ලොරි රථයක් මුහුණට මුහුණ ගැටීමෙන් මෙම අනතුර සිදු ඇති බවයි.\nසිද්ධියෙන් වෑන් රථයේ ගමන් ගත් පුද්ගලයින් සිව් දෙනෙක් සහ ලොරි රථයේ ගමන් ගත් පුද්ගලයින් සිව්දෙනෙක් තුවාල ලබා කලවංචිකුඩි රෝහලට ඇතුළත් කර තිබෙනවා.\nපසුව බරපතල තත්ත්වයේ පසු වු වෑන් රථයේ ගමන් ගත් 28 හැවිරිදි තරුණයෙක් ජීවිතක්ෂයට පත්වූ බවයි පොලීසිය සඳහන් කළේ.",
       "URL": "https://www.hirunews.lk/188841/කල්මුණේ-අනතුරකින්-තරුණයෙකු-මිය-ගොස්-7කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3982"
}