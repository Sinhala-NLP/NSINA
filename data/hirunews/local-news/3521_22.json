{
       "Source": "hirunews",
       "Timestamp": "Saturday, 02 February 2019 - 14:36",
       "Headline": "නීතිවිරෝධී ලෙස සංචාරක වීසා මත මෙරට රැදී සිටි ඉන්දීය ජාතිකයින් 49 දෙනෙකු අත්අඩංගුවට",
       "News Content": "නීතිවිරෝධී ලෙස මතුගම කර්මාන්තශාලාවක සේවය කරමින් සිටි ඉන්දීය ජාතිකයින් 49 දෙනෙකු ආගමන විගමන දෙපාර්තමේන්තුව මගින් අත්අඩංගුවට ගෙන තිබෙනවා.\nඅද (02) පෙරවරුවේ මෙම ඉන්දීය ජාතිකයින් 49 දෙනා අත්අඩංගුවට ගනු ලැබුවේ සංචාරක වීසා මත පැමිණ රැකියාවේ යෙදීම සහ එම වීසා කල් ඉකුත්වීම හේතුවෙන්.\nමීට පෙර පසුගිය 25 වන දා ද ඉන්දීය ජාතිකයින් 24 දෙනෙකු ඉංගිරිය ප්‍රදේශයේ කර්මාන්තශාලාවක සේවය කරමින් සිටියදී ආගමන විගමන දෙපාර්තමේන්තුව අත්අඩංගුවට ගනු ලැබුවා.\nපසුව ඔවුන් සිදුකළ ප්‍රශ්න කිරීම්වලදී හෙළි වූ තොරතුරු මතයි මෙම ඉන්දීය ජාතිකයින් 49 දෙනා අත්අඩංගුවට ගෙන ඇත්තේ.\nඉංගිරියේදී අත්අඩංගුවට ගත් ඉන්දීය ජාතිකයින් 24 දෙනා මිරිහාන රැඳවුම් කදවුරේ දින කිහිපයක් රදවා සිටීමෙන් අනතුරුව යළි ඉන්දියාව බලා පිටත් කර යැවූ බවයි එම දෙපාර්තමේන්තුවේ ප්‍රකාශකයෙකු සඳහන්  කළේ.",
       "URL": "https://www.hirunews.lk/209577/නීතිවිරෝධී-ලෙස-සංචාරක-වීසා-මත-මෙරට-රැදී-සිටි-ඉන්දීය-ජාතිකයින්-49-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3521"
}