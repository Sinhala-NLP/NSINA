{
       "Source": "hirunews",
       "Timestamp": "Tuesday, 29 August 2023 - 20:43",
       "Headline": "ඉන්දියාවේ මධ්‍යම ආරක්ෂක අමාත්‍ය ශ්‍රී ලංකාවේ සංචාරයක",
       "News Content": "ඉන්දියාවේ මධ්‍යම ආරක්ෂක අමාත්‍ය රාජ්නාත් සිං සැප්තැම්බර් 2 සහ 3 ශ්‍රී ලංකාවේ සංචාරය කිරීමට නියමිත බව වාර්තා වෙනවා.\nඔහු මෙම දෙදින සංචාරය සඳහා පැමිණෙන්නේ පර්යේෂණ නෞකාවක සංචාරයට අවසර දෙන ලෙස ශ්‍රී ලංකා විදේශ අමාත්‍යාංශය චීනයෙන් කරන ලද ඉල්ලීමක් සලකා බලමින් සිටින අවස්ථාවක බවයි වාර්තා වන්නේ.\nඉන්දියා ආරක්‍ෂක අමාත්‍යවරයා ඉන්දියාව හා එක්ව ආයෝජනය කරන ත්‍රිකුණාමලයේ තෙල් ටැංකි සංකීර්ණයේ ඒකාබද්ධ සංවර්ධන කටයුතු නිරීක්ෂණය සඳහා සංචාරයක නිරත වීමට ද නියමිතයි.\nත්‍රිකුණාමලයේ මෙම තෙල් ටැංකි ගිවිසුම අත්සන් කරන ලද්දේ 2022 ජනවාරි මාසයේදීයි.\nපසුගිය සතියේ ශ්‍රී ලංකා විදේශ අමාත්‍යාංශය පර්යේෂණ නෞකාවක සංචාරයට අවසර දෙන ලෙස චීන තානාපති කාර්යාලයෙන් ඉල්ලීමක් කර තිබෙනවා. ඒ, Shiyan-6 පර්යේෂණ නෞකාව ඔක්තෝම්බර් මාසයේදී පැමිණීමට නියමිත බැවින්.\nනව දිල්ලිය සහ කොළඹ අතර විශාල රාජ්‍ය තාන්ත්‍රික සංදර්ශනයක් ඇති කරමින් ‘යුවාන් වැන්ග්-5’ චීන යාත්‍රාව පැමිණීමෙන් හරියටම වසරකට පසුව, එනම් අගෝස්තු 10 සිට අගෝස්තු 12 දක්වා චීන යුද නෞකාවක් කොළඹ වරායේ නැංගුරම් ලෑමෙන් පසුව මෙම ඉල්ලීම කර තිබෙන බවයි වාර්තා වන්නේ.",
       "URL": "https://www.hirunews.lk/346558/ඉන්දියාවේ-මධ්‍යම-ආරක්ෂක-අමාත්‍ය-ශ්‍රී-ලංකාවේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=63"
}