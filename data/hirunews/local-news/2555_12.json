{
       "Source": "hirunews",
       "Timestamp": "Tuesday, 28 July 2020 - 11:34",
       "Headline": "වන අලි ප්‍රහාරයට ලක්වූ කථිකාචාර්යවරියට සැත්කමක්",
       "News Content": "වන අලි ප්‍රහාරයකට ලක්ව කොළඹ ජාතික රෝහලට ඇතුළත් කෙරුණු යාපනය විශ්වවිද්‍යාලයේ කිලිනොච්චි මණ්ඩපයේ තාක්ෂණික අංශයේ කථිකාචාර්යවරිය අද සැත්කමකට භාජනය කර තිබෙනවා.\n32 හැවිරිදි වියේ පසුවන ගයත්‍රි දිල්රුක්ෂි නම් ඇය පසුගිය දා කිලිනොච්චිය ප්‍රදේශයේදී වන අලි ප්‍රහාරයට ලක්ව අසාධ්‍ය තත්ත්වයෙන් කිලිනොච්චිය රෝහලට ඇතුළත් කළ අතර, පසුව යාපනය දිස්ත්‍රික් මහරෝහල වෙත මාරු කර යැවීමටයි කටයුතු කෙරුණේ.\nකෙසේ වෙතත්, පසුව ගුවන් මගින් ඇය කොළඔ ජාතික රෝහල වෙත රැගෙන එනු ලැබුවා.",
       "URL": "https://www.hirunews.lk/246577/වන-අලි-ප්‍රහාරයට-ලක්වූ-කථිකාචාර්යවරියට-සැත්කමක්",
       "Category": "Local News",
       "Parent URL": "https://www.hirunews.lk/local-news.php?pageID=2555"
}