{
       "Source": "hirunews",
       "Timestamp": "Thursday, 08 December 2022 - 23:30",
       "Headline": "බ්‍රිතාන්‍ය මහ කොමසාරිස් උතුරේ ගිහින් බලය බෙදන්න කතා කරලා",
       "News Content": "බ්‍රිතාන්‍ය මහ කොමසාරිස් සාරා හල්ටන් යාපනයට ගොස් විවිධ පාර්ශ්ව සමග උතුරට බලය බෙදාහැරීම සම්බන්ධයෙන් සාකච්ඡා පවත්වා ඇතැයි ජාතික පුවත්පත් කිහිපයක් ම අද (08) කරුණු වාර්තා කළා.\nඑහි දී උතුරේ ආණ්ඩුකාර ජීවන් ත්‍යාගරාජා සහ යාපනය නගරාධිපති මනිවන්නන් ඇතුළු විවිධ සංවිධාන කිහිපයක නියෝජිතයන් සමග මෙම සාකච්ඡා පවත්වා ඇති බවත්, ඇය පසුව කිලිනොච්චියට ද ගොස් එම ප්‍රදේශයේ ද්‍රවිඩ දේශපාලකයන් හමුවී ඒ සම්බන්ධයෙන් සාකච්ඡා පවත්වා ඇති බව‍යි එම පුවත්පත් වාර්තා කරන්නේ.\nමේ අතර ඇමරිකානු තානාපතිනි ජූලි චන්ග් ද උතුරට ගොස්, එස්. ශ්‍රීධරන් ඇතුළු ද්‍රවිඩ දේශපාලකයන් හමුවී ඇති බවත් වාර්තා වනවා.",
       "URL": "https://www.hirunews.lk/322255/බ්‍රිතාන්‍ය-මහ-කොමසාරිස්-උතුරේ-ගිහින්-බලය-බෙදන්න-කතා-කරලා",
       "Category": "Local News",
       "Parent URL": "https://www.hirunews.lk/local-news.php?pageID=679"
}