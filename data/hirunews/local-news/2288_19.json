{
       "Source": "hirunews",
       "Timestamp": "Tuesday, 08 December 2020 - 10:57",
       "Headline": "සුළං විදුලි බලාගාරය අගමැති අතින් ජනතා අයිතියට (වීඩියෝ)",
       "News Content": "2015 වසරෙන් පසු ජනතාවට විදුලිබලය ලබාදීම සඳහා කිසිදු සැලැස්මක් නොතිබුණු බව  අග්‍රාමාත්‍ය මහින්ද රාජපක්ෂ ප්‍රකාශ කළා.\nඒ, ශ්‍රී ලංකාවේ විශාලතම සහ රජයට අයත් ප්‍රථම සුළං විදුලි බලාගාර උද්‍යානය වන මන්නාරම තම්බපවනී බලාගාරය විවෘත කිරීමේ අවස්ථාවට අද පෙරවරුවේ එක්වෙමින්.\nමෙමඟින් මෙරට ජාතික විදුලිබල පද්ධතියට මෙගාවොට් 103ක ධාරිතාවක් එක් කෙරෙනවා. එමෙන්ම මෙම බලාගාරය මඟින් විදුලි ඒකකයක් රුපියල් අටත් නවයත් වැනි අඩු මුදලකට උත්පාදනය කිරීමට හැකියාව පවතිනවා. මෙම ව්‍යාපෘතිය සඳහා වැයකර ඇති මුදල ඇමරිකානු ඩොලර් මිලියන 141ක්.\nඑහිදී අදහස් දැක්වූ විදුලිබල අමාත්‍ය ඩලස් අලහප්පෙරුම කියා සිටියේ එල්.එන්.ජී බලාගාරයට එළඹෙන ජනවාරි මාසයේදී මුල්ගල තබන බවයි.",
       "URL": "https://www.hirunews.lk/256553/සුළං-විදුලි-බලාගාරය-අගමැති-අතින්-ජනතා-අයිතියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2288"
}