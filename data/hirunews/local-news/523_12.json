{
       "Source": "hirunews",
       "Timestamp": "Monday, 20 February 2023 - 19:48",
       "Headline": "හිරුගේ අනාවරණයෙන් පසු කිඹුලාවල ස්ට්‍රීට් ෆුඩ් අලෙවිසල්වලට සුබ ආරංචියක්",
       "News Content": "තලවතුගොඩ - කිඹුලාවල ප්‍රදේශයේ වීථි ආහාර අලෙවිසැල් ඉවත්කිරීමට ගත් තීරණය අද දහවල් හිරු ප්‍රවෘත්ති තුළින් කළ අනාවරණයෙන් පසු මාර්ග සංවර්ධන අධිකාරිය තාවකාලිකව අත්හිටුවා තිබෙනවා.\nඑහි අධ්‍යක්ෂ ජනරාල් එල්.වී.එස් වීරකෝන් කියා සිටියේ තවදුරටත් සාකච්ඡා කිරීමෙන් මේ සම්බන්ධයෙන් අවසන් තීරණයක් ගන්නා බවයි.\nවිදෙස් සංචාරකයින්ගේද ආකර්ෂණයට පවා ලක්වී ඇති මෙම ස්ථානයේ වෙළඳසැල් 33 ක් පමණ පවතින අතර, ඒ හරහා පවුල් 150කට වැඩි පිරිසක් සිය ජීවනෝපාය සරිකරගන්නවා.\nකෙසේ වෙතත් මෙම වෙළඳසැල් හිමියන් හිරු ප්‍රවෘත්ති අංශයට කියා සිටියේ තම වෙළඳසැල් දින තුනක් තුළ ඉවත්කරගන්නා ලෙස මාර්ග සංවර්ධන අධිකාරිය දැනුම් දී ඇති බවයි.",
       "URL": "https://www.hirunews.lk/327891/හිරුගේ-අනාවරණයෙන්-පසු-කිඹුලාවල-ස්ට්‍රීට්-ෆුඩ්-අලෙවිසල්වලට-සුබ-ආරංචියක්",
       "Category": "Local News",
       "Parent URL": "https://www.hirunews.lk/local-news.php?pageID=523"
}