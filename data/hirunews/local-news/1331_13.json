{
       "Source": "hirunews",
       "Timestamp": "Saturday, 26 February 2022 - 18:36",
       "Headline": "දෙවන T20 තරගයේ කාසියේ වාසිය දිනූ ඉන්දියාව පන්දු රැකීමට තීරණය කරයි",
       "News Content": "සංචාරක ශ්‍රී ලංකා කණ්ඩායම සහ ඉන්දියාව අතර දෙවන T20 තරගය අද ධර්මසාලාහිදී පැවැත්වෙනවා.\nතරගයේ කාසියේ වාසිය දිනූ ඉන්දියාව තීරණය කළේ පළමුවෙන් පන්දුවට පහරදීමේ අවසථාව ශ්‍රී ලංකාවට ලබාදීමටයි.\nදෙරට අතර පසුගිය 24 වනදා පැවති පළමු තරගයේදී ශ්‍රී ලංකාව කාසියේ වාසිය දිනා ඉන්දියාවට පළමුව පන්දුවට පහරදීමේ අවස්ථාව ලබාදුන්නා.\nඑම තරගයෙන් ඉන්දියාවට ලකුණු 62ක ජයක් හිමිවුනා.\nදෙරට අතර තරග 3ක් පැවැත්වෙන අතර තරගාවලියේ ජය තහවුරු කර ගැනීම වෙනුවෙන් අද පැවැත්වෙන තරගය දෙරටටම අතිශයින් වැදගත් වනවා.\nඅද තරගයේ ශ්‍රී ලංකා කණ්ඩායමට බිනුර ප්‍රනාන්දු සහ ධනුෂ්ක ගුණතිලක කණ්ඩායමට කැඳවා තිබෙනවා.\nපැතුම් නිස්සංක, කමිල් මිෂ්රා, චරිත් අසලංක, දිනේෂ් චන්දිමාල්, දසුන් ශානක, චාමික කරුණාරත්න, දුෂ්මන්ත චමීර, ප්‍රවීන් ජයවික්‍රම සහ ලහිරු කුමාර කණ්ඩායමේ සෙසු ක්‍රීඩකයන් වනවා.\nඉන්දීය කණ්ඩායමේ කිසිදු වෙනසක් සිදුවී නැහැ.",
       "URL": "https://www.hirunews.lk/298125/දෙවන-t20-තරගයේ-කාසියේ-වාසිය-දිනූ-ඉන්දියාව-පන්දු-රැකීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1331"
}