{
       "Source": "hirunews",
       "Timestamp": "Monday, 16 August 2021 - 19:24",
       "Headline": "පොලිස් මාධ්‍ය ප්‍රකාශක ධුරය මාධ්‍ය කොට්ඨාශයටම",
       "News Content": "1992.08.02 දින උප පොලිස් පරීක්ෂකවරයකු ලෙස ශ්‍රී ලංකා පොලිස් සේවයට එක් වූ ජ්‍යෙෂ්ඨ පොලිස් අධිකාරි තල්දූව එක්සත් ජාතීන්ගේ සාම සාධක හමුදාවන්ට එක්ව ලයිබීරියානු රාජ්‍යයේ ද සේවය කර ඇති නිලධාරියෙක්.\nඑමෙන්ම ජ්‍යෙෂ්ඨ පොලිස් අධිකාරී නිහාල් තල්දූව පොලිස් අපරාධ කොට්ඨාශය, පොලිස් ත්‍රස්ත මර්ධන විමර්ශන කොට්ඨාසය, බස්නාහිර පළාත් බුද්ධි කොට්ඨාශය ආදී ඒකක වලට ද සහකාර පොලිස් අධිකාරීවරයෙකු සහ පොලිස් අධිකාරීවරයෙකු වශයෙන් සිය සේවය ලබා දී තිබෙනවා.\nගාල්ල රිච්මන්ඩ් විද්‍යාලයේ දීප්තිමත් ආදි ශිෂ්‍යයකු වන ජේෂ්ඨ පොලිස් අධිකාරි නිහාල් තල්දූව ශ්‍රී ජයවර්ධනපුර විශ්වවිද්‍යාලයේ වාණිජ විද්‍යා විශේෂ උපාධිධාරියෙක්.",
       "URL": "https://www.hirunews.lk/279865/පොලිස්-මාධ්‍ය-ප්‍රකාශක-ධුරය-මාධ්‍ය-කොට්ඨාශයටම",
       "Category": "Local News",
       "Parent URL": "https://www.hirunews.lk/local-news.php?pageID=1750"
}