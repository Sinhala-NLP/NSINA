{
       "Source": "hirunews",
       "Timestamp": "Friday, 26 August 2016 - 6:42",
       "Headline": "ලන්ඩනයේ සිට පැමිණි ශ්‍රී ලාංකික තරුණයින් 5 දෙනෙකු සසෙක්ස්හිදී මුහුදට බිලි",
       "News Content": "ශ්‍රී ලාංකික තරුණයන් පස් දෙනෙකු බ්‍රිතාන්‍යයේ සසෙක්ස් මුහුදු තීරයේදී අභිරහස් ලෙස මියයාම සම්බන්ධයෙන් එරට පොලිසිය පරීක්ෂණයක් ආරම්භ කර තිබෙනවා.\nපසුගිය 23 වනදා ඔවුන් නැගෙනහිර සසෙක්ස් ප්‍රදේශයේ කැම්බර් සෑන්ඞ්ස් වෙත පැමිණ ඇත්තේ ලන්ඩනයේ සිටයි.\nවයස විසි ගණන්වල පසුවන මෙම තරුණයන් තුන්දෙනෙකුගේ සිරුරු මුලින් සොයා ගැණුනු අතර තවත් සිරුරු දෙකක් පසුව සොයා ගෙන තිබෙනවා.\nතරුණයන් පස් දෙනාගෙන් 4 දෙනෙකු මේ වනවිට හදුනාගෙන ඇති අතර, පස්වැන්නාගේ සිරුර හදුනා ගැනීම සදහා කටයුතු කරන බවයි බ්‍රිතාන්‍ය පොලිසිය සදහන් කළේ.\nමේ සම්බන්ධයෙන් පරීක්ෂණ කටයුතු සිදුකෙරෙන බැවින් සිද්ධිය වූ ආකාරය පිළිබදව මෙතෙක් පැහැදිලි කිරීමක් සිදුකර නොමැති බව විදේශ කටයුතු අමාත්‍යාංශය සදහන් කළා.\nතරුණයන් 5 දෙනා සාමාන්‍ය ඇදුමෙන් සැරසී සිටියදී දියේ ගිලී ඇති බව මුලින් ප්‍රකාශ වුව ද පසුව අනාවරණ වී ඇත්තේ ඔවුන් මුහුදු යාම සදහා විශේෂයෙන් සැරසී සිටි බවයි.\nමොවුන් ජනයා පිරී පැවති ජීවිතාරක්ෂකයන් ද යොදවා සිටි මුහුදු තීරයකදී අනතුරට පත්වීම පිළිබදවයි සසෙක්ස් පොලිසියේ අවධානය යොමුව ඇත්තේ.",
       "URL": "https://www.hirunews.lk/141491/ලන්ඩනයේ-සිට-පැමිණි-ශ්‍රී-ලාංකික-තරුණයින්-5-දෙනෙකු-සසෙක්ස්හිදී-මුහුදට-බිලි",
       "Category": "Local News",
       "Parent URL": "https://www.hirunews.lk/local-news.php?pageID=4907"
}