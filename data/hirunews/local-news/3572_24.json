{
       "Source": "hirunews",
       "Timestamp": "Friday, 04 January 2019 - 16:11",
       "Headline": "මාතර - බෙලිඅත්ත නව දුම්රිය මාර්ගයේ පළමු පරික්ෂණ ධාවනය අනිද්දා",
       "News Content": "අලූතින් ඉදිකළ මාතර - බෙලිඅත්ත දුම්රිය මාර්ගයේ පළමු පරීක්ෂණ දුම්රිය ධාවනය අනිද්දා සිදුකිරීමට නියමිතයි.\nමාතර සිට කතරගම දක්වා ඉදිකිරීමට යෝජිත දුම්රිය මාර්ගයේ පළමු අදියර ලෙස කිලෝමීටර 26 ක දුරකින් යුත් මාතර සිට බෙලිඅත්ත දක්වා කොටස ඉදිකර තිබෙනවා.\nඑහි ඇස්තමේන්තුගත වියදම ඇමරිකානු ඩොලර් මිලියන 278.2 ක් වන අතර, චීන එක්සිම් බැංකුව ඒ සඳහා මූල්‍ය ප්‍රතිපාදන සපයනු ලැබුවා.\nමාතර - බෙලිඅත්ත දුම්රිය මාර්ගය ප්‍රධාන දුම්රිය ස්ථාන 4 කින් සහ උප දුම්රිය ස්ථාන 2 කින් සමන්විතයි.\nඑමෙන්ම මෙරට දිගම දුම්රිය උමඟද එහි පිහිටා තිබෙනවා.",
       "URL": "https://www.hirunews.lk/207466/මාතර-බෙලිඅත්ත-නව-දුම්රිය-මාර්ගයේ-පළමු-පරික්ෂණ-ධාවනය-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=3572"
}