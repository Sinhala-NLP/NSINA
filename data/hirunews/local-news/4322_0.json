{
       "Source": "hirunews",
       "Timestamp": "Thursday, 14 September 2017 - 20:11",
       "Headline": "වෙනස් නොවන ජාතික ප්‍රතිපත්තියක අවශ්‍යතාවයක් මතුව ඇති බව ජනපති කියයි",
       "News Content": "අධිවේගී මාර්ග ඉදිකිරීමේදී කලින් කලට වෙනස් නොවන ජාතික ප්‍රතිපත්තියක අවශ්‍යතාවය මතුව ඇති බව ජනාධිපති මෛත්‍රීපාල සිරිසේන ප්‍රකාශ කළා.\nඒ මාර්ග සංවර්ධන අධිකාරියේ ප්‍රගති සමාලෝචන රැස්වීමට අද (14) ජනාධිපති ලේකම් කාර්යාලයේදී එක්වෙමින්.\nඑහිදී අධිවේගී මාර්ග ඉදිකිරීමට අදාළව මාධ්‍ය මගින් එල්ල වන චෝදනා සදහා විනිවිදභාවයෙන් යුක්තව කරුණු පැහැදිලි කරන ලෙස ද ජනාධිපතිවරයා අදාළ බළධාරින්ට උපදෙස් ලබාදුන්නා.\nසාකච්ඡාවට උසස් අධ්‍යාපන සහ මහාමාර්ග අමාත්‍ය ලක්ෂ්මන් කිරිඇල්ල මෙන්ම, මහාමාර්ග රාජ්‍ය අමාත්‍ය ඩිලාන් පෙරේරා ද එක්ව සිටියා.",
       "URL": "https://www.hirunews.lk/170942/වෙනස්-නොවන-ජාතික-ප්‍රතිපත්තියක-අවශ්‍යතාවයක්-මතුව-ඇති-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4322"
}