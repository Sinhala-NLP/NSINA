{
       "Source": "hirunews",
       "Timestamp": "Saturday, 30 July 2016 - 19:25",
       "Headline": "ප්‍රමාදයට දැක්වු විරෝධය",
       "News Content": "ආරක්ෂක රාජ්‍ය අමාත්‍ය රුවන් විජේවර්ධන මහතාගේ ප්‍රධානත්වයෙන් ගම්පහ, බණ්ඩාරනායක විද්‍යාලයේ පැවැත්වීමට නියමිතව තිබූ උත්සවයකට පැමිණි දෙමාපියන් පිරිසක් අද එම උත්සවයේ සංවිධායකවරුන්ට සිය අප්‍රසාදය පළ කළා.\nඒ, නියමිත වේලාවට අමාත්‍යවරයා නොපැමිණීම හේතුවෙන්.\nගම්පහ දිස්ත්‍රික්කයේ අක්ෂි දුර්වලතා ඇති පාසල් දරුවන් සඳහා නොමිලේ ඇස් කණ්නාඩි බෙදාදීමේ වැඩ සටහනක් අද පෙරවරු 10 ට ආරම්භ වීමට නියමිතව තිබුණේ ආරක්ෂක රාජ්‍ය අමාත්‍ය රුවන් විජේවර්ධන මහතාගේ ප්‍රධානත්වයෙන්.\nඑම උත්සවයේ සංවිධායකයින් ඇස් කණ්නාඩි ලබාදීමට නියමිත පාසල් දරුවන්ට දෙමාපියන්ද සමඟින් පෙරවරු 9 ට ප්‍රථම අදාළ ස්ථානයට පැමිණෙන ලෙස දන්වා තිබුණා.",
       "URL": "https://www.hirunews.lk/139417/ප්‍රමාදයට-දැක්වු-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4943"
}