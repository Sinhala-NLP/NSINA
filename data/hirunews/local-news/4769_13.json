{
       "Source": "hirunews",
       "Timestamp": "Saturday, 03 December 2016 - 16:10",
       "Headline": "පුනර්ජනනීය බලශක්ති සංවර්ධනයට බෙල්ජියම් රජයේ සහාය",
       "News Content": "ශ්‍රී ලංකාව මුළුමනින්ම පුනර්ජනනීය බලශක්ති වෙත යොමු කරවීමට බෙල්ජියම් රජයේ සහාය හිමිවී තිබෙනවා.\nවිදුලිබල හා පුනර්ජනනීය බලශක්ති අමාත්‍යාංශය සඳහන් කළේ බෙල්ජියානු රජයේ තානාපති හේ ජෑන් ලූයික්ස් ඊයේ අමාත්‍ය රංජිත් සියඹලාපිටිය සමග පැවති නිල සාකච්ඡාවකදී මේ පිළිබඳව ප්‍රකාශ කළ බවයි.\nමෙරට තුළ පුනර්ජනනීය බලශක්ති ප්‍රභවයන් ව්‍යාප්ත කිරීමටත් නව පුනර්ජනනීය බලශක්තීන් වෙත ජනතාව යොමු කිරීමේ කාර්ය සඳහා  සහය ලබාදීමට කටයුතු කරන බවයි තානාපතිවරයා එහිදී සඳහන් කර ඇත්තේ.\nදෛනිකව වර්ධනය වන ජනගහනයේ විදුලිබල ඉල්ලූම සපුරාලීම පිණිස නව පුනර්ජනනීය බලශක්තීන් වෙත මෙරට ජනතාව යොමුකිරීමේ අවශ්‍යතාවය පිළිබඳව ද එහිදී දීර්ඝ ලෙස සාකච්ඡා කර තිබෙනවා.",
       "URL": "https://www.hirunews.lk/148872/පුනර්ජනනීය-බලශක්ති-සංවර්ධනයට-බෙල්ජියම්-රජයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=4769"
}