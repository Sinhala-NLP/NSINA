{
       "Source": "hirunews",
       "Timestamp": "Friday, 14 April 2023 - 20:57",
       "Headline": "අහුංගල්ලේ වෙඩි තැබීමක් - යතුරුපැදිකරු මරුට",
       "News Content": "අහුංගල්ල මිද්දරමුල්ල ප්‍රදේශයේ දී අද (14) පස්වරුවේ වෙඩි තැබීමක් සිදුව ඇති අතර එහිදී එක් අයෙකු ජීවිතක්ෂයට පත්ව තිබෙනවා.\nනාඳුනන දෙදෙනකු යතුරුපැදියකින් පැමිණ තවත් යතුරු පැදියකින් ගමන් කරමින් සිටි අයෙකුට මෙම වෙඩි තැබීම සිදු කර පලා ගොස් ඇති බවයි පොලිසිය පැවසුවේ.\nඑහිදී වෙඩි වැදීමෙන් බරපතළ තුවාල ලැබූ යතුරුපැදිකරු ප්‍රතිකාර සඳහා බලපිටිය මූලික රෝහලට ඇතුළත් කෙරුණ ද ඔහු ජීවිතක්ෂයට පත් ව තිබෙනවා.\nයතුරුපැදිකරුට වෙඩි වැදීමෙන් එම යතුරුපැදිය පෙරළී ඇති අතර එහි ගමන් කරමින් සිටි දරුවන් දෙදෙනකු ද තුවාල ලබා රෝහල්ගත කර ඇති බවයි පොලිස් මාධ්‍ය කොට්ඨාසය නිකුත් කළ නිවේදනයේ දැක්වෙන්නෙ.\nමරණකරු 29 හැවිරිදි අහුංගල්ල ප්‍රදේශයේ පදිංචිකරුවෙකු වන අතර සිද්ධිය සම්බන්ධයෙන් පොලිස් විමර්ශන ක්‍රියාත්මකයි.",
       "URL": "https://www.hirunews.lk/332544/අහුංගල්ලේ-වෙඩි-තැබීමක්-යතුරුපැදිකරු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=414"
}