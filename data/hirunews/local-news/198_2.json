{
       "Source": "hirunews",
       "Timestamp": "Monday, 10 July 2023 - 8:07",
       "Headline": "ස්පාඤ්ඤ මුහුදේ දී සංක්‍රමණිකයන් 300ක් අතුරුදන්",
       "News Content": "සෙනගාලයේ සිට ස්පාඤ්ඤයේ කැනරි දූපත් දක්වා සංක්‍රමණික යාත්‍රා 3ක ගමන් කරමින් සිටි පුද්ගලයන් 300 දෙනෙකු ස්පාඤ්ඤය ආසන්න මුහුදේ දී අතුරුදන් වී තිබෙනවා.\nමෙම යාත්‍රා තුන කැනරි දූපතක් වන ටෙනරීෆ් වෙත කිලෝමීටර 1700ක් දුරින් පිහිටි සෙනගාලයේ සිට ගමන් අරඹා තිබූ බවයි විදෙස් මාධ්‍ය වාර්තා සඳහන් කළේ.\nසෙනගාලයේ වර්තමානයේ පවතින දරිද්‍රතාව සහ විවිධ හේතූන් මත බොහෝ පිරිසක් මෙලෙස ස්පාඤ්ඤයට පලා යමින් සිටින බව වාර්තාවනවා.\nබටහිර අප්‍රිකාවේ වෙරළට ඔබ්බෙන් පිහිටා ඇති කැනරි දූපත් ස්පාඤ්ඤය බලා යන සංක්‍රමණිකයින්ගේ ප්‍රධාන ගමනාන්තයක් වන අතර, බොහෝ පිරිසක් ඒ හරහා පලායෑමට ගොස් අනතුරට ලක්වන බවයි විදෙස් වාර්තා සඳහන් කළේ.",
       "URL": "https://www.hirunews.lk/340668/ස්පාඤ්ඤ-මුහුදේ-දී-සංක්‍රමණිකයන්-300ක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=198"
}