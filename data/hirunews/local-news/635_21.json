{
       "Source": "hirunews",
       "Timestamp": "Friday, 30 December 2022 - 6:27",
       "Headline": "හිටපු සුපිරි පා පන්දු ක්‍රීඩක පේලේ අභාවප්‍රාප්ත වෙයි",
       "News Content": "පිළිකාවකින් පීඩා විඳි ඔහු පසුගිය මස 29 වැනි දා ස්වසන අපහසුතාවයක් හේතුවෙන් සාඕ පාවුලෝ නුවර ඇල්බට් අයින්සටයින් රෝහලට ඇතුලත් කෙරෙනු අතර මිය යන විට 'පේලේ' 82 හැවිරිදි වියේ පසු වුණා.\nබ්‍රසීලයට තෙවරක් පා පන්දු ලෝක කුසලානය අත්කර දීමට ඔහු සමත් වූ අතර එය ලෝක වාර්තාවක් ද වනවා.\nජගත් පා පන්දු සම්මේලනය විසින් 2000 වසරේ දී 'පේලේ' සියවසේ ක්‍රිඩකයා ලෙස ද නම් කරනු ලැබුවා.\nසිය වසර 21ක වෘත්තීය පා පන්දු දිවිය තුළ ඔහු තරඟ 1,363 ක දී ගෝල 1,281ක් රැස් කර ඇති අතර එය පා පන්දු ක්‍රීඩකයෙකු රැස් කළ වැඩි ම ගෝල සංඛ්‍යාව ලෙස යි වාර්තා අතරට එක් ව ඇත්තේ.\nහිටපු ආජන්ටීනියානු සුපිරි පා පන්දු ක්‍රීඩක දියාගෝ මැරඩෝනා හා සම තැනක පාපන්දු වංශ කතාව තුළ පේලේව ද තබා ඇත.",
       "URL": "https://www.hirunews.lk/323847/හිටපු-සුපිරි-පා-පන්දු-ක්‍රීඩක-පේලේ-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=635"
}