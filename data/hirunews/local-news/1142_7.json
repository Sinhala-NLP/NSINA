{
       "Source": "hirunews",
       "Timestamp": "Thursday, 26 May 2022 - 15:40",
       "Headline": "ශ්‍රී ලංකා පළමු ඉනිම නිමා වෙයි",
       "News Content": "ශ්‍රී ලංකා බංගලාදේශ් දෙවැනි ටෙස්ට් තරගයේ ශ්‍රී ලංකා පළමු ඉනිම නිමාවට පත් වුණේ, ශ්‍රී ලංකාවට වැඩි ගෞරව ලබා දෙමින්.\nපළමු ඉනිම සඳහා පන්දුවට පහර දුන් බංගලාදේශ කණ්ඩායම සියල්ලන් දැවී ලකුණු 365ක් රැස් කරගත්තා.\nපිළිතුරු ඉනිම ක්‍රීඩා කළ ශ්‍රී ලංකා කණ්ඩායම සියලු දෙනා දැවී ලකුණු 506ක් ලබා ගත්තා.\nඑහි දී විශිෂ්ට ලෙස පන්දුවට පහර දුන් ඇන්ජලෝ මැතිව්ස් හා දිනේශ් චන්දිමාල්, ශතක වාර්තා කිරීමට සමත් වුණේ, ලකුණු 199ක සබඳතාවක් ද ගොඩ නඟමින්.\nචන්දිමාල් ලකුණු 124ක් රැස් කරගත්තේ, පන්දු 219කට පමණක් මුහුණ දෙමින්.\nඔහුට අනගි සහායක් ලබා දෙමින් පන්දුවට පහර දුන් ඇන්ජලෝ මැතිව්ස් ලකුණු 145ක් රැස් කරගත්තා.\nපන්දු යැවීමේ දි සකිබ් අල් හසන් ලකුණු 96කට කඩුලු 5ක් ලබා ගත්තා.",
       "URL": "https://www.hirunews.lk/305352/ශ්‍රී-ලංකා-පළමු-ඉනිම-නිමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1142"
}