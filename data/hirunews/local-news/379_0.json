{
       "Source": "hirunews",
       "Timestamp": "Sunday, 30 April 2023 - 19:54",
       "Headline": "හිටපු අගමැති ඉම්රාන් ඛාන් ලංකාව නිදසුනට ගනී",
       "News Content": "නිසි කලට මැතිවරණය නොපැවැත්වුවහොත් පාකිස්ථානය තුළ ප්‍රචණ්ඩ විරෝධතා ඇති විය හැකි බව පාකිස්ථානයේ හිටපු අගමැති, ටෙහ්රීක්-ඊ-ඉන්සාෆ් පක්ෂයේ සභාපති ඉම්රාන් ඛාන් පවසනවා.\nවැඩි දුරටත් අදහස් දක්වමින් ඔහු ප්‍රකාශ කළේ එසේ කිරීමෙන් ශ්‍රී ලංකාව බඳු තත්ත්වයකට පකිස්ථානයට මුහුණ පෑමට සිදුවනු ඇති බවයි.\nමෙය අනතුරු ඇඟවීමක් නොවන බවත් එය ඔහුගේ විශ්ලේෂණය බවත් ජනතාව මෙතෙක් පක්ෂ රැස්වීම්වලදී සාමකාමීව සිටියේ මැතිවරණය ඉක්මනින් පවත්වනු ඇතැයි අපේක්ෂාව නිසා බවත් ඉම්රාන් ඛාන් එහි දී ප්‍රකාශකර තිබේ.\nකෙසේ වෙතත් ජනතාවට ඡන්දය ප්‍රකාශ කිරීමේ අයිතිය අහිමි කළහොත් ඔවුන් පාරට බැසීම සිදුවන බවත් තත්වය පාලනය කිරීමට කිසිවෙකුට නොහැකි වනු ඇති බවත් ඔහු ප්‍රකාශ කර තිබේ.",
       "URL": "https://www.hirunews.lk/333884/හිටපු-අගමැති-ඉම්රාන්-ඛාන්-ලංකාව-නිදසුනට-ගනී",
       "Category": "Local News",
       "Parent URL": "https://www.hirunews.lk/local-news.php?pageID=379"
}