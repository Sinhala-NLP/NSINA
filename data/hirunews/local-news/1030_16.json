{
       "Source": "hirunews",
       "Timestamp": "Sunday, 10 July 2022 - 23:42",
       "Headline": "ඉන්දියාවෙන් එවූ පොහොර තොගය නිල වශයෙන් ශ්‍රී ලංකාවට භාරදෙයි (වීඩියෝ)",
       "News Content": "ඉන්දීය ණය යෝජනා ක්‍රමය යටතේ ශ්‍රී ලංකාවට ලැබුණු යූරියා පොහොර තොගය නිල වශයෙන් භාරදීම අද සිදුකෙරුණා.\nඒ ශ්‍රී ලංකාවේ ඉන්දියානු මහ කොමසාරිස් ගෝපාල් බාග්ලේ සහ කෘෂිකර්ම අමාත්‍ය මහින්ද අමරවීර යන මහත්වරුන්ගේ ප්‍රධානත්වයෙන්.\nමේ අතර ලිට්රෝ ගෑස් සමාගමට අයත් ගෑස් මෙට්‍රික් ටොන් 3700ක් රැගත් නෞකාවක් අද පස්වරුවේ මෙරටට සේන්දු වුණා.\nත්‍රිකුණාමලය ලංකා අයිගඕගසීග පර්යන්තයෙන් අද දිනය තුළ පෙට්‍රල් සහ ඩීසල් බවුසර් 100ක් නිකුත් කළ බව සමාගමේ කළමනාකාර අධ්‍යක්ෂ මනෝජ් ගුප්තා මහතා පැවසුවා.\nඔහු වැඩිදුරටත් සඳහන් කළේ ගිලන් රථ සඳහා ඉන්ධන ලබාදීමට ප්‍රමුඛතාවය ලබාදෙන ලෙස සියලු අලෙවි නියෝජිතයන්ට උපදෙස් දුන් බවයි.\nඉන්දීය ණය යෝජනා ක්‍රමය යටතේ සැපයෙන යූරියා පොහොර තොගය මෙරටට නිල වශයෙන් භාරදුන්නේ ශ්‍රී ලංකාවේ ඉන්දියානු මහ කොමසාරිස් ගෝපාල් බග්ලේ මහතා විසින්.\nඉන්දියානු මහ කොමසාරිස්වරයාගේ නිල නිවසේ පැවැති එම අවස්ථාවට කෘෂිකර්ම අමාත්‍ය මහින්ද අමරවීර මහතා ඇතුළු පිරිසක් එක්ව සිටියා.\nඅදාළ පොහොර තොගය කොළඹ වරාය පරිශ්‍රයේදී ගොඩබෑමේ කටයුතු පස්වරුවේ සිදුකෙරුණා.\nමේ අතර ගෑස් මෙට්‍රික් ටොන් 3ල700ක් රැගත් නෞකාවක් අද පස්වරුවේ මෙරටට ළඟා වුණා.\nජනාධිපති කාර්යාලය නිවේදනය කළේල කෙරවලපිටිය ලිට්රෝ ගෑස් පර්යන්තයට සේන්දු වූ අදාළ නෞකාවේ ගෑස් ගොඩබෑමේ කටයුතු සහ බෙදාහැරීමේ කටයුතු කඩිනමින් සිදු කරන ලෙස ජනාධිපති ගෝඨාභය රාජපක්ෂ මහතා සියලු\nනිලධාරීන්ට උපදෙස් දුන් බවයි.\nමීට අමතරව ගෑස් මෙට්‍රික් ටොන් 3740ක් රැගත් තවත් නෞකාවක් හෙට පස්වරුවේ පැමිණීමට නියමිත අතර ගෑස් මෙට්‍රික් ටොන් 3200ක් රැගත් නෞකාවක් 15 වැනිදා මෙරටට පැමිණෙන බව ද ජනාධිපති කාර්යාලය නිවේදනය කරනවා.\nමෙම මාසය සඳහා ඇණවුම් කර ඇති සමස්ත ගෑස් ප්‍රමාණය මෙට්‍රික් ටොන් 33000ක් බවයි ජනාධිපති කාර්යාලය පෙන්වාදෙන්නේ.\nඒ අනුව ජුලි 12 වැනිදා සිට ගෑස් බෙදාහැරීම සාමාන්‍ය පරිදි සහ ක්‍රමානුකූලව සිදුකිරීමට නියමිත අතර මෙම මස අවසන් වනවිට ගෘහස්ථ ගෑස් ඉල්ලුම සම්බන්ධයෙන් පැවති ගැටලුව මගහැරෙනු ඇති බවට ලිට්‍රෝ සමාගමේ සභාපති\nමුදිත පීරිස් මහතා පැවසූ බවත් එම නිවේදනයේ සඳහන්.\nමේ අතර අද සිට පිරවුම්හල් සඳහා ඉන්ධන බෙදාහැරීමේ කටයුතු ආරම්භ කරන බව ලංකා IOC සමාගම පවසනවා.\nඒ අනුව ඔවුන් පෙන්වා දෙන්නේ ත්‍රිකුණාමලය ඉන්ධන පර්යන්තයේ සිට දිවයින පුරා ඉන්ධන බෙදාහැරීමේ කටයුතු පැය 24 පුරා අඛණ්ඩව සිදු කිරීමට සැලසුම් කර ඇති බවයි.\nරටේ පැවැති තත්ත්වය සලකා ආයතනයට ලැබුණු උපදෙස් මත ඉන්ධන බෙදා හැරීම තාවකාලිකව නවතා දැමීමට IOC සමාගම පසුගියදා පියවර ගත්තා.",
       "URL": "https://www.hirunews.lk/309655/ඉන්දියාවෙන්-එවූ-පොහොර-තොගය-නිල-වශයෙන්-ශ්‍රී-ලංකාවට-භාරදෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1030"
}