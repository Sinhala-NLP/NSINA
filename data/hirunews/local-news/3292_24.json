{
       "Source": "hirunews",
       "Timestamp": "Wednesday, 19 June 2019 - 9:47",
       "Headline": "යාන්ත්‍රික දම්වැල් කියත් ආනයනය තහනම්",
       "News Content": "වන විනාශය වැළැක්වීමේ අරමුණින් යාන්ත්‍රික දම්වැල් කියත් ආනයනය කිරීම තහනම් කිරීමට කැබිනට් අනුමැතිය හිමිව තිබෙනවා.\nඊයේ පැවති කැබිනට් රැස්වීමේදී මීට අදාළ යෝජනාව ඉදිරිපත් කරනු ලැබුවේ ජනාධිපති මෛත්‍රීපාල සිරිසේන විසින්.\nමෙම යාන්ත්‍රික කියත් පොලිස් ස්ථාන වල ලියාපදිංචි කිරීම සදහා කාලයක් ද ලබාදුන් අතර, එම කාලය පසුගිය පෙබරවාරි 28 වනදායින් අවසන් වුණා. යාන්ත්‍රික දම්වැල් කියත් 82,000 කට වැඩි ප්‍රමාණයක් ලියාපදිංචි කර තිබූ බවයි එහිදී හෙළිවුණේ.\nපසුගියදා පැවති වන සංරක්ෂණ දෙපාර්තමේන්තුවේ ප්‍රගති සමාලෝචන රැස්වීමට එක්වෙමින් ජනාධිපති මෛත්‍රීපාල සිරිසේන පරිසර අමාත්‍යාංශයේ ලේකම්වරයාට උපදෙස් ලබාදුන්නේ යාන්ත්‍රික දම්වැල් කියත් තහනම් කිරිම සදහා කඩිනමින් කැබිනට් පත්‍රිකාවක් සකස් කරන ලෙසයි.\nඒ අනුව, කැබිනට් මණ්ඩලයට ඊයේ ඉදිරිපත් කෙරුණු අමාත්‍ය මණ්ඩල පත්‍රිකා මගින් යාන්ත්‍රික දම්වැල් කියත් මෙරටට ආනයනය කිරීම තහනම් කෙරුණු අතර, ආනයන අපනයන පාලන පනත යටතේ එය ක්‍රියාත්මක කෙරෙන බවයි රජයේ ප්‍රවෘත්ති දෙපාර්තමේන්තුව නිවේදනය කළේ.",
       "URL": "https://www.hirunews.lk/218687/යාන්ත්‍රික-දම්වැල්-කියත්-ආනයනය-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=3292"
}