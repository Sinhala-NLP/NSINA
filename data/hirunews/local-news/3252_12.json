{
       "Source": "hirunews",
       "Timestamp": "Friday, 12 July 2019 - 12:43",
       "Headline": "මුස්ලිම් හිටපු ඇමතිවරුන්, යළි තනතුරු භාර ගැනීම, ජනපති දිවයිනට පැමිණීමෙන් පසු",
       "News Content": "අමාත්‍ය ධූරවලින් ඉල්ලා අස් වූ මුස්ලිම් අමාත්‍යවරුන්ගේ දිවුරුම් දීම ජනාධිපතිවරයා යළි දිවයිනට පැමිණීමෙන් පසු සිදුවනු ඇතැයි වාර්තා වනවා.\nපාර්ලිමේන්තු මන්ත්‍රී ඒ.එච්.එම්. ෆවුසිගේ ප්‍රධානත්වයෙන් ඊයේ පාර්ලිමේන්තුවේ පැවති සාකච්ඡාවකදී තීරණය කෙරුණේ මුස්ලිම් අමාත්‍යවරුන් යළි එම ධුරවල දිවුරුම් දීමටයි.\nහිටපු රාජ්‍ය අමාත්‍ය ෆයිසාල් කාසිම් හිරු ප්‍රවෘත්ති අංශයට කියා සිටියේ එහිදී ගත් තීරණය අග්‍රාමාත්‍ය රනිල් වික්‍රමසිංහට දැනුම් දුන් බවයි.\nඒ අනුව ජනාධිපතිවරයා දිවයිනට පැමිණීමෙන් පසු අමාත්‍ය ධුරවල දිවුරුම් දිය හැකි බව අග්‍රාමාත්‍යවරයා ප්‍රකාශ කර තිබෙනවා.\nඊයේ පැවති සාකච්ඡාවට හිටපු අමාත්‍ය රිෂාඩ් බදියුදීන් සහභාගි වී නොමැති අතර, ඔහුද පෙර දැරූ අමාත්‍ය ධූරයේ දිවුරුම් දෙනු ඇති බව හිටපු රාජ්‍ය අමාත්‍ය ෆයිසාල් කාසිම් සදහන් කළා.",
       "URL": "https://www.hirunews.lk/220151/මුස්ලිම්-හිටපු-ඇමතිවරුන්-යළි-තනතුරු-භාර-ගැනීම-ජනපති-දිවයිනට-පැමිණීමෙන්-පසු",
       "Category": "Local News",
       "Parent URL": "https://www.hirunews.lk/local-news.php?pageID=3252"
}