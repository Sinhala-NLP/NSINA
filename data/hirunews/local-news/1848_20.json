{
       "Source": "hirunews",
       "Timestamp": "Thursday, 01 July 2021 - 13:49",
       "Headline": "ටීචර් කිව්වට එන්න බෑ - පන්දම් දල්වා ඔන්ලයින් සොයන දරුවෝ (වීඩියෝ)",
       "News Content": "ඔන්ලයින් අධ්‍යාපනය සෑම සිසුවෙකුටම සාධාරණව නොලැබීම හේතුවෙන් සමාන අධ්‍යාපනයක් ලැබීමට ඇති මූලික අයිතිවාසිකම ඇතැම් සිසුන්ට අහිමිවී ඇති බව හිරු ප්‍රවෘත්ති ඔස්සේ අවස්ථා ගණනාවකදීම අප වාර්තා කළා.\nතම අධ්‍යාපන කටයුතු සාර්ථක කර ගැනීමට වෙර දරණ තවත් සිසුන් පිරිසක් පිළිබඳවයි මේ විමසා බැලීම.\nමහනුවර - හාරිස්පත්තුව ප්‍රාදේශිය සභා බල ප්‍රදේශයට අයත් මහතැන්න, බුලත්ගොල්ල, ඉසිවලි කන්ද , ඇතුළු ගම්මාන රැසක සිසුන් ඔන් ලයින් අධ්‍යාපනයට අවශ්‍ය දුරකථන සංඥා නොලැබීම හේතුවෙන් දැඩි දුෂ්කරතාවකට පත්ව සිටිනවා.\nතම පන්තිවලම ඉගෙනුම ලබන වෙනත් ප්‍රදේශවල පදිංචි සිසුන් අධ්‍යයන කටයුතුවලට සහභාගි වුවත් එම අවස්ථාව තමන්ට අහිමිවීමෙන් ඉදිරියේදී පැවැත්වෙන විභාගවලදී තමන්ට දැඩි අපහසුතාවයට පත්වීමට සිදුවනු ඇති බව සිසුන් මෙලෙස පැහැදිලි කළා.\nදරුවන් පවසන්නේ ඇතැම් සිම්පත් සඳහා සුළු වශයෙන් සංඥා ලැබෙන නමුත් අධ්‍යාපනය ලබන අතරතුරදී එය විසන්ධි වන බවයි.\nමේ සම්බන්ධයෙන් හාරිස්පත්තුව ප්‍රාදේශිය සභා මන්ත්‍රී විජිත කුමාර නඳුන්ගේ මහතාද අදහස් පළ කළා.\nමේ අතර, පැල්මඩුල්ල - කුට්ටාපිටිය ඇතුළු ගම්මාන රැසක දරුවන් පන්දම් දල්වමින් සර්පයින් මෙන්ම කූඩැල්ලන් සිටින කඳු තරණය කරමින් කිලෝමීටර් 2ක් පමණ දුර ගෙවා ‘‘වත්තේපංගුව“ කඳුයායට මේ දිව යන්නේ සිය අධ්‍යාපන කටයුතු කරගෙන යාමට අවශ්‍ය දුරකථන සංඥා පහසුකම් සොයා ගෙනයි.\nදිවා කාලයේදීත් මේ දරුවන් සිය ජීවිතය පරදුවට තබන්නේ අනාගතයජයගත හැකි එකම මෙවලම අධ්‍යාපනය පමණක් වන නිසා.",
       "URL": "https://www.hirunews.lk/275779/ටීචර්-කිව්වට-එන්න-බෑ-පන්දම්-දල්වා-ඔන්ලයින්-සොයන-දරුවෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1848"
}