{
       "Source": "hirunews",
       "Timestamp": "Wednesday, 01 September 2021 - 8:41",
       "Headline": "ඉන්දියාවේ නව වෛරසයක් - 50 දෙනෙකු මරුට",
       "News Content": "උතුරු ඉන්දියාවේ උත්තර්ප්‍රදේශ් ප්‍රාන්තයේ දිස්ත්‍රික් කිහිපයක මේ දිනවල නව වෛරස් උණක් පැතිර යනවා.\nඉන්දීය වාර්තා සඳහන් කළේ, මෙම වෛරස් උණ තත්ත්ය වැළඳීමෙන් දැනටමත් 50 දෙනෙකු පමණ මියගොස් ඇති අතර, ඉන් වැඩි පිරිසක් ළමයින් බවයි.\nතවත් සියදෙනෙකු පමණ රෝහල්ගත ව ප්‍රතිකාර ලබනවා.\nසන්ධි වේදනාව, හිසරදය, විජලනය සහ ඔක්කාරය මෙම වෛරස් උණෙහි මූලික ලක්ෂණ වනවා.\nමෙම වෛරස් උණ මදුරුවන් මඟින් බෝවන බවට මත පළ ව තිබුණත්, මෙතෙක් එය තහවුරු වී නැහැ.\nකෙසේ වෙතත් මියගිය පුද්ගලයින්ට කොරෝනා පරීක්ෂණ සිදුකර ඇති අතර, ඉන් ඔවුන් අසාදිතයින් ලෙස හඳුනාගෙන නොමැති බවට යි වාර්තා වන්නේ.",
       "URL": "https://www.hirunews.lk/281080/ඉන්දියාවේ-නව-වෛරසයක්-50-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1718"
}