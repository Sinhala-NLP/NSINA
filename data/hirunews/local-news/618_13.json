{
       "Source": "hirunews",
       "Timestamp": "Saturday, 07 January 2023 - 7:02",
       "Headline": "ලබන සතියේ ජනපති ඉන්දියාවට",
       "News Content": "ශ්‍රී ලංකාවේ ජනාධිපති රනිල් වික්‍රමසිංහ සහ බංගලාදේශ අගමැතිනි ෂීක් හසීනා යන අය ලබන සතියේ ඉන්දියාව විසින් සත්කාරකත්වය දරන \"Voice of the Global South Summit\" (VGSS) සඳහා සහභාගී වන බව වියොන් පුවත් සේවය වාර්තා කරනවා.\nඑළඹෙන ජනවාරි 12 සහ ජනවාරි 13 යන දිනවල පැවැත් වීමට නියමිත අදාල සමුළුව ඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් පැවැත් වීමට නියමිත බවයි එම මාධ්‍ය වාර්තා සඳහන් කරන්නේ.\nමෙම සමුළුවට අසල්වැසි රටවල නායකයින් හැරුණු විට, අප්‍රිකාවේ රටවල් පහක (ඇන්ගෝලා, ඝානා, නයිජීරියාව, මොසැම්බික්, සෙනගල්), ආසියාන් සාමාජිකයත්වය දරන රටවල් (තායිලන්තය, කාම්බෝජය, වියට්නාමය) තුනක සහ උස්බෙකිස්තානය හා මොංගෝලියාවේ රාජ්‍ය නායකයින් මෙන් ම එක්සත් අරාබි එමීර් රාජ්‍යය, පැපුවා නිව්ගිනියාව යන රටවල ද නායකයින් සහභාගි වීමට නියමිත බවයි එම පුවත් සේවය වාර්තා වන්නේ.",
       "URL": "https://www.hirunews.lk/324457/ලබන-සතියේ-ජනපති-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=618"
}