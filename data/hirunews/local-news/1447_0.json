{
       "Source": "hirunews",
       "Timestamp": "Wednesday, 05 January 2022 - 17:16",
       "Headline": "නව වසරේ වැඩ ඇරඹු ආරක්‍ෂක ලේකම්",
       "News Content": "කොවිඩ් වසංගතය මධ්‍යයේ මහජන අපේක්ෂාවන් සපුරාලීම සඳහා අඛණ්ඩ සේවාවක් සැපයීමට ආරක්‍ෂක අමාත්‍යාංශය සමත් වී ඇති බව ආරක්‍ෂක ලේකම් කමල් ගුණරත්න පවසනවා.\nවත්මන් ගෝලීය ආර්ථික හා සමාජ අර්බුදකාරී තත්ත්වය උපුටා දක්වමින් ඔහු තවදුරටත් කියා සිටියේ රට සාමාන්‍ය තත්ත්වයට පත්වෙමින් තිබෙන අතරතුර, එන්නත්කරණයේ තුන්වන මාත්‍රාව ලබාදිමේ වැඩසටහන ක්‍රියාත්මක කරමින් වසංගතය පාලනය සඳහා ජනාධිපතිවරයා ප්‍රමුඛ රජයේ උත්සාහය පිළිබඳවයි.\nශ්‍රී ලංකා ඉතිහාසයේ එක් විශිෂ්ඨ ඉදිරි පිම්මක් පිළිබඳව වැඩිදුරටත් සිහිපත් කළ ආරක්‍ෂක ලේකම්වරයා, රටේ රණවිරුවන්ට උපහාරයක් වශයෙන් ඉදිකළ සඳහිරු සෑය ඉදිකිරීමට සම්බන්ධ වූ සියලු දෙනාට ස්තුතිය පුද කළා.\nආරක්‍ෂක ලේකම් කමල් ගුණරත්න මෙම අදහස් පල කළේ නව වසරේ වැඩ ආරම්භ කරමින් ආරක්ෂක අමාත්‍යංශයේ පැවති උත්සවයකදී.",
       "URL": "https://www.hirunews.lk/293113/නව-වසරේ-වැඩ-ඇරඹු-ආරක්‍ෂක-ලේකම්",
       "Category": "Local News",
       "Parent URL": "https://www.hirunews.lk/local-news.php?pageID=1447"
}