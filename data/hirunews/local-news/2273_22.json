{
       "Source": "hirunews",
       "Timestamp": "Tuesday, 15 December 2020 - 13:14",
       "Headline": "නීතිඥ හිජාස් හිස්බුල්ලා හමුවී උපදෙස් ලබා ගැනීමට ඔහුගේ නීතිඥවරුන්ට ඉඩ ලබාදෙන්නැයි අභියාචනාධිකරණයෙන් නියෝග",
       "News Content": "අන්තවාදීන්ට ආධාර අනුබල ලබා දුන් බවට චෝදනා කරමින් අත්අඩංගුවට ගෙන අපරාධ පරීක්ෂණ දෙපාර්තමේන්තු භාරයේ රඳවා සිටින නීතිඥ හිජාස් හිස්බුල්ලා හමුවී උපදෙස් ලබා ගැනීමට ඔහුගේ නීතිඥවරුන්ට ඉඩ ලබාදෙන්නැයි අභියාචනාධිකරණය අද (15) නියෝග කළා.\nඒ, එවැනි නියෝගයක් නිකුත් කරන ලෙස ඉල්ලා ගොනුකළ පෙත්සම සලකා බැලීමෙන් අනතුරුව එහි තීන්දුව අද ප්‍රකාශයට පත්කරමින්.\nඅභියාචනාධිකාරණ විනිසුරු ප්‍රියන්ත ප්‍රනාන්දු සහ සෝභිත රාජකරුණා හමුවේ අදාළ පෙත්සම කැඳවූ අතර, තීන්දුව ප්‍රකාශයට පත්කරමින් විනිසුරු මඩුල්ල අපරාධ පරීක්ෂණ දෙපාර්තමේන්තුවට නියෝග කළේ හෙට (16) පස්වරු 2.30ට හිජාස් හිස්බුල්ලාට ඔහුගේ නීතිඥවරුන් හමුවීමට අවස්ථාව ලබාදෙන ලෙසයි.",
       "URL": "https://www.hirunews.lk/257075/නීතිඥ-හිජාස්-හිස්බුල්ලා-හමුවී-උපදෙස්-ලබා-ගැනීමට-ඔහුගේ-නීතිඥවරුන්ට-ඉඩ-ලබාදෙන්නැයි-අභියාචනාධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=2273"
}