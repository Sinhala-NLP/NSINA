{
       "Source": "hirunews",
       "Timestamp": "Monday, 12 July 2021 - 6:52",
       "Headline": "පහරදීමේ සිද්ධියකට හලාවත නගර සභාවේ සභාපති ඇතුළු දෙදෙනෙකු අත්අඩංගුවට",
       "News Content": "හලාවත නගර සභාවේ සභාපති තුෂාන් අබේසේකර ඇතුළු දෙදෙනෙකු පොලීසිය මගින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ හලාවත - සේදවත්ත ප්‍රදේශයේදී ඊයේ රාත්‍රියේ සිදුවූ පහරදීමේ සිද්ධියක් සම්බන්ධයෙන් ඔවුන් අත්අඩංගුවට ගත් බවයි.\nප්‍රදේශයේ මත්ස්‍ය ව්‍යාපාරිකයෙකුගේ පුත්‍රයෙකු සිය යතුරුපැදියෙන් ගමන් කරමින් සිටියදි නගරාධිපතිවරයාගේ ආධාරකරුවෙකු එහි ගැටී තුවාල ලබා තිබෙනවා.\nපසුව නගර සභාවේ සභාපතිවරයා සහ ඔහුගේ සහෝදරයා විසින් මත්ස්‍ය ව්‍යාපාරිකයාගේ පුත්‍රයා බලහත්කාරයෙන් රඳවා ගෙන පහරදී ඇති බව සඳහන්.\nසිද්ධියෙන් තුවාල ලැබූ තරුණයන් දෙදෙනෙකු මේ වනවිට හලාවත රෝහලේ ප්‍රතිකාර ලබනවා.",
       "URL": "https://www.hirunews.lk/276730/පහරදීමේ-සිද්ධියකට-හලාවත-නගර-සභාවේ-සභාපති-ඇතුළු-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1826"
}