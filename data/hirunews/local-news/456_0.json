{
       "Source": "hirunews",
       "Timestamp": "Saturday, 25 March 2023 - 7:43",
       "Headline": "ශ්‍රී ලාංකිකයින් 57ක් මාස 18ක් දූපතක සිරවෙයි",
       "News Content": "ශ්‍රී ලංකාවේ සිට නීති විරෝධිව කැනඩාව බලා පිටත්ව යාමට ගොස් අනතුරට ලක්වූ යාත්‍රාවක සිට 57 දෙනෙකු බ්‍රිතාන්‍ය ඉන්දියානු සාගර ප්‍රදේශයට අයත් ඩියාර්ගෝ ගාසියා දූපතේ රැ දී සිටින බවට ඉන් එක් පුද්ගලයෙකු හිරු ප්‍රවෘත්ති අංශය අමතමින් ප්‍රකාශ කළා.\nඩියාර්ගෝ ගාසියා යනු බ්‍රිතාන්‍ය ඉන්දියානු සාගර ප්‍රදේශයට අයත් දූපතක්.\nවර්ග කිලෝමීටර 30ක වපසරියකින් යුතු එහි මේ වන විට ස්ථීර බ්‍රිතාන්‍ය ඇමරිකා ඒකාබද්ධ කඳවුරක් ක්‍රියාත්මකයි.\nමෙම පිරිස එම තත්වයට මුහුණ දුන් ආකාරය අදාළ පුද්ගලයා පැහැදිළි කළේ මෙලෙසින්.\n“අපි පසුගිය 19 වෙනිදා ඉදන් කන්නෙවත් නැතුව උද්ඝෝෂණය කළා.\nඑතන අපේ පොඩි ළමයිනුත් හිටියා. අපි ඔක්කොම 57ක්. ඒ වෙලාවේ 10ක් විතර කලන්තෙදාල වැටුණා. එයාලා අපි දිහා බලන්නෙවත් නැහැ.\nතුන්වේල ම අපිට කන්න දෙනවා. හැබැයි කවදාවත් තුන්වේලම කාලා නැහැ. දැන් මාස 18ක් වෙනවා අපි මෙහෙට වෙලා.\nමන්නාරම් - පේසාලෛයි ඉදලා අපි බෝට්ටුවකින් තමිල්නාඩුවට ආවා. ඊට පස්සේ තවත් බෝට්ටුවකින් තමයි කැනඩාවට යන්න ගියේ. දවස් 10ක් විතර යනකොට බෝට්ටුව ගැලවුණා. අපිට බොන්නවත් වතුර ඉතුරු උනේ නැහැ. ඊට පස්සේ තමා ළඟම තිබ්බ මේ දූපතට ආවේ.\nඑතන හිටියේ හමුදාවේ අය. මුලින් ම එයාලා අපිට කිව්වේ, දවස් 2ක් ඉන්න කියලා. පස්සේ බෝට්ටුව හදාගන් සති 4ත් 6ක් අතර කාලයක් ඉන්න කියලා කිව්වා. ඒක විශ්වාස කරලා හිටියා. දැන මාස 18ක් වෙනවා.\nමේකේ ඇතුලේ අපිට කොහෙවත් ඇවිදින්න බැහැ. අපි හැමෝම ඉන්නේ කූඩාරම්ක් ඇතුළේ. අපි වෙන කොහේ හරි ගෙනිහින් ගිහින් සාමාන්‍ය ජනතාව ඉන්න තැනකට දාන්න කියලා ඉල්ලනවා. ”",
       "URL": "https://www.hirunews.lk/330856/ශ්‍රී-ලාංකිකයින්-57ක්-මාස-18ක්-දූපතක-සිරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=456"
}