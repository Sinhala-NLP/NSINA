{
       "Source": "hirunews",
       "Timestamp": "Tuesday, 07 December 2021 - 16:53",
       "Headline": "ධීවර සංස්ථාවේ කෝටි 08ක අලාභයක් ගැන මන්ත්‍රී දිලිප්ගෙන් හෙළිදරව්වක්",
       "News Content": "මෙරට ආර්ථිකය සවිමත් කිරීමට දායක වන ධීවර අමාත්‍යාංශය වත්මන් රජය යටතේ වගකිව යුතු අමාත්‍යවරයාගේ දැනුවත් වීම මත මේ වන විට දැඩි ලෙස පාඩු ලබමින් පවතින අමාත්‍යාංශයක් බවට පත් වී ඇතැයි පාර්ලිමේන්තු මන්ත්‍රී දිලිප් වෙදආරච්චි පවසනවා.\nමන්ත්‍රීවරයා කියා සිටියේ,වරායේ සිර වී තිබූ මාළු අඩංගු කන්ටේනර් බහාලුම් දෙකක් ධීවර සංස්ථාවට ලබා ගැනීම සඳහා අමාත්‍යාංශ ලේකම්වරයාගේ අනුමැතිය ලැබී තිබිය දී, එය පෞද්ගලික පාර්ශ්වයකට ලබා දීමට කටයුතු කර ඇති බවයි.\nඑලෙස පෞද්ගලික සමාගමකට මෙම කන්ටේනර් දෙකෙහි අයිතිය ලබා දීමත් සමග ධීවර අමාත්‍යාංශයට රුපියල් කෝටි 08ක අලාභයක් සිදුව ඇති බවට හෙතෙම චෝදනා කරනවා.\nමන්ත්‍රීවරයා වැඩිදුරටත් චෝදනා කර සිටින්නේ, ධීවර සංස්ථාව හරහා ජනතාවට ලබාදීමට තිබූ මෙම මාළු කන්ටේනර දෙක ලබා දී ඇත්තේ, ''සිරිලක්\" නමැති ආයතනයකට බවයි.\nමේ වනවිට රට තුළ පොහොර නොමැති වීමෙන් පීඩාවට පත්ව සිටින ගොවි ජනතාවට අත්ව ඇති ඉරණම ම, ධීවර ජනතාවටත් උදා කර දීමට වත්මන් රජය කටයුතු කරමින් සිටින බවටයි මන්ත්‍රීවරයා වැඩිදුරටත් චෝදනා කරන්නේ.",
       "URL": "https://www.hirunews.lk/290311/ධීවර-සංස්ථාවේ-කෝටි-08ක-අලාභයක්-ගැන-මන්ත්‍රී-දිලිප්ගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1511"
}