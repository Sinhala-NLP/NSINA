{
       "Source": "hirunews",
       "Timestamp": "Sunday, 04 October 2020 - 19:06",
       "Headline": "13 හැවිරිදි දැරියක් දූෂණය කළ අවිවාහක තරුණයෙකු ලබන 15 දක්වා රිමාන්ඩ්",
       "News Content": "අසල්වැසි නිවසක පදිංචි 13 හැවිරිදි දැරියක් දූෂණය කළ බව කියන අවිවාහක තරුණයෙකු අද (04) සැකපිට අත්අඩංගුවට ගත් බව මඩොල්සිම පොලීසිය පවසනවා.\nඑලෙස අත්අඩංගුවට ගෙන ඇත්තේ වයස අවුරුදු 26ක මඩොල්සිම පොලිස් වසමේ සූරියගොල්ල පහළතැන්න පිටමාරුව ප්‍රදේශයේ පදිංචිකරුවෙක්.\nඑම දැරිය තම මිත්තණියගේ නිවස වෙත යමින් සිටියදී සැකකරු විසින් ඔහුගේ නිවස තුළට ඇද ගෙන ගොස් දූෂණය කර තිබෙන බවට අනාවරණය වී තිබෙනවා.\nදූෂණයට ලක්වූ බව කියන දැරිය අධිකරණ වෛද්‍යවරයා වෙත යොමු කිරීම සඳහා බදුල්ල රෝහලට ඇතුළත් කළ බව සඳහන්.\nඅදාළ සැකකරු බදුල්ල මහේස්ත්‍රාත්වරයා වෙත ඉදිරිපත් කිරීමෙන් අනතුරුව ලබන15 දක්වා රක්ෂිත බන්ධනාගාර ගත කර තිබෙනවා.\nසිද්ධිය සම්බන්ධයෙන් වැඩිදුර විමර්ශන මඩොල්සිම පොලීසිය විසින් ක්‍රියාත්මකයි.",
       "URL": "https://www.hirunews.lk/251796/13-හැවිරිදි-දැරියක්-දූෂණය-කළ-අවිවාහක-තරුණයෙකු-ලබන-15-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2411"
}