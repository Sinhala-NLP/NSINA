{
       "Source": "hirunews",
       "Timestamp": "Wednesday, 01 March 2017 - 7:45",
       "Headline": "Update - බැඳුම්කර වෙන්දේසිය නිරීක්ෂණයට ජනපති කොමිසමේ නිලධාරීන් පැමිණේ",
       "News Content": "ආන්දෝලනාත්මක භාණ්ඩාගාර බැඳුම්කර නිකුත් කිරීම පිළිබදව සොයා බැලීමේ ජනාධිපති කොමිසමේ සාමාජිකයින් මහබැංකුව වෙත පැමිණ තිබෙනවා.\nඅද පෙරවරුවේ ශ්‍රී ලංකා මහබැංකුවේදී රුපියල් මිලියන 24,000ක බැඳුම්කර වෙන්දේසියක් සිදුකිරීමට ද නියමිතයි.\nමෙම භාණ්ඩාගාර බැඳුම්කර වෙන්දේසිය නිරීක්ෂණය කිරීම සඳහා මෙම කොමිසමේ සාමාජිකයන් වන ශ්‍රේෂ්ඨාධිකරණ විනිසුරුවරුන් වන කේ.ටී. චිත්‍රසිරි, ප්‍රසන්න එස්. ජයවර්ධන සහ විශ්‍රාමික නියෝජ්‍ය විගනකාධිපති කේ. වෙළුපිල්ලේ එක්ව සිටිනවා.\nඑමෙන්ම නීතිපති දෙපාර්තමේන්තුව නියෝජනය කරමින් රජයේ ජ්‍යෙෂ්ඨ නිතීඥවරුන් පිරිසක් මෙන්ම පර්පචුවල් ටෙ‍්‍රෂරීස් සමාගම වෙනුවෙන් නීතිඥයෙකු ද මෙම අවස්ථාවට එක්වනු ඇති.\nUpdate - Wednesday, March 1, 2017 9.10 am\n----------------------------------------------------------------\nආන්දෝලනාත්මක භාණ්ඩාගාර බැඳුම්කර නිකුත් කිරීම පිළිබදව සොයා බැලීමේ ජනාධිපති කොමිසම ශ්‍රී ලංකා මහබැංකුවේ භාණ්ඩාගාර බැඳුම්කර වෙන්දේසි කාමරයේ කටයුතු සිදුකරන ආකාරය නිරීක්ෂණය කිරීම සඳහා අද එක්වනවා.\nපෙරවරු 8.30ට ශ්‍රී ලංකා මහබැංකුවේදී රුපියල් මිලියන 24,000ක බැඳුම්කර වෙන්දේසියක් සිදුකිරීමට ද නියමිතයි.\nභාණ්ඩාගාර බැඳුම්කර වෙන්දේසිය පැවැත්වෙන එම ස්ථානය මහබැංකුවේ රාජ්‍ය ණය දෙපාර්තමේන්තුව තුළ පිහිටි අතිශය රහස්‍ය අංශයක් ලෙස සැලකෙනවා.\nඅද සිදුකෙරෙන භාණ්ඩාගාර බැඳුම්කර වෙන්දේසිය නිරීක්ෂණය කිරීම සඳහා මෙම කොමිසමේ සාමාජිකයන් වන ශ්‍රේෂ්ඨාධිකරණ විනිසුරුවරුන් වන කේ.ටී. චිත්‍රසිරි, ප්‍රසන්න එස්. ජයවර්ධන සහ විශ්‍රාමික නියෝජ්‍ය විගනකාධිපති කේ. වෙළුපිල්ලේ එක්වීමට නියමිතයි.\nඑමෙන්ම නීතිපති දෙපාර්තමේන්තුව නියෝජනය කරමින් රජයේ ජ්‍යෙෂ්ඨ නිතීඥවරුන් පිරිසක් මෙන්ම පර්පචුවල් ටෙ‍්‍රෂරීස් සමාගම වෙනුවෙන් නීතිඥයෙකු ද මෙම අවස්ථාවට එක්වනු ඇති.",
       "URL": "https://www.hirunews.lk/155736/update-බැඳුම්කර-වෙන්දේසිය-නිරීක්ෂණයට-ජනපති-කොමිසමේ-නිලධාරීන්-පැමිණේ",
       "Category": "Local News",
       "Parent URL": "https://www.hirunews.lk/local-news.php?pageID=4637"
}