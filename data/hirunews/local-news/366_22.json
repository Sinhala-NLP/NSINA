{
       "Source": "hirunews",
       "Timestamp": "Friday, 05 May 2023 - 19:52",
       "Headline": "කොළඹ වෙසක් කළාප අවසන් වනතුරු පොලිසිය සීරුවෙන්",
       "News Content": "සම්බුදු තෙමඟුල සැමරෙන වෙසක් පුර පසළොස්වක පොහොය දිනය නිමිත්තෙන් දිවයින පුරා වෙහෙර විහාරස්ථාවල අද විවිධ ආමිස සහ ප්‍රතිපත්ති පූජාවන් පැවැත්වුණා.\nඑසේම වෙසක් තොරණ, පහන් කූඩු, දන්සැල් මෙන්ම භක්ති ගීත වැඩසටහන් සහ වෙසක් කලාප ද සංවිධාන කර ඇති බවයි අප වාර්තාකරුවන් සඳහන් කළේ.\nමේ අතර, අද දිනයේදී කොළඹ නගරය සහ ඒ අවට විශේෂ ආරක්ෂක වැඩපිළිවෙලක් ද ක්‍රියාත්මක බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළා.\nමේ අතර වෙසක් උත්සවය නිමිත්තෙන් දන්සැල් 7160 ක් ලියාපදිංචි වී ඇති බව මහජන සෞඛ්‍ය පරීක්ෂකවරුන්ගේ සංගමය ප්‍රකාශ කළා.",
       "URL": "https://www.hirunews.lk/334351/කොළඹ-වෙසක්-කළාප-අවසන්-වනතුරු-පොලිසිය-සීරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=366"
}