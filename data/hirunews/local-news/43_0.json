{
       "Source": "hirunews",
       "Timestamp": "Friday, 08 September 2023 - 20:14",
       "Headline": "මුදල් නොගෙවා මත්පැන් ගෙනියන පොලිස් පරීක්ෂකවරයෙකු ගැන හෙළිදරව්වක්  (වීඩියෝ)",
       "News Content": "මඩකලපුව නගරයේදී නිල ඇඳුමින් සැරසී සිටි පොලිස් පරීක්ෂකවරයෙකු මත්පැන් අලෙවිසැල් දෙකකින් මත්පැන් මිලට ගෙන මුදල් නොගෙවා ත්‍රිරෝද රථයකින් පැන ගිය පුවතක් වාර්තා වෙනවා.\nඅද (8) පෙරවරු 11.30 ට මඩකලපුව නගර මධ්‍යයේ මත්පැන් අලෙවිසැලකට ගොස් මත්පැන් ඉල්ලා ඇති අතර අලෙවිසැලේ හිමිකරු මත්පැන් සදහා මුදල් ඉල්ලු විට මාර්ගයේ ඇති ත්‍රීරෝද රථයක් පෙන්නා එහි මුදල් ඇති බවත් රථයට ගොස් මුදල් ගෙනත් දෙන බව පවසා මත්පැන් බෝතලය රැගෙන මුදල් නොගෙවා ත්‍රී රෝද රථයකින් පැන ගොස් තිබෙනවා.\nඔහු මෙලෙසම මඩකලපුව නගරයග් මදක් දුරින් පිහිටි තවත් සුරාසැලකට පැමිණ ඉහත ආකාරයටම ක්‍රියාකර ඇති බවද එම මත්පැන් අලෙවිසැල් දෙකේම සවිකර තිබු ආරක්ෂිත කැමරා පද්ධතිවල හොඳින් පටිගතවී ඇති බවද අප වාර්තාකරු සඳහන් කරනවා.",
       "URL": "https://www.hirunews.lk/347632/මුදල්-නොගෙවා-මත්පැන්-ගෙනියන-පොලිස්-පරීක්ෂකවරයෙකු-ගැන-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=43"
}