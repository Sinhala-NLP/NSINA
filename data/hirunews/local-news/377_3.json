{
       "Source": "hirunews",
       "Timestamp": "Monday, 01 May 2023 - 17:32",
       "Headline": "සොරකමේ ගිය පුද්ගලයෙක් අත්අඩංගුවට",
       "News Content": "බොරැල්ල කින්සිපාර ප්‍රදේශයේ දී ඊයේ (30) නිවසක් බිඳ රුපියල් ලක්ෂ 13,757,500 ක් වටිනා රන් ආභරණ සහ මුදල් සොරකම් කර තිබෙනවා.\nමේ සම්බන්ධව බොරැල්ල පොලිසියට ලද පැමිණිල්ලකට අනුව කොළඹ අපරාධ කොට්ඨාසය විසින් විශේෂ විමර්ශනයක් ආරම්භ කළ බව සඳහන්.\nඒ අනුව පුද්ගලයෙකු අත්අඩංගුවට ගැනීමට පොලිසිය සමත් වී තිබෙනවා.\nඅත්අඩංගුවට ගත් සැකකරු වයස අවුරුදු 46ක් වන කිරුළපන ප්‍රදේශයේ පදිංචිකරුවෙකු බවයි වාර්තා වෙන්නේ.\nඅත්අඩංගුවට ගත් අවස්ථාවේ අදාළ පුද්ගලයා ළඟ තිබී හෙරොයින් ග්‍රෑම් 3ක් ද සොයා ගැනීමට හැකි වූ බවයි පොලිසිය වැඩිදුරටත් සඳහන් කළේ.\nසැකකරු අද (01) මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ සම්බන්ධව වැඩිදුර විමර්ශන කටයුතු කොළඹ අපරාධ කොට්ඨාශය විසින් සිදු කරනු ලබනවා.",
       "URL": "https://www.hirunews.lk/333962/සොරකමේ-ගිය-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=377"
}