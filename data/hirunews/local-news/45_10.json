{
       "Source": "hirunews",
       "Timestamp": "Thursday, 07 September 2023 - 20:03",
       "Headline": "කුඩා ගග පිටාර ගැලීමෙන් ‍මාර්ග කිහිපයක් ජලයෙන් යට වෙයි",
       "News Content": "කලු‍තර කුඩා ගග පිටාර ගැලීම නිසා බුලත්සිංහල - මෝල්කාව ඇතුලු‍ මාර්ග කිහිපයක් තවදුරටත් ජලයෙන් යටවී තිබෙනවා.\nකුකුලේ ගග ජලාශයේ වාන් දොරටු ඊයේ රාත්‍රියේ විවෘත කිරීමත් සමගයි ජලාශයේ ජල මට්ටම මෙලෙස ඉහළ ගියේ.\nජලයෙන් යටවී තිබීම නිසා මාර්ග ඇතුලු‍ ජලාශයේ අවට පහත් බිම් ආශ්‍රිතව ගමන් කිරීමේදී අවධානය යොමු කරන ලෙස වාරිමාර්ග දෙපාර්තමේන්තුවේ අධ්‍යක්ෂ එස්. පී. සී. සුගීෂ්වර ඉල්ලා සිටියා.\nමේ අතර බස්නාහිර, සබරගමුව සහ වයඹ පලාත්වලට හා මහනුවර, නුවරඑළිය, ගාල්ල සහ මාතර දිස්ත්‍රික්ක වලට විටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම බස්නාහිර සහ සබරගමුව පළාත්වලට හා පුත්තලම, ගාල්ල සහ මාතර දිස්ත්‍රික්ක වල ඇතැම් ස්ථාන වලට මිලිමීටර් 50 ට වැඩි තරමක් තද වැසි අපේක්ෂා කරන බවයි එම දෙපාර්තමේන්තුව කියා සිටියේ.",
       "URL": "https://www.hirunews.lk/347506/කුඩා-ගග-පිටාර-ගැලීමෙන්-‍මාර්ග-කිහිපයක්-ජලයෙන්-යට-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=45"
}