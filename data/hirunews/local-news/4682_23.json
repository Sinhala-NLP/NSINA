{
       "Source": "hirunews",
       "Timestamp": "Wednesday, 01 February 2017 - 10:18",
       "Headline": "පරිභෝජනයට නුසුදුසු ආහාර අලෙවි කළ සූරියවැව වෙළඳසැල් හිමියන් 14කට නඩු",
       "News Content": "පරිභෝජනයට නුසුදුසු ආහාර අලෙවි කළ සූරියවැව නගරයේ වෙළඳසැල් හිමියන් 14 දෙනෙකුට නඩු පවරා තිබෙනවා.\nඒ, හම්බන්තොට දිස්ත්‍රික් සෞඛ්‍ය සේවා අධ්‍යක්ෂ කාර්යාලයේ නිලධාරීන් මගින් අදාළ වෙළඳසැල් පරීක්ෂාවට ලක් කිරීමෙන් අනතුරුවයි.\nමෙම වැටලීමේදී වර්ණ සංකේත නොමැති පැණි බීම වර්ග මෙන්ම පරිභෝජනයට නුසුදුසු ආහාර ද්‍රව්‍ය ද අදාළ වෙළඳසැල් තුළ තිබී සොයා ගැනුණා.\nහම්බන්තොට දිස්ත්‍රික් සෞඛ්‍ය සේවා අධ්‍යක්ෂ වෛද්‍ය ජයම්පති සේනානායක කියා සිටියේ දිස්ත්‍රික්කය පුරා සෑම මසකම මෙවැනි වැටලීම් සිදුකිරීමට පියවර ගෙන ඇති බවයි.",
       "URL": "https://www.hirunews.lk/153407/පරිභෝජනයට-නුසුදුසු-ආහාර-අලෙවි-කළ-සූරියවැව-වෙළඳසැල්-හිමියන්-14කට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=4682"
}