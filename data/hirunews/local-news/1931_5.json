{
       "Source": "hirunews",
       "Timestamp": "Tuesday, 25 May 2021 - 6:41",
       "Headline": "තවත් කොවිඩ් මරණ 33ක් - මෙරට වයස්ගතම කොවිඩ් මරණයත් වාර්තා වෙයි",
       "News Content": "තවත් කොරෝනා ආසාදිත මරණ 33ක් වාර්තා වී තිබෙනවා.\nඒ අතර ඊයේ දිනයේදී මෙරටින් වාර්තා වූ කොරෝනා ආසාදිත මරණ 05 ක් වන අතර, මැයි 17 වැනිදා සිට 23 වැනිදා දක්වා සිදුවූ මරණ 28 ක්ද වන බවයි රජයේ ප්‍රවෘත්ති දෙපාර්තමේන්තුව නිවේදනය කළේ.\nඒ සමඟ මෙරට සමස්ත මරණ සංඛ්‍යාව 1243 දක්වා ඉහළ ගිය බවයි රජයේ ප්‍රවෘත්ති දෙපාර්තමේන්තුව සඳහන් කරන්නේ.\nමේ අතර මෙරට වයස්ගතම කොවිඩ් මරණය තහවුරු වී තිබෙනවා.\nඑලෙස මියගොස් තිබුණේ ගාල්ල, ගිනිමැල්ලගහ ප්‍රදේශයේ පදිංචිව සිටි 104 හැවිරිදි වියේ පසුවූ කාන්තාවක්.\nකොවිඩ් නියුමෝනියා තත්ත්වය හේතුවෙන් ඇය නිවසේදී මියගොස් ඇති බවයි රජයේ රජයේ ප්‍රවෘත්ති දෙපාර්තමේන්තුව දැනුම් දෙන්නේ.",
       "URL": "https://www.hirunews.lk/272347/තවත්-කොවිඩ්-මරණ-33ක්-මෙරට-වයස්ගතම-කොවිඩ්-මරණයත්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1931"
}