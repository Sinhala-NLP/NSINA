{
       "Source": "hirunews",
       "Timestamp": "Friday, 14 July 2017 - 9:21",
       "Headline": "දියණියගේ සැමියා සමග අනියම් ඇසුරක් ඇතිකරගත් හෙම්මාතගම මව",
       "News Content": "තම දියණියගේ සැමියා සමඟ අනියම් ඇසුරක් ඇතිකරගත් මවකට අවවාද කළ බව හෙම්මාතගම පොලිසිය පවසනවා.\nමෙම දියණියට දරුවන් හතරදෙනෙකු සිටින බවත් මවගේ සැමියා කලකට පෙර සියදිවි නසාගෙන ඇති බවත් වාර්තාවනවා.\nසැමියා මියයෑමෙන් පසු පිට ගමක පදිංචිව සිටි බෑනා හා දියණිය ඇතුළු දරුපවුල සිය තනි නොතනියට මහ ගෙදරට ගෙන්වාගෙන කාලයාගේ ඇවෑමෙන් හතළිස්‌ නව හැවිරිදි මෙම මව බෑනා සමඟ අනියම් සබඳතාවක්‌ ඇතිකරගෙන තිබෙනවා.\nදිනක් බීමත්ව පැමිණි සිය සැමියා තම මව සමග නිවසේ පාලු තැනක හොර රහසේ කතාකරමින් සිට ඇති බවත් මේ පිලිබඳ දියණිය පොලිසිය පැමිණිලි කළ බවත් සඳහන්.\nපසුව දියණිය,මව,බෑණා හා දරුවන් සිවුදෙනාද පොලිසියට ගෙන්වාගත් හෙම්මාතගම පොලිස්‌ ස්‌ථානාධිපති ප්‍රධාන පොලිස්‌ පරීක්‌ෂක සනත් රංජිත් අහිංසක දරු පවුලකට තවත් ඛේදවාචකයකට මුහුණ පෑමට ඉඩ නොදී  ස්වාමියාගේ ගමේ පදිංචියට යන ලෙසටත් මවට මහ ගෙදර පදිංචි වී තමන්ගේ වයසට ගැලැපෙන දෙයක්‌ කරගන්නා ලෙසටත් අවවාද කර තිබෙනවා.",
       "URL": "https://www.hirunews.lk/165851/දියණියගේ-සැමියා-සමග-අනියම්-ඇසුරක්-ඇතිකරගත්-හෙම්මාතගම-මව",
       "Category": "Local News",
       "Parent URL": "https://www.hirunews.lk/local-news.php?pageID=4422"
}