{
       "Source": "hirunews",
       "Timestamp": "Sunday, 18 June 2017 - 19:12",
       "Headline": "ගොඩ ගැසුණු කොළඹ කුණු ඉවත් කරන්නැයි නාගරික කොමසාරිස්ට නියෝග",
       "News Content": "කොළඹ නගරයේ එක් රැස්වී ඇති කැලිකසළ සහ අපද්‍රව්‍ය අදාළ ස්ථානවලින් හැකි ඉක්මණින් ඉවත් කිරීමට පියවර ගන්නා ලෙසට අග්‍රාමාත්‍ය රනිල් වික්‍රමසිංහ කොළඹ නාගරික කොමසාරිස්වරයා වෙත උපදෙස් ලබාදී තිබෙනවා.\nඅග්‍රාමාත්‍ය රනිල් වික්‍රමසිංහ අද උදෑසන කොළඹ නගරයේ කැලිකසළ ගොඩගැසී ඇති ස්ථාන කිහිපයක නිරීක්ෂණ චාරිකාවකට එක්වුණා.\nඑහිදී ඔහු අදාළ බලධාරීන්ට උපදෙස් ලබාදෙමින් සඳහන් කළේ කැලිකසළ එක් රැස් කරන ස්ථානද ක්‍රමවත් අයුරින් පවත්වාගෙන යා යුතු බවයි.\nමෙම නිරීක්ෂණ චාරිකාවට අමාත්‍යවරුන් වන රවී කරුණානායක, සාගල රත්නායක සහ නිමල් සිරිපාල ද සිල්වා ද එක්ව සිටියා.",
       "URL": "https://www.hirunews.lk/163855/ගොඩ-ගැසුණු-කොළඹ-කුණු-ඉවත්-කරන්නැයි-නාගරික-කොමසාරිස්ට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4463"
}