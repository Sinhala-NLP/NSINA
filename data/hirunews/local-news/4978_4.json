{
       "Source": "hirunews",
       "Timestamp": "Tuesday, 05 July 2016 - 11:40",
       "Headline": "සජින් වාස් ලබන 08වැනිදා දක්වා යලි රක්ෂිතයට",
       "News Content": "ව්‍යාපාරිකයෙකුට තර්ජනය කර බලහත්කාරයෙන් රුපියල් කෝටි 61ක මුදලක් ලබා ගැනීමේ චෝදනා මත අත්අඩංගුවට ගත් හිටපු පාර්ලිමේන්තු මන්ත්‍රී සජින් ද වාස් ගුණවර්ධන මේ මස 08 වැනිදා දක්වා යලි රක්ෂිත බන්ධනාගාර ගත කෙරුණා.\nඒ, ඔහු අද කොළඹ ප්‍රධාන මහෙස්ත්‍රාත් ගිහාන් පිලපිටිය හමුවට ඉදිරිපත් කිරීමෙන් පසුවයි.\nගොඩනැගිලි සමාගමක අයිතිකරුවෙකු වන ක්‍රිෂ්ණා සෙල්වනාදන් නැමැත්තෙකුගෙන් මෙම මුදල ලබාගැනීමේ චෝදනාව මත හිටපු මන්ත්‍රීවරයා අපරාධ පරීක්ෂණ දෙපාර්තමේන්තුව මගින් අත්අඩංගුවට ගනු ලැබුවේ පසුගිය මස 27 වැනිදායි.\nකෙසේ වෙතත් සැකකාර මන්ත්‍රීවරයා මේ මස 07 වැනිදා අපරාධ පරීක්ෂණ දෙපාර්තමේන්තුව හමුවට ඉදිරිපත් කරන ලෙසයි විනිසුරුවරයා බන්ධනාගාර අධිකාරීවරයාට නියෝග කළේ.",
       "URL": "https://www.hirunews.lk/137231/සජින්-වාස්-ලබන-08වැනිදා-දක්වා-යලි-රක්ෂිතයට",
       "Category": "Local News",
       "Parent URL": "https://www.hirunews.lk/local-news.php?pageID=4978"
}