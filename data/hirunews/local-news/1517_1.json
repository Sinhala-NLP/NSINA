{
       "Source": "hirunews",
       "Timestamp": "Sunday, 05 December 2021 - 7:42",
       "Headline": "මෙරට ළමුන්ගෙන් 1%ක් ශ්‍රම දායකත්වය ලබාදෙන බවට එක්සත් ජාතීන්ගේ සංවිධානය කියයි",
       "News Content": "ශ්‍රී ලංකාවේ ළමයින්ගෙන් 1%ක් යම් ආකාරයක හෝ ශ්‍රම දායකත්වයක් ලබාදෙන බවත්, ඉන් වැඩි ප්‍රමාණයක් අනතුරුදායක බවත්, එක්සත් ජාතීන්ගේ සංවිධානයේ සමකාලීන වහල්භාවය පිළිබඳ විශේෂ නියෝජිත තොමෝයෝ ඔබොකටා ප්‍රකාශ කරනවා.\nඒ, මෙරට ශ්‍රමිකත්වය සම්බන්ධයෙන් වාර්තාවක් ඉදිරිපත් කරමින්.\nදිවයිනට පැමිණ ඇති ඔහු ඒ.පී. පුවත් සේවයට ප්‍රකාශ කර ඇත්තේ ශ්‍රී ලංකාවේ ළමයින්, කාන්තාවන් ඇතුළු පාර්ශ්වයන්ගේ අදාළ තත්ත්වය පිළිබඳ වාර්තාවක් ජගත් මානව හිමිකම් කවුන්සිලයට ද ඉදිරිපත් කිරීමට බලාපොරොත්තු වන බවයි.\nවතුකරයේ ළමයින්ට පාසල් හැරයාම සහ පවුල් නඩත්තු කිරීමේ කටයුතුවලට දායකවීමට සිදුව ඇති බවත්, ඔවුන් විවිධ වෙනස්කම්වලට මුහුණදෙන බවත්, ජගත් සංවිධාන නියෝජිතයා ප්‍රකාශ කර තිබෙනවා.",
       "URL": "https://www.hirunews.lk/290047/මෙරට-ළමුන්ගෙන්-1ක්-ශ්‍රම-දායකත්වය-ලබාදෙන-බවට-එක්සත්-ජාතීන්ගේ-සංවිධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1517"
}