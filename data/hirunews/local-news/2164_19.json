{
       "Source": "hirunews",
       "Timestamp": "Saturday, 06 February 2021 - 16:22",
       "Headline": "ටිපර් රථ අනතුරකින් දෙදරු පියෙකුට දිවි අහිමි වෙයි (වීඩියෝ)",
       "News Content": "කන්තලේ ප්‍රදේශයේදී ටිපර් රථයකට යටවීමෙන් පුද්ගලයෙකු මියගොස් තිබෙනවා.\nශ්‍රවණාබාධ සහිත මෙම පුද්ගලයා පාපැදයකින් යමින් සිටියදී පිටුපසින් පැමිණි ටිපර් රථයක ගැටී ඊට යටවී ඇති බවයි අප වාර්තාකරු සඳහන් කළේ.\nමියගොස් ඇත්තේ කන්තලේ ප්‍රදේශයේම පදිංචි 38 හැවිරිදි දෙදරු පියෙක්.\nටිපර් රථ රියදුරාගේ නොසැලකිල්ල හේතුවෙන් මෙම අනතුර සිදුවී ඇති බවටයි මූලික විමර්ශණවලදී අනාවරණ වී ඇත්තේ.\nසැකකාර රියදුරා පොලිස් අත්අඩංගුවට ගෙන ඇති අතර සිද්ධිය පිළිබඳ කන්තලේ පොලිසිය පරීක්ෂණ සිදුකරනවා.",
       "URL": "https://www.hirunews.lk/261818/ටිපර්-රථ-අනතුරකින්-දෙදරු-පියෙකුට-දිවි-අහිමි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2164"
}