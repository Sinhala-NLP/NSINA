{
       "Source": "hirunews",
       "Timestamp": "Thursday, 04 July 2019 - 10:30",
       "Headline": "ගෙවල් බිඳීම්, දේපළ සොරාගැනීම් ඇතුලූ ජාවාරම්වල නිරතවූ දෙදෙනෙකු අත්අඩංගුවට",
       "News Content": "සීදූව - කොටුගොඩ ප්‍රදේශයේ ගෙවල් බිඳීම් සහ දේපළ සොරාගැනීමේ සිද්ධීන් කිහිපයකට සම්බන්ධ සැකකරුවන් දෙදෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ ඊයේ එම ප්‍රදේශයේ සිදුකළ සෝදිසියකදී මෙම සැකකරුවන් දෙදෙනා අත්අඩංගුවට ගත් බවයි.\nසිදුකළ මූලික පරීක්ෂණවලදී අනාවරණ වී ඇත්තේ මොවුන් කළක සිට ගෙවල් බිඳීම්, දේපළ සොරාගැනීම් සහ කොල්ලකෑම් ඇතුලූ ජාවාරම්වල නිරතව සිටි අය බවයි.\nසීදූව පොලිස් වසම තුළ පමණක් ගෙවල් බිඳීම් සහ දේපළ සොරාගැනීමේ සිද්ධීන් 5 ක් සම්බන්ධයෙන් පොලීසියට පැමිණිලි ලැබී තිබෙනවා.\nඅත්අඩංගුවට ගත් සැකකරුවන් අවුරුදු 22 සහ 32 යන වයස්වල පසුවන කොටුගොඩ සහ වැල්ලම්පිටිය ප්‍රදේශවල පදිංචිකරුවන්.",
       "URL": "https://www.hirunews.lk/219624/ගෙවල්-බිඳීම්-දේපළ-සොරාගැනීම්-ඇතුලූ-ජාවාරම්වල-නිරතවූ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3267"
}