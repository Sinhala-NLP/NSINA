{
       "Source": "hirunews",
       "Timestamp": "Wednesday, 06 September 2017 - 7:14",
       "Headline": "ක්‍රිකට් තරඟාවලියක් සඳහා මෙරටට පැමිණි ඉන්දීය ජාතික ළමයෙක් දියේ ගිලී මිය යයි",
       "News Content": "ශ්‍රී ලංකාවේ සංවිධානය කර තිබූ ක්‍රිකට් තරඟාවලියකට සහභාගී වීමට මෙරටට පැමිණ සිටි ඉන්දීය ජාතික ළමයෙකු දියේ ගිලී ජීවිතක්ෂයට පත්ව තිබෙනවා.\nක්‍රීඩකයන් 19 දෙනෙකුගෙන් යුත් කණ්ඩායමක් අවුරුදු 17න් පහළ ක්‍රිකට් තරඟාවලියකට සහභාගී වීම සඳහා මෙරටට පැමිණ ඇති අතර මොවුන් පමුණුගම ප්‍රදේශයේ සංචාරක හෝටලයක නවාතැන්ගෙන ඇති බවයි පොලිසිය පවසන්නේ.\nඊයේ පස්වරුවේ ක්‍රීඩකයින් 04 දෙනෙකු එම හෝටලයේ පිහිණුම් තටාකයේ පිහිනීමට ගොස් ඇති අතර එහිදී එක් අයෙක් දියේ ගිලී ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ ඉන්දියාවේ ගුජරාට් ප්‍රාන්තයේ පදිංචි 12 හැවිරිදි ළමයෙක් බව සඳහන්.\nමෘත ශරීරය මේ වන විට පශ්චාත් මරණ පරීක්ෂණ කටයුතු සඳහා රාගම රෝහලට රැගෙන ගොස් ඇති අතර පශ්චාත් මරණ පරීක්ෂණය අද සිදු කිරීමට නියමිතයි.\nමේ සම්බන්ධයෙන් පමුණුගම පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/170229/ක්‍රිකට්-තරඟාවලියක්-සඳහා-මෙරටට-පැමිණි-ඉන්දීය-ජාතික-ළමයෙක්-දියේ-ගිලී-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4336"
}