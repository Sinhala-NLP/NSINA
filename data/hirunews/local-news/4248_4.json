{
       "Source": "hirunews",
       "Timestamp": "Saturday, 28 October 2017 - 18:41",
       "Headline": "ව්‍යවස්ථාව ගැන බෙල්ලන්විල නාහිමිගෙන් හෙළිදරව්වක්",
       "News Content": "යෝජිත ආණ්ඩුක්‍රම ව්‍යවස්ථාව මේවනවිට සකසා අවසන් කර ඇති බවට තමා වගකීමෙන් ප්‍රකාශ කරන බව මහාචාර්ය පූජ්‍ය බෙල්ලන්විල විමලරතන නාහිමියන් පවසනවා.\nයෝජිත ආණ්ඩුක්‍රම ව්‍යවස්ථාව සම්බන්ධයෙන් පැවති දැනුවත් කිරීමේ හමුවකදී උන්වහන්සේ මේ අදහස් පළ කළා.\nයෝජිත ආණ්ඩුක්‍රම ව්‍යවස්ථාවට විරුද්ධ වීම සඳහා භික්ෂූන් වහන්සේට ඇති අයිතිය පිළිබඳව දැනුවත් කිරීම වෙනුවෙන් මෙම හමුව සංවිධාන කර තිබුණේ රත්මලාන ධම්මිකාරාම විහාරස්ථානයේදී.\nමේ අතර නව ආණ්ඩුක්‍රම ව්‍යවස්ථා සංශෝධනය මගින් ශ්‍රේෂ්ඨාධිකරණය වැදගත්කමක් නොමැති ආයතනයක් බවට පත් කිරීමට උත්සාහ කරන බවට නීතීඥ සංවිධාන ජාතික එකමුතුව චෝදනා කරනවා.\nකොළඹ අද පැවති මාධ්‍ය හමුවකට එක්වෙමින් එම සංවිධානයේ කැඳවුම්කරු නීතීඥ ආර්. මනෝජ් ගමගේ මේ බව සඳහන් කළා.",
       "URL": "https://www.hirunews.lk/174681/ව්‍යවස්ථාව-ගැන-බෙල්ලන්විල-නාහිමිගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=4248"
}