{
       "Source": "hirunews",
       "Timestamp": "Monday, 23 January 2017 - 8:00",
       "Headline": "(update) පස්යාල අනතුර හේතුවෙන් කොළඹ - නුවර මාර්ගයේ රථවාහන තදබදය තවදුරටත්",
       "News Content": "පස්යාල ප්‍රදේශයේ සිදුවූ රිය අනතුරත් සමඟ කොළඹ - නුවර මාර්ගයේ ආරම්භවූ  රථවාහන තදබදය තවදුරටත් පවතින බව පොලීසිය පවසනවා.\nඅද අලූයම 5.30ට පමණ කොළඹ සිට කැකිරාව බලා ධාවනය වෙමින් තිබූ ලංගම බස් රථයක්, කන්ටේනර් රථයක් ගැටී සිදුවූ අනතුරෙන් පුද්ගලයින් දෙදෙනෙකු මියගොස් තවත් 37 දෙනෙකු තුවාල ලැබුවා.\nප්‍රදේශයේ හිරු වාර්තාකරු සඳහන් කළේ අනතුර සිදුවූ ස්ථානයේ හානි සිදුවූ ත්‍රිරෝද රථයක් සහ මෝටර් රථයක්ද පවතින බවයි.\nupdate:- 23- 01- 2017 09.25 am\n........................................................................................\nපස්යාලේ රිය අනතුරකින් දෙදෙනෙකු මියගොස් 37 කට තුවාල,මාර්ගයේ දැඩි රථවාහන තදබදයක්\nකොළඹ - නුවර ප්‍රධාන මාර්ගයේ පස්යාල ප්‍රදේශයේ සිදුවූ රිය අනතුරකින් දෙදෙනෙකු මියගොස් තවත් 37 දෙනෙකු තුවාල ලබා වතුපිටිවල රෝහලට ඇතුළත් කර ඇති බව රෝහල් අධ්‍යක්‍ෂවරයා සඳහන් කළා.\nමේ නිසා කොළඹ - නුවර ප්‍රධාන මාර්ගයේ දැඩි රථවාහන තදබදයක්ද පවතින බවයි ප්‍රදේශයේ හිරු වාර්තාකරු කියා සිටියේ.\nපොලිස් මාධ්‍ය ප්‍රකාශක කාර්යාලය සඳහන් කළේ අනතුරෙන් මියගොස් ඇත්තේ කාන්තාවක් සහ පිරිමි පුද්ගලයෙකු බවයි.\nඅද අලුයම 5.30ට පමණ කොළඹ සිට මහනුවර බලා ධාවනය වූ ශ්‍රී ලංගම බස් රථයක් සහ නිට්ටඹුව දෙස සිට පැමිණි ලොරි රථයක් ගැටී බස් රථය පෙරළී යාමෙන් මෙම අනතුර සිදුව තිබෙනවා.\nවතුපිටිවල රෝහල් අධ්‍යක්‍ෂ වෛද්‍ය සිසිර විජේසුන්දර කියා සිටියේ රෝහල් ගත කෙරුණු තුන්දෙනෙකුගේ තත්ත්වය බරපතල බවයි.",
       "URL": "https://www.hirunews.lk/152658/update-පස්යාල-අනතුර-හේතුවෙන්-කොළඹ-නුවර-මාර්ගයේ-රථවාහන-තදබදය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4697"
}