{
       "Source": "hirunews",
       "Timestamp": "Monday, 13 April 2020 - 8:27",
       "Headline": "ගෑස් කරේජ් දැන් හම්බන්තොට",
       "News Content": "ශ්‍රී ලංකා ධජය යටතේ හම්බන්තොට වරායේ ලියාපදිංචි ප්‍රථම නෞකාව වන ලාෆ්ස් ගෑස් සමාගමේ ගෑස් කරේජ් දැන් හම්බන්තොට වරායේ නැංගුරම් ලා තිබෙනවා.\nඒ, මෙට්‍රික් ටොන් 1800 ක ඉන්ධන ගෑස් තොගයක් ගොඩබෑම සඳහායි.\nගෑස් කරේජ්, හම්බන්තොට වරායට අනුබද්ධව ස්ථාපිත කර ඇති ලාෆ්ස් ගෑස් ගබඩා පර්යන්තයේ නෞකා පෙළට අයත්.\nචීනයේ සී.එම්.පෝට්ස් සහ ශ්‍රී ලංකා වරාය අධිකාරිය අතර ඒකාබද්ධ ව්‍යාපෘතියක් වන හම්බන්තොට ජාත්‍යන්තර වරාය ගෑස් ප්‍රති අපනයනයටද පහසුකම් සළසනවා.\nහම්බන්තොට වරාය මගින් නැව් තෙල් සැපයීමද පසුගිය 3 වනදා ආරම්භ වූයේ ලයිබීරියානු ධජය සහිත මෙලඩි නෞකාවට ඉන්ධන සැපයීමෙන්.",
       "URL": "https://www.hirunews.lk/238519/ගෑස්-කරේජ්-දැන්-හම්බන්තොට",
       "Category": "Local News",
       "Parent URL": "https://www.hirunews.lk/local-news.php?pageID=2799"
}