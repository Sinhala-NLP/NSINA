{
       "Source": "hirunews",
       "Timestamp": "Friday, 20 May 2022 - 10:08",
       "Headline": "බෝට්ටුවෙන් ඔස්ට්‍රෙලියාවට යන්න හැදූ විසි එකක් එස්.ටී.එෆ් අත්අඩංගුවට (ඡායාරූප)",
       "News Content": "ආගමන විගමන පනත උල්ලංඝනය කරමින් බොටිටු මගින් නීති විරෝධීව විදෙස් රටවලට සංක්‍රමණය වීමට තැත් කළ කාන්තාවන් හතර දෙනකු ඇතුළු පුද්ගලයන් 21ක් දෙනකු විශේෂ කාර්ය බලකායේ නිලධාරීන්ගේ අත්අඩංගුවට පත්ව තිබෙනවා.\nඒ මඩකලපුව නාවික හමුදා බුද්ධි අංශයේ නිලධාරීන් විසින් ලබා දුන් බුද්ධි තොරතුරකට අනුව‍යි.\nවිශේෂ කාර්ය බලකා වවුනතිවු කදවුරු අණදෙන නිලධාරී පොලිස් පරික්ෂක එමි එස් ඊබ්‍රාහිම් හා විශේෂ කාර්ය බලකාය කලවංචිකුඩි කදවුරේ පොලිස් පරික්ෂක ටි.එම්.එම්.යු.කේ.බි. තෙන්නකොන් ඇතුළු නිලධාරීන් හා විශේෂ කාර්ය බලකායේ සංග්‍රාමික යතුරුපැදි පැදි කණ්ඩායමේ නිලධාරීන් සමග එකාබද්ධව ඊයේ (19) මඩකලපුව කාත්තන්කුඩි පොලිස් වසමේ ධර්මපුරමි හා පුදුකුඩිරිප්පු මුහුදු වෙරළ ප්‍රදේශයේ දී කරන ලද වැටලීමකිනි.\nඅදාල සැකකරුවන් 21 දෙනා අත්අඩංගුවට ගෙන වැඩිදුර විමර්ශන කටයුතු සඳහා කාත්තන්කුඩි පොලිස් ස්ථානය වෙත භාර දී තිබෙනවා.\nඅත්අඩංගුවට ගත් කාන්තාවන් හා පුද්ගලයන් වයස අවුරුදු 22 හා 46 යන වයස්වල පසුවන යාපනය ,කිලිනොච්චිය , කිරාන්කුලමි ත්‍රිකුණාමලය මුතුර් කුබුරුපිඩිඩි ප්‍රදේශවල පදිංචි කරුවන්වන අතර අත්අඩංගුවට ගත් භාණ්ඩ හා දේපල අතර රටින් පිටවීම සඳහා යොදා ගත් ⁣අධිබලැති ඉන්ජින්දාරිතාවයෙන් යුතු බොටිටු දෙකක්, ජිවිත ආරක්ෂක කබා 09ක් ජංගම දුරකතන 06ක් භූමිතෙල් ලීටර් 135ක් පෙට්‍රල් ලීටර් 30ක් සහ වියලි ආහාර ද්‍රව්‍ය රැසක් ද වෙනවා.\nඅත්අඩංගුවට ගත් පුද්ගලයන්ගෙන් වැඩිදුර ප්‍රශ්න කිරිමේදී ඔවුන් ප්‍රකාශ කර ඇත්තේ, මෙම නීති විරෝධී සංක්‍රමණය සඳහා එක් අයකු ගෙන් රුපියල් ලක්ෂ 15වත් 20ත් අතර මුදලක් අයකර ඇති බවත්, බොටිටු මගින් ගොස් ගැඹුරු මුහුදේ නවතා ඇති බහුදින යාත්‍රාවන්ට ඇතුළු වී මැලේසියාව හරහා ජාත්‍යන්තර මුහුදු සීමාවන් පසුකර ඔස්ට්‍රෙලියාව දක්වා ගමන් කිරිමට සුදානමිව සිටි බවයි.",
       "URL": "https://www.hirunews.lk/304800/බෝට්ටුවෙන්-ඔස්ට්‍රෙලියාවට-යන්න-හැදූ-විසි-එකක්-එස්-ටී-එෆ්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1156"
}