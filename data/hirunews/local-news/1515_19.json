{
       "Source": "hirunews",
       "Timestamp": "Sunday, 05 December 2021 - 17:50",
       "Headline": "එක රටක් - එක නීතියක් සඳහා වූ ජනාධිපති කාර්ය සාධක බලකාය මඩකලපුවට",
       "News Content": "එක රටක් - එක නීතියක් සඳහා වූ ජනාධිපති කාර්ය සාධක බලකාය ඊයේ මඩකලපුව ප්‍රාදේශීය ලේකම් කාර්යාලයේදී සහ වාලච්චේන ප්‍රාදේශීය ලේකම් කාර්යාලයේදී මහජන අදහස් විමසීම සිදුකර තිබෙනවා.\nජනාධිපති මාධ්‍ය අංශය සඳහන් කළේ එහිදී නැගෙනහිර පළාතේ ජනතාවගෙන් උණුසුම් ප්‍රතිචාර ලැබුණු බවයි.\nආගමික නායකයින්, සමාජ ක්‍රියාකාරකයින්, වෘත්තිකයින් මෙහිදී අදහස් දැක්වීම සිදුකර තිබෙනවා.\nඒ අනුව දින 3ක් පුරා නැගෙනහිර පළාතේ සිදුකළ අදහස් විමසීම අදින් අවසන් වන බවයි ජනාධිපති මාධ්‍ය අංශය ප්‍රකාශ කළේ.",
       "URL": "https://www.hirunews.lk/290102/එක-රටක්-එක-නීතියක්-සඳහා-වූ-ජනාධිපති-කාර්ය-සාධක-බලකාය-මඩකලපුවට",
       "Category": "Local News",
       "Parent URL": "https://www.hirunews.lk/local-news.php?pageID=1515"
}