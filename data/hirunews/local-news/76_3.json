{
       "Source": "hirunews",
       "Timestamp": "Thursday, 24 August 2023 - 15:45",
       "Headline": "ඕස්ට්‍රේලියා සංචාරයට නිලියන් රට එක්ක ගිය හැටි හේෂා කියයි (වීඩියෝ)",
       "News Content": "මන්ත්‍රී හේෂා අද (24) පාර්ලිමේන්තුවේදී රංගන ශිල්පීන් ඕස්ට්‍රේලියාවට රැගෙන යාම පිළිබඳ ප්‍රකාශයක් සිදු කර තිබෙනවා.\nඔහු පවසා සිටින්නේ ව්‍යාජ ගුවන් බලපත්‍ර යොදා ගනිමින් මෙසේ රංගන ශිල්පීන් රැගෙන ගොස් ඇති බවයි.\nඋප සභාපති ජයන්ත ධර්මදාස ව්‍යාපාරික පන්තියේ ගුවන් ටිකට්පත් මිලදී ගැනීමට දරණ ගෙවුම් වවුචරයේ ජෝර්ජ් ස්ටුවට් ආයතනයට ලක්ෂ 26ක් ගෙවා ඇති බවයි මන්ත්‍රීවරයා සඳහන් කළේ.\nලංකාව සිට මෙල්බන් බලා යාමට මෙපමණ මුදලක් වැය වන්නේ ද යන්න ගැටළුවක් බව ද ඔහු වැඩිදුරටත් පැවසුවා.\nඑහිදී අදහස් දැක් වූ මන්ත්‍රී,\n'' ඔහු අරන් තියන විදෙස් ගමන් බලපත්‍රයේ අංකේ තමා 00008400. මේ ටිකට් එක ගන්න දීපු ගුවන් බලපත්‍රය බොරුවක්. බොරු පාස්පෝට් දීලා තියෙන්නේ. ඉතිං කියනවා අපි කාටවත් ටිකට් දුන්නේ නෑලු. ගත්තේ කාටද කියලා ඉස්සරහට බලා ගන්න පුළුවන්. අන්න ගිය අය මේ දවස්වල සල්ලි ගෙනත් බදිනවා. හරි විදිහට ගියා නම් ආයේ ගෙවන්න ඕනේ නෑනේ. ප්‍රියන්ත අල්ගමට එකලොක් ලක්ෂයක් ගෙවලා තියනවා. සහභාගී වෙන්න ටිකට් ගත්තත් එතුමා ගිහින් නෑ. බොරු පාස්පෝට් අංකයක් එක්ක ටිකට් දාලා තියනවා.''",
       "URL": "https://www.hirunews.lk/345950/ඕස්ට්‍රේලියා-සංචාරයට-නිලියන්-රට-එක්ක-ගිය-හැටි-හේෂා-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=76"
}