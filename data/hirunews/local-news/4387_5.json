{
       "Source": "hirunews",
       "Timestamp": "Friday, 04 August 2017 - 9:47",
       "Headline": "කෝටියකට අධික රන් බිස්කට් වංචාවක් ගැන පොලිස් නිලධාරීන් දෙදෙනෙකුට චෝදනා",
       "News Content": "රුපියල් එක්කෝටි හාරලක්ෂයක් පමණ වටිනා රන් බිස්කට් 16 ක් පොලිසියට නොදන්වා ළග තබාගැනීමේ චෝදනා මත කොස්තාපල්වරුන් දෙදෙනෙකු අත්අඩංගුවට ගැනීමට පියවර ගෙන ඇතැයි මන්නාරම පොලිසිය පවසනවා.\nපසුගිය 26 වනදා ලැබුනු තොරතුරකට අනුව ඉන්දියාවට යැවීමට සුදානම් කර තිබියදීයි එම රන් බිස්කට් පොලිස් නිලධාරීන් දෙදෙනා විසින් ලබාගෙන ඇත්තේ.\nඒ අදාළ රන් බිස්කට් ළග තබාගෙන සිටි පුද්ගලයාගෙන්.\nඅනතුරුව ඊයේ පුද්ගලයෙකු පොලිසියට පැමිණිලි කර ඇත්තේ තමා සතුව තිබු රන් බිස්කට් 16 ක් බුද්ධි අංශ නිලධාරීන් බව පවසා නිලධාරීන් දෙදෙනෙකු පැමිණ රැගෙන ගිය බවයි.\nඒ පිලිබඳ කළ විමර්ශනයේදී අදාළ රන් බිස්කට් මෙතෙක් පොලිසියට ඉදිරිපත් කිරීම හෝ දැනුම් නොදීම මත සැකකාර නිලධාරීන් දෙදෙනාගෙන් ප්‍රශ්ණ කර තිබෙනවා.\nඑහිදී ඒවා ඔවුන් සතුව තිබී හමුවී ඇති බවයි අප වාර්තාකරු කියාසිටියේ.\nඑක් රන් බිස්කට්ටුවක් පවුම් 12 හමාරක් වන අතර එකක මිළ රුපියල් ලක්ෂ 6 හමාරක් වන බව සඳහන්.\nඒවායෙහි අයිතිකරු ද පොලිස් අත්අඩංගුවට ගෙන ඇති අතර නිලධාරීන් දෙදෙනා සම්බන්ධයෙන් ද නීතිමය පියවර ගන්නා බවයි පොලිසිය කියාසිටියේ.",
       "URL": "https://www.hirunews.lk/167590/කෝටියකට-අධික-රන්-බිස්කට්-වංචාවක්-ගැන-පොලිස්-නිලධාරීන්-දෙදෙනෙකුට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4387"
}