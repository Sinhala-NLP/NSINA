{
       "Source": "hirunews",
       "Timestamp": "Tuesday, 01 August 2017 - 13:09",
       "Headline": "රවීට විශ්වාසභංගයට සහය දෙන අය ගැන බන්දුල කියයි",
       "News Content": "හිටපු මුදල් අමාත්‍යවරයාට එරෙහිව ගෙන එන විශ්වාසභංගයට එක්සත් ජාතික පක්ෂ සහ නිදහස් සන්ධාන මන්ත්‍රීවරුන් කිහිප දෙනෙකු ද සහය පළ කර ඇති බව පාර්ලිමේන්තු මන්ත්‍රී බන්දුල ගුණවර්ධන පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් ඔහු කියා සිටියේ මහදහවල් මහබැංකුවේ මුදල් වංචාවක් කරපු චූදිතයාගෙන් අනියම් ප්‍රතිලාභ රාශියක් ලබාගෙන ඇති බවයි.\nඅපි සාකච්ඡාකිරීමට බලාපොරොත්තු වනවා එක්සත් ජාතික පක්ෂය තුළිනුත්, නිදහස් සන්ධානය තුළිනුත් සොරකමට, දඩුවම් දිය යුතුයි කියන ස්ථාවරයේ ඉන්න මන්ත්‍රීවරුන් සහයෝගය ලබාදෙයි කියලා.\n‘‘බොරුව සමාජගතකරණය කරන්නේ වැඩිම කාලයක් පාර්ලිමේන්තුව තුළ කථා කරන්නේ හිටපු මුදල් අමාත්‍යතුමා. එතුමා හැම වෙලේම විනාශ කරපු රටක් භාර දුන්නා කියලා කිව්වා. ලංකා ඉතිහාසයේ සිටපු හා සිටින ඇමතිවරු අතරින් ලැජ්ජාව සහ බය කියන නහර දෙකම කපලා තියෙන එකම ඇමතිවරයා බවට මේ වනවිට ඔප්පු වෙලා තිබෙනවා හිටපු මුදල් අමාත්‍යවරයා. මෙන්ඩිස් සමාගම අරක්කු නිෂ්පාදනය කරන සමාගම් මිලදී ගැනීම එය සඳහා නැගෙනහිර පළාතේ ස්කාගාරයක් පිහිටුවීම මහා පරිමාණයෙන් පුවත්පතක් දිනපතා හා සතිපතා ආරම්භ කරන කොට මේ පුවත්පත මුද්‍රණය කිරීම සඳහා අවශ්‍ය යන්ත්‍ර සූත්‍ර ආනයනයේදී බදුවලට හිටපු මුදල් අමාත්‍යවරයා කොයි විදිහටද බලපෑම් කළේ කියලා සොයා බලන්න අවශ්‍ය වෙනවා. ඊළඟට මෙන්ඩිස් සමාගම සහ ඇලෝෂියස් සමාගම මහත්තයට අයිති සමාගම්වල බදු ගෙවීම පැහැර හැරීම කොච්චරක් කරලා තිබෙනවද? ඊළඟට සියත නාලිකාව මිලදී ගන්න කෙසේද මුදල් යොදවලා තියෙන්නේ. මාධ්‍ය හරහා කරන මේ සන්දර්ශනවලට මුදල් ආපු විදිහ ගැන පුදුම හිතෙනවා. එතුමට ලැජ්ජාව සහ බය සාධක දෙක පිහිටලා තිබෙනවා නම් නිවැරදිකරුවෙක් වෙනතෙක්වත් අඩුම තරමේ මේ අමාත්‍ය ධුරවලින් ඉවත් වෙන්න කියලා අපි ඕන කමින් ඉල්ලා සිටිනවා’’ යනුවෙන් එහිදී මන්ත්‍රීවරයා වැඩිදුරටත් සඳහන් කළා.",
       "URL": "https://www.hirunews.lk/167316/රවීට-විශ්වාසභංගයට-සහය-දෙන-අය-ගැන-බන්දුල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4392"
}