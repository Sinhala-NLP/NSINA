{
       "Source": "hirunews",
       "Timestamp": "Friday, 16 December 2022 - 8:49",
       "Headline": "උතුරු කොරියාවෙන් නවතම අත්හදාබැලීමක්",
       "News Content": "උතුරු කොරියාව අධිතෙරපුම් ඝන ඉන්ධන මෝටාරයක් අත්හදාබලා තිබෙනවා.\nඑරට නායක කිම් ජොන් උන්ගේ අධීක්ෂණයෙන් සෝහේ චන්ද්‍රිකා දියත් කිරීමේ මධ්‍යස්ථානයේ දී ඊයේ (15) මෙම අත්හදා බැලීම සිදු කර ඇති බවයි විදෙස් මාධ්‍ය වාර්තා සඳහන් කළේ.\nඋතුරු කොරියානු නායකයා එහි දී ප්‍රකාශ කර ඇත්තේ, න්‍යෂ්ටික බලය අතින් ශක්තිමත්ම රට වීමට අපේක්ෂා කරන බවයි.\nමෙවැනි අත්හදාබැලීමක් සිදු කළ පළමු අවස්ථාව මෙය වන අතර, මෙමඟින් අන්තර් මහද්වීපික බැලස්ටික් මිසයිලයක් සංවර්ධනය කිරීම සහ නව ආකාරයේ උපාය මාර්ගික අවි පද්ධතියක් සංවර්ධනය කිරීමට සැලැසුම් කර ඇති බව සඳහන්.",
       "URL": "https://www.hirunews.lk/322788/උතුරු-කොරියාවෙන්-නවතම-අත්හදාබැලීමක්",
       "Category": "Local News",
       "Parent URL": "https://www.hirunews.lk/local-news.php?pageID=663"
}