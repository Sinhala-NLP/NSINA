{
       "Source": "hirunews",
       "Timestamp": "Monday, 06 December 2021 - 11:43",
       "Headline": "ප්‍රියන්ත කුමාර ගේ මරණය සම්බන්ධයෙන් පාකිස්තාන ආරක්ෂක අමාත්‍යවරයාගෙන් අමුතු කතාවක්",
       "News Content": "පාකිස්තානයේ සියල්කොට් හි දී ප්‍රචණ්ඩකාරී මැර පිරිසක් විසින් අමානුෂික ලෙස ඝාතනය කරන ලද ශ්‍රී ලංකා කළමනාකරු ප්‍රියන්ත කුමාර ඝාතනය පාකිස්තාන රක්ෂක අමාත්‍යවරයා විසින් සාධාරණීකරණය කර තිබෙනවා.\nඑරට ආරක්ෂක අමාත්‍ය පර්වයිස් ඛට්ටක් කියා සිටියේ, තරුණ ළමයින් කරන එවැනි දේවල් නරක යැයි පැවසිය නොහැකි බවයි.\nපාකිස්තාන් ඩේලි වෙබ් අඩවියේ සංස්කාරකවරයා වන හම්සා අසාර් සලාම් ආරක්ෂක අමාත්‍ය පර්වයිස් ඛට්ටක්ගේ ප්‍රකාශයක් උපුටා දක්වමින් ට්විටර් පණිවිඩයක් නිකුත් කර තිබෙනවා.\nඑම ට්විටර් පණිවිඩයට අනුව ආරක්ෂක අමාත්‍යවරයා මෙම ප්‍රකාශය සිදු කරන්නේ ප්‍රවෘත්ති සාකච්ඡාවකදී තවත් මාධ්‍යවේදියෙක් නැගූ ප්‍රශ්නයකට පිළිතුරු සපයමින්.",
       "URL": "https://www.hirunews.lk/290162/ප්‍රියන්ත-කුමාර-ගේ-මරණය-සම්බන්ධයෙන්-පාකිස්තාන-ආරක්ෂක-අමාත්‍යවරයාගෙන්-අමුතු-කතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1514"
}