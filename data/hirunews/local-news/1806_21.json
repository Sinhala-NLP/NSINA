{
       "Source": "hirunews",
       "Timestamp": "Wednesday, 21 July 2021 - 7:17",
       "Headline": "රිෂාඩ්ගේ  නිවසේදී  මියගිය දැරිය ගැන පරීක්ෂණ කිරීමට විශේෂ පොලිස් කණ්ඩායම් දෙකක්",
       "News Content": "හිටපු අමාත්‍ය රිෂාඩ් බදියුදීන්ගේ නිවසේ මෙහෙකාර සේවයේ යෙදී සිටියදී දැරියක මියයෑමේ සිද්ධිය සම්බන්ධයෙන් විමර්ශනය කිරීම සඳහා පත් කළ පොලිස් කණ්ඩායම් ඊයේ ඇය ඉගෙනගත් අවිස්සාවේල්ල - පුවක්පිටිය - කිරිවන්දල ප්‍රදේශයේ පාසලට ගොස් තිබෙනවා.\nඑහිදී එම පාසලේ විදුහල්පතිවරයාගෙන් සහ උප විදුහල්පතිවරයාගෙන් ප්‍රකාශ ලබාගෙන ඇති අතර, අද දිනයේදී මවගෙන් යළි ප්‍රකාශ ලබාගැනීමට නියමිත බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ ප්‍රකාශ කළේ.\nඑමෙන්ම හිටපු අමාත්‍ය රිෂාඩ් බදියුදීන්ගේ නිවසේ සේවය කළ මෙහෙකරුවෙකුගේ ජංගම දුරකථනය ඊයේ බොරැල්ල පොලිසිය භාරයට ගැනීමෙන් පසු යම් දත්ත මකාදැමීමක් සිදුකර ඇත්ද යන්න පිළිබඳ විමර්ශනය කිරීම සඳහා අපරාධ පරික්ෂණ දෙපාර්තමේන්තුව වෙත භාරදී තිබෙනවා.",
       "URL": "https://www.hirunews.lk/277555/රිෂාඩ්ගේ-නිවසේදී-මියගිය-දැරිය-ගැන-පරීක්ෂණ-කිරීමට-විශේෂ-පොලිස්-කණ්ඩායම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1806"
}