{
       "Source": "hirunews",
       "Timestamp": "Thursday, 12 January 2017 - 8:56",
       "Headline": "දුරුතු පුර පසළොස්වක පොහොය දිනය අදයි",
       "News Content": "දුරුතු පුර පසළොස්වක පොහොය දිනය අදට යෙදී තිබෙනවා.\nවසරේ පළමු පුර පසළොස්වක පොහොය වන දුරුතු පොහොය ලක්වාසී සියලු දෙනාට වැදගත් වන්නේ බුදුන් වහන්සේගේ ප්‍රථම ලංකා ගමනය අද වැනි දිනක සිදුවීම හේතුකොට ගෙනයි.\nඅද වන් දිනයක සුමන සමන් දෙවියන්ගේ ආරාධනාව මත බුදුන්වහන්සේ ලක්දිවට වැඩම කොට නැවත දඹදිවට වැඩම කරන්නට ප්‍රථම ලක්වැසි ජනයා කෙරෙහි අනුකම්පාවෙන් කේෂධාතු මිටක් දන්දුන් අතර එම කේෂධාතු නිදන්කොට මහියංගන චෛත්‍ය ඉදිකළ බව ඉතිහාසයේ සඳහන්.\nබිම්බිසාර රජු විසින් බුදුන් ඇතුළු මහ සඟරුවනට වේළුවනාරාමය පූජා කරන ලද්දේ ද දුරුතු පොහොය දිනකයි.",
       "URL": "https://www.hirunews.lk/151877/දුරුතු-පුර-පසළොස්වක-පොහොය-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4713"
}