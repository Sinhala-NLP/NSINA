{
       "Source": "hirunews",
       "Timestamp": "Thursday, 18 January 2018 - 7:39",
       "Headline": "සෙවණගල ඝාතනයට හේතුව හෙළිවේ",
       "News Content": "ඇඹිලිපිටිය - සෙවණගල - කටුපිලගම ප්‍රදේශයේදී අද (18) අලූයම පුද්ගලයෙකු වෙඩි තබා ඝාතනය කිරීමට හේතුව පෞද්ගලික ආරවුලක් බවට අනාවරණ වී තිබෙනවා.\nමෙම සිද්ධිය සම්බන්ධයෙන් පරීක්ෂණ පැවැත්වීම සඳහා ඌව පළාත භාර ජ්‍යෙෂ්ඨ නියෝජ්‍ය පොලිස්පතිවරයාගේ උපදෙස් මත කණ්ඩායම් 3 ක් ද පත් කර ඇති බව සඳහන්.\nයතුරුපැදියකින් පැමිණි දෙදෙනෙකු මෙම වෙඩි තැබීම සිදුකර පලාගොස් තිබූ අතර සිද්ධියෙන් ජීවිතක්ෂයට පත් වුණේ 39 හැවිරිදි වියේ පසුවන තිදරු පියෙක්.\nමොහුගේ බිරිඳ විදේශගතව සිටින අතර එක් දියණියකගේ නව නිවසට ගෙවදීමට නියමිතව තිබුණේ ද අද දිනයේයි.\nඊයේ (17) රාත්‍රියේ එම නිවසේ සිට මියගිය පුද්ලයා සිය නිවසට පැමිණි පසුව මෙම වෙඩි තැබීම සිදුව ඇති බව අසල්වාසියෙකු හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/181346/සෙවණගල-ඝාතනයට-හේතුව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4120"
}