{
       "Source": "hirunews",
       "Timestamp": "Monday, 27 June 2016 - 19:09",
       "Headline": "සාලාව පිපිරුණේ හමුදා චිත්ත ධෛර්යය බිදී නොවේ",
       "News Content": "ආරක්ෂක හමුදාවල ගුණාත්මක වර්ධනය රජය සැමවිටම සහතික කරන බව ජනාධිපති මෛත්‍රීපාල සිරිසේන පවසනවා.\nපසුගිය කාලය තුළ මෙරට ආරක්ෂක හමුදාවලට අහිමි කර තිබූ විදේශ හමුදා පුහුණුව ජනවාරි 8 වන දා විප්ලවයෙන් පසු හිමි වූ බවත්, ජනාධිපතිවරයා අවධාරණය කළා.\nසේවයේ යෙදී සිටින හෝ විශ්‍රාමික කිසිදු රණවිරුවෙකු අසරණ නොකරන බවයි විරුසර ප්‍රසාද කාඞ්පත ප්‍රදානය කිරීමේ උත්සවයට පොළොන්නරුවේදී අද එක්වෙමින් ජනාධිපති මෛත්‍රීපාල සිරිසේන කියා සිටියේ.\nපසුගිය දා සාලාව හමුදා කදවුරේ ඇති වූ පිපිරීම සම්බන්ධයෙන් ද ජනාධිපතිවරයා මෙහිදී අදහස් පළ කළා.\nඑහිදී ඔහු කියා සිටියේ සාලාව පිපිරීම සිදුවූයේ හමුදාවේ චිත්ත ධෛර්ය බිද වැටීම නිසා නොවන බවයි.\nඇතැම් නායකයින් සාලාව කදවුරේ පිපිරීමට හේතුව ලෙස එවැනි ප්‍රකාශ සිදුකළ ද එය අසත්‍ය බවයි ජනාධිපතිවරයා එහිදී කියා සිටියේ.",
       "URL": "https://www.hirunews.lk/136605/සාලාව-පිපිරුණේ-හමුදා-චිත්ත-ධෛර්යය-බිදී-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=4989"
}