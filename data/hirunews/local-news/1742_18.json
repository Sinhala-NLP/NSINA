{
       "Source": "hirunews",
       "Timestamp": "Friday, 20 August 2021 - 8:57",
       "Headline": "වලානේ ඉඩමකින් පිස්තෝල, මැගසින් සහ ජීව උණ්ඩ හමුවෙයි (ඡායාරූප)",
       "News Content": "වැලිගම, වලාන සෞඛ්‍ය වෛද්‍ය නිලධාරි කාර්යාලයට යාබද ඉඩමක ගසක් මුල සඟවා තිබූ පිස්තෝල 05ක්, මැගසින් 05ක් සහ ජීව උණ්ඩ 10ක් පොලිස් මත්ද්‍රව්‍ය නාශක කාර්යංශයේ නිලධාරීන් විසින් ඊයේ (19) සොයාගෙන තිබෙනවා.\nමත්ද්‍රව්‍ය නාශක කාර්යාංශයේ ගාල්ල ඒකකයේ නිලධාරීන්ට ලද තොරතුරක් අනුව සිදුකළ සෝදිසි මෙහෙයුමකදි යි මෙම ගිනි අවි ඇතුළු උණ්ඩ සොයාගැනීමට හැකි ව ඇත්තේ.\nමේ සම්බන්ධයෙන් කිසිවෙකු මෙතෙක් අත්අඩංගුවට ගෙන නොමැති අතර, මෙම ගිනි අවි සහ උණ්ඩ පාතාලයට අලෙවි කිරීමට සඟවා තැබුවේ ද එසේත් නැති නම් වෙනත් කිසියම් අපරාධයක් සිදුකිරීම සඳහා සඟවා තැබුවේ ද යන්න පිළිබඳ ව පරීක්ෂණ පවත්වනවා.",
       "URL": "https://www.hirunews.lk/280162/වලානේ-ඉඩමකින්-පිස්තෝල-මැගසින්-සහ-ජීව-උණ්ඩ-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1742"
}