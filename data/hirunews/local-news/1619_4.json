{
       "Source": "hirunews",
       "Timestamp": "Tuesday, 19 October 2021 - 13:26",
       "Headline": "ගල් අඟුරු මිල දී ගැනීමත් කල් යන ලකුණු",
       "News Content": "විදුලි බලාගාර සඳහා අවශ්‍ය වන ගල්අඟුරු ප්‍රමාණවත් බැවින් විදුලි නිෂ්පාදනයට එය බාධාවක් නොවන බව විදුලිබල අමාත්‍ය ගාමිණි ලොකුගේ පවසනවා.\nකෙසේ වෙතත්, ලෝක වෙළදපොළේ ගල් අගුරු මිල මේ වනවිට ශීඝ්‍රයෙන් ඉහළ යාම නිසා ගල් අගුරු මිල දී ගැනීම එළඹෙන පෙබරවාරි මාසය දක්වා කල් දමා ඇති බවයි අමාත්‍යවරයා හිරු ප්‍රවෘත්ති අංශයට ප්‍රකාශ කළේ.\nගල් අගුරු මිල දී ගැනීම කල් දැමුව ද විදුලි නිෂ්පාදනයට අවශ්‍ය ගල් අඟුරු තොග ප්‍රමාණවත් පරිදි පවතින බව ඔහු වැඩිදුරටත් සඳහන් කළා.\nලෝක වෙළදපොළේ ගල් අගුරු මෙට්‍රික් ටොන් එකක මිල මේ වන විට ඇමරිකානු ඩොලර් 285ක් දක්වා ඉහළ ගොස් ඇති අතර, මෙරට විදුලියෙන් 40%ක ප්‍රමාණයක් නිෂ්පාදනය කෙරෙන්නේ ගල් අගුරු උපයෝගී කර ගනිමින්.",
       "URL": "https://www.hirunews.lk/285431/ගල්-අඟුරු-මිල-දී-ගැනීමත්-කල්-යන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1619"
}