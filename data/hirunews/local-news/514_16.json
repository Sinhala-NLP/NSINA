{
       "Source": "hirunews",
       "Timestamp": "Saturday, 25 February 2023 - 9:29",
       "Headline": "ලෝක සෞඛ්‍ය සංවිධානය කුරුළු උණ යළි සමාලෝචනය කරයි",
       "News Content": "ලෝක සෞඛ්‍ය සංවිධානය විසින් කුරුළු උණ පිළිබඳ සිය ගෝලීය අවදානම් තක්සේරුව යළි සමාලෝචනයට ලක් කිරීමට අවධානය යොමුකර තිබෙනවා.\nඒ, කාම්බෝජයෙන් ්‍ය5භ1 කුරුළු උණ එරට පුද්ගලයින් දෙදෙනෙකුට වැළඳී ඇති බව තහවුරු කරගැනීමත් සමඟයි.\nකාම්බෝජයේ කුරුළු උණ වැළදුණු 11 හැවිරිදි දැරියක් මියගොස් ඇති අතර, ඇයගේ පියාටද වෛරසය ආසදනය වී ඇති බවටයි විදෙස් මාධ්‍ය වාර්තා සඳහන් කළේ.\nකුරුළු උණ රෝගයෙන් මිනිසුන්ට ඇති අවදානම අඩු බවටයි එක්සත් ජාතීන්ගේ සෞඛය සංවිධානය අවසන් වරට නිකුත් කළ වාර්තාවේ දැක්වුණේ.",
       "URL": "https://www.hirunews.lk/328264/ලෝක-සෞඛ්‍ය-සංවිධානය-කුරුළු-උණ-යළි-සමාලෝචනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=514"
}