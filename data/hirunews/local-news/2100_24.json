{
       "Source": "hirunews",
       "Timestamp": "Tuesday, 09 March 2021 - 8:31",
       "Headline": "ගෑස් සමාගම්වල ඉල්ලීම ගැන, කැබිනට් මණ්ඩලයේ අවධානය",
       "News Content": "මෙරට ගෑස් සමාගම් ඉල්ලීම් සිදුකළ ද ගෑස් මිල ඉහළ දැමීමට රජය මෙතෙක් තීරණයක් ගෙන නැහැ.\nජනාධිපති ගෝඨාභය රාජපක්ෂගේ ප්‍රධානත්වයෙන් ඊයේ (08) කැබිනට් මණ්ඩලය රැස්වූ අවස්ථාවේදී ද ගෑස් මිල වැඩි කිරීමට සමාගම් කර ඇති ඉල්ලීම සම්බන්ධයෙන් සාකච්ඡා වී තිබෙනවා.\nවසර ගණනාවක් තිස්සේ ගෑස් මිල සංශෝධනය නොවීමෙන් තම සමාගම දැඩි අවදානම් තත්ත්වයකට පත්ව ඇති බව ලාෆ් සමාගම පසුගිය දා ප්‍රකාශ කර තිබුණා.\nකෙසේ වෙතත් ලෝක වෙළඳපොළේ පවතින ගෑස් මිල ගණන් සම්බන්ධයෙන් වෙළඳ අමාත්‍ය ආචාර්ය බන්දුල ගුණවර්ධන අමාත්‍ය මණ්ඩලයට පැහැදිලි කිරීමක් ඊයේ සිදු කරනු ලැබුවා.\nගෑස් මිල සම්බන්ධයෙන් සාකච්ඡා පැවැත්වුණද කිසිදු ආකාරයකින් ගෑස් මිල ඉහළ දැමීමට කටයුතු නොකරන බව ඊයේ (08) පැවති කැබිනට් සාකච්ඡාවේදී තීරණය වූ බවයි රජයේ ජ්‍යෙෂ්ඨ අමාත්‍යවරයෙකු හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/264772/ගෑස්-සමාගම්වල-ඉල්ලීම-ගැන-කැබිනට්-මණ්ඩලයේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2100"
}