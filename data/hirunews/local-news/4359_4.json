{
       "Source": "hirunews",
       "Timestamp": "Tuesday, 22 August 2017 - 15:46",
       "Headline": "වෙළඳ සැලකින් මුදල් වංචාකර පලාගිය දෙදෙනෙක් අල්ලයි",
       "News Content": "ත්‍රිරෝද රථයකින් පැමිණි තරුණයන් 3දෙනෙකු වෙළඳ සැලක සිටි කාන්තාවකට මුදල් වංචාවක් කර පැන යාමේදී ඉන් දෙදෙනෙකු ප්‍රදේශවාසීන්ට හසුව පහර දී පාරේ දණ ගැස්වූ පුවතක් බණ්ඩාරගම කිදෙල්පිටිය ප්‍රදේශයෙන් වාර්තා වනවා.\nමෙම තරුණයන් තිදෙනා බණ්ඩාරගම- කැස්බෑව පාරේ ගල්කඩේ හන්දිය ස්ථානයේ කාන්තාවක් පමණක් සිටි වෙළෙඳ සැලකට ඊයේ (21) පැමිණ රු 2000ක් දී පානීය ජල බෝතල් 3ක් ඉල්ලා තිබෙනවා.\nබෝතල් 3 දී රු. 1850ක් ඉතිරි දුන් විට ගණන් වැඩි බව පවසා බෝතල් දී යලි මුදල් ඉල්ලා ඇති බව සඳහන්.\nයළි රු 2000 කොලය දුන් පසු 1850 දෙන මුවාවෙන් 350ක් පමනක්දී ත්‍රි රෝද රථයේ නැගී පලා ගොස් තිබෙනවා.\nකාන්තාව මේ බව සැමියාට දැන්වීමෙන් පසු ඔහු සිය යතුරු පැදියෙන් පසුපස එලවාගෙන ගොස් ඇති අතර ත්‍රි රෝද රථය වියපත් දෙදෙනෙක් ගිය යතුරු පැදියක් ද හප්පාගෙන ඉදිරියට ගොස් තවත් අනතුරක් සිදු වීමට අසන්න වෙද්දී අතු පාරකට දමා ඇති බවයි අප වාර්තාකරු කියා සිටියේ.\nපසුව යනඑන මං නොමැතිව සොරු කොටු වී ඇති අතර ප්‍රදේශවාසීන් ද එක්ව ඔවුන්ට පහර දී ප්‍රධාන මාර්ගයේ දණ ගස්වා ඇති බව සඳහන්.\nඑහිදී ඔවුන් තිදෙනාගෙන් එක් අයෙකු පැනගොස් ඇති බවයි වාර්තා වන්නේ.\nමොවුන් දෙමටගොඩ, මරදාන පදිංචි තදින් මත්ද්‍රව්‍ය සඳහා ඇබ්බැහි වුවන් බව සඳහන්.\nකාන්තාවන් තනියම සිටින, පාලු ස්ථානවල ඇති වෙළෙඳ සැල් වෙත ගොස් මේ ආකාරයේ කොල්ල කෑම්වල යෙදෙන බව පොලිසිය පවසනවා.",
       "URL": "https://www.hirunews.lk/169078/වෙළඳ-සැලකින්-මුදල්-වංචාකර-පලාගිය-දෙදෙනෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4359"
}