{
       "Source": "hirunews",
       "Timestamp": "Monday, 11 September 2023 - 9:01",
       "Headline": "චැනල් ෆෝ වීඩියෝව ගැන බ්‍රිතාන්‍ය විද්‍යුත් මාධ්‍ය නියාමන කාර්යාංශයෙන් විමර්ශනයක්",
       "News Content": "පාස්කු ඉරිදා බෝම්බ ප්‍රහාරය සම්බන්ධයෙන් චැනල් ෆෝ නාලිකාව ප්‍රචාරය කළ වීඩියෝව පිලිබඳ රාජ්‍ය බුද්ධි අංශ ප්‍රධානී සිදුකළ පැමිණිල්ලකට අනුව බ්‍රිතාන්‍ය විද්‍යුත් මාධ්‍ය නියාමන කාර්යාලය විමර්ශනයක් ආරම්භ කර ඇති බව වාර්තා වෙනවා.\nමෙහිදී චැනල් ෆෝ නාලිකාව නිකුත් කළ වීඩියෝ පටය මඟින් රාජ්‍ය බුද්ධි අංශ ප්‍රධානීට චෝදනා එල්ල කර තිබුණු බවයි වාර්තා වන්නේ.\nතමන් විසින් මීට පෙර එම චෝදනාවලට සාක්ෂි සහිතව පිළිතුරු ලබාදී තිබියදී මෙම නාලිකාව විසින් සිතාමතා තමාව අපහසුතාවට පත් කිරීමේ අරමුණින් මෙම වීඩියෝ පටය ප්‍රචාරය කර ඇති බවට ඔහු බ්‍රිතාන්‍ය විද්‍යුත් මාධ්‍ය නියාමන කාර්යාලයට දැනුම්දී තිබෙනවා.\nඅදාළ වීඩියෝව සම්බන්ධයෙන් විමර්ශන ආරම්භ කර ඇති බව එම කාර්යලය විසින් රාජ්‍ය බුද්ධි අංශ ප්‍රධානී වෙත දැනුම්දී ඇති බවයි වාර්තා වන්නේ.",
       "URL": "https://www.hirunews.lk/347880/චැනල්-ෆෝ-වීඩියෝව-ගැන-බ්‍රිතාන්‍ය-විද්‍යුත්-මාධ්‍ය-නියාමන-කාර්යාංශයෙන්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=38"
}