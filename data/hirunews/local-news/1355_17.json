{
       "Source": "hirunews",
       "Timestamp": "Tuesday, 15 February 2022 - 10:55",
       "Headline": "මත්කරල් සන්තකයේ තබාගෙන සිටි සිවු දෙනෙකු අත් අඩංගුවට",
       "News Content": "බලපත්‍ර හා වෛද්‍ය නිර්දේශය නො මැති ව විකිණීම සඳහා මත්කරල් සන්තකයේ තබාගෙන සිටි පුද්ගලයන් සිවු දෙනෙකු විශේෂ කාර්ය බලකා අත් අඩංගුවට පත් වී තිබෙනවා.\nවිශේෂ කාර්ය බලකා තලවකැලේ කඳවුරේ නිලධාරීන්ට ලද තොරතුරකට අනුව ඊයේ (14) කොටගල - සමාදානපුර ප්‍රදේශයේ දී සිදු කළ වැටලීමකිනු යි මෙම අත් අඩංගුවට ගැනීම සිදු කර ඇත්තේ.\nඅත් අඩංගුවට පත් වී ඇත්තේ, පතන, දිඹුලපතන යන ප්‍රදේශවල පදිංචි වයස අවුරුදු 22, 26, 27, 40 යන වයස්වල පසු වන පුද්ගලයන් සිවු දෙනෙක්.\nවැඩිදුර විමර්ශන කටයුතු දිඹුලපතන පොලිසිය විසින් මෙහෙයවෙනු ඇති.\nමේ අතර, හෙරොයින් හා එම මත්ද්‍රව්‍ය අලෙවි කර උපයා ගත් මුදල් රුපියල් විසි එක් ලක්ෂ පනස් දහසක් සමඟ ද පුද්ගලයකු විශේෂ කාර්ය\nබලකා අත් අඩංගුවට පත් වී තිබෙනවා.\nදෙමටගොඩ පොලිස් වසමේ එරංග එන්ටර්ප්‍රයිසස් දෙමටගොඩ ලිපිනයේ දි යි මෙම වැටලීම සිදු කර තිබෙන්නේ.\nඅත් අඩංගුවට ගෙන ඇත්තේ, බොරැල්ල ප්‍රදේශයේ පදිංචි වයස අවුරුදු 34ක පුද්ගලයෙක්.\nසැකකරු සන්තකයේ අත් අඩංගුවට ගන්නා විට හෙරොයින් ග්‍රෑම් 25යි මිලිග්‍රැමි 90ක් සමඟ හෙරොයින් අලෙවියෙන් උපයාගත් මුදල් රුපියල් 2150,000ක් හා හෙරොයින් ප්‍රවාහනයට යොදා ගන්නා ලද මෝටර් රථයක් හා ජංගම දුරකථන තුනක් ද සොයාගෙන ඇති බව වාර්තා වනවා.\nවැඩිදුර විමර්ශන කටයුතු දෙමටගොඩ පොලිසිය විසින් සිදු කෙරෙනු ඇති.",
       "URL": "https://www.hirunews.lk/297067/මත්කරල්-සන්තකයේ-තබාගෙන-සිටි-සිවු-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1355"
}