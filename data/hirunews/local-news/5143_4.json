{
       "Source": "hirunews",
       "Timestamp": "Friday, 04 March 2016 - 12:41",
       "Headline": "ආර්ථිකය ගැන සාකච්ඡා කරන්න විශේෂ කැබිනට් රැස්වීමක් අද",
       "News Content": "ජනාධිපති මෛත්‍රීපාල සිරිසේන විසින් අද (04) දින විශේෂ කැබිනට් රැස්වීමක් කැඳවා තිබෙනවා.\nඅද පස්වරු 03 ට මෙම කැබිනට් රැස්වීම කැඳවා ඇති බවයි රජයේ ජ්‍යෙෂ්ඨ අමාත්‍යවරයෙකු හිරු ප්‍රවෘත්ති අංශයට සඳහන් කළේ.\nරටේ ආර්ථික තත්ත්වය පිළිබඳව සාකච්ඡා කිරීම එහි ප්‍රධාන අරමුණ බව ඔහු සඳහන් කළා.\nමේ අතර ඊයේ පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් නියෝජ්‍ය අමාත්‍ය ආචාර්ය හර්ෂ ද සිල්වා සඳහන් කළේ පසුගිය රජය සමයේ ලබාගත් ණය ප්‍රමාණය සහ ඒවා පියවීමට ගත හැකි පියවර මොනවාද යන්න පිළිබඳව අද පැවැත්වෙන කැබිනට් රැස්වීමේදී සාකච්ඡාවට ලක්වනු ඇති බවයි.\nපසුගිය රජය රටට දරාගත නොහැකි පරිදි අසීමිත ලෙස ණය ලබාගෙන ඇතැයි මුදල් අමාත්‍ය රවී කරුණානායක ප්‍රකාශ කළේ පසුගියදා මුදල් අමාත්‍යාංශයේ පැවති මාධ්‍ය හමුවකදීයි.",
       "URL": "https://www.hirunews.lk/127747/ආර්ථිකය-ගැන-සාකච්ඡා-කරන්න-විශේෂ-කැබිනට්-රැස්වීමක්-අද",
       "Category": "Local News",
       "Parent URL": "https://www.hirunews.lk/local-news.php?pageID=5143"
}