{
       "Source": "hirunews",
       "Timestamp": "Wednesday, 10 November 2021 - 14:55",
       "Headline": "වනාතවිල්ලුව පොලිස් ස්ථානාධිපති යළි රිමාන්ඩ්",
       "News Content": "උපකාර කිරීමට බව පවසා පැමිණිලිකාර කාන්තාවකගෙන් රුපියල් ලක්ෂයක මුදල් සහ ලිංගික අල්ලස් ලබාගැනීමට තැත් කිරීමේ චෝදනාවට අත්අඩංගුවට ගත් වනාතවිල්ලුව පොලිසියේ ස්ථානාධිපතිවරයා ලබන 16 වැනිදා දක්වා යළි රක්ෂිත බන්ධනාගාර ගත කර තිබෙනවා.\nඒ, ඊට අදාළ නඩුව කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවේ අද කැදවූ අවස්ථාවේදීයි.\nඑහිදී සැකකරු වෙනුවෙන් පෙනී සිටි නීතිඥයින් අධිකරණයෙන් ඉල්ලා සිටියේ තම සේවාදායකයා අසනීප තත්ත්වයේ පසුවන බැවින් ඔහුට බන්ධනාගාර රෝහලේ පහසුකම් නොමැති නිසා ඇප ලබාදීමට කටයුතු කරන ලෙසයි.\nඑම ඉල්ලීම සලකා බැලීම සඳහා ලබන 16 වන දා නඩුව කැදවීමටත්, එදින දක්වා සැකකරු යළි රක්ෂිත බන්ධනාගාරගත කිරීමටත් මහේස්ත්‍රාත්වරයා නියෝග කළා.",
       "URL": "https://www.hirunews.lk/287589/වනාතවිල්ලුව-පොලිස්-ස්ථානාධිපති-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1570"
}