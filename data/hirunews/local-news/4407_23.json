{
       "Source": "hirunews",
       "Timestamp": "Sunday, 23 July 2017 - 13:20",
       "Headline": "මියගිය පොලිස් නිලධාරියාගේ ඥාතීන් ඉදිරියේ සංවේදී වූ විනිසුරුවරයා (ඡායාරූප)",
       "News Content": "යාපනය නල්ලුර් ප්‍රදේශයේදී සිදුකළ වෙඩි තැබීමකින් මියගිය පොලිස් සැරයන්වරයාගේ පශ්චාත් මරණ පරික්ෂණය අද උදෑසන සිදුකෙරුණා.\nඑහිදී යාපනය මහාධිකරණ විනිසුරු මානික්කවාසකර් ඉල්ංචේලියන් සිය ජීවිතය බේරා ගැනීමට දිවි දුන් පොලිස් නිලධාරියාගේ පශ්චාත් මරණ පරික්ෂණය සිදුවූ ස්ථානයට පැමිණි තිබෙනවා.\nඑම අවස්ථාවට මියගිය පොලිස් නිලධාරීවරයාගේ බිරිඳ ද පැමිණ සිට ඇති අතර එහිදී මහාධිකරණ විනිසුරුවරයා විසින් මිය ගිය පොලිස් නිලධාරීවරයාගේ බිරිඳට ඇයගේ ස්වාමිපුරුෂයා  මියයාම සම්බන්ධයෙන් කනගාටුව ප්‍රකාශ කිරීම ඉතා සංවේදී අවස්ථාවක් වුණා.\nඑම අවස්ථාවට පෙර සිද්ධියෙන් තුවාල ලබා රෝහල් ගතව සිටින අනෙක් පොලිස් නිලධාරියාගේ සුවදුක් විමසීමටද  විනිසුරුවරයා රෝහලට ගොස් ඇති බවයි අප වාර්තාකරු සදහන් කළේ.\nඊයේ සිදු කළ වෙඩි තැබීමෙන් පොලිස් සැරයන් ගනේවත්තගේ සරත් හේමචන්ද්‍රගේ උදර ප්‍රදේශයට වෙඩි වැදී ඇති අතර එහිදී සිදුවූ අභ්‍යන්තර රුධිර වහනයක් හේතුවෙන් එම මරණය සිදුවූ බව පශ්චාත් මරණ පරික්ෂණයේදී අනාවරණය වී තිබෙනවා.\nඡායාරූප - වව්නියාව, රොමේෂ් මධුසංක, මාධව කුලසූරිය",
       "URL": "https://www.hirunews.lk/166562/මියගිය-පොලිස්-නිලධාරියාගේ-ඥාතීන්-ඉදිරියේ-සංවේදී-වූ-විනිසුරුවරයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4407"
}