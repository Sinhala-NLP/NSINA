{
       "Source": "hirunews",
       "Timestamp": "Monday, 07 August 2023 - 21:41",
       "Headline": "නව ජල ගාස්තුව ජුලි මාසයේ බිල්පතටත්",
       "News Content": "සංශෝධිත නව ගාස්තුවට අනුව පසුගිය මාසයේ සහ මේ මාසයේ ජල බිල සකස් කරන බව ජාතික ජලසම්පාදන හා ජලාපවහන මණ්ඩලය පවසනවා. අගෝස්තු 01 වනදා සිට ක්‍රියාත්මක වන පරිදි ජල ගාස්තු ඉහළ දැමීමටයි පසුගියදා එම මණ්ඩලය කටයුතු කරනු ලැබුවේ.\nඑහෙත් පාරිභෝගිකයින් චෝදනා කළේ පසුගිය ජුලි මාසයේ ජල පරිභෝජනයද නව ජල ගාස්තු සංශෝධනයට අනුව සකස් කර ඇති බවයි.\nමේ සම්බන්ධයෙන් හිරු ප්‍රවෘත්ති ජල සම්පාදන හා ජලාපවහන මණ්ඩලයෙන් විමසීමක් කළ අතර එහි මාධ්‍ය ප්‍රකාශක පියල් පද්මනාථ කියා සිටියේ නව ක්‍රමවේදයට අනුව ජුලි මාසයට අයකරන ගාස්තුව සංශෝධනයක් කර ලබන මාසයේදී එය පාරිභෝගිකයින්ට ලබා දීමට පියවර ගන්නා බවයි.",
       "URL": "https://www.hirunews.lk/344008/නව-ජල-ගාස්තුව-ජුලි-මාසයේ-බිල්පතටත්",
       "Category": "Local News",
       "Parent URL": "https://www.hirunews.lk/local-news.php?pageID=116"
}