{
       "Source": "hirunews",
       "Timestamp": "Wednesday, 03 February 2021 - 13:57",
       "Headline": "ජගත් මානව හිමිකම් මහකොමසාරිස්වරියගේ වාර්තාව රජය ප්‍රතික්ෂේප කරයි (වීඩියෝ)",
       "News Content": "ජගත් මානව හිමිකම් මහකොමසාරිස් මිෂෙල් බැචෙලට් විසින් ශ්‍රී ලංකාවට එරෙහිව පසුගිය දා ඉදිරිපත් කළ වාර්තාව ප්‍රතික්ෂේප කිරීමට රජය තීරණය කර තිබෙනවා.\nසම කැබිනට් ප්‍රකාශක අමාත්‍ය උදය ගම්මන්පිළ කොළඹ අද පැවති මාධ්‍ය හමුවකට එක්වෙමින් කියා සිටියේ අදාළ වාර්තාව විෂය පථයට පටහැනි වීම සහ පිළිගත හැකි සාක්ෂි ඉදිරිපත් කර නොතිබීම හේතුවෙන් මෙම තීරණය ගත් බවයි.\nපසුගිය මස 27 වන දා ජිනිවා නුවරදී  මානව හිමිකම් කොමසාරිස්වරිය විසින් මෙම වාර්තාව නිකුත් කළ අතර, එමගින් මෙරට මානව හිමිකම් උල්ලංඝනය කිරීම් සහ අවභාවිත කිරීම සම්බන්ධයෙන් විශ්වසනීයත්වයෙන් යුත් චෝදනා ලැබ සිටින පුද්ගලයින්ට එරෙහිව සම්බාධක පැනවීම පිළිබඳව ද සලකා බලන ලෙස සාමාජික රටවලින් ඉල්ලා සිටියා.",
       "URL": "https://www.hirunews.lk/261548/ජගත්-මානව-හිමිකම්-මහකොමසාරිස්වරියගේ-වාර්තාව-රජය-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2171"
}