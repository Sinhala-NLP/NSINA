{
       "Source": "hirunews",
       "Timestamp": "Wednesday, 19 July 2017 - 14:29",
       "Headline": "ඕස්ට්‍රේලියානු විදේශ කටයුතු ඇමතිනි අද දිවයිනට",
       "News Content": "දෙදින නිල සංචාරයක් සඳහා  ඕස්ට්‍රේලියානු විදේශ කටයුතු ඇමතිනි ජූලි බිෂොප් අද පස්වරුවේ දිවයිනට පැමිණෙනවා.\nපළමුවෙන් ඇය විදේශ කටයුතු අමාත්‍ය රවී කරුණානායක මුණ ගැසෙන අතර අනතුරුව, ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ ද හමුවී ද්වීපාර්ශවික සාකච්ඡා පැවැත්වීමට නියමිත බවයි මෙරට  ඕස්ට්‍රේලියානු මහකොමසාරිස් කාර්යාලය ප්‍රකාශ කළේ.\nඑමෙන්ම, ශ්‍රී ලංකාවේ පැතිර යමින් පවතින ඩෙංගු රෝග ව්‍යාප්තිය පාලනය කිරීම සදහා ඕස්ට්‍රේලියාව ලබාදීමට නියමිත සහන පිළිබදව ද විදේශ අමාත්‍යවරිය ප්‍රකාශයක් සිදුකරනු ඇති.\nඇය, විපක්ෂ නායක ආර්. සම්බන්දන් ද මුණගැසී ද්වීපාර්ශවික සාකච්ඡා පැවැත්වීමට නියමිත බවයි ඕස්ට්‍රේලියානු මහකොමසාරිස් කාර්යාලය නිවේදනය කළේ.",
       "URL": "https://www.hirunews.lk/166245/ඕස්ට්‍රේලියානු-විදේශ-කටයුතු-ඇමතිනි-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4414"
}