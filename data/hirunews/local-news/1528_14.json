{
       "Source": "hirunews",
       "Timestamp": "Tuesday, 30 November 2021 - 7:20",
       "Headline": "පුත්තලමේ දී මනුෂ්‍ය ඝාතනයක්",
       "News Content": "පුත්තලම පොලිස් වසමේ දෙවැනි හරස් වීදිය ප්‍රදේශයේ දී දෙපිරිසක් අතර ඇති වූ ආරවුලක් දුරදිග යෑමෙන් පුද්ගල ඝාතනයක් සිදු වී තිබෙනවා.\nඅරවුල අතරමඟ දී එක් පුදගලයෙකු විසින් තවත් කෙනෙකුට තියුණු ආයුධයකින් පහර දීමෙනුයි මෙම ඝාතනය සිදු වී ඇත්තේ.\nමිය ගොස් ඇත්තේ, වයස අවුරුදු 25ක අනුරාධපුර පාර, පුත්තලම ලිපිනයේ පදිංචිකරුවෙක්.\nඝාතනයට සම්බන්ධ ව වයස අවුරුදු 33ක තිල්අඩිය ප්‍රදේශයේ සැකකරුවෙකු අත් අඩංගුවට ගෙන ඇති අතර, ඔහු ව අද (30) පුත්තලම මහේස්ත්‍රාත් අධිකරණයට ඉදිරිපත් කිරීමට නියමිත යි.\nවැඩිදුර පරීක්ෂණ පුත්තලම පොලිසිය විසින් මෙහෙයවෙනු ඇති.",
       "URL": "https://www.hirunews.lk/289577/පුත්තලමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1528"
}