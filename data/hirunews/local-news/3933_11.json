{
       "Source": "hirunews",
       "Timestamp": "Tuesday, 22 May 2018 - 10:42",
       "Headline": "ශ්‍රී ලාංකික තරුණයෙකුගේ ජීවිතයද බිළිගත් ලන්ඩනයේ ඝාතන රැල්ල (ඡායාරූප)",
       "News Content": "ශ්‍රී ලාංකික සම්බවයක් සහිත තරුණයෙකු පසුගිය ඉරිදා ලන්ඩන් නුවර මාර්ගයකදී ඝාතනයට ලක්වුණා.\n28 හැවිරිදි වියේ පසුවූ අරුනේෂ් තංගරාජා නමැති මෙම තරුණයා පිහි ඇණුමකින් ඝාතනය කර ඇති බවටයි විදෙස් මාධ්‍ය වාර්තා කළේ.\nමෙම ඝාතනය සම්බන්ධයෙන් එරට පොලිසිය පරීක්ෂණ පවත්වන අතර සිද්ධියට සැකපිට 44 හැවිරිදි පුද්ගලයෙකු අත්අඩංගුවට ගෙන ඇති බව සදහන්.\nමේ අතර පසුගිය සතියේ දින 04ක් තුල තංගරාජාගේ ඝාතනය ඇතුළුව මෙවැනිම ඝාතනයන් 04ක් ලන්ඩනයේ සිදුව තිබෙනවා.\nඅරුනේෂ් තංගරාජා ඝාතනය වූ දින පස්වරුවේ තවත් තරුණයෙකු ඝාතනය කර ඇති අතර එම සිදුවීම මෙම ඝාතන රැල්ලේ සිදුවු ආසන්නතම සිදුවීම වනවා.\nඑරට ආරක්ෂක අංශ පවසන ආකාරයට මෙම වසරේ ගතවූ කාලය තුළ ඝාතනයන් 66ක් ලන්ඩනයේ සිදුව තිබෙනවා.\nශ්‍රී ලාංකික තරුණයා ඇතුළුව පසුගිය සතිය තුල ඝාතනයට ලක්වූ පුද්ගලයින් පහතින්.",
       "URL": "https://www.hirunews.lk/191294/ශ්‍රී-ලාංකික-තරුණයෙකුගේ-ජීවිතයද-බිළිගත්-ලන්ඩනයේ-ඝාතන-රැල්ල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3933"
}