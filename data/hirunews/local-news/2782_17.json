{
       "Source": "hirunews",
       "Timestamp": "Tuesday, 21 April 2020 - 10:53",
       "Headline": "පිළියන්දල කොරෝනා ආසාදිතයාගේ සමීපතමයන් 11 දෙනෙකු පී.සී.ආර්. පරීක්ෂණයට",
       "News Content": "පිළියන්දල ප්‍රදේශයේ  මාළු  වෙළෙන්දෙකුට කොරෝනා ආසාදනය වී ඇති බවට ඊයේ තහවුරු වීමත් සමඟ ඔහුගේ පවුලේ සාමාජිකයින් කිහිපදෙනෙකු ඇතුලූ ඔහු ඇසුරු කළ පුද්ගලයින් 11 දෙනෙකු පී.සී.ආර්. පරීක්ෂණයකට යොමුකිරීමට පියවර ගෙන තිබෙනවා.\nපිළියන්දල සෞඛ්‍ය වෛද්‍ය නිලධාරී ඉන්දික එල්ලාවල සඳහන් කළේ මීට අමතරව පිළියන්දල ප්‍රදේශයේ පවුල් 15 කට අයත් පුද්ගලයින් 71 දෙනෙකුද ස්වයං නිරෝධායනයට ලක් කර ඇති බවයි.\nකෙසේ වෙතත් මොහුට වෛරසය වැළඳුණු ආකාරය මෙතෙක් නිශ්චිතව අනාවරණ වී නොමැති බව ද ඔහු කියා සිටියා.",
       "URL": "https://www.hirunews.lk/239107/පිළියන්දල-කොරෝනා-ආසාදිතයාගේ-සමීපතමයන්-11-දෙනෙකු-පී-සී-ආර්-පරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=2782"
}