{
       "Source": "hirunews",
       "Timestamp": "Tuesday, 25 June 2019 - 7:51",
       "Headline": "හිටපු ඇමති ලක්ෂ්මන් කදිරගාමර් ඝාතකයෙකු මිය යයි",
       "News Content": "හිටපු විදේශ කටයුතු අමාත්‍යවරයෙකු වූ ලක්ෂ්මන් කදිරගාමර් ඝාතනය සම්බන්ධයෙන් චෝදනා එල්ල වී රිමාන්ඩ් භාරයේ සිටි හිටපු එල්.ටී.ටී.ඊ. සැකකරුවෙකු ජීවිතක්ෂයට පත්වී තිබෙනවා.\nබන්ධනාගාර දෙපාර්තමේන්තුව සදහන් කළේ සැකකරු කොළඹ ජාතික රෝහලේ ප්‍රතිකාර ලබමින් සිටියදී පසුගිය දා මිය ගොස් ඇති බවයි.\n62 හැවිරිදි සැකකරුට එරෙහිව කොළඹ මහාධිකරණය විසින් ත්‍රස්තවාදය වැළැක්වීමේ පනත යටතේ නඩු පවරා තිබුණා.\nඔහු 2012 වසරේ ජනවාරි මස 24 වන දින සිට රිමාන්ඩ් භාරයේ සිටින අයෙක්.\nහිටපු විදේශ කටයුතු අමාත්‍ය ලක්ෂ්මන් කදිරගාමර් 2005 වසරේ අගෝස්තු මාසයේදී ඝාතනය කෙරුණා.",
       "URL": "https://www.hirunews.lk/219057/හිටපු-ඇමති-ලක්ෂ්මන්-කදිරගාමර්-ඝාතකයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=3283"
}