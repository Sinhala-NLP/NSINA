{
       "Source": "hirunews",
       "Timestamp": "Sunday, 02 January 2022 - 14:47",
       "Headline": "නව අවුරුදු උදාවත් සමග දිවයින පුරා අනතුරුවලින් පුද්ගල මරණ 18ක් (වීඩියෝ)",
       "News Content": "ජනවාරි පළමුවැනි දින සිදු වූ රිය අනතුරු හේතුවෙන් පුද්ගල මරණ 18ක් දිවයින පුරා විවිධ ප්‍රදේශවල සිදුව ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි නිහාල් තල්දූව පවසනවා.\nමරණ 08ක් ඊයේ (01) සිදුව ඇති අතර, අනෙක් 10 දෙනා රිය අනතුර්වලින් පසු රෝහල්ගතව සිටි පුද්ගලයින් බවයි ඒ මහතා වැඩිදුරටත් පැවසුවේ.\nඑමෙන්ම පසුගිය වසරේ දෙසැම්බර් මස 25 වන දා සිට 31 වන දා දක්වා කාලය තුළ ද රිය අනතුරු හේතුවෙන් පුද්ගලයින් 53 දෙනෙකු ජීවිතක්ෂයට පත්වී තිබෙනවා.\nපොලීසිය සදහන් කළේ ගත වූ වසරවලට සාපේක්ෂව මේ වසර ආරම්භයේදීම රිය අනතුරුවල ඉහළ යාමක් දක්නට ලැබුණු බවයි.",
       "URL": "https://www.hirunews.lk/292824/නව-අවුරුදු-උදාවත්-සමග-දිවයින-පුරා-අනතුරුවලින්-පුද්ගල-මරණ-18ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1454"
}