{
       "Source": "hirunews",
       "Timestamp": "Sunday, 30 June 2019 - 19:07",
       "Headline": "තේරීම් කාරක සභාවේ කටයුතු ජනපති ඉලක්ක කර ගැනීමක් - නිදහස් පක්ෂ මහලේකම්",
       "News Content": "පාස්කු ඉරිදා ප්‍රහාරය සම්බන්ධව සොයා බැලීමට පත්කළ පාර්ලිමේන්තු විශේෂ තේරීම් කාරක සභාව මගින් ජනාධිපතිවරයා ඉලක්ක කර පහර ගැසීමක් සිදුවන බව ශ්‍රී‍්‍ර ලංකා නිදහස් පක්ෂයේ මහ ලේකම්, පාර්ලිමේන්තු මන්ත්‍රී දයාසිරි ජයසේකර ප්‍රකාශ කළා.\nඔහු මේ බව කියා සිටියේ පොල්ගහවෙල ශ්‍රී ලංකා නිදහස් පක්ෂ කාර්යාලය විවෘත කිරිමේ අවස්ථාවට අද (30) එක්වෙමින්.\nමේ අතර, කොළඹ අද (30) පැවති මාධ්‍ය හමුවකට එක්වෙමින් ජාතික නිදහස් පෙරමුණේ මාධ්‍ය ප්‍රකාශක, මොහොමඩ් මුසම්මිල් ද තේරීම් කාරක සභාව පිළිබදව අදහස් දක්වා සිටියා.\nඑහිදී ඔහු කියා සිටියේ තේරීම් කාරක සභාව තුළ සිටින අයට පාස්කු ඉරිදා ප්‍රහාරය සම්බන්ධයෙන් චෝදනා එල්ල වීම හේතුවෙන් එහි සුජාතභාවය සම්බන්ධයෙන් ගැටළුවක් පවතින බවයි.",
       "URL": "https://www.hirunews.lk/219408/තේරීම්-කාරක-සභාවේ-කටයුතු-ජනපති-ඉලක්ක-කර-ගැනීමක්-නිදහස්-පක්ෂ-මහලේකම්",
       "Category": "Local News",
       "Parent URL": "https://www.hirunews.lk/local-news.php?pageID=3273"
}