{
       "Source": "hirunews",
       "Timestamp": "Saturday, 14 December 2019 - 16:58",
       "Headline": "ගොත අසංකගේ ගෝලයෙකු කේරළ ගංජා සමඟ අත්අඩංගුවට",
       "News Content": "බන්ධනාගාර ගතව සිටින අපරාධ කල්ලි සාමාජිකයෙකු වන ගොත අසංක නමැත්තාගේ සමීපතම ගෝලයෙකු කේරළ ගංජා සමඟ දොම්පේ - මල්වාන ප්‍රදේශයේදී අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ අපරාධ මර්දන ඒකකයට ලද තොරතුරක් මත ඊයේ (13) සිදුකළ වැටලීමකදීයි මෙම සැකකරු අත්අඩංගුවට ගෙන ඇත්තේ.\nරනාල, නවගමුව සහ කඩුවෙල ප්‍රදේශවල අපරාධ කල්ලි සාමාජිකයෙකු වන මොහු ඉදිරි විමර්ශන සඳහා දොම්පේ පොලීසිය වෙත භාර දුන් බවයි පොලිස් විශේෂ කාර්ය බලකාය සඳහන් කළේ.",
       "URL": "https://www.hirunews.lk/230234/ගොත-අසංකගේ-ගෝලයෙකු-කේරළ-ගංජා-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3002"
}