{
       "Source": "hirunews",
       "Timestamp": "Saturday, 19 August 2017 - 18:50",
       "Headline": "සිවිල් සංවිධානවල වුවමනාවට කටයුතු කරන්න ජනතාව සූදානම් නැහැ - අන්තරේ",
       "News Content": "රජය බලයට පත්කිරීම සඳහා කටයුතු කළ සිවිල් සංවිධාන නියෝජිතයින් ප්‍රකාශ කරන පරිදි කටයුතු කිරීමට ජනතාව සූදානම් නොමැති බව සයිටම් විරෝධී සිසු ජන ව්‍යාපාරය පවසනවා.\nඑම ව්‍යාපාරය කොළඹ අද (19) කැඳවා තිබූ මාධ්‍ය හමුවට එක්වෙමින් අන්තර් විශ්වවිද්‍යාලයීය ශිෂ්‍ය බලමණ්ඩලයේ කැඳවුම්කරු ලහිරු වීරසේකර මේ බව කියා සිටියා.\nමේ අතර, මාලඹේ පෞද්ගලික වෛද්‍ය විද්‍යාලයට විරුද්ධව සහ තවත් ඉල්ලීම් කිහිපයක් මුල් කර ගනිමින් පේරාදෙනිය විශ්වවිද්‍යාලයේ මහා ශිෂ්‍ය සංගමයේ සිසුන් අද ගලහ මංසන්ධිය ඉදිරිපිට විරෝධතාවක නිරත වුණා.",
       "URL": "https://www.hirunews.lk/168864/සිවිල්-සංවිධානවල-වුවමනාවට-කටයුතු-කරන්න-ජනතාව-සූදානම්-නැහැ-අන්තරේ",
       "Category": "Local News",
       "Parent URL": "https://www.hirunews.lk/local-news.php?pageID=4363"
}