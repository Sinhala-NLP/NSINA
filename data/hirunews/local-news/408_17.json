{
       "Source": "hirunews",
       "Timestamp": "Monday, 17 April 2023 - 17:11",
       "Headline": "මහ බැංකුවේ මුදල් සොරකම ගැන පොලිසිය අධිකරණයට දන්වයි",
       "News Content": "මහ බැංකුවේ ව්‍යවහාරික මුදල් සුරක්ෂිත ගබඩාවේ තැන්පත් කර තිබූ රුපියල් ලක්ෂ 50 ක මුදලක් අස්ථානගතවීමේ සිද්ධියට අදාළව විමර්ශනයක් සිදුකොට අධිකරණයට කරුණු වාර්තා කරන ලෙස කොළඹ අතිරේක මහේස්ත්‍රාත් හර්ෂණ කැකුණවෙල අද නියෝග කළා.\nඔහු මෙම නියෝගය නිකුත් කළේ සිද්ධිය සම්බන්ධයෙන් කොටුව පොලිසිය අධිකරණයට කරුණු වාර්තා කළ අවස්ථාවේදීයි.\nදැනට සිද්ධිය සම්බන්ධයෙන් මහබැංකුවේ සේවකයින් හත්දෙනෙකුගෙන් ප්‍රකාශ සටහන් කරගෙන ඇති බවයි පොලිසිය අධිකරණයට දැනුම් දුන්නේ.",
       "URL": "https://www.hirunews.lk/332761/මහ-බැංකුවේ-මුදල්-සොරකම-ගැන-පොලිසිය-අධිකරණයට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=408"
}