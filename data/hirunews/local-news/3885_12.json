{
       "Source": "hirunews",
       "Timestamp": "Thursday, 21 June 2018 - 12:36",
       "Headline": "සිංගප්පූරු ගිවිසුම ගැන  ජනපති කොමිසමක් ඉල්ලයි",
       "News Content": "සිංගප්පුරු - ශ්‍රී ලංකා වෙළඳ ගිවිසුම පිළිබඳව කොමිසමක් පත් කරන ලෙස ජනාධිපතිවරයාගෙන් ඉල්ලීමක් කිරීමට බලාපොරොත්තු වන බව වෘත්තිකයන්ගේ ජාතික පෙරමුණ පවසනවා.\nඑහි සභාපති සහ රජයේ වෛද්‍ය නිලධාරීන්ගේ සංගමයේ සභාපති විශේෂඥ වෛද්‍ය අනුරුද්ධ පාදෙණිය මේ බව සඳහන් කළේ අදාළ ගිවිසුම සම්බන්ධයෙන් දැනුම්වත් කිරීමට අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඥාණරතන හිමියන් අද පෙරවරුවේ බැහැදැකීමෙන් අනතුරුව මාධ්‍ය වෙත අදහස් දක්වමින්.\nමෙහිදී විශේෂඥ වෛද්‍ය අනුරුද්ධ පාදෙණියගෙන්  මාධ්‍යවේදීන් සයිටම් ආයතනය සම්බන්ධයෙන් ද ප්‍රශ්න කළා.",
       "URL": "https://www.hirunews.lk/193575/සිංගප්පූරු-ගිවිසුම-ගැන-ජනපති-කොමිසමක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3885"
}