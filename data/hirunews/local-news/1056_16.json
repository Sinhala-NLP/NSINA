{
       "Source": "hirunews",
       "Timestamp": "Thursday, 30 June 2022 - 15:58",
       "Headline": "කොළඹ කොටුවේ උද්ඝෝෂණයකට එරෙහිව අධිකරණයෙන් නියෝගයක්",
       "News Content": "කොළඹ කොටුව පොලිස් වසමේ මාර්ග කිහිපයක් අවහිර කරමින් උද්ඝෝෂණ පැවැත්වීම වළක්වමින් කොටුව මහේස්ත්‍රාත් අධිකරණය අද නියෝගයක් ලබාදුන්නා.\nපොලිස් මාධ්‍ය කොට්ඨාශය සඳහන් කළේ අද පස්වරු 3 සිට පස්වරු 6 දක්වා කාලය තුළ කොටුව පොලිස් වසමේ එන්.එස්.ඒ වටරවුමේ සිට චෛත්‍යය පාර, සෙරමික් මංසන්ධියේ සිට යෝර්ක් වීදිය, බැංකු මාවත,චැතැම් වීදිය ඇතුළු මාර්ග කිහිපයක් මෙන්ම පදික වේදිකා අවහිර කරමින් උද්ඝෝෂණ පැවැත්වීම සහ ජනතාවට සහ වාහන වලට අවහිර කිරීම එමගින් වළක්වා ඇති බවයි.\nමේ අතර, සපුගස්කන්ද තෙල් පිරිපහදුව සුරැකීමේ එකමුතුව අද පස්වරුවේ කොළඹ කොටුවේ විරෝධතාවක නිරත වූ අතර, ඒ හේතුවෙන් බැංකු මාවත ලෝක වෙළඳ මධ්‍යස්ථානය අසලින් වසා දැමුණා.\nඛනිජ තෙල් සංස්ථාවට අයත් ඉන්ධන පිරවුම්හල් වෙනත් සමාගම් වෙත ලබාදෙන බවට පළ වූ වාර්තා වලට විරෝධය පළ කරමින් ඔවුන් විරෝධතාවයේ නිරත වූ අතර ජනාධිපති කාර්යාලයේ නියෝජිතයෙකු වෙත සිය ඉල්ලීම ඇතුළත් සංදේශයක් ද භාරදීමටයි කටයුතු කළා.",
       "URL": "https://www.hirunews.lk/308641/කොළඹ-කොටුවේ-උද්ඝෝෂණයකට-එරෙහිව-අධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1056"
}