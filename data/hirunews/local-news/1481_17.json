{
       "Source": "hirunews",
       "Timestamp": "Monday, 20 December 2021 - 15:19",
       "Headline": "මෙරට දෛනිකව සිදු වන රිය අනතුරු",
       "News Content": "රිය අනතුරු යනු මෙරට සුලබව අසන්නට, දකින්නට ලැබෙන අත්දැකීමක්.\nමේ තොරතුරු, නිරන්තරයෙන් රිය අනතුරු සිදුවන තවත් ස්ථානයක් පිළිබඳවයි.\nරිය අනතුරු නිරන්තරයෙන් වාර්තා වන ස්ථානයක් වූ පොල්ගස්ඕවිට - රිලාවල මංසන්ධියේ පවතින අනාරක්ෂිත තත්ත්වය පිළිබඳ හිරු ප්‍රවෘත්ති ඔස්සේ වාර්තා කිරීමත් සමග ඊට පිළියම් යෙදීමට බලධාරීන් පියවර ගෙන තිබුණා.\nරිලාවල මංසන්ධිය මෙන්ම රිය අනතුරු බහුල තවත් ස්ථානයක් ලෙස එරාවුර් නගරය ද හැඳින්විය හැකියි.\nකෙසේ වෙතත්, මෙම දර්ශන අනුව මෙහි සිදුවන අනතුරුවලින් බොහෝමයක් රියැදුරන්ගේ නොසැලකිල්ල සහ අධික වේගය හේතුවෙන් සිදුවන අනතුරු බවට පෙනී යන නමුත්, මෙම තත්ත්වය වැළැක්වීම සඳහා කඩිනමින් පියවර ගන්නා ලෙස එරාවුර් නගර වැසියන් බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/291610/මෙරට-දෛනිකව-සිදු-වන-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=1481"
}