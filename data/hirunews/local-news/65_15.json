{
       "Source": "hirunews",
       "Timestamp": "Tuesday, 29 August 2023 - 8:46",
       "Headline": "ප්‍රතිජීවකයකින් පසු කොළඹ ජාතික රෝහලේදී මියගිය රෝගියාගේ ශරීර කොටස් විදෙස් රටකට",
       "News Content": "කොළඹ ජාතික රෝහලේදී 'කෝ ඇමොක්සි ක්ලේව්' නැමති ප්‍රතිජීවක එන්නත ලබාදීමෙන් අනතුරුව මියගිය රෝගියාගේ රුධිර සාම්පල සහ ශරීර කොටස් විදෙස් රටකට යවා පරීක්ෂා කිරීමට තීරණය කර තිබෙනවා.\nසෞඛ්‍ය අමාත්‍ය කෙහෙළිය රඹුක්වැල්ලගේ ප්‍රධානත්වයෙන් ඊයේ (28) සෞඛ්‍ය අමාත්‍යංශයේ පැවති සාකච්ඡාවකදී මෙම උපදෙස් ලබාදීම සිදුකර ඇති අතර ඊට අමාත්‍යාංශ ලේකම්වරයා, සෞඛ්‍ය සේවා අධ්‍යක්ෂ ජනරාල්වරයා, ජාතික ඖෂධ නියාමන අධිකාරියේ සභාපතිවරයා ඇතුළු පිරිසක් එක්ව සිටියා.\nවයස අවුරුදු 50ක් වන මෙම රෝගියා කැපුම් තුවාල සහිතව වරකාපොළ මූලික රෝහලට ඇතුළත් කිරීමෙන් පසුවයි කොළඹ ජාතික රෝහලට මරු කර යැවුණේ.\nඑහිදී 'කෝ ඇමොක්සි ක්ලේව්' නැමති ප්‍රතිජීවක එන්නත ලබාදීමෙන් අනතුරුව මියගිය අතර පසුව දිවයිනේ සෑම රෝහලකම අදාළ ප්‍රතිජිවක කාණ්ඩය ලබාදීම තාවකාලිකව අත්හිටුවනු ලැබුවා.",
       "URL": "https://www.hirunews.lk/346479/ප්‍රතිජීවකයකින්-පසු-කොළඹ-ජාතික-රෝහලේදී-මියගිය-රෝගියාගේ-ශරීර-කොටස්-විදෙස්-රටකට",
       "Category": "Local News",
       "Parent URL": "https://www.hirunews.lk/local-news.php?pageID=65"
}