{
       "Source": "hirunews",
       "Timestamp": "Thursday, 08 September 2022 - 11:26",
       "Headline": "නීති විරෝධී කහ තොගයක් සමඟ පුද්ගලයකු අත් අඩංගුවට",
       "News Content": "අනවසරයෙන් මෙරටට ගෙන්වන ලද වියලි කහ තොගයක් සමග පුද්ගලයකු විශේෂ කාර්ය බලකා අත්අඩංගුවට පත් වී තිබෙනවා.\nඊයේ (07) ජයපුරම් පොලිස් වසමේ වලේකාඩු, වේරවිල් ප්‍රදේශයේ දී මෙම වැටළීම සිදු කර ඇති අතර, එහි දී තීරුබදු නො ගෙවා අනවසරයෙන් මෙරටට ගෙන්වන ලද වියලි කහ කිලෝ ග්‍රෑමි 1,352ක් සමඟ අදාළ සැකකරු අත් අඩංගුවට ගත් බව සඳහන්.\nසැකකරු වෙරවිල් ප්‍රදේශයේ පදිංචි වයස අවුරුදු 23ක පුද්ගලයෙක්\nවැඩිදුර විමර්ශන කටයුතු ජයපුරම් පොලිසිය විසින් සිදු කරනු ඇති.\nමේ අතර, ඊයේ (07) ජාඇල පොලිස් වසමේ දී සිදු කළ වැටළීමකින් නීති විරෝධී මත්පැන් සමඟ ද පුද්ගලයෙකු පොලිස් විශේෂ කාර්ය බලකා අත්අඩංගුවට පත් වී තිබෙනවා.\nඅත් අඩංගුවට ගන්නා විට සැකකරු සතු ව නීති විරෝධී මත්පැන් මිලි ලීටර් 33,750ක් ගෝඩා ලීටර් 1,800ක් හා යකඩ බැරල් 10ක් ප්ලාස්ටික් බුලි 15ක් තිබුණු බව යි පොලිසිය වාර්තා කරන්නේ.\nසැකකරු වයස අවුරුදු 32ක ගලහ ගෘප්, ගලහා, නුවර ප්‍රදේශයේ පදිංචි පුද්ගලයෙක්.\nවැඩිදුර විමර්ශන කටයුතු ජාඇල පොලිසිය විසින් මෙහෙයවනු ලැබෙ යි.",
       "URL": "https://www.hirunews.lk/314845/නීති-විරෝධී-කහ-තොගයක්-සමඟ-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=883"
}