{
       "Source": "hirunews",
       "Timestamp": "Sunday, 13 September 2020 - 10:50",
       "Headline": "කන්දකාඩු පුනරුත්ථාපන කඳවුරේ කොරෝනා ආසාදිතයන් 11 දෙනෙකුට සීමා වෙයි (වීඩියෝ)",
       "News Content": "කන්දකාඩු ප්‍රතිකාර හා පුනරුත්ථාපන මධ්‍යස්ථානයට සම්බන්ධ කොරෝනා ආසාදිතයින්ගෙන් තවදුරටත් ප්‍රතිකාර ලබන්නේ පුද්ගලයින් 11 දෙනෙකු පමණක් බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළා.\nඊට අදාළ පුද්ගලයින් 638 දෙනෙකු මේ වනවිට පූර්ණ සුවය ලබා රෝහල්වලින් පිටව ගොස් ඇති බවයි එම මධ්‍යස්ථානය වැඩිදුරටත් ප්‍රකාශ කළේ.\nමෙරටින් කොරෝනා ආසාදිතයින් 3,195 දෙනෙකු වාර්තා වන අතර, ඉන් පූර්ණ සුවය ලැබූ ආසාදිතයින්ගේ සංඛ්‍යාව 2,983ක්.\nඒ අනුව තවදුරටත් රෝහල්ගතව ප්‍රතිකාර ලබන සංඛ්‍යාව 200 ක් බවයි වසංගත රෝග විද්‍යා අංශය සඳහන් කළේ.\nමේ අතර, ත්‍රිවිධ හමුදාව මගින් පවත්වාගෙන යනු ලබන නිරෝධායන මධ්‍යස්ථාන තුළින් 13 දෙනෙකු අද නිරෝධායන කටයුතු අවසන් කර පිටව ගියා.\nඒ අනුව මේ වනවිට නිරෝධායන ක්‍රියාවලිය අවසන් කර ඇති සංඛ්‍යාව 40,659 ක්. 5,816 දෙනෙකු මධ්‍යස්ථාන 56 ක් තුළ තවදුරටත් නිරෝධායනයට ලක්වනවා.\nඑසේම, ඊයේ දිනයේ සිදුකරන ලද පී.සී.ආර්. පරීක්ෂණ 1,630 ත් සමඟ මෙරට සිදුකර ඇති සමස්ත පී.සී.ආර්. පරීක්ෂණ සංඛ්‍යාව දෙලක්ෂ 51,792ක්.\nඑසේම මැද පෙරදිග රටවල් දෙකක සේවය සඳහා ගොස් සිටි ශ්‍රී ලාංකිකයින් 405 දෙනෙකු ගුවන් යානා 03 කින් අද අලූයම කටුනායක ගුවන් තොටුපලින් මෙරටට පැමිණියා.\nඑක්සත් අරාබි එමීර් රාජ්‍යයේ සිට පැමිණි 341 දෙනෙකු සහ කටාර් රාජ්‍යයේ සිට 64 දෙනෙකු ඒ අතර වන බවයි හිරු ගුවන් තොටුපල වාර්තාකරු සඳහන් කළේ.\nඔවුන් සියලූ දෙනා ගුවන් තොටුපලේදී පී.සී.ආර්. පරීක්ෂණවලට ලක් කිරීමෙන් අනතුරුව නිරෝධායන කටයුතු සඳහා යොමු කිරීමට පියවර ගෙන තිබෙනවා.",
       "URL": "https://www.hirunews.lk/250086/කන්දකාඩු-පුනරුත්ථාපන-කඳවුරේ-කොරෝනා-ආසාදිතයන්-11-දෙනෙකුට-සීමා-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2458"
}