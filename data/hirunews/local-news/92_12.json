{
       "Source": "hirunews",
       "Timestamp": "Thursday, 17 August 2023 - 7:51",
       "Headline": "දකුණට උග්‍ර පානීය ජල අර්බුදයක්",
       "News Content": "පවතින වියලි කාලගුණය හමුවේ අද වන විට දකුණු පළාතේ පානීය ජල අර්බුදයක් නිර්මාණය වී ඇති බව ජාතික ජල සම්පාදන හා ජලාපවහන මණඩලය පවසනවා.\nතංගල්ල, බෙලිඅත්ත ඇතුළු තවත් ප්‍රදේශ කිහිපයක වැඩි වශයෙන් මෙම තත්ත්වය දක්නට ලැබෙන බවයි එම මණ්ඩලය ප්‍රකාශ කළේ.\nදකුණු පළාතට අමතරව තවත් පළාත් කිහිපයකින් පානිය ජල අර්බුදය වාර්තා වී තිබෙනවා.\nජල බවුසර යොදා ගනිමින් අදාළ ප්‍රදේශ වලට ජලය බෙදා හැරීමේ කටයුතු සිදු කරන බවයි ජාතික ජල සම්පාදන හා ජලාපවහන මණඩලයේ සාමාන්‍යාධිකාරි වසන්තා ඉලංගසිංහ සඳහන් කර සිටියේ.\nමේ අතර ජනාධිපත් මාධ්‍ය කේන්ද්‍රයේ ඊයේ පැවති මාධ්‍ය හමුවේ දී පානීය ජල අර්බුධයක් මතු වුවහොත් ඊට මුහුණ දීම සඳහා පවතින වැඩ පිළිවෙළ පිළිබඳව සංවාදයට බදුන් වුණා.",
       "URL": "https://www.hirunews.lk/345081/දකුණට-උග්‍ර-පානීය-ජල-අර්බුදයක්",
       "Category": "Local News",
       "Parent URL": "https://www.hirunews.lk/local-news.php?pageID=92"
}