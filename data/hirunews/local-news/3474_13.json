{
       "Source": "hirunews",
       "Timestamp": "Sunday, 03 March 2019 - 6:34",
       "Headline": "පිදුරුතලාගල රක්ෂිතයේ නිධන් හෑරූ පිරිසක් අත්අඩංගුවට (ඡායාරූප)",
       "News Content": "පිදුරුතලාගල රක්ෂිතයේ නිධන් හාරමින් සිටි පුද්ගලයන් 3 දෙනෙකු කඳපොල පොලිසිය මගින් අත්අඩංගුවට ගෙන තිබෙනවා.\nඅප වාර්තාකරු සඳහන් කළේ පොලිස් හදිසි ඇමතුම් අංශයට ලැබුනු තොරතුරකට අනුව සැකකරුවන් ඊයේ සවස අත්අඩංගුවට ගෙන ඇති බවයි.\nවැටලීම සිදුකරන අවස්ථාවේ පුද්ගලයන් දෙදෙනෙකු පළාගොස් තිබුනා.\nඅත්අඩංගුවට පත්වු සැකකරුවන් ගාල්ල සහ නුවරඑළිය ප්‍රදේශවල පදිංචිකරුවන්.\nනිධන් හෑරීමට යොදාගත් උපකරණ රැසක් ද සොයාගෙන ඇති අතර සැකකරුවන් අධිකරණයට ඉදිරිපත් කිරීමට නියමිතයි.\nඡායාරූප - නුවරඑළිය චන්දන",
       "URL": "https://www.hirunews.lk/211581/පිදුරුතලාගල-රක්ෂිතයේ-නිධන්-හෑරූ-පිරිසක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3474"
}