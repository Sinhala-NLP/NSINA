{
       "Source": "hirunews",
       "Timestamp": "Saturday, 18 July 2020 - 15:32",
       "Headline": "කොස්ගොඩ තාරක සහ ගගනගේ සමීපතමයෙකු අත්අඩංගුවට",
       "News Content": "රක්ෂිත බන්ධනාගාර ගතව සිටින කොස්ගොඩ තාරක සහ ගගන යන සංවිධානාත්මක අපරාධකරුවන්ගේ මහ පරිමාණ හෙරොයින් ජාවාරම්වලට සම්බන්ධ සැකකරුවෙකු මහරගම ඇරැව්වල ප්‍රදේශයේදී පෑලියගොඩ පොලීසියේ නිලධාරින් කණ්ඩායමක් අත්අඩංගුවට ගෙන තිබෙනවා.\n38 හැවිරිදි පන්නිපිටිය ප්‍රදේශයේ පදිංචි සැකකරු අත්අඩංගුවට ගන්නා අවස්ථාවේදී ඔහු සතුව තිබී හෙරොයින් ග්‍රෑම් 1 යි මිලිග්‍රෑම් 170 ක් පොලිස් භාරයට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nපසුගිය වසරේ පෙබරවාරි 22 වනදා මහරගමදී වෙඩි තබා පුද්ගලයෙකු ඝාතනය කිරීමේ සිද්ධියේ ප්‍රධාන සැකකරු වන්නේ ද අත්අඩංගුවට ගත් මෙම පුද්ගලයායි.\nසැකකරු අද ගංගොඩවිල මහේස්ත්‍රාත් අධිකරණයට ඉදිරිපත් කිරීමෙන් අනතුරුව රැඳවුම් නියෝග ලබා ගැනීමට අපේක්ෂා කරන බවයි පොලිස් මාධ්‍ය කොට්ඨාශය වැඩිදුරටත් සඳහන් කළේ.",
       "URL": "https://www.hirunews.lk/245827/කොස්ගොඩ-තාරක-සහ-ගගනගේ-සමීපතමයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2576"
}