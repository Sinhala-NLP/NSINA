{
       "Source": "hirunews",
       "Timestamp": "Thursday, 23 June 2022 - 21:38",
       "Headline": "බිරිඳට හාදුවක් දුන් පුද්ගලයාට ගුටි වරුසාවක්",
       "News Content": "ඉන්දියාවේ උත්තර් ප්‍රදේශ්හි අයෝධ්‍යා ගංගාවේ ස්නානය කරමින් සිටි පුද්ගලයෙක් සිය බිරිඳට හාදුවක් ලබාදීම නිසා අවට සිටි පිරිසක් අදාළ පුද්ගලයාට පහර දී තිබෙනවා.\nසිද්ධිය අවසානයේ දී අදාළ යුවල ගඟෙන් පන්නා දැමීමටයි එම ස්ථානයේ සිටි පිරිස ක්‍රියා කර ඇත්තේ.\nඅයෝධ්‍යා පොලිසිය ට්විටර් පණිවුඩයක් නිකුත් කරමින් කියා සිටියේ සිද්ධිය සම්බන්ධයෙන් විමර්ශනය කර අවශ්‍ය නීතිමය පියවර ගැනීමට කොත්වාලි පොලිස් ස්ථානයට නියෝග කර ඇති බවයි.\nසරයු ගංගාව 'ගංගා' නම් ගංගාවේ අතු ගංගා හතෙන් එකක් වන අතර, හින්දු භක්තිකයන් එය ශුද්ධ ලෙස සිය සංස්කෘතිය තුළ වන්දනා මාන කරනවා.\nරාම දෙවියන්ගේ උපන් ස්ථානය ලෙසයි සරයු ගං ඉවුර ජනශ්‍රැතිය සහ ආගමික විශ්වාස මත ප්‍රසිද්ධ වන්නේ.",
       "URL": "https://www.hirunews.lk/308015/බිරිඳට-හාදුවක්-දුන්-පුද්ගලයාට-ගුටි-වරුසාවක්",
       "Category": "Local News",
       "Parent URL": "https://www.hirunews.lk/local-news.php?pageID=1072"
}