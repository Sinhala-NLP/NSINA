{
       "Source": "hirunews",
       "Timestamp": "Wednesday, 18 August 2021 - 11:37",
       "Headline": "සිරුරෙන් අත වෙන් වූ පුද්ගලයා මරුට",
       "News Content": "පසුගිය 14 වනදා රත්ගම - සිරිකදුර වත්ත ප්‍රදේශයේ දී දෙපිරිසක් අතර ඇති වූ ගැටුමක දී සිරුරෙන් අතක් වෙන්වන ලෙසට පහරකෑමට ලක් ව ප්‍රතිකාර ලැබූ පුද්ගලයා මියගොස් තිබෙනවා.\nපහරකෑමෙන් බරපතල තුවාල ලැබූ ඔහු කරාපිටිය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබමින් සිටියදි යි ඊයේ රාත්‍රියේ එලෙස මියගොස් ඇත්තේ.\nඔහු දොඩන්දූව ප්‍රදේශයේ පදිංචි 45 හැවිරිදි අයෙක්.\nපැරණි ආරවුලක් මත දෙපිරිසක් අතර ඇති වූ ගැටුමකින් මියගිය පුද්ගලයා සහ තවත් කිහිපදෙනෙකු ම තුවාල ලැබූ අතර, සිද්ධිය සම්බන්ධයෙන් දෙපාර්ශවයේ ම පුද්ගලයින් හතරදෙනෙකු පසුගියදා අත්අඩංගුවට ගැනුණා.",
       "URL": "https://www.hirunews.lk/280004/සිරුරෙන්-අත-වෙන්-වූ-පුද්ගලයා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1746"
}