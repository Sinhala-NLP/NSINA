{
       "Source": "hirunews",
       "Timestamp": "Friday, 04 June 2021 - 21:00",
       "Headline": "සංචරණ සීමා කඩකරන්නන් සොයා තවදුරටත් විශේෂ මෙහෙයුම් (වීඩියෝ)",
       "News Content": "​හුදෙකලා කර ඇති ප්‍රදේශවල ජීවත් වන ජනතාවට අත්‍යවශ්‍ය භාණ්ඩ ඇතුළු ආහාර ද්‍රව්‍ය රුපියල් 1000ක සහන මල්ලක් ලෙස ලබාදීමේ වැඩසටහනක් වෙළෙඳ අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන් අද ආරම්භ කෙරුණා.\nමේ අතර සංචරණ සීමා කඩකරන්නන් සොයා තවදුරටත් විශේෂ මෙහෙයුම් ක්‍රියාත්මකයි.\nසංචරණ සීමා පණවා ඇති අද දිනයේත් කොළඹ නගරයට විශාල රථ වාහාන ප්‍රමාණයක් ඇතුලු වන ආකාරය දක්නට ලැබුණා.\nබස්නාහිර පළාතට ඇතුලු වන සහ පිට වන ස්ථාන 14කදී ගත වූ දිනයේ සිදු කරන ලද පරික්ෂාවන් වලදී පුද්ගලයින් 4191ක් සමග ඔවුන් පැමිණි වාහන 2369ක් පරික්ෂාවට ලක් කර ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා සඳහන් කළා.\nීධඹභෘඹඡ - නියෝජ්‍ය පොලිස්පති අජිත් රෝහණ - පොලිස් මාධ්‍ය ප්‍රකාශක මීට අමතරව සංචරණ සීමා උල්ලංඝනය කරමින් පළාත් අතර ගමන් කිරීමට තැත් කළ පුද්ගලයින් 275ක් ආපසු හරවා යවා තිබෙනවා.\nමේ අතර කළුතර දකුණ රථ වාහන අංශය විසින් මාර්ග බාධක යොදා මගීන් හා වාහන පරික්ෂාවක් සිදු කළ අතර මාතර සිට ජාතික රෝහල දක්වා යැයි සඳහන් බස් රථයක් පරික්ෂා කිරීමට යාමේදී එය පොලිස් අණ නොතකා ඉදිරියට ධාවනය කර තිබෙනවා.\nඑහිදී පොලිස් නිලධාරියකු යතුරුපැදියකින් හඹා ගොස් අදාල බස් රථය පරීක්ෂා කිරීමේදී එම බස් රථය තුළ සෞඛ්‍ය අංශයේ නොවන වෙනත් රජයේ සේවකයින්ද ගමන් ගන්නා බව අණාවරණ වී තිබෙනවා.\nමේ අතර පෑළිය ගොඩ මැනිං වෙළදපොලේ එලවළු අලෙවි කර ගැනීමට නොහැකි තත්ත්වයත් උද්ගව ඇති බවට වෙළෙදුන් පෙන්වා දෙනවා.\nමේ අතර සගතොගසග ඇතුළු අම්බලන්ගොඩ නගරයේ වෙළෙඳසැල් පාරිභෝගිකයන් වෙනුවෙන් විවෘත කිරීමත් සමඟ සෞඛ්‍ය මාර්ගෝපදේශ නොතකමින් ගමන් කළ පුද්ගලයින්ට පොලිසිය දැඩිව අවවාද කළා.\nහුදෙකලා කර ඇති ප්‍රදේශවල ජීවත් වන ජනතාවට අත්‍යවශ්‍ය භාණ්ඩ ලබාදීමේ වැඩපිළිවෙළක් සතොස හරහා අද ආරම්භ කෙරුණා.\nඒ, වෙළෙඳ අමාත්‍ය ආචාර්ය බන්දුල ගුණවර්ධන මහතාගේ ප්‍රදානත්වයෙන්.\nමේ අතර, පනවා ඇති සංචරණ සීමා නොතකා දේව මෙහෙයන් සඳහා සහභාගි වූ 14 දෙනෙක් නිරෝධායනයට යොමු කිරීමට යාපනය පොලිසිය පියවර ගෙන තිබෙනවා.",
       "URL": "https://www.hirunews.lk/273408/සංචරණ-සීමා-කඩකරන්නන්-සොයා-තවදුරටත්-විශේෂ-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1906"
}