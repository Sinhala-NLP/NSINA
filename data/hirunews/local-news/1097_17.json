{
       "Source": "hirunews",
       "Timestamp": "Monday, 13 June 2022 - 19:31",
       "Headline": "අනිද්දා දිනයේ සිට නව බස්රථ සේවාවක්",
       "News Content": "ඉන්ධන අර්බුදය හමුවේ අපහසුතාවට පත්ව සිටින ජනතාව වෙනුවෙන් අනිද්දා දිනයේ සිට නව දුම්රිය සහ කාර්යාල මෙන්ම පාසල් බස්රථ සේවාවක් ආරම්භ කරන බව ප්‍රවාහන අමාත්‍ය බන්දුල ගුණවර්ධන ප්‍රකාශ කළා.\nඒ, රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකට එක්වෙමින්.\nඑහිදී මාධ්‍යවේදීන් අමාත්‍යවරයාගෙන් ප්‍රශ්ණ කළේ ඉන්ධන හිඟයක් පවතින අවස්ථාවක ප්‍රවාහන සේවාවක් ක්‍රියාත්මක කරන්නේ කෙසේ ද යන්නයි.\nමේ අතර, ඉන්ධන රැගත් තවත් ඩීසල් නෞකාවක් දිවයිනට ලගා වී ඇති අතර එය මේ වන විට උස්වැටකෙයියාව පමුණුගම මුහුදු තීරයේ නැංගුරම් ලා තිබෙනවා.\nඉන්ධන අර්බුදය හේතුවෙන් බවුසරවලට ලැබෙන ඉන්ධන ඇණවුම් ප්‍රමාණය අවම වී ඇති බවයි ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය සදහන් කලේ.\nකෙසේ වෙතත්, පෙට්‍රල් සහ ඩීසල් නොලැබීමෙන් ජනතාවට සිදුවු ඇත්තේ තවදුරටත් මහමග සිය කාලය ගෙවා දැමීමටයි.\nමේ අතර ඉන්ධන ඉල්ලා සිදුකළ විරෝධතාවක් හේතුවෙන් බේස්ලයින් මාර්ගය ඔරුගොඩවත්ත මංසන්ධියෙන් අද පස්වරුවේ අවහිර වී තිබුනා.\nමේ අතර, පසුගිය 08 වැනිදා දිවයිනට ලගා වු මෙටි්‍රක් ටොන් 3900ක ගෑස් රැගත් නෞකාව තවමත් මුදල් ගෙවා නිදහස් කර ගැනීමට හැකියාවක් ලැබී නැහැ.\nලිට්‍රෝ සමාගම සදහන් කළේ නෞකාවේ ගෑස් තොගයට අමරිකානු ඩොලර් මිලියන 2.5ක මුදලක් ගෙවිය යුතු අතර ඊට අමතරව දින 06ක් සදහා ප්‍රමාද ගාස්තු ද ගෙවීමට සිදුව ඇති බවයි.\nගෑස් හිගය හේතුවෙන් ජනතාව පීඩාවට පත්ව ඇති පසුබිමක ලිට්‍රෝ සමාගමේ නව සභාපතිවරයා ලෙස මුදිත පිරීස් පත් කර ඇති අතර ඔහු අනිද්දා ධුරයේ වැඩ භාරගැනීම නියමිතයි.",
       "URL": "https://www.hirunews.lk/307050/අනිද්දා-දිනයේ-සිට-නව-බස්රථ-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=1097"
}