{
       "Source": "hirunews",
       "Timestamp": "Sunday, 21 July 2019 - 18:17",
       "Headline": "උපකාරක පංතියට එල්ලවූ විරෝධය",
       "News Content": "ගම්පහ - දිවුලපිටිය ප්‍රදේශයේ පවත්වාගෙන ගිය උපකාරක පන්තියකට පැමිණි ප්‍රදේශයේ විහාරස්ථාන කිහිපයක භික්ෂූන්වහන්සේලා ඇතුළු පිරිසක් ඊට විරෝධය පලකළා.\nඒ අද දිනයේ දහම් පාසල්වලට දරුවන් සහභාගීවී නොමැති බව පවසමින්.\nදිවුලපිටිය - බල්ලපාන ප්‍රදේශයේ ගුරුවරියක විසින් පවත්වාගෙන ගිය අමතර පන්තියකට පැමිණි ප්‍රදේශයේ භික්ෂූන්වහන්සේලා, සිල්මෑණිවරු සහ දහම්පාසල් ගුරුවරුන් පිරිසක් දහම් පාසල් පැවැත්වෙන ඉරිදා දිනයේ උපකාරක පන්ති නොපවත්වන පවසමින් එම ගුරුවරියට චෝදනා කළා.\nකෙසේ වෙතත් අදාල උපකාරක පන්ති ගුරුවරිය අගෝස්තු මාසයෙන් අනතුරුව ඉරිදා දිනයේ උපකාරක පන්ති නොපවත්වන බවට භික්ෂූන්වහන්සේලාට පවසා සිටීමත් සමග පිරිස විසිර ගියා.",
       "URL": "https://www.hirunews.lk/220758/උපකාරක-පංතියට-එල්ලවූ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3236"
}