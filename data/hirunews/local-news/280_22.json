{
       "Source": "hirunews",
       "Timestamp": "Saturday, 10 June 2023 - 9:24",
       "Headline": "ඩොනල්ඩ් ට්‍රම්ප්ට අධි චෝදනා 37 ක්",
       "News Content": "ඇමරිකානු න්‍යෂ්ටික සහ ආරක්ෂක වැඩසටහන් පිළිබද අතිශය රහස්‍ය ලිපිගොනු නීතිවිරෝධී ලෙස තබාගත් බවට එල්ලවූ චෝදනාවලට අනුව හිටපු ජනාධිපති ඩොනල්ඩ් ට්‍රම්ප්ට චෝදනා 37 ක් ගොනු කර තිබෙනවා.\nපිටු 49 කින් යුත් එම ලේඛනයේ ජාතික ආරක්ෂක තොරතුරු අනවසරයන් සන්තකයේ තබාගැනීම, ඔත්තු බැලීම පනත උල්ලංඝනය කළ බවට චෝදනා තිස් එකක් එල්ල කර ඇති බවයි විදෙස් මාධ්‍ය වාර්තා සඳහන් කළේ.\n2021 ජනවාරි මාසයේදී ඔහු ධවල මන්දිරයෙන් පිටව යනවිට පෙන්ටගනය, සී.අයි.ඒ., ජාතික ආරක්ෂක ඒජන්සිය සහ අනෙකුත් බුද්ධි අංශවල ඉතාමත් රහසිගත ලිපිගොනු රැගෙන ගොස් අනාරක්ෂිත ලෙස ෆ්ලොරිඩාහි පිහිටි ඔහුගේ නිවසේ තැබූ බවට ෆ්ලොරිඩා හි ෆෙඩරල් අධිකරණයේ චෝදනා ගොනුකර තිබුණා.",
       "URL": "https://www.hirunews.lk/337529/ඩොනල්ඩ්-ට්‍රම්ප්ට-අධි-චෝදනා-37-ක්",
       "Category": "Local News",
       "Parent URL": "https://www.hirunews.lk/local-news.php?pageID=280"
}