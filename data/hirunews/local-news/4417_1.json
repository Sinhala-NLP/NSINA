{
       "Source": "hirunews",
       "Timestamp": "Tuesday, 18 July 2017 - 6:58",
       "Headline": "ඩොලර් මිලියන 167.2ක ණය වාරිකයක් ලංකාවට",
       "News Content": "අන්තර් ජාතික මූල්‍ය අරමුදල ලබාදෙන ඩොලර් බිලියන 1.5ක ණය මුදලේ දෙවන වාරිකය ලෙස ඇමරිකානු ඩොලර් මිලියන 167.2ක් ශ්‍රී ලංකාව වෙත මුදා හැරීමට එහි විධායක මණ්ඩලය ඊයේ තීරණය කර තිබෙනවා.\nමෙම වාරිකය මුදා හැරීම මෙතෙක් පමා වූයේ මෙරට බදු ක්‍රමයේ සංශෝධන ඉදිරිපත් කරන තුරුයි.\nමේ නිසා එය නිකුත් කිරීමේදී නව ආදායම් බදු පනත තුළින් ශ්‍රී ලංකාවේ මූල්‍ය ස්ථාවරත්වය ගොඩනැගීමේ හැකියාව සැලකිල්ලට ගත් බවයි අයි.එම්.එෆ්. ආයතනය නිවේදනයක් නිකුත් කරමින් ප්‍රකාශ කළේ.\nඑමෙන්ම විදේශ සංචිත ශක්තිමත් කරමින්, නම්‍යශීලී විනිමය අනුපාත පවත්වා ගැනීමෙන් බාහිර බලපෑම් අවම කිරීමට ශ්‍රී ලංකාවට හැකියාව ලැබෙනු ඇතැයි එමගින් වැඩිදුරටත් සඳහන් කළා.",
       "URL": "https://www.hirunews.lk/166114/ඩොලර්-මිලියන-167-2ක-ණය-වාරිකයක්-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4417"
}