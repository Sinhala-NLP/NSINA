{
       "Source": "hirunews",
       "Timestamp": "Saturday, 16 January 2021 - 12:26",
       "Headline": "ගොවිතැන කෙරෙහි තරුණ තරුණියන්ගේ අවධානය යොමු කිරීමට රජය සැරසෙයි (වීඩියෝ)",
       "News Content": "ගොවිතැන කෙරෙහි තරුණ තරුණියන්ගේ අවධානය යොමු කරවීමට තම රජය පියවර ගෙන ඇති බව ජනාධිපති ගෝඨාභය රාජපක්ෂ මහතා පවසනවා.\nජනාධිපතිවරයා මේ බව සඳහන් කළේ ගම සමඟ පිළිසදරක් වැඩසටහනට පොළොන්නරුව -මැදිරිගිරිය - බිසෝපුර ප්‍රදේශයේදී එක්වෙමින්.\nජනාධිපති ගෝඨාභය රාජපක්ෂ මහතාගේ සංකල්පයක් මත ක්‍රියාත්මක වන ගම සමඟ පිළිසඳරක් වැඩසටහනේ 6  වැනි අදියර අද ක්‍රියාත්මක වූයේ මැදිරිගිරිය ප්‍රාදේශීය ලේකම් කොට්ඨාසයේ බිසෝපුර  ගම්මානය කේන්ද්‍ර කර ගනිමින්.\nබිසෝපුර හා ඒ අවට ගම්මාන රැසක ජනතාවගේ ජන ජීවිතයට බලපාන ගැටලු සඳහා  විසඳුම් ලබාදීම මෙහි අරමුණ වනවා.\nවැඩසටහන ආරම්භ කිරීමට පෙර බිසෝපුර මහවැලි ප්‍රාථමික විද්‍යාලය විවෘත කිරීම සිදුවුණේ ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් වන අතර ඒ සඳහා හිටපු ජනාධිපති මෛත්‍රීපාල සිරිසේන මහතා ද එක්ව සිටියා.",
       "URL": "https://www.hirunews.lk/259845/ගොවිතැන-කෙරෙහි-තරුණ-තරුණියන්ගේ-අවධානය-යොමු-කිරීමට-රජය-සැරසෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2209"
}