{
       "Source": "hirunews",
       "Timestamp": "Tuesday, 05 September 2023 - 23:29",
       "Headline": "යාල ජාතික වනෝද්‍යානයේ විශාල වන සංහාරය",
       "News Content": "යාල ජාතික වනෝද්‍යානයට යාබදව වන සංරක්ෂණ ප්‍රේරක කලාපයේ විශාල වන සංහාරයක් සිදුවන බවට ගොවීන් චෝදනා කරනවා.\nදේශීය කෘෂි කර්මාන්තය නංවාලීමට ලෝක බැංකුවෙන් ලබා දෙන ණය ආධාර අවභාවිත කරමින් මෙම කටයුත්ත සිදු කෙරෙන බවයි ප්‍රදේශයේ ගොවීන් පෙන්වා දෙන්නේ.\nඑමෙන්ම මෙම පරිසර පද්ධතිය දිවියන්, අලි ඇතුන්, මුවන්, ගෝනුන්, ඌරන් මෙන්ම කුරුලු වර්ග රැසකට වාසස්ථානය වී තිබෙනවා.\nඑවැනි වැදගත් කලාපයක් තුළ සිදුවන මෙම වන සංහාරය හේතුවෙන් වන සතුන් රැසකගේ ජීවිතවලට දැඩි තර්ජනයක් එල්ල වී ඇති බවයි ගොවීන් පවසන්නේ.",
       "URL": "https://www.hirunews.lk/347279/යාල-ජාතික-වනෝද්‍යානයේ-විශාල-වන-සංහාරය",
       "Category": "Local News",
       "Parent URL": "https://www.hirunews.lk/local-news.php?pageID=49"
}