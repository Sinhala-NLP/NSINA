{
       "Source": "hirunews",
       "Timestamp": "Tuesday, 06 November 2018 - 19:17",
       "Headline": "ජනපති ඉතිහාසගතවන බව රුහුණු රට භික්ෂු පෙරමුණ කියයි",
       "News Content": "රට පාවාදුන් පිරිස් පළවා හරිනු ලැබූ නායකයෙකු ලෙස ජනාධිපති මෛත්‍රීපාල සිරිසේන ඉතිහාසගත වන බව රුහුණු රට භික්ෂූ පෙරමුණ පවසනවා.\nඑම පෙරමුණේ ප්‍රධාන සංවිධායක පූජ්‍ය පරදූවේ ජිනරතන හිමියන් මේ බව කියා සිටියේ මාතර - වෙහෙරහේන පූර්වාරාම විහාරස්ථානයේ අද පැවති මාධ්‍ය හමුවකට එක්වෙමින්.\nකෝට්ටේ පාර්ශවයේ අනුනායක මහාචාර්ය පූජ්‍ය කොටපිටියේ රාහුල හිමියන් අද පැවති මාධ්‍ය හමුවකට එක්වෙමින් සඳහන් කළේ ජනාධිපතිවරයා ගත් තීරණය තවදුරටත් සාර්ථක කරගැනීම සඳහා කඩිනමින් මහ මැතිවරණයකට ගමන් කළ යුතු බවයි.",
       "URL": "https://www.hirunews.lk/203702/ජනපති-ඉතිහාසගතවන-බව-රුහුණු-රට-භික්ෂු-පෙරමුණ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3664"
}