{
       "Source": "hirunews",
       "Timestamp": "Tuesday, 10 May 2022 - 22:34",
       "Headline": "පැනගිය රැඳවියන් ගැන දන්නවා නම් පොලිසියට කියන්න (වීඩියෝ)",
       "News Content": "වටරැක බන්ධනාගාර වැඩ කඳවුරෙන් වැඩ සහන ක්‍රමයට යොමු කර තිබු රැඳවියන් 58 දෙනෙකු ඊයේ ඇතිවු කලහාකාරී සිදුවීම් අතරතුර පැන ගොස් ඇති බව බන්ධනාගාර කොමසාරිස් ජනරාල් චන්දන ඒකනායක මහතා පවසනවා.\nබන්ධනාගාර රැඳවියන් පිරිසක් ජනතාව විසින් රඳවාගෙන සිටින ආකාරයේ දර්ශන පෙළක් ද සමාජ මාධ්‍යයේ සංසරණය වන අතර ඊට ප්‍රතිචාර දක්වමින් ඒ මහතා මේ අදහස් පළ කළා.\nවටරැක බන්ධනාගාර වැඩ කඳවුරේ වැඩ සහන ක්‍රමය යටතේ රඳවා සිටින රැඳවියන් පිරිසක් ඊයේ ජනතාව විසින් රඳවා ගෙන සිටින ආකාරයේ දර්ශන පෙළක් සමාජ මාධ්‍යයේ මෙලෙස සංසරණය වුණා.\nමේ පිළිබඳ අදහස් පළ කළ සිරකරු අයිතිවාසිකම් සුරැකීමේ කමිටුව පවසන්නේ මෙලෙස වැඩසඳහා යොමු කිරීම නීති විරෝධි ක්‍රියාවක් බවයි.",
       "URL": "https://www.hirunews.lk/304032/පැනගිය-රැඳවියන්-ගැන-දන්නවා-නම්-පොලිසියට-කියන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1177"
}