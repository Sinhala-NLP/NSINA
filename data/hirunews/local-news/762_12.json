{
       "Source": "hirunews",
       "Timestamp": "Wednesday, 02 November 2022 - 9:42",
       "Headline": "පා ගමන පිළිබඳ ශ්‍රී ලංකා මානව හිමිකම් කොමිෂන් සභාවෙන් නිවේදනයක් (වීඩියෝ)",
       "News Content": "වෘත්තීය සමිහි හා බහුජන සංවිධාන එක් ව දේශපාලන පක්ෂවල සහභාගිත්වයෙන් අද (02) පැවැත්වීමට නියමිත සාමකාමී පා ගමන පිළිබඳ ශ්‍රී ලංකා මානව හිමිකම් කොමිෂන් සභාවෙන් නිවේදනයක් නිකුත් කර තිබෙනවා.\nඑහි සඳහන් වන්නේ, අදාළ පා ගමන සඳහා පොලිසියෙන් අවසර ලබා ගත යුතු බවට නීති විරෝධී ලෙස පොලිසිය දැනුම් දී ඇති බව යි.\nඒ පිළිබඳ පැමිණිල්ලක් වෘත්තීය සමිති බහුජන සංවිධාන විසින් ශ්‍රී ලංකා මානව හිමිකම් කොමිෂන් සභාව වෙත යොමු කර ඇති බව ද සඳහන්.\nඒ අනුව පොලිස් ආඥා පනතේ 77 වැනි වගන්තිය ප්‍රකාර ව මෙලෙස සාමකාමී විරෝධතා පා ගමනට අවසර ලබා ගන්නා ලෙස දන්වා ඇති බව යි එම පැමිණිල්ලේ සඳහන් වන්නේ.\nශ්‍රී ලංකා මානව හිමිකම් කොමිෂන් සභාව මෙහි දී අවධාරණය කරන්නේ, පොලිස් ආඥා පනතේ පවතින ප්‍රතිපාදන ආණ්ඩුක්‍රම ව්‍යවස්ථාව මඟින් තහවුරු කර ඇති මූලික අයිතිවාසිකම් උල්ලංඝණය කිරීම සඳහා භාවිත කිරීම අනුචිත බව යි.\nමෙම අවස්ථාවේ දී මූලික අයිතිවාසිකම් උල්ලංඝණයක් සිදු වුව හොත් එය රටට බරපතළ ප්‍රතිවිපාක ඇති වීමට හේතු විය හැකි බවත් මෙම පා ගමන සිදු වන අවස්ථාව නිරීක්ෂණය කිරීමට ශ්‍රී ලංකා මානව හිමිකම් කොමිෂන් සභාවේ නිලධාරී කණ්ඩායමක් යෙදවීමට අපේක්ෂා කරන බවත් එම නිවේදනය වැඩිදුරටත් සඳහන්.\nඑම සම්පූර්ණ නිවේදනය පහතින්",
       "URL": "https://www.hirunews.lk/319431/පා-ගමන-පිළිබඳ-ශ්‍රී-ලංකා-මානව-හිමිකම්-කොමිෂන්-සභාවෙන්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=762"
}