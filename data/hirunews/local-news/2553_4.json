{
       "Source": "hirunews",
       "Timestamp": "Wednesday, 29 July 2020 - 10:21",
       "Headline": "කොරෝනා දෙවන රැල්ලක අවදානම හේතුවෙන් යුරෝපා රටවල් නීති දැඩි කරයි",
       "News Content": "කොරෝනා දෙවන රැල්ලක් ඇතිවීමේ අවදානම හේතුවෙන් යුරෝපානු රටවල් ගණනාවක් ඊට අදාළ නීති දැඩි කිරීම කෙරෙහි අවධානය යොමුව තිබෙනවා.\nවිශේෂයෙන් ස්පාඤ්ඤය සහ ජර්මනිය දැනටමත් මේ සඳහා පියවර ගෙන ඇති අතර, කොරෝනා රෝගීන් වැඩි වශයෙන් වාර්තා වූ ප්‍රදේශ සඳහා මෙලෙස දැඩි නීති පැනවීමටයි කටයුතු කර ඇත්තේ.\nමේ වනවිට යුරෝපයට උණුසුම් කාලගුණ තත්ත්වයක් පවතින නිසා ජනතාව එක්රැස්වීම ඉහළ ගොස් ඇති බැවින් ඒ සම්බන්ධයෙන් දැඩි අවධානයෙන් පසුවන ලෙස ලෝක සෞඛ්‍ය සංවිධානය ඉල්ලා තිබෙනවා.\nමේ වනවිට කොරෝනා වෛරසයෙන් ලොව පුරා මියගිය හයලක්ෂයකට වැඩි පිරිස අතුරෙන් වැඩිපිරිසක් මියගොස් ඇත්තේ යුරෝපයේයි.",
       "URL": "https://www.hirunews.lk/246650/කොරෝනා-දෙවන-රැල්ලක-අවදානම-හේතුවෙන්-යුරෝපා-රටවල්-නීති-දැඩි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2553"
}