{
       "Source": "hirunews",
       "Timestamp": "Saturday, 16 January 2016 - 21:52",
       "Headline": "මතුගම හිටපු විපක්ෂනායක - වොලිබෝල් ප්‍රධාන සංවිධායකට  පහරදුන්නලු",
       "News Content": "මතුගම ප්‍රාදේශීය සභාවේ හිටපු විපක්ෂනායක ජිනදාස සිරිවර්ධන සිදුකළ බව පැවසෙන  පහරදීමකින් පුද්ගලයෙකු තුවාල ලබා රෝහල් ගත කර තිබෙනවා. පහරකෑමට ලක්ව තිබෙන්නේ කළුතර දිස්ත්‍රික් වොලිබෝල් සංගමයේ ප්‍රධාන සංවිධායක සුසන්ත කරුණාරත්නයි. ඔහු නාගොඩ රෝහලේ ප්‍රතිකාර ලබනවා.\nකළුතර, වැලිපැන්න ප්‍රදේශයේ පැවති රැස්වීමක් අතරතුර මෙම පහරදීම සිදුව තිබෙනවා.\n\".....මොකක්වත් නෙමෙයි මගෙත් එක්ක වොලිබෝල් සම්බන්ධ ඊර්ෂ්‍යාවක් තියෙන්නේ... ඔයාට මොකක්ද වෙච්ච වරද කියලා අහනකොටම එක පාරටම උඹ මොකෙක්ද යකෝ කියලා ගහගෙන ගහගෙන ගියා.... මෙතෙන්ට ගැහුවා කඩලා යන්න.... මම ඊට පස්සේ පොලිසියට ගියා.. ඇන්ට්‍රිය දාලා එනකොට මෙයාගේ ලොකු පුතෙක් ඉන්නවා... ෆුල් ලෙෆ්ටිනන් කෙනෙක්...හමුදා ලොක්කා මමයි... මට ඕන දෙයක් කරන්න පුලුවන්... උඹව හංගන්න පුළුවන්... උඹ දැනගනින් උඹට මොකක්ද වෙන්නෙ කියලා... මට ගහගෙන ගහගෙන ගියා.... උදැල්ලක් අරගෙන ආවා ගහන්න.....\"\nප්‍රශ්නය : උදැලෙන් ගැහුවාද?\n\"..නැහැ... ගහන්න දුන්නේ නැහැ කට්ටිය අල්ලාගත්තා.... පපුව කැක්කුමයි... ඊයේ රෑ එක්ස් රේ තුනක් ගත්තා... ඇහැ කැවෙනවා... මේ වගේ දඩබ්බර දේශපාලනයක් කරන්නේ මෙයා... එයාට විතරද ගමේ දේශපාලනය කරන්න පුළුවන්...\"\nමේ පිළිබදව මතුගම ප්‍රාදේශීය සභාවේ හිටපු  විපක්ෂනායක ජිනදාස සිරිවර්ධනගෙන්  අප කළ විමසීමකදී ඔහු සදහන් කළේ තමන් එවැනි පහරදීමක් සිදු නොකළ බවයි.\nකෙසේ වෙතත් මතුගම ප්‍රාදේශීය සභාවේ හිටපු විපක්ෂනායක ජිනදාස සිරිවර්ධන  එම පහරදීම සිදුකිරීමට යන අන්දම අසල සවිකර තිබූ ආරක්ෂිත කැමරාවක සටහන් වී ඇති බවද  සඳහන්.",
       "URL": "https://www.hirunews.lk/124152/මතුගම-හිටපු-විපක්ෂනායක-වොලිබෝල්-ප්‍රධාන-සංවිධායකට-පහරදුන්නලු",
       "Category": "Local News",
       "Parent URL": "https://www.hirunews.lk/local-news.php?pageID=5207"
}