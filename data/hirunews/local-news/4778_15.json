{
       "Source": "hirunews",
       "Timestamp": "Sunday, 27 November 2016 - 12:08",
       "Headline": "වත්මන් ජනපති නොසිටින්නට නිදහස් පක්ෂයක් නැහැ - ඇමති අමරවීර",
       "News Content": "හිටපු ජනපති මහින්ද රාජපක්ෂ පරාජයට පත්වන විට, වත්මන් ජනපති මෛත්‍රීපාල සිරිසේන හැර වෙනත් අයෙකු ජනාධිපති වූයේ නම් ශ්‍රී ලංකා නිදහස් පක්ෂයට අත්වන ඉරණම කණගාටුදායක බව සන්ධාන මහ ලේකම් අමාත්‍ය මහින්ද අමරවීර පවසනවා.\nමීට පෙර නිදහස් පක්ෂය පරාජය වූ සෑම අවස්ථාවකටම වඩා මෙවර පාක්ෂිකයන්ගේ ආරක්ෂාව තහවුරු වී ඇති බවයි ගාල්ල දිස්ත්‍රික් නිදහස් පක්ෂ සාමාජිකත්ව ප්‍රවර්ධන වැඩසටහන ඊයේ එක්වෙමින් අමාත්‍යවරයා සඳහන් කළේ.\nමේ අතර කොළඹ අද පැවති ඒකාබද්ධ විපක්ෂයේ මාධ්‍ය හමුවට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ මහබැංකු බැඳුම්කර වංචාවට සම්බන්ධ තැරැව්කාර සමාගමේ බලපත්‍රය අහෝසි කිරීමට හෝ රජය මෙතෙක් අසමත් වී ඇති බවයි.",
       "URL": "https://www.hirunews.lk/148424/වත්මන්-ජනපති-නොසිටින්නට-නිදහස්-පක්ෂයක්-නැහැ-ඇමති-අමරවීර",
       "Category": "Local News",
       "Parent URL": "https://www.hirunews.lk/local-news.php?pageID=4778"
}