{
       "Source": "hirunews",
       "Timestamp": "Thursday, 05 May 2022 - 9:28",
       "Headline": "මන්ත්‍රී අලි සබ්රි රහීම්ගේ ජීප් රථයේ ගැටී පුද්ගලයෙකු මරුට",
       "News Content": "මුස්ලිම් ජාතික සන්ධානය නියෝජනය කරමින් පාර්ලිමේන්තුවට පිවිස පුත්තලම දිස්ත්‍රික් මන්ත්‍රී අලි සබ්රි රහීම්ගේ ජීප් රථයේ ගැටී පුද්ගලයෙකු ජීවිතක්ෂයට පත්වී තිබෙනවා.\nපොලීසිය සදහන් කළේ පලාවිය - කල්පිටිය මාර්ගයේ මාම්පූරිය ප්‍රදේශයේ දී ඊයේ රාත්‍රියේ මෙම අනතුර සිදුව ඇති බවයි.\nඅනතුර සිදුවන අවස්ථාවේ මන්ත්‍රීවරයා ද සිය රථයේ සිට ඇති අතර, ඔහුගේ රියදුරු මේ වන විට පොලීසිය අත්අඩංගුවට ගෙන තිබෙනවා.\nරියදුරුගේ නොසැලකිලිමත්කම හේතුවෙන් මෙම අනතුර සිදුව ඇති බවයි විමර්ශණවල දී අනාවරණය වී ඇත්තේ.",
       "URL": "https://www.hirunews.lk/303546/මන්ත්‍රී-අලි-සබ්රි-රහීම්ගේ-ජීප්-රථයේ-ගැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1191"
}