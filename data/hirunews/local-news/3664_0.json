{
       "Source": "hirunews",
       "Timestamp": "Tuesday, 06 November 2018 - 19:39",
       "Headline": "නෙස්බි සාමිවරයාගේ සහතිකය",
       "News Content": "ශ්‍රී ලංකා ජනාධිපතිවරයා ගත් දේශපාලන තීන්දුව ශ්‍රී ලංකාවේ ව්‍යවස්ථාවට අනුකූල බව බ්‍රිතාන්‍යයේ සාමි මණ්ඩලයේ සාමාජික මයිකල් නෙස්බි සාමිවරයා පවසනවා.\nට්විටර් පණිවුඩයකින් ඔහු අවධාරණය කරන්නේ ශ්‍රි ලංකාවේ තත්ත්වය සම්බන්ධව බ්‍රිතාන්‍ය පාර්ලිමේන්තු මන්ත්‍රීවරුන් පක්ෂග්‍රාහීව ක්‍රියා නොකළ යුතු බවයි.\nශ්‍රී ලංකාවේ පවතින වත්මන් දේශපාලන තත්ත්වය සම්බන්ධව බ්‍රිතාන්‍ය පාර්ලිමේන්තුවේදී එරට මන්ත්‍රිවරයෙකු ප්‍රශ්න කර තිබුණා.\nකෙසේ වෙතත් බ්‍රිතාන්‍යයේ මයිකල් නෙස්බි සාමිවරයා සිය ට්විටර් ගිනුම හරහා  ප්‍රතිචාර දැක්වුවා.",
       "URL": "https://www.hirunews.lk/203706/නෙස්බි-සාමිවරයාගේ-සහතිකය",
       "Category": "Local News",
       "Parent URL": "https://www.hirunews.lk/local-news.php?pageID=3664"
}