{
       "Source": "hirunews",
       "Timestamp": "Monday, 04 April 2022 - 0:29",
       "Headline": "බස් රථයට ගිනි තැබූ පුද්ගලයා සෙවීමට පොලිසියට හදිසියේ මතක් වෙයි",
       "News Content": "පසුගිය බ්‍රහස්පතින්දා ජනාධිපති ගෝඨාභය රාජපක්ෂ ගේ නුගේගොඩ මිරිහානේ පිහිටි පෞද්ගලික නිවස ඉදිරිපිට සිදුකළ උද්ඝෝෂණ ව්‍යාපාරයේදී බස් රථයකට ගිනි තැබූ පුද්ගලයා සොයා ගැනීම සඳහා පොලීසිය මහජන සහය පතනවා.\nමෙම ගැටුම්කාරී අවස්ථාවේදී යම්කිසි සංවිධානාත්මක කණ්ඩායමක් විසින් මෙලෙස බස් රථයට ගිනි තැබූ බවටයි චෝදනා එල්ල වන්නේ.\nකෙසේ වෙතත් මෙම බස් රථයට ගිනි තැබූ පුද්ගලයා එම ක්‍රියාව සිදු කරන අවස්ථාවේදී අවට පොලිස් නිලධාරීන් ඒ දෙස බලා සිටින අයුරු මාධ්‍ය ඔස්සේ ප්‍රචාරය වූ වීඩියෝ දර්ශනවල සටහන් වී තිබුණා.\nමෙම පුද්ගලයා සම්බන්ධ කිසිදු තොරතුරක් මේ වන තුරු වාර්තා වී නොමැති අතර ඔහු එම ක්‍රියාව සිදු කරන අතරවාරයේ අත්අඩංගුවට නොගත්තේ මන්දැයි සමාජ ක්‍රියාකාරීන් සහ විරුද්ධ පක්ෂයේ මන්ත්‍රීවරුන් පොලීසියෙන් ප්‍රශ්න කර සිටියා.\nමේ වන විට මෙම සිද්ධිය සම්බන්ධයෙන් වැඩිදුර පරීක්ෂණ සිදු කිරීම සඳහා අපරාධ පරීක්ෂණ දෙපාර්තමේන්තුවට භාර දී ඇති අතර ඔවුන් මාධ්‍ය ඔස්සේ ප්‍රචාරය වූ වීඩියෝ දර්ශනවලින් ලබාගත් ඡායාරූප කිහිපයක් ප්‍රසිද්ධ කරමින් මෙම පුද්ගලයා සොයාගැනී ගැනීමට මහජන සහාය ඉල්ලා තිබෙනවා.\nශ්‍රී ලංකා පොලීසිය නිකුත් කළ එම සම්පූර්ණ වාර්තාව පහතින්..",
       "URL": "https://www.hirunews.lk/301129/බස්-රථයට-ගිනි-තැබූ-පුද්ගලයා-සෙවීමට-පොලිසියට-හදිසියේ-මතක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1251"
}