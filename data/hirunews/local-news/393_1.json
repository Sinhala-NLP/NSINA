{
       "Source": "hirunews",
       "Timestamp": "Tuesday, 25 April 2023 - 7:26",
       "Headline": "නිධන් හාරමින් සිටි සිව්දෙනෙකු අත්අඩංගුවට",
       "News Content": "කැකිරාව ඉලුකේගම ප්‍රදේශයේ දී වැටලීමක් සිදුකර පුද්ගලික ඉඩමක් තුළ පුරා වස්තු ලබා ගැනීමේ අරමුණින් කැණීම් කරමින් සිටි සැකකරුවන් පිරිසක් ඊයේ(24) අත්අඩංගුවට පත් වී තිබෙනවා.\nපුද්ගලයින් සිඑ දෙනෙකු විසින් ඉඩම තුල කැණීම් කරමින් සිටි අවස්ථාවේ දී කැකිරාව පොලිස් ස්ථානයේ නිලධාරීන්ට ලද තොරතුරක් මත වැටලිමක් සිදුකර මෙම පිරිස අත්අඩංගුවට ගෙන තිබෙනවා.\nඅත් අඩංගුවට ගත් සැකකරුවන් සන්තකයේ තිබී කැණීම් සඳහා යොදාගත් උපකරණ සහ පූජා භාණ්ඩද පොලිසිය භාරයට ගෙන තිබෙනවා.\nඑම සැකකරුවන් වයස අවුරුදු 19ත් 45ත් අතර වයස් සීමා වල පසුවන කැකිරාව සහ ඉනාමළුව ප්‍රදේශවල පදිංචිකරුවන්.\nසැකකරුවන් අද දින කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/333380/නිධන්-හාරමින්-සිටි-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=393"
}