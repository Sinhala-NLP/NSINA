{
       "Source": "hirunews",
       "Timestamp": "Monday, 21 December 2020 - 17:31",
       "Headline": "අගමැති අටමස්ථානාධිපති හිමියන් බැහැදකී (වීඩියෝ)",
       "News Content": "අටමස්ථානාධිපති අතිපූජ්‍ය පල්ලේගම සිරිනිවාස නාහිමියන්ගේ සුවදුක් විමසීම සඳහා අග්‍රාමාත්‍ය මහින්ද රාජපක්ෂ අද (21) එක්වුණා.\nඑහිදී කොරෝනා වසංගතය හමුවේ ජන ජීවිතය නගා සිටුවීමට රජය ගෙන ඇති ක්‍රියාමාර්ග සම්බන්ධයෙන් අග්‍රාමාත්‍යවරයා, උන්වහන්සේ දැනුවත් කළ බවයි අග්‍රාමාත්‍ය කාර්යාලය නිවේදනය කළේ.\nමේ අතර අනුරාධපුර ජේතවන ව්‍යාපෘති කෞතුකාගාරය හා අභ්‍යන්තර මාර්ග පද්ධතියද අද අග්‍රාමාත්‍යවරයා අතින් විවෘත කෙරුණා.\nප්‍රථමයෙන් ජේතවන චෛත්‍ය වටා ඉදිිකර ඇති අභ්‍යන්තර මාර්ග පද්ධතිය විවෘත කළ අග්‍රාමාත්‍යවරයා චෛත්‍යරාජයාණන් වහන්සේ වන්දනා කිරීමෙන් අනතුරුව මාර්ග පද්ධතිය විවෘත කළ බවයි හිරු වාර්තාකරු සඳහන් කළේ.",
       "URL": "https://www.hirunews.lk/257583/අගමැති-අටමස්ථානාධිපති-හිමියන්-බැහැදකී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2261"
}