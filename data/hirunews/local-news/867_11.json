{
       "Source": "hirunews",
       "Timestamp": "Thursday, 15 September 2022 - 12:58",
       "Headline": "ලිට්‍රෝ සභාපතිට චරිත හේරත්ගෙන් පිළිතුරු (වීඩියෝ)",
       "News Content": "ලිට්‍රෝ ගෑස් ආනයනය කිරීමේ ටෙන්ඩරය මඟින් සිදු වූ අක්‍රමිකතා සම්බන්ධයෙන් විගණකාධිපති වාර්තාව ඉදිරිපත් කිරීමෙන් පසු පාර්ලිමේන්තු විවාදයක් පැවැත්විය යුතු බව පාර්ලිමේන්තු මන්ත්‍රී මහාචාර්ය චරිත හේරත් ප්‍රකාශ කළා.\nඒ, කොළඹ ඊයේ (14) පැවති මාධ්‍ය හමුවක දී යි.\nමේ අතර, ගාලුමුවදොර අරගලයෙන් පසු ජනතාව ඉල්ලූ වෙනස ලබා දීමට වත්මන් පාලකයින් තවමත් කටයුතු කර නොමැති බවට ක්‍රමවේදයට වෙනසක් සදහා වූ නීතිඥ සංවිධානය චෝදනා කරනවා.\nඑහි කැදවුම්කරු නීතිඥ ඉන්දික ගාල්ලගේ මේ බව කියා සිටියේ, කොළඹ ඊයේ පැවති මාධ්‍ය හමුවකට එක්වෙමින්.\nඑසේම අරගලකරුවන් විසින් ගාලුමුවදොර පිටියේ ජනතාවගේ පහසුව වෙනුවෙන් ඉදිකර තිබූ ඉදිකිරීම්වලට සිදු කර ඇති හානිය රුපියල් මිලියන 06කට වැඩි බව වරාය, නාවික හා ගුවන්සේවා අමාත්‍ය නිමල් සිරිපාල ද සිල්වා පවසනවා.\nඒ, අරගලයෙන් පසු ගාලුමුවදොර සිදු කළ නිරීක්ෂණ චාරිකාවකින් අනතුරුව යි.",
       "URL": "https://www.hirunews.lk/315446/ලිට්‍රෝ-සභාපතිට-චරිත-හේරත්ගෙන්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=867"
}