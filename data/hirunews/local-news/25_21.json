{
       "Source": "hirunews",
       "Timestamp": "Saturday, 16 September 2023 - 17:42",
       "Headline": "කාන්තාවන් මැලේසියාවේ ගෘහ සේවයට යැවිමට උත්සහ කල පෙරපාසල් ගුරුවරියක් අත්අඩංගුවට (වීඩියෝ)",
       "News Content": "ශ්‍රි ලංකා විදේශ සේවා නියුක්ති කාර්යංශයේ වලංගු රැකියා ඇණවුමක් නොමැතිව කාන්තාවන් දෙදෙනෙකු මැලේසියාවට යැවිමට උත්සහ කළ කාන්තාවක් අද (16) අත්අඩංගුවට ගෙන තිබෙනවා.\nඅප වාර්තාකරු සඳහන් කළේ අදාළ කාන්තාව බගවන්තලාව ප්‍රදේශයේ පෙරපාසල් ගුරුවරියක් වන අතර ඇය සිය සහෝදරයා සමග එක්ව මෙම ජාවාරම සිදු කර ඇති බවයි.\nඔවුන් විසින් කාන්තාවන් දෙදෙනෙකු සංචාරක විසා මත මැලේසියාවේ ගෘහ සේවයට යැවිම සදහා බණ්ඩාරනායක ජාත්‍යන්තර ගුවන්තොටුපලින් පිටත් කිරිමට උත්සහ කළ අවස්තාවේ ගුවන්තොටුපොල නිලධාරින් විසින් එම කාන්තාවන් දෙදෙනා ආපසු හරවා එවිමට කටයුතු කර තිබු බවයි වාර්තා වන්නේ.\nමෙම ජාවාරමට සම්බන්ධ කාන්තාව අද හැටන් මහෙස්ත්‍රාත් අධිකරණයට යොමු කල අතර අනිද්දා (18) මිගමුව මහෙස්ත්‍රාත් අධිකරණයට යොමු කිරීමට නියමිතයි.",
       "URL": "https://www.hirunews.lk/348483/කාන්තාවන්-මැලේසියාවේ-ගෘහ-සේවයට-යැවිමට-උත්සහ-කල-පෙරපාසල්-ගුරුවරියක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=25"
}