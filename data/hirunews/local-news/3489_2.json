{
       "Source": "hirunews",
       "Timestamp": "Friday, 22 February 2019 - 17:08",
       "Headline": "ලක්ෂ 40 ක දුම්වැටි සමග තුන්දෙනෙකු කටුනායක ගුවන්තොටුපලේදී අත්අඩංගුවට",
       "News Content": "ලක්ෂ 40 කට අධික වටිනාකමකින් යුත්, දුම්වැටි තොගයක් නීතිවිරෝධී ලෙස මෙරටට රැගෙන ආ ශ්‍රී ලාංකිකයින් දෙදෙනෙකු සහ පාකිස්ථාන ජාතිකයෙකු කටුනායක ගුවන්තොටුපල රේගු නිලධාරින් විසින් අත්අඩංගුවට ගෙන තිබෙනවා.\nගුවන්තොටුපල හිරු වාර්තාකරු සදහන් කළේ පාකිස්ථානයේ - කරච්චි නුවර සිට ඔවුන් ඊයේ රාත්‍රියේ දිවයිනට පැමිණි බවයි.\nසැකකරුවන් තුන්දෙනා ළග තිබී දුම්වැටි 73,000 ක් අඩංගු කාටුන් 358 ක් රේගු භාරයට ගෙන තිබෙනවා.",
       "URL": "https://www.hirunews.lk/210971/ලක්ෂ-40-ක-දුම්වැටි-සමග-තුන්දෙනෙකු-කටුනායක-ගුවන්තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3489"
}