{
       "Source": "hirunews",
       "Timestamp": "Saturday, 13 May 2023 - 20:28",
       "Headline": "බෝලවත්ත දුම්රිය ස්ථානයට මැර ප්‍රහාරයක්",
       "News Content": "බෝලවත්ත දුම්රිය ස්ථානයේ අද (13) දින රාත්‍රී 07.00 ට පමණ කිසියම් කණ්ඩායමක් දුම්රිය වේදිකාව මත මත්පැන් පානය කරමින් සිට තිබෙනවා.\nඑම කණ්ඩායමට දුම්රිය ස්ථාන පරිශ්‍රයෙන් ඉවත් වන ලෙසට කල දැනුවත් කිරීමට කෝප වූ පිරිස බෝලවත්ත දුම්රිය ස්ථානයේ කාර්‍යමණ්ඩලයට පහර දී තිබෙනවා.\nදුම්රිය ස්ථානයට ජනේලවලට පහර දී අලභහානී කොට එම දුම්රිය ස්ථානයේ සේවයේ යෙදී සිටි දුම්රිය ස්ථානාධිපතිතුමා ඇතුළු කාර්යමණ්ඩලයේ තිදෙනෙකුට මෙලෙස පහර දී ඇති බවයි වාර්තා වන්නේ.\nතුවාල ලබා සිටි හා පහර කෑමට ලක්වු සිව් දෙනා මේ වන විට 1990 සුවසැරිය හරහා රෝහල් ගත කොට ඇති අතර, දුම්රිය ස්ථානයට පහර දුන් පිරිස අත්අඩංගුවට ගැනීම මේ දක්වා සිදුව නොමැත.",
       "URL": "https://www.hirunews.lk/335095/බෝලවත්ත-දුම්රිය-ස්ථානයට-මැර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=346"
}