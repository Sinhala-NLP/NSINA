{
       "Source": "hirunews",
       "Timestamp": "Friday, 10 February 2023 - 9:29",
       "Headline": "ලොව බලවත්ම රොකට් පද්ධතිය පරීක්ෂාවට",
       "News Content": "එලොන් මස්ක්ගේ ස්පේස් එක්ස් සමාගම සිය දැවැන්ත නව රොකට් පද්ධතිය වන ස්ටාර්ෂිප් හි පරීක්ෂණයක් සිදුකර තිබෙනවා.\nඒ අනුව එහි එන්ජින් 33න් 31ක් ම එකවර සාර්ථකව ක්‍රියාත්මක කර ඇති බව සඳහන්.\n“ස්ටාර්ෂිප්” මංගල පියාසැරිය ඉතිහාසයේ බලවත්ම රොකට් මෙහෙයුම් පද්ධතිය විය හැකි බවයි විදෙස් මාධ්‍ය වාර්තා සඳහන් කළේ.\nස්ටාර්ෂිප් මගින් කක්ෂයෙන් ඔබ්බට මිනිසුන් සාර්ථකව රැගෙන යාම, ලොව ධනවතුන්ගේ ලැයිස්තුවේ ප්‍රමුඛයෙකු මෙන්ම ට්විටර් හි හිමිකරුද වන එලොන් මස්ක්ගේ බලාපොරොත්තුව බව සඳහන්.\nස්ටාර්ෂිප් කක්ෂ ගතකිරීම මෙම මස අගභාගයේදී හෝ මාර්තු මුලදී ක්‍රියාත්මක කෙරෙනු ඇති බවටයි විදෙස් මාධ්‍ය වාර්තා පවසන්නේ.",
       "URL": "https://www.hirunews.lk/327093/ලොව-බලවත්ම-රොකට්-පද්ධතිය-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=545"
}