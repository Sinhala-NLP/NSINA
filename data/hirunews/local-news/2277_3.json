{
       "Source": "hirunews",
       "Timestamp": "Sunday, 13 December 2020 - 19:07",
       "Headline": "යතුරුපැදි ආනයනකරුවන් කෝටා ක්‍රමයක් ඉල්ලයි",
       "News Content": "කෝටා ක්‍රමවේදයක් යටතේ හෝ යතුරුපැදි ආනයනයට අවස්ථාව ලබා දෙන්නැයි ශ්‍රී ලංකා යතුරුපැදි ආනයනකරුවන්ගේ සංගමය පවසනවා.\nඑහි කමිටු සාමාජික ජගත් කුමාර හිරු ප්‍රවෘත්ති අංශය කියා සිටියේ පසුගිය මාර්තු මාසයේ සිට යතුරුපැදි ආනයනය නවතා දැමීමේ තීරණයත් සමඟ යතුරුපැදි කර්මාන්තය ආශ්‍රිතව ඍජු හා වක්‍ර රැකියාවල නිරත ලක්ෂ 5 කට අධික පිරිසක් මේ වනවිට විවිධ ගැටලුවලට මුහුණදී ඇති බවයි.\nමේ අතර, වාහන ආනයනය නවතා දැමීම හමුවේ තමන් මුහුණ දෙන ගැටලුවලට විසඳුම් ලබාදීමට මැදිහත් වන්නැයි ලංකා වාහන ආනයනකරුවන්ගේ සංගමය ද, රජයෙන් ඉල්ලීමක් කරනවා.\nමුදල් හා රාජ්‍ය ව්‍යවසාය ප්‍රතිසංස්කරණ රාජ්‍ය අමාත්‍ය අජිත් නිවාඩ් කබ්රාල් හිරු ප්‍රවෘත්ති අංශය සමග අදහස් දක්වමින් පසුගියදා අදාළ තත්ත්වය සම්බන්ධයෙන් පළ කළේ මෙවන් අදහසක්.",
       "URL": "https://www.hirunews.lk/256944/යතුරුපැදි-ආනයනකරුවන්-කෝටා-ක්‍රමයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2277"
}