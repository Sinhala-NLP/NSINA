{
       "Source": "hirunews",
       "Timestamp": "Saturday, 30 January 2021 - 18:37",
       "Headline": "කේරළ ගංජා කිලෝ 67කට අධික ප්‍රමාණයක් නාවික හමුදා භාරයට",
       "News Content": "මන්නාරම මාන්තේ වෙරළ තීරයට ආසන්න ලඳු කැලෑවක සඟවා තිබූ කේරළ ගංජා කිලෝ 67කට අධික ප්‍රමාණයක් නාවික හමුදා භාරයට ගෙන තිබෙනවා.\nඊයේ (29) සිදුකළ විශේෂ මෙහෙයුමකදී මෙම කේරළ ගංජා ප්‍රමාණය සොයාගත් බවයි නාවික හමුදාව සඳහන් කළේ.\nමාන්තේ වෙරළ තීරයට ආසන්න ලඳු කැලෑවක ගෝනි උර දෙකක් තුල සඟවා තිබූ පාර්සල් 32ක කේරළ ගංජා තිබු බව නාවික හමුදාව ප්‍රකාශ කරනවා.\nමෙම කේරළ ගංජා තොගයේ වටිනාකම රුපියල් මිලියන 23කට අධිකයි.\nනාවික හමුදා භාරයට ගත් කේරළ ගංජා ප්‍රමාණය ඉදිරි පරීක්‍ෂණ කටයුතු සඳහා වංකාලේ පොලීසිය වෙත භාර දීමට කටයුතු කල අතර, සැකකරුවන් සොයා විමර්ශණ ආරම්භ කර තිබෙනවා.",
       "URL": "https://www.hirunews.lk/261167/කේරළ-ගංජා-කිලෝ-67කට-අධික-ප්‍රමාණයක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2179"
}