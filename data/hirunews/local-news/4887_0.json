{
       "Source": "hirunews",
       "Timestamp": "Friday, 09 September 2016 - 6:58",
       "Headline": "update : ත්‍රිකුණාමලයේ දැරිය ඝාතනය සම්බන්ධයෙන් 16 හැවිරිදි සැකකරුවෙකු අත්අඩංගුවට",
       "News Content": "ත්‍රිකුණාමලය - සාම්පූර් - නීලක්කර්නි ප්‍රදේශයේදී 6 හැවිරිදි කුඩා දැරියක් ඝාතනයට ලක්වීමේ සිද්ධිය සම්බන්ධයෙන් 16 හැවිරිදි බාල වයස්කාර සැකකරුවෙකු අත්අඩංගුවට ගෙන ඇති බව පොලිසිය ප්‍රකාශ කළා.\nමේ වනවිට ඔහුගෙන් වැඩිදුර ප්‍රශ්න කිරීම් සිදුකරන බවයි සාම්පූර් පොලිසියේ ප්‍රකාශකයෙකු කියා සිටියේ.\nසාම්පූර් - නීලක්කර්නි කැලෑ ප්‍රදේශයක තිබී සැකකටයුතු ලෙස මියගිය දැරියකගේ මළ සිරුරක් ඊයේ සොයා ගත්තා.\nමළ සිරුර සොයා ගන්නා අවස්ථාවේ එය නිරුවත්ව තිබූ බවයි වාර්තා වන්නේ.\nසිද්ධිය පිළිබදව සිදුකළ මූලික විමර්ශනවලදී 6 හැවිරිදි දැරිය අපයෝජනයකට ලක් කර ඝාතනය කර ඇති බවට තොරතුරු ලැබී තිබුණා.\nඒ අනුව, පුද්ගලයන් කිහිපදෙනෙකුගෙන් ප්‍රකාශ සටහන් කර ගත් අතර සැකකරු හෝ සැකකරුවන් අත්අඩංගුවට ගැනීම සදහා පොලිසිය පරීක්ෂණ ක්‍රියාත්මක කළා.\nඒ අනුවයි, 16 හැවිරිදි බාල වයස්කරුවෙකු සිද්ධිය සම්බන්ධයෙන් අත්අඩංගුවට ගනු ලැබුවේ.\nසැකකරු මියගිය දැරියගේ ඥාතියෙකු වන අතර, ඇයගේ නිවස ආසන්නයේම පදිංචිව සිට ඇති බවයි පොලිසිය ප්‍රකාශ කළේ.\nමියගිය දැරියගේ දේහයේ කොටස් වැඩිදුර පරීක්ෂණ සදහා ත්‍රිකුණාමලය මහරෝහල වෙත යොමුකර ඇති අතර, අත්අඩංගුවට ගත් සැකකරු ද වෛද්‍ය පරීක්ෂණයක් සදහා ඉදිරිපත් කිරීමට නියමිතයි.\nඝාතනයට ලක්වූ කුඩා දැරියගේ මව රැකියාවක් සදහා විදේශ ගත වී ඇති අතර ඇය ජීවත්ව ඇත්තේ සිය මිත්තණිය සමගයි.\nසිද්ධිය වන අවස්ථාවේ කුඩා දැරිය නිවස අසල ක්‍රීඩා කරමින් සිට ඇති අතර, මිත්තණිය නිවසින් බැහැරව සිට ඇති බවයි වාර්තා වී ඇත්තේ.\nFriday, 09 September 2016- 09.01\n---------------------------------------------------------------------------------------\nඝාතනය කරන ලද බවට සැක කෙරෙන 6 හැවිරිදි දැරියකගේ මළ සිරුරක් ත්‍රිකුණාමලය - සාම්පූර් - නීලක්කර්නි ප්‍රදේශයේ තිබී සොයාගෙන තිබෙනවා.\nසාම්පූර් පොලීසියේ  ජ්‍යෙෂ්ඨ නිලධාරියෙකු සඳහන් කළේ සිද්ධිය සම්බන්ධයෙන් සැක කෙරෙන පුද්ගලයෙකු සොයා මේ වනවිට පොලිස් කණ්ඩායම් කිහිපයක් පරීක්ෂණ ආරම්භ කර ඇති බවයි.\nඊයේ දහවල් නිවස අසල ක්‍රීඩා කරමින් සිටි මෙම දැරිය අතුරුදන් වී තිබුණා.\nපසුව පොලීසියට ලද දුරකථන  පණිවුඩයකට අනුව නිවස ආසන්න කැලෑබද ප්‍රදේශයක තිබී දැරියගේ මළසිරුර සොයාගත්තා.\nමෙලෙස මියගිය  දැරියගේ මව රැකියාවක් සඳහා විදේශ ගතවී ඇති අතර ඇය රැඳී සිට ඇත්තේ මිත්තණිය භාරයේයි.",
       "URL": "https://www.hirunews.lk/142564/update-ත්‍රිකුණාමලයේ-දැරිය-ඝාතනය-සම්බන්ධයෙන්-16-හැවිරිදි-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4887"
}