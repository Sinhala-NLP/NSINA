{
       "Source": "hirunews",
       "Timestamp": "Wednesday, 28 June 2023 - 21:55",
       "Headline": "විසුරුවා හැර ඇති පළාත් පාලන ආයතන නැවත කැඳවීම ගැන තීරණයක්",
       "News Content": "විසුරුවා හැර ඇති පළාත් පාලන ආයතන නැවත කැඳවීමට අමාත්‍යවරයාට බලතල ලැබෙන පරිදි ජයන්ත කැටගොඩ මන්ත්‍රිවරයාගේ පෞද්ගලික මන්ත්‍රී යෝජනාව පනත් කෙටුම්පතක් ලෙස ගැසට් කර තිබෙනවා.\n1987 අංක 15 දරන ප්‍රාදේශීය සභා පනත සංශෝධනය කිරීම සඳහා වු පනත් කෙටුම්පත නමින් අදාළ ගැසට් පත්‍රය නිකුත් කර ඇත්තේ‍ පසුගිය 26 වනදායි.\nඑමෙන්ම, එම පෞද්ගලික මන්ත්‍රී යෝජනාව අනුව මහා නගර සභා අඥා පනත, නගර සභා ආඥා පනත සංශෝධනය කිරිම සඳහා වු අදාළ ගැසට් පත්‍රයන් නිකුත් කර ඇත්තේ එදිනට බලපැවත්වෙන පරිදියි.\nපළාත් පාලන ආයතන සහ පළාත් සභා මැතිවරණ නියමිත පරිදි නොපැවැත්වීම හේතුවෙන් ඒවා නාගරික කොමසාරිස්වරිය හා පළාත් පාලන ආයතන ලේකම්වරුන්ගේ පාලනය යටතේ මේ වන විට පවත්වාගෙන යනු ලබනවා.",
       "URL": "https://www.hirunews.lk/339406/විසුරුවා-හැර-ඇති-පළාත්-පාලන-ආයතන-නැවත-කැඳවීම-ගැන-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=228"
}