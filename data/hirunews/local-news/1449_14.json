{
       "Source": "hirunews",
       "Timestamp": "Tuesday, 04 January 2022 - 18:08",
       "Headline": "ශ්‍රී ලංකා කණ්ඩායමේ පිතිකරණ පුහුණුකරු ධූරය රුවින් පීරිස්ට",
       "News Content": "එළැඹෙන සිම්බාබ්වේ එක්දින ක්‍රිකට් තරගාවලිය සඳහා ශ්‍රී ලංකා කණ්ඩායමේ පුහුණුකාර ධූරයට හිටපු ශ්‍රී ලංකා වේග පන්දු යවන්නෙකු වන රුමේෂ් රත්නායක නැවත කැඳවා තිබෙනවා.\nමීට අමතරව ශ්‍රී ලංකා කණ්ඩායමේ පිතිකරණ පුහුණුකරු ධූරය හිටපු ඉදිරිපෙළ පිතිකරුවකු වන රුවින් පීරිස් හට පිරිනැමීමටයි තීරණය වී ඇත්තේ.\nමෙම තනතුරු දෙකම එළැඹෙ න සිම්බාබ්වේ කණ්ඩායමේ ශ්‍රී ලංකා සංචාරය ඉලක්ක කරගෙන සිදු කරන ලද අන්තර්වාර පත්කිරීම් බවයි ශ්‍රී ලංකා ක්‍රිකට් දැනුම් දෙන්නේ.\nශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කළ ටොම් මූඩි තනතුරෙන් ඉවත් වීමෙන් අනතුරුව තවමත් ශ්‍රී ලංකා ක්‍රිකට් කණ්ඩායමට ස්ථීර ප්‍රධාන පුහුණුකරු වෙක් පත් කරගෙන නැහැ.\nමේ වන විට මෙරටින් බිහිවූ තවත් විශිෂ්ඨ ක්‍රීඩකයකු වන මහේල ජයවර්ධන ශ්‍රී ලංකා ක්‍රිකට් පුහූණු උපදේශක තනතුර දරනවා.",
       "URL": "https://www.hirunews.lk/293023/ශ්‍රී-ලංකා-කණ්ඩායමේ-පිතිකරණ-පුහුණුකරු-ධූරය-රුවින්-පීරිස්ට",
       "Category": "Local News",
       "Parent URL": "https://www.hirunews.lk/local-news.php?pageID=1449"
}