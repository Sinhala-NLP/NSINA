{
       "Source": "hirunews",
       "Timestamp": "Sunday, 18 June 2017 - 19:18",
       "Headline": "අන්තවාදීන්ට එරෙහිව එජාප සහාපතිගෙන් නිවේදනයක්",
       "News Content": "ඇතැම් දේශපාලන බලවේග යළි බලය අත්පත් කර ගැනීමේ අරමුණින් අන්තවාදීන් පෝෂණය කරන බව එක්සත් ජාතික පක්ෂය පවසනවා.\nඑහි සභාපති අමාත්‍ය මලික් සමරවික්‍රම නිවේදනයක් නිකුත් කරමින් කියා සිටියේ ජාතික සමගිය සහ සහජීවනය වෙනුවෙන් කැප වී ශක්තිමත්ව කටයුතු කරන එක්සත් ජාතික පක්ෂය එවැනි බංකොලොත් දේශපාලන අවස්ථාවාදීන් නීතිය හමුවට රැගෙන ඒමට කටයුතු කරන ලෙස බලධාරීන්ගෙන් ඉල්ලා සිටින බවයි.\nආරම්භයේ සිටම එක්සත් ජාතික පක්ෂය අනාගමික පක්ෂයක් ලෙස කටයුතු කර ඇත්තේ එක්සත්කම පෝෂණය කරමින් සැබෑ ශ්‍රී ලාංකික අනන්‍යතාවයක් නිර්මාණය කිරීම සඳහා බව ද එහි දැක්වෙනවා.\nආගමික නොසන්සුන්තාව, ජාතීන් අතර වෛරය වපුරවමින් රජයේ සංහිදියා වැඩපිළිවෙලට බාධා කරන්නන්ට එරෙහිව නීතිය උපරිමයෙන් ක්‍රියාත්මක කිරීම සඳහා පසුගිය දා ගත් තීරණය තම පක්ෂය පිළිගන්නා බව ද එක්සත් ජාතික පක්ෂ සභාපතිවරයා නිකුත් කළ නිවේදනයේ තවදුරටත් සදහන්.",
       "URL": "https://www.hirunews.lk/163858/අන්තවාදීන්ට-එරෙහිව-එජාප-සහාපතිගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4463"
}