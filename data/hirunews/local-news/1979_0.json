{
       "Source": "hirunews",
       "Timestamp": "Monday, 03 May 2021 - 13:36",
       "Headline": "දේවි බාලිකාවේ විරෝධය (වීඩියෝ)",
       "News Content": "කොළඹ දේවි බාලිකා විද්‍යලයේ උසස් පෙළ විද්‍යා සහ ගණිත අංශ වැඩිදියුණු කිරීමට යැයි පවසා නුගේගොඩ පිහිටි වෙනත් පාසලකට ගෙන යාමේ තීරණයට දේවි බාලිකා විද්‍යාලයේ හිටපු විදුහල්පතිවරුන්, ගුරුවරුන් සහ ආදි ශිෂ්‍යාවන් විරෝධය පළ කරනවා.\nකෙසේ වෙතත් විද්‍යාලයේ වත්මන් විදුහල්පතිනිය පවසන්නේ එවැනි කිසිඳු සැලැස්මක් මෙතෙක් නොමැති බවයි.\nදේවි බාලිකා විද්‍යාලය සම්බන්ධයෙන් මතුව ඇති අර්බුදකාරී තත්ත්වය සම්බන්ධයෙන් කරුණු පැහැදිලි කිරීමට එම විද්‍යාලයේ හිටපු විදුහල්පතිනියන් සහ ආදි ශිෂ්‍ය ප්‍රජාව මෙලෙස එක්ව සිටියා.\nමේ අතර නුගේගොඩ සිරි විජයාරාම විදුහල් මාතා ආදි සිසු දරු සංසදයද ප්‍රවෘත්ති සාකච්ඡාවක් කැඳවා තිබුණේ තම අදාළ තීරණ හේතුවෙන් පාසලට අසාධාරණයක් සිදුවන බව චෝදනා කරමින්.",
       "URL": "https://www.hirunews.lk/270290/දේවි-බාලිකාවේ-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1979"
}