{
       "Source": "hirunews",
       "Timestamp": "Wednesday, 22 August 2018 - 12:29",
       "Headline": "බ්‍රිතාන්‍ය මහකොමසාරිස් කාර්යාලයේ නියෝජිතයින් පිරිසක් යාපනයේ සංචාරයක",
       "News Content": "බ්‍රිතාන්‍ය මහකොමසාරිස් කාර්යාලයේ දේශපාලන අංශයේ නියෝජිතයින් පිරිසක් ඊයේ (21) යාපනය ආරක්ෂක සේනා මූලස්ථානයේ සංචාරයක නිරතව තිබෙනවා.\nමෙම නියෝජිත පිරිස යාපනය ආරක්ෂක සේනා ආඥාපති දර්ශන හෙට්ටිආරච්චි සමඟ විශේෂ සාකච්ඡාවක් පවත්වා ඇතිබවයි අප වාර්තාකරු පැවසුවේ.\nඑහිදී යාපනය දිස්ත්‍රීක්කයේ පවතින ආරක්ෂක තත්වය හා යුද හමුදාව විසින් සිදු කරනු ලබන සංවර්ධන හා සංහිදිය වැඩසටහන් සම්බන්ධයෙන්  බ්‍රිතාන්‍ය නියෝජිතයින් පිරිස දැනුවත් කිරීමට යාපනය ආරක්ෂක සේනා ආඥාපතිවරයා පියවර ගෙන තිබෙනවා.\nමේ අතර බ්‍රිතාන්‍ය මහකොමසාරිස් කාර්යාලයේ නියෝජිතයින් පිරිස දෙමළ ජාතික සන්ධානයේ නියෝජිතයින් පිරිසක්ද හමුවී තිබෙනවා.",
       "URL": "https://www.hirunews.lk/198138/බ්‍රිතාන්‍ය-මහකොමසාරිස්-කාර්යාලයේ-නියෝජිතයින්-පිරිසක්-යාපනයේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=3786"
}