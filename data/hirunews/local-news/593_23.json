{
       "Source": "hirunews",
       "Timestamp": "Wednesday, 18 January 2023 - 15:17",
       "Headline": "බිරිඳ සහ දරුවා ඉදිරියේ සැමියා මැරූ ඝාතකයා වසර 6කට පසු අත් අඩංගුවට (වීඩියෝ)",
       "News Content": "2017 වසරේ දී මට්ටක්කුලිය ප්‍රදේශයේ දී ත්‍රිරෝද රථ රියදුරෙකු වෙඩි තබා ඝාතනය කළ ප්‍රධාන සැකකරු අත්අඩංගුවට ගෙන තිබෙනවා.\nඒ, කොළඹ අපරාධ කොට්ඨාසය, මට්ටක්කුලිය ප්‍රදේශයේ සිදු කළ මෙහෙයුමක දී යි.\n2017 වසරේ දී මෙම වෙඩි තැබීම සිදු වන්නේ මට්ටක්කුලිය ප්‍රදේශයේ යි.\nයතුරු පැදියකින් පැමිණි දෙදෙනෙකු විසින් මෙම වෙඩි තැබීම සිදුකර තිබුණා.\nසිය බිරිඳ සහ දරුවා ඉදිරිපිට මෙම අවාසනාවන්ත සිදුවීමට මුහුණ දුන්නේ සුබේ අප්පුකම්කානම්ලාගේ ගයාන් ජීවන්ත නම් පුද්ගලයෙක්.\nවෙඩි තැබීම සිදු කළ වෙඩික්කරු සහ යතුරුපැදිකරු ඝාතනයෙන් අනතුරුව පළාගොස් තිබුණා.\nඩෙඩි තැබීම සිදුවන අවස්ථාවේදී ඝාතනයට ලක්වූ පුද්ගලයාගේ බිරිඳ ලබාදුන් තොරතුරු මත පදනම්ව වෙඩි තැබූ පුද්ගලයා සොයා මෙහෙයුම් ආරම්භ කෙරුණා.\nකොළඹ අපරාධ කොට්ටඨාසයට ලද තොරතුරක් මත මට්ටක්කුලිය ඉන්ධන පිරවුම්හල අසලදී සැකකරු අත්අඩංගුවට ගැණුනේ සිද්ධියෙන් වසර 06කට පසුව යි.\nසැකකරු මට්ටක්කුලිය, සමිත්පුර ප්‍රදේශයේ පදිංචි 45 හැවිරිදි පුද්ගලයෙක්.\nඔහු කොළඹ කොටුව මහේස්ත්‍රාත් අධිකරණය වෙත හඳුනාගැනීමේ පෙරට්ටුවක් සඳහා ඉදිරිපත් කිරීමෙන් අනතුරුව මේ මස 24 වැනිදා දක්වා රක්ෂිත බන්ධනාගාර\nගතකර තිබෙනවා.\nසිද්ධිය සම්බන්ධයෙන් වැඩිදුර විමර්ශන කොළඹ අපරාධ කොට්ඨාසය විසින් සිදුකරනවා.",
       "URL": "https://www.hirunews.lk/325339/බිරිඳ-සහ-දරුවා-ඉදිරියේ-සැමියා-මැරූ-ඝාතකයා-වසර-6කට-පසු-අත්-අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=593"
}