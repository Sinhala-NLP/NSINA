{
       "Source": "hirunews",
       "Timestamp": "Sunday, 11 September 2016 - 13:04",
       "Headline": "ත්‍රීපෝෂවල හිඟයක්",
       "News Content": "දිවයිනේ බොහෝ ප්‍රදේශවල ත්‍රිපෝෂ හිඟයක් පවතින අතර, පසුගිය මාස දෙකක කාලය තුළ ත්‍රිපෝෂ  බෙදා හැරිමේ කටයුතු සිදු නොවි ඇති බවටයි වාර්තා වන්නේ.\nමෙරට මන්දපෝෂණ තත්ත්වය තුරන් කිරිමේ එක් පියවරක් ලෙස සෞඛ්‍ය අමාත්‍යංශය මගින් ත්‍රීපෝෂ ලබා දෙනවා.\nඒ අනුව සියලුම ගැබිනි මව් වරුන්ට මෙන්ම දරු ප්‍රසුතියෙන් පසු මාස 6ක කාලයක් යන තුරු මව්වරුන්ට ත්‍රිපෝෂ බෙදා දීම සිදුකෙරෙන්නේ පවුල් සෞඛ්‍ය සේවා නිලධාරින් මගින්.\nඊට අමතරව වර්ධයෙන් අඩු , බර අඩු සහ උග්‍ර බර අඩු යන  නිර්ණායක 3 යටතේ මාස 6ක වයස සිමාව පසු කර ඇති ළදරුවන්ටද ත්‍රිපෝෂ ලබා දෙනවා.\nකෙසේ වෙතත් මෙරට ක්‍රියාත්මක ත්‍රීපෝෂ ලබා දිමේ ක්‍රියාවලිය නතර කිරිමට සෞඛ්‍ය අමාත්‍යාංශය කටයුතු කරමින් සිටින බවට ඇතැම් මව්වරුන් චෝදනා කළා.\nඒ සම්බන්දයෙන් හිරු ප්‍රවෘත්ති අංශය සෞඛ්‍ය අමාත්‍යාංශය යටතේ පවතින ත්‍රිපෝෂ සමාගමේ සභාපති එම්.ඞී.බන්දුසේනගෙන් විමසා සිටියා.\nඔහු කියා සිටියේ හිඟයක් පවතින බව සත්‍යයක් වුව ද ත්‍රිපෝෂ ලබාදීමේ සේවාව නතර කිරීමේ කිසිදු සැලැස්මක් නොමැති බවයි.",
       "URL": "https://www.hirunews.lk/142724/ත්‍රීපෝෂවල-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=4884"
}