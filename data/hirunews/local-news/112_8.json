{
       "Source": "hirunews",
       "Timestamp": "Wednesday, 09 August 2023 - 11:32",
       "Headline": "විමල්ට එරෙහි වත්කම් නඩුව ඔක්තෝබර් 27 ට කල් යයි",
       "News Content": "රුපියල් මිලියන 75 කට අධික වත්කම් සහ මුදල් උපයාගත් ආකාරය හෙළිදරව් කිරීමට අපොහොසත් වූ බවට චෝදනා එල්ලවී සිටින පාර්ලිමේන්තු මන්ත්‍රී විමල් වීරවංශට එරෙහි නඩුව යළි ඔක්තෝබර් මස 27 වනදා කැඳවන ලෙස කොළඹ මහාධිකරණය අද (09) නියෝග කළා.\nමෙම නඩුව පවත්වාගෙන යාමට නොහැකි බවට විත්තිය විසින් ගොනුකර තිබෙන මූලික විරෝධතාවලට අදාළ වාචික දේශන ඉදිරිපත් කිරීමට දිනයක් ලබාදෙන්නැයි විත්ති පාර්ශවය සිදුකළ ඉල්ලීමට අනුවයි මහාධිකරණය එම නඩුව කල් දමනු ලැබුවේ.\n2010 වසරේ සිට 2014 වසර දක්වා අමාත්‍යවරයෙකු වශයෙන් කටයුතු කරමින් සිටියදී රුපියල් මිලියන 75 කට අධික වත්කම් සහ මුදල් උපයාගත් ආකාරය හෙළිදරව් කිරීමට අපොහොසත් වූ බවට චෝදනා කරමින් මෙම නඩුව ගොනු කර ඇත්තේ අල්ලස් කොමිසම විසින්.",
       "URL": "https://www.hirunews.lk/344194/විමල්ට-එරෙහි-වත්කම්-නඩුව-ඔක්තෝබර්-27-ට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=112"
}