{
       "Source": "hirunews",
       "Timestamp": "Tuesday, 12 December 2017 - 13:15",
       "Headline": "බස්නාහිර එජාප-යේ දෙදෙනෙක් ධුර අතහරී",
       "News Content": "බස්නාහිර පළාත් සභාවේ එක්සත් ජාතික පක්ෂ මන්ත්‍රීවරුන් වන ප්‍රසන්න සම්පත් සහ රොයිස් විජිත ප්‍රනාන්දු අද සිය ඉල්ලා අස්වීමේ ලිපි භාර දී තිබෙනවා.\nපළාත් පාලන මැතිවරණයට තරඟ කිරීම සඳහා ඔවුන් පළාත් සභාවේ සභාපති සුනිල් විජේරත්නට මෙලෙස ඉල්ලා අස්වීමේ ලිපි භාර දුන් බවයි හිරු වාර්තාකරු සඳහන් කළේ.\nමේ අතර, බස්නාහිර පළාත් සභාවේ ලබන වසර සඳහා වන අයවැය අද වැඩි ඡන්ද 75කින් සම්මත වුණා.\nඅයවැයට පක්ෂව ඡන්ද 80ක් සහ විරුද්ධව ඡන්ද 5ක් ලැබී තිබෙනවා.\nපළාත් සභා මන්ත්‍රී උපාලි කොඩිකාර ඡන්දය දීමෙන් වැලකී සිටි අතර, ජනතා විමුක්ති පෙරමුණේ මන්ත්‍රීවරුන් අයවැය යෝජනාවට විරුද්ධව ඡන්දය භාවිත කළා.",
       "URL": "https://www.hirunews.lk/178196/බස්නාහිර-එජාප-යේ-දෙදෙනෙක්-ධුර-අතහරී",
       "Category": "Local News",
       "Parent URL": "https://www.hirunews.lk/local-news.php?pageID=4175"
}