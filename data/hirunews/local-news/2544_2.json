{
       "Source": "hirunews",
       "Timestamp": "Sunday, 02 August 2020 - 14:10",
       "Headline": "උණුසුම් වන දේශපාලන වේදිකාවේ පක්ෂ විපක්ෂ විවිධ අදහස් (වීඩියෝ)",
       "News Content": "උණුසුම් වන දේශපාලන වේදිකාවේ පක්ෂ විපක්ෂ දේශපාලනඥයින් අදත් විවිධ අදහස් පළ කළා.\nශ්‍රී ලංකා පොදුජන පෙරමුණේ අපේක්ෂක ශෙහාන් සේමසිංහ මාධ්‍ය වෙත අදහස් දක්වමින් කියාසිටියේ සමස්ත රට විනාශ කළ කණ්ඩායමක් විසින් ගොඩනැගිල්ලක අයිතිය ලබාගැනීම සඳහා මහ මැතිවරණයට ඉදිරිපත්ව සිටින බවයි.\nජීවන බර අහස උසට ගොස් ඇතැයි සමගි ජන බලවේගයේ මැතිවරණ ප්‍රචාරක ජන හමුවකට එක්වෙමින් එහි අපේක්ෂක සුජීව සේනසිංහ කියාසිටියා.\nමේ අතර අමාත්‍ය ඩලස් අලහප්පෙරුම ජන හමුවකට එක්වෙමින් සඳහන් කළේ අණ්ඩ දැමූ ව්‍යවස්ථාව වෙනස් කළ යුතු බවයි.\nකෙසේවෙතත් ජාතික ජන බලවේගයේ අපේක්ෂක සමන්ත විද්‍යාරත්න මැතිවරණ ප්‍රචාරක ජන හමුවකට එක්වෙමින් පෙන්වා දුන්නේ රජය ඔවුන්ට වාසි සහගත ව්‍යවස්ථාවක් ගෙන ඒමට උත්සාහ කරන බවයි.",
       "URL": "https://www.hirunews.lk/246975/උණුසුම්-වන-දේශපාලන-වේදිකාවේ-පක්ෂ-විපක්ෂ-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2544"
}