{
       "Source": "hirunews",
       "Timestamp": "Sunday, 14 May 2023 - 13:25",
       "Headline": "කළුතර සිසුවියගේ මරණයට අදාළ ලැඟුම්හලේ ඉදිකිරීම නීති විරෝධීයි - නාගරික සංවර්ධන අධිකාරිය",
       "News Content": "කළුතර 16 හැවිරිදි පාසල් සිසුවියගේ මරණයට අදාළ ලැගුම්හල ඉදිකර ඇත්තේ නීති විරෝධීව බව නාගරික සංවර්ධන අධිකාරිය පවසනවා.\nඒ අනුව, ඊට එරෙහිව කඩිනමින් නීතිමය පියවර ගන්නා ලෙසයි නාගරික සංවර්ධන සහ නිවාස අමාත්‍ය ප්‍රසන්න රණංතුංග එම අධිකාරියේ නිලධාරින්ට උපදෙස් ලබා දී ඇත්තේ.\nමීට පෙර අමාත්‍යවරයා විසින් අදාළ ලැඟුම්හලේ ඉදිකිරීම් සම්බන්ධයෙන් වාර්තාවක් කැඳවනු ලැබුවා.\nඅදාළ ගොඩනැගිල්ල ඉදි කිරීමේදී අනුමත උපරිම බිම් සැලැස්ම ඉක්මවා ඇති බවත්, ඉඩමේ මුහුණත පළල නාගරික සංවර්ධන අධිකාරියේ රෙගුලාසිවලට අනුකූළ නොවීමත් සහ පිටුපස අවකාශය, අලෝකය සහ වාතාශ්‍රය සඳහා වන රෙගුලාසි උල්ලංඝනය කර ඇති බවත් අදාළ පරීක්ෂණ අදාළ වාර්තාවේ සඳහන්ව තිබුණා.\nඒ අනුවයි අදාළ ඉදිකිරීම නීතිවිරෝධී බවට තීරණය කර ඇත්තේ.",
       "URL": "https://www.hirunews.lk/335151/කළුතර-සිසුවියගේ-මරණයට-අදාළ-ලැඟුම්හලේ-ඉදිකිරීම-නීති-විරෝධීයි-නාගරික-සංවර්ධන-අධිකාරිය",
       "Category": "Local News",
       "Parent URL": "https://www.hirunews.lk/local-news.php?pageID=345"
}