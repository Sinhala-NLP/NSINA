{
       "Source": "hirunews",
       "Timestamp": "Thursday, 20 May 2021 - 10:56",
       "Headline": "වතුපිටිවල සහ නෝර්වුඩ් ඇඟලුම් කර්මාන්තශාලාවලින් ආසාදිතයින් හමුවේ",
       "News Content": "වතුපිටිවල ප්‍රදේශයේ පිහිටි ඇගලුම් කර්මාන්ත ශාලාවක සේවකයින් 30 දෙනෙකුට කොරෝනා ආසාදනය වී තිබෙනවා.\nගතවූ සතිය තුළ සිදුකර කොරෝනා පරීක්ෂණවල ප්‍රතිඵල අනුව මෙලෙස රෝගීන් වාර්තා වී ඇති අතර, පුද්ගලයින් 80 දෙනෙකු මේ වන විට නිරෝධායනයට යොමුකර ඇති බවයි ප්‍රදේශය භාර මහජන සෞඛ්‍ය පරීක්ෂකවරයා සඳහන් කළේ.\nමේ අතර නොර්වුඩ් ප්‍රදේශයේ පිහිටි ඇඟලුම් කර්මාන්ත ශාලාවක සේවකයින් 16 දෙනෙකුට කොරෝනා ආසාදනය වී තිබෙනවා.\nසේවකයින් 281 දෙනෙකුට සිදුකල කොරෝනා පරීක්ෂාවකින් මෙලෙස ආසාදිතයින් හමුවුණා.\nසිද්ධිය සම්බන්ධයෙන් 50 දෙනෙකු ස්වයං නිරෝධායනයට යොමු කර ඇති බවයි ප්‍රදේශය භාර මහජන සෞඛ්‍ය පරීක්ෂකවරයා පවසන්නේ.\nඑම ඇගලුම් කර්මාන්තශාලාවේ මේ වන විට පුද්ගලයින් 100කට පමණ ආසන්න සංඛ්‍යාවක් කොරෝනා ආසාදිත වී තිබෙනවා.",
       "URL": "https://www.hirunews.lk/271915/වතුපිටිවල-සහ-නෝර්වුඩ්-ඇඟලුම්-කර්මාන්තශාලාවලින්-ආසාදිතයින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1941"
}