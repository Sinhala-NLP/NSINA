{
       "Source": "hirunews",
       "Timestamp": "Tuesday, 04 September 2018 - 13:32",
       "Headline": "බ්ලුමැන්ඩල් කුණු කන්දේ ගින්නක්",
       "News Content": "කොළඹ - බ්ලූමැන්ඩල් කුණු කන්දේ අද දහවල් ගින්නක් හටගත්තා.\nගිනි නිවීමේ ඒකකය සහ ගුවන් හමුදාවේ සහය ඇතිව මේ වනවිට ගින්න මැඩ පවත්වා ඇති බවයි කොටහේන පොලීසිය සඳහන් කළේ.\nගිනි නිවන රථ 8 ක් ඒ සඳහා යොදා ගැනුනා. එසේම කුණුකන්ද ආශ්‍රිතව අවදානම් තත්ත්වයක් මතුවුවහොත් අවට සිටින පවුල් 500 කට ආසන්න ප්‍රමාණයකට එම ස්ථානයෙන් ඉවත්වන ලෙස පොලීසිය දැනුම්දී තිබෙනවා.\nප්‍රදේශවාසියෙකු විසින් කුණු කන්ද ආසන්නයේ වයර් තොගයක් ගිනි තැබීම නිසා මෙම ගින්න  පැතිරී ගොස් ඇති බවට මූලික පරීක්ෂණවලදී අනාවරණ වී තිබෙනවා.\nඅදාළ පුද්ගලයා මේ වනවිට අත්අඩංගුවට ගෙන ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/199137/බ්ලුමැන්ඩල්-කුණු-කන්දේ-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3764"
}