{
       "Source": "hirunews",
       "Timestamp": "Thursday, 06 January 2022 - 10:11",
       "Headline": "පින්නවල නිවුන් අලි පැටවුන් මුල්වරට මා ඔයේ දිය කෙළියේ (වීඩියෝ සහ ඡායාරූප)",
       "News Content": "පින්නවල අලි අනාථාගාරයේ උපත ලැබූ පිරිමි නිවුන් අලි පැටවුන් දෙදෙනාට එම සත්ත්ව උද්‍යානය ඉදිරිපිට පිහිටි අලි ස්නානය කරවන මාඔයේ ජල ස්නානය කරවීම අද(06) සිදුකෙරුණා.\nඒ, සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් ශර්මිලා රාජපක්ෂගේ ප්‍රධානත්වයෙන්.\nමේ වන විට මාස 4ක් පමණ වයසැති මෙම අලි පැටවුන් දෙදෙනා යහපත් සෞඛ්‍ය තත්ත්වයේ පසුවන බවයි, එම අවස්ථාවට එක්වීමෙන් අනතුරුව හිරු ප්‍රවෘත්ති අංශයට අදහස් දක්වමින් අධ්‍යක්ෂ ජනරාල්වරිය කියා සිටියේ.\nපසුගිය වසරේ අගෝස්තු 31 වන දා මෙම නිවුන් අලි පැටවුන් උපත ලැබූ අතර, මෙය මෙරට ඉතිහාසයේ ප්‍රථම අර්ධ ගෘහස්ථ නිවුන් අලි උපත වනවා.\nමෙම අලි පැටවුන්ට නම් තැබීම ලබන 11 වන දා පින්නවල අලි අනාථාගාරයේදී සිදුකිරීමට ද සැලසුම් කර තිබෙනවා.",
       "URL": "https://www.hirunews.lk/293161/පින්නවල-නිවුන්-අලි-පැටවුන්-මුල්වරට-මා-ඔයේ-දිය-කෙළියේ-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1445"
}