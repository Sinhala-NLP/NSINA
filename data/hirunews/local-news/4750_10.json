{
       "Source": "hirunews",
       "Timestamp": "Saturday, 17 December 2016 - 7:21",
       "Headline": "මුස්ලිම් කොංග්‍රසයේ අභ්‍යන්තර අර්බුදය අවසන්",
       "News Content": "ශ්‍රී ලංකා මුස්ලිම් කොංග්‍රසයේ ලේකම්වරුන් සම්බන්ධයෙන් පැවති අර්බුදය නිමා වී තිබෙනවා.\nඒ අනුව පක්ෂ ලේකම් මොහොමඩ් මන්සූර් පක්ෂයේ ක්‍රියාකාරීත්වය පිළිබඳ ඉදිරි කටයුතු සිදුකරන බවයි ඔවුන් ඊයේ මැතිවරණ කොමිසමට ද දැනුම් දී තිබුණේ.\nඑම අවස්ථාවට මුස්ලිම් කොංග්‍රසයේ මහලේකම් හසන් අලි මෙන්ම නායක රවුෆ් හකීම් සහ ජ්‍යෙෂ්ඨ සාමාජිකයන් කිහිප දෙනෙකු එක්ව සිටි බව සඳහන්.\nමුස්ලිම් කොංග්‍රස් මහලේකම් හසන් අලි එම තනතුරේ සිටියදී පක්ෂයට තවත් ලේකම්වරයෙකු පත් කිරීමට උත්තරීතර මණ්ඩලය ගත් තීරණයත් සමඟයි මෙම ගැටළුකාරී තත්ත්වය මතුවුණේ.\nකෙසේ වෙතත්, පක්ෂ ලේකම්වරයා ලෙස මොහොඩ් මන්සූර් කටයුතු කිරීම සම්බන්ධයෙන් ගැටළුවක් නොමැති බව හසන් අලි ප්‍රමුඛ මුස්ලිම් කොංග්‍රස් නායකයන් මැතිවරණ කොමිසම හමුවේ ප්‍රකාශ කර තිබෙනවා.",
       "URL": "https://www.hirunews.lk/149888/මුස්ලිම්-කොංග්‍රසයේ-අභ්‍යන්තර-අර්බුදය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4750"
}