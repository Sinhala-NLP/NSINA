{
       "Source": "hirunews",
       "Timestamp": "Saturday, 28 August 2021 - 21:17",
       "Headline": "තවත් කොවිඩ් මරණ 212ක්",
       "News Content": "තවත් කොවිඩ් මරණ 212ක් මෙරටින් වාර්තා වනවා\nඒ අනුව, මෙරටින් මේ දක්වා වාර්තා වී ඇති කොවිඩ් මරණ ගණන 8,583ක් දක්වා ඉහළ ගොස් තිබෙනවා.\nඅඛණ්ඩව මරණ 200 ඉක්මවා වාර්තා වූ තුන්වන දිනය අදයි.\nමෙම මරණ අතර පිරිමි පුද්ගලයන් 109ක් සහ කාන්තාවන් 103ක් වනවා.\nවයස අවුරුදු 30ට අඩු වයස් කාණ්ඩයේ මරණ 2ක් වන අතර ඒ එක් කාන්තාවක් සහ පිරිමි පුද්ගලයෙක් වශයෙන්. අවුරුදු 30ත් 59ත් අතර වයස් කාණ්ඩයේ පිරිමි පුද්ගලයන් 20ක් සහ කාන්තාවන් 17ක් මියගිය පිරිස අතර වනවා.\nඅවුරුදු 60 සහ ඊට වැඩි වයස් කාණ්ඩයේ පිරිමි පුද්ගලයන් 88ක් සහ කාන්තාවන් 85ක් මෙම මරණ 212ට අයත්.\nමේ අතර අද දිනයේදී මෙරටින් කොවිඩ් ආසාදිතයන් 4582ක් වාර්තා වුනා.\nඒ අනුව මේ දක්වා ශ්‍රී ලංකාවෙන් හමුවී ඇති සමස්ත කොරෝනා ආසාදිතයන් සංඛ්‍යාව 421557ක්.\nඉන් 57580ක් රෝහල්ගතව ප්‍රතිකාර ලබමින් පසුවන අතර 355394ක් සුවය ලබා නිවෙස් වෙත පිටත්ව ගොස් තිබෙනවා.",
       "URL": "https://www.hirunews.lk/280823/තවත්-කොවිඩ්-මරණ-212ක්",
       "Category": "Local News",
       "Parent URL": "https://www.hirunews.lk/local-news.php?pageID=1725"
}