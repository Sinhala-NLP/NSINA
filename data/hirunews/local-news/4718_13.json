{
       "Source": "hirunews",
       "Timestamp": "Sunday, 08 January 2017 - 18:39",
       "Headline": "බණ්ඩාරනායක ශ්‍රීමතාණන්ගේ ගුණ සැමරේ",
       "News Content": "දිවංගත අග්‍රාමාත්‍ය එස්.ඩබ්ලිව්.ආර්.ඩී. බණ්ඩාරනායක ශ්‍රීමතාණන්ගේ 118 වන ජන්ම දිනය නිමිත්තෙන් සංවිධාන කළ සැමරුම් උත්සවය අද පෙරවරුවේ ගාලු මුවදොර බණ්ඩාරනායක පිළිරුව අසළදී පැවැත්වුණා.\nඑහිදී ජනාධිපති මෛත්‍රීපාල සිරිසේන සහ හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග ඇතුලු පිරිස බණ්ඩාරනායක පිළිරුව වෙත පුෂ්පෝපහාර දැක්වූවා.\nඋතුරුමැද පළාතේ ප්‍රධාන අධිකරණ සංඝනායක, ශ්‍රී ලංකා නිදහස් පක්ෂ පැවිදි සංවිධානයේ සභාපති බෝමිරියේ ගනේවත්ත පුරාණ රජමහා විහාරාධිපති පූජ්‍ය ගල්දොල පියනන්ද හිමියන් සැමරුම් උත්සවයේ අනුශාසනාව සිදුකර තිබෙනවා.\nඊට අමතරව එස්.ඩබ්ලිව්.ආර්.ඩී. බණ්ඩාරනායකගේ ජන්ම දිනය නිමිත්තෙන් මෙන්ම ජනාධිපති මෛත්‍රීපාල සිරිසේන එම ධුරයට පත්ව වසර 2ක් සපිරීම සහ රට වෙනුවෙන් දිවි පිදූ රණවිරුවන් වෙනුවෙන් දානමය පුණ්‍ය කර්මයක් ජනාධිපති මන්දිරියේදී අද දහවල් සිදුකෙරුණා.",
       "URL": "https://www.hirunews.lk/151586/බණ්ඩාරනායක-ශ්‍රීමතාණන්ගේ-ගුණ-සැමරේ",
       "Category": "Local News",
       "Parent URL": "https://www.hirunews.lk/local-news.php?pageID=4718"
}