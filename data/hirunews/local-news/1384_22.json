{
       "Source": "hirunews",
       "Timestamp": "Monday, 31 January 2022 - 14:58",
       "Headline": "දකුණු මුහුදෙන් ඇල්ලූ හෙරොයින් ජාවාරම්කරුවන්ට අධිකරණයෙන් තීන්දුවක්",
       "News Content": "දකුණු මුහුදු තීරයේදී රුපියල් මිලියන 3,300කට අධික වටිනාකමකින් යුත් හෙරොයින් තොගයක් සොයා ගැනීමේ සිද්ධියට අදාළව අත්අඩංගුවට ගත් සැකකරුවන් 17 දෙනාගෙන් 12 දෙනෙකු අද (31) රක්ෂිත බන්ධනාගාරගත කෙරුණා.\nඒ ඔවුන් කොළඹ අතිරේක මහේස්ත්‍රාත් බුද්ධික ශ්‍රී රාගල හමුවට ඉදිරිපත් කිරීමෙන් අනතුරුවයි.\nසෙසු සැකකරුවන් පස්දෙනා ඇප මත මුදාහැර තිබෙනවා.\nපසුගිය 17 වැනි දින රාජ්‍ය බුද්ධි සේවාව, පොලිස් මත්ද්‍රව්‍ය නාශක කාර්යාංශය සහ නාවික හමුදාව විසින් සිදු කළ ඒකාබද්ධ මෙහෙයුමක ප්‍රතිඵලයක් අනුවයි මෙම මත්ද්‍රව්‍ය ජාවාරමට සම්බන්ධ සැකකරුවන් අත්අඩංගුවට ගැනුණේ.",
       "URL": "https://www.hirunews.lk/295781/දකුණු-මුහුදෙන්-ඇල්ලූ-හෙරොයින්-ජාවාරම්කරුවන්ට-අධිකරණයෙන්-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1384"
}