{
       "Source": "hirunews",
       "Timestamp": "Tuesday, 16 August 2016 - 14:33",
       "Headline": "ආපන ශාලාවල ප්‍රමිතිය පරීක්ෂා කෙරේ (ඡායාරූප)",
       "News Content": "දුර ගමන් බස් රථ නතර කරන ආපන ශාලාවල ප්‍රමිතිය පරීක්ෂා කිරීමේ කටයුතු ඉදිරි දින කිහිපයේදී සිදුකරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසනවා.\nඑහි සභාපති, මහජන සෞඛ්‍ය පරීක්ෂක උපුල් රෝහණ කියා සිටියේ නිසි ප්‍රමිතියට නොමැති ආපන ශාලාවලට එරෙහිව නීතිමය පියවර ගැනීමට ද බලාපොරොත්තු වන බවයි.\nමේ අතර මහජන සෞඛ්‍ය පරීක්ෂකවරු අම්බලන්ගොඩ සහ හික්කඩුව ප්‍රදේශයේ ආපනශාලා හදිසි පරික්ෂාවකට ලක්කර තිබෙනවා.\nමේ මස 26 දින ආරම්භවන සීනිගම දේවාලයේ උත්සවයට සහභාගිවන ජනතාවට පිරිසිදු ආහාර සැපයීමේ අරමුණ ඇතිවයි මෙම පරික්ෂාව කර ඇත්තේ.\nඑහිදී දුර ගමන් බස් නැවතුම් ආපනශාලා 02ක් සහ තවත් ආපනශාලා 22ක් පරික්ෂාවට ලක්කෙරුණු අතර එක් ආපනශාලවකට නඩු පවරා අනෙක් ආපනශාලවලට සති දෙකක අවවාද කාලයක් ලබාදුන් බවයි අප වාර්තාකරු සඳහන් කළේ.\nඉදිරියේදී පෙර දැනුම් දීමකින් තොරව මෙවැනි වැටලීම් කරන බව එහිදී මහජන පරීක්ෂකවරු තවදුරටත් ප්‍රකාශකර තිබෙනවා.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/140762/ආපන-ශාලාවල-ප්‍රමිතිය-පරීක්ෂා-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4920"
}