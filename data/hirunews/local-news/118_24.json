{
       "Source": "hirunews",
       "Timestamp": "Sunday, 06 August 2023 - 23:02",
       "Headline": "තලවිල සාන්ත ආනා දේවස්ථානයේ කූඩාරමක වන්දනා කරුවෙක් මිය ගිහින්",
       "News Content": "තලවිල සාන්ත ආනා දේවස්ථානය වන්දනාමාන කිරීමට පැමිණ දේවස්ථාන භූමියේ කූඩාරමක් ඉදිකරගෙන පවුලේ අය සමග එහි ගත කළ අයකු අද(6) රාත්‍රියේ හදිසියේ ඇති වූ අසනීප තත්වයක් නිසා මියගොස් ඇතැයි කල්පිටිය පොලීසිය පවසනවා.\nමියගොස් ඇත්තේ කොළඹ 14 දුම්රිය පටුමගේ පදිංචිව සිටි ගාන්ධි මොහාන්දාස් නැමැත්තෙක්.\nඔහු පවුලේ ඥාතීන් සමග තලවිල දේවස්ථාන භූමියට පැමිණ තිබුණේ ඉකුත් තුන් වැනිදා බව පොලීසිය පවසනවා.\nමියගිය අයගේ දේහය පුත්තලම රෝහලේ මෘත ශරීරාගාරයේ තැන්පත් කර තිබෙනවා.\nපස්චාත් මරණ පරීක්ෂණය හෙට දිනයේ පැවැත්වීමට නියමිතයි.",
       "URL": "https://www.hirunews.lk/343883/තලවිල-සාන්ත-ආනා-දේවස්ථානයේ-කූඩාරමක-වන්දනා-කරුවෙක්-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=118"
}