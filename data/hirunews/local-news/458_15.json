{
       "Source": "hirunews",
       "Timestamp": "Thursday, 23 March 2023 - 17:34",
       "Headline": "රජය සතු ව්‍යවසාය 07ක කොටස් අයිතිය පැවරීමට කටයුතු ඇරඹේ (වීඩියෝ)",
       "News Content": "රාජ්‍ය ව්‍යවසාය කිහිපයක රජය සතු කොටස් අයිතිය පැවරීමට අමාත්‍ය මණ්ඩලය ගනු ලැබූ තීරණයට අනුව එම කටයුතු සඳහා සහය වීම පිණිස ගනුදෙනුකාර උපදේශන සමාගම් තෝරා ගැනීම කෙටිකාලයකින් ආරම්භ කරන බව මුදල් අමාත්‍යංශය පවසනවා.\nනිවේදනයක් නිකුත් කරමින් ඔවුන් පවසන්නේ රාජ්‍ය ව්‍යවසාය ප්‍රතිව්‍යුහකරණ ඒකකය විසින් මෙම ගනුදෙනු විනිවිධභාවයකින් යුක්තව සිදු කිරීම සඳහා සුදුසු ආයෝජකයන් තෝරාගැනීම සඳහා කැමැත්ත පළකිරීමේ නිවේදනය සහ යෝජනා කැඳවීමේ නිවේදන ක්‍රියාවලිය සඳහා දේශීය සහ ජාත්‍යන්තර මාධ්‍යවල දැන්වීම් පළකිරීමට කටයුතු කරනු ඇති බවයි.\nකැබිනට් තීරණයට අනුව රජය සතු කොටස් අයිතිය පැවරීම අනුමත කර ඇති සමාගම් වන්නේ, ශ්‍රී ලංකන් ගුවන් සමාගම ඇතුළු ශ්‍රී ලංකන් කේටරින් සමාගම, ටෙලිකොම් සමාගම, රක්ෂණ සංස්ථාව, කොළඹ ග්‍රෑන්ඩ් හයට්, කොළඹ හිල්ටන් හෝටලය, ලිට්‍රෝ සමාගම හා ලංකා හොස්පිටල් සමාගමයි.",
       "URL": "https://www.hirunews.lk/330734/රජය-සතු-ව්‍යවසාය-07ක-කොටස්-අයිතිය-පැවරීමට-කටයුතු-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=458"
}