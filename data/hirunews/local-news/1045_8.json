{
       "Source": "hirunews",
       "Timestamp": "Tuesday, 05 July 2022 - 13:26",
       "Headline": "උතුරු නැගෙනහිර බිම්බෝම්බ සියයට 95ක් ඉවත් කෙරේ",
       "News Content": "උතුරු නැගෙනහිර ප්‍රදේශවල සියයට 95ක් බිම්බෝම්බ මේ වනවිට ඉවත් කර අවසන් බව ජාතික බිම් වෙඩි පිළිබඳ ක්‍රියාකාරි මධ්‍යස්ථානය පවසනවා.\nඒ අනුව දැනට බිම්බෝම්බ ඉවත් කිරීමට ඉතිරි වී ඇති භූමි ප්‍රමාණය වර්ග කිලෝමීටර් 14ක්.\n2028 වර්ෂයට පෙර ශ්‍රී ලංකාව බිම්බෝම්බ අවදානමෙන් තොර රටක් බවට පත් කිරීම රජයේ අපේක්ෂාව යි.\nයුද්ධය අවසන් වූ 2009 වර්ෂයේ සිට බිම්බෝම්බ ඉවත් කිරීමේ වැඩසටහන ක්‍රියාවට නැංවුණු අතර, ඒ සඳහා වාර්ෂිකව ලැබෙන ආධාර මුදල ඇමෙරිකානු ඩොලර් මිලියන 17ක්.",
       "URL": "https://www.hirunews.lk/309101/උතුරු-නැගෙනහිර-බිම්බෝම්බ-සියයට-95ක්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1045"
}