{
       "Source": "hirunews",
       "Timestamp": "Sunday, 15 May 2016 - 11:00",
       "Headline": "නිල්වලා ගඟේ සැගවෙන්න ගිය මරණයක් CCTV දර්ශණවලින් එළියට",
       "News Content": "මොරවක නිල්වලා ගගට වැටී මියගොස් සිටි පුද්ගලයකුගේ මළ සිරුරක් පොලිසිය විසින් සොයාගෙන තිබෙනවා.\nඒ ඊයේ පස්වරුවේ කල විශේෂ සෝදිසි මෙහෙයුමකදීයි.\nබීමත්ව තවත් අයෙකු සමග යතුරුපැදියකින් පාලමක් මතින් ගමන් කරමින් සිටියදී මෙම පුද්ගලයා ගගට වැටී ඇත්තේ.\nපසුගිය 12 වනදා රාත්‍රී මොරවක වැලිව ප්‍රදේශයේ සිට යතුරුපැදියකින් මෙම පුද්ගලයා පැමිණෙන ආකාරය අසල වෙළඳසැලක පිහිටි ආරක්ෂිත කැමරාවල සටහන් වී තිබෙනවා.\nඑම ස්ථානයේදී යතුරුපැදියෙන් ඇද වැටෙන මෙම පුද්ගලයා පසුව යතුරුපැදිකරු විසින් පැමිණ ඔසවාගෙන යන ආකාරයකුයි එම දර්ශණවල දැක්වෙන්නේ.\nඅතුරුදන්වු මෙම 38 හැවිරිදි පුද්ගලයා පිළිබඳ පවුලේ ඥාතීන් ඊයේ මොරවක පොලිසියට පැමිණිලි කර තිබෙනවා.\nඅනතුරුව කල පරීක්ෂණවලදී ලැබුනු සී සී ටී වී දර්ශණවලට අනුව යතුරුපැදිකරුගෙන් කල ප්‍රශ්ණ කිරීම්වලදීයි අනෙක් පුද්ගලයා අතුරුදන්වු ආකාරය හෙළිවී ඇත්තේ.\nපසුව කල විමර්ශණයේදී ඔහුගේ මළ සිරුර සොයාගෙන තිබෙනවා.\nසිද්ධිය පිළිබඳ මොරවක පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/133253/නිල්වලා-ගඟේ-සැගවෙන්න-ගිය-මරණයක්-cctv-දර්ශණවලින්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=5045"
}