{
       "Source": "hirunews",
       "Timestamp": "Wednesday, 29 June 2022 - 17:49",
       "Headline": "වෘත්තිය ක්‍රියාමාර්ගය අත්හිටුවා සේවයට පැමිණෙන්නැයි තැපැල්පති සේවකයන්ගෙන් ඉල්ලයි",
       "News Content": "තැපැල් වෘත්තීය සමිති විසින් අත්තනෝමතිකව සිදු කළ වෘත්තීය ක්‍රියාමාර්ගය හමුවේ අපහසුතාවට පත්වූ පාරිභෝගික ජනතාවට කනගාටුප පළකරන බව තැපැල්පති රංජිත් ආරියරත්න පවසනවා.\nනිවේදනයක් නිකුත් කරමින් ඔහු කියාසිටියේ වෘත්තීය සමිති ක්‍රියාමාර්ගය අත්හිටුවා සේවයට වාර්තා කරන ලෙසට මෙතෙක් සේවයට නොපැමිණි සියලු කාර්ය මණ්ඩල වෙතින් ඉල්ලා සිටින බවයි.\nඑලෙස වෘත්තීය ක්‍රියාමාර්ග අත්හිටුවා සාකච්ඡාවට පැමිණෙන්නේ නම් පවතින තත්ත්වය සමාලෝචනයට ලක් කිරීමේ හැකියාව සොයා බැලිය හැකි වනු ඇතැයි ද ඔහු සඳහන් කළා.\nඑසේම පවතින අර්බුදකාරී වාතාවරණය අවබෝධ කර ගනිමින් මහජනතාව අපහසුතාවට පත් නොකර අද සේවයට වාර්තා කළ කාර්ය මණ්ඩල සාමාජිකයන් වෙත ස්තූතිය පළ කරන බවයි තැපැල්පතිවරයා සඳහන් කළේ.",
       "URL": "https://www.hirunews.lk/308544/වෘත්තිය-ක්‍රියාමාර්ගය-අත්හිටුවා-සේවයට-පැමිණෙන්නැයි-තැපැල්පති-සේවකයන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1059"
}