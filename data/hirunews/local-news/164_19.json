{
       "Source": "hirunews",
       "Timestamp": "Friday, 21 July 2023 - 11:47",
       "Headline": "ජනාධිපතිවරයාගේ පොදු සමාව යටතේ දෙමළ දේශපාලන සිරකරුවන් දෙදෙනෙකු නිදහස්",
       "News Content": "ජනාධිපතිවරයාගේ පොදු සමාව යටතේ තවත් දෙමළ දේශපාලන සිරකරුවන් දෙදෙනෙකු 20 දා නිදහස් කොට තිබෙනවා.\nකොළඹ මහාධිකරණයේ දී මෙසේ නිදහස් කොට ඇත්තේ කිලිනොච්චිය මරුදනගර් ප්‍රදේශයේ පදිංචි 69 හැවිරිදි චෙල්ලයියා නවරත්නම් සහ යාපනය සවාගචේරි ප්‍රදේශයේ පදිංචි 56 හැවිරිදි ෂන්මුගරත්නම් සම්මුඛරාජා යන දෙදෙනාය.\nත්‍රස්තවාදය වැළැක්වීමේ පනතයටතේ නඩු පවරා තිබූ ඔවුන්ගෙන් චෙල්ලයියා නවරත්නම් නැමති අයට වසර 200 ක සිර දඩුවමක් හා ෂන්මුගරත්නම් සම්මුඛරාජා යන අයට ජීවිතාන්තය දක්වා සිරදඩුවම් නියම වී තිබුණා.\nමේ දෙදෙනා නිදහස්වීමෙන් පසුව දෙමළ සංවිධාන කීපයක නියෝජිතයින් ගොස් ඔවුන්ව හමුවී ඔවුන්ගේ අනාගතය පිළිබදව කරුණු සාකච්ඡා කොට ඇති බවයි සඳහන් වන්නේ.",
       "URL": "https://www.hirunews.lk/342003/ජනාධිපතිවරයාගේ-පොදු-සමාව-යටතේ-දෙමළ-දේශපාලන-සිරකරුවන්-දෙදෙනෙකු-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=164"
}