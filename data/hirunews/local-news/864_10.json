{
       "Source": "hirunews",
       "Timestamp": "Friday, 16 September 2022 - 14:05",
       "Headline": "මුහුදු මාර්ගයෙන් සංක්‍රමණය වීමට උත්සාහ කළ 26 ක් නාවික හමුදා භාරයට",
       "News Content": "නීතිවිරෝධී ලෙස මුහුදු මාර්ග ඔස්සේ විදේශ රටකට සංක්‍රමණය වීමට උත්සාහ කළ පුද්ගලයින් 26 දෙනෙකු වවුනියාව - වෙත්තලකර්නි ප්‍රදේශයේදී නාවික හමුදා භාරයට ගෙන තිබෙනවා.\nඅද (16) අලුයම සිදුකළ මුර සංචාරයක දී මෙම පිරිස නාවික හමුදා භාරයට ගෙන ඇති අතර, ඔවුන් සමඟ ඩිංගි සහ බහුදින ධීවර යාත්‍රාවක් ද නාවික හමුදා භාරයට ගෙන ඇති බව සඳහන්.\nපළමුවෙන් ඩිංගි යාත්‍රාවේ සිටි 21 දෙනෙකු නාවික හමුදා භාරයට ගෙන ඇති අතර, අනතුරුව බහුදින ධීවර යාත්‍රාවේ සිටි පස් දෙනෙකු ද වැඩිදුර විමර්ශනයේදී නාවික හමුදා භාරයට ගනු ලැබුවා.\nඑම පිරිස පුනරීන්, ඔට්ටමාවඩි සහ වාලච්චේන යන ප්‍රදේශවල පදිංචිකරුවන්.\nඔවුන් වැඩිදුර පරීක්ෂණ සඳහා යාපනය - මරදන්කර්නි පොලිසිය වෙත භාර දී තිබෙනවා.",
       "URL": "https://www.hirunews.lk/315547/මුහුදු-මාර්ගයෙන්-සංක්‍රමණය-වීමට-උත්සාහ-කළ-26-ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=864"
}