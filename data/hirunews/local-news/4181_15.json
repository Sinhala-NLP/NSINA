{
       "Source": "hirunews",
       "Timestamp": "Friday, 08 December 2017 - 14:50",
       "Headline": "ගැඹුරු පීඩන අවපාතය හෙට උදෑසන යන තැන",
       "News Content": "බෙංගාල බොක්ක මුහුදු ප්‍රදේශයේ පවතින ගැඹුරුපීඩන අවපාතය ශ්‍රී ලංකාවෙන් ඉවතට ගමන් කරමින් පවතින බව කාලගුණ විද්‍යා දෙපාර්තමේන්තුව අද(08) මධ්‍යහන 1200 ට නිකුත් කළ නිවේදනයේ දැක්වෙනවා.\nමේ නිසා මේ මගින් දිවයිනට ඇති වන බලපෑම තවදුරටත් අඩුවෙමින් පවතින අතර දිවයින පුරා වැසි තත්වය අඩුවේ යැයි බලාපොරොත්තු වන බවයි එහි දැක්වෙන්නේ.\nමේ වන විට මෙම පද්ධතිය ත්‍රිකුණාමලය සිට කි.මී.950ක් පමණ ඊශාන දෙසින් ස්ථාන ගතව ඇති අතර බෙංගාලබොක්ක මුහුදු ප්‍රදේශයේ උතුරු දිශාවට බරව වයඹ දිශාවට ගමන් කරන බවද එහි සඳහන්.\nහෙට(09) දින උදැසන වන විට මෙම පද්ධතිය දුර්වල වෙමින් අන්ද්‍රා ප්‍ර‍දේශ් සහ ඔඩිෂා අතර වෙරළ තිරයෙන් ඉන්දියානු ගොඩබිමට ඇතුලුවනු ඇති බවයි නිවේදනයේ දැක්වෙන්නේ.\n.ඌව සහ මධ්‍යම පළාත්වලත්, රත්නපුර , හම්බන්තොට සහ අම්පාර දිස්ත්‍රික්වලත් ස්ථාන ස්වල්පයක සවස 2.00න් පමණ පසු වැසි හෝ ගිගිරුම් සහිත වැසි ඇති වනවා.\nබස්නාහිර,වයඹ, සබරගමුව සහ මධ්‍යම පළාත්වල සමහර ප්‍රදේශවල උදය කාලයේදී මීදුම් සහිත තත්ත්වයක් අපේක්ෂා කළ හැකියි.\nගිගුරුම් සහිත වැසි ඇති වනවිට එම ප්‍රදේශවල තාවකාලිකව තදසුළං ඇති වියහැකි අතර  අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/177912/ගැඹුරු-පීඩන-අවපාතය-හෙට-උදෑසන-යන-තැන",
       "Category": "Local News",
       "Parent URL": "https://www.hirunews.lk/local-news.php?pageID=4181"
}