{
       "Source": "hirunews",
       "Timestamp": "Tuesday, 16 November 2021 - 18:39",
       "Headline": "ආණ්ඩුවට එරෙහි  සමගි ජන බලවේගයේ විරෝදය",
       "News Content": "ජීවන වියදම ඉහළයාම ඇතුලු කරුණු කිහිපයක් මුල්කරගනිමින් සමගි ජන බලවේගය අද සංවිධාන කර තිබූ විරෝධතා පාගමන පස්වරු 3ට පමණ ආරම්භ කෙරුණේ කොළඹ පිහිටි විපක්ෂ නායක කාර්යාලය අසලින්.\nපසුව පාගමනින් පැමිණි විරෝධතාකරුවන් කොල්ලුපිටිය මංසන්ධිය ඔස්සේ පැමිණ ගාලුමුවදොර ක්‍රිඩාංගණය දෙසට ගමන් කළා.\nවිරෝධතා පාගමන පැවැත්වෙන අතරතුර කොළඹ කොල්ලුපිටිය ආශ්‍රිත මාර්ග රැසක දැඩි රථවාහන තදබදයක්ද හටගෙන තිබුණා.\nමේ අතර දිවයිනපුරා පොලිස් ස්ථාන මගින් අද උදාසන සිට විශේෂ මාර්ග බාධක යොදා බස්රථ පරික්ෂාකිරීමට පියවර ගෙන තිබුණා.\nමේ අතර සමගි ජන බලවේගයේ ආධාරකරුවන් විරෝධතාවට සහභාගීවීම සදහා කොළඹ බලා පැමිණි බස්රථ ආපසු හරවා යැවීමට පොලිසිය අද උදෑසන සිට කටයුතු කළා.\nඒ දිවයිනේ සියලුම පොලිස් බල ප්‍රදේශ ආවරණය වන පරිදි විශේෂ මාර්ග බාධකද යොදා ගනිමින්.\nකොළඹ බලා පැමිණීමට නොහැකිවූ සමගි ජන බලවේගයේ ආධාරකරුවන් දිවයිනේ ප්‍රදේශ රැසක කන්ඩායම් වශයෙන් විරෝධතාවල නිරතවූ බවයි අප වාර්තාකරුවන් සදහන් කළේ.",
       "URL": "https://www.hirunews.lk/288212/ආණ්ඩුවට-එරෙහි-සමගි-ජන-බලවේගයේ-විරෝදය",
       "Category": "Local News",
       "Parent URL": "https://www.hirunews.lk/local-news.php?pageID=1557"
}