{
       "Source": "hirunews",
       "Timestamp": "Friday, 10 March 2023 - 17:11",
       "Headline": "පාලන මිල ඉක්මවා බිත්තර අලෙවි කළ වෙළෙන්දෙකුට රුපියල් ලක්ෂයක දඩයක්",
       "News Content": "පාලන මිල ඉක්මවා බිත්තර අලෙවි කළ හැටන් නගරයේ වෙළෙඳසැල් හිමියෙකුට රුපියල් ලක්ෂයක දඩයක් නියම කර තිබෙනවා.\nපාරිභෝගික සේවා අධිකාරිය විසින් සැකකරු අත්අඩංගුවට ගෙන තිබූ අතර ඔහු අද (10) හැටන් මහේස්ත්‍රාත් අධිකරණයට ඉදිරිපත් කරනු ලැබුවා.\nඑහිදී ඔහු වරද පිළිගෙන ඇති අතර දිසාවිනිසුරු ෆාරුක් ඩීන් විසින් සැකකරුට මෙලෙස රුපියල් ලක්ෂයක දඩයක් නියම කළා.\nඅදාළ වෙළඳසැල්හිමියා රතු බිත්තරයක් රුපියල් 52කට සහ සුදු බිත්තරයක් රුපියල් 56ක මිලකට අලෙවිකරමින් සිටිය දීයි අත්අඩංගුවට ගෙන තිබුණේ.",
       "URL": "https://www.hirunews.lk/329569/පාලන-මිල-ඉක්මවා-බිත්තර-අලෙවි-කළ-වෙළෙන්දෙකුට-රුපියල්-ලක්ෂයක-දඩයක්",
       "Category": "Local News",
       "Parent URL": "https://www.hirunews.lk/local-news.php?pageID=484"
}