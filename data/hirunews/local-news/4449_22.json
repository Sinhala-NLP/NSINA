{
       "Source": "hirunews",
       "Timestamp": "Tuesday, 27 June 2017 - 16:41",
       "Headline": "උදරයෙන් එළියට ගත් කිලෝ 10 ගෙඩිය මෙන්න (ඡායාරූප)",
       "News Content": "සැත්කමකින් පිරිමියකුගේ උදරයේ තිබී කිලෝ දහයක ගෙඩියක් ඉවත් කිරීමට දඹුල්ල රෝහලේ වෛද්‍යවරුන් පිරිසකට අද(27) හැකිවුනා.\nසැත්කමකින් මෙසේ ගෙඩිය ඉවත් කළේ මැල්සිරිපුර පදිංචි එම් පි සේනානායක (62)මහතාගේ උදරයෙන්.\nඔහු  මිට දින කීපයකට පෙර දඹුල්ල රෝහලට ඇතුලත් වී ඇත්තේ බඩේ අමාරුවකට හා අතුරු ආබාධ කිපයකටයි.\nඒ අනුව දඹුල්ල රෝහලේ විශේෂඥ  ශල්‍ය වෛද්‍ය අජිත් අර්ථනායක  පරික්ෂා කර බලා පරීක්ෂණ කීපයකට භාජනය කොට තිබෙනවා.\nවිකිරණ විශේෂඥ සුනෙත් වීරසුරිය ගේ පරීක්ෂණ අනුව මේ පුද්ගලයාගේ උදරයේ දකුණු වකුගඩුව ආසන්නයේ විශාල ගෙඩිය සොයාගෙන ඇති අතර\nඒ අනුව දඹුල්ල රෝහලේ ශල්‍ය වෛද්‍ය විශේෂඥ වෛද්‍යවරුන් වන අජිත් අර්ථනායක, අකලංග පෙරේරා, ඉන්දිරා ගුණවර්ධන  ඇතුළු කාර්ය මණ්ඩලය අද(27) දඹුල්ල රෝහලේදී මේ විශේෂ සැත්කම සිදුකළා.\nඔහුගේ අමාශයේ තිබී හරියටම කිලෝ 10ක් බරක් සහිත විශාල ගෙඩියක් ඉවතට ගැනීමට හැකිවූ බවත් රෝගියා හොද තත්වයෙන් සිටින බව වෛද්‍ය  අජිත් අර්ථනායක පැවසුවා.\nමේ ගෙඩිය හටගත් ආකාරය හා එහි කුමක් අඩංගු ද යන්න සොයා බැලීම සදහා පරීක්ෂණාගාර වෙත ගෙඩිය යැවීමට තීරණය කල බව වෛද්‍යවරයා පැවසුවා.\nගමේ ආකාරයෙන් පිරිමි අයකුගේ කිලෝ 10ක් බරැති විශාල ගෙඩියක් හමුවීම ඉතා දුර්ලබ බවද සියලුදෙනාගේ කැපකිරීම මත මේ රෝගියා ජිවිත අවධානමකින් තොරව බේරා ගත බව ද වෛදවරු කියා සිටියා.",
       "URL": "https://www.hirunews.lk/164532/උදරයෙන්-එළියට-ගත්-කිලෝ-10-ගෙඩිය-මෙන්න-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4449"
}