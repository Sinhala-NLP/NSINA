{
       "Source": "hirunews",
       "Timestamp": "Saturday, 05 August 2017 - 16:00",
       "Headline": "හක්කපටස්වලට ගොදුරුවීමෙන් වන අලි 25 දෙනෙකු මියයයි",
       "News Content": "ගත වූ වසර එකහමාරක කාලය තුළ හක්කපටස් වලට ගොදුරු වීමෙන් හොරොව්පතාන සහ කහටගස්දිගිලිය ප්‍රාදේශීය ලේකම් කොට්ඨාශයට අයත් ප්‍රදේශයන්හි වන අලි 25 කට වැඩි සංඛ්‍යාවක් මියගොස් ඇති බව වනජිවි දෙපාර්තමේන්තුව සදහන් කරනවා.\nහක්කපටස් වලට ගොදුරු වී බරපතල තුවාල ලැබූ තවත් අලි පැටවෙකු කහටගස්දිගිලිය - මහහල්විල්ලෑව ප්‍රදේශයේ වෙල් යායක වැටී සිටියදී පසුගියදා හමුවුණා.\nඑම අලි පැටවා මේ වනවිට හොරොව්පතාන වනජිවි කාර්යාලය භාරයේ පසුවනවා.\nමීට පෙර ද එවැනි අලි පැටවුන් කිහිපදෙනෙකු අවශ්‍ය ප්‍රතිකාර සිදුකිරීමෙන් පසු උඩවලව ඇත්අතුරු සෙවණට භාරදීමට වනජිවි දෙපාර්තමේන්තුව පියවර ගත්තා.",
       "URL": "https://www.hirunews.lk/167705/හක්කපටස්වලට-ගොදුරුවීමෙන්-වන-අලි-25-දෙනෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4385"
}