{
       "Source": "hirunews",
       "Timestamp": "Wednesday, 18 May 2016 - 12:30",
       "Headline": "වාස්ගේ බිරිද කොන්දේසියක් මත මුදාහැරේ",
       "News Content": "නීතිවිරෝධී සහ පීඩාකාරී අවි ආයුධ ළඟ තබාගැනීම මෙන්ම ප්‍රවාහනය කිරීමේ චෝදනා මත රක්ෂිත බන්ධනාගාර ගත කර සිටි හිටපු නියෝජ්‍ය පොලිස්පති වාස් ගුණවර්ධනගේ බිරිද වන ශ්‍යාමලී ප්‍රියදර්ශනී පෙරේරා අද ඇප මත මුදා හැරුණා.\nඒ කොළඹ මහාධිකරණ විනිසුරු මනිලාල් වෛද්‍යතිලක හමුවේ මෙම නඩුව කැදවූ අවස්ථාවේදීයි.\nඒ අනුව, සැකකාරිය රුපියල් ලක්ෂයක මුදල් ඇපයක් සහ ලක්ෂ 5 බැගින් වූ ශරීර ඇප දෙකක් මතයි මුදා හැර ඇත්තේ.\nඊට අමතරව, ඇයට විදෙස් ගමන් තහනම් කරමින් ගුවන් ගමන් බලපත්‍රය අධිකරණයට භාර දෙන ලෙස ද විනිසුරුවරයා නියෝග කළා.\nසෑම සතියකටම වරක් රහස් පොලිසිය හමුවේ පෙනී සිටින ලෙසයි මහාධිකරණ විනිසුරුවරයා තවදුරටත් දැනුම් දුන්නේ.",
       "URL": "https://www.hirunews.lk/133472/වාස්ගේ-බිරිද-කොන්දේසියක්-මත-මුදාහැරේ",
       "Category": "Local News",
       "Parent URL": "https://www.hirunews.lk/local-news.php?pageID=5041"
}