{
       "Source": "hirunews",
       "Timestamp": "Saturday, 10 August 2019 - 16:42",
       "Headline": "ශ්‍රී ලංකා හමුදාවට රුසියානු සහාය",
       "News Content": "රුසියාව, ශ්‍රී ලංකා ආරක්ෂක හමුදාව වෙනුවෙන් විශේෂ පුහුණු වැඩසටහනක් ආරම්භ කරන බව යුද හමුදාව ප්‍රකාශ කළා.\nයුද හමුදාපති ලූතිනන් ජනරාල් මහේෂ් සේනානායක දින කිහිපයකට පෙර රුසියාවේ තුන්දින සංචාරයක නිරත වූ අතර එහිදී ලබන වසරේ මෙරට හමුදා භටයින් 70 දෙනෙකු පුහුණු කරවීමට රුසියාව එකඟතාව පළ කර තිබෙනවා.\nමෙහිදී පාස්කු ඉරිදා ප්‍රහාරයෙන් පසු ශ්‍රී ලංකාවේ ආරක්ෂක තත්ත්වය පිළිබඳව යුද හමුදාපතිවරයා, රුසියානු පාබල හමුදාවන්හි ප්‍රධාන අණදෙන නිලධාරි ඔලෙග් සාලියුකොව් දැනුවත් කර තිබෙනවා.\nඔහු එහිදී සඳහන් කර ඇත්තේ ශ්‍රී ලංකා හමුදා භටයන් පුහුණු කිරිම සඳහා රුසියානු උපදේශකවරුන් මෙරටට එවීමට ද අදහස් කරන බවයි.",
       "URL": "https://www.hirunews.lk/221956/ශ්‍රී-ලංකා-හමුදාවට-රුසියානු-සහාය",
       "Category": "Local News",
       "Parent URL": "https://www.hirunews.lk/local-news.php?pageID=3206"
}