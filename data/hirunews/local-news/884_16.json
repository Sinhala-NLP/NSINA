{
       "Source": "hirunews",
       "Timestamp": "Wednesday, 07 September 2022 - 19:21",
       "Headline": "ගල් අඟුරු මිලදී ගැනීම ගැන එල්ල වූ චෝදනා පිළිබඳ විමර්ශනයක් කරන්නැයි බලශක්ති ඇමති ඉල්ලයි",
       "News Content": "ගල් අඟුරු මිලදී ගැනීම සම්බන්ධයෙන් එල්ලවී ඇති චෝදනා පිළිබඳ පරීක්ෂණයක් සිදු කරන ලෙසට රජයේ මුදල් පිළිබඳ කාරක සභාවේ සභාපති පාර්ලිමේන්තු මන්ත්‍රී හර්ෂ ද සිල්වාගෙන් නිල වශයෙන් ඉල්ලා සිටි බව බලශක්ති අමාත්‍ය කංචන විජේසේකර පවසනවා.\nට්විටර් පණිවුඩයක් නිකුත් කරමින් ඔහු කියාසිටියේ ගල් අඟුරු මිලදී ගැනීම සම්බන්ධයෙන් සාවද්‍ය චෝදනා එල්ල වී ඇති බැවින් අදාළ ක්‍රියාවලියේ විනිවිදභාවය සහ මිල නියම කිරීම සම්බන්ධයෙන් පරීක්ෂණයක් පවත්වන ලෙස තමන් මෙම ඉල්ලීම සිදුකළ බවයි.",
       "URL": "https://www.hirunews.lk/314805/ගල්-අඟුරු-මිලදී-ගැනීම-ගැන-එල්ල-වූ-චෝදනා-පිළිබඳ-විමර්ශනයක්-කරන්නැයි-බලශක්ති-ඇමති-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=884"
}