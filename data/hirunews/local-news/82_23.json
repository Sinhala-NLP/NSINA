{
       "Source": "hirunews",
       "Timestamp": "Monday, 21 August 2023 - 21:31",
       "Headline": "මහනුවර ඇසළ පෙරහර කාල සීමාව තුල විශේෂ රථවාහන සැලැස්මක්",
       "News Content": "මහනුවර ඓතිහාසික ඇසළ පෙරහැර නිමිත්තෙන් පොලිසිය විසින් මහනුවර දිස්ත්‍රික්කය ආවරණය වන පරිදි රථවාහන සැලැස්මක් ක්‍රියාත්මක කොට තිබෙනවා.\nඇසළ පෙරහර මංගල්‍යය මෙවර 2023.08.21 වන දින සිට 2023.08.31 වන දා දක්වා පැවැත්වෙනවා.\nඑහිදී විශේෂ ආරක්ෂක වැඩපිළිවෙලක් මෙන්ම රථවාහන සැලැස්මක් ක්‍රියාත්මක කිරීමට පොලිසියෙන් සැලසුම් කර ඇති අතර, ඒ සඳහා පොලිස් නිලධාරීන් 5500කට අධික ප්‍රමාණයක් රාජකාරීන් සඳහා අනුයුක්ත කර ඇති බවයි නිවේදනයක් නිකුත් කරමින් පොලිස් මාධ්‍ය කොට්ඨාසය පවසන්නේ.\nපෙරහර පවත්වන කාල සීමාව තුළ මහනුවර දිස්ත්‍රික්කයට ඇතුළුවන පිවිසුම් මාර්ග 11ක් මගින් මාර්ග බාධක යොදා ආරක්ෂක රාජකාරී යෙදවීම, පෙරහැර මාර්ගයට ඇතුළුවන සියළුම පිරිස් පරීක්ෂාවට ලක් කිරීම, පොලිස් සංචාරක කොට්ඨාසයේ නිලධාරීන් යොදවා සංචාරකයින්ට මග පෙන්වීම ආදී විශේෂ වැඩපිලිවෙලක් දියත් කර තිබෙනවා.\nපෙරහර කාලසීමාව තුළ රථවාහන සැලැස්මක් හා දෛනික රථවාහන සැලැස්ම ක්‍රියාත්මක කිරීමට නියමිත අතර, එය පහත නිවේදනයේ සදහන් පරිදි ක්‍රියාත්මකයි.",
       "URL": "https://www.hirunews.lk/345618/මහනුවර-ඇසළ-පෙරහර-කාල-සීමාව-තුල-විශේෂ-රථවාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=82"
}