{
       "Source": "hirunews",
       "Timestamp": "Sunday, 27 December 2015 - 14:58",
       "Headline": "ජල සේවකයන් හෙට පෙරවරුවේ විරෝධතා ව්‍යාපාරයක",
       "News Content": "ප්‍රසාද දීමනා කප්පාදුවට එරෙහිව හෙට පෙරවරුවේ දිවයින පුරා විරෝධතා ව්‍යාපාරයක නිරතවීමට ජලසම්පාදන මණ්ඩලයේ සේවකයන් සූදානම් වනවා.\nඊයේ පෙරවරු අටේ සිට එම සේවකයන් ප්‍රසාද දීමනා කප්පාදුවට එරෙහිව නඩත්තු කටයුතුවලින් ඉවත්වීමේ වෘත්තීය සමිති ක්‍රියාමාර්ගයක නිරතවුණා.\nකෙසේ වෙතත් මේ දක්වා බලධාරීන් ප්‍රසාද දීමනා පිළිබඳ යහපත් ප්‍රතිචාරයක් නොදැක්වීම හේතුවෙන් හෙට පෙරවරුවේ මෙලෙස විරෝධතාවයේ නිරතවීමට තීරණය කළ බවයි ජලසම්පාදන වෘත්තීය සමිති ඒකාබද්ධ සංවිධානයේ සම කැඳවුම්කරු චන්ද්‍රසිරි පෙරේරා ප්‍රකාශ කළේ.",
       "URL": "https://www.hirunews.lk/122890/ජල-සේවකයන්-හෙට-පෙරවරුවේ-විරෝධතා-ව්‍යාපාරයක",
       "Category": "Local News",
       "Parent URL": "https://www.hirunews.lk/local-news.php?pageID=5232"
}