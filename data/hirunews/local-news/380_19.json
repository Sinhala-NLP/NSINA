{
       "Source": "hirunews",
       "Timestamp": "Sunday, 30 April 2023 - 8:41",
       "Headline": "රෝගීන් රැවටු ශ්‍රී ලාංකික වෛද්‍යවරයෙකුට ඇමෙරිකාවේදී සිරදඩුවම්",
       "News Content": "ඩොලර් අටලක්ෂ 40,000ක් වංචා කළ ශ්‍රී ලාංකික සම්භවයක් සහිත වෛද්‍යවරයෙකුට ඇමෙරිකාවේ ස්ටැපෝට් අධිකරණය මගින් වසර හතරක සිරදඩුවම් නියමකර තිබෙනවා.\nමොහු රෝගීන්ට නොමිලයේ වෛද්‍ය සේවා සපයන බව ඇමෙරිකානු රජයට පවසා එරට රාජ්‍ය අරමුදලක් මගින් මෙම මුදල වංචාකර තිබෙනවා.\nඑමෙන්ම රෝගීන්ගෙන්ද ඩොලර් මිලියනයකට අධික මුදලක් අයකර ඇති බවටයි වාර්තා වන්නේ.\nපසුගියදා ස්ටැපෝට් අධිකරණයට කැදවු අවස්ථාවේ මොහු වරද පිළිගෙන තිබෙනවා.\nඒ අනුව වසර හතරක සිරදඩුවම් නියමකළ ඇමෙරිකානු අධිකරණය මෙම වෛද්‍යවරයාට ඩොලර් මිලියන එකයි දශම 6ක දඩයක්ද නියමකර ඇති බවයි විදෙස් මාධ්‍ය වාර්තාවළ දැක්වෙන්නේ.",
       "URL": "https://www.hirunews.lk/333823/රෝගීන්-රැවටු-ශ්‍රී-ලාංකික-වෛද්‍යවරයෙකුට-ඇමෙරිකාවේදී-සිරදඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=380"
}