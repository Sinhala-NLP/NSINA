{
       "Source": "hirunews",
       "Timestamp": "Wednesday, 20 July 2022 - 16:12",
       "Headline": "අර්බුදයෙන් රට ගොඩනැගීමට සියලු දෙනාගේ සහය අපේක්ෂා කරන බව නව ජනපති කියයි (වීඩියෝ)",
       "News Content": "මතුව ඇති අර්බුදකාරී තත්ත්වයෙන් රට ගොඩනැගීමට සියලුදෙනාගේ සහය අපේක්ෂා කරන බව ජනාධිපති රනිල් වික්‍රමසිංහ මහතා සිය ජයග්‍රහණය සම්බන්ධයෙන් පාර්ලිමේන්තුවේදී අදහස් පළ කරමින් සඳහන් කළා.\nඔහු පාර්ලිමේන්තු සභාවෙන් ඉල්ලීමක් කළේ ජනාධිපති ධුරයේ දිවුරුම්දීම සඳහා පාර්ලිමේන්තුව තුළ ඉඩ සලසා දෙන ලෙසයි.\nඅනුප්‍රාප්තික ජනාධිපති සටනට තරග වැදුණු අනුර කුමාර දිසානායක සහ ඩලස් අලහප්පෙරුම යන මන්ත්‍රීවරුන් ද ඉන්අනතුරුව අදහස් පළ කළා.\nබෙදීසිටි කාලය අවසන් වී ඇති බැවින් සියලූදෙනා එක්ව නව ක්‍රමවේදයක් ක්‍රියාත්මක කිරීමට එක්වෙන ලෙසටයි ඔහු සියලු පාර්ශවවලින් ඉල්ලීමක් කළේ.",
       "URL": "https://www.hirunews.lk/310487/අර්බුදයෙන්-රට-ගොඩනැගීමට-සියලු-දෙනාගේ-සහය-අපේක්ෂා-කරන-බව-නව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1006"
}