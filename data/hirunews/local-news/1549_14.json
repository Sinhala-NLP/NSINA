{
       "Source": "hirunews",
       "Timestamp": "Saturday, 20 November 2021 - 13:26",
       "Headline": "ඉන්දියාව, නවසීලන්තය පරදයි",
       "News Content": "සංචාරක නවසීලන්ත පිල සමඟ රන්චි හිදී පැවති දෙවන විස්සයි විස්ස ජාත්‍යන්තර තරගයෙන්ද කඩුලු හතක ජයක් වාර්තා කිරීමට ඉන්දීය ක්‍රිකට් පිල ඊයේ සමත් වුණා.\nකාසියේ වාසිය දිනූ ඉන්දීය පිල පළමුවෙන් පන්දුවට පහරදෙන ලෙස නවසීලන්තයට ඇරයුම් කළ අතර, ඔවුන් සිය පන්දු වාර විස්ස තුළ කඩුලු හයක් දැවී රැස් කළ ලකුණු සංඛ්‍යාව 153ක්.\nඉන්දීය පිල පන්දු වාර 17යි පන්දු දෙකකදී කඩුලු 3ක් දැවී ලකුණු 155ක් ලබමින් තරගයේ ජය හිමිකරගත්තා.\nඒ අනුව කණ්ඩායම් දෙක අතර, තරග තුනකින් යුත් විස්සයි විස්ස තරගාවලියේ දෙකට බින්දුවක් ලෙස ඉදිරියෙන් සිටින්නේ ඉන්දියාවයි.",
       "URL": "https://www.hirunews.lk/288626/ඉන්දියාව-නවසීලන්තය-පරදයි",
       "Category": "Local News",
       "Parent URL": "https://www.hirunews.lk/local-news.php?pageID=1549"
}