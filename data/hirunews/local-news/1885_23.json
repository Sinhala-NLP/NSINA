{
       "Source": "hirunews",
       "Timestamp": "Monday, 14 June 2021 - 12:51",
       "Headline": "පොහොර ගැටලුවට හේතුව කෘෂිකර්ම ඇමති කියයි  (වීඩියෝ)",
       "News Content": "රසායනික පොහොර ආනයනය නතර කිරීමත් සමඟ දිස්ත්‍රික්ක රැසක ගොවීන් දැඩී පිඩාවට පත්ව සිටිනවා.\nතේ වගාකරුවන් ද පෙන්වා දෙන්නේ රසායනික පොහොර නොමැතිව තමන් දැඩි අසීරුතාවට පත්ව ඇති බවයි.\nමහනුවර දිස්ත්‍රික්කයේ පහතහේවාහැට ප්‍රදේශයේ එළවළු ගොවීන්ද පෙහොර නොමැතිව අසීරුතාවට පත්ව සිටිනවා.\nඑසේම, පොළොන්නරුව දිස්ත්‍රික්කයේ හබරණ ඉලුක්වැව, මහසෙන්ගම ප්‍රදේශයේ ගොවීන් ද වම්බටු, තිබ්බටු, ලොකු ලූනු, තක්කාලි, මෑ කරල් ඇතුළු භෝග වගාවන් සිදුකිරීමට නොහැකිව පීඩාවට පත්ව සිටින බව සඳහන්.\nකෙසේ වෙතත්, කෘෂිකර්ම අමාත්‍ය මහින්දානන්ද අලුත්ගමගේ සදහන් කළේ ගොවිජන සේවා මධ්‍යස්ථාන හරහා පාලනයකින් යුතුව පොහොර ලබාදීම හේතුවෙන් මෙම ගැටලුකාරී තත්ත්වය නිර්මාණය වී ඇති බවයි.\nමේ අතර සහනදායී මිලට ගොවීන්ට ලබාදීමට තිබූ පොහොර මිටි 50ක්  සිය පෞද්ගලික වෙළඳසැලක තබා වැඩි මිලට අලෙවි කරමින් සිටි වාරියපොල ගොවිජන සේවා කාර්යාලයේ සංවර්ධන නිලධාරියෙකු අත්අඩංගුවට ගැනුණා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ ලද තොරතුරකට අනුව වාරියපොල සියඹලාකොටුව ප්‍රදේශයේ පිහිටි ඔහුගේ වෙළඳ සැල වටලා අදාල පොහොර තොඟය අත්අඩංගුවට ගත් බවයි.\nඅත්අඩංගුවට ගත් 57 හැවිරිදි සංවර්ධන නිලධාරියා අද වාරියපොල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/274262/පොහොර-ගැටලුවට-හේතුව-කෘෂිකර්ම-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1885"
}