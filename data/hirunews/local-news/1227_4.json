{
       "Source": "hirunews",
       "Timestamp": "Saturday, 16 April 2022 - 21:35",
       "Headline": "ගෝඨාගෝගමේ තොවිලයක් (වීඩියෝ)",
       "News Content": "අඛණ්ඩව 08 වැනි දිනටත් මේ වනවිටත් නොනැවතී ඉදිරියට යන ගාලුමුවදොර විරෝධතා භූමියේ දී අද (16) රාත්‍රියේ දී 18 සන්නිය නටා තොවිලයක් සිදු කර තිබෙනවා.\nරට මුහුණපා ඇති විපත්වලින් මාතෘභූමිය බේරාගෙන, දෙවියන්ගේ ආරක්ෂාව මව් බිමට ලබාදෙන ලෙස ඉල්ලමින් සහ දූෂිත පාලනය මෙරටින් අතුගා දමන ලෙස දෙවියන්ට භාර කරමිනුයි මෙම තොවිලය පැවැත්වී ඇත්තේ.\nඑමෙන්ම, ගෝඨාගෝගම නමින් ගාලු පුරයේ ශාඛාවක් අද දින ඉදිකෙරුණා.\nරට අර්බුද තත්ත්වයකට ඇද දැමූ පාර්ලිමේන්තුවේ 225 දෙනාම වහාම එම තනතුරුවලින් ඉවත්ව ගෙදර යා යුතු බව පවසමිනුයි එම ස්ථානයට එක්ව සිටි විරෝධතාකරුවන් ප්‍රකාශ කර සිටියේ.\nඑමෙන්ම අරගල භූමියේ රැඳී සිටින පිරිස් ආරාක්ෂා කිරීම ද දෙවියන්ට භාර කිරීම මෙම 18 සන්නිය නැටීමේ අරමුණක්.",
       "URL": "https://www.hirunews.lk/302095/ගෝඨාගෝගමේ-තොවිලයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1227"
}