{
       "Source": "hirunews",
       "Timestamp": "Thursday, 28 October 2021 - 7:46",
       "Headline": "තවත් නැනෝ නයිට්‍රජන් පොහොර තොගයක් අද එන ලකුණු",
       "News Content": "ඉන්දියාවෙන් ආනයනය කෙරෙන නැනෝ නයිට්‍රජන් දියර පොහොර තොගයේ මීළඟ කොටස බොහෝ දුරට අද දිවයිනට ලැබීමට නියමිත බව කෘෂිකර්ම අමාත්‍යාංශය ප්‍රකාශ කළා.\nයම් හදිසි තත්ත්වයක් මතු වුව හොත් ගොවීන්ට අවශ්‍ය පළිබෝධනාශක සුදුසු පරිදි නිකුත් කිරීමේ විද්‍යාත්මක ක්‍රමවේදයක් පිළිබඳවද සාකච්ඡා කර ඇති බවයි එම අමාත්‍යාංශයේ ලේකම්, මහාචාර්ය උදිත් ජයසිංහ සඳහන් කළේ.\nඅහිතකර බැක්ටීරියා අඩංගු බවට තහවුරු කර ඇති චීන කාබනික පොහොර අඩංගු නෞකාව කිසිසේත් රට තුළට නොගන්නා බව කෘෂිකර්ම අමාත්‍ය මහින්දානන්ද අලුත්ගමගේ ඊයේ ප්‍රකාශ කළා.\nමෙවන් පසුබිමක් තුළ අප කළ විමසීමකදී කෘෂිකර්ම අමාත්‍යාංශයේ ලේකම් මහාචාර්ය උදිත් ජයසිංහ කියා සිටියේ, මහ කන්නයේ වගා කටයුතු වෙනුවෙන් ගොවීන්ට හැකි උපරිම සහාය ලබාදෙන බවයි.",
       "URL": "https://www.hirunews.lk/286250/තවත්-නැනෝ-නයිට්‍රජන්-පොහොර-තොගයක්-අද-එන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1601"
}