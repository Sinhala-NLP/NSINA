{
       "Source": "hirunews",
       "Timestamp": "Monday, 28 January 2019 - 9:35",
       "Headline": "යාපනයේ දැරියක් අතවරයට ලක්වෙයි",
       "News Content": "නිවසක් කොල්ලකෑමට පැමිණි පිරිසක් අතර සිටි අයෙකු විසින් 17 හැවිරිදි දැරියකට අතවර කළ සිදුවීමක් යාපනය, ඉලවාලෙයි ප්‍රදේශයෙන් වාර්තා වනවා.\nකෙසේ වෙතත් අදාළ සිදුවීම සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන ඇති බවයි යාපනය ඉලවාලෙයි පොලිසිය පවසන්නේ.\nපොලිසිය පැවසූවේ ‍නිවස කොල්ලකෑම හා දැරිය අපයෝජනය සිදුකිරීමට සෘජුව සම්බන්ධ වී ඇති තරුණයින් වන යාපනය තෙල්ලිපලෙයි ප්‍රදේශයේ පදිංචි 28 හැවිරිදි තරුණයෙකු හා යාපනය, ඒලාලෙයි ප්‍රදේශයේ පදිංචි 30 හැවිරිදි පුද්ගලයෙකු මෙලෙස අත්අඩංගුවට ගෙන ඇති බවයි.\n‍නිවස කොල්ලකෑම වෙනුවෙන් උපකාර කළ බව කියන තවත් පුද්ගලයෙකු හා නිවස කොල්ලකා ලබාගත් රත්රන් ජාවාරමට සම්බන්ධ තවත් කාන්තාවක්ද අත්අඩංගුවට ගෙන ඇති බවද පොලිසිය වැඩි දුරටත් ප්‍රකාශ කළා.\nපොලිසිය පැවසූවේ සැකකරුවන් පසුගිය 19 වැනිදා සිද්ධිය සිදුකොට ඇති අතර, පොලිසිය වෙත ලද තොරතුරක් මත සිද්ධියට සම්බන්ධ සැකකරුවන් අත්අඩංගුවට ගෙන අධිකරණ නියෝග මත රදවාගෙන ප්‍රශ්න කළ බවයි.\nසැකකරුවන් අද (28) මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිත බවද පොලිසිය සඳහන් කළා.\nසිද්ධිය සම්බන්ධයෙන් ඉලවාලෙයි පොලිසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/209180/යාපනයේ-දැරියක්-අතවරයට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3531"
}