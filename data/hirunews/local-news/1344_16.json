{
       "Source": "hirunews",
       "Timestamp": "Sunday, 20 February 2022 - 18:23",
       "Headline": "ගිනි ගත් අනියම් පෙම (වීඩියෝ)",
       "News Content": "බිරිඳ අනියම් සැමියෙකු සමග නිදියහනේ සිටියදී නිත්‍යානුකූල සැමියා විසින් පෙට්‍රල් දමා ගිනි තැබීමේ සිද්ධියක් පනාමුරේ ප්‍රදේශයෙන් වාර්තා වනවා.\nසිද්ධියෙන් බරපතළ තුවාල ලැබූ අනියම් සැමියා බව පැවසෙන පුද්ගලයා මියගොස් තිබෙනවා.\nපිළිස්සුම් තුවාල ලබා සිටින බිරිඳ බලන්ගොඩ මූලික රෝහලේ ප්‍රතිකාර ලබමින් පසුවනවා.\nපොලීසිය සඳහන් කළේ, ඇඹිලිපිටිය පනාමුරේ ප්‍රදේශයේ පදිංචිව සිටි 36 හැවිරිදි අයෙකු එලෙස පිළිස්සීම් තුවාල ලබා මියගොස් ඇති බවයි.\nපිළිස්සුම් තුවාල ලබා සිටින බිරිඳ 38 හැවිරිදි සිව්දරු මවක් වන අතර ඇය සැමියාගෙන් වෙන්වී පින්නවල ප්‍රදේශයේ කුලී නිවසක ජීවත්වී ඇති බව සඳහන්.\nඊයේ (19) අලුයම් කාලයේදී එම නිවසට පැමිණ ඇති නීත්‍යානුකූල සැමියා එම අපරාධය සිදුකර ඇති බවයි වාර්තා වන්නේ.",
       "URL": "https://www.hirunews.lk/297545/ගිනි-ගත්-අනියම්-පෙම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1344"
}