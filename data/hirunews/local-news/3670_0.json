{
       "Source": "hirunews",
       "Timestamp": "Friday, 02 November 2018 - 18:56",
       "Headline": "අගමැති කතරගමට",
       "News Content": "අග්‍රාමාත්‍ය මහින්ද රාජපක්ෂ එම ධුරයට පත්වීමෙන් පසු අද (02) පෙරවරුවේ කතරගම පුදබිම වෙත පැමිණ ආශිර්වාද ලබා ගත්තා.\nඅග්‍රාමාත්‍යවරයා කිරිවෙහෙර වැද පුදාගෙන කතරගම මහා දේවාල භූමියට පැමිණි බවයි හිරු වාර්තාකරු සඳහන් කළේ.\nඑහිදී රුහුණු මහා කතරගම මහා දේවාලය ඇතුළු පරිවාර දේවාල වෙත ගොස් පළතුරු පූජා පවත්වා අග්‍රාමාත්‍යවරයා ආශිර්වාදය ලබාගෙන තිබෙනවා.\nමෙහිදී අග්‍රාමාත්‍ය මහින්ද රාජපක්ෂ ඇතුළු පිරිස කිරිවෙහෙර විහාරාධිපති පූජ්‍ය කොබවක ධම්මින්ද හිමියන් සහ කතරගම අභිනවාරාමාධිපති පූජ්‍ය කපුගම සරණතිස්ස හිමිවරුන් ද බැහැ දුටු බවයි හිරු වාර්තාකරු වැඩිදුරටත් කියා සිටියේ.\nඑසේම අග්‍රාමාත්‍ය මහින්ද රාජපක්ෂ අද (02) පස්වරුවේ වලස්මුල්ල ජාතික පාසල් භූමියේ පැවති ජාතික සාහිත්‍ය හා කලා මහෝත්සවය සඳහා ද සහභාගි වුණා.",
       "URL": "https://www.hirunews.lk/203456/අගමැති-කතරගමට",
       "Category": "Local News",
       "Parent URL": "https://www.hirunews.lk/local-news.php?pageID=3670"
}