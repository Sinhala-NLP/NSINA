{
       "Source": "hirunews",
       "Timestamp": "Saturday, 11 March 2017 - 12:58",
       "Headline": "මේ මස අගදී ජනපති රුසියානු සංචාරයක",
       "News Content": "ජනාධිපති මෛත්‍රීපාල සිරිසේන මේ මස අවසානයේදී රුසියාවේ නිළ සංචාරයක නිරත වීමට නියමිත බව වාර්තා වනවා.\nරුසියානු ජනාධිපති ව්ලැදිමීර් පුටින්ගේ ආරාධනයකට අනුව ජනාධිපතිවරයා මෙම සංචාරය සඳහා එක්වන බව සඳහන්.\nවිදේශ අමාත්‍යාංශය සඳහන් කළේ ආරක්ෂක සහ ආර්ථික වශයෙන් වැදගත් වන කරුණු රැසක් පිළිබද ජනාධිපතිවරයාගේ මෙම සංචාරයේදී දෙරට රාජ්‍ය නායකයන්ගේ අවධානය යොමු වනු ඇති බවයි.\nවිශේෂයෙන් රජයේ අපනයන සංවර්ධන වැඩසටහන යටතේ රුසියානු වෙළඳපොළ තුළ පවතින අවස්ථා හඳුනා ගැනීම පිළිබදව ද මෙහිදී අවධානය යොමු වනු ඇති.\nමේ අතර, රට වෙනුවෙන් පිබිදෙන පුලතිසි යෞවනය යොවුන් කදවුරේ සමාරම්භක උත්සවයේ දෙවන දිනයට ජනාධිපති මෛත්‍රීපාල සිරිසේන අද එක්වුණා.\nඑහිදී ශාරීරික සුවතා වැඩසටහනක් සදහා ජනාධිපතිවරයා තරුණ තරුණියන් සමඟ සහභාගි වූ බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/156599/මේ-මස-අගදී-ජනපති-රුසියානු-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=4620"
}