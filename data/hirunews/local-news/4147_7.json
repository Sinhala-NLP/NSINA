{
       "Source": "hirunews",
       "Timestamp": "Monday, 01 January 2018 - 15:07",
       "Headline": "චීන ජාතිකයාගේ උත්සාහය වරදී (ඡායාරූප)",
       "News Content": "නීතිවිරෝධී ලෙස කිලෝග්‍රෑම් 1 ක බරකින් යුත් කැරට් 25 රත්රන් කුට්ටියක් හොංකොං වෙත රැගෙන යාමට උත්සාහ කළ චීන ජාතිකයෙකු කටුනායක ගුවන්තොටුපල රේගුව විසින් අත්අඩංගුවට ගෙන තිබෙනවා.\nඑහි වටිනාකම රුපියල් හැටපන්ලක්ෂ අටදහසක් පමණ වන බවයි ගුවන්තොටුපල රේගුව සදහන් කළේ.\nසැකකාර 30 හැවිරිදි චීන ජාතිකයා සිය ගමන් මල්ලක සගවා රත්රන් කුට්ටිය රැගෙන යාමට උත්සාහ කිරීමේදී මෙලෙස අත්අඩංගුවට ගනු ලැබූ බව සදහන්.\nමේ අතර, රුපියල් විසි එක්ලක්ෂ හතලිස් දහසක් පමණ වටිනා වල්ලාපට්ටා තොගයක් මෙරටින් රැගෙන යාමට උත්සාහ කල මට්ටක්කුලිය ප්‍රදේශයේ පදිංචිකරුවෙකු ද ගුවන්තොටුපල රේගුව විසින් අත්අඩංගුවට ගෙන තිබෙනවා.\nඅද (01) උදෑසන 6 යි 40 ට පමණ  ඕමානයේ - මස්කට් නුවර බලා යාමට උත්සාහ කිරීමේදී අත්අඩංගුවට පත් වූ මොහු 31 වන වියේ පසුවන්නෙක්.\nඡායාරූප - කටුනායක,  ටී.කේ.ජී. කපිල",
       "URL": "https://www.hirunews.lk/179867/චීන-ජාතිකයාගේ-උත්සාහය-වරදී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4147"
}