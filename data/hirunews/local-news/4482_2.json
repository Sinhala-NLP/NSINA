{
       "Source": "hirunews",
       "Timestamp": "Tuesday, 06 June 2017 - 13:36",
       "Headline": "මාතර සුනාමි කුළුණ අක්‍රිය වෙලා",
       "News Content": "පසුගිය දා ඇති වූ ආපදා තත්ත්වයෙන් අනතුරුව හදිසි ආපදාවකට මුහුණදීම සඳහා ශ්‍රී ලංකාව සූදානම් ද යන්න පිළිබදව දැන් සංවාදයක් මතුව තිබෙනවා.\nඑවැනි අවස්ථාවක හදිසි සුනාමි තත්ත්වයක් ඇතිවීමට පෙර දැනුම්දීම සඳහා මාතර නගරයේ ඉදිකර ඇති සුනාමි සංඥා කුළුණ අක්‍රිය වී ඇති බවට හිරු ප්‍රවෘත්ති අංශයට තොරතුරු වාර්තා වුණා.\nමේ පිළිබදව අප කරුණු සොයා බැලූ අතර, එහිදී නගරවාසීන් ප්‍රකාශ කළේ අදාළ කුළුණේ යන්ත්‍ර සොරුන් විසින් ගලවාගෙන යාම නිසා මෙම තත්ත්වය උද්ගතව ඇති බවයි.\nඅප මේ සම්බන්ධයෙන් ආපදා කළමණාකරණ මධ්‍යස්ථානයේ මාතර දිස්ත්‍රික් සහකාර අධ්‍යක්ෂ ලුතිනන් කර්නල් ප්‍රියංකර උබේසිරිවර්ධනගෙන් විමසීමක් කළා.\nඔහු කියා සිටියේ අලුත්වැඩියා කටයුතු හේතුවෙන් මෙම කුළුණු දැනට අක්‍රීය වී ඇති බවයි.",
       "URL": "https://www.hirunews.lk/162955/මාතර-සුනාමි-කුළුණ-අක්‍රිය-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=4482"
}