{
       "Source": "hirunews",
       "Timestamp": "Friday, 26 May 2017 - 19:40",
       "Headline": "ජනපති ඕස්ට්‍රේලියානු සංචාරය නිම කරයි",
       "News Content": "ඕස්ට්‍රේලියාවේ දින 3ක සාර්ථක රාජ්‍ය සංචාරයක් නිමා කරමින් ජනාධිපති මෛත්‍රීපාල සිරිසේන එරට වේලාවෙන් අද (26) පස්වරු 3ට පමණ යළි ශ්‍රී ලංකාව බලා පිටත් වී තිබෙනවා.\nමේ අතර, පවතින ආපදා තත්ත්වය ගැන අසා තමන් මහත් කැළඹීමට සහ ශෝකයට පත්වූ බව ජනාධිපතිවරයා ට්විටර් සටහනක් තබමින් සඳහන් කර තිබුණා.\nවිපතට පත් ජනතාවට වහා සහන සපයන ලෙසයි ජනාධිපතිවරයා නිලධාරීන්ට උපදෙස් ලබාදී ඇත්තේ.\nමේ අතර, බලයේ සිටි පිරිස නැවත බලයට ගෙන ඒම සඳහා ඇතැමුන් මාතෘ භූමියට එරෙහිව විවිධ අසත්‍ය ප්‍රචාර පතුරවමින් සිටින බව ජනාධිපති මෛත්‍රීපාල සිරිසේන පවසනවා.\nඕස්ට්‍රේලියාවේ වෙසෙන ශ්‍රි ලාංකිකයින් සිඩ්නි නුවරදී හමුවූ අවස්ථාවේදී ජනාධිපතිවරයා මේ බව සඳහන් කළා.",
       "URL": "https://www.hirunews.lk/162238/ජනපති-ඕස්ට්‍රේලියානු-සංචාරය-නිම-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4497"
}