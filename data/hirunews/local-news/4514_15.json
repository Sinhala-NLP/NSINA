{
       "Source": "hirunews",
       "Timestamp": "Tuesday, 16 May 2017 - 19:14",
       "Headline": "චීන - ශ්‍රී ලංකා වෙළඳ ගිවිසුමට අත්සන් තබන බව චීන ජනපති කියයි",
       "News Content": "ශ්‍රී ලංකාව සහ චීනය අතර නිදහස් වෙළඳ ගිවිසුම මේ වසර තුළ අත්සන් තැබීමට අපේක්ෂා කරන බව අද අනාවරණ වුණා.\nඒ, අග්‍රාමාත්‍ය රනිල් වික්‍රමසිංහ සහ චීන අග්‍රාමාත්‍ය ලී කෙචියෑන් අතර අද පැවති සාකච්ඡාවේදියි.\nඑක් තීරයක් - එක් මාවතක් මහ සමුළුව සහභාගි වූ අග්‍රාමාත්‍ය රනිල් වික්‍රමසිංහ අද  චීන ජාතික පොත් ප්‍රකාශකයින්ගේ සංගමයේ නිලධාරීන් සමගද  සාකච්ඡාවකට එක්වුණා.\nඑහිදී අග්‍රාමාත්‍යවරයා කියා සිටියේ චීන හා ශ්‍රී ලංකා පොත් ප්‍රකාශකයින්ගේ සංගම් එක්ව දෙරටේ සංස්කෘතික හුවමාරු වැඩසටහන් ශක්තිමත් කිරීම සඳහා සිදුකරන වැඩපිළිවෙල අගය කරන බවයි.\nමේ අතර චීන - ශ්‍රී ලංකා රාජ්‍ය තාන්ත්‍රික සබඳතාවන්ට වසර 60 ක් සපිරීම නිමිත්තෙන් බීජිං - කකුමීඩියා සමාගම නිර්මාණය කරන ලද ලංකා කුමරු නම් කාටූන් පෙළ හඳුන්වා දීමේ උළෙලද අද පැවැත්වුණේ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.",
       "URL": "https://www.hirunews.lk/161480/චීන-ශ්‍රී-ලංකා-වෙළඳ-ගිවිසුමට-අත්සන්-තබන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4514"
}