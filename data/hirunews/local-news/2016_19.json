{
       "Source": "hirunews",
       "Timestamp": "Friday, 16 April 2021 - 13:05",
       "Headline": "අධිවේගයේ දින තුනක ආදායම හත්කෝටිය පනී",
       "News Content": "ගතවූ දින 3 ක කාලය තුළ අධිවේගී මාර්ගවල ආදායම රුපියල් හත්කෝටි හැත්තෑ පන් ලක්ෂය ඉක්මවා තිබෙනවා.\nඅධිවේගී මාර්ගයේ මෙහෙයුම් හා නඩත්තු කළමනාකරණ වැඩබලන අධ්‍යක්ෂ නිහාල් ලොඩ්රික් සඳහන් කළේ පසුගිය 13, 14 සහ 15 යන දින තුන තුළ මෙම ආදායම උපයා ඇති බවයි.\nඅදාළ දින තුනෙහි අධිවේගී මාර්ගවල ගමන් ගෙන ඇති මුළු රථවාහන සංඛ්‍යාව දෙලක්ෂ හැට තුන් දහස් විසි පහක්.\nඑම දින තුනෙන් වැඩිම වාහන සංඛ්‍යාවක් ධාවනය කර ඇත්තේ ඊයේ දිනයේ වන අතර, එම සංඛ්‍යාව එක්ලක්ෂ දොළොස්දහස් තුන්සිය තුනක් වන අතර, ඉන් උපයා ඇති මුළු ආදායම රුපියල් තුන්කෝටි තිස් හය ලක්ෂයක් බව සඳහන්.",
       "URL": "https://www.hirunews.lk/268599/අධිවේගයේ-දින-තුනක-ආදායම-හත්කෝටිය-පනී",
       "Category": "Local News",
       "Parent URL": "https://www.hirunews.lk/local-news.php?pageID=2016"
}