{
       "Source": "hirunews",
       "Timestamp": "Saturday, 25 February 2017 - 13:47",
       "Headline": "නිර්වින්දන වෛද්‍ය ගැටළුවට ජනපතිගෙන් විසඳුම්",
       "News Content": "මෙරට සෞඛ්‍ය ක්‍ෂේත්‍රයේ බරපතල ගැටළුවක් බවට පත්ව ඇති නිර්වින්දන වෛද්‍යවරුන්ගේ හිඟය සම්පූර්ණ කිරීමට ඉදිරියේදී පියවර ගන්නා බව ජනාධිපති මෛත්‍රීපාල සිරිසේන පවසනවා.\nඊයේ පස්වරුවේ කොළඹ නෙළුම් පොකුණ රඟහලේ පැවති සාක් කලාපීය රටවල නිර්වින්දන වෛද්‍යවරුන්ගේ සංගමයේ 12 වන පළාත් සභා රැස්වීම අමතමින් ජනාධිපතිවරයා මේ බව ප්‍රකාශ කළා.\nනිර්වින්දන වෛද්‍යවරුන්ගේ හිඟය හේතුවෙන් සිදුකරන ශල්‍යකර්ම ප්‍රමාදවීම නිසා මහජනතාව ගැටළු රැසකට මුහුණදී සිටින බව පැවසූ ජනාධිපතිවරයා පවසා ඇත්තේ ඒ කෙරෙහි රජයේ විශේෂ අවධානය යොමුව ඇති බවයි.\nමහසභා රැස්වීම සඳහා රටවල් 400 ක පමණ වෛද්‍යවරුන් සහභාගි වූ අතර බ්‍රිතාන්‍යයේ නිර්වින්දන වෛද්‍යවරුන්ගේ සංගමයේ සභාපති විලියම් හැරොව් සමාරම්භක උත්සවයේ විශේෂ ආරාධිතයා ලෙස එක්වූ බවයි ජනාධිපති මාධ්‍ය අංශය නිවේදනය කළේ.",
       "URL": "https://www.hirunews.lk/155429/නිර්වින්දන-වෛද්‍ය-ගැටළුවට-ජනපතිගෙන්-විසඳුම්",
       "Category": "Local News",
       "Parent URL": "https://www.hirunews.lk/local-news.php?pageID=4643"
}