{
       "Source": "hirunews",
       "Timestamp": "Thursday, 26 October 2017 - 12:45",
       "Headline": "විමල්ගේ පක්ෂය තීරණයක් ගන්න යයි",
       "News Content": "ජා.නි.පෙ. දේශපාලන මණ්ඩලය රැස්වේ\nජාතික නිදහස් පෙරමුණේ දේශපාලන මණ්ඩල රැස්වීමක් මේ වන විට ආරම්භ වී තිබෙනවා.\nඒ එම පක්ෂ මුලස්ථානයේදියි. නව ව්‍යවස්ථාව සම්බන්ධයෙන් සහ ඊයේ දිනයේදි ජාතික නිදහස් පෙරමුණේ ජාතික සංවිධායක පියසිරි විජේනායක සිදු කළ ප්‍රකාශයක් සම්බන්ධයෙන් ද එහිදි සාකච්ඡා කිරිමට නියමිත බවයි දේශපාලන ආරංචි මාර්ග සදහන් කළේ.\nපක්ෂයේ නායක පාර්ලිමේන්තු මන්ත්‍රි විමල් වීරවංශ පාර්ලිමේන්තුවට බෝම්බ ප්‍රහාරයක් එල්ල කිරිමට අවශ්‍ය බවට සිදු කළ ප්‍රකාශය සම්බන්ධයෙන් ඔහු ජාතියෙන් සමාව ගත යුතු බව ජාතික සංවිධායක පියසිරි විජේනායක ඊයේ ප්‍රකාශ කළා.\nකෙසේ වෙතත් මෙම දේශපාලන මණ්ඩල රැස්වීමට සහභාගිවීමට පෙර අප ජාතික නිදහස් පෙරමුණේ ජාතික සංවිධායක පියසිරි විජේනායකගෙන් විමසීමක් කළා.\nඑහිදී ඔහු ප්‍රකාශ කළේ දේශපාලන මණ්ඩල රැස්වීමේදී තමන් කළ ප්‍රකාශය පිළිබඳව කරුණු දැක්වීමට බලාපොරොත්තු වන බවයි.",
       "URL": "https://www.hirunews.lk/174479/විමල්ගේ-පක්ෂය-තීරණයක්-ගන්න-යයි",
       "Category": "Local News",
       "Parent URL": "https://www.hirunews.lk/local-news.php?pageID=4252"
}