{
       "Source": "hirunews",
       "Timestamp": "Friday, 21 October 2022 - 14:44",
       "Headline": "පිටි මිල අඩුවුණත් පාන් මිල පහත දාන්න බෑ! - බේකරි හිමියෝ (වීඩියෝ)",
       "News Content": "තිරිඟු පිටි කිලෝග්‍රෑමයක මිල පහත දැමුවද පාන් ගෙඩියක මිල අඩු කිරීමට හැකියාවක් නොමැති බව සමස්ත ලංකා බේකරි හිමියන්ගේ සංගමය යළි ප්‍රකාශ කළා.\nඑහි සභාපති එන්.කේ. ජයවර්ධන කියා සිටියේ තිරිඟු පිටි ආනයනය කරනු ලබන ප්‍රධාන සමාගම් දෙක විසින් තිරිඟු පිටි මිල පහත දමන තුරු එලෙස පාන් සහ අනෙකුත් බේකරි නිෂ්පාදනවල මිල අඩු කිරීමේ හැකියාවක් නොමැති බවයි.\nපිටකොටුව තොග වෙළදපොලේ තිරිඟු පිටි කිලෝග්‍රෑමයක මිල පෙරේදා තවත් රුපියල් විසි පහකින් පහත දැමුණු අතර, නව මිල රුපියල් 265 ක් බවයි අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය කියා සිටියේ.",
       "URL": "https://www.hirunews.lk/318466/පිටි-මිල-අඩුවුණත්-පාන්-මිල-පහත-දාන්න-බෑ-බේකරි-හිමියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=788"
}