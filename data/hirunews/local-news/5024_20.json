{
       "Source": "hirunews",
       "Timestamp": "Wednesday, 01 June 2016 - 7:56",
       "Headline": "දෙමටගොඩ සිද්ධියට තවත් 5ක් දැලේ",
       "News Content": "දෙමටගොඩදී බන්ධනාගාර බස් රථයකට වෙඩි තැබීමේ සිද්ධියට අදාළව අත්අඩංගුවට ගත් සංඛ ශිරන්ත හෙවත් බ්ලූමැන්ඩල් සංඛගෙන් ලද තොරතුරුවලට අනුව සිද්ධියට සම්බන්ධ තවත් සැකකරුවන් පස්දෙනෙකු ඊයේ අත්අඩංගුවට ගෙනන තිබෙනවා.\nමීට අදාළ පරීක්ෂණ සිදුවන්නේ පොලිස්පතිවරයාගේ උපදෙස් අනුවයි.\nඅත්අඩංගුවට ගත් සැකකරුවන් ළඟ තිබී ගිනි අවි පහක් සහ උණ්ඩ තොගයක් ද සොයාගෙන තිබෙනවා.\nපොලිසිය ප්‍රකාශ කළේ  ටී - 56 ගිනි අවි 1 ක්, මිලිමීටර 9 වර්ගයේ ගිනි අවි දෙකක්, ටී - 56 උණ්ඩ 29 ක්, මිලිමීටර 9 වර්ගයේ උණ්ඩ 45 ක්, තවත් උණ්ඩ 761 ක්, කාණු දෙකේ ගිනි අවි දෙකක්, දුරදක්නය සහිත ස්නයිපර් ගිනි අවියක් සහ සයිලන්සර් එකක් ඒ අතර වන බවයි.\nඅත්අඩංගුවට ගත් සැකකරුවන් දෙදෙනෙකු ගම්පොල ප්‍රදේශයේ වන අතර, අනෙක් පුද්ගලයින් මීගමුව, කොච්චිකඬේ සහ නාවුල ප්‍රදේශවල පදිංචිකරුවන්.",
       "URL": "https://www.hirunews.lk/134483/දෙමටගොඩ-සිද්ධියට-තවත්-5ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=5024"
}