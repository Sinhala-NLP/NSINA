{
       "Source": "hirunews",
       "Timestamp": "Friday, 11 November 2016 - 12:58",
       "Headline": "හිටපු පාර්ලිමේන්තු මන්ත්‍රී තිස්ස අත්තනායකගෙන් ප්‍රතිශෝධන පෙත්සමක්",
       "News Content": "ඇප ඉල්ලීම ප්‍රතික්ෂේප කරමින් කොළඹ මහාධිකරණය ලබාදුන් නියෝගය අත්හිටුවන ලෙස ඉල්ලා එක්සත් ජාතික පක්ෂයේ හිටපු මහලේකම්, තිස්ස අත්තනායක අද අභියාචනාධිකරණය හමුවේ ප්‍රතිශෝධන පෙත්සමක් ගොනු කළා.\nදැනට රක්ෂිත බන්ධනාගාර ගතව සිටින ඔහු, එමගින් ඉල්ලා ඇත්තේ සුදුසු ඇපයක් මත තමන් මුදා හරින ලෙසයි.\nකූඨ ලේඛන සැකසීම ඇතුළු චෝදනා 03ක් යටතේ බන්ධනාගාර ගත කර සිටින එක්සත් ජාතික පක්ෂයේ හිටපු මහ ලේකම්වරයා ඇප ඉල්ලා මෝසමක් මගින් සිදුකළ ඉල්ලීම කොළඹ මහාධිකරණය පසුගිය 4 වනදා ප්‍රතික්ෂේප කළා.\nඔහු මේ වන විට දෙසැම්බර් මස 5 වනදා දක්වා රක්ෂිත බන්ධනාගාර ගත කර සිටිනවා.",
       "URL": "https://www.hirunews.lk/147320/හිටපු-පාර්ලිමේන්තු-මන්ත්‍රී-තිස්ස-අත්තනායකගෙන්-ප්‍රතිශෝධන-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4800"
}