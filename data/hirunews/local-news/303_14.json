{
       "Source": "hirunews",
       "Timestamp": "Wednesday, 31 May 2023 - 19:17",
       "Headline": "කඩුගන්නාව ප්‍රදේශයේ දී තරුණියක්ව පැහැරගෙන ගොස් දූෂණය කරලා",
       "News Content": "කඩුගන්නාව හතරලියද්ද බුදු පිළිමය ආසන්නයේ දී 18 හැවිරිදි තරුණියක ත්‍රිරෝද රථයකින් ආ හතර දෙනකු පැහැරගෙන ගොස් තිබෙනවා.\nපැහැර ගත් පිරිස අදාළ තරුණියව පොත්තපිටිය කුරුලු වැව ඉස්මත්තට රැගෙන ගොස් ඇය දූෂණය කර ඇති බවයි වාර්තා වී ඇත්තේ.\nපැහැරගෙන යෑමට යොදා ගත් ත්‍රීරෝද රථය තුළදීම එක් පුද්ගලයකු ඇය දූෂණය කිරීමෙන් පසු අනෙක් තිදෙනා ඇයට ලිංගික අතවර කළ බව තරුණිය පොලිසියට පවසා තිබෙනවා.\nඅදාළ තරුණිය වෛද්‍ය පරීක්ෂණයක් සඳහා රෝහල් ගත කර ඇති බවයි පොලිසිය සඳහන් කළේ.\nමෙම සිව් දෙනා කිසියම් මත්ද්‍රව්‍ය වර්ගයක් පානය කර මත් වී සිටි බව පෙනී ගිය බව ද තරුණිය පොලීසියට පවසා ඇති බවයි සඳහන්.",
       "URL": "https://www.hirunews.lk/336714/කඩුගන්නාව-ප්‍රදේශයේ-දී-තරුණියක්ව-පැහැරගෙන-ගොස්-දූෂණය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=303"
}