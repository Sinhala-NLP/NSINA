{
       "Source": "hirunews",
       "Timestamp": "Wednesday, 20 July 2022 - 15:56",
       "Headline": "ජාත්‍යන්තර මූල්‍ය අරමුදලෙන් බලාපොරොත්තුවක්",
       "News Content": "ජාත්‍යන්තර මූල්‍ය අරමුදල (IMF) ශ්‍රී ලංකාව සමඟ පවත්වනු ලබන සාකච්ඡා හැකි ඉක්මනින් අවසන් කිරීමට බලාපොරොත්තු වන බව, එහි කළමනාකාර අධ්‍යක්ෂිකා ක්‍රිස්ටිනා ජෝර්ජීවා ප්‍රකාශ කරනවා.\nඇයගේ ප්‍රකාශයක් උපුටා දක්වමින් විදෙස් මාධ්‍ය වාර්තා කරන්නේ \"ශ්‍රී ලංකාව සමඟ පවත්වනු ලබන සාකච්ඡා හැකි ඉක්මනින් අවසන් කිරීමට බලාපොරොත්තු වන අතර රජයක් ඇති මොහොතේ අපට අපගේ සාකච්ඡා දිගටම කරගෙන යා හැකියි\", යනුවෙන් ඇය පැවසූ බවයි.\nඑසේ ම ඒ සඳහා ජාත්‍යන්තර මූල්‍ය අරමුදලේ නියෝජිත කණ්ඩායම් ශ්‍රී ලංකාව බලා යනු ඇතැයි ද එම මාධ්‍ය වාර්තා සඳහන් කරනවා.\nජපානයේ සංචාරයක නිරත වන අතරතුර එරට මාධ්‍ය වෙත අදහස් පළ කරමින් ඇය මේ බව සඳහන් කළා.",
       "URL": "https://www.hirunews.lk/310484/ජාත්‍යන්තර-මූල්‍ය-අරමුදලෙන්-බලාපොරොත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=1006"
}