{
       "Source": "hirunews",
       "Timestamp": "Monday, 13 April 2020 - 8:20",
       "Headline": "මුහුණු ආවරණ අපනයනය සහ ප්‍රතිඅපනයනය වළක්වාලමින් පනවා තිබූ නියමයන් ඉවතට",
       "News Content": "ජාතික ඖෂධ නියාමන අධිකාරියේ අවසරය සහිතව මුඛ ආවරණ අපනයනය සහ ප්‍රතිඅපනයනය කළ හැකි බව රේගු මාධ්‍ය ප්‍රකාශක, අතිරේක රේගු අධ්‍යක්ෂ ජනරාල් සුනිල් ජයරත්න පවසනවා.\nකොරෝනා වසංගතයේ ව්‍යාප්තියත් සමඟ ලෝක සෞඛ්‍ය සංවිධානයේ අනතුරු ඇගවීම් හමුවේ මුඛ ආවරණ අපනයනය සහ ප්‍රතිඅපනයනය තහනම් කිරීමටයි රජය පසුගිය දා පියවර ගනු ලැබුවේ.\nකෙසේ වෙතත්, අදාළ තහනම හමුවේ දේශීයව මුඛ ආවරණ නිපදවන සහ අපනයන හා ප්‍රතිඅපනයනය සිදුකරන කර්මාන්තකරුවන්ට මුහුණදීමට සිදුවූ ගැටළුකාරී තත්ත්වය සැලකිල්ලට ගනිමින් නිසි ප්‍රමිතියක් සහිත මුඛ ආවරණ ජාතික ඖෂධ නියාමන අධිකාරියේ අනුමැතියට යටත්ව අපනයනයට සහ ප්‍රති අපනයනයට අවස්ථාව සලසා දී තිබෙනවා.",
       "URL": "https://www.hirunews.lk/238517/මුහුණු-ආවරණ-අපනයනය-සහ-ප්‍රතිඅපනයනය-වළක්වාලමින්-පනවා-තිබූ-නියමයන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=2799"
}