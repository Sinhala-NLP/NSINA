{
       "Source": "hirunews",
       "Timestamp": "Wednesday, 06 September 2017 - 18:05",
       "Headline": "දුම්මලසූරිය පොලිසිය ගිය කාන්තාවක් අමුතු විරෝධයක (ඡායාරූප)",
       "News Content": "දුම්මලසූරිය පොලිසිය වසා දමා ඇති බව පවසමින් කාන්තාවක් අද(06) දහවල් පොලිසිය ඉදිරිපිට හා පොලිසිය තුළ ප්‍රකෝපකාරි ලෙස හැසිරෙන අයුරු දක්නට ලැබුනා.\nදුම්මලසූරිය පොලිස් ස්ථානාධිපතිවරයාගේ නිල කාමරයට කීප වරක් ඇතුළු වූ මේ කාන්තාව දුම්මලසූරිය පොලිස් ස්ථානාධිපතිවරයාට තර්ජනාත්මකව අමතව අයුරුද  අවට සිටි ජනතාවට දැකගන්නට ලැබුනා.\nවිනාඩි කීපයක් එලෙස හැසිරුණු මේ කාන්තාව මාදම්පේ කුලියාපිටිය ප්‍රධාන මාර්ගයට පැමිණ බිම වැතිර විරෝධයක් පල කරන අයුරුද දැක ගන්න ලැබුනා.\nමේ හේතුවෙන් මේ මාර්ගයේ ගමනාගමනයටද බාධා එල්ල වූ බවයි අප වාර්තාකරු කියා සිටියේ.\nපසුව දුම්මලසූරිය පොලිසියේ කාන්තා පොලිස් නිළධාරීන් දෙදෙනෙකු පැමිණ මේ කාන්තාව ඔසවාගෙන රැගෙන යන අයුරු දක්නට ලැබුනා.\nමේ කාන්තාව පොලිසිය හා සම්බන්ධ කරුණකට විරෝධයක් පල කලත් එය කුමක්ද යන්න පැහැදිලි වී නැහැ.\nකෙසේවෙතත් දුම්මලසූරිය පොලිසියේ ප්‍රකාශකයෙකු කියා සිටියේ මෙම කාන්තාව යම් මානසික රෝගයකින් පෙලෙන බවට සැක කරන නිසා අධිකරණයට ඉදිරිපත් කර අවශ්‍ය ක්‍රියාමාර්ග ගන්නා බවයි",
       "URL": "https://www.hirunews.lk/170298/දුම්මලසූරිය-පොලිසිය-ගිය-කාන්තාවක්-අමුතු-විරෝධයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4335"
}