{
       "Source": "hirunews",
       "Timestamp": "Saturday, 16 October 2021 - 18:52",
       "Headline": "හේනක දැවෙමින් තිබූ කෝන් ගසක් කඩා වැටී පාසල් සිසුවෙකු මියයයි",
       "News Content": "හේනක දැවෙමින් තිබූ කෝන් ගසක් කඩා වැටී සිදුවූ අනතුරකින් ගස අසල රැදි සිටි 14 හැවිරිදි පාසල් සිසුවෙකු ජිවිතක්ෂයට පත්වීමේ පුවතක් හොරොව්පතාන මොරවැව ප්‍රදේශයෙන් වාර්තා වුණා.\nමෙම සිසුවා සිය ඥාති සොහොයුරෙකු සමග හේනට ගොස් ඇති අතර, කාර්මික දෝෂයකට ලක්ව තිබූ ට්‍රැක්ටරයක රැදී සිටියදී ගස ඒ මතට කඩා වැටී ඇති බවයි පොලීසිය ප්‍රකාශ කළේ.\nබරපතල තුවාල ලැබූ සිසුවා රෝහල් ගත කරන විටත් මියගොස් සිටි බව සඳහන්.\nමේ අතර මැදිරිගිරිය - පැරකුම්පුර ප්‍රදේශයේදී පෞද්ගලික ආරවුලක් විසඳීමට උත්සහ කළ එම ප්‍රදේශයේම පදිංචි 37 හැවිරිදි අයෙකු කාන්තාවක තියුණු ආයුධයකින් සිදුකළ ප්‍රහාරයකින් ජීවිතක්ෂයට පත්ව තිබුණා.\nමිය ගිය පුද්ගලයා දින හතක් වයසැති කුඩා බිළිඳෙකුගේ පියෙක්.\nසිද්ධියට සම්බන්ධ කාන්තාව මැදිරිගිරිය පොලීසිය විසින් අත්අඩංගුවට ගෙන ඇති අතර, පසුව ඊයේ රාත්‍රියේ කිසියම් පිරිසක් විසින් එම කාන්තාවගේ නිවසටද ගිනි තබා ඇති බවටයි වාර්තා වුණේ.\nමේ අතර, ඌව පරණගම මස්පන්න ප්‍රදේශයේ දෙපිරිසක් අතර ඇතිවූ ගැටුමකදී සිදුවූ පහරදීමකින් ද 57 හැවිරිදි පුද්ගලයෙකු ජිවිතක්ෂයට පත්ව තිබුණා.",
       "URL": "https://www.hirunews.lk/285195/හේනක-දැවෙමින්-තිබූ-කෝන්-ගසක්-කඩා-වැටී-පාසල්-සිසුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1624"
}