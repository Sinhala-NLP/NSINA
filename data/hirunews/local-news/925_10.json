{
       "Source": "hirunews",
       "Timestamp": "Sunday, 21 August 2022 - 7:46",
       "Headline": "සිසුවියන්ට අතවර කළ ගුරුවරයාට ඇප",
       "News Content": "පාසලේ දී සිසුවියන් තුන්දෙනෙකුට අතවර කළ බවට චෝදනා එල්ල වූ මාතර දික්වැල්ල ප්‍රදේශයේ සංගීත ගුරුවරයකු අත්අඩංගුවට ගෙන මාතර මහේස්ත්‍රාත් අධිකරණයට ඉදිරිපත් කිරීමෙන් පසු ඇප මත මුදා හැර තිබෙනවා.\nසැකකාර ගුරුවරයා අත්අඩංගුවට පත් වූයේ අදාළ සිසුවියන් තමන්ට සිදුවන හිරිහැර පිළිබදව දෙමවුපියන් දැනුවත් කිරීමෙන් පසු ඔවුන් කළ දැනුම්දීමකට අනුවයි.\nජාතික ළමා රක්ෂක අධිකාරිය මෙම පැමිණිල්ල මෙහෙයවා තිබුණා.\n10 ශ්‍රේණියේ ඉගෙනුම ලබන සිසුවියන් තුන්දෙනෙකුට වයස අවුරුදු 38ක් වන එම පාසලේ ම සංගීත විෂය උගන්වනු ලබන ගුරුවරයා සංගීත කාමරය තුළ දී මෙලෙස අතවර කළ බවට චෝදනා එල්ල වී තිබුණා.",
       "URL": "https://www.hirunews.lk/313323/සිසුවියන්ට-අතවර-කළ-ගුරුවරයාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=925"
}