{
       "Source": "hirunews",
       "Timestamp": "Thursday, 27 October 2022 - 13:10",
       "Headline": "පොදුජන පෙරමුණේ ආරච්චිකට්ටුවේ රැස්වීමට ඇමති ප්‍රසන්න එක් වෙයි (වීඩියෝ)",
       "News Content": "ශ්‍රී ලංකා පොදුජන පෙරමුණේ එක්ව නැගිටිිමු ජනරැලි මාලාවේ තුන්වැන්න අද (27) ආරච්චිකට්ටුවේ දී ආරම්භ වුණා.\nඒ පක්ෂ නායක හිටපු ජනාධිපති මහින්ද රාජපක්ෂගේ ප්‍රධානත්වයෙන්.\nපසුගිය දා විරෝධතාකරුවන් විසින් ගිනි තැබීමෙන් විනාශ වූ රාජ්‍ය අමාත්‍ය සනත් නිශාන්තගේ නිවස ඉදිරිපිට දී මෙම ජනරැලිය සංවිධාන කර තිබුණා.\nහිටපු අමාත්‍යවරුන් වන නාමල් රාජපක්ෂ, ගාමිණි ලොකුගේ, රාජ්‍ය අමාත්‍යවරුන් වන සනත් නිශාන්ත, ජානක වක්කුඹුර මෙන්ම තවත් පාර්ලිමේන්තු මන්ත්‍රීවරුන් කිහිපදෙනෙක් මෙම අවස්ථාවට එක්වුණා.\nපසුගියදා පොදුජන පෙරමුණ අතහැර එක්සත් ජාතික පක්ෂය සමග එක්වන බවට ආරංචි පැතිර ගිය අමාත්‍ය ප්‍රසන්න රණතුංග ද මෙම රැලියට එක්ව සිටීම විශේෂත්වයක්.",
       "URL": "https://www.hirunews.lk/318954/පොදුජන-පෙරමුණේ-ආරච්චිකට්ටුවේ-රැස්වීමට-ඇමති-ප්‍රසන්න-එක්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=775"
}