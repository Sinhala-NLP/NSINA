{
       "Source": "hirunews",
       "Timestamp": "Sunday, 01 May 2022 - 13:49",
       "Headline": "ධීවර හා නාවික ප්‍රජාවට කාලගුණ විද්‍යා දෙපාර්තමේන්තුවෙන් දැනුම්දීමක්",
       "News Content": "දිවයින වටා මුහුදු ප්‍රදේශවල සුළඟේ වේගය පැයට කිලෝමීටර 60 දක්වා ඉහළ යා හැකි බැවින් අද (01) සහ හෙට ධීවර සහ නාවික කටයුතුවල යෙදීමේදී අවධානයෙන් කටයුතු කරන ලෙස කාලගුණ විද්‍යා දෙපාර්තමේන්තුව දැනුම් දෙනවා.\nඒ අනුව ගාල්ල සිට හම්බන්තොට හරහා පොතුවිල් දක්වා මෙන්ම කන්කසන්තුරේ සිට පුත්තලම, සහ කොළඹට ඔබ්බෙන් වූ මුහුදු ප්‍රදේශවල තද වැසි සමඟ සුළඟේ වේගය ඉහළ යා හැකි බවයි එම දෙපාර්තමේන්තුව නිවේදනය කළේ.\nදිවයින වටා මුහුදු ප්‍රදේශවල සුළං බස්නාහිර හෝ නිරිත දෙසින් හමා එන අතර, බස්නාහිර, සබරගමුව, දකුණ සහ මධ්‍යම පළාත්වල ඇතැම් ස්ථානවලට මිලිමීටර 100 ඉක්මවූ තද වැසි ඇතිවිය හැකි බවද කාලගුණ විද්‍යා දෙපාර්තමේන්තුව නිවේදනය කළා.",
       "URL": "https://www.hirunews.lk/303244/ධීවර-හා-නාවික-ප්‍රජාවට-කාලගුණ-විද්‍යා-දෙපාර්තමේන්තුවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1198"
}