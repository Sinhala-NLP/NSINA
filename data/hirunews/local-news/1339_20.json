{
       "Source": "hirunews",
       "Timestamp": "Wednesday, 23 February 2022 - 7:52",
       "Headline": "පන් ලක්ෂය ඉක්මවූ විදෙස් දුම්වැටි ජාවාරම (වීඩියෝ)",
       "News Content": "තීරු බදු නොගෙවා, නීතිවිරෝධී ලෙස මෙරටට ගෙන්වන ලද විදේශ දුම්වැටි තොගයක් සමග පුද්ගල‍යෙකු විශේෂ කාර්ය බලකාය ගෝනහේන කඳවුරේ නිලධාරීන් විසින් අත්අඩංගුවට ගෙන තිබෙනවා.\nනාවික හමුදා බුද්ධි අංශයෙන් ලද තොරතුරකට අනුවයි මෙම වැටලීම කදාන පොලිස් වසමේ උතුරු බටගම - ජා ඇල ප්‍රදේශයේ දී සිදු කෙරුණේ.\nඊයේ (22) රාත්‍රී 8.30ට පමණ මෙම වැටලීම සිදු කර ඇති අතර, එහිදී පොලිස් භාරයට ගැනුණු මත්වැටි ප්‍රමාණයේ වටිනාකම රුපියල් ලක්ෂ 05කට අධික බවයි වාර්තා වන්නේ.\nඑහි දුම්වැටි 6000ක ප්‍රමාණයක් අඩංගුව තිබුණා.\nසැකකරු ජාඇල ප්‍රදේශයේ පදිංචි 52 හැවිරිදි අයෙක් වන අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/297771/පන්-ලක්ෂය-ඉක්මවූ-විදෙස්-දුම්වැටි-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1339"
}