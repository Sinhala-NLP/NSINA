{
       "Source": "hirunews",
       "Timestamp": "Wednesday, 03 May 2023 - 19:37",
       "Headline": "ත්‍රීරෝද රථවලට බෞද්ධ කොඩි දහසක්",
       "News Content": "වෙසක් උත්සවය නිමිත්තෙන් කොළඹ මගී ප්‍රවාහන කටයුතුවල නිරත ත්‍රීරෝද රථවල බෞද්ධ කොඩි දහසක් සවිකිරීමේ ආරම්භක වැඩසටහන අද (03) පූජ්‍ය ඇල්ලේ ගුණවංශ හිමියන්ගේ සහ අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන් පැවැත්වුණා.\nඒ, කොළඹ 07 බෞද්ධාලෝක මාවතේ පිහිටි ධර්මායතනයේ දීයි.\nපූජ්‍ය ඇල්ලේ ගුණවංශ හිමියන්ගේ සංකල්පයට අනුව මෙම වැඩසටහන ආරම්භ කෙරුණු අතර එය දිවයින පුරා ක්‍රියාත්මක කිරීමට ද නියමිතයි.\nමේ අතර වෙසක් සතිය තුළ සංස්කෘතියට නොගැළපෙන අංග සඳහා අවසර ලබා නොදෙන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළා.",
       "URL": "https://www.hirunews.lk/334173/ත්‍රීරෝද-රථවලට-බෞද්ධ-කොඩි-දහසක්",
       "Category": "Local News",
       "Parent URL": "https://www.hirunews.lk/local-news.php?pageID=371"
}