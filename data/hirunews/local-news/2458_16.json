{
       "Source": "hirunews",
       "Timestamp": "Sunday, 13 September 2020 - 9:05",
       "Headline": "මුහුද රළු වෙයි",
       "News Content": "දිවයින වටා ඇති මුහුදු ප්‍රදේශය විටින් විට රළු විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිකුත් කළ නිවේදනයේ දැක්වන්නේ පුත්තලම සිට මන්නාරම හරහා කන්කසන්තුරය දක්වා සහ හම්බන්තොට සිට පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළඟේ වේගය පැයට කිලෝමීටර 60 ක් පමණ දක්වා වැඩිවිය හැකි බවයි.\nසෙසු මුහුදු ප්‍රදේශද රළු ස්වභාවයක් ගත හැකියි.\nමේ අතර පුත්තලම සිට කොළඹ සහ ගාල්ල හරහා හම්බන්තොට දක්වා වෙරළාසන්න මුහුදු ප්‍රදේශවල මුහුදු රළ මීටර දෙකහමාරත් තුනත් අතර ප්‍රමාණයකින් ඉහළ යාමේ හැකියාවක් පවතිනවා.\nධීවර හා නාවික ප්‍රජාව මේ පිළිබඳව අවධානයෙන් කටයුතු කළ යුතු බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/250080/මුහුද-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2458"
}