{
       "Source": "hirunews",
       "Timestamp": "Sunday, 26 September 2021 - 18:03",
       "Headline": "ශ්‍රී ලංකාවෙන් තවත් කොරෝනා ආසාදිත මරණ 71ක්",
       "News Content": "ශ්‍රී ලංකාවෙන් තවත් කොරෝනා ආසාදිත මරණ 71ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 12,680ක් ලෙසටයි.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ 24 තහවුරු කළ මෙම මරණ අතර කාන්තාවන් 39ක් සහ පිරිමි පුද්ගලයන් 32ක් වනවා.\nවයස අවුරුදු 30ට අඩු වයස් කාණ්ඩයේ එක් කාන්තා මරණයක් සිදුව තිබෙනවා.\nඅවුරුදු 30ත් 59ත් අතර වයස් කාණ්ඩයේ මරණ 14ක් වාර්තාවී ඇති අතර ඒ කාන්තාවන් 8ක් සහ පිරිමි පුද්ගලයන් 6ක් වශයෙන්.\nඅවුරුදු 60 සහ ඊට වැඩි වයස් කාණ්ඩයේ කාන්තාවන් 30ක් සහ පිරිමි පුද්ගලයන් 26ක් මෙම මරණ 79 අතර වනවා.",
       "URL": "https://www.hirunews.lk/283300/ශ්‍රී-ලංකාවෙන්-තවත්-කොරෝනා-ආසාදිත-මරණ-71ක්",
       "Category": "Local News",
       "Parent URL": "https://www.hirunews.lk/local-news.php?pageID=1667"
}