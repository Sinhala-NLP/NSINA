{
       "Source": "hirunews",
       "Timestamp": "Wednesday, 07 June 2023 - 9:17",
       "Headline": "කුරුණෑගල පොලිසියේ අපරාධ අංශයේ නිලධාරියෙකු නිධාන හාරද්දී අත්අඩංගුවට",
       "News Content": "කුරුණෑගල පොලිසියේ අපරාධ අංශයේ අධිකරණ කටයුතු භාර පොලිස් නිලධාරියා නිධානයක් ගොඩගැනීමට යාමේ දී අත්අඩංගුවට ගෙන තිබෙනවා.\nකුරුණෑගල වැල්ලව ප්‍රදේශයේ දී ඊයේ (06) නිධානය ගොඩගනිමින් සිටි අවස්ථාවේ දී වැල්ලව කොට්ඨාස අපරාධ ඒකකය මගින් මෙම නිලධාරියා අත්අඩංගුවට ගත් බවයි කුරුණෑගල කොට්ඨාස භාර පොලිස් අධිකාරීවරයා සඳහන් කළේ.\nසැකකරු කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 12 වැනිදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/337240/කුරුණෑගල-පොලිසියේ-අපරාධ-අංශයේ-නිලධාරියෙකු-නිධාන-හාරද්දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=289"
}