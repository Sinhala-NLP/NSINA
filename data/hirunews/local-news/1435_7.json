{
       "Source": "hirunews",
       "Timestamp": "Monday, 10 January 2022 - 19:08",
       "Headline": "නීතිඥ සංගම් නිලවරණයට නාමයෝජනා භාර දෙයි",
       "News Content": "ශ්‍රී ලංකා නීතිඥ සංගමයේ 2022/2023 වසර සඳහා සභාපති සහ ලේකම් තනතුරු වෙනුවෙන් එහි වත්මන් සභාපති ජනාධිපති නීතීඥ සාලිය පීරිස් සභාපති ධුරය සඳහාත්, ලේකම් ධූරය සඳහා නීතිඥ ඉසුරු බාලපටබැඳිත් අද නාමයෝජනා භාර දුන්නා.\nනිලවරණය පෙබරවාරි මස 24 වැනි දින පැවැත්වීමට නියමිතව තිබෙනවා.\nශ්‍රී ලංකා නීතිඥ සංගම් නිලවරණය වෙනුවෙන් නාම යෝජනා බාර ගැනීමේ කාලය අද දහවල් 12න් අවසන් වූ අතර ඒ වන විටත් සභාපති සහ ලේකම් යන තනතුරු සඳහා නාම යෝජනා භාරදී තිබුණේ මෙම කණ්ඩායම පමණක් වීම විශේෂත්වයක්.\nශ්‍රී ලංකා නීතීඥ සංගමය ශ්‍රී ලාංකේය වෘත්තිකයන්ගෙන් විශාලතම ප්‍රජාවක් නියෝජනය කරන අතර ඔවුන් ශ්‍රී ලංකාවේ නීතිය හා සාමය පවත්වාගෙන යාමට සහාය වීමට කැපවී සිටී.\nඑමෙන්ම තම සාමාජිකයින්ගේ අයිතිවාසිකම් සහ වරප්‍රසාද සුරක්ෂිත කරන අතරම, ජාතික ප්‍රශ්න සහ අර්බුද හමුවේ ද අවශ්‍ය අවස්ථාවලදී පුරවැසියන්ගේ අයිතිවාසිකම් වෙනුවෙන් ද ශ්‍රී ලංකා නීතීඥ සංගමය කටයුතු කරණවා.",
       "URL": "https://www.hirunews.lk/293587/නීතිඥ-සංගම්-නිලවරණයට-නාමයෝජනා-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1435"
}