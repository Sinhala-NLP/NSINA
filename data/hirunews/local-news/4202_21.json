{
       "Source": "hirunews",
       "Timestamp": "Friday, 24 November 2017 - 16:21",
       "Headline": "දියේ ගිලුනු දැරියක් බේරා ගැනීමට ගොස් සිදුවු ඛේදවාචකය (ඡායාරූප)",
       "News Content": "වව්නියාව - මාමඩුව වැවේ නෑමට ගිය පාසල් සිසුවියක් ඇතුළු දෙදෙනෙකු දියේ ගිලී ජීවිතක්ෂයට පත්ව තිබෙනවා.\nඅප වාර්තාකරු සඳහන් කළේ අවුරුදු 15 ක ගැහැණු ළමයෙකු සහ ඇයගේ අවුරුදු 25ක් වන සහෝදරයා මෙලෙස අනතුරට ලක්ව ඇති බවයි.\nඔවුන් දෙදෙනා වව්නියාව මහරම්බකුලම ප්‍රදේශයේ පදිංචිකරුවන් බවටයි අනාවරණ වී ඇත්තේ.\nපවුලේ ඥාතීන් සමග අද සවස වැවේ දිය නෑමට ගිය අවස්ථාවේ දැරිය දියේ ගිලී ඇති අතර ඇය බේරා ගැනීමට ගිය ඇයගේ සහෝදරයා ද දියේ ගිලී තිබෙනවා.\nඔවුන් දෙදෙනාගේ මෘත ශරීර වව්නියාව රෝහලේ තැන්පත් කර තිබෙනවා.\nඡායාරූප - වව්නියාව මාධව කුලසුරිය / රොමේෂ් මධුසංක",
       "URL": "https://www.hirunews.lk/176846/දියේ-ගිලුනු-දැරියක්-බේරා-ගැනීමට-ගොස්-සිදුවු-ඛේදවාචකය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4202"
}