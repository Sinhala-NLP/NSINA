{
       "Source": "hirunews",
       "Timestamp": "Monday, 05 December 2022 - 14:23",
       "Headline": "පලාලි ජාත්‍යන්තර ගුවන්තොටුපොළේ සේවා කටයුතු යළි ඇරඹීමට නියමිතයි",
       "News Content": "යාපනය පලාලි ජාත්‍යන්තර ගුවන්තොටුපොළේ ගුවන් සේවා කටයුතු ලබන 12 වැනිදා යළි අරම්භ කිරීමට නියමිත බව වරාය හා ගුවන් සේවා රාජ්‍ය අමාත්‍ය ප්‍රේමලාල් ජයසේකර පවසනවා.\nරාජ්‍ය අමාත්‍යවරයා ඒ බව පැවසුවේ, අද (05) පාර්ලිමේන්තුවේ දී පැවති අයවැය කාරක සභා අවස්ථා විවාදයට එක්වෙමින්.\nගුවන්තොටුපොළේ ගුවන් සේවා කටයුතු නැවත ආරම්භ කිරීමේ දී එදින පළමු ගුවන් යානය ඉන්දියාවේ සිට මෙරටට පැමිණීමට නියමිතයි.\n2019 ඔක්තෝම්බර් 17 වැනිදා පලාලි ජාත්‍යන්තර ගුවන් තොටුපොළ විවෘත කළේ, ශ්‍රී ලංකාවේ තුන්වන ජාත්‍යන්තර ගුවන්තොටුපොළ ලෙසයි.\nනමුත් පසුගිය කාලයේ පැවති කොවිඩ් -19 වසංගතය හේතුවෙන් එහි මෙහෙයුම් කටයුතු නවතා දැමීමට බලධාරීන් තීරණය කළා.",
       "URL": "https://www.hirunews.lk/322009/පලාලි-ජාත්‍යන්තර-ගුවන්තොටුපොළේ-සේවා-කටයුතු-යළි-ඇරඹීමට-නියමිතයි",
       "Category": "Local News",
       "Parent URL": "https://www.hirunews.lk/local-news.php?pageID=687"
}