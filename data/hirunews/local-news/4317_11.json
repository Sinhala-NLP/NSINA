{
       "Source": "hirunews",
       "Timestamp": "Monday, 18 September 2017 - 7:27",
       "Headline": "කාර්යාල වේලාවේ අද සිට වෙනසක්",
       "News Content": "උදෑසන රථවාහන තදබදයට පිළියමක් ලෙස රජයේ සේවකයන් සඳහා නම්‍යශීලී කාර්යාල වේලාවක් පවත්වාගැනීමේ නියමු ව්‍යාපෘතිය අද සිට ක්‍රියාත්මකයි.\nරජයේ කාර්යාල රැසක් පිහිටි බත්තරමුල්ල ආශ්‍රිතව පළමුව ක්‍රියාත්මක වන මෙම ව්‍යාපෘතිය යටතේ උදෑසන 7.30 සිට 9.15 දක්වා  ඕනෑම වේලාවක සේවයට වාර්තා කිරීමට රජයේ සේවකයන්ට ඉඩ සැළසෙනවා.\nඑමෙන්ම ඔවුන් පැමිණි වේලාව අනුව නියමිත සේවා පැය ගණන නිමාකොට පස්වරුවේ 3.15 සිට 5.30 දක්වා කාලය තුළ නික්ම යා හැකියි.\nකෙසේ නමුත් සියලුම සේවකයන් පෙරවරු 9.15 සිට 3.15 දක්වා අනිවාර්යයෙන් කාර්යාලයේ රැඳී සිටිය යුතු බවයි රාජ්‍ය පරිපාලන අමාත්‍යාංශයේ ලේකම් ජේ.ජේ. රත්නසිරි හිරු ප්‍රවෘත්ති අංශයට ප්‍රකාශ කළේ.",
       "URL": "https://www.hirunews.lk/171164/කාර්යාල-වේලාවේ-අද-සිට-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4317"
}