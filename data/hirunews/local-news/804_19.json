{
       "Source": "hirunews",
       "Timestamp": "Friday, 14 October 2022 - 10:22",
       "Headline": "ඇත්තම යි මම දැන් නීතියට බය යි - සනත් නිශාන්ත (වීඩියෝ)",
       "News Content": "නියමිත වෙලාවට අධිකරණය හමුවේ පෙනී නො සිටි රාජ්‍ය අමාත්‍ය සනත් නිශාන්ත අත් අඩංගුවට ගෙන අධිකරණයට ඉදිරිපත් කරන ලෙස පොලිස්පතිවරයා ඊයේ (13) නියෝග කළා.\nනමුත් එම වරෙන්තුව ආපසු කැඳවීමට අභියාචනාධිකරණය තීරණය කළ අතර සනත් නිශාන්ත අමාත්‍යවරයා අධිකරණය හමුවේ පෙනී සිටියා.\nඅධිකරණයට අපහාස කිරීම සහ විනිසුරු බලය අභියෝගයට ලක් කිරීම යන චෝදනා යි ඔහුට එල්ල වී තිබුණේ.\nපසු ව විනිසුරුවරයා විසින් සනත් නිශාන්ත ඇමතිවරයාට තරයේ අවවාද කර තිබුණේ, නැවත පැමිණිමේ දී නියමිත වෙලාවට අධිකරණයට පැමිණෙන ලෙස යි.\nඅධිකරණයෙන් පිට ව යන අවස්ථාවේ දී සනත් නිශාන්ත අමාත්‍යවරයා මාධ්‍ය වෙත පවසා තිබුණේ, ''ඇත්තට ම මම දැන් නීතියට බය යි'' යනුවෙන්.",
       "URL": "https://www.hirunews.lk/317819/ඇත්තම-යි-මම-දැන්-නීතියට-බය-යි-සනත්-නිශාන්ත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=804"
}