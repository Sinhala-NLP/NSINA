{
       "Source": "hirunews",
       "Timestamp": "Friday, 03 March 2023 - 9:57",
       "Headline": "කච්චතිව් මංගල්‍යය අදින් ඇරඹේ",
       "News Content": "කච්චතිව් දූපතේ ශාන්ත අන්තෝනි දේවස්ථානයේ වාර්ෂික මංගල්‍යය අද (03) ආරම්භ වනවා.\nඉන්දීය හා ලාංකීය බැතිමතුන්ගේ සහභාගීත්වයෙන් එය හෙට දක්වා පැවැත්වෙනු ඇති.\nයාපනය රදගුරු ජස්ටින් ඥානප්‍රකාශම් පියතුමාගේ ප්‍රධානත්වයෙන් පැවැත්වෙන මෙම මංගල්‍යය නාවික හමුදාවේ සහයෝගය ඇතිව, යාපනය දිස්ත්‍රික් ලේකම් කාර්යාලය, ඩෙල්ෆ් ප්‍රාදේශීය සභාව, එක්ව සංවිධාන කරනු ලබනවා.\nමෙවර ඉන්දීය බැතිමතුන් දහසක පමණ පිරිසක් කච්චතිව් මංගල්‍ය වෙනුවෙන් පැමිණෙනු ඇතැයි අපේක්ෂා කරන බවයි යාපනය දිස්ත්‍රික් ලේකම් කාර්යාලය සඳහන් කළේ.\nඊට සහභාගි වන මෙරට බැතිමතුන් සඳහා අද සිට යාපනය - කුරිකට්ටුවාන් ජැටියේ සිට නාවික හමුදා බෝට්ටු සේවයක් ද ක්‍රියාත්මක යි.",
       "URL": "https://www.hirunews.lk/328846/කච්චතිව්-මංගල්‍යය-අදින්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=501"
}