{
       "Source": "hirunews",
       "Timestamp": "Sunday, 16 January 2022 - 17:13",
       "Headline": "සංගීතඥයෙකු හඬා වැළපෙද්දී, තලෙයිබානුවන් සංගීත භාණ්ඩ ගිනි තබයි",
       "News Content": "ඇෆ්ගනිස්ථානයේ තලෙයිබාන් පාලනය විසින් සංගීතඥයෙකුගේ සංගීත භාණ්ඩ ඔහු හඬා වැටෙද්දී ගිනි තබන ආකාරය දැක්වෙන වීඩියෝවක් පිළිබදව විදෙස් මාධ්‍ය වාර්තා කර තිබෙනවා.\nතුවක්කුවක් අතැති තලෙයිබාන් සාමාජිකයෙකු හඬා වැටෙන සංගීතඥයා දෙස සිනාසෙමින් බලා සිටින අයුරුයි එම වීඩියෝවේ දැක්වෙන්නේ.\nඇෆ්ගස්ථානයේ ජ්‍යෙෂ්ඨ මාධ්‍යවේදියෙකු වන අබ්දුල්ලා ඔමාරි විසින් අදාළ වීඩියෝව සිය ට්විටර් ගිණුමේ පළ කිරීමත් සමග ඒ පිළිබදව සමාජ මාධ්‍ය තුළ දැඩි කතාබහක් ඇතිව තිබෙනවා.\nඇෆ්ගනිස්ථානයේ බලය තලෙයිබාන් සංවිධානය යටතට ගැනීමෙන් පසු විවාහ මංගල උත්සව අවස්ථාවන් ඇතුළු සැමරුම්වල සජීවී සංගීතය තහනම් කරනු ලැබුවා.\nවිවිධ ශාලා වල එම උත්සව පවත්වන ලෙසට නියෝග කර ඇති බව පසුගිය ඔක්තෝබර් මාසයේදී ඇෆ්ගනිස්ථාන හෝටලයක හිමිකරුවෙක් විදෙස් මාධ්‍ය වෙත ප්‍රකාශ කර තිබෙනවා.",
       "URL": "https://www.hirunews.lk/294177/සංගීතඥයෙකු-හඬා-වැළපෙද්දී-තලෙයිබානුවන්-සංගීත-භාණ්ඩ-ගිනි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=1421"
}