{
       "Source": "hirunews",
       "Timestamp": "Thursday, 16 December 2021 - 12:58",
       "Headline": "තෙවන කාර්තුවේ ආර්ථික වර්ධනය ඍණ වෙයි",
       "News Content": "මෙම වසරේ ජුලි සිට සැප්තැම්බර් දක්වා වන තෙවන කාර්තුවේ ආර්ථික වර්ධන වේගය සියයට 1.5ක ඍණ වර්ධනයක් ලෙස ජන ලේඛන හා සංඛ්‍යා ලේඛන දෙපාර්තමේන්තුව ඇස්තමේන්තු කර තිබෙනවා.\nකෙසේ වෙතත්, පසුගිය වසරේ එම කාලය හා සැසදීමේදී මෙම වසරේ තෙවන කාර්තුවේ කෘෂිකාර්මික ආර්ථික කටයුතු සියයට 1.7කින් වර්ධනය වී ඇති අතර, සංචරණ සීමා පැන වූ කාලයේ කෘෂිකාර්මික කටයුතු නොකඩවා සිදු කරගෙන යාමට අවසර ලබා දී තිබීම ඊට හේතු වී තිබෙනවා.\nඑහෙත් කර්මාන්ත හා සේවා අංශවල ඍණ වර්ධන වේගයක් පෙන්නුම් කර තිබීම විශේෂත්වයක්.",
       "URL": "https://www.hirunews.lk/291216/තෙවන-කාර්තුවේ-ආර්ථික-වර්ධනය-ඍණ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1490"
}