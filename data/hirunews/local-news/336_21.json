{
       "Source": "hirunews",
       "Timestamp": "Wednesday, 17 May 2023 - 16:14",
       "Headline": "මත්ද්‍රව්‍ය බෙදාහැරීමේ ජාලයක් මෙහෙයවූ බන්ධනාගාර ජේලර්වරයෙකු අත්අඩංගුවට",
       "News Content": "ගම්පහ ප්‍රදේශයේ මත්ද්‍රව්‍ය බෙදාහැරීමේ ජාලයක් මෙහෙය වූ මහර බන්ධනාගාර ජේලර්වරයෙකු ඇතුළු සැකකරුවන් 11 දෙනෙකු අත්අඩංගුවට ගෙන තිබෙනවා.\nගම්පහ පොලිසිය සඳහන් කළේ බන්ධනාගාර ජේලර්වරයා ඔහුගේ ප්‍රධාන ගෝලයෙකු කළ ඉල්ලීමක් මත අයිස් නැමැති මත්ද්‍රව්‍ය ග්‍රෑම් 11 කට ආසන්න ප්‍රමාණයක් ලබාදීමට පැමිණීමේදී ගම්පහ - කිරිදිවිට ප්‍රදේශයේදී අත්අඩංගුවට ගත් බවයි.\nසෙසු සැකකරුවන් ගම්පහ - උග්ගල්බඩ ප්‍රදේශයේදී අත්අඩංගුවට ගත් බව පොලිසිය කියා සිටියා.\nසැකකරුවන් අද ගම්පහ මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/335466/මත්ද්‍රව්‍ය-බෙදාහැරීමේ-ජාලයක්-මෙහෙයවූ-බන්ධනාගාර-ජේලර්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=336"
}