{
       "Source": "hirunews",
       "Timestamp": "Tuesday, 16 March 2021 - 15:40",
       "Headline": "බුර්කාව සහ නිකාබය තහනම් කිරීමේ තීරණයක් ගෙන නැහැ - විදේශ ලේකම් කියයි (වීඩියෝ)",
       "News Content": "ශ්‍රී ලංකාව තුළ බුර්කාව සහ නිකාබය පැළඳීම තහනම් කිරීමේ තීරණයක් රජය ගෙන නොමැති බව විදේශ ලේකම් අද්මිරාල් මහාචාර්ය ජයනාත් කොළඹගේ ප්‍රකාශ කළා.\nඑය හුදෙක් යෝජනාවක් පමණක් වන අතර එය දැනට සාකච්ඡාවට භාජනය වෙමින් පවතින බවයි නිවේදනයක් නිකුත් කරමින් විදේශ ලේකම්වරයා පෙන්වා දෙන්නේ.\nමේ අතර බූර්කාව තහනම් කළ යුතුය යන මතයට පැමිණිය ද ඒ සම්බන්ධයෙන් අවසන් තීරණයක් ගෙන නොමැති බවයි කැබිනට් ප්‍රකාශක අමාත්‍ය කෙහෙලිය රඹුක්වැල්ල ද ප්‍රකාශ කළේ.\nරජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් ඔහු මේ බව කියා සිටියා.\nපසුගිය 13 වනදා මහජන ආරක්ෂක අමාත්‍ය සරත් වීරසේකර ප්‍රකාශ කළේ බුර්කාව සහ ලියාපදිංචි නොකළ මද්‍රසා පාසල් තහනම් කිරීමට අදාළ කැබිනට් පත්‍රිකාවට තමන් අත්සන් කළ බවයි.\nකෙසේ වෙතත් එය ඊයේ කැබිනට් මණ්ඩලයට ඉදිරිපත් කර තිබුණේ නැහැ.",
       "URL": "https://www.hirunews.lk/265512/බුර්කාව-සහ-නිකාබය-තහනම්-කිරීමේ-තීරණයක්-ගෙන-නැහැ-විදේශ-ලේකම්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2084"
}