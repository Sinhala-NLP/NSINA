{
       "Source": "hirunews",
       "Timestamp": "Tuesday, 13 December 2022 - 20:05",
       "Headline": "ශ්‍රී ලංකාවේ ඒක පුද්ගල ණය බර ලක්ෂ 11ක් (වීඩියෝ)",
       "News Content": "මෙරට ඒක පුද්ගල ණය බර රුපියල් ලක්ෂ 11ක් ඉක්මවා ගොස් තිබෙනවා.\n2021 වසර අවසානයේදී එය දැක්වුණේ රුපියල් 793,888ක් ලෙසයි.\nශ්‍රී ලංකා මහබැංකුව නිකුත් කළ සතිපතා ආර්ථික දර්ශකය අනුව 2022 අගෝස්තු මාසය අවසානයේ දී මධ්‍යම රජය විසින් පියවීමට ඇති සමස්ත ණය වටිනාකම රුපියල් බිලියන 24,69 ක් හෙවත් රුපියල් ටි්‍රලියන 24යි දශම 6යි 9ක්.\nඊට දේශීය ණය රුපියල් බිලියන 13,119යි දශම 4ක් සහ විදේශීය ණය රුපියල් බිලියන 11,574යි දශම 6ක් අයත්.\nඒක පුද්ගල ණය බර ගණනය කිරීම වාර්ෂික සමස්ත ණය මධ්‍යම වාර්ෂික ජනගහනයේ බෙදීමෙන් සිදුවන අතර ඒ අනුව මෙරට ඒක පුද්ගල ණය බර රුපියල් 1,114,551 ක්.\nමේ අතර රජයේ බදු සංශෝධනවලට විරෝධය දක්වමින් විශ්වවිද්‍යාල ආචාර්යවරුන්ගේ සමිති සම්මේලනය අද (13) දීප ව්‍යාප්ත සංකේත වර්ජනයක් ක්‍රියාත්මක කළා.\nඊට සමගාමී ව දිවයින පුරා ස්ථාන කිහිපයක විරෝධතා ද පැවැත්වුණා.\nඑසේම අපනයන ආදායම ගෙන ඒම සඳහා නිසි වැඩපිළිවෙළක් සකස් දෙන ලෙස ඉල්ලමින් ලාංකීය එක්සත් ව්‍යවසායකයින්ගේ සංසදය මාධ්‍ය හමුවක් කැඳවා තිබුණා.",
       "URL": "https://www.hirunews.lk/322627/ශ්‍රී-ලංකාවේ-ඒක-පුද්ගල-ණය-බර-ලක්ෂ-11ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=668"
}