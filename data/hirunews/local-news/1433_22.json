{
       "Source": "hirunews",
       "Timestamp": "Tuesday, 11 January 2022 - 9:39",
       "Headline": "නීතිවිරෝධී මත්පැන් පෙරූ තුන් කට්ටුව STF වෙත මාට්ටු",
       "News Content": "ගෙවුණු පැය 24 තුළ පොලිස් විශේෂ කාර්ය බලකාය විසින් සිදු කරන ලද වැටලීම් සම්බන්ධයෙන් විශේෂ නිවේදනයක් පොලිස් මාධ්‍ය ප්‍රකාශක කාර්යාලය විසින් නිකුත් කර තිබෙනවා.\nඒ අනුව ඊයේ (10) දින පොලිස් විශේෂ කාර් ය බලකා නිලධාරින් විසින් සිදු කරන ලද මහා පරිමාණ නීතිවිරෝධී මත්පැන් වැටලීම් ගණන තුනක් වන අතර, එහිදී අත්අඩංගුවට ගත් පුද්ගලයින් සංඛ්‍යාව ද තිදෙනකු බවයි පොලිස් මාධ්‍ය ප්‍රකාශක කාර්යාලය පවසන්නේ.\nඒ අනුව වැටලීම සිදු කරන අවස්ථාවේ දී නීතිවිරෝධී මත්පැන් ලීටර් 68ක ප්‍රමාණයක් සිය භාරයට ගැනුණු අතර, අත් අඩංගුවට ගත් සැකකරුවන් ඉදිරි විමර්ශන සඳහා අදාළ පොලිස් ස්ථාන වෙත භාර දී තිබෙනවා.\nමීට අමතරව, ගෙවුණු පැය 24 තුල දිවයිනේ තවත් ප්‍රදේශ කිහිපයකින් නීතිවිරෝධීව අලෙවි කිරීමට සහ ළඟ තබාගෙන හෙරොයින් සමග සැකකරුවන් අත් අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසනවා.\nඒ අනුව පූගොඩ පොලිස් වසමේ කිලරියන් ෆාම් වෙන්දේසි ඉඩම අසල දි වැටලීමක් සිදු කර හෙරොයින් මත්ද්‍රව්‍ය ග්‍රෑම් 05යි, මිලිග්‍රෑම් 400ක් සමග පුද්ගලයෙකු අත්අඩංගුවට ගැනුණා.\nමෙලෙස අත්අඩංගුවට ගෙන ඇත්තේ 42 හැවිරිදි වියෙහි පසු වන මණ්ඩාවල ප්‍රදේශයේ පදිංචිකරුවෙක්.",
       "URL": "https://www.hirunews.lk/293637/නීතිවිරෝධී-මත්පැන්-පෙරූ-තුන්-කට්ටුව-stf-වෙත-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=1433"
}