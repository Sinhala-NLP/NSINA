{
       "Source": "hirunews",
       "Timestamp": "Thursday, 23 February 2023 - 7:22",
       "Headline": "මානව හිමිකම් කොමිසමේ වාර්තාව ජනාධිපතිට",
       "News Content": "මානව හිමිකම් කොමිසමේ නිලධාරීන් කණ්ඩායමක් උතුර පළාතේ සිදු කළ නිරීක්ෂණ චාරිකාවේ දී එළඹි නිගමනයන් සහ නිර්දේශ ඇතුළත් වාර්තාව ඊයේ (22) ජනාධිපතිවරයා වෙත භාර දී තිබෙනවා.\nපොලිසිය සහ යුද හමුදා විසින් පවත්වාගෙන යනු ලබන මාර්ග පරීක්ෂා කිරීමේ ස්ථාන සහ ස්ථාපිත කර ඇති මාර්ග බාධක ඇතුළු තවත් අංශ කිහිපයක් සම්බන්ධයෙන් විමසා බැලීම සඳහායි ඔවුන් උතුර පළාතේ සංචාරයේ නිරත වූයේ.\nමීට අමතර ව මත්ද්‍රව්‍ය ජාවාරම් කිරීම් සහ මුහුදු මාර්ගයෙන් සිදු වන ජාවාරම් සම්බන්ධයෙන්ද එම නිරීක්ෂණ චාරිකාවේ දී අවධානය යොමුකර ඇති බව සඳහන්.\nමීට අමතර ව සත්‍ය සහ සංහිඳියාව පිළිබඳව කොමිෂන් සභාවක් ඇති කිරීම සහ දීර්ඝ කාලීන රැඳවියන් සහ අතුරුදන්වූවන් පිළිබඳවද එම සංචාරයේ දී අවධානය යොමුකර තිබෙනවා.\nසංචාරය සඳහා කොමිෂන් සභාවේ සභාපති විනිසුරු රෝහිණි මාරසිංහ ඇතුළු පිරිසක් එක්ව සිටි අතර ඔවුන් දින 03ක් එහි ගත කර ඇති බවයි කොමිසම සඳහන් කළේ.",
       "URL": "https://www.hirunews.lk/328062/මානව-හිමිකම්-කොමිසමේ-වාර්තාව-ජනාධිපතිට",
       "Category": "Local News",
       "Parent URL": "https://www.hirunews.lk/local-news.php?pageID=519"
}