{
       "Source": "hirunews",
       "Timestamp": "Wednesday, 16 February 2022 - 7:31",
       "Headline": "'එක රටක් - එක නීතියක්' කාර්ය සාධක බලකාය, ඇමතිවරුන් තුන් දෙනෙකු හමුවෙයි",
       "News Content": "'එක රටක් - එක නීතියක්' සඳහා වූ ජනාධිපති කාර්ය සාධක බලකාය අධිකරණ, විදේශ කටයුතු සහ මහජන ආරක්ෂක අමාත්‍යවරුන් හමු වී එහි වැඩකටයුතු සම්බන්ධයෙන් සාකච්ඡා කර තිබෙනවා.\nජනාධිපති මාධ්‍ය අංශය සඳහන් කළේ, කාර්ය සාධක බලකාය විසින් ඉදිරිපත් කරන සංකල්ප පත්‍රිකාවේ යෝජනා සලකා බලා අදාළ අරමුණු සාක්ෂාත් කර ගැනීමට තම සහය ලබාදෙන බව එහි දී අමාත්‍යවරුන් ප්‍රකාශ කර ඇති බවයි.\nජනාධිපති කාර්ය සාධක බලකාය සාක්ෂි ලබාගැනීමේ කටයුතු සම්බන්ධයෙන් අමාත්‍යරවැන් දැනුවත් කර ඇති අතර, යුක්තිය පසිඳලීමේ ක්‍රියාන්විතය කඩිනම් කිරීම සඳහා ආරම්භ කර ඇති වැඩපිලිවෙල සම්බන්ධයෙන් අධිකරණ අමාත්‍යවරයා කරුණු පැහැදිලි කර තිබෙනවා.\nවකුෆ් සභාවේ සභාපතිවරයාද එම සාකච්ඡාවට එක්ව තිබුණා.\nවිදේශ අමාත්‍යවරයා මෙන්ම මහජන ආරක්ෂක අමාත්‍යවරයා සමඟ පැවති සාකච්ඡාවල දී ද කාර්ය සාධක බලකායේ කටයුතු සම්බන්ධයෙන් සහ අමාත්‍යවරුන්ගේ අදහස් සම්බන්ධයෙන් දීර්ඝ ලෙස සාකච්ඡා වී තිබෙනවා.",
       "URL": "https://www.hirunews.lk/297137/එක-රටක්-එක-නීතියක්-කාර්ය-සාධක-බලකාය-ඇමතිවරුන්-තුන්-දෙනෙකු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1354"
}