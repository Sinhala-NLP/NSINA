{
       "Source": "hirunews",
       "Timestamp": "Sunday, 03 September 2023 - 21:31",
       "Headline": "තමන්ට ජීවිත තර්ජන ඇති බව සජිත් කියයි",
       "News Content": "තමන් ජීවතුන් අතර සිටියහොත් ඉදිරි ජනාධිපතිවරණයට අනිවාර්යයෙන්ම තරග කරන බව විපක්ෂ නායක සජිත් ප්‍රේමදාස පවසනවා.\nඔහු මේ බව ප්‍රකාශ කළේ අද (03) කිරිඳිඔය ප්‍රදේශයේ පැවති වැඩසටහනකදී අදහස් දක්වමින්.\nවිපක්ෂ නායකවරයා වැඩිදුරටත් පැවසුවේ ඉදිරි ජනාධිපතිවරණයට තමන් ඉදිරිපත් නොවන බවට ඇතැම් පුද්ගලයින් ගෙන යන ප්‍රචාර මගින් තමන්ට ජීවිත තර්ජනයක් පවතින්නේදැයි සැකයක් මතුවන බවයි.\nකිරිඳිඔය ව්‍යාපාරයට අයත් දකුණු ඇළ සංවර්ධනය කිරීමේ වැඩසටහන විපක්ෂ නායක සජිත් ප්‍රේමදාසගේ ප්‍රධානත්වයෙන් අද ආරම්භ වුණා. මෙම ඇළ මාර්ගය සංවර්ධනය කෙරෙන්නේ වසර 40කට පසුවයි.",
       "URL": "https://www.hirunews.lk/347055/තමන්ට-ජීවිත-තර්ජන-ඇති-බව-සජිත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=54"
}