{
       "Source": "hirunews",
       "Timestamp": "Saturday, 14 December 2019 - 10:26",
       "Headline": "යතුරුපැදි දෙකක් එකිනෙක ගැටී තරුණියක මිය යයි",
       "News Content": "නාවුල - පිලිහුඩුගොල්ල ප්‍රදේශයේ දී යතුරුපැදි දෙකක් එකිනෙක ගැටී සිදුවූ රිය අනතුරකින් අවුරුදු 24ක තරුණියක ජීවිතක්ෂයට පත්ව තිබෙනවා.\nඊයේ පස්වරුවේ සිදුවූ මෙම අනතුරෙන් ජීවිතක්ෂයට පත්ව ඇත්තේ රැකියාවට ගොස් යළි නිවස බලා තම යතුරුපැදිය පදවාගෙන යමින් සිටි අවිවාහක තරුණියක බවයි පොලීසිය පැවසුවේ.\nඇය ලිහිණිපිටිය - මඩවලඋල්පත ප්‍රදේශයේ පදිංචිකාරිනියක්. අධික වේගයෙන් තරුණයින් දෙදෙනෙකු ගමන් ගත් ඉදිරියෙන් පැමිණි යතුරුපැදියක් අදාළ තරුණිය ගමන් කළ යතුරුපැදියේ මුහුණට මුහුණ ගැටී මෙම අනතුර සිදුව ඇති බව හිරු වාර්තාකරු පැවසුවා.\nපොලීසිය සඳහන් කළේ අදාළ තරුණයින් බීමත්ව සිට ඇති බවට සැක කරන බවයි.\nතුවාල ලැබූ ඔවුන් දෙදෙනා ද මේ වන විට මහනුවර සහ මාතලේ රෝහල්වල ප්‍රතිකාර ලබනවා.",
       "URL": "https://www.hirunews.lk/230208/යතුරුපැදි-දෙකක්-එකිනෙක-ගැටී-තරුණියක-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=3002"
}