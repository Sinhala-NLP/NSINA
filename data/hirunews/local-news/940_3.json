{
       "Source": "hirunews",
       "Timestamp": "Monday, 15 August 2022 - 11:15",
       "Headline": "ඉන්ධන මිල සංශෝධනයක් අද?",
       "News Content": "මේ මාසයේ දෙවන කාර්තුව සඳහා වන ඉන්ධන මිල සංශෝධනයක් අද(15) සිදු වීමට ඉඩ තිබෙනවා.\nඒ විදුලිබල හා බලශක්ති අමාත්‍යාංශය මීට පෙර සඳහන් කළ ආකාරයට ලෝක වෙළඳපොලේ මිල උච්චාවචනය අනුව ඉන්ධන මිල සංශෝධනයක් සෑම මසකම 01 දින සහ 15 දින යන දෙදින තුළ, ඉන්ධන මිල සූත්‍රය අනුව සිදු කරනවා යනුවෙන් කළ දැනුම් දීමට අනුවයි.\nමීට පෙර මෙම මාසයේ පළමු වැනි දින ඉන්ධන මිල සංශෝධනයක් සිදු කළ අතර එහි දී ලංකා ඛණිජ තෙල් නීතිගත සංස්ථාව ලංකා ඔටෝ ඩීසල් ලීටරයක මිල රුපියල් 10කින් අඩු කරනු ලැබුවා.\nනමුත් එදින පෙට්‍රල්, භූමිතෙල් සහ අනෙකුත් ඩීසල් වර්ගවල මිලෙහි කිසිදු වෙනසක් සිදු කළේ නැහැ.",
       "URL": "https://www.hirunews.lk/312801/ඉන්ධන-මිල-සංශෝධනයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=940"
}