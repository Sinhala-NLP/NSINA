{
       "Source": "hirunews",
       "Timestamp": "Friday, 09 December 2022 - 14:41",
       "Headline": "ප්‍රබල රටවල් තුනක් එක්ව අධි තාක්ෂණික යානයක් නිෂ්පාදනයට සැරසේ",
       "News Content": "දෙවැනි ලෝක යුද්ධයෙන් පසු ජපානය, අමෙරිකාවෙන් බාහිර රටක් සමග එක්වී සිදුකරන පළමු ආරක්ෂක උපාංග නිෂ්පාදනය ව්‍යාපෘතිය ලෙස ඉතාලිය සහ බ්‍රිතාන්‍ය සමග එක් වී අලුත්ම ප්‍රහාරක ගුවන් යානයක් නිෂ්පාදනය කිරීමට සැලසුම් කර තිබෙන බව රොයිටර්ස් පුවත් සේවය නම් කර තිබෙනවා.\nTempest ලෙස නම්කර ඇති එම ව්‍යාපෘති ඔස්සේ 2035 වසර වනවිට මෙතෙක් ලොව නොතිබූ ආකාරයේ නවතම ප්‍රහාරක යානයක් නිර්මාණය කිරීමට‍යි හවුලකාරී රටවල් ට්‍රිත්ත්වය සැලසුම් කර ඇත්තේ.\nබ්‍රිතාන්‍යයේ \"BAE Systems PLC\", ජපානයේ \"Mitsubishi Heavy Industries\" සහ ඉතාලියේ \"Leonardo\" නම් සමාගම් තුන එක්ව මෙම නව අධි තාක්ෂණික යානය නිර්මාණය කිරීමට සූදානම් කර ඇති අතර අදාල නිෂ්පාදනය සඳහා දියුණු ම ඩිජිටල් තාක්ෂණය, කෘතීම බුද්ධිය සහ සයිබර් තාක්ෂණය සම්බන්ධයෙන් ක්‍රියාත්මක වීම වැනි හැකියාවන් එම යානයට ඇතුළත් කිරීම කෙරෙහි අවධානය යොමු කර තිබෙනවා.\nරොයිටර්ස් වාර්තාවන් අනුව දැක්වෙන්නේ, රුසියාව සහ චීනය යුද ශක්තිය ප්‍රවර්ධනයට ගන්නා ක්‍රියාමාර්ග සඳහා සූදානම් වීමේ පියවරක් ලෙස ජපානය, ඉතාලිය සහ බ්‍රිතාන්‍ය මෙම නව අත් හදා බැලීමට යොමුව ඇති බවයි.",
       "URL": "https://www.hirunews.lk/322291/ප්‍රබල-රටවල්-තුනක්-එක්ව-අධි-තාක්ෂණික-යානයක්-නිෂ්පාදනයට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=678"
}