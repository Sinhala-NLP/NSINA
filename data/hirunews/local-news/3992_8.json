{
       "Source": "hirunews",
       "Timestamp": "Friday, 13 April 2018 - 15:20",
       "Headline": "හැටන් දික්ඔය ඇළේ තිබී පිරිමි මළසිරුරක් සොයාගැනේ (ඡායාරූප)",
       "News Content": "හැටන් ප්‍රදේශය හරහා ගලා බසින දික්ඔය ඇළේ තිබි පිරිමි මළ සිරුරක් අද (13) පස්වරුවේ පොලිසිය විසින් සොයාගෙන තිබෙනවා.\nමෙලෙස මියගොස් ඇත්තේ හැටන් අලුත්ගාල්ල ප්‍රදේශයේ පදිංචි (45) හැවිරිදි දෙදරු පියෙක්.\nඊයේ (13) සවස නිවසින්  බැහැරව ගොස් ඇති මේ පුද්ගලයා යළිත් රාත්‍රියේ නිවසට නොපැමිණිම නිසා ඥාතින් විසින් පොලිසියට පැමිණිලි කර තිබෙනවා.\nඅනතුරුව අද උදැසන ප්‍රදේශවාසියෙකුගෙන් ලැබුණු තොරතුරකට අනුවයි පොලිසිය මේ සිරුර සොයාගෙන ඇත්තේ.\nමරණයට හේතුව මෙතෙක් අනාවරණය වී නොමැති අතර සිරුර සම්බන්ධයෙන් මහේස්ත්‍රාත් පරීක්ෂණය සිදු කිරීමට නියමිතයි.\nහැටන් පොලිසිය වැඩිදුර විමර්ශන සිදුකරනවා.\n(ඡායාරූප - රංජිත් රාජපක්ෂ )",
       "URL": "https://www.hirunews.lk/188311/හැටන්-දික්ඔය-ඇළේ-තිබී-පිරිමි-මළසිරුරක්-සොයාගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3992"
}