{
       "Source": "hirunews",
       "Timestamp": "Wednesday, 02 February 2022 - 7:31",
       "Headline": "සිංහල අලුත් අවුරුද්ද අවසන් වනතුරු මහජනතාවට විශේෂ දැනුම්දීමක්",
       "News Content": "පවතින වියලි කාලගුණය අප්‍රේල් 15 වැනිදායින් පසුව සම්පූර්ණයෙන් පහව යන බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්ෂ ජනරාල් අතුල කරුණානායක කියා සිටියේ සුළු වශයෙන් ඇතැම් ප්‍රදේශවලට මෙම කාලසීමාවේත් වැසි ඇතිවිය හැකි බවයි.\nමේ වනවිට වැසි නොලැබීම හේතුවෙන් මහවැලිය ඇතුළු ජලාශ රැසක ජල මට්ටම තවදුරටත් පහළ යමින් පවතිනවා.\nඊයේ (01) වනවිට රන්ටැඹේ ජලාශයේ ජල ධාරිතාව සටහන් වූයේ සියයට විස්සයි දශම හයක් ලෙසයි.\nවික්ටෝරියා ජලාශයේ ජල මට්ටම සියයට 52 දක්වා පහත වැටී තිබූ අතර, කාසල්රි ජලාශය සියයට 42.3 දක්වා ද, සමනල වැව ජලාශය සියයට 36.9 දක්වා ද පහත වැටී තිබෙනවා.\nකෙසේ වෙතත් රන්දෙණිගල සහ මොරගහකන්ද ජලාශවල ජල මට්ටම ඉහළ මට්ටමක තිබෙන බවයි මහවැලි අධිකාරිය ප්‍රකාශ කළේ.",
       "URL": "https://www.hirunews.lk/295916/සිංහල-අලුත්-අවුරුද්ද-අවසන්-වනතුරු-මහජනතාවට-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1382"
}