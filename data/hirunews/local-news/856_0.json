{
       "Source": "hirunews",
       "Timestamp": "Tuesday, 20 September 2022 - 11:09",
       "Headline": "පොහොර මිල පහතට",
       "News Content": "ආනයනික යූරියා සහ තේ පොහොර මිටියක මෙන්ම තවත් පොහොර වර්ග කිහිපයක මිල හෙට (21) සිට පහත දැමීමට පොහොර ආනයනය කරනු ලබන සමාගම් තීරණය කර තිබෙනවා.\nඒ අනුව කිලෝග්‍රෑම් පනහේ යූරියා පොහොර මිටියක් රුපියල් දස දහසකින් සහ තේ පොහොර මිටියක් රුපියල් දහසකින් පහත දමන බවයි පොහොර ආනයනකරුවන්ගේ එකමුතුවේ සාමාජික නන්දන සමරකෝන් ප්‍රකාශ කළේ.\nලෝක වෙළඳපොලේ පොහොර මිල පහත යෑම මිල අඩු කිරීමට හේතුව බවද ඔහු සඳහන් කළා.\nමේ අතර, වහා ම ක්‍රියාත්මක වන පරිදි බිස්කට් වර්ගවල මිල ද සියයට 10ත් 12ත් අතර ප්‍රතිශතයකින් පහත දැමීමට ශ්‍රී ලංකා රසකැවිලි නිෂ්පාදකයන්ගේ සංගමය තීරණය කර තිබෙනවා.\nබිස්කට් නිෂ්පාදනය සඳහා උපයෝගී කරගන්නා එළවළු තෙල් ඇතුළු අනෙකුත් අමුද්‍රව්‍යවල මිල පහළ යෑම ඊට හේතුව බව යි එම සංගමය කියා සිටියේ.",
       "URL": "https://www.hirunews.lk/315864/පොහොර-මිල-පහතට",
       "Category": "Local News",
       "Parent URL": "https://www.hirunews.lk/local-news.php?pageID=856"
}