{
       "Source": "hirunews",
       "Timestamp": "Saturday, 26 September 2020 - 16:01",
       "Headline": "මිල්ලනියේ ඝාතනයක්",
       "News Content": "මිල්ලනිය - ජයපුර - කොළමැදිරිය ප්‍රදේශයේදී පුද්ගලයින් දෙදෙනෙකු අතර ඇති වූ බහින් බස්වීමක් දුරදිග ගොස් ඇති වූ ආරවුලකදී එක් අයෙකු ජිවිතක්ෂයට පත්ව තිබෙනවා.\nපොලිස් මාධ්‍ය කොට්ඨාශය සඳහන් කළේ ආරවුල අතරතුර එක් පුද්ගලයෙකු විසින් තියුණු ආයුධයකින් ඇණ බරපතල තුවාල සිදුකර මෙම ඝාතනය සිදුකර ඇති බවයි.\n46 හැවිරිදි එම ප්‍රදේශයේම පදිංචි පුද්ගලයෙකු මෙලෙස ඝාතනයට ලක්ව තිබෙනවා.\nඝාතනය සිදුකළ පුද්ගලයා අත්අඩංගුවට ගෙන ඇති අතර, ඔහු ද ආරවුල අතරතුර තුවාල ලබා තිබීම හේතුවෙන් හොරණ රෝහලට ඇතුළත් කර ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/251168/මිල්ලනියේ-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=2428"
}