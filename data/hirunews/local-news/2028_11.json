{
       "Source": "hirunews",
       "Timestamp": "Saturday, 10 April 2021 - 20:19",
       "Headline": "කිරුළේ අර්බුදය පිළිබඳව රෝසි සේනානායක හඬ අවදි කරයි (වීඩියෝ)",
       "News Content": "තමන්ගෙන් තවත් අයෙකුට වරදක් සිදුවූ අවස්ථාවක සමාව අයැදීමට නිහතමානී විය යුතු බව ලොව පළමු විවාහක රූ රැජිණ වන රෝසි සේනානායක පවසනවා.\nඇය අද මෙම අදහස් පළ කළේ, ලෝක විවාහක රූ රැජිණ තරගය සඳහා මෙරට නියෝජනය තේරීමේ තරගයේදී ඇතිවූ සිද්ධියක් සම්බන්ධයෙන් ජාත්‍යන්තරයේ දැඩි කතාබහක් මතුව ඇති පසුබිමකයි.\nමෙම සිදුවීමට මුල්වුණේ පසුගියදා ලෝක විවාහක රූ රැජිණ තරගය සඳහා ශ්‍රී ලංකාවේ නියෝජනය තෝරාපත්කර ගැනීමට පැවති තරගයේ ඇතිවූ සිදුවීමයි.\nඑහිදී ඉවත් කෙරුණු පුෂ්පිකා ද සිල්වාගේ රූ රැජිණ කිරුළ යලි ඇයටම හිමිවූ අතර, කැරොලයින් ජූරි පෙරේදා පොලිස් අත්අඩංගුවට පත්වීමෙන් පසු පොලිස් ඇප\nමත මුදාහැරුණා.\nමෙම සිදුවීම් ජාත්‍යන්තර මාධ්‍යයේ මේ දිනවල දැඩි අවධානයට ලක්ව තිබෙනවා.\nමේ අතර, ලොව පළමු විවාහක රූ රැජිණ ලෙස 1985 වසරේදී කිරුළ පැළඳූ රෝසි සේනානායක මහත්මිය කොළඹදී අද පැවති පාසල් දරුවන්ට පොත්පත් බෙදා දීමේ වැඩසටහනකදී මෙලෙස අදහස් පළකළා.",
       "URL": "https://www.hirunews.lk/268098/කිරුළේ-අර්බුදය-පිළිබඳව-රෝසි-සේනානායක-හඬ-අවදි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2028"
}