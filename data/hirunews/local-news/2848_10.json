{
       "Source": "hirunews",
       "Timestamp": "Tuesday, 17 March 2020 - 14:28",
       "Headline": "කොරෝනා මර්දන ජාතික මෙහෙයුම් මධ්‍යස්ථාන ප්‍රධානි තනතුරට හමුදාපති ශවේන්ද්‍ර සිල්වා පත්කරයි",
       "News Content": "ජනාධිපති ගෝඨාභය රාජපක්ෂගේ උපදෙස් පරිදි කොවිඞ් - 19  වෛරසය පාලනය සඳහා වන ජාතික මෙහෙයුම් මධ්‍යස්ථානයේ ප්‍රධානියා ලෙස හමුදාපති ලූතිනන් ජෙනරාල් ශවේන්ද්‍ර සිල්වා පත් කර තිබෙනවා.\nමහජන සුබසිද්ධිය සහතික කිරීම සඳහා පොදු සෞඛ්‍ය සහ සෙසු සේවාවන්හි මනා සම්බන්ධීකරණයකින් යුත් නිවාරණ හා කළමනාකරණ පියවර ගන්නා බවට සහතික කිරීමේ අරමුණින් මෙම මධ්‍යස්ථානය රාජගිරියේ ස්ථාපනය කර ඇති බවයි ජනාධිපති මාධ්‍ය අංශය නිවේදනය කළේ.\nමධ්‍යස්ථානය යටතට ගැනෙන සේවා සම්බන්ධීකරණයට සේවා අවශ්‍යතා ප්‍රමුඛතාව මත සියලූම නිලධාරීන් සහභාගි කරගන්නා අතර, ඒ සඳහා ඔවුන් සෑම විටම සූදානමින් සිටිය යුතු බවද රජය දැනුම් දෙනවා.",
       "URL": "https://www.hirunews.lk/236689/කොරෝනා-මර්දන-ජාතික-මෙහෙයුම්-මධ්‍යස්ථාන-ප්‍රධානි-තනතුරට-හමුදාපති-ශවේන්ද්‍ර-සිල්වා-පත්කරයි",
       "Category": "Local News",
       "Parent URL": "https://www.hirunews.lk/local-news.php?pageID=2848"
}