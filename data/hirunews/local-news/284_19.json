{
       "Source": "hirunews",
       "Timestamp": "Thursday, 08 June 2023 - 17:21",
       "Headline": "සාමාන්‍යපෙළ විභාගය දිනයේදී සිසුවෙක්ට ක්‍රිකට් පොලුවලින් පහර දුන් සිසුන් පිරිස අත්අඩංගුවට",
       "News Content": "කටුගස්තොට ශාන්ත අන්තෝනි විදුහලේ සාමාන්‍යපෙළ විභාගයට පෙනී සිටි සිසුවෙකුට එම විභාගයටම පෙනී සිටි තවත් සිසුන් පිරිසක් විසින් අමානුෂික ලෙස පහර දීමේ සිද්ධිය සම්බන්ධයෙන් සිසුන් 06 දෙනකු අත්අඩංගුවට ගත් බව කටුගස්තොට පොලීසිය පවසනවා.\nඑම සිසුවාට පෙරේදා (6 ) වැනි දින ගණිතය විෂයේ පළමු ප්‍රශ්න පත්‍රයට මුහුණ දීමෙන් අනතුරුව ලැබුන විවේකයේ විදුහලේ ආපන ශාලාවට පැමිණි අවස්ථාවේදී තවත් සිසුන් පිරිසක් විසින් ක්‍රිකට් පිති සහ විකට් පොලු යොදාගනිමින් අමානුෂික ලෙස පහර දී තිබූ අතර පසුව එම සිසුවා මහනුවර ජාතික රෝහලට ඇතුළත් කිරීමට විදුහල් බලධාරීන් පියවර ගෙන තිබුණා.\nපහරකෑමට ලක්වූ එම සිසුවා අද (08) මහනුවර ජාතික රෝහල ආසන්නයේ පාසලක සිට සාමාන්‍යපෙළ විභාගයේ අවසන් විෂය සඳහා මුහුණ දී තිබූ බවයි වාර්තා වන්නේ.",
       "URL": "https://www.hirunews.lk/337388/සාමාන්‍යපෙළ-විභාගය-දිනයේදී-සිසුවෙක්ට-ක්‍රිකට්-පොලුවලින්-පහර-දුන්-සිසුන්-පිරිස-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=284"
}