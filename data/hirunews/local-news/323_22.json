{
       "Source": "hirunews",
       "Timestamp": "Tuesday, 23 May 2023 - 10:01",
       "Headline": "කාන්තා වැසිකිළියට රිංගා මහාචාර්යවරියගේ මුදල් සොරකම් කරලා",
       "News Content": "කාන්තා වැසිකිළියට රිංගා කොළඹ විශ්වවිද්‍යාලයේ නීති පීඨ මහාචාර්යවරියගේ බෑගයෙන් රු.13000ක මුදල් සොරකම් කළ තරුණයෙකු කුරුදුවත්ත පොලිසිය විසින් අත්අඩංගුවට ගෙන තිබෙනවා.\nඅදාළ පුද්ගලයා විශ්වවිද්‍යාල ශිෂ්‍යයෙකු බව පවසා මෙසේ විශ්වවිද්‍යාල භූමියට ඇතුල් වී ඇති බවයි වාර්තා වී ඇත්තේ.\nඅත්අඩංගුවට ගත් පුද්ගලයා වයස අවුරුදු 27ක් වන අනුරාධපුර ප්‍රදේශ‍යේ පදිංචිකරුවෙක්.\nසැකකරු අනවසරෙන් කාන්තා වැසිකිළියට ඇතුල් වී එහි දොර අඟුලු කඩා මෙම සොරකම සිදු කර ඇති බවයි මූලික පොලිස් විමර්ශනවල දී අනාවරණය වී ඇත්තේ.\nමහාචාර්යවරිය දේශන අවසන් වී කාන්තා වැසිකිළියට ගොස් දොර වසා තම අත්බෑගය මේසය මත තබා වැසිකිළියට ඇතුලු වී ඇති අතර එම අවස්ථාවේ සැකකරු පැමිණ මෙම සොරකම සිදු කර ඇතැයි වාර්තා වෙනවා.\nඅත්අඩංගුවට ගත් සැකකරු ලබන 6 වැනි දා දක්වා රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/335982/කාන්තා-වැසිකිළියට-රිංගා-මහාචාර්යවරියගේ-මුදල්-සොරකම්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=323"
}