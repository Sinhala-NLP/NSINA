{
       "Source": "hirunews",
       "Timestamp": "Monday, 16 May 2016 - 19:09",
       "Headline": "බෙංගාල බොක්කේ අවපාතයේ වගකීමත් රාජපක්ෂලාට පවරාවි",
       "News Content": "පහත් බිම් ගොඩ කිරීමට අවසර ලබා දීම සහ නිසි නගර සැලසුම් නොමැතිවීම හේතුවෙන් කොළඹ නගරය නැවත ජලයෙන් යටවන බව පිවිතුරු හෙළ උරුමය පවසනවා.\nඑහි නායක පාර්ලිමේන්තු මන්ත්‍රී උදය ගම්මන්පිල කොළඹ අද පැවති මාධ්‍ය හමුවකට එක්වෙමින් නාගරික සංවර්ධන අමාත්‍යවරයාගෙන් ඉල්ලා සිටියේ 2015 කලින් තිබූ සුන්දර කොළඹ නගරය නැවත ලබාදෙන ලෙසයි.\nමේ අතර, ජාතික නිදහස් පෙරමුණ ද කොළඹදී අද මාධ්‍ය හමුවක් කැදවා තිබුණා.\nඑහි නායක පාර්ලිමේන්තු මන්ත්‍රී විමල් වීරවංශ වර්ෂාවෙන් පීඩාවට පත්ව සිටින ජනතාවට රජය කඩිනම් සහන ලබාදිය යුතු බව අවධාරණය කළා.\nඑහිදී ඔහු පෙන්වා දුන්නේ ඇතැම් විටක රජය බෙංගාල බොක්කේ ඇතිවී තිබෙන අවපීඩන තත්ත්වය මහින්ද රාජපක්ෂ විසින් සිදුකළ එකක් බවට ප්‍රකාශ කළ හැකි බවයි.",
       "URL": "https://www.hirunews.lk/133367/බෙංගාල-බොක්කේ-අවපාතයේ-වගකීමත්-රාජපක්ෂලාට-පවරාවි",
       "Category": "Local News",
       "Parent URL": "https://www.hirunews.lk/local-news.php?pageID=5043"
}