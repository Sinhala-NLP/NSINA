{
       "Source": "hirunews",
       "Timestamp": "Tuesday, 18 February 2020 - 7:51",
       "Headline": "අම්පිටියේ ශ්‍රී රාහුල නාහිමියන් අපවත් වෙයි",
       "News Content": "මහරගම සිරි වජිරඥාන ධර්මායතනයේ විහාරාධිපති අමරපුර ශ්‍රී ධර්මරක්ෂිත මහා නිකායේ උත්තරීතර මණ්ඩලයේ ජ්‍යෙෂ්ඨ සාමාජික අතිපූජ්‍ය අම්පිටියේ ශ්‍රී රාහුල නාහිමිපාණන් අපවත් වී තිබෙනවා.\nඅපවත් වන විට උන්වහන්සේ 106 වන වියේ පසුවුණා.\nඋන්වහන්සේගේ දේහය හෙට දිනය දක්වා සිරි වජිරඥාන ධර්මායතනයේ තැන්පත් කර ඇති අතර, එදින පස්වරුවේ බම්බලපිටිය වජිරාරාමය දක්වා වැඩම කිරීමට නියමිතයි.\nආදාහන පූජෝත්සවය අනිද්දා කොළඹ දී පැවැත්වීමට නියමිතව තිබෙනවා.",
       "URL": "https://www.hirunews.lk/234671/අම්පිටියේ-ශ්‍රී-රාහුල-නාහිමියන්-අපවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2895"
}