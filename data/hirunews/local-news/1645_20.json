{
       "Source": "hirunews",
       "Timestamp": "Wednesday, 06 October 2021 - 16:49",
       "Headline": "නව ඛනිජ තෙල් සම්පත් පනත් කෙටුම්පත, සංශෝධන සහිතව පාර්ලිමේන්තුවේදී සම්මත වෙයි",
       "News Content": "නව ඛනිජ තෙල් සම්පත් සංවර්ධන පනත් කෙටුම්පත සංශෝධන සහිතව අද පාර්ලිමේන්තුවේදී සම්මත වුණා.\nඑම පනත් කෙටුම්පත අද පෙරවරුවේ පාර්ලිමේන්තුවට ඉදිරිපත් කරනු ලැබුවේ බලශක්ති අමාත්‍ය උදය ගම්මන්පිල විසින්.\nමෙරට ඛනිජ තෙල් සම්පත් ගවේෂණ කටයුතු නියාමනය සහ කළමනාකරණය ඉලක්ක කර ගනිමින් අදාළ පනත් කෙටුම්පත ඉදිරිපත් කෙරුණා.\nමේ අතර, ලංකා සතොස ආයතනයේ සිදුවූ සුදුළුෑණු වංචාව සම්බන්ධයෙන් අපක්ෂපාතී පරීක්ෂණයක් සිදුකරන්නැයි පොලිස්පතිවරයාට නියෝග කරන ලෙස වෙළඳ අමාත්‍ය ආචාර්ය බන්දුල ගුණවර්ධන අද පාර්ලිමේන්තුවේදී කතානායකවරයාගෙන් ඉල්ලීමක් කළා.\nඑසේම, ඉදිරියේදී ගෑස් මිල වැඩි කිරීමට සිදුවනු ඇති බවයි පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න කියා සිටියේ.",
       "URL": "https://www.hirunews.lk/284263/නව-ඛනිජ-තෙල්-සම්පත්-පනත්-කෙටුම්පත-සංශෝධන-සහිතව-පාර්ලිමේන්තුවේදී-සම්මත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1645"
}