{
       "Source": "hirunews",
       "Timestamp": "Friday, 24 June 2016 - 15:50",
       "Headline": "අලුත්  බ්‍රිතාන්‍ය සමඟ ලක් රජය නව ගිවිසුමකට සැරසේ",
       "News Content": "බ්‍රිතාන්‍ය යුරෝපා සංගමයෙන් ඉවත්වීමත් සමඟ ශ්‍රී ලංකාවට මුහුණදීමට සිදුවන ආර්ථික තත්ත්වයන්ට මුහුණදීම සඳහා බ්‍රිතාන්‍යය සමඟ නව වෙළඳ ගිවිසුමකට එළඹීමට රජය දැනටමත් සැලසුම් සකස් කර ඇති බව විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා අද පාර්ලිමේන්තුවේ ප්‍රකාශ කළා.\nඒ, පාර්ලිමේන්තු මන්ත්‍රී දිනේෂ් ගුණවර්ධන ඊට අදාළව සිදුකළ ප්‍රකාශයකට පිළිතුරු දෙමින්.\nයුරෝපා සංගමයෙන් ඉවත්වීමට අදාළව පැවැති ජනමත විචාරණයේ ප්‍රතිඵලවලට අනුව බ්‍රිතාන්‍ය ඡන්දදායකයන්ගෙන් සියයට 51 යි දශම 9 ක යුරෝපා සංගමයෙන් ඉවත් වීමට කැමැත්ත පළ කළා.\nඊට සහාය දැක්වූයේ සියයට 48 යි දශම 1 ක් පමණයි. ඒ අනුව බ්‍රිතාන්‍ය යුරෝපා සංගමයෙන් ඉවත් වීමෙන් පසු යුරෝපා සංගමය සමඟ සිදුකළ ගනුදෙනු සියයට 40කින් බිද වැටෙන බවයි නියෝජ්‍ය අමාත්‍යවරයා සදහන් කළේ.\nමෙවැනි තත්ත්වයක් ඇතිවුවහොත් ගන්නා ඉදිරි පියවර පිළිබදව රජය කල්තියා සූදානමින් සිටි බව ද ඔහු කියා සිටියා.",
       "URL": "https://www.hirunews.lk/136349/අලුත්-බ්‍රිතාන්‍ය-සමඟ-ලක්-රජය-නව-ගිවිසුමකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4992"
}