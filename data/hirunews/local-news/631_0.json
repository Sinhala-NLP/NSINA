{
       "Source": "hirunews",
       "Timestamp": "Sunday, 01 January 2023 - 13:31",
       "Headline": "ඉන්දියාව සහ කන්කසන්තුරය අතර මගී යාත්‍රා සේවාව ඇරඹීම මාර්තුවේ",
       "News Content": "ඉන්දියාව සහ කන්කසන්තුරය අතර මගී යාත්‍රා සේවාව ආරම්භ කිරීම සඳහා මූලික වටයේ සාකච්ඡා ආරම්භ කර තිබෙනවා.\nඒ, ජනාධිපති රනිල් වික්‍රමසිංහ විසින් ජනාධිපති ලේකම්වරයාට ලබාදුන් උපදෙස් අනුවයි.\nඑහි රාජතාන්ත්‍රික මට්ටමේ සාකච්ඡා මීට පෙර පවත්වා ඇති අතර, මේ වසරේ මාර්තු මාසයේදී අදාළ මගී යාත්‍රා සේවාව ආරම්භ කිරීමටයි නියමිතව ඇත්තේ.\nකන්කසන්තුරය හෝ මන්නාරමේ ආගමන විගමන මධ්‍යස්ථානයක්, රේගු නිශ්කාෂන මධ්‍යස්ථානයක් වරාය අධිකාරිය යටතේ පිහිටුවීමට මෙම යාත්‍රා සේවාව යටතේ අවධානය යොමු කර තිබෙනවා.",
       "URL": "https://www.hirunews.lk/324009/ඉන්දියාව-සහ-කන්කසන්තුරය-අතර-මගී-යාත්‍රා-සේවාව-ඇරඹීම-මාර්තුවේ",
       "Category": "Local News",
       "Parent URL": "https://www.hirunews.lk/local-news.php?pageID=631"
}