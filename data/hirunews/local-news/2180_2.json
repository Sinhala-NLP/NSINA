{
       "Source": "hirunews",
       "Timestamp": "Saturday, 30 January 2021 - 18:02",
       "Headline": "තවත් ආසාදිතයන් 406ක් හමුවෙයි (වීඩියෝ)",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිතයන් 406 දෙනෙකු වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව 62851ක්.\nමේ අතර, අද දිනයේදී තවත් කොරෝනා ආසාදිතයින් 879 දෙනෙකු සුවය ලබා රෝහල්වලින් පිටව යෑමත් සමඟ මෙරට සුවය ලැබූ ආසාදිතයින්ගේ සංඛ්‍යාව 56,000 සීමාව ඉක්මවා ගියා.\nඒ අනුව සුවය ලැබූ මෙරට සමස්ත කොරෝනා ආසාදිතයින්ගේ සංඛ්‍යාව 56,277ක්.\nතවදුරටත් රෝහල්ගතව ප්‍රතිකාර ලබන්නේ ආසාදිතයින් 6,269ක් පමණයි.\nමේ දක්වා මෙරටින් වාර්තාවන කොරෝනා මරණ 305 අතරින් 292 ක්ම වාර්තා වන්නේ දෙවැනි කොරෝනා රැල්ලලෙන්.\nඑම 292 දෙදෙනාගෙන් 137 දෙනෙකුම වයස අවුරුදු 71ට වැඩි පුද්ගලයින් වීමත් විශේෂත්වයක්.\nඒ අනුව කොරෝනා දෙවන රැල්ලේ ව්‍යාප්තියත් සමඟ වාර්තා වූ මරණ අතරින් 46.92%ක්ම වයස අවුරුදු 71ට වැඩි පුද්ගලයින්.\nමියගිය පිරිස අතරින් 23.63%ක් වයස අවුරුදු 61 - 70 ත් අතර පසුවන්නන්.\n15.06%ක මරණ ප්‍රමාණයක් වාර්තා වී තිබුණේ අවුරුදු 51 -60ත් අතර වයස් කාණ්ඩයෙන්.\nඒ අනුව වයස අවුරුදු 51ට අඩු පුද්ගලයින් ජීවිතක්ෂයට පත්වීම සටහන් වී තිබුණේ 14.39%ක් ලෙසයි.",
       "URL": "https://www.hirunews.lk/261162/තවත්-ආසාදිතයන්-406ක්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2180"
}