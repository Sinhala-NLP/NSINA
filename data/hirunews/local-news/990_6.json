{
       "Source": "hirunews",
       "Timestamp": "Wednesday, 27 July 2022 - 7:53",
       "Headline": "පුරාවිද්‍යා නිලධාරීන් ජනාධිපති මන්දිරයට",
       "News Content": "ජනාධිපති මන්දිරයේ සම්පූර්ණයෙන්ම විනාශවී ඇති සහ හානි වී ඇති සංස්කෘතික දේපළ මොනවා දැයි තොරතුරු සටහන් කර ගැනීම සඳහා පුරාවිද්‍යා දෙපාර්තමේන්තුවේ නිලධාරීන් කණ්ඩායමක් අද එහි යාමට නියමිත යි.\nඒ පොලිසිය කළ ඉල්ලීමකට අනුව යි.\nජනාධිපති මන්දිරයේ තිබූ සංස්කෘතික දේපළ සම්බන්ධයෙන් පැහැදිලි තොරතුරු පුරාවිද්‍යා දෙපාර්තමේන්තුව සතුව නො පවතින හෙයින් මන්දිරයේ භාණ්ඩ ලැයිස්තුව පරික්ෂා කර බලා තොරතුරු සටහන් කරගැනීමට නියමිත යි.\nකොළඹ ජනාධිපති මන්දිරය ඇතුළු ප්‍රධාන ගොඩනැගිලි හතරක් අරගලකරුවන් විසින් පසුගිය දා අත්පත් කරගත් අතර, ඔවුන් එහි රැඳී සිටි කාලය තුළයි එම ගොඩනැගිලිවලට හානි සිදුව තිබුණේ.\nඑමෙන්ම හානි සිදු වූ සංස්කෘතික දේපළ නැවත ප්‍රතිනිර්මාණය කිරීමේ හැකියාව සම්බන්ධයෙන්ද කරුණු සොයා බලන බවයි පුරාවිද්‍යා දෙපාර්තමේන්තුව සඳහන් කළේ.\nමීට අමතර ව අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක්ද මේ සම්බන්ධයෙන් විමර්ශන සිදු කරනවා.",
       "URL": "https://www.hirunews.lk/311056/පුරාවිද්‍යා-නිලධාරීන්-ජනාධිපති-මන්දිරයට",
       "Category": "Local News",
       "Parent URL": "https://www.hirunews.lk/local-news.php?pageID=990"
}