{
       "Source": "hirunews",
       "Timestamp": "Friday, 27 January 2023 - 16:07",
       "Headline": "පාර්ලිමේන්තුව වාර අවසාන කෙරේ - නව සැසිවාරය පෙරබවාරි 08 (වීඩියෝ)",
       "News Content": "නව වන පාර්ලිමේන්තුවේ තුන්වන සැසිවාරය අද (27) මධ්‍යම රාත්‍රියේ සිට වාර අවසාන කිරීමට නියමිත බව වාර්තා වනවා.\nඊට අදාළ ගැසට් පත්‍රය නිකුත් කිරීමට නියමිතව ඇති අතර එහි යළිත් නව පාර්ලිමේන්තු සැසිවාරය ආරම්භ කෙරෙන ලබන පෙබරවාරි 08 වනදා ලෙස දක්වා ඇති බවයි වාර්තාවන්නේ.\nමෙලෙස පාර්ලිමේන්තු සැසිවාරයක් අවසන් කිරීමෙන් පසු ආරම්භ වන නව සැසිවාරයේදී තේරීම් කාරක සභා නැවත පත්කළ යුතු වනවා.\nකෙසේ වෙතත්, උසස් නිලතල පිළිබඳ කාරක සභාව, වාර අවසාන කළ අවස්ථාවක වූව ද අඛණ්ඩව ක්‍රියාත්මකයි.\nමීට පෙර ද ජනාධිපති රනිල් වික්‍රමසිංහ විසින් පසුගිය වසරේ ජුලි 28 වනදා පාර්ලිමේන්තුව වාර අවසාන කළ අතර තුන්වන සැසිවාරය යළි ආරම්භ වූයේ පසුගිය වසරේ අගෝස්තු 08 වනදායි.",
       "URL": "https://www.hirunews.lk/326028/පාර්ලිමේන්තුව-වාර-අවසාන-කෙරේ-නව-සැසිවාරය-පෙරබවාරි-08-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=575"
}