{
       "Source": "hirunews",
       "Timestamp": "Tuesday, 14 July 2020 - 9:27",
       "Headline": "කොරෝනාවෙන් රට ආරක්ෂා කර දෙන ලෙස ඉල්ලා දින 108ක් උපවාස කළ විශ්‍රාමික යුධ හමුදා සෙබළා (ඡායාරූප)",
       "News Content": "කොරෝනා වසංගතයෙන් රට ආරක්ෂා කර දෙන ලෙසට දින 108 ක උපවාසයක් කළ විශ්‍රාමික යුධ හමුදා නිළධාරියෙකු වන සිංහතම්බි නඩරාසා ඊයේ(13) යාපනය ආරක්ෂක සේනා ආඥාපතිවරයා හමුවී තිබෙනවා.\nනඩරාසා විසින් පවතින කොරෝනා වසංගතය හමුවේ ජීවත්වන රට වැසියන් හා කොරෝනා උවදුර පාලනයට කටයුතු කරන ආරක්ෂක අංශ සහ සෞඛ්‍ය අංශවල සාමාජිකයින් ආරක්ෂා කර දෙන ලෙස ප්‍රාර්ථනය කරමින් දින 108ක කාලයක් මෙලෙස උපවාසයක් පවත්වා ඇති බවයි යාපනය ආරක්ෂක සේනා අංශ නිළධාරීන් පවසන්නේ.\nයාපනය - කරවෙඩ්ඩි ප්‍රදේශයේ ජීවත්වන වයස අවුරුදු 81 ක් වන සිංහතම්බි නඩරාසා රැවුල හා කොන්ඩය නොකපා, හින්දු චාරිත්‍ර අනුව උපවාසය සිදුකොට තිබෙනවා.",
       "URL": "https://www.hirunews.lk/245449/කොරෝනාවෙන්-රට-ආරක්ෂා-කර-දෙන-ලෙස-ඉල්ලා-දින-108ක්-උපවාස-කළ-විශ්‍රාමික-යුධ-හමුදා-සෙබළා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2587"
}