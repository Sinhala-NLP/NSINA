{
       "Source": "hirunews",
       "Timestamp": "Friday, 27 May 2016 - 13:14",
       "Headline": "යුරෝපයෙන් යූරෝ මිලියන දෙලක්ෂයක ආධාරයක්",
       "News Content": "මෙරට නායයාම් සහ ජල ගැලීම්වලින් විපතට පත් ජනතාව වෙනුවෙන් සහන සැලසීම සදහා යුරෝපා සංගමය යූරෝ මිලියන දෙලක්ෂයක සහනාධාර සැපයීමට පියවර ගෙන තිබෙනවා.\nඑය රුපියල් මිලියන 32යි දශම 8කට සමාන සහනාධාර ප්‍රමාණයක්.\nයුරෝපා සංගම් සහනාධාර වැඩි වශයෙන් යොදා ගනු ලබනු ඇත්තේ කොළඹ, ගම්පහ, පුත්තලම, කෑගල්ල සහ කුරුණෑගල යන වැඩි වශයෙන් ආපදාවලට ලක් වූ දිස්ත්‍රික් සදහායි.\nමේ අතර ටකා මිලියන 100ක් වටිනා සහනාධාර ද්‍රව්‍ය රැගත් බංග්ලාදේශ ගුවන් හමුදාවේ විශේෂ යානයක් අද (27) දිනයේ ශ්‍රී ලංකාව වෙත පැමිණෙන බව එරට මාධ්‍ය  සදහන් කළා.\nසී- 130 වර්ගයේ මෙම යානය ඩකා ගුවන්තොටුපලින් අද උදෑසන නික්මීමට නියමිතව තිබුණා.\nබංග්ලාදේශ අගමැතිනි ෂෙයික් හසීනාගේ උපදෙස් මත මෙරට ජල ගැල්මෙන් සහ නායයාමෙන් විපතට පත් ජනතාවට අවශ්‍ය ඖෂධ බංග්ලාදේශය ලබාදෙනු ඇති.",
       "URL": "https://www.hirunews.lk/134153/යුරෝපයෙන්-යූරෝ-මිලියන-දෙලක්ෂයක-ආධාරයක්",
       "Category": "Local News",
       "Parent URL": "https://www.hirunews.lk/local-news.php?pageID=5030"
}