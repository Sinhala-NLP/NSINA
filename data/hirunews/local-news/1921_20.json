{
       "Source": "hirunews",
       "Timestamp": "Saturday, 29 May 2021 - 7:18",
       "Headline": "පැනගිය කොරෝනා ආසාදිතයා සොයා පොලිසිය මහජන සහය පතයි (ඡායාරූප / වීඩියෝ)",
       "News Content": "බොරැල්ල පොලිස් වසමේ 63/17 මැගසින් පාර, බොරැල්ල  ලිපිනයේ පදිංචිව සිටි පුද්ගලයෙක් කොවිඩ් ආසාදිතයෙකු ලෙස තහවුරුවීමෙන් අනතුරුව නිවසින් පළා ගොස් ඇති බව පොලීසිය පවසනවා.\nමෙලෙස පලාගොස් ඇත්තේ සංගීත් ධනුෂ්ක දාබරේ නැමති 28 හැවිරිදි වියේ පසුවූ තරුණයෙක්.\nපසුගිය මැයි 26 වනදා සිදුකළ පී.සී.ආර්. පරීක්ෂණයකින් අදාල තරුණයා ආසාදිතයෙකු ලෙස හදුනාගෙන තිබෙනවා.\nඒ අනුව බොරැල්ල පොලිස් ස්ථානයේ නිලධාරීන් සහ සෞඛ්‍ය අංශ නිලධාරීන් එක්ව ඔහුව ප්‍රතිකාර මධ්‍යස්ථානයක් වෙත යොමුකිරීම සඳහා ඔහුගේ නිවසට ඊයේ (28) ගිය අවස්ථාවේ නිවැසියන්ට නොදන්නවා ඔහු නිවසින් පිටව ගොස් ඇති බවයි වාර්තා වන්නේ.\nමෙම පුද්ගලයා සම්බන්ධයෙන් තොරතුරක් වෙතොත් පහත දුරකථන අංක වෙත දැනුම් දෙන ලෙසයි පොලිසිය මහජනතාවගෙන් ඉල්ලීමක් කරන්නේ.\nපොලිස් ස්ථානය බොරැල්ල -\n011 26 94 019\n/ ස්ථානාධිපති බොරැල්ල -\n071 85 91 587",
       "URL": "https://www.hirunews.lk/272748/පැනගිය-කොරෝනා-ආසාදිතයා-සොයා-පොලිසිය-මහජන-සහය-පතයි-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1921"
}