{
       "Source": "hirunews",
       "Timestamp": "Tuesday, 12 April 2022 - 18:33",
       "Headline": "වැසි සමග කලා වැවේ වාන් දොරටු විවෘත වෙයි",
       "News Content": "පවතින අධික වර්ෂාවත් සමග කලා වැවේ හදිසි වාන් දොරටු දෙක අඩිය බැගින් විවෘත කිරීමට පියවර ගෙන තිබෙනවා.\nකලා වැවේ ජල ධාරිතාවය පිටාර මට්ටමට ළගාවීමත් සමග මෙම පියවර ගත් බවයි කලා වැව කාර්ය භාර ඉංජිනේරු කාර්යාලය අද සවස ප්‍රකාශ කළේ.\nඅද සවස 4ට මෙම වාන් දොරටු විවෘත කිරීම සිදුකර ඇති අතර ඒ සමගම කලා ඔයට මුදා හැරෙන ජල ප්‍රමාණය තත්පරයට ඝණ අඩි 1100ක්.\nකලා වැවේ සමස්ත ජල ධාරිතාව අක්කර අඩි 84883ක්.\nඅප වාර්තාකරුවන් සඳහන් කළේ තවමත් කලාවැව අවට ජල පෝෂක ප්‍රදේශවලට වැසි ලැබෙමින් පවතින බවයි.\nඅවශ්‍ය වුවහොත් තවදුරටත් වාන් දොරටු විවෘත කිරීමට සිදුවන බැවින් මේ සම්බන්ධයෙන් අවධානයෙන් පසුවන ලෙසටයි කලාවැව කාර්ය භාර ඉංජිනේරු කාර්යාලය කලාඔය දෙපස ජනතාවට දැනුම්දෙන්නේ.",
       "URL": "https://www.hirunews.lk/301830/වැසි-සමග-කලා-වැවේ-වාන්-දොරටු-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1234"
}