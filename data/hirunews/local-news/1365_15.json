{
       "Source": "hirunews",
       "Timestamp": "Thursday, 10 February 2022 - 7:29",
       "Headline": "ඩෙංගු සහයකයන්ගේ රැය පහන් කිරිල්ල",
       "News Content": "වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමින් හෙද, පරිපූරක සහ අතුරු වෛද්‍ය ඇතුළු වෘත්තීය සමිති කිහිපයක් ආරම්භ කර ඇති දීප ව්‍යාප්ත වර්ජනය අද 04 වන දිනටත් ක්‍රියාත්මක යි.\nවර්ජනය හේතුවෙන් ඊයේ රෝහල් රැසක ප්‍රතිකාර ලබා ගැනීම සඳහා පැමිණි රෝගීන් අපහසුතාවයට පත්වුණා.\nමේ අතර, ක්ෂේත්‍ර මදුරු මර්දන සහායක තනතුරු 1,169ක් ස්ථිර කර දෙන ලෙස ඉල්ලා ඊයේ සෞඛ්‍ය අමාත්‍යාංශයට පැමිණි ඩෙංගු මර්දන සහායකයන්ගේ සංගමයේ නියෝජිතයින් තවදුරටත් එම ස්ථානයේ රැඳී සිටිනවා.\nඊයේ දහවල් ඔවුන් විරෝධතාවක් සිදු කළ අතර, පසුව සෞඛ්‍ය අමාත්‍යාංශයට බලහත්කාරයෙන් ඇතුළු වුණා.\nඅනතුරුව කැරලි මර්දන පොලිසිය ද එහි කැඳවූ අතර, ගැටලුවට විසඳුම් ලබාදෙන තෙක් ඔවුන් එහි රැඳී සිටීමට යි කටයුතු කළේ.",
       "URL": "https://www.hirunews.lk/296619/ඩෙංගු-සහයකයන්ගේ-රැය-පහන්-කිරිල්ල",
       "Category": "Local News",
       "Parent URL": "https://www.hirunews.lk/local-news.php?pageID=1365"
}