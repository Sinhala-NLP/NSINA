{
       "Source": "hirunews",
       "Timestamp": "Saturday, 18 June 2022 - 20:46",
       "Headline": "වනිදු හසරංග තවදුරටත් එක්දින සංචිතයේ - නමුත් හෙට තරගය අවිනිශ්චිතයි",
       "News Content": "සංචාරක ඕස්ට්‍රේලියානු කණ්ඩායම සමග පැවති පළමු එක්දින තරගයේ පන්දු රකිමින් සිටියදී ඉකිලි ප්‍රදේශයේ මස් පිඩුවල ආබාධයකට ලක්වූ වනිඳු හසරංග මේ වනවිට කණ්ඩායමේ වෛද්‍ය අධීක්ෂණය යටතේ සිටිනවා.\nවෛද්‍ය කණ්ඩායම ඔහුගේ තත්ත්වය තක්සේරු කරමින් ඒ පිළිබඳව කණ්ඩායම් කළමනාකාරීත්වය දිනපතා යාවත්කාලීන කරන බවයි ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කරන්නේ.\nඒ අනුව හසරංග එක්දින තරගාවලිය පුරාවටම සංචිතයේ රඳවා තබා ගැනීමට තීරණය කර ඇති බව ශ්‍රී ලංකා ක්‍රිකට් නිවේදනයේ වැඩිදුරටත් දැක්වෙනවා.\nකෙසේ වෙතත් මෙම නිවේදනයේ වනිදු හසරංග හෙට තරඟයට ක්‍රීඩා කරන්නේද නැද්ද යන්න පිළිබඳව කිසිදු සඳහනක් නැහැ.",
       "URL": "https://www.hirunews.lk/307509/වනිදු-හසරංග-තවදුරටත්-එක්දින-සංචිතයේ-නමුත්-හෙට-තරගය-අවිනිශ්චිතයි",
       "Category": "Local News",
       "Parent URL": "https://www.hirunews.lk/local-news.php?pageID=1085"
}