{
       "Source": "hirunews",
       "Timestamp": "Monday, 18 September 2017 - 9:02",
       "Headline": "කාන්තා ඇඳුමින් සැරසී බණ්ඩාරවෙල නගරයේ සැරි සැරූ පුද්ගලයෙක් අත්අඩංගුවට",
       "News Content": "කාන්තා ඇඳුමින් සැරසී රාත්‍රී කාලයේදී බණ්ඩාරවෙල නගරයේ සැරි සැරූ පුද්ගලයෙකු බණ්ඩාරවෙල පොලිසිය විසින් අත්අඩංගුවට ගෙන තිබෙනවා.\nඅදාල පුද්ගලයා පසුගිය 16 වනදා රාත්‍රියේ අත්අඩංගුවට ගත් බවයි පොලිසිය පවසන්නේ.\nසැකකරු යුධ හමුදාවට අනියුක්තව සේවය කරන අයෙක් වන අතර මොහු මැදවෙල, උඩුකිඳ ප්‍රදේශයේ පදිංචිකරුවෙක් බව සඳහන්.\nඅත්අඩංගුවට පත් අවස්ථාවේදී සැකකරුගේ ජංගම දුරකථනය පරික්ෂා කිරීමේදී අසභ්‍ය වීඩියෝ දර්ශන රැසක්ද  එහි තිබී සොයාගත් බවයි පොලිසිය පැවසුවේ.\nවයස අවුරුදු 23ක් වන අදාල පුද්ගලයා කාන්තා ඇඳුමින් සැරසී බණ්ඩාරවෙල නගරයේ රැදී සිටියදී පොලිසියට ලද තොරතුරක් මත අත්අඩංගුවට ගෙන තිබෙනවා.\nතමන් නැරඹු චිත්‍රපටයක තිබූ දර්ශනයක් අනුව මෙලෙස කාන්තාවක් ලෙස සැරැසීමට සිතුනු බවටයි සැකකරු අත්අඩංගුවට ගැනීමෙන් අනතුරුව සිදුකරන ලද ප්‍රශ්න කිරීම් වලදී පවසා ඇත්තේ.\nසැකකරු බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව අද දින දක්වා රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කළ බවයි බණ්ඩාරවෙල පොලිසියේ නිලධාරියෙකු අප සමඟින් කියා සිටියේ.",
       "URL": "https://www.hirunews.lk/171179/කාන්තා-ඇඳුමින්-සැරසී-බණ්ඩාරවෙල-නගරයේ-සැරි-සැරූ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4317"
}