{
       "Source": "hirunews",
       "Timestamp": "Monday, 25 April 2022 - 7:20",
       "Headline": "දින තුනක් පැය 3යි විනාඩි විස්සක විදුලි කප්පාදුවක්",
       "News Content": "අද සිට අනිද්දා දක්වා දින 3ක් සියළුම කලාපවලට පැය 3යි විනාඩි 20ක කාලයක් විදුලිය කප්පාදු කරන බව මහජන උපයෝගීතා කොමිසම පවසනවා.\nඒ අනුව පෙරවරු 9යි 30 සිට පස්වරු 5යි 30 දක්වා කාලය තුළ පැය 2ක් සහ පස්වරු 5යි 30 සිට රාත්‍රි 9යි 30 දක්වා කාලය තුළ පැය 1යි විනාඩි 20ක් වශයෙන් විදුලිය විසන්ධි කෙරෙනු ඇති.\nඊට අමතරව කොළඹ නගරය ආශ්‍රිතව අදාළ දින තුන සඳහා පෙරවරු 6 සිට පස්වරු 9 දක්වා පැය 3ක කාලයක් විදුලිය කප්පාදු කෙරෙන බවයි මහජන උපයෝගිතා කොමිසම සඳහන් කළේ.\nමේ අතර ඉන්ධන මිල ඉහළ යාමක් පිළිබඳව සමාජ මාධ්‍යයේ පළවන අසත්‍ය වාර්තා සම්බන්ධයෙන් අපරාධ පරීක්ෂණ දෙපාර්තමේන්තුවට පැමිණිලි කරන බව ඛනිජ තෙල් නීතිගත සංස්ථාවේ සභාපති සුමිත් විජේසිංහ පවසනවා.\nඊයේ මධ්‍යම රාත්‍රියේ සිට ඉන්ධන මිල යලි ඉහළ නංවන බවට සමාජ මාධ්‍ය වාර්තා පළ කර තිබුණා.",
       "URL": "https://www.hirunews.lk/302736/දින-තුනක්-පැය-3යි-විනාඩි-විස්සක-විදුලි-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1211"
}