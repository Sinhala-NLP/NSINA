{
       "Source": "hirunews",
       "Timestamp": "Wednesday, 07 August 2019 - 11:52",
       "Headline": "වනජීවී නියාමකවරයෙක් වන අලි ප්‍රහාරයකින් මරුට",
       "News Content": "මහව - පොල්කටුවාව ප්‍රදේශයේදී වන අලියෙකු පහරදීමෙන් වනජීවී නියාමකවරයෙකු ජීවිතක්ෂයට පත්ව තිබෙනවා.\nනිකවැරටිය වනජීවී පශු වෛද්‍ය ඒකකයේ සේවය කරන මොහු ඊයේ තුවාල ලබා සිටි වන අලියෙකුට ප්‍රතිකාර කිරීමට මහව ප්‍රදේශයේ රක්ෂිතයට ගොස් තිබෙනවා.\nඑහි ගමන් කරමින් සිටියදී තුවාල ලබා සිටි වන අලියා පහරදී ඇති බවයි පොලීසිය සඳහන් කළේ.\nසිද්ධියෙන් බරපතල තුවාල ලැබූ මෙම වනජීවී නියාමකවරයා මහව රෝහළ වෙත ඇතුළත් කිරීමේදී ජීවිතක්ෂයට පත්ව තිබෙනවා.\n37 හැවිරිදි වියේ පසුවන මොහු දෙදරු පියෙක් බවයි පොලීසිය සඳහන් කළේ.",
       "URL": "https://www.hirunews.lk/221719/වනජීවී-නියාමකවරයෙක්-වන-අලි-ප්‍රහාරයකින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3211"
}