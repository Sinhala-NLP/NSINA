{
       "Source": "hirunews",
       "Timestamp": "Monday, 26 April 2021 - 18:53",
       "Headline": "ආර්ථිකය පාලුවෙයි - ගොවි අස්වැන්නට තීරණයක් ගන්න",
       "News Content": "දඹුල්ල ආර්ථික මධ්‍යස්ථානය නැවත දැනුම් දෙන තුරු හුදෙකලා කලාපයක් බවට පත් කිරීමත් සමඟ අද (26) දින පස්වරුව වන විට ආර්ථික මධ්‍යස්ථානය සම්පූර්ණයෙන්ම පාලු ස්වභාවයක් ගෙන තිබුණා.\nආර්ථික මධ්‍යස්ථානයේ වෙළෙඳ ව්‍යාපාරිකයන් බොහෝ දෙනෙක් කියා සිටියේ එළවළු අස්වැන්න විශාල වශයෙන් ලැබෙන අවස්ථාවක මෙලෙස සති දෙකක පමණ කාලයක් වසා තැබීම නිසා ගොවි නිෂ්පාදනවලට සහ ගොවි ආර්ථිකයට විශාල හානියක් සිදුවන බවයි.\nගොවි නිෂ්පාදන මිලදී ගැනීමට සහ රටේ ආහාර අවශ්‍යතාවය සපුරා ලීමට වැඩපිළිවෙලක් සැකසිය යුතු බවද ව්‍යාපාරිකයෝ පෙන්වා දෙනවා.\nඔවුන් බලධාරීන්ගෙන් ඉල්ලා සිටින්නේ ගොවීන්ගේ එළවළු නිෂ්පාදන ජනතාවට හෝ රජයේ ආයතනවලට ලබාදීම සඳහා වැඩ වැඩපිළිවෙළක් සකස්  කරන ලෙසයි.",
       "URL": "https://www.hirunews.lk/269597/ආර්ථිකය-පාලුවෙයි-ගොවි-අස්වැන්නට-තීරණයක්-ගන්න",
       "Category": "Local News",
       "Parent URL": "https://www.hirunews.lk/local-news.php?pageID=1994"
}