{
       "Source": "hirunews",
       "Timestamp": "Tuesday, 23 May 2017 - 12:53",
       "Headline": "කූට්ටමේ වෙනසක් නැහැ - ඒකාබද්ධයෙන් චෝදනා",
       "News Content": "කැබිනට් සංශෝධනය සිදුකළේ රටේ යහපතට නොව, පුද්ගලයන් සතුටු කිරීම සඳහා බවට ඒකාබද්ධ විපක්ෂය චෝදනා කරනවා.\nකොළඹ අද කැදවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන සහ ශ්‍රී ලංකා පොදුජන පෙරමුණේ සභාපති, හිටපු අමාත්‍ය මහාචාර්ය ජී.එල්. පීරිස් ඒ පිළිබදව අදහස් දැක්වූවා.\nබන්දුල ගුණවර්ධන මන්ත්‍රීවරයා එහිදී කියා සිටියේ කැබිනට් සංශෝධනය ඇස් බැන්දුමක් බවයි.\nකැබිනට් සංශෝධනය තුළින් ආණ්ඩුව බලාපොරොත්තුවන සාර්ථකත්වය ලබාගත නොහැකි බවද ශ්‍රී ලංකා පොදු ජන පෙරමුණේ සභාපති මහාචාර්ය ජී. එල්. පිරීස්  එහිදී කියා සිටියා.",
       "URL": "https://www.hirunews.lk/161956/කූට්ටමේ-වෙනසක්-නැහැ-ඒකාබද්ධයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4503"
}