{
       "Source": "hirunews",
       "Timestamp": "Friday, 10 December 2021 - 7:54",
       "Headline": "යූරියා පොහොර මිටියක් 9,000 පනී(වීඩියෝ)",
       "News Content": "පොහොර නොමැතිව වගාවන් සිදු කර ගැනීමට නො හැකි වීමෙන් අසීරුතාවයට පත් ගොවියෙකු වස පානය කල පුවතක් කුරුණෑගල - වැල්ලව ප්‍රදේශයෙන් හිරු ප්‍රවෘත්තී අංශයට වාර්තා වුණා.\nකුරුණෑගල ශික්ෂණ රෝහලට ඇතුළත් කළ ඔහුගේ තත්ත්වය බරපතළ නොවන බවටයි වාර්තා වුණේ.\nමේ අතර ගොවීන්ගේ ගැටලු සම්බන්ධයෙන් වන සාකච්ඡාවක් රාජ්‍ය අමාත්‍ය දුමින්ද දිසානායකගේ ප්‍රධානත්වයෙන් ඊයේ අනුරාධපුර - තිරප්පනේ ගොවිජන සේවා මධ්‍යස්ථානයේදී පැවැත් වුණා.\nඑහිදී කරුණු පැහැදිලි කළ රාජ්‍ය අමාත්‍ය දුමින්ද දිසානායක ගොවීන්ට රුපියල් 7,500ක දීමනාව ප්‍රමාද වීම සම්බන්ධයෙන් විමසීමට අදාළ නිලධාරීයෙකුව දුරකතනය ඔස්සේ සම්බන්ධකර ගැනීමට ද කටයුතු කළා.\nමේ අතර හිඟුරක්ගොඩ ප්‍රදේශයේ වෙළෙඳසැලක් යූරියා කිලෝ 25 පොහොර මිටියක් රුපියල් 9000කට වැඩි මුදලකට අලෙවිකරන බවට තොරතුරු වාර්තා වුණා.\nඅධික මිලට පොහොර අලෙවි කරන බවට ගොවීන්ගෙන් එල්ල වූ චෝදනා හමුවේ  හිරු ප්‍රවෘත්ති අංශය අදාළ වෙළෙඳසලෙන් ඒ පිළිබඳ ව විමසීමක් කළා.",
       "URL": "https://www.hirunews.lk/290559/යූරියා-පොහොර-මිටියක්-9000-පනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1505"
}