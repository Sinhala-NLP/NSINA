{
       "Source": "hirunews",
       "Timestamp": "Thursday, 23 February 2017 - 13:47",
       "Headline": "කොල්ලූපිටියේ ගොඩනැගිල්ලකින් ඇද වැටී පුද්ගලයෙකු මරුට",
       "News Content": "කොල්ලූපිටිය - ඩුප්ලිකේෂන් පාරේ ඉදිකෙරෙමින් පවතින ගොඩනැගිල්ලක සේවයේ නිරතව සිටි පුද්ගලයෙකු ඉන් ඇද වැටී ජීවිතක්ෂයට පත්වී තිබෙනවා.\nඅද පෙරවරු 9.30ට පමණ සිදුවූ මෙම අනතුරින් බරපතල තුවාල ලැබූ යාපනය ප්‍රදේශයේ පදිංචි මොහු පෞද්ගලික රෝහලකට ඇතුළත් කිරීමෙන් අනතුරුව ජීවිතක්ෂයට පත්ව ඇති බවයි පොලීසිය සඳහන් කළේ.\nඉදිකෙරෙමින් පවතින  ගොඩනැගිල්ල චීන සමාගමකට අයත් එකක් වන අතර මියගිය පුද්ගලයා තාවකාලික පදනම යටතේ එහි සේවය කර තිබෙනවා.",
       "URL": "https://www.hirunews.lk/155253/කොල්ලූපිටියේ-ගොඩනැගිල්ලකින්-ඇද-වැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4647"
}