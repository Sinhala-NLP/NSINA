{
       "Source": "hirunews",
       "Timestamp": "Friday, 28 July 2017 - 16:20",
       "Headline": "දළදා මාළිගාවේ පෙරහර මංගල්‍යයට තවත් අලියෙකු නිදහස් කෙරේ",
       "News Content": "කොළඹ 07, ශ්‍රී සම්බුද්ධාලෝක විහාරස්ථානයේ සිට වනජීවි භාරයට ගත් අලි පැටවා මහනුවර දළදා මාළිගාවේ පෙරහර කටයුතු සඳහා නිදහස් කිරිමට කොළඹ ප්‍රධාන මහේස්ත්‍රාත් ලාල් රණසිංහ අද නියෝග කළා.\nඒ, මෙම අලි පැටවා නිදහස් කරන ලෙස විහාර පාර්ශවය වෙනුවෙන් පෙනී සිටි නීතිඥයින් මෝසමක් මගින් කළ ඉල්ලීම සලකා බැලීමෙන් අනතුරුවයි.\nරුපියල් මිලියන 10 ඇප බැදුම්කරයක් මත නිදහස් කළ මෙම අලි පැටවා අගෝස්තු 15 වන දාට පෙර යළි වනජීවි නිලධාරීන්ට භාර දෙන ලෙස ද මහේස්ත්‍රාත්වරයා නියෝග කර තිබෙනවා.\nශ්‍රී දළදා මාලිගාවේ පෙරහර කටයුතු සඳහා පමණක් නීතිවිරෝධී ලෙස රඳවාගෙන සිටියදී වනජීවි භාරයට ගත් අලි ඇතුන් 15 දෙනෙකු නිදහස් කරන ලෙස පසුගිය 26 වනදා ද කොළඹ ප්‍රධාන මහේස්ත්‍රාත්වරයා නියෝග කළා.",
       "URL": "https://www.hirunews.lk/167013/දළදා-මාළිගාවේ-පෙරහර-මංගල්‍යයට-තවත්-අලියෙකු-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4398"
}