{
       "Source": "hirunews",
       "Timestamp": "Thursday, 07 September 2023 - 17:09",
       "Headline": "පාරිභෝගික කටයුතු පිළිබඳ අධිකාරියේ නම විකුණමින් මුදල් ගරා ගන්නා කල්ලියක්",
       "News Content": "පාරිභෝගික අධිකාරියේ බව පවසමින් භාණ්ඩ නිෂ්පාදනය කරන ආයතන වලට සහ ව්‍යාපාරිකයන්ට දුරකථන ඇමතුම් ලබාදී මුදල් ගරා ගැනීමේ කල්ලියක් ක්‍රියාත්මක බව පාරිභෝගික කටයුතු පිළිබඳ අධිකාරියේ සභාපති නීතිඥ ශාන්ත කිරිඇල්ල පවසනවා.\nපාරිභෝගික කටයුතු අධිකාරියේ ඉහළ නිලධාරියකු බව ප්‍රකාශ කරමින් දුරකථන ඇමතුම් ලබාදී භාණ්ඩවල හෝ ආයතනයේ ගැටලු තිබෙන බවත් ඒවා සඳහා අවශ්‍ය නීතිමය පියවර නොගැනීම උදෙසා මුදල් ඉල්ලීම මෙම ඇමතුම් වලින් සිදුවන බව සභාපතිවරයා අනාවරණය කරනවා.\nකිසියම් පුද්ගලයෙකු පාරිභෝගික අධිකාරියේ බව පවසමින් ඇමතුමක් ලබාදී මුදල් ඉල්ලීමක් සිදු කළහොත් ළඟම තිබෙන පොලීසියට හෝ පාරිභෝගික අධිකාරියේ 1977,0112445897,0771088922 මෙම දුරකතන අංකවලට  දැනුම් දෙන ලෙස පාරිභෝගික කටයුතු පිළිබඳ අධිකාරියේ සභාපතිවරයා වැඩිදුරටත් ජනතාවගෙන් ඉල්ලා සිටිනවා.\nඑවැනි සිදුවීමකට මුහුණ දුන් අයෙකු වෙතොත් හැකි ඉක්මනින් ළඟම තිබෙන්නා වූ  පොලිසියට  පැමිණිල්ලක් ඉදිරිපත් කරන ලෙසද සභාපතිවරයා ඉල්ලා සිටිනවා.",
       "URL": "https://www.hirunews.lk/347491/පාරිභෝගික-කටයුතු-පිළිබඳ-අධිකාරියේ-නම-විකුණමින්-මුදල්-ගරා-ගන්නා-කල්ලියක්",
       "Category": "Local News",
       "Parent URL": "https://www.hirunews.lk/local-news.php?pageID=45"
}