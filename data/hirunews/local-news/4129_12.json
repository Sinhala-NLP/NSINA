{
       "Source": "hirunews",
       "Timestamp": "Friday, 12 January 2018 - 14:04",
       "Headline": "නීතිවිරෝධීව ගෙන්වූ ග්ලයිෆොසෙට් සහ කෝටි හතරහමාරක බීඩි කොළ",
       "News Content": "නීතිවිරෝධී ලෙස සහල් අතර සඟවා ග්ලයිෆොසෙට් නමැති වල් නාශකය ආනයනය කරන ලද බහාලුමක් රේගු දෙපාර්තමේන්තුව අද (12) විවෘත කරනු ලැබුවා.\nඑහිදී ග්ලයිෆොසෙට් කිලෝග්‍රෑම් 28,000ක් හමුවූ අතර, එහි වටිනාකම රුපියල් ලක්ෂ 32ක් පමණ වන බව රේගුව සඳහන් කළා.\nමේ අතර, වියළි මිරිස් සහ විවිධ භාණ්ඩ අතර සඟවා පසුගියදා ආනයනය කර තිබියදී අත්අඩංගුවට ගත් බීඩි කොළ අඩංගු තවත් බහාලුම් දෙකක් ද රේගුව අද පෙරවරුවේ ඔරුගොඩවත්ත බහාලුම් අංගනයේදී විවෘත කළා.\nඑම බීඩි කොළ තොගයේ වටිනාකම රුපියල් කෝටි හතරහමාරක් පමණ වන අතර, එම බහාලුම් තුනම ආනයනය කරන ඇත්තේ කොළඹ පදිංචි ව්‍යාපාරිකයන් විසින්.",
       "URL": "https://www.hirunews.lk/180866/නීතිවිරෝධීව-ගෙන්වූ-ග්ලයිෆොසෙට්-සහ-කෝටි-හතරහමාරක-බීඩි-කොළ",
       "Category": "Local News",
       "Parent URL": "https://www.hirunews.lk/local-news.php?pageID=4129"
}