{
       "Source": "hirunews",
       "Timestamp": "Sunday, 14 May 2017 - 7:34",
       "Headline": "පිළියන්දල වෙඩි තැබීමේ නොපෙනෙන පැත්තක්",
       "News Content": "පොලිස් මත්ද්‍රව්‍යනාශක කාර්යාංශයේ කණ්ඩායමකට පසුගිය 9 වන දා රාත්‍රියේ පිළියන්දල දී එල්ලවූ ප්‍රහාරයෙන් තුවාල ලැබූ දරුවන් තුන්දෙනාගේ සුවදුක් විමසීමට ජාතික භික්ෂු පෙරමුණේ මහලේකම් පුජ්‍ය වකමුල්ලේ උදිත හිමියන් ඊයේ කළුබෝවිල ශික්ෂණ රෝහලට පැමිණියා.\nඑහිදී මාධ්‍ය වෙත අදහස් දක්වමින් උන්වහන්සේ ප්‍රකාශ කළේ වර්තමානයේ පාතාලය හිස ඔසවා ඇත්තේ සියලූ ආණ්ඩුවල වරදින් බවයි.\nඑම වෙඩි ප්‍රහාරයන්ට ලක්වූ දරුවන් තුන්දෙනාගේ මව සහ පියා හිරු ප්‍රවෘත්ති අංශයට අදහස් දක්වමින් මෙතෙක් කිසිදු බලධාරියෙකු මේ සම්බන්ධයෙන් සොයා නොබැලූ බවට චෝදනා කළා.\nමෙම වෙඩි තැබීමේ සිද්ධියට සම්බන්ධ සැකකරුවන් අත්අඩංගුවට ගැනීම සඳහා වන පරීක්ෂණ කටයුතු අපරාධ පරීක්ෂණ දෙපාර්තමේන්තුවට භාර දී තිබෙනවා.\nසිද්ධියෙන් තුවාල ලැබූ පොලිස් මත්ද්‍රව්‍යනාශක කාර්යාංශයේ පොලිස් පරීක්ෂක නියෝමාල් රංගජීව, සහ අනෙක් පොලිස් නිලධාරියා මේ වනවිටත් කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබනවා.",
       "URL": "https://www.hirunews.lk/161281/පිළියන්දල-වෙඩි-තැබීමේ-නොපෙනෙන-පැත්තක්",
       "Category": "Local News",
       "Parent URL": "https://www.hirunews.lk/local-news.php?pageID=4519"
}