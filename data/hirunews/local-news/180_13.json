{
       "Source": "hirunews",
       "Timestamp": "Sunday, 16 July 2023 - 10:27",
       "Headline": "රන් පදක්කම දිනා ගත් යු ඉයුජින් ඊයේ දිවයිනට",
       "News Content": "දකුණු ආසියානු 13 වැනි කාය වර්ධන සහ පිසික් ක්‍රීඩා තරගාවලියේදී සෙන්ටිමීටර් 180 ට වැඩි උස කාණ්ඩයට සහාභාගි වී රන් පදක්කම දිනා ගත් යු ඉයුජින් ඊයේ (15) රාත්‍රී කටුනායක ගුවන් තොටුපොළින් දිවයිනට පැමිණියා.\nඔහු මැලේසියාවේ ක්වාලාලම්පූර් නුවර සිට, මලින්දෝ ගුවන් සේවයට අයත් ඕ. ඩී. 297 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණා.\nමාලේ නුවර පසුගිය 07 වන දා සිට 09 වන දා දක්වා පැවති මෙම තරගාවලියේදී සෙන්ටිමීටර් 180 ට වැඩි උස කාණ්ඩය යටතේ තරග වැදී ඔහු ප්‍රථම ස්ථානයට පත් වෙමින් මෙම රන් පදක්කම ජයග්‍රහණය කළා.",
       "URL": "https://www.hirunews.lk/341376/රන්-පදක්කම-දිනා-ගත්-යු-ඉයුජින්-ඊයේ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=180"
}