{
       "Source": "hirunews",
       "Timestamp": "Sunday, 17 January 2016 - 12:57",
       "Headline": "නිල්වලා ගඟට ඉන්ධන කාන්දු වීමේ සිද්ධියට සම්බන්ධ අයට නඩු",
       "News Content": "අකුරැස්සේ ඉන්ධන පිරවුම්හලකින් නිල්වලා ගඟට  ඉන්ධන කාන්දුවීම සම්බන්ධයෙන් ඉදිරි සති දෙක ඇතුළත නීතිමය ක්‍රියාමාර්ග ගන්නා බව මධ්‍යම පරිසර අධිකාරිය පවසනවා.\nහිරු ප්‍රවෘත්ති අංශය සිදුකළ විමසීමකදී එහි අධ්‍යක්ෂ ජනරාල් කේ එච් මුතුකුඩආරච්චි කියා සිටියේ පරිසරයට සිදුවූ හානිය පිළිබදව තක්සේරුවක් සිදුකිරීමට බලාපොරාත්තු වන බවයි.\nඅකුරැස්ස ඉන්ධන පිරවුම්හලක භූගත ඩීසල් ටැංකියෙහි ඩීසල් ලීටර් 25000 ක් තිබී ඇති අතර ඉන් ලීටර් 13000 ක් පමණ නිල්වලා ගඟට කාන්දු වී තිබුණේ ඊයේ දිනයේයි.\nඑම නිසා මාතර දිස්ත්‍රික්කයේ අකුරැස්ස - බලකාවල - කද්දුව සහ මාතර - නාඳුගල යන පොම්පාගාර තුනෙහි ජලය පොම්ප කිරීමේ කටයුතු ද ඊයේ පස්වරුවේ අත්හිටුවනු ලැබූ අතර ඒ හේතුවෙන් මාතර දිස්ත්‍රික්කයේ ප්‍රදේශ ගණනාවකට ජල සැපයුම අත්හිටවනු ලැබුවා.\nඉන්ධන පිරවුම්හල අවට පානීය ජලය ලබා ගන්නා ළිං කිහිපයක ද මේ හේතුවෙන් ඉන්ධන කාන්දු වී ඇති බවටයි වාර්තා වුණේ.\nකෙසේ වෙතත්ල අද රාත්‍රී වන විට මාතර දිස්ත්‍රික්කයේ ජලය අත්හිටුවූ ප්‍රදේශවලට යථා පරිදි ජලය බෙදා හැරීමට හැකියාව ඇති බවයි ජල සම්පාදන සහ ජලාපවාහන මණ්ඩලයේ මාතර ප්‍රාදේශීය කළමනාකරු එස්ගකේ සමන්ත කුමාර සදහන්  කළේ.",
       "URL": "https://www.hirunews.lk/124179/නිල්වලා-ගඟට-ඉන්ධන-කාන්දු-වීමේ-සිද්ධියට-සම්බන්ධ-අයට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=5206"
}