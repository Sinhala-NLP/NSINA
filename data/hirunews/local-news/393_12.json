{
       "Source": "hirunews",
       "Timestamp": "Monday, 24 April 2023 - 22:11",
       "Headline": "දැඩි අව් රශ්මියෙන් පුද්ගලයින් දෙදෙනෙකු මරුට (වීඩියෝ)",
       "News Content": "අධික අව් රශ්මියට නිරාවරණය වී සිටි එප්පාවල ප්‍රදේශයේ පුද්ගලයින් දෙදෙනෙකු හෘදයාබාධවලට ලක්වීමෙන් මියගොස් තිබෙනවා.\nමෙලෙස මියගොස් ඇත්තේ එප්පාවල සියඹලෑව සහ කටියාව යාය 02හි පදිංචි කරුවන් දෙදෙනෙක්.\nඑප්පාවල රෝහලේ දිස්ත්‍රික් වෛද්‍ය නිලධාරි හේමාලී දිසානායක පැවසුවේ මොවුන් හෘදයාබාධවලට ලක්වීමට පෙර අධික අව්වේ සිට ඇති බවයි.\nදිවයිනේ මේ දිනවල පවතින අධික උෂ්ණාධික කාලගුණය මැයි මස අවසානය දක්වා පවතිනු ඇතැයි කාලගුණ විද්‍යා දෙපාර්තමේන්තුව පවසනවා.",
       "URL": "https://www.hirunews.lk/333365/දැඩි-අව්-රශ්මියෙන්-පුද්ගලයින්-දෙදෙනෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=393"
}