{
       "Source": "hirunews",
       "Timestamp": "Monday, 28 August 2023 - 13:29",
       "Headline": "කොළඹින් අතුරුදන් වූ දරුවා මැදවච්චියෙන් හමුවෙයි",
       "News Content": "කොළඹ රාජකීය විද්‍යාලයේ කණිෂ්ඨ නේවාසිකාගාරයේ රැඳී සිටියදී අතුරුදන් වූ එකොළොස් හැවිරිදි සිසුවා මැදවච්චියේ ප්‍රදේශයේ ඔහුගේ නිවසේ සිටියදි සොයා ගත් බව පොලීසිය පවසනවා.\nශිෂ්‍යත්වයෙන් ඉහළ ලකුණු ලබාගෙන මැදවච්චිය ප්‍රදේශයේ සිට රාජකීය විද්‍යාලයට පැමිණ ඇති මෙම  සිසුවා 6 වන ශ්‍රේණියේ අධ්‍යාපනය ලබන සිසුවෙක් බව පොලිසිය පවසනවා.\nනේවාසිකාගාර පාලකයන්ට  කිසිදු දැනුම් දීමකින් තොරව හොර රහසේ  මැදවච්චියේ පිහිටි නිවස වෙත සිසුවා ගොස් ඇති බව පොලිසිය පවසනවා.\nසිසුවා අතුරුදන් බවට කුරුදුවත්ත පොලිසියට ලද  පැමිණිල්ලක් මත විමර්ශන ආරම්භ කිරීමෙන් අනතුරුව දරුවා සොයා ගත් බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/346398/කොළඹින්-අතුරුදන්-වූ-දරුවා-මැදවච්චියෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=67"
}