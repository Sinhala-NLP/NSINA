{
       "Source": "hirunews",
       "Timestamp": "Friday, 19 May 2023 - 10:41",
       "Headline": "ජාතික විදුලි බල පද්ධතියට නව ධාරිතාවක්",
       "News Content": "උමාඔය බලාගාරයේ විදුලි ජනනය අගෝස්තු මාසයේ සිට.\nඋමා ඔය ජල විදුලි බලාගාරයේ පළමු වන ඒකකය මේ වසරේ අගෝස්තු මාසයේ සිට ජාතික පද්ධතියට එක්කිරීමට හැකිවනු ඇති බව විදුලිබල හා බලශක්ති අමාත්‍යාංශය පවසනවා.\nඑම අමාත්‍යාංශයේදී අදාළ ව්‍යාපෘතියේ ඉදිකිරීම් භාර සමාගමේ නියෝජිතයින් සහ අමාත්‍ය කංචන විජේසේකර අතර ඊයේ සාකච්ඡාවක් පවත්වා තිබෙනවා.\nඑහිදී සැප්තැම්බර් මාසය වනවිට දෙවන ඒකකයේ විදුලි ජනනය ද ආරම්භ කළ හැකි බවට ඉදිකිරීම් සමාගමේ නියෝජිතයින් දැනුම් දුන් බව අමාත්‍යවරයා සඳහන් කළා.\nමෙම බලාගාරය මගින් මෙගවොට් 120 ක විදුලි ධාරිතාවක් ජාතික පද්ධතියට එක්කිරීමට නියමිතව තිබෙනවා.",
       "URL": "https://www.hirunews.lk/335605/ජාතික-විදුලි-බල-පද්ධතියට-නව-ධාරිතාවක්",
       "Category": "Local News",
       "Parent URL": "https://www.hirunews.lk/local-news.php?pageID=333"
}