{
       "Source": "hirunews",
       "Timestamp": "Friday, 01 July 2016 - 12:21",
       "Headline": "පොල්ගොල්ල ජලාශයේදී දරුවෙකු පිපිරීමකින් තුවාල ලබා රෝහලට",
       "News Content": "මහනුවර - පොල්ගොල්ල ජලාශයේ දියනාමින් සිටි පාසල් දරුවෙකු ජලයේ තිබූ යමක් පිපිරී යාමෙන් තුවාල ලබා රෝහල් ගතකර තිබෙනවා.\nමහවැලි ගඟේ - පොල්ගොල්ල  - වත්තේගම ප්‍රදේශයේදී අද (01) උදෑසන සිදුවූ මෙම අනතුරින් තුවාල ලබා ඇත්තේ වයස අවුරුදු 12 ක පිරිමි දරුවෙක්.\nනාවලයාලතැන්න - බානගල විහාර මාවතේ  පදිංචි මෙම දරුවා  සිය මව සමඟ දිය නාමින් සිටියදී මෙම අනතුරට මුහුණ පා ඇති බවයි කටුගස්තොට පොලිසියේ ප්‍රකාශකයෙකු කියා සිටියේ.\nකටුගස්තොට රෝහලට පළමුව ඇතුළත් කළ එම දරුවා මේ වනවිට මහනුවර මහරෝහල වෙත මාරු කර යවා තිබෙනවා.\nපිපිරීමට හේතුව කුමක්දැයි මෙතෙක් නිෂ්චිතව හදුනාගෙන නොමැති අතර පොලිසිය සැක කරන්නේ පැරා වර්ගයේ  අවියක් පිපිරීමෙන් මෙම අනතුර සිදුව ඇති බවයි.",
       "URL": "https://www.hirunews.lk/136932/පොල්ගොල්ල-ජලාශයේදී-දරුවෙකු-පිපිරීමකින්-තුවාල-ලබා-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=4983"
}