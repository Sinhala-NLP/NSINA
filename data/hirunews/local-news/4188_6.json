{
       "Source": "hirunews",
       "Timestamp": "Monday, 04 December 2017 - 10:02",
       "Headline": "සර්ප රෑන සුනාමිය යළි මතක් කරයි",
       "News Content": "මඩකලපුව නාවලඩියේ ධීවර රැකියාවේ යෙදුණු සියලු ධීවරයන්ගේ දැල්වලට මුහුදු සර්පයින් හමුවීම නිසා ප්‍රදේශයේ ධීවරයන් දැඩි භීතියට පත්ව ඇති බව වාර්තාවනවා.\nමුහුදු රළු වීම නිසාත් මෙසේ මුහුදු සර්පයින් හමුවීම නිසාත් ධීවරයින්ගේ ඉදිනෙදා ජීවිකාව පවත්වාගෙන යෑමට අපහසු වී ඇති බවයි අප වාර්තාකරු සඳහන් කරේ.\nතවද මෙම හේතුවෙන් කාලගුණ විපර්යාසයක් සිදු වීමට ඉඩ ඇති බවටද ඔවුන් අතර බියක් පවතින බවයි වාර්තාවන්නේ.\n2004 වසරේ ඇතිවූ සුනාමි තත්වයේදී ද මඩකලපුව දිස්ත්‍රික්කයේ විශාල වශයෙන් මුහුදු සර්පයින් ධීවර දැල්තුළට හසුවූ බව ද ධිවරයින් ප්‍රකාශ කරනවා.\nමෙම තත්වය හේතුවෙන් මේ පිලිබඳ වහා අවධානය යොමු කරන ලෙසයි ඔවුන් අදාළ බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/177537/සර්ප-රෑන-සුනාමිය-යළි-මතක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4188"
}