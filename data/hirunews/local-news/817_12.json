{
       "Source": "hirunews",
       "Timestamp": "Saturday, 08 October 2022 - 10:55",
       "Headline": "වනජීවී සංරක්ෂණ දෙපාර්තමේන්තුවේ ඉනිමං බැඳිල්ලෙන් ජයටම කෙරෙන ගල් ඔයේ මැණික් ගැරිල්ල",
       "News Content": "ගල් ඔය නිම්න ජාතික වනෝද්‍යානය තුළ පිහිටි උල්වෙල කුඹුරු යායේ ගල් ඔයේ අතු ගංගාවක් වන කායන් කඳුර ප්‍රධාන ඇළෙහි සිදු වන මැණික් ජාවාරමක් ගැන තොරතුර අනාවරණය වී තිබෙනවා.\nපරිසරවේදී සජීව චාමිකර නිවේදනයක් නිකුත් කරමින් සඳහන් කළේ, මෙම මැණික් ගැරිල්ල සිදු වන්නේ කායන් කඳුර ඇළෙහි දකුණු ඉවුරේ අක්කර 05ක පමණ භූමියක තාවකාලිකව විදුලි වැටක් ඉදි කරමින් බවයි.\nඑමෙන්ම බිබිල ප්‍රාදේශීය ලේකම් කොට්ඨාසයේ බුලුපිටිය ග්‍රාම නිලධාරි වසමේ ජාතික වනෝද්‍යානය තුළ උල්වෙල කුඹුර නම් මැණික් කැනීම් භූමිය පිහිටා ඇති බවට වනජීවී සංරක්ෂණ දෙපාර්තමේන්තුවේ ස්වභාවික සම්පත් කළමනාකරණ සහකාර අධ්‍යක්ෂ ආචාර්‍ය ලක්ෂ්මන් පීරිස්ගේ වාර්තාවල පැහැදිලිවම සඳහන් වන බවයි පරිසරවේදී චාමිකර පැවසුවේ.\nඑවන් පසුබිමකදී වනජීවී සංරක්ෂණ දෙපාර්තමේන්තුවේ අධ්‍යක්ෂ ජනරාල් එම්.ජී.සී.සූරියබණ්ඩාර විසින් මැණික් කැනීම් බලපත්‍ර ලබා ගැනීමට නිර්දේශ ලබාදී තිබීම නීතිවිරෝධී මෙන්ම ඉතා හානිකර ක්‍රියාවක් බව ද එහි සඳහන්.\nමෙම මැණික් ජාවාරම සම්බන්ධයෙන් පරිසරවේදී සජීව චාමිකර නිකුත් කළ සම්පූර්ණ වාර්තාව මෙතැනින්..",
       "URL": "https://www.hirunews.lk/317329/වනජීවී-සංරක්ෂණ-දෙපාර්තමේන්තුවේ-ඉනිමං-බැඳිල්ලෙන්-ජයටම-කෙරෙන-ගල්-ඔයේ-මැණික්-ගැරිල්ල",
       "Category": "Local News",
       "Parent URL": "https://www.hirunews.lk/local-news.php?pageID=817"
}