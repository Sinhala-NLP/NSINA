{
       "Source": "hirunews",
       "Timestamp": "Sunday, 05 November 2017 - 13:05",
       "Headline": "සයිටම් සිසුන්ගෙන් ජනපතිට ලිපියක්",
       "News Content": "මාලඹේ පෞද්ගලික වෛද්‍ය විද්‍යාලය සම්බන්ධයෙන් රජය ඉදිරිපත් කළ යෝජනාවලිය පිළිබඳව අදහස් දැක්වීමට අවස්ථාවක් ලබාදෙන ලෙස ඉල්ලා සයිටම් වෛද්‍ය පීඨ ශිෂ්‍ය ක්‍රියාකාරී කමිටුව ජනාධිපති මෛත්‍රීපාල සිරිසේනගෙන් ඉල්ලීමක් කර තිබෙනවා.\nජනාධිපතිවරයා වෙත ලිපියක් යොමු කරමින් ඔවුන් පෙන්වා දෙන්නේ රජයේ යෝජනාවලිය කඩිනමින් ක්‍රියාත්මක කිරීමට කාලය එළැඹ ඇති බවයි.\nමේ අතර, මාළඹේ පෞද්ගලික වෛද්‍ය විද්‍යාලය සම්බන්ධයෙන් නිසි විසඳුමක් ලබා නොදුන් බව පවසමින් හෙට සිට මාරාන්තික උපවාසයක් ආරම්භ කරන බව රජයේ වෛද්‍ය පීඨ ශිෂ්‍ය දෙමව්පිය සංගමය ප්‍රකාශ කළා.",
       "URL": "https://www.hirunews.lk/175296/සයිටම්-සිසුන්ගෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4234"
}