{
       "Source": "hirunews",
       "Timestamp": "Saturday, 26 March 2022 - 10:25",
       "Headline": "සීතාවක ගඟේ දිය නෑමට තරුණයන් දෙදෙනෙකු දියේ ගිලී මියයයි",
       "News Content": "දෙහිඕවිට - සීතාවක ගඟේ - යෝගම පාලම අසල දියනෑමට ගොස් සිටි දෙදෙනෙකු දියේ ගිලී ජීවිතක්ෂයට පත්ව තිබෙනවා.\nපොලිසිය පැවසුවේ වන්දනා නඩයක තරුණයින් දෙදෙනෙකු මෙලෙස ඊයේ (25) පස්වරුවේ අනතුරට ලක්ව ඇති බවයි.\nදිය නාමින් සිටි අදාළ වන්දනා නඩයේ කාන්තාවක දියේ ගිලෙමින් සිටිය දී ඇය බේරාගැනීමට උත්සාහ කළ අවස්ථාවේ මොවුන් දෙදෙනා මෙලෙස දියේ ගිලී ජීවිතක්ෂයට පත්ව ඇති බව සඳහන්.\nමියගිය පුද්ගලයින් දෙදෙනා රාජගිරිය සහ කොළඹ 12 ප්‍රදේශවල පදිංචි අවුරුදු විස්ස සහ විසි එක වයස්වල පසුවන්නන්.\nකෙසේ වෙතත් අදාළ කාන්තාව ප්‍රදේශවාසීන් විසින් බේරාගෙන ඇති බවයි පොලිසිය වැඩිදුරටත් පැවසුවේ.",
       "URL": "https://www.hirunews.lk/300426/සීතාවක-ගඟේ-දිය-නෑමට-තරුණයන්-දෙදෙනෙකු-දියේ-ගිලී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1270"
}