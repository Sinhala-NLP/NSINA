{
       "Source": "hirunews",
       "Timestamp": "Wednesday, 19 August 2020 - 12:47",
       "Headline": "තවත් උපාධිධාරීන් දස දහසකට රැකියා",
       "News Content": "තවත් උපාධිධාරීන් දස දහසකට රැකියා ලබාදීම සඳහා අමාත්‍ය මණ්ඩල අනුමැතිය හිමිව තිබෙනවා.\nඅමාත්‍ය මණ්ඩල හමුව අවසන් වී ඉන් පිටව යන අතරතුර ජනාධිපති ගෝඨාභය රාජපක්ෂ ජනාධිපති කාර්යාලය අසල විරෝධතාවයේ යෙදී සිටි උද්ඝෝෂකයන් හමුවී ඔවුන්ගේ ගැටළු අමාත්‍ය මණ්ඩලයේදී අවදානයට යොමු වූ බව ප්‍රකාශ කළා.\nමේ අතර, 20 වන ව්‍යවස්ථා සංශෝධනය පාර්ලිමේන්තුවට ඉදිරිපත් කිරීමට අමාත්‍ය මණ්ඩල අනුමැතිය හිමිව තිබෙනවා.\nඒ සඳහා සංශෝධන කිහිපයක් එක් කිරීමට ද සාකච්ඡා වී ඇති බවයි වාර්තා වන්නේ.\nඑමෙන්ම, ලබන වසර සඳහා අයවැයක් ඉදිරිපත් කරන තුරු රජයේ වියදම් පියවා ගැනීම සඳහා අතුරු සම්මත ගිණුමක් මගින් මුදල් වෙන් කර ගැනීමට ද අද රැස්වූ අමාත්‍ය මණ්ඩලය අනුමැතිය ලබාදුන්නා.",
       "URL": "https://www.hirunews.lk/248162/තවත්-උපාධිධාරීන්-දස-දහසකට-රැකියා",
       "Category": "Local News",
       "Parent URL": "https://www.hirunews.lk/local-news.php?pageID=2512"
}