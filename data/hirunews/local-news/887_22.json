{
       "Source": "hirunews",
       "Timestamp": "Tuesday, 06 September 2022 - 13:53",
       "Headline": "බ්‍රිතාන්‍ය අග්‍රාමාත්‍යවරිය ධුරයේ දිවුරුම් දීම අද",
       "News Content": "බි්‍රතාන්‍යයේ අග්‍රමාත්‍ය ධුරයට තේරී පත්වූ එලිසෙබත් ට්‍රස් අද එම ධුරයේ දිවුරුම් දීමට නියමිතව තිබෙනවා.\nඅනතුරු ව ඇය හෙට බි්‍රතාන්‍ය පාර්ලිමේන්තුවේ දී අග්‍රාමාත්‍ය ධුරයේ වැඩ භාර ගැනීමට නියමිත බව යි විදෙස් මාධ්‍ය වාර්තා කළේ.\nජූලි මාසයේ දී අග්‍රාමාත්‍ය ධුරයෙන් ඉල්ලා අස්වූ බි්‍රතාන්‍යයේ හිටපු අග්‍රාමාත්‍ය බොරිස් ජොන්සන් අද නිල වශයෙන් ඉල්ලා අස්වීමේ ලිපිය ස්කොට්ලන්තයේ බැල්මොරල් කාසල් මාලිගයේ දී බි්‍රතාන්‍යයේ දෙවන එලිසබෙත් මහ රැජිණ වෙත භාරදීමට නියමිත යි.\nඑම ලිපිය භාරදීමෙන් පසු එළිසෙබත් ට්‍රස් අග්‍රාමාත්‍යවරිය ලෙස දිවුරුම්දීම එම ස්ථානයේ දී ම සිදු වන බවයි විදෙස් මාධ්‍ය වාර්තා කළේ.\nදෙවන එලිසබෙත් මහරැජින සෞඛ්‍ය තත්ත්වය හේතුවෙන් ස්කොට්ලන්තයේ පිහිටි බැල්මොරල් කාසල් මාලිගයේ මේ වන විට රැඳී සිටිනවා.",
       "URL": "https://www.hirunews.lk/314692/බ්‍රිතාන්‍ය-අග්‍රාමාත්‍යවරිය-ධුරයේ-දිවුරුම්-දීම-අද",
       "Category": "Local News",
       "Parent URL": "https://www.hirunews.lk/local-news.php?pageID=887"
}