{
       "Source": "hirunews",
       "Timestamp": "Thursday, 05 May 2022 - 12:31",
       "Headline": "පෞද්ගලික බස් රථත් අද මධ්‍යම රාත්‍රියේ සිට වර්ජනයක",
       "News Content": "පෞද්ගලික බස් රථ හිමියන් අද මධ්‍යම රාත්‍රියේ සිට දිවයින පුරා බස් ධාවනයෙන් ඉවත් වන බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසනවා.\nහෙට දිනයේ රටපුරා ක්‍රියාත්මක වන හර්තාල් ව්‍යාපාරයට සහයෝගයක් ලබා දීමට සහ දිවයිනපුරා පවතින ඩීසල් හිඟය හේතුවෙන් මෙම තීරණය ගත් බවයි ඔහු පවසන්නේ.\nබොහෝ විට එළඹෙන 12වෙනිදා තෙක් බස් ධාවනය කිරීමට හැකියාවක් නොලැබෙනු ඇති බවද ගැමුණු විජේරත්න පවසනවා.\nඔහු පවසන ආකාරයට ඊට හේතුව වන්නේ ඩීසල් නෞකාවක් මෙතෙක් මෙරටට නොපැමිණීමයි.",
       "URL": "https://www.hirunews.lk/303554/පෞද්ගලික-බස්-රථත්-අද-මධ්‍යම-රාත්‍රියේ-සිට-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1191"
}