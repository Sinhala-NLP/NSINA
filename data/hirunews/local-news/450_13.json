{
       "Source": "hirunews",
       "Timestamp": "Monday, 27 March 2023 - 18:27",
       "Headline": "ගලි වළකට වැටුණු කොළඹ මහ නගර සභා සේවකයින් දෙදෙනා මරුට",
       "News Content": "කොටහේන - හෙට්ටියාවත්ත මංසන්ධිය ආසන්නයේ මළ අපවහන පද්ධතියක් ප්‍රතිසංස්කරණය කිරීමට යාමේදී ඊට ඇඳ වැටුණු කොළඹ මහනගර සභාවේ සේවකයින් දෙදෙනො ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ මරදාන ප්‍රදේශයේ පදිංචි 22 හැවිරිදි සහ 38 හැවිරිදි පුද්ගලයින් දෙදෙනෙක්.\nමොවුන් අද (27) දහවල් මළ අපවහන පද්ධතිය ප්‍රතිසංස්කරණය කිරීම සඳහා ගොස් ඇති අතර එම අවස්ථාවේදී එක්වරම ඔවුන් සිහිසුන්ව ඊට ඇඳවැටී තිබෙනවා.\nපසුව කොළඹ මහනගර සභාවේ ගිනි නිවීම් සේවා දෙපාර්තමේන්තුවේ කණ්ඩායමක් ඔවුන් මුදා ගැනීමෙන් අනතුරුව ප්‍රතිකාර සඳහා කොළඹ ජාතික රෝහලට ඇතුළත් කෙරුණා.\nකෙසේ වෙතත් ඒ වන විටත් ඔවුන් දෙදෙනා මියගොස් සිටි බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/331084/ගලි-වළකට-වැටුණු-කොළඹ-මහ-නගර-සභා-සේවකයින්-දෙදෙනා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=450"
}