{
       "Source": "hirunews",
       "Timestamp": "Wednesday, 20 June 2018 - 15:11",
       "Headline": "මහින්දානන්දට එරෙහි නඩුවක් වෙනත් මහාධිකරණයකට",
       "News Content": "හිටපු අමාත්‍ය මහින්දානන්ද අලූත්ගමගේට එරෙහිව පවරා ඇති නඩුවක් දැනට විභාග කරන කොළඹ මහාධිකරණයේ විනිසුරුවරයාගෙන් ඉවත් කරන ලෙස ඉල්ලා ගොනුකළ පෙත්සමක් අද අභියාචනාධිකරණයේදී විභාගයට ගැනුනා.\nමහින්දානන්ද අලූත්ගමගේ අමාත්‍ය ධුරය දරණ සමයේ අයථා ලෙස උපයාගත් රුපියල් ලක්ෂ 270 ක මුදලක් යොදවා බොරැල්ල - කිංසි පාරේ නිවසක් මිලදීගැනීම සම්බන්ධයෙන් ඔහුට එරෙහිව මෙම නඩුව පවරා තිබෙනවා.\nඑම නඩුව දැනට විභාග කරන කොළඹ මහාධිකරණ විනිසුරු ගිහාන් කුලතුංගගෙන් ඉවත් කර වෙනත් විනිසුරුවරයෙකුට යොමු කරන ලෙස  පෙත්සම්කාර පාර්ශවය අභියාචනාධිකරණයෙන් ඉල්ලා තිබුණා.\nකරුණු සළකා බැලූ  අභියාචනාධිකරණ විනිසුරුවරුන් වන කුමුදුනී වික්‍රමසිංහ සහ එස්. තුරෙයිරාජා නඩුව වෙනත් විනිසුරුවරයෙකු වෙත යොමුකරන ලෙස නියෝග කළ බවයි හිරු අධිකරණ වාර්තාකරු  ප්‍රකාශ කළේ.",
       "URL": "https://www.hirunews.lk/193516/මහින්දානන්දට-එරෙහි-නඩුවක්-වෙනත්-මහාධිකරණයකට",
       "Category": "Local News",
       "Parent URL": "https://www.hirunews.lk/local-news.php?pageID=3886"
}