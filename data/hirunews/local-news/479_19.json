{
       "Source": "hirunews",
       "Timestamp": "Monday, 13 March 2023 - 7:41",
       "Headline": "ඇරම්කෝ සමාගම ඩොලර් බිලියන 161 ක වාර්තාගත ලාභයක් උපයයි",
       "News Content": "සෞදි අරාබි රජයට අයත් ඇරම්කෝ ඉන්ධන සමාගම පසුගිය වසරේ ඩොලර් බිලියන 161ට අධික ලාභයක් උපයා තිබෙනවා.\nරුසියාවේ යුක්රේන ආක්‍රමණයත් සමග ඉන්ධන මිල ඉහළයාමෙන් පසු වාර්තාගත ලාභයක් ඉපයු නවතම බලශක්ති සමාගම එය බවයි විදෙස් වාර්තා පෙන්වා දෙන්නේ.\nඩොලර් 82ක් ව පැවති බ්‍රෙන්ට් බොරතෙල් බැරලයක මිල රුසියා - යුක්රේන ගැටුම් සමඟ ඩොලර් 120 ඉක්මවා ඉහළ ගිය අතර මෙම මිල වැඩිවීම මෙම සමාගම වාර්තාගත ලාභයක් ඉපයීමට ප්‍රධාන හේතුව වී තිබෙනවා.\nඇමරිකාවේ ඇපල් සමාගමට පසු ලොව දෙවන ඉහළම වටිනාකමක් ඇති සමාගම වන්නේ මෙයයි.",
       "URL": "https://www.hirunews.lk/329787/ඇරම්කෝ-සමාගම-ඩොලර්-බිලියන-161-ක-වාර්තාගත-ලාභයක්-උපයයි",
       "Category": "Local News",
       "Parent URL": "https://www.hirunews.lk/local-news.php?pageID=479"
}