{
       "Source": "hirunews",
       "Timestamp": "Friday, 24 February 2023 - 9:38",
       "Headline": "කොරියානු භාෂා පරීක්ෂණයට වාර්තාගත අයදුම්පත්‍ර ප්‍රමාණයක්",
       "News Content": "මේ වසරේ පැවැත්වීමට නියමිත 07 වන කොරියානු භාෂා පරීක්ෂණය සඳහා තරුණ තරුණියන් 85,072ක පිරිසක් අයදුම් කර තිබෙනවා.\nකොරියානු භාෂා පරීක්ෂණය සඳහා මෙතෙක් වැඩිම අයදුම්කරුවන් සංඛ්‍යාවක් ඉදිරිපත්ව ඇති අවස්ථාව මෙයයි.\nමෙම අයදුම්කරුවන් සඳහා විභාග ප්‍රවේශපත්‍ර නිකුත් කිරිම ද විදේශ සේවා නියුක්ති කාර්යාංශය විසින් මේ වනවිට ආරම්භ කර ඇති අතර, ඒ අනුව 13,000කට අධික තරුණ තරුණියන් පිරිසක් විභාග ප්‍රවේශ පත්‍ර ලබාගැනිම සඳහා ඉදිරිපත් වී ඇති බව සඳහන්.\nනිෂ්පාදන ක්ෂේත්‍රයේ රැකියා සඳහා කොරියානු භාෂා ප්‍රවිණතා විභාගය මාර්තු 13 වැනිදා ආරම්භ වීමට නියමිත අතර, “ධීවර ක්ෂේත්‍රයේ රැකියා සඳහා” වන විභාගය සැප්තැම්බර් 01 වැනිදා ආරම්භ කිරීමට සැලසුම් කර තිබෙනවා.",
       "URL": "https://www.hirunews.lk/328173/කොරියානු-භාෂා-පරීක්ෂණයට-වාර්තාගත-අයදුම්පත්‍ර-ප්‍රමාණයක්",
       "Category": "Local News",
       "Parent URL": "https://www.hirunews.lk/local-news.php?pageID=516"
}