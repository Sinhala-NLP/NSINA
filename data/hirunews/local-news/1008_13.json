{
       "Source": "hirunews",
       "Timestamp": "Tuesday, 19 July 2022 - 16:17",
       "Headline": "ෆ්‍රෙඩ් කර්ලි සහ ජැමෙයිකාවේ යොහාන් බ්ලේක් මීටර් 200 තරග බිමට",
       "News Content": "අමෙරිකාවේ ඔරිගන් ප්‍රාන්තයේ ක්‍රියාත්මක වන 2022 ලෝක ශූරතා මලල ක්‍රීඩා තරගාවලියේ දින හතරක් මේවන විට ගෙවී අවසන්.\nඅද උදෑසන මීටර් 200 ඉසව්වේ මුලික වටයේ තරග ක්‍රියාත්මක වුණා.\nමෙවර ලෝක ශූරතා මලල ක්‍රීඩා තරගබිමේ වේගවත්ම ධාවකයා වු අමෙරිකාවේ ෆ්‍රෙඩ් කර්ලි සහ ජැමෙයිකාවේ යොහාන් බ්ලේක් මුලික වටයේ පස්වැනි තරගයේදී තරග බිමට පිවිසියා.\nමෙම තරගය ජය ගත් ෆ්‍රෙඩ් කර්ලි අවසන් පූර්ව තරග වටය සඳහා සුදුසුකම් ලබා ගත්තා.\nඔහුට තරගය අවසන් කිරීමට ගත වූ කාලය තත්ත්පර 20යි දශම 17ක්.\nමෙම තරගයේ දී ජැමෙයිකාවේ යොහාන් බ්ලේක්ට සිව්වැනි ස්ථානය හිමි වුවත් ඔහුද අවසන් පූර්ව තරග වටය සඳහා සුදුසුකම් ලබා ගත්තා.\nකාන්තා මීටර් 200 මුලික වටයේදී ජැමෙයිකාවේ ෂෙරිකා ජැක්සන්,ෂෙලී ඈන් ෆ්‍රේසර් ප්‍රයිස් සහ එලානි තොම්සන් අවසන් පූර්ව වටයේ සිය ස්ථානයන් පහසුවෙන් වෙන් කර ගත්තා.",
       "URL": "https://www.hirunews.lk/310411/ෆ්‍රෙඩ්-කර්ලි-සහ-ජැමෙයිකාවේ-යොහාන්-බ්ලේක්-මීටර්-200-තරග-බිමට",
       "Category": "Local News",
       "Parent URL": "https://www.hirunews.lk/local-news.php?pageID=1008"
}