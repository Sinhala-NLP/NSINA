{
       "Source": "hirunews",
       "Timestamp": "Tuesday, 22 August 2017 - 11:21",
       "Headline": "15 හැවිරිදි දැරියක් මාස 5ක කළලයක් බිහි කරයි",
       "News Content": "උඩුදුම්බර රෝහල් භූමියේ වල දැමූ කළලයක් තෙල්දෙණිය මහේස්ත්‍රාත්වරයා ඉදිරියේ ඊයේ (21) ගොඩගනු ලැබුවා.\nමෙසේ වල දමා තිබුනේ මාස 5ක පිරිමි කලලයක් බවයි වාර්තා වන්නේ.\nබඩේ අමාරුවකට ප්‍රතිකාර ගැනීමට සිය මව්පියන් සමග රෝහලට ආ 15 හැවිරිදි දැරියක් මෙම කළලය ප්‍රසුත කර ඇතැයි සඳහන්.\nඅහුංගල්ල ප්‍රදේශයේ පදිංචි අදාල දැරිය මව්පියන් සමඟ ඥාතී නිවසකට පැමිණ තිබෙනවා.\nඑහිදී උදරයේ ඇති වූ අබාධයක් නිසා ප්‍රතිකාර එයට ගැනීමට උඩුදුම්බර රෝහලට ගොස් ඇති අතර එහිදී වෛද්‍යවරයෙකු කිසියම් ඖෂධයක් ලබා දී ඇති බවයි වාර්තා වන්නේ.\nඑය පානය කිරීමෙන් අනතුරුව දැරිය අසාධ්‍ය තත්වයට පත්ව ඇති අතර පසුව මාස 5ක පිරිමි කළලයක් ප්‍රසුත කර තිබෙනවා.\nඑම අවස්ථාවේ වෛද්‍යවරයාගේ උපදෙස් පරිදි හෙදියක් හා රෝහල් කනිෂ්ඨ සේවිකාවක් එම බිළිඳු කළලය රෝහල් පරිශ්‍රයේ වල දමා තිබෙනවා.\nඅනතුරුව අසාධ්‍ය තත්වයේ සිටි දැරිය මහනුවර රෝහලට මාරු කර ඇති බවයි හෙළි වී ඇත්තේ.\nමහනුවර රෝහලේදී දැරිය පරික්ෂා කළ එහි වෛද්‍යවරු දැරියට ගබ්සාවක් සිදුව ඇති බව තේරුම් ගෙන ඒ ගැන මහනුවර පොලිසියේ ළමා හා කාන්තා කාර්යාංශයට දැනුම් දුන් බව සඳහන්.\nපසුව උඩුදුම්බර පොලිසිය දැනුම්වත් කර පරීක්ෂණ ආරම්භ වී තිබෙනවා.\nඒ අනුවයි කළලය ඊයේ ගොඩ ගැනුනේ.\nදැරිය මහනුවර රෝහලේ ප්‍රතිකාර ලබන අතර කළලය රෝහල් බිමේ වල දැමීම ගැන එම අදාළ වෛද්‍යවරයාගෙන් මෙන්ම අදාළ හෙදිය හා කනිෂ්ඨ සේවිකාවගෙන් ප්‍රකාශ ලබා ගෙන තිබෙනවා.\nමහනුවර - චන්දන උඩුවාවර/තෙල්දෙණිය- නිස්සංක",
       "URL": "https://www.hirunews.lk/169052/15-හැවිරිදි-දැරියක්-මාස-5ක-කළලයක්-බිහි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4359"
}