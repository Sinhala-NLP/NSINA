{
       "Source": "hirunews",
       "Timestamp": "Wednesday, 27 October 2021 - 19:09",
       "Headline": "විදෙස්ගතව සිට එන කොරෝනා ආසාදිත ශ්‍රී ලාංකිකයන් නිවෙස් නිරෝධායනයට යොමු කිරීමට තීරණයක් (වීඩියෝ)",
       "News Content": "විදේශ ගතව මෙරටට පැමිණෙන ශ්‍රී ලාංකිකයන්ට කොරෝනා වෛරසය ආසාදනය වී ඇත්නම්, ඔවුන් නිවෙස් නිරෝධායන ක්‍රියාවලියට යොමු කිරීමට සෞඛ්‍ය අමාත්‍යාංශය තීරණය කර තිබෙනවා.\nනව මාර්ගෝපදේශ යටතේ මෙම තීරණය ගෙන ඇති බව සඳහන්.\nකොරෝනා ආසාදිතව සිටි තවත් පුද්ගලයින් 373 දෙනෙකු අද සුවය ලබා පිටව ගියා. ඒ අනුව මෙරට සුවය ලැබූ සමස්ත ආසාදිතයින් සංඛ්‍යාව සටහන් වන්නේ 538,186 ක් ලෙසයි.\nඊයේ සිදුවූ කොරෝනා ආසාදිත පුද්ගල මරණ 20 ක් සෞඛ්‍ය සේවා අධ්‍යක්ෂ ජනරාල්වරයා විසින් අද තහවුරු කළ අතර, අද දිනයේ මේ දක්වා කොරෝනා ආසාදිතයින් 425 දෙනෙකු වාර්තා වී තිබෙනවා.\nමේ අතර, අලුත්ගම - දර්ගා නගරයේ ශ්‍රී ඥානේස්වර මහා විද්‍යාලයේ අවුරුදු 16 ට වැඩි සිසුන්ට කොරෝනා මර්දන එන්නත ලබා ගැනීම සඳහා පැමිණෙන ලෙසට සෞඛ්‍ය අංශ දැනුම්දීමත් සමඟ සියලුම දරුවන් එකම වේලාවක් තුලදී පාසලට පැමිණ ඇති අතර එන්නත් ලබාදීම පැය 2 ක කාලයක් ප්‍රමාද වූ බවයි හිරු වාර්තාකරු සඳහන් කළේ.",
       "URL": "https://www.hirunews.lk/286222/විදෙස්ගතව-සිට-එන-කොරෝනා-ආසාදිත-ශ්‍රී-ලාංකිකයන්-නිවෙස්-නිරෝධායනයට-යොමු-කිරීමට-තීරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1601"
}