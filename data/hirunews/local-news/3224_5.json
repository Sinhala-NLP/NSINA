{
       "Source": "hirunews",
       "Timestamp": "Sunday, 28 July 2019 - 21:07",
       "Headline": "ජාත්‍යන්තර භාෂාවෙන් ලොව දිනන්න වෙලාවටත් කළින් දරුවන්ට අකුරු කරවන බලංගොඩ ගුරුපියා",
       "News Content": "අකුරු කරන්නට නම් වේලාව නොවරදවා පාසල් එන්නැයි කිව්වත් වේලාවටත් කලින් දරුවන් පාසල වෙත ගෙන්වාගෙන ජාත්‍යාන්තර භාෂාව කියාදෙන අපූරු ගුරුවරයෙක් පිළිබදව බලංගොඩ ප්‍රදේශයෙන් වාර්තාවෙනවා.\nමේ ගුරුවරයාගේ අසීමිත කැපවීම නිසා බලංගොඩ - වීරසේකර විද්‍යාලයේ දරුවන් අද මුළු දිස්ත්‍රික්කයේම දක්ෂතම දරුවන් බවට පත්ව තිබෙනවා.\nබලංගොඩ - වැලිගෙපොල - පොල්ලමොර වීරසේකර විද්‍යාලයේ දරුවන් මීට වසර දෙකහමාරක කාලය පටන් පාසල් යන්නේ ඉර අවදීවීමටත් ප්‍රථමව පන්දම් එළි ආධාරයෙන්.\nමේ වන විට පොල්ලමොර - වීරසේකර පාසල ආරම්භ වන්නේ අළුයම පහට වන අතර සියලු දරුවන් සහභාගීවන ඉංග්‍රීසි පන්තියක් උදෑසන 7 දක්වා පැවැත්වෙනවා.\nඑය ආරම්භ වූයේ පාසලේ ඉංග්‍රීසි ගුරුවරයා වන G.L. වීරරත්න මහතාගේ අදහසකට අනුවයි.\nඔහුගේ මෙම කාර්යට විද්‍යාලයේ අනධ්‍යන කාර්ය මණ්ඩල සේවකයෙකු වන අජන්ත උදුගොඩ මහතාද සහය වනවා.\nමෙම පාසල ඉංග්‍රීසි තරඟවලින් පළාත් හා දිස්ත්‍රික්ක මට්ටමින් ජයග්‍රහණ රැසකින් ජයග්‍රහණය කර ඇති අතර ජාත්‍යාන්තර පාසල් සමග ජාතික මට්ටමින්ද තරඟ වදිනවා.\nකෙසේ වෙතත් මෙවන් අති දක්ෂ දරුවන් සිටින ගම්බද පාසලට බලධාරීන් දක්වන්නේ කුඩම්මාගේ සැළකිලිවීම අතිශය කණගාටුවට කරුණක්.",
       "URL": "https://www.hirunews.lk/221215/ජාත්‍යන්තර-භාෂාවෙන්-ලොව-දිනන්න-වෙලාවටත්-කළින්-දරුවන්ට-අකුරු-කරවන-බලංගොඩ-ගුරුපියා",
       "Category": "Local News",
       "Parent URL": "https://www.hirunews.lk/local-news.php?pageID=3224"
}