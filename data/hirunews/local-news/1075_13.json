{
       "Source": "hirunews",
       "Timestamp": "Wednesday, 22 June 2022 - 18:47",
       "Headline": "ධම්මික පෙරේරා අමාත්‍යාංශ 23 කට සූදානම් - ඩොලර් උපයන සැලසුම දෙසතියකින් (වීඩියෝ)",
       "News Content": "ඩොලර් උපයා ගන්නා ආකාරය සම්බන්ධයෙන් වන සැලැස්ම ඉදිරි සති දෙක ඇතුළත ලබාදීමට කටයුතු කරන බව අද පාර්ලිමේන්තු මන්ත්‍රීවරයෙකු ලෙස දිවුරුම් දුන් ව්‍යාපාරික ධම්මික පෙරේරා පවසනවා.\nඔහු අද පෙරවරුවේ පාර්ලිමේන්තු මන්ත්‍රීවරයෙකු ලෙස දිවුරුම් දෙනු ලැබුවේ හිටපු අමාත්‍ය බැසිල් රාජපක්ෂ පසුගියදා ජාතික ලැයිස්තු මන්ත්‍රී ධුරයෙන් ඉල්ලා අස්වීමෙන් පසු, පුරප්පාඩු වූ ශ්‍රී ලංකා පොදුජන පෙරමුණේ මන්ත්‍රී ධුරය සඳහායි.\nදිවුරුම් දීමට පෙර ඔහු සිය වත්කම් බැරකම් ප්‍රකාශය සහ ආදායම් බදු නිශ්කාෂණ සහතිකය ද කතානායකවරයා වෙත භාර දෙනු ලැබුවා.\nජනාධිපතිවරයා විසින් ගැසට් කරනු ලැබූ තාක්ෂණ හා ආයෝජන ප්‍රවර්ධන අමාත්‍යාංශය ඉදිරියේදී පාර්ලිමේන්තු මන්ත්‍රී ධම්මික පෙරේරාට ලබාදෙනු ඇති බවටයි දේශපාලන ආරංචි මාර්ග සඳහන් කරන්නේ.",
       "URL": "https://www.hirunews.lk/307916/ධම්මික-පෙරේරා-අමාත්‍යාංශ-23-කට-සූදානම්-ඩොලර්-උපයන-සැලසුම-දෙසතියකින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1075"
}