{
       "Source": "hirunews",
       "Timestamp": "Friday, 23 September 2022 - 12:49",
       "Headline": "ආහාර විෂ වී පාර්ලිමේන්තුවේ පොලිස් නිලධාරීන් දෙදෙනෙකු පොලිස් රෝහලට",
       "News Content": "පාර්ලිමේන්තු පොලිස් නිලධාරින් දෙදෙනෙකු ලබා ගත් දිවා ආහාරයේ තිබූ මාළු විෂ වී රෝගාතුර වීම සම්බන්ධයෙන් පරීක්ෂණයක් ආරම්භ කර තිබෙනවා.\nඒ අනුව, එම ආහාරවල සාම්පල දැනටමත් රජයේ රස පරීක්ෂකවරයා වෙත යොමුකර ඇති බව යි පාර්ලිමේන්තු පොලිස් කොට්ඨාශයේ උසස් නිලධාරියෙකු හිරු ප්‍රවෘත්ති අංශයට කියා සිටියේ.\nපාර්ලිමේන්තු ආපණ ශාලාවෙන් අදාළ පොලිස් නිලධාරින් දෙදෙනො ඊයේ (22) දහවල් ආහාරය ගෙන තිබෙනවා.\nඅනතුරු ව ඇති වූ ආසාත්මිකතාවක් හේතුවෙන් පාර්ලිමේන්තුවේ වෛද්‍ය මධ්‍යස්ථානයෙන් මූලික ප්‍රතිකාර ලබා දී ඇතුළත් කෙරුණේ, නාරාහේන්පිට පොලිස් රෝහලට යි.\nකෙසේ වෙතත් ඔවුන් ලබා ගන්නා ලද දිවා ආහාරයේ නරක් වූ මාළු ඇති බව දැන ගැනීමෙන් පසු ව ආපණ ශාලා අංශය එම මාළු ඉවත් කර ඇති බව යි වාර්තා වන්නේ.\nආපණ ශාලාවට නරක් වූ මාළු ලබා දී ඇත්තේ කෙසේ ද යන්න සම්බන්ධයෙන් ද පරීක්ෂයක් ක්‍රියාත්මක බව යි පාර්ලිමේන්තු පොලිස් කොට්ඨාශය භාර උසස් නිලධාරියා සඳහන් කළේ.",
       "URL": "https://www.hirunews.lk/316101/ආහාර-විෂ-වී-පාර්ලිමේන්තුවේ-පොලිස්-නිලධාරීන්-දෙදෙනෙකු-පොලිස්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=850"
}