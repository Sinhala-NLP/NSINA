{
       "Source": "hirunews",
       "Timestamp": "Tuesday, 31 May 2022 - 9:17",
       "Headline": "සිවිල් ගුවන් සේවා අධිකාරියේ රාජකාරි කටයුතුවල වෙනසක්",
       "News Content": "නැවත දැනුම්දෙන තුරු සිවිල් ගුවන් සේවා අධිකාරියේ කාර්‍යය මණ්ඩලය රාජකාරි සඳහා ගෙන්වීමේ ක්‍රමවේදයෙහි වෙනසක් කොට තිබෙනවා.\nඒ අනුව 2022 මැයි 30 වැනි දින සිට ක්‍රියාත්මක වන පරිදි කාර්‍යය මණ්ඩලය රාජකාරි සඳහා වාර්තා කළ යුත්තේ සඳුදා, බදාදා සහ සිකුරාදා යන දිනයන්හි පමණක් බව සිවිල් ගුවන් සේවා අධිකාරිය පවසනවා.\nඒ දිනයන්හි කාර්‍යාල වේලාවන් දක්වා ඇත්තේ උදෑසන 8.30 සිට සවස 4.15 දක්වායි.\nඑම දිනයන්හි කාර්‍යය මණ්ඩලය කාර්‍යාලයේ සිට වැඩ කළ යුතුය.\nඅනෙකුත් දින දෙක වන අඟහරුවාදා සහ බ්‍රහස්පතින්දා යන දිනයන්හි උදේ 8.30 සිට සවස 4.15 දක්වා කාර්‍යය මණ්ඩලය නිවසේ සිට වැඩ කළ යුතු බවයි සිවිල් ගුවන් සේවා අධිකාරිය ප්‍රකාශ කරන්නේ.\nඑබැවින් සේවා දායකයන් හට අඟහරුවාදා සහ බ්‍රහස්පතින්දා යන දිනවල සිවිල් ගුවන් සේවා අධිකාරිය (CAASL) කාර්යාල වෙත නොපැමිණෙන ලෙස මහජනතාවගෙන් ඉල්ලා සිටිනවා.",
       "URL": "https://www.hirunews.lk/305767/සිවිල්-ගුවන්-සේවා-අධිකාරියේ-රාජකාරි-කටයුතුවල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=1130"
}