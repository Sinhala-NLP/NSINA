{
       "Source": "hirunews",
       "Timestamp": "Sunday, 16 July 2017 - 18:58",
       "Headline": "දුම්රිය ස්ථානවලට සහ මාර්ගයට කසල දැම්මොත් දඩ",
       "News Content": "දුම්රිය මාර්ගවලට සහ දුම්රිය ස්ථානවලට කසල බැහැර කරන මගීන්ට දඩ පැනවීමට ක්‍රියා කළ යුතු බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා පවසනවා.\n‘‘ඩෙංගු වනසමු, රටම සැනසෙමු’’ යන තේමාව යටතේ රජය ආරම්භ කර ඇති ඩෙංගු මර්දන වැඩසටහනට සමගාමීව අදත් දිවයින පුරා ස්ථාන කිහිපයක ඩෙංගු මර්දන වැඩසටහන් ක්‍රියාත්මක වුණා.\nප්‍රධාන දුම්රිය ස්ථාන හා උප දුම්රිය ස්ථාන 351ක් අවට ඩෙංගු මර්දන වැඩසටහන ක්‍රියාත්මක වූයේ අමාත්‍ය නිමල් සිරිපාල ද සිල්වාගේ ප්‍රධානත්වයෙන්.\nදෙමටගොඩ දුම්රිය ස්ථානය අසළ දී ඩෙංගු මර්දන වැඩසටහනට අමාත්‍යවරයා ද එක්වුවා.\nසිරිකොත එක්සත් ජාතික පක්ෂ මූලස්ථානයේ හා ඒ අවට ඩෙංගු මර්දන වැඩසටහනක් ක්‍රියාත්මක වුණේ පක්ෂයේ තරුණ පෙරමුණේ සාමාජිකයන්ගේ ප්‍රධානත්වයෙන්.\nමේ අතර, සෞඛ්‍ය අමාත්‍ය රාජිත සේනාරත්න කොළඹ අද මාධ්‍ය හමුවක් කැදවමින් කියා සිටියේ මෙරට ඩෙංගු මර්දනය සඳහා ප්‍රංශය අත්හදා බැලූ එන්නතක් ඉදිරියේදී යොදා ගැනීමට අපේක්ෂා කරන බවයි.",
       "URL": "https://www.hirunews.lk/166013/දුම්රිය-ස්ථානවලට-සහ-මාර්ගයට-කසල-දැම්මොත්-දඩ",
       "Category": "Local News",
       "Parent URL": "https://www.hirunews.lk/local-news.php?pageID=4419"
}