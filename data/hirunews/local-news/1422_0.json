{
       "Source": "hirunews",
       "Timestamp": "Sunday, 16 January 2022 - 8:43",
       "Headline": "මධ්‍යම අධිවේගයේ මීරිගම සිට කුරුණෑගල කොටසේ අද දහවල් 12 තෙක් ගමනාගමනය නොමිලේ (වීඩියෝ)",
       "News Content": "මධ්‍යම අධිවේගී මාර්ගයේ මීරිගම සිට කුරුණෑගල කොටස ඊයේ විවෘත කිරීමත් සමඟ ගමනාගමන කටයුතු සඳහාද අවසර හිමිවුණා. මහාමාර්ග අමාත්‍යාංශය සඳහන් කළේ අද දහවල් 12 වනතුරු එහි ගමන්ගන්නා වාහනවලින් කිසිදු ගාස්තුවක් අය නොකරන බවයි.\nඒ අනුව ඉන් අනතුරුව අය කෙරෙන ගාස්තු දක්වමින් ගැසට් නිවේදනයක්ද නිකුත් කෙරුණා.\nඑහි දැක්වෙන්නේ ඕනෑම අන්තර් හුවමාරු දෙකක් අතර සැහැල්ලු වාහනයක් ගමන් කරන්නේ නම් රුපියල් සියයක මුදලක් ගෙවිය යුතු බවයි.\nබර වාහනයක් ගමන් කරන්නේ නම් ඔවුන් රුපියල් 150 ක මුදලක් ගෙවිය යුතු වනවා.\nමීට අමතරව මීරිගම සිට කුරුණෑගල දක්වා සැහැල්ලු වාහනයකින් අධිවේගී මාර්ගය ඔස්සේ ගමන් කරන්නේ නම් රුපියල් 250 ක් ගෙවිය යුතු බවයි ගැසට් නිවේදනයේ දැක්වෙන්නේ.\nඑසේම, බර වාහන එම අධිවේගී මාර්ගයේ ඕනෑම අන්තර් හුවමාරු දෙකක් අතර ගමන් කරන අවස්ථාවකදී රුපියල් 150 ක මුදලක් ගෙවිය යුතු අතර, මීරිගම සිට කුරුණෑගල දක්වා එම වාහන ගෙවිය යුතු මුදල රුපියල් 350 ක් සහ 550 ක් වනවා.",
       "URL": "https://www.hirunews.lk/294135/මධ්‍යම-අධිවේගයේ-මීරිගම-සිට-කුරුණෑගල-කොටසේ-අද-දහවල්-12-තෙක්-ගමනාගමනය-නොමිලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1422"
}