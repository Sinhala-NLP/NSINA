{
       "Source": "hirunews",
       "Timestamp": "Monday, 07 September 2020 - 22:57",
       "Headline": "නව ව්‍යවස්ථාව ගැන පක්ෂ විපක්ෂ අදහස් (වීඩියෝ)",
       "News Content": "නව ආණ්ඩුක්‍රම ව්‍යවස්ථාව සහ 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් විවිධ පාර්ශ්වයන් අදහස් පළ කළා.\nපාර්ලිමේන්තු මන්ත්‍රී අනුර කුමාර දිසානායක කියා සිටියේ ජනාධිපතිවරයා සතු වන බලය පිලිබඳ කිසිදු අධිකරණයක විමර්ශනයකට ඉඩ ලබා නොදීම ඉතාමත් භයානක තත්වයක් වන බවයි.\nමේ අතර පරිසර අමාත්‍ය මහින්ද අමරවීර  අද පැවති මාධ්‍ය හමුවකදී කියා සිටියේ 19 වන ව්‍යවස්ථාව අවුල් සහගත එකක් බව හිටපු අගමැති රනිල් වික්‍රමසිංහ පවා මේ වන විට ප්‍රකශ කරන බවත්, නව ව්‍යවස්ථාවක් ගෙන ඒම තම ආණ්ඩුවේ මැතිවරණ පොරොන්දුවක් බවත්ය.\n18 වන ව්‍යවස්ථාවවෙන් සිදුවූ වැරැද්ද 19 වන ව්‍යවස්ථාව තුළින් නිවැරදි කර ගත්තද, නැවතත් යෝජිත 20 වන ව්‍යවස්ථාවවෙන් සිදු වන්නේ රාජාණ්ඩු ක්‍රමයකට රට පරිවර්තනය කිරීමක් බවයි සමගි ජන බලවේගයේ පාර්ලිමේන්තු මන්ත්‍රී මනුෂ නානායක්කාර මාධ්‍යට අදහස් දක්වමින් කියා සිටියේ.\nමේ අතර 20 වන ව්‍යවස්ථාව සංශෝධනය හරහා කොමිෂන් සභා අහෝසි කිරීමක් සිදු නොකරන අතර කොමිෂන් සභා හතක අඛණ්ඩ පැවැත්ම සහතික කර ඇති බවයි අධ්‍යාපන අමාත්‍ය මහාචාර්ය ජී .එල් .පිරිස් අද පැවති  මාධ්‍ය හමුවකදී ප්‍රකාශ කළේ.\nහිටපු අගමැති රනිල් වික්‍රමසිංහට වසර 40 ක දේශපාලන ගමනට සමුදීමට සිඳු වූයේ 19 වන ව්‍යවස්ථාව පිලිබඳ ජනතාව ප්‍රකශ කළ කැමැත්ත අකමැත්ත හේතුවෙන් බවයි වරාය ආමාත්‍ය රෝහිත අබේගුණවර්ධන අද පවතී මාධ්‍ය හමුවකදී කියා සිටියේ.",
       "URL": "https://www.hirunews.lk/249664/නව-ව්‍යවස්ථාව-ගැන-පක්ෂ-විපක්ෂ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2470"
}