{
       "Source": "hirunews",
       "Timestamp": "Tuesday, 25 October 2022 - 7:27",
       "Headline": "පාසල් සිසුන් අතර මත්ද්‍රව්‍ය භාවිතය ඉහළට",
       "News Content": "පාසල් සිසුන් අතර මත්ද්‍රව්‍ය භාවිතය ඉහළ ගොස් ඇති බව අධ්‍යාපන අනධ්‍යයන සේවක සංගමය පවසනවා.\nඑහි ප්‍රධාන ලේකම් අජිත් කේ. තිලකරත්න මේ බව කියා සිටියේ, මහනුවර ඊයේ (24) පැවති මාධ්‍ය හමුවකට එක්වෙමින්.\nමේ අතර ගම්පහ ප්‍රදේශයේ ජාත්‍යන්තර පාසලක වැසිකිළියක තිබී හමු වූ නො මේරු බිලිඳු කළලය සම්බන්ධයෙන් ගම්පහ පොලිස් ස්ථානයේ ළමා හා කාන්තා කාර්යාංශය විශේෂ විමර්ශනයක් ආරම්භ කර තිබෙනවා.\nමෙම බිලිඳු කළලය මේ වන විට පරීක්ෂණ සඳහා ගම්පහ රෝහල වෙත යවා ඇති බව යි පොලිසියේ ජ්‍යේෂ්ඨ ප්‍රකාශකයෙකු සඳහන් කළේ.\nජාත්‍යන්තර පාසලේ සනීපාරක්ෂක කම්කරුවෙකු විසින් පසුගිය දා එහි වැසිකිළියක් පිරිසිදු කිරීමට ගිය අවස්ථාවේ දී මෙම කළලය දැක ඇති අතර, ඉන් අනතුරුව යි පොලිසියට පැමිණිලි කර ඇත්තේ.",
       "URL": "https://www.hirunews.lk/318741/පාසල්-සිසුන්-අතර-මත්ද්‍රව්‍ය-භාවිතය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=781"
}