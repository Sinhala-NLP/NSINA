{
       "Source": "hirunews",
       "Timestamp": "Friday, 21 January 2022 - 13:06",
       "Headline": "ඉන්ධන ලැබුණත් අක්‍රිය වූ කැලණිතිස්ස බලාගාරය යථා තත්ත්වයට(වීඩියෝ)",
       "News Content": "ඉන්ධන ලබා දී තිබියදිත් ඊයේ රාත්‍රියේ අක්‍රිය වු කැළණිතිස්ස බලාගාරය මේ වනවිට යථා තත්ත්වයට පත් කර තිබෙනවා.\nඉන්ධන නොමැති විම හේතුවෙන් පසුගියදා කැළණිතිස්ස බලාගාරය අක්‍රියවීමත් සමඟ දිවයිනේ ප්‍රදේශ කිහිපයකට විදුලි කප්පාදුවක් සිදු කිරිමටයි විදුලි බල මණ්ඩලය කටයුතු කළේ.\nකෙසේ නමුත් ඛනිජ තෙල් සංස්ථාව පොරොන්දු වු පරිදි ඊයේ දිනයේදි ඩීසල් මෙටි්‍රක් ටොන් දසදහසක් කැළණිතිස්ස බලාගාරයට ලබා දිමට කටයුතු කළා.\nඑලෙස ඉන්ධන ලබා දෙන අතරතුර ඉන්ධන සම්ප්‍රේෂණ නළයේ පීඩනය එකවර අවම වීමෙන් එම බලාගාරය පැය කිහිපයක් අක්‍රිය වු බවයි විදුලි ඉංජිනේරුවරුන් හිරු ප්‍රවෘත්ති අංශයට සඳහන් කළේ.\nඊට හේතුව ඉන්ධනවල ප්‍රමිතිය සම්බන්ධයෙන් ගැටලුවක් දැයි සැකයක් මතු වන බව ද වාර්තා වනවා.\nකැලණිතිස්ස බලාගාරයේ තෙල් නළ සම්බන්ධයෙන් මේ වනවිට සොයා බැලිමක් සිදු කෙරන අතර, අද පෙරවරුවේ අක්‍රිය වු කැළණිතිස්ස බලාගාරය නැවත ජාතික විදුලිබල පද්ධතියට එක් කිරිමට හැකි වු බවයි එහි ඉංජිනේරුවන් සඳහන් කළේ.\nඒ අනුව සුපුරුදු පරිදි කැලණිතිස්ස සංයුක්ත චක්‍රීය බලාගාරයෙන් මෙගා වොට් 165ක ධාරිතාවයක් සහ කැලණිතිස්ස විදුලි බලාගාරයෙන් මෙගවොට් 115ක් මේවනවිට උත්පාදනය කෙරෙමින් පවතිනවා.\nවිදුලි බල මණ්ඩලයෙන් ලැබුණු ඩීසල් තොග දින 7ක් සඳහා ප්‍රමාණවත් වන බවයි විදුලි බල මණ්ඩල සඳහන් කළේ.\nමේ අතර, දැවිතෙල් සංවිත අවසන් විමෙන් පසු පසුගිය 17 වන දා දහවල් වසා දැමුණු සපුගස්කන්ද බලාගාරයට ඛනිජ තෙල් සංස්ථාව දැවිතෙල් මෙටි්‍රක් 900ක් ලබා දිමෙන් පසු එහි කටයුතු සක්‍රිය කර බවයි විදුලි ඉංජිනේරු සංගමයේ කමිටු සමාජික එරංග කුඩාහේවා හිරු ප්‍රවෘත්ති අංශයට සඳහන් කළේ.\nකෙසේ වෙතත් විදුලිබල අමාත්‍යවරයා සඳහන් කරන්නේ, බලාගාරවල හදිසි අක්‍රිය වීම් සිදු වුවත් මින් පසු විදුලි කප්පාදුවක් සිදු නොකරන බවයි.",
       "URL": "https://www.hirunews.lk/294677/ඉන්ධන-ලැබුණත්-අක්‍රිය-වූ-කැලණිතිස්ස-බලාගාරය-යථා-තත්ත්වයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1409"
}