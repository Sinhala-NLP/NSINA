{
       "Source": "hirunews",
       "Timestamp": "Tuesday, 18 January 2022 - 18:23",
       "Headline": "ශ්‍රී ලංකා කණ්ඩායමට ලකුණු 303 ක ජයග්‍රාහී ඉලක්කයක්",
       "News Content": "ශ්‍රී ලංකා කණ්ඩායම සහ සංචාරක සිම්බාබ්වේ කණ්ඩායම අතර පැවැත්වෙන තරග තුනකින් සමන්විත එක්දින තරගාවලියේ දෙවැනි තරගය පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ දී පැවැත්වෙනවා.\nමේ තරගයේ කාසිය වාසිය දිනාගත් සිම්බාබ්වේ කණ්ඩායම පළමුව පන්දුවට පහරදීමට තීරණය කළා.\nයහමින් ලකුණු ඇති පල්ලේකැලේ තනණතීරුවේ ඔවුන් නියමිත පන්දු වාර 50 නිමාවන විට කඩුලු 8ක් දැවී ලකුණු 302ක් ලබා ගත්තා.\nසිම්බාබ්වේ ඉනිම වෙනුවෙන් වැඩිම ලකුණු සංඛ්‍යාවක් රැස් කළේ ක්‍රෙග් අර්වින්.\nඔහු පන්දු 98 කදී ලකුණු 91ක් රැස්කර ගත්තේ හතරේ පහර 10ක් සමගින්.\nමේ හැරුණ විට මැද පෙළෙන් පන්ඳුවට පහරදීමට පැමිණි සිකන්දර් රාසා වේගවත් ලකුණු 56ක් රැස්කර ගත්තා.\nපන්දු 46කින් වාර්තා වුණු ඔහුගේ ඉනිමට හතරේ පහර හතරක් සහ එක් 6 පහරක් ඇතුළත් වී තිබුණා.\nමේ හැරුණු විට රෙජිස් චකබ්වා ලකුණු 48ක් සහ ෂෝන් විලියම්ස් ලකුණු 48ක් රැස්කර ගනිමින් සිම්බාබ්වේ ඉනිම ශක්තිමත් කිරීමට දායක වුණා.\nපන්දු යැවීමේදී නැවතත් දස්කම් දැක්වූ ජෙෆ්‍රි වැන්ඩර්සේ ලකුණු 51කට කඩුලූ 3ක් දවා ගත්තා. මේ හැරුණු විට නුවන් ප්‍රදීප් කඩුලු 2ක් දවා ගත්තේ ප්‍රතිවාදීන්ට ලකුණු 74ක් ලබා දෙමින්.\nමහීෂ් තීක්ෂණ සහ චාමික කරුනාරත්න අතරේ එක් කඩුල්ල බැගින් බෙදී ගියා.\nමේ අනුව ශ්‍රී ලංකා කණ්ඩායමට මේ තරගය ජයග්‍රහණය කිරීම සඳහා පන්දුවාර 50ක් තුළ ලකුණු තුන් 303 ලබා ගත යුතු වනවා.",
       "URL": "https://www.hirunews.lk/294363/ශ්‍රී-ලංකා-කණ්ඩායමට-ලකුණු-303-ක-ජයග්‍රාහී-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1417"
}