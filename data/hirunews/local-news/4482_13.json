{
       "Source": "hirunews",
       "Timestamp": "Tuesday, 06 June 2017 - 10:12",
       "Headline": "ගං වතුරත් එක්ක ගොඩට පැමිණි දැවැන්තයා",
       "News Content": "අඩි 15කට වඩා දිගින් යුත් කිඹුලෙක් අකුරැස්ස, තිබ්බොටුවාව ප්‍රදේශයේදී ප්‍රදේශවාසීන් විසින් අල්ලාගෙන වනජීවී නිලධාරීන්ට භාරදී තිබෙනවා.\nඑම ප්‍රදේශයේ තේ ඉඩමක සිටියදීයි මෙම දැවැන්ත කිඹුලා සොයාගෙන ඇත්තේ.\nඊයේ පස්වරුවේ තේ දළු නෙලමින් සිටි කාන්තාවකගේ පයට මෙම සත්වයා පෑගී ඇති අතර පසුව ඇය විසින් සත්වයා පිළිබදව ප්‍රදේශවාසීන් දැනුවත් කර තිබෙනවා.\nවනජීවී නිලධාරීන්ගේ සහ ප්‍රදේශවාසීන්ගේ සහයෝගයෙන් පැය දෙකකට වඩා මෙහෙයුමකින් අනතුරුව සත්වයා අල්ලා ගැනීමට හැකිවූ බවයි අප වාර්තාකරු පැවසුවේ.\nඅප වාර්තාකරු වැඩිදුරටත් සදහන් කළේ අල්ලාගත් කිඹුලා මුදා හැරිම සදහා වනජීවී නිලධාරින් විසින් රැගෙන ගිය බවයි.\nපසුගිය දා පැවති ගංවතුර හේතුවෙන් මෙම සත්වයා මෙලෙස ගොඩබිමට පැමිණ අතරමංවන්නට ඇති බවයි විශ්වාස කෙරෙන්නේ.",
       "URL": "https://www.hirunews.lk/162938/ගං-වතුරත්-එක්ක-ගොඩට-පැමිණි-දැවැන්තයා",
       "Category": "Local News",
       "Parent URL": "https://www.hirunews.lk/local-news.php?pageID=4482"
}