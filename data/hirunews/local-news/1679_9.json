{
       "Source": "hirunews",
       "Timestamp": "Monday, 20 September 2021 - 18:47",
       "Headline": "මනුෂ නානායක්කාරගෙන් අපරාධ පරීක්ෂණ දෙපාර්තමේන්තුවට ලිපියක්",
       "News Content": "වැරදි කළ පුද්ගලයින් අපරාධ පරීක්ෂණ දෙපාර්තමේන්තුව හමුවට කැදවිය යුතු නමුත් මේ වන විට ඇත්ත කතා කරන පුද්ගලයින් අපරාධ පරීක්ෂණ දෙපාර්තමේන්තුව හමුවට කැදවා ඇති බව සමගි ජන බලවේගයේ පාර්ලිමේන්තු මන්ත්‍රී මනුෂ නානායක්කාර පවසනවා.\nතමන් අපරාධ පරීක්ෂණ දෙපාර්තමේන්තුව හමුවට කැදවීම ගැන අදහස් දක්වමින් ඔහු මේ බව සඳහන් කළා.\nමනුෂ නානායක්කාර මන්ත්‍රීවරයාට අද දිනයේදී අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස දැනුම්දී තිබුණත්, ඔහු සිය නීතීඥයින් මගින් අපරාධ පරීක්ෂණ දෙපාර්තමේන්තුවට ලිපියක් භාර දෙනු ලැබුවා.\nපාර්ලිමේන්තු මන්ත්‍රීවරයෙක් ලෙස මන්ත්‍රීවරයා අපරාධ පරීක්ෂණ දෙපාර්තමේන්තුවට කැදවන්නේ කුමන නීතිමය ප්‍රතිපාදනයක් යටතේද යන්නත්, එසේ කැදවන්නේ කුමන පරීක්ෂණක් සදහාද යන්නත් පැහැදිළිව දක්වන ලෙස නීතීඥයින්  විසින් අපරාධ පරීක්ෂණ දෙපාර්තමේන්තුවට යොමු කළ ලිපියේ දැක්වෙනවා.\nඅපරාධ පරීක්ෂණ දෙපාර්තමේන්තුව විසින් කරුනු ලබන නිශ්චිත විමර්ෂණය කුමක්ද යන්නත්, එම පරීක්ෂණය පවත්වනු ලබන්නේ කුමන නීතිමය ප්‍රතිපාදන යටතේද යන්න ගැනත් මන්ත්‍රීවරයාට නිෂ්චිතව දැනුම් දිය යුතු බවත් එම ලිපියේ සදහන් වනවා.",
       "URL": "https://www.hirunews.lk/282760/මනුෂ-නානායක්කාරගෙන්-අපරාධ-පරීක්ෂණ-දෙපාර්තමේන්තුවට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1679"
}