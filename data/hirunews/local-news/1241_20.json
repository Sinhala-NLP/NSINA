{
       "Source": "hirunews",
       "Timestamp": "Saturday, 09 April 2022 - 6:47",
       "Headline": "මේ තැනැත්තා හඳුනනවා ද ? - තොරතුරක් වෙතොත් පොලිස් ස්ථානයට දැනුම්දෙන්න",
       "News Content": "මාර්තු මස 31 වැනි දින මිරිහාන පොලිස් වසමේ පරණ කොට්ටාව පාර පැඟිරිවත්ත පාර මංසන්ධියේ දී කලහකාරී ලෙස හැසිරෙමින් පොදි දේපලවලට අලාභ හානි සිදුකර ඒ අසල වූ බස් රථවලට සහ වෙනත් වාහනවලට ගිනි තබා අනර්ථයන් සිදු කිරීමේ සිද්ධියට සම්බන්ධ සැකකරුවන් අත් අඩංගුවට ගැනීම සඳහා අපරාධ පරීක්ෂණ දෙපාර්තමේන්තුව විසින් ද මේ වනවිට විමර්ශන ආරම්භ කර තිබෙනවා.\nපොලිස් මාධ්‍ය කොට්ඨාසය නිවේදනයක් නිකුත් කරමින් සඳහන් කළේ, අදාළ අපරාධමය සිද්ධිය සම්බන්ධයෙන් අවශ්‍ය කරන සැකකරුවන් අත් අඩංගුවට ගැනීමට අපරාධ පරීක්ෂණ දෙපාර්තමේන්තුව මහජන සහාය අපේක්ෂ කරනවා.\nඑම අවස්ථාවේ ලබාගත් සී.සී.ටී.වී. දර්ශන ඇසුරින් බස් රථ ගිනි තබන ලද පුද්ගලයෙකුගේ රුවට සමාන වන පරිදි අඳින ලද සිතුවමක් ද පොලීසිය විසින් මාධ්‍ය වෙත මුදා හැරුණා.\nඑම සැකකරු ගැන යම් තොරතුරක් වෙතොත් විමර්ශන භාර පොලිස් අධිකාරිවරයාගේ දූරකථන අංකය වන 071-8591755ට හෝ 071-8594929 යන ස්ථානාධිපති - ඩිජිටල් වෝහාරික අංශය වෙත හෝ 011-2444265 යන අපරාධ පරීක්ෂණ දෙපාර්තමේන්තුව වෙත හෝ දැනුම්දෙන ලෙසයි පොලිස් මාධ්‍ය ප්‍රකාශක කාර්යාලය නිවේදනය කළේ.",
       "URL": "https://www.hirunews.lk/301525/මේ-තැනැත්තා-හඳුනනවා-ද-තොරතුරක්-වෙතොත්-පොලිස්-ස්ථානයට-දැනුම්දෙන්න",
       "Category": "Local News",
       "Parent URL": "https://www.hirunews.lk/local-news.php?pageID=1241"
}