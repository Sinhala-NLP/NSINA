{
       "Source": "hirunews",
       "Timestamp": "Sunday, 27 August 2023 - 16:11",
       "Headline": "ඇල්ජින් ඔයේ ගිලී අතුරුදහන් වූ තරුණයාගේ සිරුර සොයාගැනේ (Update/Photos)",
       "News Content": "Update:\nතලවකැලේ කොත්මලේ ජලාශයට ජලය ගලා බසිනා ඇල්ජින් ඔයේ දිය නැමට ගොස් අතුරුදහන්ව සිටි තරුණයායේ සිරුර දිය නාමින් සිටි ස්ථානයේ වලක තිබී ගොඩගත් බව ලිදුල පොලිසියේ ස්ථානාධිපතිවරයා පවසනවා.\nගොඩ ගත් සිරුර පශ්චාත් මරණ පරික්ෂණය සඳහා නුවරඑළිය දිස්ත්‍රික් මහ රොහලේ අධිකරණ වෛද්‍යවරයා වෙත යොමු කර තිබෙනවා.\n==========\nලිදුල පොලිස් වසමට අයත් වෝල්ට්‍රිම් වතුයායේ රක්ෂිතයේ දර කැඩිමට ගිය තරුණයෙක් අද (27) දින තලවකැලේ කොත්මලේ ජලාශයට ජලය ගලා බසිනා ඇල්ජින් ඔයේ දිය නෑමට ගොස් අතුරුදහන් වී ඇති බව ලිදුල පොලිසිය පවසනවා.\nඇල්ජින් ඔයේ දිය නැමට ගොස් මෙසේ අතුරුදහන් වි ඇත්තේ ලිදුල පොලිස් වසමට අයත් සෙන්කුමිස් වතුයායේ පහල කොටසේ පදිංචිව සිටි ප්‍රභාකරන් ගජේන්ද්‍රන් නැමැති වයස අවුරුදු 20ක තරුණයෙක්.\nඇල්ජින් ඔයේ දිය නැමට ගොස් අතුරුදහන් වු තරුණයා එම වතු යායේම පදිංචි තවත් තරුණයන් දෙදෙනෙකු සමග වෝල්ට්‍රිම් වතුයායට අයත් රක්ෂිතයේ දර කැඩිමට ගොස් ඇති බවත්, එම අවස්ථායේ ඇල්ජින් ඔයේ තවත් තරුණයන් පිරිසක් දිය නාමින් සිටියදි එම තරුණයාද දිය නෑමට ඔයට බැස පිහිනමින් සිටි අවස්ථාවේ තරුණයා ඔයේ ගිලි අතුරුදහන් වි ඇති බවත් ලිදුල පොලිසිය විසින් සිදුකරන ලද මුලික විමර්ෂණයේදි අනාවරණය වී තිබෙනවා.\nඅතුරුදහන් වු තරුණයාගේ සිරුර සොයා ප්‍රදේශවාසින් සහ ලිදුල පොලිසිය මෙහෙයුමක් දියත් කර තිබෙනවා.",
       "URL": "https://www.hirunews.lk/346293/ඇල්ජින්-ඔයේ-ගිලී-අතුරුදහන්-වූ-තරුණයාගේ-සිරුර-සොයාගැනේ-update-photos",
       "Category": "Local News",
       "Parent URL": "https://www.hirunews.lk/local-news.php?pageID=69"
}