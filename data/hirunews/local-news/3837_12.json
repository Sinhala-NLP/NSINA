{
       "Source": "hirunews",
       "Timestamp": "Sunday, 22 July 2018 - 7:52",
       "Headline": "මීතොටමුල්ලට අලූත් යෝජනාවක්",
       "News Content": "මීතොටමුල්ල කසළ කන්ද පවතින භූමියේ හරිත උද්‍යානයක් ඉදිකිරීමේ අරමුණින් නාගරික සංවර්ධන අධිකාරිය සහ ශ්‍රී ලංකා යුද හමුදාව එක්ව ඊට අදාළ ආදර්ශ උද්‍යානයක් නිර්මාණය කරනු ලබනවා.\nමහා නගර සහ බස්නාහිර සංවර්ධන අමාත්‍යාංශය සදහන් කළේ මේ වනවිට එහි මූලික කටයුතු ආරම්භ කර ඇති බවයි.\nඑහි කටයුතු නිමාවීමෙන් අනතුරුව මීතොටමුල්ල කසළ කන්ද පවතින භූමියේ උද්‍යානයක් පවත්වාගෙන යාමේ හැකියාව, එහි ආරක්ෂාව, මීතේන් වායුවෙන් හානියක් වන්නේ ද යන්න පිළිබදව පසු විපරමක් සිදුකිරීමට නියමිතයි.\nඑම භූමියේ හරිත උද්‍යානයක් සකස් කිරීම සදහා ටෙන්ඩර් කැදවීමට හෝ නැතහොත් නාගරික සංවර්ධන අධිකාරිය යටතේම එහි උද්‍යානයක් ඉදිකිරීමට පියවර ගැනෙනු ඇති.",
       "URL": "https://www.hirunews.lk/195752/මීතොටමුල්ලට-අලූත්-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=3837"
}