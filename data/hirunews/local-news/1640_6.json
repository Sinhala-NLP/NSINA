{
       "Source": "hirunews",
       "Timestamp": "Saturday, 09 October 2021 - 7:34",
       "Headline": "කැනඩාවේ පනතක් ගැන ශ්‍රී ලංකාව අවධානයෙන්",
       "News Content": "කැනඩාවේ ඔන්ටාරියෝ ව්‍යවස්ථාදායක සභාවේ සම්මත කළ පොදු පනත් කෙටුම්පත පිළිබඳ ශ්‍රී ලංකාව දැඩි අවධානයෙන් සිටින බව විදේශ අමාත්‍ය ජී.එල්.පීරිස් කැනඩා රජය වෙත අවධාරණය කර තිබෙනවා.\nඒ මෙරට කැනේඩියානු මහකොමසාරිස් ඩේවිඩ් මැකිනන් හමු වූ අවස්ථාවේදීයි.\nශ්‍රී ලංකාවේ යුද්ධය ගැන සඳහන් කරමිනුයි මෙම යෝජනාව ඉදිරිපත් කර තිබුණේ.\nඒ සම්බන්ධයෙන් ශ්‍රී ලංකාවේ විරෝධය පළ කරන බව ද සඳහන් කර ඇති විදේශ අමාත්‍යවරයා ඔන්ටාරියෝ උත්තරීතර අධිකරණයේදී එය අභියෝගයට ලක් කරන බව ද ප්‍රකාශ කර තිබෙනවා.\nඑල්.ටී.ටී.ඊ සංවිධානය කැනඩාවේ තහනම් සංවිධානයක් බව ද මෙහිදී අවධාරණය කෙරුණා.\nමහකොමසාරිස්වරයා ප්‍රකාශ කර ඇත්තේ මෙය ඔන්ටාරියෝ ව්‍යවස්ථාදායක සභාව විසින් ගනු ලැබූ තීරණයක් වන බැවින් ඊට අදාළව අධිකරණ ක්‍රියාවලියක් පවතින බවයි.\nපවතින ප්‍රවණතා පිළිබඳ දැනුවත් කිරීමට ද මහකොමසාරිස්වරයා එකඟතාව පළ කළ බව විදේශ අමාත්‍යාංශය නිවේදනය කළා.",
       "URL": "https://www.hirunews.lk/284488/කැනඩාවේ-පනතක්-ගැන-ශ්‍රී-ලංකාව-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1640"
}