{
       "Source": "hirunews",
       "Timestamp": "Sunday, 30 October 2016 - 9:06",
       "Headline": "බලපිටියේ නිවසකට ආ අමුතු සතා",
       "News Content": "බලපිටිය ගල්තොට ප්‍රදේශයේ නිවසකට පැමිණි අසාමාන්‍ය පැහැයකින් යුත් නයි පැටවකු ප්‍රදේශවාසීන් විසින් අල්ලාගෙන තිබෙනවා.\nඅප වාර්තාකරු සඳහන් කලේ අඩි දෙකක් පමණ දිගකින් යුත් මෙම නයි පැටවා සුදු සහ රෝස මිශ්‍ර පැහැයක් ගන්නා බවයි.\nපසුව එම සත්වයා යළිත් කැලයට මුදාහැර තිබෙනවා.\nසත්වවේදීන් පවසන්නේ සර්පයන් මෙවැනි පැහැයන්ගෙන් යුක්ත වන්නේ ජාන විකෘතිවීම් හේතුවෙන් බවයි.\nමෙම නයි පැටවා අල්ලාගත් ප්‍රදේශය මාදු ගගේ එක් දුපතක් වන අතර එහි සර්පයන් බහුලව ගැවසෙන බව ද සඳහන්.\nමීට වසරකට පමණ පෙර ද නයෙකු දෂ්ඨ කිරීම හේතුවෙන් ප්‍රදේශයේ කාන්තාවක් මරණයට පත්ව තිබුනා.",
       "URL": "https://www.hirunews.lk/146392/බලපිටියේ-නිවසකට-ආ-අමුතු-සතා",
       "Category": "Local News",
       "Parent URL": "https://www.hirunews.lk/local-news.php?pageID=4816"
}