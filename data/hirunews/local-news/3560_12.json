{
       "Source": "hirunews",
       "Timestamp": "Friday, 11 January 2019 - 18:28",
       "Headline": "ත්‍රිකුණාමලය අහස වර්ණවත් කළ ගුවන් හමුදා සංදර්ශණය",
       "News Content": "ගුවන් හමුදා කැඩෙට් නිලධාරීන් අධිකාරියට පත් කිරීමේ සහ ආධුනිකයන් විසිරයාමේ පෙළපාලියක් ශ්‍රී ලංකා ගුවන් හමුදා චීන වරාය විද්‍යාපීඨයේදී පැවැත්වුනා.\nපෙළපාලියේ අණදෙන්නා ලෙසට විංග් කමාන්ඩර් රොෂාන් ගුණවර්ධන කටයුතු  කළ අතර මෙහිදී කෙඩෙට් නිලධාරී පාඨමාලා සම්පූර්ණ කළ නිලධාරීන් සහ නිලධාරිනියන් 31 දෙනෙකු අධිකාරියට පත් කර තිබෙනවා.\nපියාසර කැඩෙට් නිලධාරී පාඨමාලාව හැදෑරූ ගුවන් නියමුවන් 6 දෙනෙකුට පියාසර ලාංඡන පැළඳවීම ද මෙහිදී සිදු කෙරුනා.\nආධුනික ගුවන් භට පාඨමාලා හැදෑරූ ගුවන් භටයින් සහ ගුවන් කාන්තාවන් 656 දෙනෙකු මෙහිදී විසිර ගිය අතර සුවිශේෂී දක්ෂතා දැක්වූ නිලධාරීන්ට විශේෂ සම්මාන ද ප්‍රදානය කළ බවයි ගුවන් හමුදාව සඳහන් කළේ.\nමෙහිදී ගුවන් කරනම් සංදර්ශණයක්, පැරෂුට් සංදර්ශණයක් මෙන්ම සරඹ සංදර්ශණයක් ද පැවැත්වුනා.",
       "URL": "https://www.hirunews.lk/208009/ත්‍රිකුණාමලය-අහස-වර්ණවත්-කළ-ගුවන්-හමුදා-සංදර්ශණය",
       "Category": "Local News",
       "Parent URL": "https://www.hirunews.lk/local-news.php?pageID=3560"
}