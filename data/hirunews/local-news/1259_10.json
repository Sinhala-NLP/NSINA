{
       "Source": "hirunews",
       "Timestamp": "Thursday, 31 March 2022 - 15:09",
       "Headline": "ගල්කිරියාගමදී මව් කෙනෙරෙකට වෙඩි තබා ඝාතනය කෙරේ",
       "News Content": "ගල්කිරියාගම - වම්බටුවැව ප්‍රදේශයේ දී මියගොස් සිටි කෙනරගේ මරණය ඝාතනයක් බවට හෙළි වී තිබෙනවා.\nමෙලෙස ජීවිතක්ෂයට පත් වූ කෙනරට කිරි බොන වයසේ පැටවෙකු සිටින බවටයි සිදු කළ මූලික පරීක්ෂණවල දී හෙළි වී ඇත්තේ.\nමියගිය කෙනරගේ සිරුර සම්බන්ධයෙන් ප්‍රදේශවාසීන්ගෙන් ලත් තොරතුරකට අනුව වම්බටුවැව ‍ප්‍රදේශයේ වෙල් යායක තිබීයදීයි, ගල්කිරියාගම වනසත්ව අඩවි කාර්යාලයේ නිලධාරීන් විසින් ඉකුත් 29 වැනි දින සොයා ගැනුණේ.\nමෙලෙස මියගොස් ඇත්තේ කහල්ල - පල්ලේකැලේ අභ්‍යභූමියේ සිටි වයස අවුරුදු 20ක් පමණ වන මව් කෙනෙරක්.\nමිය ගිය කෙනරගේ මරණයට හේතුව සොයා බැලීම සඳහා වූ පශ්චාත් මරණ පරීක්ෂණය ඊයේ (30) වයඹ - නිකවැරටිය වනජීවී පශු වෛද්‍ය ඉසුරු හේවාකොට්ටගේ විසින් සිදු කරනු ලැබුවා.\nපශ්චාත් මරණ පරීක්ෂණයට අනුව එම කෙනරගේ මරණය වෙඩි තැබීමකින් සිදුකළ ඝාතනයක් බවට අනාවරණය වී ඇති අතර, සිද්ධිය සම්බන්ධයෙන් මේ වනවිට වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/300863/ගල්කිරියාගමදී-මව්-කෙනෙරෙකට-වෙඩි-තබා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1259"
}