{
       "Source": "hirunews",
       "Timestamp": "Friday, 01 January 2021 - 16:27",
       "Headline": "සතොසෙන් අලෙවිකරන මුහුණු ආවරණවලින් ලැබෙන ආදායමෙන් කොටසක් මහපොළ ශිෂ්‍යත්ව අරමුදලට",
       "News Content": "සතොස ආයතනය මඟින් අලෙවිකරන මුහුණු ආවරණවලින් ලැබෙන ආදායමෙන් කොටසක් මහපොළ ශිෂ්‍යත්ව භාරකාර අරමුදලට බැර කරන බව වෙළඳ අමාත්‍ය බන්දුල ගුණවර්ධන පවසනවා.\nසතොස ආයතනයේ නව සභාපතිවරයා ලෙස රියර් අද්මිරාල් ආනන්ද පීරිස් එම ධුරයේ රාජකාරී අරඹමින් සතොස මූලස්ථානයේ පැවති උත්සව අවස්ථාවට එක්වෙමින් අමාත්‍යවරයා මේ බව ප්‍රකාශ කළා.\nමෙහිදී වැඩිදුරටත් අදහස් දක්වමින් අමාත්‍යවරයා සඳහන් කළේ දේශීයව නිෂ්පාදිත උසස් තත්වයේ මුහුණු ආවරණ සතොස හරහා රුපියල් 15ක මුදලකට මිලට ගත හැකි බවයි.\nඒ අනුව සෑම මුහුණු ආවරණයකින්ම රුපියලක මුදලක් අද (01) සිට මහපොළ ශිෂ්‍යත්ව භාරකාර අරමුදලට බැර වනවා.\nමේ අතර මහපොළ භාරකාර අරමුදල සතුව ඇති රුපියල් බිලියන 12.2ක ශිෂ්‍යත්ව අරමුදල් ප්‍රමාණය ක්‍රමානුකූලව වැඩිදියුණු කිරීම සඳහා තවත් පියවරයන් රැසක් මේ වන විට ගෙන ඇති බවයි අමාත්‍යවරයා වැඩිදුරටත් ප්‍රකාශ කර සිටියේ.",
       "URL": "https://www.hirunews.lk/258500/සතොසෙන්-අලෙවිකරන-මුහුණු-ආවරණවලින්-ලැබෙන-ආදායමෙන්-කොටසක්-මහපොළ-ශිෂ්‍යත්ව-අරමුදලට",
       "Category": "Local News",
       "Parent URL": "https://www.hirunews.lk/local-news.php?pageID=2240"
}