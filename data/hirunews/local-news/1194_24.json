{
       "Source": "hirunews",
       "Timestamp": "Tuesday, 03 May 2022 - 8:58",
       "Headline": "කප්පම් ඉල්ලූ පුද්ගලයකු එස්.ටී.එෆ් දැලේ",
       "News Content": "විශේෂ කාර්‍ය බලකා නිලධාරින් විසින් හොරණ පොලිස් වසමේ 03 වැනි පටුමඟ - නුගගොඩවත්ත - වස්කඩුව ලිපිනයේ දී වැටලීමක් සිදු කර තිබෙනවා.\nඑහි දී ඉංගිරිය ප්‍රදේශයේ ව්‍යාපාරිකයකුට ගිනි අවි පෙන්වා මරණ තර්ජන කර රුපියල් 350,000,000 කප්පම් මුදල් ලබා ගැනීම, පවුම් 08ක රත්‍රන් මාලයක් හා පෙන්ඩනයක් මංකොල්ලකෑම හා රුපියල් 1,000,000ක කප්පම් මුදලක් ඉල්ලීම සම්බන්ධයෙන් මෙම පුද්ගලයා ව අත් අඩංගුවට ගත් බව සඳහන් වනවා.\nකප්පම් මුදල් ඉල්ලූ බවට සඳහන් දුරකථන අංක සම්බන්ධයෙන් දුරකථන දත්ත හා එම මුදල් බැර කළ බවට සඳහන් බැංකු ගිණුම් වාර්ථා සම්බන්ධ පරීක්‍ෂා කොට දීර්ඝ විමර්ශණයක් සිදු කිරීමෙන් අනතුරුව යි මෙම මෙහෙයුම ක්‍රියාත්මක කර ඇත්තේ.\nසැකකරු නුගේගොඩවත්ත - වස්කඩුව ප්‍රදේශයේ පදිංචි වයස අවුරුදු 24ක පුද්ගලයෙක්.\nවැඩිදුර විමර්ශන කටයුතු හොරණ පොලිසිය විසින් සිදු කරනු ඇති.",
       "URL": "https://www.hirunews.lk/303385/කප්පම්-ඉල්ලූ-පුද්ගලයකු-එස්-ටී-එෆ්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1194"
}