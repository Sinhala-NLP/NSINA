{
       "Source": "hirunews",
       "Timestamp": "Thursday, 30 March 2023 - 17:15",
       "Headline": "යුධ හමුදාවෙන් නව ජාතික වාර්තා තුනක් (ඡායාරූප)",
       "News Content": "58 වන ශ්‍රී ලංකා යුධ හමුදා මළල ක්‍රීඩා ශූරතාවලියේ දී නව ජාතික වාර්තා 03ක් පිහිටුවීමට යුධ හමුදා මළල ක්‍රීඩික, ක්‍රීඩිකාවන් සමත්ව තිබෙනවා.\nදියගම මහින්ද රාජපක්ෂ ක්‍රීඩාංගණයේ දීයි මෙම තරඟවලිය පැවැත්වෙන්නේ.\nඑහිදී මීටර් දසදහස කාන්තා ඇවිදීමේ තරඟයේ දී ලාන්ස් කෝප්‍රල් ඩබ්ලිව්.වී.කේ. මද්‍රිකා ජාතික වාර්තාවක් පිහිටවූ අතර තරඟය අවසන් කිරීමට ඇය ගතකළ කාලය විනාඩි 49යි තත්පර 25.97ක්.\nඑම තරඟයේ පිරිමි අංශයේ ජාතික වාර්තාව පිහිටුවීමට ගජබා රෙජිමේන්තුවේ ලාන්ස් කෝප්‍රල් පී.එච්.එස්.එල්. ප්‍රනාන්දු සමත්වුණා.\nඒ, විනාඩි 45යි තත්පර 12.22ක දක්ෂතාවක් දක්වමින්.\nඑමෙන්ම අද (30) දිනයේ තවත් ජාතික වාර්තාවක් රිටි පැනීමේ ඉසව්වෙන් පිහිටුවීමට යුධ හමුදා සේවා බලකායේ ලාන්ස් කෝප්‍රල් සචින් එරංග ජනිත් සමත්වුණා.\nඔහු දැක්වූ දක්ෂතාවය මීටර 5.16ක්.",
       "URL": "https://www.hirunews.lk/331316/යුධ-හමුදාවෙන්-නව-ජාතික-වාර්තා-තුනක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=445"
}