{
       "Source": "hirunews",
       "Timestamp": "Tuesday, 26 July 2022 - 8:16",
       "Headline": "ඔරුගොඩවත්තේ දී පුද්ගලයෙකු තියුණු ආයුධයකින් පහර දී ඝාතනය කෙරෙයි",
       "News Content": "වැල්ලම්පිටිය පොලිස් වසමේ ඔරුගොඩවත්ත ගුවන් පාළම යට දී තියුණු ආයුධයකින් පහර දී මනුෂ්‍ය ඝාතනයක් සිදු වී තිබෙනවා.\nඊයේ (25) දින මෙම ඝාතනය සිදු වී ඇති අතර, මරණකරු බරපතළ තුවාල සහිත ව කොළඹ ජාතික රෝහලට ඇතුළත් කිරීමෙන් අනතුරු ව මිය ගිය බව යි වාර්තා වන්නේ.\nමරණකරු වයස අවුරුදු 34ක කුරුණියාවත්ත - වැල්ලම්පිටිය ප්‍රදේශයේ පදිංචිකරුවෙක්.\nඝාතනයට හේතුව මෙතෙක් අනාවරණය වී නැති අතර, ඝාතකයන් අත් අඩංගුවට ගැනීම සඳහා වැල්ලම්පිටිය පොලිසිය වැඩිදුර පරීක්ෂණ සිදු කරනු ලබ යි.\n-----------------------------------------------------\nUPDATED 2022 - 07 - 26 01.10 PM\nඔරුගොඩවත්තේ දී ඝාතනයට ලක්ව ඇත්තේ ඩෑන් ප්‍රියසාද්ගේ සොහොයුරෙකු බව හෙළි වේ\nඔරුගොඩවත්ත ගුවන් පාලම ආසන්නයේ දී ඝාතනය කර ඇත්තේ, නව සිංහලේ සංවිධානයේ සභාපති ඩෑන් ප්‍රියසාද්ගේ සොහොයුරකු බවට අනාවරණය වී තිබෙනවා.\nඔහු ඊයේ රාත්‍රියේ මෙලෙස ඝාතනයට ලක්වූයේ යතුරුපැදියකින් පැමිණි පුද්ගලයන් දෙදෙනකු විසින් තියුණු ආයුධවලින් සිදු කළ පහරදීම හේතුවෙන්.\nපොලිසිය සඳහන් කළේ, ඔහුගේ සිරුරෙහි බරපතළ කැපුම් තුවාල පවතින බවයි.\nප්‍රකාශ් තිලිණ කුමාර නමැති 34 හැවිරිදි මෙම පුද්ගලයා වැල්ලම්පිටිය - කුරුණියාවත්ත ප්‍රදේශයේ පදිංචිකරුවෙක්.\nඝාතනය සිදු කළ පුද්ගලයින් මෙතෙක් හඳුනාගෙන නොමැති අතර, ඝාතනයට හේතුව ද අනාවරණය වී නොමැති බව පොලිසිය සඳහන් කළා.",
       "URL": "https://www.hirunews.lk/310967/ඔරුගොඩවත්තේ-දී-පුද්ගලයෙකු-තියුණු-ආයුධයකින්-පහර-දී-ඝාතනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=992"
}