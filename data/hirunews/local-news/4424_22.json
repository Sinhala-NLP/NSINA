{
       "Source": "hirunews",
       "Timestamp": "Thursday, 13 July 2017 - 6:38",
       "Headline": "බදුල්ල බලා ධාවනය වූ රාත්‍රී තැපැල් දුම්රිය පීලි පනී (ඡායාරූප)",
       "News Content": "කොළඹ කොටුවේ සිට බදුල්ල දක්වා ධාවනය වු රාත්‍රි තැපැල් දුම්රිය පීලි පැනීමකට ලක්ව තිබෙනවා.\nහැටන් සහ කොටගල දුම්රිය ස්ථාන දෙක අතර කොටගල අඩි හැටේ පාලම අසදී මෙම පිලි පැනිම සිදුව ඇති බවයි වාර්තා වන්නේ.\nපිලි පැනිමෙන් දුමිරිය මැදිරි 04කට දැඩි අලාභ හානි සිදුවි ඇති අතර දුමිරිය පාලමද කැඩී ගොස් ඇති බවයි අප වාර්තාකරු සදහන් කළේ.\nඅද (13) අලුයම  2ට පමණ මෙම පීලි පැනිම සිදුවි ඇති බවයි නාවලපිටිය දුම්රිය පාලක මැදිරිය පැවසුවේ.\nදුම්රියේ සෙසු මැදිරි ගලවා මගීන්ව බදුල්ල දක්වා එම දුම්රියෙන්ම ප්‍රවාහනය කිරිමට දුම්රිය පාලක මැදිරිය කටයුතු කර තිබෙනවා.\nදුම්රිය මාර්ගය යථා තත්වයට පත් කරන තෙක් උඩරට දුම්රිය මාර්ගයේ දුම්රිය  ධාවන කටයුතු හැටන් සහ කොටගල දුම්රිය ස්ථාන දෙක අතර පමණක් ධාවනය කිරිමට දුම්රිය පාලක මැදිරි කටයුතු කර ඇති බවයි වාර්තා වන්නේ.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/165749/බදුල්ල-බලා-ධාවනය-වූ-රාත්‍රී-තැපැල්-දුම්රිය-පීලි-පනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4424"
}