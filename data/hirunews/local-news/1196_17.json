{
       "Source": "hirunews",
       "Timestamp": "Monday, 02 May 2022 - 9:58",
       "Headline": "හඳපාන්ගොඩ හඳයාගේ ගෝලයෙකු ගිනි අවියක් සහ මත්කුඩු සමඟ අත්අඩංගුවට",
       "News Content": "රක්ෂිත බන්ධනාගාරගත කර සිටින මත්කුඩු ජාවාරම්කරුවෙකු වන හඳපාන්ගොඩ හඳයා නැමැත්තාගේ ගෝලයෙකු සහ කාන්තාවක් කළුතර අපරාධ කොට්ඨාසය විසින් හෙරොයින් සමඟ අත්අඩංගුවට ගෙන තිබෙනවා.\nඊයේ මෙලෙස අත්අඩංගුවට ගෙන ඇත්තේ හෝමාගම ගගා නැමති අන්වර්ථ නාමයෙන් හඳුන්වන කාන්තාවක් සහ ඇය සමඟ මත්ද්‍රව්‍ය ජාවාරමේ නිරත වටරැක සංජු නැමති 27 හැවිරිදි තරුණයෙකුයි.\nමාසිකව රුපියල් 35,000ක මුදලකට කුලී පදනම මත ලබාගත් අතුරුගිරිය - කහන්තොට ප්‍රදේශයේ නිවසක මෙම සැකකාරිය සහ සැකකරු මත්කුඩු ජාවාරම සිදු කරගෙන ගොස් ඇති බවට අනාවරණ වී තිබෙනවා.\nඅනතුරුව සිදු කළ පරීක්ෂාවේ දී එම නිවස පිටුපස වළදමා තිබූ ටී 56 ගිනි අවියක් සහ උණ්ඩ 30ක් ද සොයා ගැනුණා.",
       "URL": "https://www.hirunews.lk/303312/හඳපාන්ගොඩ-හඳයාගේ-ගෝලයෙකු-ගිනි-අවියක්-සහ-මත්කුඩු-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1196"
}