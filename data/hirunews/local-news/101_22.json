{
       "Source": "hirunews",
       "Timestamp": "Sunday, 13 August 2023 - 13:59",
       "Headline": "ගල් තලාවක තරුණයෙකුට පහරදීමේ සිදුවීමට අදාල තරුණයින් අත්අඩංගුවට",
       "News Content": "සමාජ මාධ්‍ය ඔස්සේ සංසරණය වූ ගල් තලාවක් අසල තරුණයෙකුට පහරදීමේ සිදුවීමට සම්බන්ධ තරුණයින් දෙදෙනෙකු උඩුපුස්සැල්ලාව පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ උඩුපුස්සැල්ලාව ප්‍රදේශයේ පදිංචි 16 සහ ද17 වියේ පසුවන තරුණයන් දෙදෙනකු බවයි පොලීසිය පවසන්නේ.\nපහරදුන් තරුණයන් දෙදෙනා පහරකෑමට ලක්වූ තරුණයා හට ගංජා ගෙන ඒමට රුපියල් 1000ක මුදලක් ලබා දී තිබෙනවා.\nඑහෙත් පහර කෑමට ලක් වූ තරුණයා ගංජා ඔවුන්ට ලබානොදී රුපියල් දහසක මුදල සඟවා ගත් හේතුව මෙම පහරදීමට මූලාරම්භය බවයි පොලිසිය අනාවරණය කරන්නේ.\nපහර දුන් තරුණයන් දෙදෙනාගෙන් එක් අයෙකුගේ බාල සොයුරා විසින් මෙම පහරදීම වීඩියෝ ගතකර ගත කර සමාජ මාධ්‍යට මුදා හැර තිබුණා.\nඅනතුරුව පොලිසිය විසින් විමර්ශන සිදුකර සැකකරුවන් අත්අඩංගුවට ගෙන තිබෙනවා.",
       "URL": "https://www.hirunews.lk/344673/ගල්-තලාවක-තරුණයෙකුට-පහරදීමේ-සිදුවීමට-අදාල-තරුණයින්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=101"
}