{
       "Source": "hirunews",
       "Timestamp": "Thursday, 17 February 2022 - 8:13",
       "Headline": "ඇලපාත විහාරස්ථානයක බුද්ධ ප්‍රතිමාවේ තිබූ රන් ඌර්ණ රෝම ධාතුව සොරකම් කරයි",
       "News Content": "ඇලපාත - කරංගොඩ - සිද්ධාර්ථෝදය පිරිවෙනෙහි හිටි බුද්ධ ප්‍රතිමාවේ තිබූ රුපියල් ලක්ෂ 6ක් පමණ වටිනා රනින් නිම කළ ඌර්ණ රෝම ධාතුව කිසියම් පිරිසක් සොරාගෙන ගොස් තිබෙනවා.\nපසුගිය වසරේ නොවැම්බර් මස පිළිම වහන්සේගේ තීන්ත ආලේප කටයුතු සිදුකර ඇති අතර පසුව වර්ෂාවත් සමඟ එය නතර කරනු ලැබුවා.\nකෙසේ වෙතත් යළි තීන්ත ආලේප කිරීමේ කටයුතු පසුගිය 15 වන දා ආරම්භ කර ඇති අතර එහිදීයි මෙම රන් ඌර්ණ රෝම ධාතුව නො මැති බවට අනාවරණ වී ඇත්තේ.\nඑම ඌර්ණ රෝම ධාතුව පවුම් පහමාරක් පමණ බරින් යුක්තයි.",
       "URL": "https://www.hirunews.lk/297228/ඇලපාත-විහාරස්ථානයක-බුද්ධ-ප්‍රතිමාවේ-තිබූ-රන්-ඌර්ණ-රෝම-ධාතුව-සොරකම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1352"
}