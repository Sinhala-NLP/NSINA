{
       "Source": "hirunews",
       "Timestamp": "Tuesday, 10 September 2019 - 7:41",
       "Headline": "ඉන්ධන මිල සංශෝධන කමිටුව අද රැස්වෙයි",
       "News Content": "ඉන්ධන මිල සංශෝධනය කිරීම සඳහා අද මිල කමිටුව රැස්වීමට නියමිතයි.\nසෑම මසකම 10 වන දා ඉන්ධන මිල කමිටුව රැස් වන්නේ මිල සංශෝධනය කිරීම සඳහායි.\nඅවසන් වරට ඉන්ධන මිල සූත්‍රයට අනුව පසුගිය 13 වන දා මධ්‍යම රාත්‍රියේ සිට ක්‍රියාත්මක වන පරිදි ඉන්ධන මිල ඉහළ දැමීමට රජය කටයුතු කළා.\nඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල් 2 කින්ද, ඔක්ටේන් 95 වර්ගයේ පෙට්‍රල් ලීටරය රුපියල් 4 කින්ද, ඉහළ දැමුවා.\nඅවසන් වරට මිල සංශෝධනයට අනුව ඔක්ටේන් 92 වර්ගයේ පෙට්‍රල් ලීටරයක නව මිල රුපියල් 138 ක් වන අතර, ඔක්ටේන් 95 වර්ගයේ පෙට්‍රල් ලීටරයක නව මිල වන්නේ රුපියල් 163 ක්.\nඑසේම සුපිරි ඩීසල් ලීටරයක මිල රුපියල් 3 කින් වැඩි කරනු ලැබුවා. එහි නව මිල වන්නේ රුපියල් 134 ක්.",
       "URL": "https://www.hirunews.lk/223968/ඉන්ධන-මිල-සංශෝධන-කමිටුව-අද-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3154"
}