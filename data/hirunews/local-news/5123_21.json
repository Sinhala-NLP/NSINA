{
       "Source": "hirunews",
       "Timestamp": "Sunday, 20 March 2016 - 7:54",
       "Headline": "මවකගේ සහ ළදරුවෙකුගේ සිරුරු ළිඳකින්",
       "News Content": "සැකකටයුතු ලෙස මියගිය මවකගේ සහ කුඩා පිරිමි දරුවෙකුගේ මළ සිරුරු පලෙයි - පෙරියපලෙයි ප්‍රදේශයේ ඔවුන්ගේ නිවස අසල ළිඳක තිබී පොලීසිය සොයාගෙන තිබෙනවා.\nමියගිය මවගේ වයස අවුරුදු 32 ක්. දරුවාගේ වයස අවුරුද්දයි මාස හයක් බව සඳහන්.\nපශ්චාත් මරණ පරීක්ෂණයේදී අනාවරණ වී ඇත්තේ මෙය දියේ ගිලීමෙන් සිදුවු මරණ බවටයි.\nඑහෙත් ඔවුන් ළිඳට වැටුනු ආකාරයක් මෙතෙක් අනාවරණ වී නැහැ.\nසිද්ධිය පිළිබඳ පලෙයි පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/128910/මවකගේ-සහ-ළදරුවෙකුගේ-සිරුරු-ළිඳකින්",
       "Category": "Local News",
       "Parent URL": "https://www.hirunews.lk/local-news.php?pageID=5123"
}