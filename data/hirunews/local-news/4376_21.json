{
       "Source": "hirunews",
       "Timestamp": "Friday, 11 August 2017 - 8:03",
       "Headline": "කෝපායි ප්‍රහාරයේ තවත් සැකකරුවන් දෙදෙනෙකු අත්අඩංගුවට",
       "News Content": "යාපනය - කෝපායි ප්‍රදේශයේදී පොලිස් නිලධාරින් දෙදෙනෙකුට ආයුධවලින් පහරදී තුවාල සිදුකිරීමේ සිද්ධිය සම්බන්ධයෙන් තවත් සැකකරුවන් දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ ඊයේ අත්අඩංගුවට ගත් මෙම සැකකරුවන් දෙදෙනා යාපනය - වැල්වැටිතුරෙයි සහ කොකුවිල් ප්‍රදේශවල පදිංචිකරුවන් වන බවයි.\nපසුගිය මස 30 වන දින කෝපායි - කොන්ඩාවිල් ප්‍රදේශයේදී පොලිස් නිලධාරින් දෙදෙනෙකුට ආයුධ වලින් පහරදී තුවාල සිදුකර තිබුණා.\nමීට පෙර ද මෙම සිද්ධිය සම්බන්ධයෙන් සැකකරුවන් කිහිපදෙනකු අත්අඩංගුවට ගනු ලැබුවා.",
       "URL": "https://www.hirunews.lk/168144/කෝපායි-ප්‍රහාරයේ-තවත්-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4376"
}