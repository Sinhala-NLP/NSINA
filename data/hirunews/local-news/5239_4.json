{
       "Source": "hirunews",
       "Timestamp": "Tuesday, 22 December 2015 - 15:51",
       "Headline": "ගුවන් තොටුපල සේවකයන්ගේ වර්ජන සූදානම නවතී",
       "News Content": "ඉල්ලීම් කිහිපයක් මුල් කරගෙන ගුවන් තොටුපල සේවකයන් ආරම්භ කිරීමට සූදානම් වූ වැඩවර්ජනය අත්හිටුවීමට තීරණය කළ බව ශ්‍රී ලංකා නිදහස් සේවක සංගමයේ ගුවන් තොටුපල ශාඛාවේ සභාපති වර්ණසිරි මුහන්දිරම් ප්‍රකාශ කළා.\nප්‍රසාද දීමනා ඇතුලූ ඉල්ලීම් 6 ක් මුල්කරගෙනයි අද පෙරවරුවේ උද්ඝෝෂණයක නිරතවීමෙන් පසු ඔවුන් වර්ජනයකට සැරසුණේ.\nකෙසේ වෙතත් තම ඉල්ලීම්වලට විසඳුම් ලබාදීමට ගුවන් තොටුපල බලධාරීන් පියවර ගැනීමත් සමඟ කටුනායක, රත්මලාන සහ මත්තල ගුවන් තොටුපලවල ක්‍රියාත්මක කිරීමට සූදානම් වූ වර්ජනය අත්හිටවූ බව ශ්‍රී ලංකා නිදහස් සේවක සංගමයේ ගුවන් තොටුපල ශාඛාවේ සභාපති වර්ණසිරි මුහන්දිරම් කියා සිටියා.",
       "URL": "https://www.hirunews.lk/122593/ගුවන්-තොටුපල-සේවකයන්ගේ-වර්ජන-සූදානම-නවතී",
       "Category": "Local News",
       "Parent URL": "https://www.hirunews.lk/local-news.php?pageID=5239"
}