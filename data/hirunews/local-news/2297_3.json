{
       "Source": "hirunews",
       "Timestamp": "Thursday, 03 December 2020 - 19:57",
       "Headline": "අධිකරණ ඇමති පත් කළ කමිටුව මහර බන්ධනාගාරයට (වීඩියෝ)",
       "News Content": "මහර බන්ධනාගාර සිද්ධිය සම්බන්ධයෙන් විමර්ශනය කිරීමට අධිකරණ අමාත්‍යවරයා පත් කළ පංච පුද්ගල කමිටුවේ සමාජිකයින් සහ මානව හිමිකම් කොමිෂන් සභාවේ සමාජිකයින් අද පෙරවරුවේ එම බන්ධනාගාරය වෙත පැමිණියා.\nමෙම පංච පුද්ගල කමිටුවේ කාර්යභාරය වන්නේ බන්ධනාගාර ගැටුමට හේතු වූ කරුණු සහ ගතයුතු ක්‍රියාමාර්ග සම්බන්ධයෙන් සොයාබලා අවශ්‍ය නිර්දේශ ඉදිරිපත් කිරීමයි.\nමේ අතර, රාගම රෝහලේ ප්‍රතිකාර ලබමින් සිටියදී පලාගිය රැඳවියෙකු බන්ධනාගාර බුද්ධි අංශ විසින් අත්අඩංගුවට ගත්තේ ඔරුගොඩවත්ත ප්‍රදේශයේදීයි.",
       "URL": "https://www.hirunews.lk/256232/අධිකරණ-ඇමති-පත්-කළ-කමිටුව-මහර-බන්ධනාගාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2297"
}