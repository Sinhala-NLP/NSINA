{
       "Source": "hirunews",
       "Timestamp": "Saturday, 27 August 2022 - 21:19",
       "Headline": "ඇෆ්ගනිස්තානයට ලකුණු 106ක ඉලක්කයක්",
       "News Content": "ආසියානු කුසලාන විස්ස යි විස්ස ක්‍රිකට් තරගාවලිය ආරම්භ කරමින් අද තරගයට පිවිසුණේ, ශ්‍රී ලංකාව හා ඇෆ්ගනිස්තානය යි.\nකාසිය වාසිය දිනූ ඇෆ්ගනිස්තානය පළමුවෙන් පන්දු රැකීම තෝරා ගත්තා.\nඅරම්භයේ සිට ම ඉතා දුර්වල පිතිකරණයක යෙදුණු ශ්‍රී ලංකා කණ්ඩායමට පන්දු වාර 19.4ක් අවසානයේ සියලු දෙනා දැවී රැස් කර ගැනීමට හැකි වුණේ, ලකුණු 105ක් පමණක් වීම විශේෂත්වයක්.\nඇෆ්ගනිස්තානු පන්දු යවන්නන් හමුවේ ලංකාවේ පිතිකරුවන් ගණනාවකට ම ලකුණු 20 සීමාව වත් ඉක්මවන්නට නො හැකි වෙද්දී හුදෙකලා ඉනිමක් ක්‍රීඩා කළ භානුක රාජපක්ෂ ලකුණු 38ක් රැස් කර ගැනීමට සමත් වුණා.\nඔහු අවසානාවන්ත ලෙස දුවද්දී දැවී ගිය අතර, නායක දසුන් ශානක ලකුණු නො ලබා ක්‍රීඩාගාරයට ගියා.\nනමුත් භානුකගෙන් පසු ශ්‍රී ලංකා ඉනිමට යම් සහනයක් එක් කළ චාමික කරුණාරත්න, ලකුණු 31ක් රැස් කරගැනීමට සමත් වුණා.",
       "URL": "https://www.hirunews.lk/313900/ඇෆ්ගනිස්තානයට-ලකුණු-106ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=909"
}