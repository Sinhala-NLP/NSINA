{
       "Source": "hirunews",
       "Timestamp": "Thursday, 08 September 2022 - 12:55",
       "Headline": "දමිතා බලන්න සජිත් කොටුව පොලිසියට (වීඩියෝ)",
       "News Content": "අත්අඩංගුවට ගත් අරගලයේ ක්‍රියාකාරිණියක වූ රංගන ශිල්පිණි දමිතා අබේරත්නගේ සුව දුක් විමසීම සඳහා විපක්ෂ නායක සජිත් ප්‍රේමදාස අද (08) පෙරවරුවේ කොටුව පොලිස් ස්ථානයට පැමිණියා.\nඑමෙන්ම ඇය අද කොටුව මහේස්ත්‍රාත් අධිකරණයට ඉදිරිපත් කිරීමට ද නියමිත යි.\nබත්තරමුල්ල පොල්දූව මංසන්දියේ කළු හෝරාව නමින් සංවිධාන කර තිබූ විරෝධතා සත්‍යග්‍රහයෙන් අනතුරුව කොළඹ උතුරු අපරාධ කොට්ඨාශය විසින් ඇයව ඊයේ රාත්‍රියේ අත්අඩංගුවට ගෙන තිබුණා.\nජනාධිපති කාර්යාලයට බලහත්කාරයෙන් ඇතුළුවී එහි දේපල වලට හානි කිරීම හා අයුතු ජන රාශියක සාමාජිකයෙකු යන චෝදනායි ඇයට එල්ල වී ඇත්තේ.\nපසුව ඇයව කොටුව පොලිස් ස්ථානය වෙත රැගෙන එනු ලැබුවා.\nමේ අතර විපක්ෂ නායක සජිත ප්‍රේමදාස ඇතුළු පිරිසක් එහි පැමිණියේ ඇයගේ සුවදුක් විමසීම සඳහායි.\nඑමෙන්ම පාර්ලිමේන්තුවේදී ද රංගන ශිල්පිණි දමිතා අබේරත්න අත්අඩංගුවට ගැනීම පිළිබඳව අදහස් පළ වුණා.\nඑමෙන්ම පසුගිය මැයි මස 9 වන දා පාර්ලිමේන්තු මන්ත්‍රී ජොන්ස්ටන් ප්‍රනාන්දුගේ තලංගම පිහිටි නිවසට අලාභ හානි කිරීමේ සිද්ධිය සම්බන්ධයෙන් සැකකරුවන් දෙදෙනෙකු ද බස්නාහිර දකුණ අපරාධ කොට්ඨාසය මගින් ඊයේ අත්අඩංගුවට ගෙන තිබෙනවා.\nමේ අතර, අන්තර් විශ්වවිද්‍යාලයීය ශිෂ්‍ය බලමණ්ඩලයේ පිරිසක් පෙරටුගාමී සමාජවාදී පක්ෂයේ නියෝජිතයින් සමඟ ඊයේ සාකච්ඡාවක් සිදු කර තිබුණා.",
       "URL": "https://www.hirunews.lk/314854/දමිතා-බලන්න-සජිත්-කොටුව-පොලිසියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=883"
}