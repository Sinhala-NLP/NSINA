{
       "Source": "hirunews",
       "Timestamp": "Tuesday, 11 October 2022 - 13:40",
       "Headline": "මෙරටට ගෙන ආ තවත් හමර් රථ දෙකක් රේගුවේ (වීඩියෝ)",
       "News Content": "නීතිවිරෝධී ලෙස මෙරටට ආනයනය කළ තවත් සුඛෝපභෝගි හමර් වර්ගයේ ජිප් වර්ග දෙකක් රේගු පර්යන්තයේ තිබී සොයා ගනු ලැබුවා.\nඒ මුදල් රාජ්‍ය අමාත්‍ය රංජිත් සියඹලාපිටිය අද (11) පෙරවරුවේ ඔරුගොඩවත්ත පර්යන්තයේ සිදු කල නිරික්ෂණ චාරිකාවකදියි.\nමේ අතර, අපනයනය තහනම් කර ඇති පිත්තල තඹ සහ සුදු යකඩ අඩංගුව තිබූ බහාලුම් 04ක් ද එහි දී සොයා ගැනිමට හැකි වුණා.\nඑම බහාලුම් මෙරටින් කඩදාසි අපනයන කරන මුවාවෙන් විදේශ රටකට යැවිමට සුදානම් කර තිබු බවයි රේගුව සඳහන් කළේ.\nනීතිවිරෝධී ලෙස ගෙන්වා රාජ සන්තක කළ හමර් වර්ගයේ මෝටර් රථයක් වෙන්දේසියේ දී ආනයනකරුට ම ලබා දී ටෙන්ඩර් පටිපාටිය උල්ලංඝනය කිරීමේ පුවතක් ද පසුගිය සතියේ දී වාර්තා වුණා.\nකෙසේ වෙතත්, අද සොයා ගත් බහාලුම්වල තිබූ භාණ්ඩ අපනයනය කිරීමට සැලසුම් කළ පුද්ගලයින් සහ සුඛෝපභෝගි හමර් රථ දෙක මෙරටට ගෙන්වු පුද්ගලයා සම්බන්ධයෙන් නිතීමය පියවර ගන්නා බවයි මුදල් රාජ්‍ය අමාත්‍ය රංජිත් සියඹලාපිටිය මාධය වෙත අදහස් දක්වමින් කියා සිටියේ.",
       "URL": "https://www.hirunews.lk/317571/මෙරටට-ගෙන-ආ-තවත්-හමර්-රථ-දෙකක්-රේගුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=811"
}