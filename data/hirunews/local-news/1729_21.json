{
       "Source": "hirunews",
       "Timestamp": "Thursday, 26 August 2021 - 13:17",
       "Headline": "ලබන මස සිට ඉන්දියානු සංචාරකයින්ට  ශ්‍රී ලංකාව විවෘත වේ",
       "News Content": "පූර්ණ එන්නත්කරණය ලැබූ ඉන්දීය සංචාරකයින් සඳහා සැප්තැම්බර් පළවනදා සිට ශ්‍රී ලංකාව විවෘත වන බව සංචාරක අමාත්‍යාංශය පවසනවා.\nඑලෙස, දිවයිනට පැමිණෙන ඉන්දීය සංචාරකයන් ගුවන්තොටුපලේ දී කොරෝනා පරීක්ෂණයකට ලක්විය යුතු අතර ඔවුන් තරු තුනේ හෝ ඊට ඉහළ මට්ටමේ හෝටලයක නතර විය යුතුයි.\nඉන්දීය සංචාරකයින් සඳහා ශ්‍රී ලංකා ගුවන් සේවය ලබන පළවනදා සිට චෙන්නායි, මුම්බායි සහ බැංගලෝරය වෙත ගුවන් ගමන් ක්‍රියාත්මක කරන අතර, ලබන මස අවසානයේ නවදිල්ලියට තවත් අමතර ගුවන් ගමන් දෙකක් යොදවනු ඇති.\nමීට අමතරව, කොළඹ සහ මදුරෙයි, තිරුචිරාපල්ලි, ත්‍රිවේන්ද්‍රම් සහ කොචින් වෙත ගුවන් ගමන් ද යළි ආරම්භ කිරීමට කටයුතු කරන බවයි ශ්‍රී ලංකන් ගුවන් සේවයේ ගෝලීය අලෙවි හා බෙදා හැරීම් ප්‍රධානී දිමුතු තෙන්නකෝන් ටයිම්ස් ඔෆ් ඉන්දියා පුවත්පත වෙත ප්‍රකාශ කර ඇත්තේ.",
       "URL": "https://www.hirunews.lk/280648/ලබන-මස-සිට-ඉන්දියානු-සංචාරකයින්ට-ශ්‍රී-ලංකාව-විවෘත-වේ",
       "Category": "Local News",
       "Parent URL": "https://www.hirunews.lk/local-news.php?pageID=1729"
}