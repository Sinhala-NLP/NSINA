{
       "Source": "hirunews",
       "Timestamp": "Monday, 11 July 2022 - 7:31",
       "Headline": "හොරෙන් රටින් පනින්න හැදූ 77ක් නාවික හමුදා භාරයට",
       "News Content": "නීතිවිරෝධී ලෙස ඔස්ට්‍රෙලියාවට සංක්‍රමණය වීමට තැත් කළ 77 දෙනෙකු මඩකලපුව - කලවන්කේනි මුහුදු ප්‍රදේශයේ දී නාවික හමුදා භාරයට ගැනීමෙන් අනතුරුව පොලිස් අත්අඩංගුවට ගෙන තිබෙනවා.\nඅද (11) අලුයම නාවික හමුදාව විසින් මෙම පිරිස සිය භාරයට ගෙන ඇති බවයි පොලිසිය සඳහන් කළේ.\nමෙලෙස නීතිවිරෝධී ලෙස යාත්‍රාවකින් මුහුදු මාර්ගය ඔස්සේ සංක්‍රමණය වීමට තැත් කර ඇත්තේ යාපනය, වවුනියාව, ත්‍රිකුණාමලය ඇතුලු ප්‍රදේශවල පදිංචිකරුවන් පිරිසක්.\nඑලෙස නාවික හමුදා භාරයට ගත් 77 දෙනාගෙන් 17 දෙනෙකු එරාවුර් පොලිසියටත්, 60 දෙනෙකු ත්‍රිකුණාමලය වරාය පොලිසියට භාරදී තිබෙනවා.",
       "URL": "https://www.hirunews.lk/309662/හොරෙන්-රටින්-පනින්න-හැදූ-77ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1030"
}