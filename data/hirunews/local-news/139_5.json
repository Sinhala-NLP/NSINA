{
       "Source": "hirunews",
       "Timestamp": "Sunday, 30 July 2023 - 17:03",
       "Headline": "ගාලු මුවදොර ආහාර අලෙවිසැල් නියාමනයට පියවර",
       "News Content": "කොළඹ ගාලු මුවදොර ප්‍රදේශයේ පවත්වාගෙන යන ආහාර පාන අලෙවිසල් හා ජංගම ආහාර වෙළඳුන් නියාමනය කිරීම සඳහා කටයුතු කරන බව කොළඹ මහ නගර සභාව පවසනවා.\nජනතාවට අලෙවිකරන ආහාර පානවල සෞඛ්‍ය තත්වය හා ප්‍රමිතිය පිළිබඳව මේ මගින් සොයා ලබන අතර ඉදිරියේදී කොළඹ නගර සභාවේ ලියාපදිංචි වෙළඳුන්ට පමණක් ගාලු මුවදොර වෙළදාමට අවසර හිමිවෙනු ඇත.\nගාලු මුව දොරට පැමිණෙන ජනතාවගෙන් එහි ආහාර වල ප්‍රමිතිය හා පිරිසිදුබව පිළිබඳ නිරන්තර පැමිණිලි ලැබීම නිසා මේ පියවර අනුගමනය කිරීමට නියමිතයි.\nහෙට (01) දින මේ පිළිබඳව එම වෙළඳුන් දැනුවත් කිරීමට විශේෂ වැඩසටහනක් කොළඹ නව නගර ශාලාවේදි පැවැත්වෙන බව මහ නගර සභාව වැඩිදුරටත් සඳහන් කරනවා.",
       "URL": "https://www.hirunews.lk/343054/ගාලු-මුවදොර-ආහාර-අලෙවිසැල්-නියාමනයට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=139"
}