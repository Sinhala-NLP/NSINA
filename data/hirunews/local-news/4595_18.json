{
       "Source": "hirunews",
       "Timestamp": "Sunday, 26 March 2017 - 6:56",
       "Headline": "ග්‍රෙගරි වැවේ තරුණියකගේ මළ සිරුරක්",
       "News Content": "නුවරඑළිය ග්‍රෙගරි වැවේ තිබී තරුණියකගේ මළ සිරුරක් හමුවී තිබෙනවා.\nනුවරඑළිය මාගස්තොට ප්‍රදේශයේදී ඇය වැවට පැන ඇති බවටයි මුලික විමර්ශණවලදී අනාවරණ වී ඇත්තේ.\nමෙලෙස මියගොස් ඇත්තේ නුවරඑළිය මාගස්තොට හංදිය ප්‍රදේශයේ පදිංචිව සිටි 16 හැවිරිදි තරුණියක්.\nඇය පසුගිය 24 වනදා රාත්‍රී සියදිවි හානිකර ගන්නා බවට සඳහන් කරමින් ලිපියක් ද ලියා තබා නිවසින් පිටවගොස් ඇතැයි සඳහන්.\nසිරුර සම්බන්ධ පරීක්ෂණවලින් අනතුරුව එය ඥාතීන්ට භාරදී තිබෙනවා.\nනුවරඑළිය පොලිසිය මේ පිළිබඳ විමර්ශණ ආරම්භ කර තිබෙනවා.",
       "URL": "https://www.hirunews.lk/157729/ග්‍රෙගරි-වැවේ-තරුණියකගේ-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4595"
}