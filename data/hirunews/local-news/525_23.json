{
       "Source": "hirunews",
       "Timestamp": "Sunday, 19 February 2023 - 14:29",
       "Headline": "වීරකැටියේ වෙඩි තැබීමක් - දරුවා සමඟ තණකොළ කපමින් සිටි පියා මියයයි",
       "News Content": "හම්බන්තොට, වීරකැටිය - ගුරුගොඩැල්ල, හකුරුවෙල ප්‍රදේශයේදී අද පුද්ගලයෙකු වෙඩි තබා ඝාතනය කර තිබෙනවා.\nවෙඩි වැදීමෙන් ජීවිතක්ෂයට පත්වූයේ 53 හැවිරිදි අතුල නැමැති පුද්ගලයෙක්.\nඔහු සිය පුත්‍රයා සමඟ නිවස ඉදිරිපිට තණකොළ කපමින් සිටියදී මෝටර් රථයකින් පැමිණි දෙදෙනෙකු මෙම වෙඩි තැබීම සිදුකර පළාගොස් තිබුණා.\nපසුව වෙඩි තැබීම සඳහා සැකකරුවන් පැමිණි මෝටර් රථය හම්බන්තොට ප්‍රදේශයේ දමාගොස් තිබියදී සොයාගත් බවයි පොලිසිය සඳහන් කළේ.\nවෙඩි වැඳීමෙන් ජීවිතක්ෂයට පත්වූ පුද්ගලයා පුද්ගල ඝාතන චෝදනාවකට සිරගතව සිට ඇප මත සිටින අයෙකු බවටයි වාර්තා වන්නේ.\nසැකකරුවන් මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/327789/වීරකැටියේ-වෙඩි-තැබීමක්-දරුවා-සමඟ-තණකොළ-කපමින්-සිටි-පියා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=525"
}