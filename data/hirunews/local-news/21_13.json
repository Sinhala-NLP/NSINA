{
       "Source": "hirunews",
       "Timestamp": "Tuesday, 19 September 2023 - 8:24",
       "Headline": "මහනුවර කුඩු කතගේ කෝටි ගණනක දේපොළ ප්‍රාදේශීය ලේකම් භාරයට",
       "News Content": "මත්ද්‍රව්‍ය ජාවාරම් කිරීමේ චෝදනාව යටතේ පොලිස් මත්ද්‍රව්‍ය නාශක කාර්යාංශය මඟින් අත්අඩංගුවට ගන්නා ලද කාන්තාවකට අයත්\nකෝටි ගණනක දේපොළ අධිකරණ නියෝගයක් මත ඊයේ (18) කුණ්ඩසාලේ ප්‍රාදේශීය ලේකම් භාරයට ගත් බව වාර්තා වෙනවා.\nකුණ්ඩසාලේ ප්‍රාදේශීය ලේකම් සමන්ති නාගහතැන්න අදාළ දේපොළවල ප්‍රතිග්‍රාහකයා ලෙස නම් කර තිබෙනවා.\nමහනුවර මහාධිකරණය මඟින් අදාළ නියෝගය ලබා දී ඇත්තේ නීති විරෝධී වත්කම් විමර්ශන කොට්ඨාසය විසින් මුදල් විශුද්ධිකරණ වැළැක්වීමේ පනතේ ප්‍රතිපාදන යටතේ අදාළ දේපොළ ක්‍රියා විරහිත කිරීමේ නියෝගයක් ලබා දෙන ලෙස කළ ඉල්ලීමක් සලකා බැලීමෙන් පසුවයි.",
       "URL": "https://www.hirunews.lk/348709/මහනුවර-කුඩු-කතගේ-කෝටි-ගණනක-දේපොළ-ප්‍රාදේශීය-ලේකම්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=21"
}