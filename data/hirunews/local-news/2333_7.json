{
       "Source": "hirunews",
       "Timestamp": "Saturday, 14 November 2020 - 13:21",
       "Headline": "කොවිඩ් නිවාඩුවට අලුත් අරුතක් (වීඩියෝ)",
       "News Content": "කොවිඩ් 19 වසංගතය හමුවේ මෙරට පාසල් දරුවන්ට අනපේක්ෂිත හා තරමක් දිගු පාසල් නිවාඩුවක් හිමිවුණා.\nඑම කාලය නිරපරාදේ ගෙවා දැමීම වෙනුවට ඵලදායී පුරුද්දක් වෙනුවෙන් වෙන් කළ දරුවන් දෙදෙනෙකු පිළිබඳ පුවතක් අපට වාර්තා වුණා.\nඒ කළුතර - එතනමඩල ප්‍රදේශයෙන්.\nඉපදිච්ච දවස්වල ඉදන් මෙයා තමයි මගේ පැටියා. මොකක්ද නම කප් කේක්.\nමෙයාගේ ජාතිය බෙන්. මෙයාගේ තාත්තාට දාලා තියෙන්නේ බෙන් හින්දා මෙයාට බෙනුකි කියලා දැම්මා.\nකළුතර ශුද්ධ වූ පවුලේ කන්‍යාරාමයේ ඉගෙනුම ලබන වයස අවුරුදු 14  සහ 10 හැවිරිදි මේ දැරියන් දෙදෙනා පාසල් නිවාඩුව ගතකරන ආකාරයයි මේ.\nඒ තාක්ෂණික උපකරණ ඉදිරිපිට කාලය ගත කිරීම වෙනුවට සමස්ත දරු පරපුරටම ආදර්ශක් වෙමින්.\nකප්කේක් නමැති මෙම සුවිශේෂී සුරතලා පිළිබඳ තොරතුරු ඇතුළත් කරමින් මේ දියණිය කෘතියක්ද නිර්මාණය කර තිබෙනවා.\nකුරුල්ලන් සමඟ ගෙවන නිවාඩු කාලයේදී මේ දියණියද කුරුල්ලන් ගැන කෘතියක් රචනා කර තිබීම විශේෂත්වයක්.\nමේ දරුවන් දෙදෙනාගේ ආදරය හිමිවන්නේ කප්කේක් සහ බෙනුකිට පමණක් නෙවෙයි.\nවෙනත් කුරුළු විශේෂ, සුනඛයින්, මත්ස්‍යයින් වැනි සත්වයින්ද ඔවුන් ඇති කරන්නේ මහත් ආදරයකින්.\nමෙම දියණියන්ගේ ස්වභාදහම සමඟ කරන ජීවිතයට මහාචාර්යවරයෙකු වන ඔවුන්ගේ පියාත් වෛද්‍යවරියක වන මවගේත්  සහයෝගය නොමඳව හිමිවනවා.\nමේ දරුවන් දෙදෙනා තම ඉගෙනීම් කටයුතුවලට මෙය කිසිසේත් බාධාවක් කරගෙන නැහැ.\nකොවිඩ් 19 වසංගතය හමුවේ නිකරුණේ කාලය ගෙවනු වෙනුවට ඵලදායී ලෙස ලෝකය අලුත් ඇසකින් දැකීමේ වටිනාකමට මේ දියණියන් දෙදෙනා හොඳම නිදසුනක්.",
       "URL": "https://www.hirunews.lk/254701/කොවිඩ්-නිවාඩුවට-අලුත්-අරුතක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2333"
}