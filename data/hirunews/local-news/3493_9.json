{
       "Source": "hirunews",
       "Timestamp": "Wednesday, 20 February 2019 - 9:22",
       "Headline": "වාහන අලෙවි කිරීමේ ජාවාරමක තොරතුරු හෙලි වේ",
       "News Content": "කුලී පදනම මත ලබා ගන්නා වාහන අලෙවි කර මුදල් වංචා කිරීමේ ජාවාරමක නිරත වූ පුද්ගලයෙකු කුරුණෑගල - නාරම්මල ප්‍රදේශයේදී අත්අඩංගුවට ගෙන තිබෙනවා.\nවැඩිදුර පරීක්ෂණවලදී හෙළි වී ඇත්තේ මොහු කාලයක් තිස්සේ කුලී පදනම මත ලබා ගන්නා වාහන ආපසු භාර නොදී ව්‍යාජ ලිපි ලේඛන සකසා අලෙවි කිරීමේ හෝ උකස් කිරීමේ ජාවාරමක නිරතව ඇති බවටයි.\nඊයේ අත්අඩංගුවට ගත් සැකකරු 38 හැවිරිදි මහව කුඹුක්වැව ප්‍රදේශයේ පදිංචිකරුවෙක්.\nසැකකරු සතුව තිබී ජාතික හඳුනුම්පත් දෙකක් සහ ව්‍යාජ රියදුරු බලපත්‍රයක් ද පොලිස් භාරයට ගෙන තිබෙනවා.",
       "URL": "https://www.hirunews.lk/210787/වාහන-අලෙවි-කිරීමේ-ජාවාරමක-තොරතුරු-හෙලි-වේ",
       "Category": "Local News",
       "Parent URL": "https://www.hirunews.lk/local-news.php?pageID=3493"
}