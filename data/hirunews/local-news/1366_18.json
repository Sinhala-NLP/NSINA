{
       "Source": "hirunews",
       "Timestamp": "Wednesday, 09 February 2022 - 11:26",
       "Headline": "යුරෝපා සංගමයෙන් දැනුම් දීමක් (වීඩියෝ)",
       "News Content": "ශ්‍රී ලංකාව විසින් පනවා ඇති ආනයන සීමා ඉවත් කරන ලෙසට යුරෝපා සංගමය දැනුම් දී තිබෙනවා.\nඒ, ඊයේ බ්‍රසල්ස් නුවර පැවති යුරෝපා සංගම් රැස්වීමේදියි.\nඑහි දී ශ්‍රී ලංකා නියෝජිතයින් සදහන් කර ඇත්තේ, කොරෝනා ව්‍යාප්තියත් සමග මුහුණ දී ඇති විදේශ විනිමය ගැටලුව හේතුවෙන් මෙලෙස ආනයනය සීමා පැනවීමට කටයුතු කළ බවයි.\nඑම තත්ත්වයන් සම්බන්ධයෙන් විටින් විට අධ්‍යයනයන් කරන අතර විදේශ විනිමය ගැටලුව යම්තාක් දුරටකට නිරාකරණය කර ගැනීමට හැකි වුව හොත් ආනයනය සීමා ඉවත් කිරීම සම්බන්ධයෙන් තීරණයක් ගන්නා බව එම නියෝජිතයින් සඳහන් කර තිබෙනවා.\nමෙහිදී යුරෝපා සංගමය සදහන් කර ඇත්තේ ත්‍රස්තවාදය වැළැක්වීමේ පනත සංශෝධනය කිරීමට රජය ගෙන ඇති තීරණය යහපත් පියවරක් බවයි.\nඑමෙන්ම, ජාත්‍යන්තර නීතිරීතිවලට අනුකූලව ත්‍රස්තවාදය වැළැක්වීමේ පනත සකස් කරන ලෙසත් අවශ්‍ය නීති රීති මේ වන විටත් ඊට ඇතුළත් වී නොමැති බව යුරෝපා සංගමය එහිදී ප්‍රකාශ කර තිබෙනවා.",
       "URL": "https://www.hirunews.lk/296555/යුරෝපා-සංගමයෙන්-දැනුම්-දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}