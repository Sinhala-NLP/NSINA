{
       "Source": "hirunews",
       "Timestamp": "Sunday, 26 June 2022 - 12:38",
       "Headline": "බිරියට මරු කැඳවූ කෝල් එක (වීඩියෝ)",
       "News Content": "පොරවකින් පහර දී තම බිරිඳ ඝාතනය කළ සැමියෙකු අද 926) අලුයම නුවරඑළිය පොලිසියට භාර වී තිබෙනවා.\nනුවරඑළිය පොලිසියේ මුලස්ථාන ප්‍රධාන පොලිස් පරික්ෂක ප්‍රේමලාල් ජයසේකර පැවසුවේ, මෙසේ ඝාතනය කර ඇත්තේ නුවරඑළිය පොලිස් වසමට\nඅයත් ඔලිපන්ට් වතු යායේ ඉහළ කොටසේ පදිංචි සුබ්‍රමණියම් සත්‍යවාණි නමැති දෙදරු මවක්.\nසැකකාර සැමියා සහ බිරිඳ ඊයේ රාත්‍රියේ (25) එකට එක්ව මත්පැන් පානය කර ඇති අතර, සැමියා විසින් බිරිඳට පවසා ඇත්තේ තමන්ට රාත්‍රී ආහාරය ගෙන එන ලෙසයි.\nබිරිඳ ආහාර රැගෙන ඒමට ප්‍රමාද වීම පිළිබඳව සැමියා සොයා බැලිමේ දි මුළුතැන්ගෙට ගිය බිරිඳ දූරකථනයෙන් කථා කරමින් සිට ඇති අතර, ඒ\nසම්බන්ධයෙන් දෙදෙනා අතර ඇති වු බහින් බස් වීමක් දුරදිග යාමෙන් පසු මරණකාරිය විසින් පළමුව සැමියාට පහර දී තිබෙනවා.\nඑයට උරණ වූ සැමියා විසින් නිවසෙහි තිබූ පොරවක් රැගෙන එහි නොකැපෙන පැත්තෙන් බිරිඳගේ හිසට පහර දී ඇති අතර, එම පහරදීමෙනුයි බිරිඳ මියගගොස් ඇත්තේ.\nමිය ගිය දෙදරු මවට අවුරුදු 7 සහ 3 යන වයස්වල පසුවන දියණියන් දෙදෙනෙකු සිටින බවත්, අත්අඩංගුවට ගත් සැකකරු 35 හැවිරිදි අයෙකු බවත් පොලිසිය පවසනවා.\nසැකකාර තැනැත්තා ඉදිරියේ දී නුවරඑළිය මහෙස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/308210/බිරියට-මරු-කැඳවූ-කෝල්-එක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1067"
}