{
       "Source": "hirunews",
       "Timestamp": "Thursday, 07 April 2022 - 17:25",
       "Headline": "හිටපු රාජ්‍ය අමාත්‍ය රොෂාන් රණසිංහගේ නිවසට පහරදුන් 8 දෙනාට ඇප",
       "News Content": "හිටපු රාජ්‍ය අමාත්‍ය රොෂාන් රණසිංහගේ නිවසට පහරදී අලාභ හානි සිදුකිරීමේ සිද්ධිය සම්බන්ධයෙන් අත්අඩංගුවට ගත් 8 දෙනා දැඩි ඇප කොන්දේසි මත මුදා හැර තිබෙනවා.\nඒ ඔවුන් පොළොන්නරුව අතිරේක මහේස්ත්‍රාත් සහ අතිරේක දිසා විනිසුරු එස්.කේ.වික්‍රමරත්න හමුවට අද ඉදිරිපත් කළ අවස්ථාවේදීයි.\nඒ අනුව, සැකකරුවන්ට වෙන් වෙන් වශයෙන් රුපියල් 20,000 බැගින් මුදල් ඇප මත මුදා හැරීමටයි අතිරේක මහේස්ත්‍රාත්වරයා නියෝග කළේ.\nපසුගිය සඳුදා රාත්‍රියේ පොළොන්නරුවේ පිහිටි හිටපු රාජ්‍ය අමාත්‍ය රොෂාන් රණසිංහගේ නිවසට පුද්ගලයින් පිරිසක් විසින් පැමිණ පහරදී තිබුණා.",
       "URL": "https://www.hirunews.lk/301429/හිටපු-රාජ්‍ය-අමාත්‍ය-රොෂාන්-රණසිංහගේ-නිවසට-පහරදුන්-8-දෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1244"
}