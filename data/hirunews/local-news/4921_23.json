{
       "Source": "hirunews",
       "Timestamp": "Monday, 15 August 2016 - 18:08",
       "Headline": "ක්‍රීඩා පිටිය සංහිදියාවේ කේන්ද්‍රස්ථානය - ජනපති",
       "News Content": "ජාති, ආගම්, වර්ණ භේද සහ භාෂා කුල භේද නොමැති ක්‍රීඩාපිටිය සංහිදියාවේ කේන්ද්‍රස්ථානයක් ලෙස හැදින්විය හැකි බව ජනාධිපති මෛත්‍රීපාල සිරිසේන පවසනවා.\nඇඹිලිපිටිය මහවැලි ක්‍රීඩාංගනයේ අද පෙරවරුවේ පැවති ක්‍රීඩා උත්සවයකට එක්වෙමින් ජනාධිපතිවරයා මේ බව ප්‍රකාශ කළා.\nඑහිදී ජනාධිපතිවරයා වැඩිදුරටත් කියා සිටියේ වත්මන් රජය සංහිදියාව වචනයට පමණක් සීමා නොකළ බවයි.\nමෙහිදී සිය සේවා කාලය තුළ විශිෂ්ඨතා දැක්වූ විශ්‍රාමික ක්‍රීඩා නිලධාරින් 10 දෙනෙකුට සම්මාන ලබාදීම සිදුකෙරුණු අතර ජනාධිපතිවරයා වෙනුවෙන් විශේෂ සමරු තිළිණයක් ද පිළිගැන්වුණා.\nමේ අතර, ඇඹිලිපිටිය මහරෝහලේ නවීන තාක්ෂණයෙන් යුතු නව ශල්‍යාගාරය, දැඩි සත්කාර ඒකකය සහ වාට්ටු සංකීර්ණය ද ජනාධිපති මෛත්‍රීපාල සිරිසේන අතින් අද ජනතා අයිතියට පත් කෙරුණා.\nමීට වැය වූ මුදල රුපියල් කෝටි 100 ක්.\nරෝහලේ ඉදිකෙරෙන පස් මහල් ගොඩනැගිලි සංකීර්ණය සදහා මුල් ගල් තැබීම ද ජනාධිපතිවරයා අතින් සිදුකෙරුණු අතර, ඇඹිලිපිටිය මහරෝහලේ සංවර්ධන කටයුතු වෙනුවෙන් රුපියල් මිලියන 5700 ක් වැය කිරීමට අපේක්ෂා කෙරෙන බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/140693/ක්‍රීඩා-පිටිය-සංහිදියාවේ-කේන්ද්‍රස්ථානය-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4921"
}