{
       "Source": "hirunews",
       "Timestamp": "Thursday, 12 May 2022 - 10:19",
       "Headline": "බුද්ධි අංශ ප්‍රධානියාටත් මානව හිමිකම් කොමිසමට කැඳවීමක්",
       "News Content": "පසුගිය දා ගාලුමුවදොර සිදුවීමේදී හා රටේ විවිධ ප්‍රදේශවල ඇති වූ නොසන්සුන්තාවල දී නීතියේ ආධිපත්‍ය තහවුරු කිරීමට අපොහොසත් වූයේ මන්දැයි කරුණු විමසීම සඳහා පාර්ශ්ව කිහිපයක් අදත් මානව හිමිකම කොමිසම වෙත කැඳවා තිබෙනවා.\nඑහි ප්‍රකාශකයෙකු සදහන් කළේ රාජ්‍ය බුද්ධි සේවාවේ ප්‍රධානී මේජර් ජෙනරාල් සුරේෂ් සලේ ද අද (12) එම කොමිසම වෙත කැඳවා ඇති බවයි.\nඑමෙන්ම ගාලුමුවදොර අරගල භූමියේ රාජකාරියේ නිරතව සිටි ආරක්ෂක අංශ ඉහළ නිලධාරීන් ද ඊයේ (11) මානව හිමිකම් කොමිසම වෙත කැඳවා තිබූ අතර හෙට (13) දිනයේදී බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් එම කොමිසමට කැදවා ඇති බව සඳහන්.\nඊයේ දිනයේදී පොලිස්පතිවරයා සහ යුද හමුදාපතිවරයා ද එම කොමිසම වෙත කැඳවා තිබුණා.",
       "URL": "https://www.hirunews.lk/304132/බුද්ධි-අංශ-ප්‍රධානියාටත්-මානව-හිමිකම්-කොමිසමට-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1174"
}