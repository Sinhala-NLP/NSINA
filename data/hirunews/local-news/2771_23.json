{
       "Source": "hirunews",
       "Timestamp": "Sunday, 26 April 2020 - 15:56",
       "Headline": "ඇඹිලිපිටිය ප්‍රධාන මහේස්ත්‍රාත්වරිය නිරෝධායනයට",
       "News Content": "ඇඹිලිපිටිය ප්‍රධාන මහේස්ත්‍රාත්වරිය සිය නිවසේ සිට දින 14ක කාලයක් ස්වයං නිරෝධායනයට ලක්වීමට පියවර ගෙන ඇති බව සබරගමු පළාත් සෞඛ්‍ය සේවා අධ්‍යක්ෂ වෛද්‍ය කපිල කන්නංගර පවසනවා.\nප්‍රධාන මහේස්ත්‍රාත්වරියගේ සැමියා වැලිසර නාවික හමුදා කදවුරේ නිලධාරියෙකු වන අතර, ඔහු පසුගිය 12 වන දා සිට 20 වන දා දක්වා කාලය තුළ නිවාඩු ලබා නිවසට පැමිණීම හේතුවෙන් ඇය මෙලෙස ස්වයං නිරෝධායනයට යොමු වූ බවයි සබරගමුව පළාත් සෞඛ්‍ය සේවා අධ්‍යක්ෂ වෛද්‍ය කපිල කන්නංගර කියා සිටියේ.\nමහේස්ත්‍රාත්වරියගේ සැමියාට කොරෝනා ආසාදනය වී ඇති බවට මෙතෙක් තහවුරු වී නැති බව ද ඔහු සඳහන් කළා.",
       "URL": "https://www.hirunews.lk/239480/ඇඹිලිපිටිය-ප්‍රධාන-මහේස්ත්‍රාත්වරිය-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=2771"
}