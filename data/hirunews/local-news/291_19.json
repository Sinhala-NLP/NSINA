{
       "Source": "hirunews",
       "Timestamp": "Tuesday, 06 June 2023 - 9:12",
       "Headline": "අද රැස්වන පාර්ලිමේන්තුවට අනුමැතිය සඳහා නියෝග රැසක්",
       "News Content": "සිවිල් ගුවන් සේවා පනත යටතේ නියෝග, වෙළෙඳ නැව් පනත යටතේ නියෝග 13ක් සහ නැව් බඩු ගෙන යන්නන්ට, යාත්‍රා ක්‍රියාකරුවන් නොවන පොදු ප්‍රවාහකයන්ට සහ කන්ටේනර් මෙහෙයුම්කරුවන්ට බලපත්‍ර ලබාදීමේ පනත යටතේ නියෝග විස්සකට වැඩි සංඛ්‍යාවක් අනුමැතිය සඳහා අද (06) පාර්ලිමේන්තුවට ඉදිරිපත් කිරීමට නියමිතයි.\nඅද (06) සිට ලබන 09 වැනිදා දක්වා පාර්ලිමේන්තුව රැස්වීමටත් 07 වැනිදා සුළු හා මධ්‍යම පරිමාණ කර්මාන්තකරුවන්ගේ ගැටළු පිළිබඳ සභාව කල් කල්තබන අවස්ථාවේ විවාදය පැවැත්වෙනු ඇති.\nඑමෙන්ම එළඹෙන 08 වැනිදා 2021 අංක 30 දරන විසර්ජන පනත යටතේ යෝජනා සම්මතය, ඔට්ටු ඇල්ලීම සහ සූදු බදු සංශෝධන පනත් කෙටුම්පත, වන සත්ව හා වෘක්ෂලතා ආරක්ෂක ආඥා පනත යටතේ නියෝග විවාදයට ගැනීමට නියමිතයි.",
       "URL": "https://www.hirunews.lk/337163/අද-රැස්වන-පාර්ලිමේන්තුවට-අනුමැතිය-සඳහා-නියෝග-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=291"
}