{
       "Source": "hirunews",
       "Timestamp": "Thursday, 24 August 2023 - 9:19",
       "Headline": "අකුණුසරින්  දස හැවිරිදි දරුවෙකු මරුට",
       "News Content": "අකුණුසැර වැදීමෙන් දස හැවිරිදි දරුවකු මිය ගොස් තිබෙන බව  දෙහිඅත්තකන්ඩිය පොලිසිය පවසනවා.\nනවමැදගම, දියවිද්දාගම ප්‍රදේශයේ පදිංචි දරුවෙකු මෙලෙස මියගොස් ඇති බව වාර්තා වෙනවා.\nසිය පියා සමග කුඹුරේ අස්වැන්න නෙලීම සඳහා දස හැවිරිදි දරුවා සහ ඔහුගේ හය හැවිරිදි බාල සොයුරා ගොස් තිබෙන අතර එම අවස්ථාවේදී අයහපත් කාලගුණ තත්ත්වය හේතුවෙන් දරුවන් දෙදෙනා කුඹුරට යාබදව කෝන් ගසක් මත ඉදිකර තිබූ පැළක නැග සිට තිබෙන බව පොලිසිය අනාවරණය කරනවා.\nඑම අවස්ථාවේදී  පැලට වැදුණු අකුණක් හේතුවෙන් මෙම දරුවා මියගොස් ඇති අතර හය හැවිරිදි දරුවා ඇති වූ දැඩි කම්පනය නිසා ප්‍රතිකාර සඳහා මහියංගණය රෝහල වෙත ඇතුළත් කර තිබෙන බව වාර්තා වෙනවා.",
       "URL": "https://www.hirunews.lk/345897/අකුණුසරින්-දස-හැවිරිදි-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=77"
}