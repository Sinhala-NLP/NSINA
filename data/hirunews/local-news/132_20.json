{
       "Source": "hirunews",
       "Timestamp": "Tuesday, 01 August 2023 - 16:09",
       "Headline": "අළු බදුන ජය පරාජයෙන් තොරව අවසන්",
       "News Content": "එංගලන්තය සහ ඕස්ටේ්‍රලියාව අතර තරඟ 05 කින් සමන්විත අළු බදුන ක්‍රිකට් තරඟාවලිය ජය පරාජයෙන් තොරව අවසන් වුණා.\nඒ, ලන්ඩන් ඕවල් ක්‍රීඩාංගණයේදී ඊයේ (31) අවසන් වූ පස්වන සහ අවසන් ටෙස්ට් තරඟය එංගලන්තය ලකුණු 49 ක ජයක් වාර්තා කිරීමත් සමඟයි.\nතරඟාවලියේ පළමු සහ දෙවන ටෙස්ට් තරඟ ඕස්ටේ්‍රලියාව ජයග්‍රහණය කළ අතර තුන්වන තරඟයේ ජය එංගලන්තයට හිමි වුණා.\nකෙසේ වෙතත් ඕල්ඩ් ට්‍රැෆෝඩ්හි පැවති 04 වන තරඟය ජය පරාජයෙන් තොරව අවසන් වූ අතර ඊයේ නිමාවට පත් වූ අවසන් තරඟය එංගලන්තය ජය ගැනීමත් සමඟයි තරඟාවලිය ජය පරාජයෙන් තොරව අවසන් වුණේ.",
       "URL": "https://www.hirunews.lk/343300/අළු-බදුන-ජය-පරාජයෙන්-තොරව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=132"
}