{
       "Source": "hirunews",
       "Timestamp": "Friday, 09 June 2023 - 7:54",
       "Headline": "''දෙවතාවකට වඩා මට ඇමතිකම් එපා'' ක්‍රීඩා ඇමති",
       "News Content": "ක්‍රීඩා ඇමැති ධුරයේ දෙවතාවකට වඩා රැදී සිටීමට තමා බලාපොරොත්තු නොවන බවත් ජාතික ඔලිම්පික් කමිටුවේ ප්‍රධානින්ද ඒ ආදර්ශය රටට දෙමින්\nසිය ධුර සමස්ත සේවා කාල එකතුව වාර දෙකකට පමණක් සීමා කළ යුතු බවත් ක්‍රීඩා ඇමැති රොෂාන් රණසිංහ සඳහන් කරනවා.\nකොළඹ දී පැවති හමුවක දී මාධ්‍යවේදියෙකු නැගූ ප්‍රශ්නයකට පිළිතුරු දෙමින් ඇමැතිවරයා පැවසුවේ තමන් මෑතකදී ගැසට් කළ ක්‍රීඩා රෙගුලාසිවලට අනුකූලව ජාතික ඔලිම්පික් කමිටුවේ ප්‍රධානින්ද සිය ධුර කාල එකතුව උපරිම වාර දෙකකට සීමා කර ගත යුතු බවයි.\nවැඩිදුරටත් අදහස් දක්වමින් ඇමතිවරයා සඳහන් කළේ,\n“ක්‍රීඩා ඇමැති ධුරයේ මම වාර දෙකකට වඩා කටයුතු කරන්න සූදානම් නෑ. ජාතික ධුර කාල දෙකක් හිටියාම හොඳටම ඇති. ඔය ජාතික ක්‍රීඩා සංගම්වල දිගටම පුටුවල ඇලිලා ඉන්න බොහෝ අය හොරකම් දූෂණ චෝදනා ලබනවා. මම කියන්නේ මෙහෙම චෝදනා ලබන්න එක දිගට අවුරුදු ගණන් තනතුරුවල ඉන්න එපා. අලුත් අයට තරුණ අයට අවස්ථාව දෙන්න උනන්දු වෙන්න. එහෙම එක දිගට තනතුරුවල රැඳිලා ඉන්න අයට මිනිස්සු කියන්නේ ඒවායෙන් ජීවත්වෙන්න ආපු අය කියලයි. ඔලිම්පික් කමිටුවේ ප්‍රධානින් ඒ තත්වය ඇති කර ගන්න එපා කියලයි මා ඒ අයට කියන්නේ”",
       "URL": "https://www.hirunews.lk/337421/දෙවතාවකට-වඩා-මට-ඇමතිකම්-එපා-ක්‍රීඩා-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=283"
}