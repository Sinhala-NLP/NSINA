{
       "Source": "hirunews",
       "Timestamp": "Monday, 16 August 2021 - 13:54",
       "Headline": "රත්ගම ගැටුමට සිව්දෙනෙකු අත්අඩංගුවට",
       "News Content": "කඩුවලින් පහරදී පුද්ගලයෙකුගේ අතක් සිරුරෙන් වෙන්කර, තවත් අයෙකුට තුවාල සිදුකිරීම සම්බන්ධයෙන් චෝදනා එල්ලවී සිටි සැකකරුවන් තුන්දෙනෙකු රත්ගම ප්‍රදේශයේදී අත්අඩංගුවට ගෙන තිබෙනවා.\nඑසේම පහරකෑමට ලක්වූ පාර්ශවයේ එක් අයෙකුද ඊයේ අත්අඩංගුවට ගත් බවයි පොලිසිය සඳහන් කළේ.\nරත්ගම - සිරිකදුරවත්ත ප්‍රදේශයේදී දෙපාර්ශවයක් අතර මෙම ගැටුම පෙරේදා සිදුව ඇති අතර, අත සිරුරෙන් වෙන්වූ පුද්ගලයා මේ වනවිට කරාපිටිය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබනවා.\nපහරකෑමට ලක්වූ අනෙක් පුද්ගලයා මෙන්ම අත්අඩංගුවට ගත් සිව්දෙනාද එම රෝහලේ ප්‍රතිකාර ලබන බවයි පොලීසිය සඳහන් කළේ.",
       "URL": "https://www.hirunews.lk/279839/රත්ගම-ගැටුමට-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1751"
}