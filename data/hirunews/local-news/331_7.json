{
       "Source": "hirunews",
       "Timestamp": "Saturday, 20 May 2023 - 8:35",
       "Headline": "ආගමන විගමන දෙපාර්තමේන්තුව අසල දී පුද්ගලයන් 16ක් අත්අඩංගුවට",
       "News Content": "බත්තරමුල්ල ආගමන විගමන දෙපාර්තමේන්තුව අසල පිහිටි ප්‍රදේශයේ දී තලංගම පොලීසිය සහ නුගේගොඩ අපරාධ විමර්ශන කොට්ඨාසය ඒකාබද්ධව සිදු කළ වැටලීමක දී මත්ද්‍රව්‍ය සමඟ පුද්ගලයන් 16 දෙනෙකු අත්අඩංගුවට ගෙන තිබෙනවා.\nඅදාළ සැකකරුවන් අවුරුදු 20 හා 73 අතර වයස්වල පසුවන හෝකන්දර, කොටහේන, කිරුළපන කුලියාපිටිය, මාලඹේ, බත්තරමුල්ල, තිස්සමහරාම මස්කෙළිය, මොරටුව, පැලවත්ත, වත්තල සහ කඩුවෙල යන ප්‍රදේශවල පදිංචිකරුවන්.\nඅත්අඩංගුවට ගත් සැකකරුවන් සන්තකයේ තිබී අයිස් මත්ද්‍රව්‍ය ග්‍රෑම් 07ක්, කේරළ ගංජා ග්‍රෑම් 20ක් සහ හෙරොයින් මත්කුඩු මිලිගැ3 20ක් පොලිසිය විසින් සොයාගෙන තිබෙන බවයි වාර්තා වී ඇත්තේ.\nසැකකරුවන් අද (20) කඩුවෙල මහේස්ත්‍රාත් අධිකරණය වෙත අද ඉදිරිපත් කිරීමට නියමිතයි.\nහිරු සී.අයි.ඒ අනාවරණයෙන් පසු ආගමන විගමන දෙපාර්තමේන්තුව අසල රැදී සිටිමින් විදේශ ගමන් බලපත්‍ර සකස් කරදීම සඳහා ජනතාවගෙන් මුදල් අය කළ තැරැව්කරුවන් 9 දෙනෙකු මේ වනවිට අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\nඒ මහජන ආරක්ෂක අමාත්‍ය ටිරාන් අලස්ගේ නියෝග මතයි.\nපෝලිම්වල රැදී නොසිට නියමිත ක්‍රමවේදයෙන් බැහැරව ගමන් බලපත්‍රයක් නිකුත් කිරීම සඳහා මොවුන් රුපියල් 25,000 බැගින් අය කර ඇති බව අනාවරණ වී තිබෙනවා.",
       "URL": "https://www.hirunews.lk/335696/ආගමන-විගමන-දෙපාර්තමේන්තුව-අසල-දී-පුද්ගලයන්-16ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=331"
}