{
       "Source": "hirunews",
       "Timestamp": "Friday, 07 July 2023 - 9:47",
       "Headline": "අමෙරිකාවෙන් යුක්‍රේනයට පොකුරු බෝම්බ ලබාදීමේ සැළැස්මක්",
       "News Content": "රුසියාවට එරෙහිව සටන් කිරීම සඳහා යුක්‍රේනයට පොකුරු බෝම්බ යැවීමට ක්‍රියාකාරීව සැළසුම් කරමින් සිටින බව අමෙරිකාව පවසනවා.\nමානව හිමිකම් කණ්ඩායම් විසින් දැඩි විරුද්ධත්වය පළ කරන නමුත් අමෙරිකානු බලධාරීන් ප්‍රකාශ කළේ මෙම බෝම්බ යුක්රේනයේ ජයග්‍රහණයට බොහෝ සෙයින් ඉවහල්වනු ඇති බවයි.\nබොහෝවිට අද (07) දිනයේ ඇමරිකාව මෙම යුද ආධාර පැකේජය ප්‍රකාශයට පත් කරනු ඇති බව විදෙස් මාධ්‍ය වාර්තා කළා.\nකුඩා බෝම්බ රාශියක් ඇතුළත් කර තැනූ විශාල බෝම්බයක් වන මෙය ගුවනින් හෝ ගොඩබිම සිට පුපුරුවා හැරිය හැකියි.\nඉතිහාසයේ ප්‍රථම වතාවට දෙවන ලෝක යුද්ධයේ දී ජර්මන් හමුදාව පොකුරු බෝම්බ භාවිත කර තිබුණා.\nපුළුල් ප්‍රදේශයක දැඩි විනාශයක් සිදුවීම සහ සිවිල් වැසියන්ට තර්ජනයක් වීම හේතුවෙන් ලොව පුරා රටවල් 120කට වැඩි සංඛ්‍යාවක් මෙම පොකුරු බෝම්බ මේ වනවිට තහනම් කර තිබෙනවා.",
       "URL": "https://www.hirunews.lk/340304/අමෙරිකාවෙන්-යුක්‍රේනයට-පොකුරු-බෝම්බ-ලබාදීමේ-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=207"
}