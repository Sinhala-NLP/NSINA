{
       "Source": "hirunews",
       "Timestamp": "Thursday, 27 April 2023 - 19:36",
       "Headline": "වගා ලිඳට වැටුණු අලියා මුදා ගැනේ (වීඩියෝ)",
       "News Content": "ගල්කිරියාගම අලුත්වැව ප්‍රදේශයේ අනාරක්ෂිත වගා ලිඳකට වැටී සිටි ඇස් පෙනීමේ දුර්වලතාවයකින් යුත් වන අලියකු නිරුපද්‍රිතව ගොඩ ගෙන රක්ෂිතයට පලවා හැරිමට ගල්කිරියාගම වනජිවි නිලධාරින් අද(27) සමත් වී තිබෙනවා.\nඅලුත්වැව ප්‍රදේශයේ පිහිටි කුඹුරු ඉඩමක තිබූ අනාරක්ෂිත වගා ලිඳකට එම අලියා වැටි සිටි අතර එම අලියා ඇස් පෙනීමේ දුරුවලතාවයකින් පෙළෙන එකෙකු බව වනජීවි නිළධාරීන් පැවසුවේ.\nකලාවැව ජාතික උද්‍යානයේ සිට ආහාර සොයා ඊයේ රාත්‍රියේ ගම්වැදුණු අවස්ථාවේ මෙම අලියා වගා ලිඳට වැටී ඇතැයි වනජීවි නිලධාරීන් වැඩිදුරටත් සඳහන් කළා.\nලිඳට වැටුණු අලියා ඉන් ගොඩ ඒම සඳහා මහත් පරිශ්‍රමයක් යොදා තිබූ අතර එම උත්සහයන් ව්‍යාර්ත වී තිබුණා.\nඒ අනුව ජේසීබී යන්ත්‍රයක් යොදා ගෙන එම වන අලියා ගොඩ ගැනීමේ මෙහෙයුමක් ආරම්භ කිරීමට ගල්කිරියාගම වනජීවි නිලධාරීන් කටයුතු කර තිබෙන බවයි වාර්තා වන්නේ.\nපැය දෙකක පමණ කාලයක් තිස්සේ සිදු කළ මෙහෙයුමකින් පසුව එම වන අලියා ගොඩ ගැනීමට වනජීවී නිලධාරීන්ට හැකියාව ලැබී තිබෙනවා.\nඑම ස්ථානයට පැමිණි ගල්කිරියාගම පොලිස් ස්ථානයේ නිලධාරින් හා එම ප්‍රදේශවාසීන් ද අලියා ගොඩ ගැනීමේ මෙහෙයුම සදහා වනජිවි නිලධාරින්ට සහය වූ බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/333618/වගා-ලිඳට-වැටුණු-අලියා-මුදා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=386"
}