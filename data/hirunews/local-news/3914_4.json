{
       "Source": "hirunews",
       "Timestamp": "Saturday, 02 June 2018 - 18:45",
       "Headline": "ETI තැන්පත්කරුවන්, අදත් මුදල් ඉල්ලා අදත් විරෝධයේ",
       "News Content": "ඊ.ඒ.පී සමූහ ව්‍යාපාරයට අයත් ඊ.ටී.අයි මූල්‍ය ආයතනයේ මුදල් තැන්පත් කළ ගණුදෙනුකරුවන් අදත් බොරැල්ල - වෝඩ් පෙදෙසේ පිහිටි එම ආයතනයේ කාර්යාලයට පැමිණ විරෝධතාවය පළ කළා.\nඒ, ඊ.ටී.අයි. ආයතනය සිය ගණුදෙනුකරුවන්ගේ ඉතිරි කිරීම්වලට අදාළ රුපියල් බිලියන ගණනක මුදල් නැවත ලබාදීමට කටයුතු නොකිරීමට විරෝධය පළ කරමින්.\nමීට පෙර ද අවස්ථා ගණනාවකදී ඔවුන් එම ආයතනයේ ප්‍රධාන කාර්යාලය ඉදිරිපිට විරෝධතාවයේ නිරත වුණා.\nඒ සෑම අවස්ථාවකදීම ආයතන බළධාරින් ගණුදෙනුකරුවන්ගේ මුදල් නැවත ලබාදෙන බවට විවිධ වකවානු ප්‍රකාශයට පත් කළ ද, ඒ කිසිදු දිනක මුදල් ලබාදීමට ඔවුන් කටයුතු කළේ නැහැ.\nඅද දිනයේ ද එම මුදල් ලබාදෙන වකවානුව සම්බන්ධයෙන් නිසි තීරණයකට නොපැමිණි බවයි තැන්පත්කරුවන් ප්‍රකාශ කළේ.",
       "URL": "https://www.hirunews.lk/192172/eti-තැන්පත්කරුවන්-අදත්-මුදල්-ඉල්ලා-විරෝධයේ",
       "Category": "Local News",
       "Parent URL": "https://www.hirunews.lk/local-news.php?pageID=3914"
}