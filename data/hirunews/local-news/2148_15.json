{
       "Source": "hirunews",
       "Timestamp": "Sunday, 14 February 2021 - 10:34",
       "Headline": "සිංහරාජයේ සතුන් දඩයම් කළ හිටපු උපපොලිස් පරීක්ෂකවරයෙකු ඇතුලු හතරක් අත්අඩංගුවට (වීඩියෝ)",
       "News Content": "සිංහරාජ - වලන්කන්ද රක්ෂිතයේ සතුන් දඩයම් කරමින් සිටි හතරදෙනෙකු පොලිසිය විසින් අත්අඩංගුවට ගෙන තිබෙනවා.\nලද තොරතුරක් මත ඊයේ පස්වරුවේ සිදුකළ වැටලීමකදී මොවුන් අත්අඩංගුවට ගෙන ඇති අතර, එහිදී ගෝන මස් කිලෝ 22 ක්, බෝර 12 වර්ගයේ ගිනි අවියක්, ජීව උණ්ඩ 11 ක් සහ මෝටර් රථයක් ද සොයා ගත් බවයි පොලීසිය ප්‍රකාශ කළේ.\nසැකකරුවන් රක්වාන සහ රත්නපුර ප්‍රදේශවල පදිංචිකරුවන් වනවා.\nඔවුන් අතර තේ වතු හිමිකරුවෙකු සහ සේවය හැර ගිය උප පොලිස් පරීක්ෂකවරයෙකුද සිටින බවයි අනාවරණ වී ඇත්තේ.",
       "URL": "https://www.hirunews.lk/262546/සිංහරාජයේ-සතුන්-දඩයම්-කළ-හිටපු-උපපොලිස්-පරීක්ෂකවරයෙකු-ඇතුලු-හතරක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2148"
}