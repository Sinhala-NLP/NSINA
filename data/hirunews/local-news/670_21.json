{
       "Source": "hirunews",
       "Timestamp": "Tuesday, 13 December 2022 - 8:07",
       "Headline": "කොල්ලුපිටිය රිය අනතුරෙන් පසු පලාගිය රියදුරු අත්අඩංගුවට (වීඩියෝ)",
       "News Content": "කොල්ලුපිටිය ප්‍රදේශයේදී මාරක රිය අනතුරක් සිදු කොට ඩුබායි වෙත පලා ගිය සැකකාර තරුණයා අද (13) අලුයම කටුනායක ජාත්‍යන්තර ගුවන් තොටුපලේදී අත්අඩංගුවට ගෙන තිබෙනවා.\nඒ ඔහු ඩුබායි සිට යලි මෙරටට පැමිණීමෙන් අනතුරුවයි.\nපසුගිය 10 වන දා උදෑසන 06.30 ට පමණ බම්බලපිටියේ සිට ගාලුමුවදොර දෙසට සැකකරු ධාවනය කළ මෝටර් රථය, ඉදිරියෙන් ධාවනය වූ ත්‍රීරෝද රථයක පිටුපස ගැටී සිදු වූ අනතුරෙන් එහි රියදුරු මියගොස් තිබුණා.\nඑහි දී මෝටර් රථය පැදවූ වැල්ලම්පිටිය ප්‍රදේශයේ පදිංචි මොහොමඩ් රසුල් මොහොමඩ් රිෂාක් අනතුරින් පසු එදිනම උදෑසන 09 යි 55 ට පමණ මෙරටින් ඩුබායි බලා පිටත්ව ගොස් තිබූ බවයි පසුව අනාවරණ වුණේ.\nඅත්අඩංගුවට ගත් සැකකාර තරුණයා මේ වන විට කොල්ලුපිටිය පොලිසිය වෙත ඉදිරිපත් කර තිබෙනවා.",
       "URL": "https://www.hirunews.lk/322558/කොල්ලුපිටිය-රිය-අනතුරෙන්-පසු-පලාගිය-රියදුරු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=670"
}