{
       "Source": "hirunews",
       "Timestamp": "Tuesday, 11 July 2023 - 8:27",
       "Headline": "බීඩි කොළ රැගෙන ආ  පුද්ගලයෙකු දෙදෙනෙකු අත්අඩංගුවට",
       "News Content": "මුහුදු මාර්ගය හරහා හොර පාරෙන් තීරුබදු නොගෙවා මෙරටට ගෙන්වන ලද බීඩි කොළ තොගයක් සමග සැකකරුවන් දෙදෙනෙකු පොලිස් විශේෂ කාර්ය බලකායේ අත්අඩංගුවට ගෙන තිබෙනවා .\nදුන්ගල්පිටිය පොලිස් වසමේ තලාහේන, මීගමුව ලිපිනයේ පිහිටි නිවස පිටුපස වගුරුබිම් ප්‍රදේශයේ දී වැටලීමක් සිදුකිරීමෙන් අනතුරුව\nබීඩි නිෂ්පාදනයට යොදා ගන්නා ලද කිලෝ 531, ග්‍රෑම් 800 ක් බර බීඩි කොල තොගයක් සොයාගෙන තිබෙනවා.\nඑම බීඩි කොළ තොගය මෙරටට රැගෙන ආ මැදපිටිවන, මීගමුව ප්‍රදේශයේ පදිංචි වයස අවුරුදු 29 ක් වන පුද්ගලයකු සහ එයට ආධාර අනුබල දුන් දුන්ගල්පිටිය, තලාහේන ප්‍රදේශයේ පදිංචි වයස අවුරුදු 44 ක් වන පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා දුන්ගල්පිටිය පොලිස් ස්ථානය වෙත භාර දී ඇත.\nතවද අත්අඩංගුවට ගත් භාණ්ඩ අතර බාස්මතී හාල් කිලෝ 90 ක්, බෝට්ටුවක් සහ අශ්වබල 40 මෝටර් බෝට්ටු ඇන්ජිමක් ද නිලධාරීන් භාරයට ගෙන ඇත.",
       "URL": "https://www.hirunews.lk/340803/බීඩි-කොළ-රැගෙන-ආ-පුද්ගලයෙකු-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=195"
}