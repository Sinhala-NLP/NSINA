{
       "Source": "hirunews",
       "Timestamp": "Sunday, 16 July 2023 - 16:12",
       "Headline": "ගොවීන් තිදෙනෙකුට ජනාධිපති සම්මාන (වීඩියෝ)",
       "News Content": "කාබනික පොහොරවලට මුල්තැන දෙමින් රසායනික පොහොර ද යොදා ගනිමින් 2022 සහ 2023 වර්ෂයන්හි මහ කන්නයේ වී වගා කළ ගොවීන් තිදෙනෙකු තෝරාගෙන ඇගයීමට ලක් කරමින් ජනාධිපති සම්මාන පිරිනැමීමේ වැඩසටහනක් පසුගියදා හම්බන්තොටදී පැවැත්වුණා.\nකෘෂිකර්ම අමාත්‍යාංශයේ වී පර්යේෂණ මධ්‍යස්ථානය මඟින් දිවයිනේ තෝරා ගත් දහස් සංඛ්‍යාත ගොවීන් අතරින් මෙම තිදෙනා තෝරා ගෙන තිබුණා.\nහම්බන්තොට දිස්ත්‍රික්කයට අයත් රිදියගම සරුකෙත ගොවි සංවිධානය නියෝජනය කළ කේ.පී.ඩී.ඊ ජයසේකර මහතා අක්කරයකින් වැඩිම වී අස්වැන්නක් ලබා ගනිමින් මෙහිදී දිවයිනේ ප්‍රථම ස්ථානයට පත් වුණා.\nඑහිදී කාබනික පොහොර පමණක් යොදා ගනිමින් වී වගාවට අමතරව එළවළු, පලතුරු ආදිය ද වගා කළ මාලා පරණගම මහත්මිය දෙවන ස්ථානයට පත්වුණා.\nකාබනික පොහොර යොදාගනිමින් පරිසර හිතකාමි ලෙස වී වගාකළ ජී. අබේසිංහ මහතා එහිදී තෙවන ස්ථානය හිමි කර ගත්තා.",
       "URL": "https://www.hirunews.lk/341415/ගොවීන්-තිදෙනෙකුට-ජනාධිපති-සම්මාන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=179"
}