{
       "Source": "hirunews",
       "Timestamp": "Sunday, 18 September 2016 - 6:52",
       "Headline": "ගොවීන් පිරිසක් අපහසුතාවක",
       "News Content": "ජලය නොමැතිකමින් වගා කළ කුඹුරු විනාශ වීමේ අවදානමකට මහවැලි එච්. කලාපයේ ගොවීන් පිරිසක් මුහුණ දී තිබෙනවා.\nඔවුන් චෝදනා කරන්නේ බලධාරීන් නිසි පරිදි ජලය ලබාදෙන බවට මීට පෙර ප්‍රකාශ කළද අස්වැන්න පීදෙන අවස්ථාවේ ජලය ලබාදීම අත්හිටුවා ඇති බවයි.\nමෙම කුඹුරු සඳහා ජලය සපයන්නේ කැකිරාව - වෙරුන්කුලම වැවෙන්.\nපැවති නියං කාලගුණ තත්ත්වය හේතුවෙන් යළ කන්නයේ ගොවිතැනට ජලය මුදාහැරීම අත්හිටුවා තිබුණා.\nයළි වැසි ලැබීමත් සමඟ මහවැලි එච්. කලාපයේ කෘෂිකර්ම නිලධාරීන් කුඹුරු අස්වද්දන ලෙස තමන්ට දැනුම්දුන් බවයි ගොවීන් පවසන්නේ.\nඅප මේ සම්බන්ධයෙන් කලාපය භාර මහවැලි නේවාසික ව්‍යාපෘති කළමනාකරු ජයසිංහ කිරිඇල්ලගෙන් විමසීමක් කළා.\nඔහු කියා සිටියේ ගොවීන් යළ කන්නයේ වගා කටයුතු ප්‍රමාදවී ආරම්භ කිරීම නිසා මෙම ගැටළුව මතුවූ බවයි.\nකෙසේ වෙතත් ඉදිරියේදී තවත් ජලමුරයක් ලබාදීමට පියවර ගන්නා බව ඔහු සඳහන් කළා.",
       "URL": "https://www.hirunews.lk/143217/ගොවීන්-පිරිසක්-අපහසුතාවක",
       "Category": "Local News",
       "Parent URL": "https://www.hirunews.lk/local-news.php?pageID=4875"
}