{
       "Source": "hirunews",
       "Timestamp": "Wednesday, 13 December 2017 - 17:45",
       "Headline": "විද්‍යුත් දුම්වැටි තොගයක් සමඟ සැකකරුවෙකු, පළමු වරට අත්අඩංගුවට (ඡායාරූප)",
       "News Content": "ශ්‍රී ලංකාවේ ප්‍රථම වතාවට විද්‍යුත් දුම්වැටි තොගයක් සමග සැකකරුවෙකු අත්අඩංගුවට ගැනීමට ගම්පහ දිස්ත්‍රික් සුරාබදු නිලධාරීන් සමත්වී තිබෙනවා.\nපෑලියගොඩ ප්‍රදේශයේ පිහිටි විදුලි උපකරණ අලෙවිසැළක සිදුකරන ලද වැටලීමකදී ඊයේ සොයා ගත් මෙම විද්‍යුත් දුම්වැටි තොගයේ වටිනාකම රුපියල් ලක්ෂ 08කට අධිකයි.\nඅන්තර්ජාලයේ පළවූ දැන්වීමකට අනුව එම විද්‍යුත් දුම්වැටි තොගය අත්අඩංගුවට ගෙන තිබෙනවා.\nඅදාළ වැටලීම සිදුකිරීමට පෙර අදාළ විද්‍යුත් දුම්වැටියට යොදා ගන්නා ලද දියරය රජයේ රස පරීක්ෂකවරයා වෙත යොමුකර තිබෙනවා.\nඑම දියරය මිනිස් සිරුරට අහිතකර බවට එහිදී  තහවුරු වී ඇති බවයි ගම්පහ දිස්ත්‍රික් සහකාර සුරාබදු කොමසාරිස් ආර්.එම් රත්නායක ප්‍රකාශ කළේ.\nඒ අනුව ක්‍රියාත්මක වූ විශේෂ කණ්ඩායමක් මඟින් ආදාල වැටලීම සිදුකර තිබෙනවා.\nමෙය වෙනත් මත්ද්‍රව්‍ය පානය කිරීමටද භාවිත කිරීම හේතුවෙන් සමාජය දැඩි බලපෑමක් මේ වනවිට එල්ලවී ඇති බවයි සහකාර සුරාබදු කොමසාරිස්වරයා සඳහන් කළේ.\nඒ අනුව මෙලෙස ශ්‍රී ලංකාව තුළ වෙනත් දුම්වැටි නිෂ්පාදනය තහනම් වන බවත් ප්‍රකාශ කළ ඒ මහතා වැඩිදුරටත් සඳහන් කළේ එම තහනම් විද්‍යුත් දුම්වැටි අලෙවිය සම්බන්ධයෙන් සිදුකළ පළමු වැටලීම මෙය බවයි.\nකෙසේ වෙතත් දිවයින පුරා මේ වනවිට සීඝ්‍රයෙන් පැතිර යන විද්‍යුත් දුම්වැටි නීතිවිරෝධී වන බව බවයි ඔහු ප්‍රකාශ කරන්නේ.\nඡායාරූප - මිනුවන්ගොඩ, දමිත් තිසර",
       "URL": "https://www.hirunews.lk/178304/විද්‍යුත්-දුම්වැටි-තොගයක්-සමඟ-සැකකරුවෙකු-පළමු-වරට-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4174"
}