{
       "Source": "hirunews",
       "Timestamp": "Wednesday, 08 June 2022 - 14:08",
       "Headline": "කලින්ම කරත්තයට ගොඩ වූ කළුතර වැසියෝ (වීඩියෝ)",
       "News Content": "මීට දශක ගණනාවකට පෙර අතීතයේ ගම්බද මෙන්ම නාගරිකව ද දක්නට ලැබුණු මෙම දර්ශනය අද දැක දැකගන්නට ලැබුණේ කළුතර ප්‍රදේශයේ දීයි,\nදිනෙන් දින ඉහළ යන ඉන්ධන මිල සහ ඉන්ධන හිගය හේතුවෙන් මේ වන විට දරුවන්ගේ පාසල් ගමන මෙන්ම එදිනෙදා අත්‍යවශ්‍ය ගමන් ද සුව පහසුවට සිදුකර ගැනීමට මෙරට ජනතාවට ඇති අවස්ථාව ක්‍රමයෙන් වියැකී යමින් පවතිනවා.\nමේ එයට විකල්පයක් ලෙස කළුතර ප්‍රදේශයේ කිහිප දෙනකු සිය දරුවන් පාසල් යැවීම සඳහා දශක ගණනාවක් අතීතයේ භාවිත කළ ප්‍රවාහන මාධ්‍යයක් භාවිතා කරන ආකාරය යි.\nමෙම දර්ශන පෙළ අද සමාජ මාධ්‍ය ඔස්සේ දැඩි ලෙස සංසරණය වූයේ ශ්‍රී ලංකාව මේ වන විට මුහුණ පා ඇති බරපතල ආර්ථික සහ ඉන්ධන අර්බූදයේ දිග පළල මොනවට පැහැදිලි කරමින්.\nදහසකුත් එකක් බලාපොරොත්තු, පොරොන්දු මේ රටේ ජනතාවට ලබා දී බලය ලබාගන්නා පාලකයින් අදටත් සුර සැප විඳිමින් පාර්ලිමේන්තුවේ කාලය හරසුන් බොළඳ කතා වෙනුවෙන් වැය කරමින් වගකීම් විරහිතව කටයුතු කරද්දී ඔවුන් සිය කර මතින් ඔසවා පාර්ලිමේන්තුවට ගෙන ගිය මේ රටේ සමස්ත මහජනතාව නැවතත් කරත්තයට ගොඩකිරීම කෙතරම් දෛවෝපගත ද?",
       "URL": "https://www.hirunews.lk/306572/කලින්ම-කරත්තයට-ගොඩ-වූ-කළුතර-වැසියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1110"
}