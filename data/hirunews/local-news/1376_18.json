{
       "Source": "hirunews",
       "Timestamp": "Friday, 04 February 2022 - 11:57",
       "Headline": "ඉන්දියාවේ කොරෝනා මරණ පන් ලක්ෂය ඉක්මවයි",
       "News Content": "ගත වූ පැය විසි හතර තුළ වාර්තාවූ කොරෝනා මරණ 1,072 ක් සමගින් ඉන්දියාවේ සමස්ත කොරෝනා මරණ සංඛ්‍යාව අද (04) 500,000 සීමාව ඉක්මවා ගියා.\nඒ, කොරෝනා මරණ සංඛ්‍යාව අතින් ලොව හතරවන රට බවට පත්වෙමින්.\nඑමෙන්ම තවත් දෛනික ආසාදිතයන් 1,049,394 ක් සමඟින් එරට සමස්ත ආසාදිත සංඛ්‍යාවද 41,803,318 ඉක්මවා තිබෙනවා.\nඉන්දියාවේ කොරෝනා මරණ 400,000 වාර්තා වූයේ පසුගිය වසරේ ජූලි මාසයේදියි.\nඩෙල්ටා කොරෝනා ප්‍රභේදයේ ව්‍යාප්තියත් සමඟ ඉන්දියාවේ කොරෝනා මරණ මෙලෙස ඉහළ ගිය අතර, ඇතැම් විශ්ලේෂකයන් පෙන්වා දෙන්නේ එරට කොරෝනා මරණ සංඛ්‍යාව මීටත් වඩා ඉහළ අගයක් විය යුතු බවයි.",
       "URL": "https://www.hirunews.lk/296136/ඉන්දියාවේ-කොරෝනා-මරණ-පන්-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1376"
}