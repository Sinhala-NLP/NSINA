{
       "Source": "hirunews",
       "Timestamp": "Monday, 25 September 2023 - 7:06",
       "Headline": "මුතුපන්තිය වෙරළෙන් බිලිඳු මළසිරුරක් හමුවෙයි",
       "News Content": "මුත්තුපන්තිය වෙරළෙන් බිලිඳු මළසිරුරක් ඊයේ (24) හමු වී තිබෙනවා.\nආරච්චිකට්ටුව පොලිසිය පවසන්නේ අදාළ බිලිඳා දිනක් පමණ වයසැති අතර දරු ප්‍රසුතිය සිදු කළ පසු මෙම කාන්තාව තම දරුවා හැර යන්නට ඇති බවයි.\nඅදාළ කාන්තාව දරු ප්‍රසුතියෙන් පසුව නිවසට වී අසාධ්‍ය තත්ත්වයේ සිටියදී හලාවත පොලිසිය විසින් අත්අඩංගුවට ගත් බවයි වාර්තා වන්නේ.\nඇය වයස අවුරුදු 35ක හලාවත, දැදුරුඔය ප්‍රදේශයේ පදිංචිකරුවෙක්.\nඅත්අඩංගුවට ගත් කාන්තාව මේ වන විට හලාවත මහා රෝහලේ ප්‍රතිකාර ලබනවා.\nවාර්තාකරු පැවසුවේ ඇය මේ වන විට දරුවන් 06 දෙනෙක් ප්‍රසුත කර ඇති නමුත් ඉන් එකම දරුවෙක්වත් ඇය සමඟ වාසය නොකරන බවයි.\nකෙසේ වෙතත් තම දරුවා ප්‍රසුතියෙන් පසු අතුරුදහන් කිරීම සම්බන්ධයෙන් අදාළ කාන්තාව හලාවත මහේස්ත්‍රාත් අධිකරණයට යොමු කිරීමට නියමිතයි.",
       "URL": "https://www.hirunews.lk/349293/මුතුපන්තිය-වෙරළෙන්-බිලිඳු-මළසිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=9"
}