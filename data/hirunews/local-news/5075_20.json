{
       "Source": "hirunews",
       "Timestamp": "Sunday, 24 April 2016 - 13:15",
       "Headline": "විශ්වවිද්‍යාල ප්‍රවේශ අත්පොත නිකුත් වේ",
       "News Content": "2015/2016 අධ්‍යයන වර්ෂය සදහා විශ්ව විද්‍යාලවලට සිසුන් ඇතුළත් කර ගැනීමට අදාළ ප්‍රවේශ අත්පොත ඊයේ (23) නිකුත් කර තිබෙනවා.\nවිශ්ව විද්‍යාල ප්‍රතිපාදන කොමිෂන් සභාවේ ප්‍රකාශකයෙකු කියා සිටියේ 2015 වසරේ අධ්‍යයන පොදු සහතික පත්‍ර උසස්පෙළ විභාගයට පෙනීසිටි සිසුන් සදහා මෙම පොත අදාළ වන බවයි.\nඒ අනුව හෙට සිට දින 21 ක් ඇතුළත සුදුසකම්ලත් සිසුන් තම අයදුම්පත්‍රය යොමුකළ යුතු අතර එය හැකිතාක් අන්තර්ජාලය හරහා සිදු කරන ලෙසයි කොමිෂන් සභාව සිසුන්ගෙන් ඉල්ලා සිටින්නේ.\nඒ සදහා නැණසල සහ විවෘත විශ්ව විද්‍යාලයට අදාළ පරිඝනක මධ්‍යස්ථාන භාවිතයට ගත හැකි අතර ලියාපදිංචි තැපෑලෙන් ද අයදුම්පත් යොමුකළ හැකියී.\nතාක්ෂණ විෂය ධාරාව යටතේ මුල්වරට ව්ශ්ව විද්‍යාලවලට සිසුන් ඇතුළත් කර ගැනීම ද මෙවර විශේෂත්වයක් වනවා.\nඑසේම මෙවර විශ්ව විද්‍යාලවලට සිසුන් ඇතුළත් කර ගැනීම සියයට 10 කින් වැඩි කර ඇති අතර ඊට අනුව බදවා ගන්නා සිසුන් සංඛ්‍යාව 27250 ක්.",
       "URL": "https://www.hirunews.lk/131608/විශ්වවිද්‍යාල-ප්‍රවේශ-අත්පොත-නිකුත්-වේ",
       "Category": "Local News",
       "Parent URL": "https://www.hirunews.lk/local-news.php?pageID=5075"
}