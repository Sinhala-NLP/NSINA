{
       "Source": "hirunews",
       "Timestamp": "Wednesday, 21 June 2017 - 7:21",
       "Headline": "උතුරු පළාතේ කෘෂිකර්ම සහ අධ්‍යාපන අමාත්‍යාංශ අද සිට ප්‍රධාන අමාත්‍යවරයා යටතට",
       "News Content": "උතුර පළාත් කෘෂිකර්ම ඇමති පී. අයින්ගරනේෂන්ගේ් සහ අධ්‍යාපන ඇමති ටී. කුරුකුලරාජාගේ ඉල්ලා අස්වීමේ ලිපි තමන් වෙත භාරදුන් බව පළාත් ආණ්ඩුකාර ලේකම් එන් ඉලන්ගෝවන් ප්‍රකාශ කළා.\nඑසේම උතුර පළාත් ප්‍රධාන අමාත්‍ය සී. වී. විග්නේෂ්වරන්ට එරෙහිව භාර දුන් දිවුරුම් ප්‍රකාශ ඉල්ලා අස් කර ගැනීමට එම පළාත් සභාවේ විපක්ෂය නියෝජනය කරන මන්ත්‍රිවරුන් 06 දෙනාද ඊයේ තීරණය කළා.\nඒ, දිවුරුම් ප්‍රකාශ ලබා දුන් ඉලංගෙයි තමිල්අරසු පක්ෂයේ මන්ත්‍රීවරුන් ඒවා ඉල්ලා අස් කර ගැනීමත් සමඟයි.\nසෞඛ්‍ය සහ ප්‍රවාහන අමාත්‍යවරුන් දෙදෙනාට මසක කාලයක් නිවාඩු ලබාගන්නා ලෙස කළ දැනුම්දීම ඉවත් කරගන්නා බව මහ ඇමති විග්නේෂ්වරන් ප්‍රකාශ කිරිමත් සමගයි දෙපාර්ශවය අතර මතුව තිබූ අර්බුදය සමථයකට පත් වුණේ.",
       "URL": "https://www.hirunews.lk/164043/උතුරු-පළාතේ-කෘෂිකර්ම-සහ-අධ්‍යාපන-අමාත්‍යාංශ-අද-සිට-ප්‍රධාන-අමාත්‍යවරයා-යටතට",
       "Category": "Local News",
       "Parent URL": "https://www.hirunews.lk/local-news.php?pageID=4459"
}