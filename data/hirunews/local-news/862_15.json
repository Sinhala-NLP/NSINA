{
       "Source": "hirunews",
       "Timestamp": "Saturday, 17 September 2022 - 7:57",
       "Headline": "කුඩු ගහන්න සල්ලි හොයාගන්න දරුවා උකසට තැබූ කත (වීඩියෝ)",
       "News Content": "අත දරුවා ද රැගෙන හිඟමනේ ගිය කාන්තාවක් කොළඹ වරාය පිවිසුම අසල දී පොලිස් ළමා හා කාන්තා කාර්‍යාංශය විසින් අත් අඩංගුවට ගෙන තිබෙනවා.\nඒ නීතිවිරෝධී මත්ද්‍රව්‍ය චෝදනාවකටයි.\nමෙම සැකකාරිනිය සිය දරුවා ද වඩාගනිමින් මහමඟ සිඟමනේ යන්නියක් බවට හෙළි වී ඇති අතර, ඇය දිනකට රුපියල් 7000ක හෙරොයින් පානයට හුරු වී සිටි අයෙකු බවයි සිදු කළ මූලික විමර්ශනවලදී හෙළි වී ඇත්තේ.\nඇය විසින් දරුවාට කිරිපිටි මිලට ගැනීමට වත්කමක් නොමැති බවට පවසමින් මුදල් එක් කරගෙන ඇති අතර, එම මුදල්වලින් මෙලෙස මත්ද්‍රව්‍ය භාවිත කිරීමට ඇබ්බැහිව සිටි අයෙකු බවට ද තොරතුරු අනාවරණ වී තිබෙනවා.\nසිද්ධිය සම්බන්ධයෙන් ළමා හා කාන්තා කාර්‍යාංශය වැඩිදුර විමර්ශන සිදු කරනවා.",
       "URL": "https://www.hirunews.lk/315610/කුඩු-ගහන්න-සල්ලි-හොයාගන්න-දරුවා-උකසට-තැබූ-කත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=862"
}