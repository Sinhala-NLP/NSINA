{
       "Source": "hirunews",
       "Timestamp": "Thursday, 13 July 2017 - 14:55",
       "Headline": "උතුරුමැද පළාත් සභාපතිට ගෙන ආ විශ්වාසභංගය විවාදයට ගැනීමට දින නියම වෙයි",
       "News Content": "එක්සත් ජනතා නිදහස් සන්ධානයට බලය හිමි උතුරුමැද පළාත් සභාවේ සභාපති ටී.එම්.ආර්.සිරිපාලට එරෙහිව ගෙන ආ විශ්වාසභංගය එළඹෙන 18 වනදා විවාදයට ගැනීමට තීරණය කර තිබෙනවා.\nඑක්සත් ජාතික පක්ෂයේ මන්ත්‍රීවරුන් කණ්ඩායමක් විසින් චෝදනා 8 කින් සමන්විත විශ්වාසභංගයක් ඔහුට එරෙහිව ගෙන එනු ලැබුවා.\nඒ අනුවයි එය විවාදයට ගැනීම සදහා පළාත් සභා න්‍යාය පත්‍රයට ඇතුළත් කර ඇත්තේ.\nමීට පෙර ද එක්සත් ජාතික පක්ෂයේ මන්ත්‍රීවරුන් කණ්ඩායමක් සභාපතිවරයාට එරෙහිව විශ්වාසභංග යෝජනාවක් ඉදිරිපත් කර තිබුණා.",
       "URL": "https://www.hirunews.lk/165800/උතුරුමැද-පළාත්-සභාපතිට-ගෙන-ආ-විශ්වාසභංගය-විවාදයට-ගැනීමට-දින-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4423"
}