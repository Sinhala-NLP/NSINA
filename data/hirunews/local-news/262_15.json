{
       "Source": "hirunews",
       "Timestamp": "Friday, 16 June 2023 - 20:50",
       "Headline": "ලොව පළමු වරට කෘත්‍රිම මානව කලලයක් නිර්මාණය කරයි",
       "News Content": "ලොව පළමු වරට කෘත්‍රිම මානව කලලයක් නිර්මාණය කිරීමට අමෙරිකාවේ සහ බ්‍රිතාන්‍යයේ වෛද්‍ය පර්යේෂණ කණ්ඩායම් සමත් වී ඇතැයි ගාර්ඩියන් පුවත් සේවය වාර්තා කරනවා.\nමෙම කලලය නිර්මාණය කිරීමට හැකිව ඇත්තේ ඩිම්බ සෛල සහ ශුක්‍රාණු සෛල නොමැතිවයි.\nප්‍රාථමික මට්ටමේ පවතින මේ කෘත්‍රිම කලලයට ස්පන්දනය වන හදවතක් සහ මොළයක් නොමැති නමුත් ජානමය රෝග සහ ගබ්සා වීම්වලට හේතු සොයා ගැනීමට මෙය අනාගතයේදී ඉවහල් වනු ඇති බව පර්යේෂණ කණ්ඩායම ප්‍රකාශ කර තිබෙනවා.\nමෙම සොයාගැනීමත් සමග අනාගතයේදී මෙවැනි කෘත්‍රිම මානව කලල නිර්මාණය සහ භාවිත කිරීම සම්බන්ධව නීති රෙගුලාසිවල අවශ්‍යතාවක් මතුවන බව විදෙස් වාර්තාවල සඳහන්.",
       "URL": "https://www.hirunews.lk/338164/ලොව-පළමු-වරට-කෘත්‍රිම-මානව-කලලයක්-නිර්මාණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=262"
}