{
       "Source": "hirunews",
       "Timestamp": "Wednesday, 06 October 2021 - 13:19",
       "Headline": "2025 දී චීනය තම රට ආක්‍රමණය කරනු ඇතැයි තායිවානය කියයි",
       "News Content": "චීනය සමඟ සබඳතා වසර 40කින් අවම මට්ටමට පැමිණ ඇති බව තායිවාන ආරක්ෂක අමාත්‍ය චියු කුඕ චෙන් ප්‍රකාශ කළා.\nඑමෙන්ම, ඔහු කියා සිටියේ වසර 2025 වන විට චීනය විසින් තම රට පූර්ණ ලෙස ආක්‍රමණය කිරීමේ අවදානමක් පවතින බවයි.\nචීන යුද ගුවන් යානා පසුගිය දින 4ක කාලය තුල වාර්තාගත අන්දමින් තායිවාන ගුවන් ආරක්ෂක කලාපයට ඇතුළු වීම ආන්දෝලනයට ලක් වූ කරුණක්.\nතායිවානය තම රට ස්වෛරී රාජ්‍යයක් ලෙස හැඳින්වුව ද, චීනය සලකන්නේ එය තම රටට අයත් වෙන්වූ ප්‍රාන්තයක් ලෙසයි.\nමේ අතර, චීනය සහ තායිවානය සම්බන්ධයෙන් සිය ප්‍රතිපත්තිය අඛණ්ඩ ව පවත්වාගෙන යාමට ඇමෙරිකානු ජනාධිපති ජෝ බයිඩ්න් චීන ජනාධිපති ෂී ජින් පින් වෙත ප්‍රතිඥාවක් ලබා දී ඇති බව සඳහන්.",
       "URL": "https://www.hirunews.lk/284243/2025-දී-චීනය-තම-රට-ආක්‍රමණය-කරනු-ඇතැයි-තායිවානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1646"
}