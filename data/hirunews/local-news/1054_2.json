{
       "Source": "hirunews",
       "Timestamp": "Friday, 01 July 2022 - 14:44",
       "Headline": "වසරකට ජීවිත 3000ක් රිය අනතුරුවලින් මරුට - ඉන් වැඩිම පිරිසක් යතුරුපැදිකරුවන් (වීඩියෝ)",
       "News Content": "හදිසි අනතුරුවලින් මේ වනවිට වැඩිම ජීවිත හානි සිදුව ඇත්තේ යතුරුපැදිකරුවන්ට බව රථ වාහන පාලන සහ මාර්ග ආරක්ෂාව පිළිබඳ අංශයේ නියෝජ්‍ය පොලිස්පති ඉන්දික හපුගොඩ පවසනවා.\nජාතික අනතුරු නිවාරණ සතිය පිළිබඳ දැනුවත් කිරීමේ ප්‍රවෘත්ති සාකච්ඡාවට එක්වෙමින් ඔහු මේ බව සඳහන් කළා.\nවසරකට මෙරට සිදුවන රිය අනතුරුවලින් ජීවිත 3000ක් පමණ අහිමි වන බවයි නියෝජ්‍ය පොලිස්පතිවරයා ප්‍රකාශ කළේ.\nඑම අනතුරුවලින් වැඩියෙන්ම සිදුවන මරණ යතුරුපැදි අනතුරු බව ද ඔහු වැඩිදුරටත් පැවසුවා.",
       "URL": "https://www.hirunews.lk/308727/වසරකට-ජීවිත-3000ක්-රිය-අනතුරුවලින්-මරුට-ඉන්-වැඩිම-පිරිසක්-යතුරුපැදිකරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1054"
}