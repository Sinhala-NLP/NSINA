{
       "Source": "hirunews",
       "Timestamp": "Tuesday, 23 May 2017 - 10:55",
       "Headline": "යෝෂිතට ඕස්ට්‍රේලියාවට හා ජපානයට යන්න අවසර",
       "News Content": "හිටපු ජනපති පුත් යෝෂිත රාජපක්ෂට මේ මස 31 සිට මාස 2ක කාලයක් ඕස්ට්‍රේලියාවට හා ජපානයට යාමට කොළඹ මහාධිකරණය අද (23) අවසර දුන්නා.\nඑම නියෝගය ආගමන - විගමන පාලකවරයාට හා ජාතික බුද්ධි තොරතුරු අධ්‍යක්ෂවරයාට දැනුම් දෙන ලෙස ද විනිසුරු ඒ.ඒ.ආර් හෙයියන්තුඩුව නියෝග කළා.\nරුපියල් ලක්ෂ 5ක පුද්ගලික ඇප මත විදෙස් ගමන් බලපත්‍රය නිදහස් කරන්නැයි කඩුවෙල මහේස්ත්‍රාත්වරයාට නියෝගයක් කළ බවත් අප වාර්තාකරු කියා සිටියා.\nඋපයාගත් ආකාරය හෙළි කළ මුදල් යොදා CSN නාලිකාව ආරම්භ කළයි චෝදනා මත ඔහුට එරෙහිව කඩුවෙල මහේස්ත්‍රාත් අධිකරණයේ නඩුවක් පවරා ඇති අතර විදේශ ගමන් බලපත්‍රය අධිකරණ භාරයට ගෙන තිබුණා.",
       "URL": "https://www.hirunews.lk/161939/යෝෂිතට-ඕස්ට්‍රේලියාවට-හා-ජපානයට-යන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4504"
}