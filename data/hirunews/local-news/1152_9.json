{
       "Source": "hirunews",
       "Timestamp": "Sunday, 22 May 2022 - 8:08",
       "Headline": "මුම්බායි, දිල්ලිය පරදයි - අවසන් වටයේ කණ්ඩායම් 04 ගැනත් තීරණය වෙයි",
       "News Content": "මුම්බායි - වන්කඩේ ක්‍රීඩාංගණයේ ඊයේ (21) පැවති අයි.පී.එල්. තරගයෙන් දිල්ලි කැපිටල්ස් පිල පරදවා කඩුලු පහක ජයක් වාර්තා කිරීමට මුම්බායි ඉන්දියන්ස් පිල සමත්වුණා.\nදිල්ලි පිල සිය පන්දු වාර විස්ස තුළ කඩුලු හතක් දැවී ලකුණු 159 ක් රැස් කළ අතර, මුම්බායි ඉන්දියන්ස් පිල පන්දු වාර 19 යි එක් පන්දුවක දී කඩුලු පහක් දැවී ලකුණු 160 ක් ලබමින් තරගයේ ජය හිමිකරගත්තා.\nමේ අනුව මෙවර අයි.පී.එල්. තරගාවලියේ අවසන් වටයට සුදුසුකම් ලබන කණ්ඩායම් හතර මේ වනවිට තීරණය වී තිබෙනවා.\nගුජරාට් ටයිටන්ස්, රාජස්ථාන් රෝයල්ස් සහ ලක්නව් සුපර් ජයන්ට්ස් කණ්ඩායම් ඒ සඳහා කලින් සුදුසුකම් ලැබූ අතර, ඊයේ ප්‍රතිඵලයත් සමඟ ශ්‍රී ලංකා ක්‍රීඩක වනිඳු හසරංග නියෝජනය කරන රෝයල්ස් චැලෙන්ජර්ස් බැංගලෝර් පිල අවසන් වටයට සුදුසුකම් ලබනවා.",
       "URL": "https://www.hirunews.lk/304963/මුම්බායි-දිල්ලිය-පරදයි-අවසන්-වටයේ-කණ්ඩායම්-04-ගැනත්-තීරණය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1152"
}