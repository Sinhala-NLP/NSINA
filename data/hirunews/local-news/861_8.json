{
       "Source": "hirunews",
       "Timestamp": "Saturday, 17 September 2022 - 16:49",
       "Headline": "උල්කාපාතයකින් සොයා ගැනුණු රහස",
       "News Content": "පසුගිය පෙබරවාරියේ දී බ්‍රිතාන්‍යයේ නගරයක් වෙත කඩා වැටුණු උල්කාපාතයකින්, ජල අංශු සොයා ගැනීමට බ්‍රිතාන්‍ය විද්‍යාඥයන් සමත්ව තිබෙනවා.\nබ්‍රිතාන්‍යයේ Gloucestershire නගරයේ Winchcombe හි ධාවන පථයකට කඩා වැටුණු මෙම උලකාපාතය සම්බන්ධයෙන් අදහස් දැක් වූ බ්‍රිතාන්‍ය ස්වාභාවික ඉතිහාස කෞතුකාගාරයේ ග්‍රහලෝක ද්‍රව්‍ය සමූහයේ පර්යේෂකයෙකු වන ඈෂ්ලි කිං පවසන්නේ අදාල නියැදියෙන් 12%ක් පමණ ජලය අඩංගු බවයි.\nමේ අතර \"එම ජලයේ සංයුතිය පෘථිවි සාගරවල ජලයේ සංයුතියට බෙහෙවින් සමාන ය,\" බව ද ඔහු පවසනවා.\nඑහි දී ඔහු වැඩි දුරටත් පවසා සිටින්නේ, උල්කා කැබැල්ල පොළවට වැටී පැය 12ක් යෑමට මත්තෙන් පර්යේෂණ කටයුතුවලට යොමු කිරීමට හැකි වූ බැවින් එහි පෘථිවි ජලය සහ වෙනත් ද්‍රව්‍යවලින් දූෂිත නො වූ බවට සැකයක් නැති බවයි.",
       "URL": "https://www.hirunews.lk/315658/උල්කාපාතයකින්-සොයා-ගැනුණු-රහස",
       "Category": "Local News",
       "Parent URL": "https://www.hirunews.lk/local-news.php?pageID=861"
}