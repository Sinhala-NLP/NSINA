{
       "Source": "hirunews",
       "Timestamp": "Monday, 14 August 2023 - 7:11",
       "Headline": "පහර දී මෝටර් රථය පැහැරගත් සැකකරුවන් අත්අඩංගුවට",
       "News Content": "කිරිඳිවැල බෝගහවත්ත හන්දියේ දී මෝටර් රථයකින් පැමිණි සැකකරුවන් තිදෙනෙකු මාර්ගයේ ධාවනය වෙමින් තිබු මෝටර් රථයක් මඟ හරස් කොට නවත්වා රියදුරුට පහර දී ඊයේ(13) මෝටර් රථය පැහැර ගෙන තිබෙනවා.\nමෙහි විමර්ශන කටයුතු සිදුකර ඇත්තේ කිරිඳිවැල පොලිසියට ලද පැමිණිල්ලක් මතයි.\nපොලිසිය පැවසුවේ මෝටර් රථය කොල්ලකන ලද සැකකරුවන් තිදෙනා හා අදාළ මෝටර් රථය පොලිස් භාරයට ගත් බවයි.\nඅත්අඩංගුවට ගත් සැකකරුවන් වයස අවුරුදු 23 හා 39 වයස්වල පසුවන් විලිබුලහේනේගම හා රඳවාන ප්‍රදේශවල පදිංචිකරුවන් බවයි වාර්තා වන්නේ.\nපොලිසිය වැඩි දුරටත් පවසන්නේ සැකකරුවන් පුගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර වැඩිදුර විමර්ශන කිරිඳිවැල පොලිසිය සිදු කරන බවයි.",
       "URL": "https://www.hirunews.lk/344730/පහර-දී-මෝටර්-රථය-පැහැරගත්-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=100"
}