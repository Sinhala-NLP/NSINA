{
       "Source": "hirunews",
       "Timestamp": "Thursday, 24 November 2016 - 16:30",
       "Headline": "මේ මස 30 සිට සා.පෙළ විභාගයට අදාළ උපකාරක පන්ති / සම්මන්ත්‍රණ පැවැත්වීම තහනම්",
       "News Content": "දෙසැම්බර් මස 6 වැනිදා සිට ආරම්භ වන සාමාන්‍ය පෙළ විභාගයට අදාළව මේ මස 30 වනදා සිට ලබන 17 වනදා දක්වා කාලය තුළ උපකාරක පන්ති පැවැත්වීම තහනම් බව විභාග දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සදහන් කළේ ඊට අදාළ සම්මන්ත්‍රණ, වැඩමුළු, අනුමාන ප්‍රශ්න පත්‍ර මුද්‍රණය කිරීම සහ බෙදා හැරීම සම්පූර්ණයෙන්ම තහනම් බවයි.\nකිසියම් තැනැත්තෙකු හෝ යම් ආයතනයක් එම නියෝගය කඩකළහොත් අත්අඩංගුවට ගැනීමේ හැකියාව ද පවතින බව විභාග දෙපාර්තමේන්තුව සදහන් කළා.\nමෙම නියෝගය කඩකරන පුද්ගලයන් සම්බන්ධයෙන් තොරතුරු වාර්තා වුවහොත් ළගම ඇති පොලිස් ස්ථානය දැනුවත් දෙන ලෙස ද එම දෙපාර්තමේන්තුව ඉල්ලා සිටිනවා.",
       "URL": "https://www.hirunews.lk/148245/මේ-මස-30-සිට-සා-පෙළ-විභාගයට-අදාළ-උපකාරක-පන්ති-සම්මන්ත්‍රණ-පැවැත්වීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4782"
}