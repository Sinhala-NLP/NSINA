{
       "Source": "hirunews",
       "Timestamp": "Tuesday, 28 February 2023 - 15:13",
       "Headline": "අපේක්ෂා රෝහලේ ඖෂධ මුදලට අලෙවි කළ ඖෂධවේදියා යළි රිමාන්ඩ්",
       "News Content": "මහරගම අපේක්ෂා රෝහලේ ඖෂධ, මුදලට අලෙවි කළ ඖෂධවේදියා ලබන මස 14 වැනිදා දක්වා යළි රක්ෂිත බන්ධනාගාර ගත කෙරුණා.\nඒ, ඔහු අද (28) කොළඹ ප්‍රධාන මහේස්ත්‍රාත් ප්‍රසන්න අල්විස් හමුවට ඉදිරිපත් කිරීමෙන් අනතුරුවයි.\nරුපියල් විසිදෙදහසක වටිනාකමකින් යුත් පිළිකා රෝගීන් සඳහා ලබාදෙන ඖෂධයක් අපේක්ෂා රෝහලේ නොමැති බව පවසමින් රුපියල් විසි එක් දහසක මුදලක් ලබා ගනිමින් අලෙවි කළ අවස්ථාවේ සැකකරු අල්ලස් හෝ දූෂණ චෝදනා විමර්ශන කොමිසම මගින් පසුගියදා අත්අඩංගුවට ගනු ලැබුවා.\nපරිත්‍යාගශීලින් විසින් රෝහලට ලබාදුන් ඖෂධ සොරකම් කර ඔහු මෙලෙස අලෙවි කළ බවටයි අනාවරණ වී ඇත්තේ.\nසැකකරුගේ නිවස පරික්ෂා කිරීමේ දී එහි තිබී තවත් ඖෂධ තොගයක් නිලධාරින්ගේ භාරයට ගැණුනු අතර ඒවා රාජ්‍ය ලාංඡනය සහිත පෙට්ටිවල අසුරා තිබුණා.",
       "URL": "https://www.hirunews.lk/328597/අපේක්ෂා-රෝහලේ-ඖෂධ-මුදලට-අලෙවි-කළ-ඖෂධවේදියා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=507"
}