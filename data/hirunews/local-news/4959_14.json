{
       "Source": "hirunews",
       "Timestamp": "Tuesday, 19 July 2016 - 12:51",
       "Headline": "බන්ධනාගාර රැදවියෙකුගේ සිරුරෙන්, මත්කුඩු පැකට් 100ක් සොයා ගැනේ",
       "News Content": "බන්ධනාගාර රැදවියෙකුගේ ගුද මාර්ගයේ තිබී කුඩු පැකට් 100ක් සොයාගෙන තිබෙනවා.\nබන්ධනාගාර මාධ්‍ය ප්‍රකාශක, බන්ධනාගාර කොමසාරිස් ටී.එන්. උපුල්දෙනිය හිරු ප්‍රවෘත්ති අංශයට සදහන් කළේ කේරළ ගංජා ග්‍රෑම් 29ක් ද ඒ අතර තිබූ බවයි.\nපසුගිය 17 වන දා මොහු මත්ද්‍රව්‍ය සිද්ධියක් සම්බන්ධයෙන් මාළිගාකන්ද අධිකරණයට ඉදිරිපත් කර තිබෙනවා.\nඑම අවස්ථාවේදී 24 හැවිරිදි අදාළ පුද්ගලයා රක්ෂිත බන්ධනාගාර ගත කිරීමටයි අධිකරණය නියෝග කර ඇත්තේ.\nඒ අනුව සැකකරු වැලිකඩ බන්ධනාගාරයට රැගෙන ගිය අවස්ථාවේදී ඔහුව පරීක්ෂාවට ලක් කර තිබෙනවා.\nඑහිදී බන්ධනාගාර දෙපාර්තමේන්තුවේ බුද්ධි අංශයට ලැබුණු තොරතුරක් මත ඔහු වෛද්‍ය පරීක්ෂාවට යොමු කර ඇති අතර එම අවස්ථාවේදීියි ඔහුගේ ගුද මාර්ගයේ තිබී මෙම මත්කුඩු තොගය සොයාගෙන ඇත්තේ.\nසැකකරු දෙමටගොඩ ප්‍රදේශයේ පදිංචිකරුවෙක්.",
       "URL": "https://www.hirunews.lk/138407/බන්ධනාගාර-රැදවියෙකුගේ-සිරුරෙන්-මත්කුඩු-පැකට්-100ක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4959"
}