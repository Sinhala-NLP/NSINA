{
       "Source": "hirunews",
       "Timestamp": "Saturday, 12 November 2016 - 16:05",
       "Headline": "හුලූ ගඟේ දියනෑමට ගිය පාසල් සිසුන් දෙදෙනෙකු ජීවිතක්ෂයට",
       "News Content": "මහවැලි ගඟේ අතු ගංගාවක් වන හුලූ ගඟේ දියනෑමට ගිය පාසල් සිසුන් දෙදෙනෙකු අද දහවල් දියේ ගිලීමෙන් ජීවිතක්ෂයට පත්වුණා.\nහිරු වාර්තාකරු කියා සිටියේ තෙල්දෙණිය - ඔරුතොට ප්‍රදේශයෙන් එම සිසුන් දියනෑමට ගොස් ඇති බවයි.\nඑම සිසුන් මැණික්හින්න, වළල ඒ රත්නායක මධ්‍ය මහා විද්‍යාලයේ 12 වන ශ්‍රේණියේ ඉගෙනුම ලබමින් සිටි බව සදහන්.\nපෞද්ගලික පන්තියකට සහභාගි වන බව පවසා තවත් සිසුන් 4 දෙනෙකු සමග ඔවුන් දියනෑමට පැමිණි ඇති බවයි තෙල්දෙණිය පොලිසිය සදහන් කළේ.\nමියගොස් ඇත්තේ වත්තේගම සහ මැණික්හින්න ප්‍රදේශවල පදිංචිව සිටි සිසුන් දෙදෙනෙක්.\nමේ අතර, මහනුවර පොල්ගොල්ල ප්‍රදේශයෙන් මහවැලි ගෙඟ් දියනෑමට ගිය පාසල් සිසුන් දෙදෙනෙකු ද පෙරේදා (10) පස්වරුවේ දියේ ගිලී ජීවිතක්ෂයට පත්වුණා.\nඔවුන් දෙදෙනා තවත් සිසුවෙකු සමඟ පොල්ගොල්ල ජලාශයේ සොරොව්ව අසලින් මහවැලි ගෙඟ් දියනෑමට ගිය අවස්ථාවේ අනතුරට මුහුණ පා තිබුණා.\nඑලෙස මියගියේ කටුගස්තොට - පොල්ගොල්ල මහවැලි විදුහලේ 11 වන ශ්‍රේණියේ ඉගෙනුම ලබන සිසුන් දෙදෙනෙක්.",
       "URL": "https://www.hirunews.lk/147412/හුලූ-ගඟේ-දියනෑමට-ගිය-පාසල්-සිසුන්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4798"
}