{
       "Source": "hirunews",
       "Timestamp": "Tuesday, 15 August 2023 - 16:02",
       "Headline": "ජනපතිට වතිකානයෙන් පැසසුම්",
       "News Content": "ජාතික සමගිය හා සංහිඳියාව ඇති කිරීම පිළිබඳ ජනාධිපති රනිල් වික්‍රමසිංහ පාර්ලිමේන්තුවේ සිදු කළ ප්‍රකාශය ප්‍රශංසනීය බව ශ්‍රී ලංකාවේ වතිකාන අපෝස්තලික තානාපති අති උතුම් බ්‍රයන් උඩෙයිග්වේ හිමිපාණන් ප්‍රකාශ කළා.\nජනාධිපති මාධ්‍ය අංශය සඳහන් කළේ මන්නාරම මඩු දේවස්ථානයේ වාර්ෂික මංගල්‍යයේ ප්‍රධාන දේව මෙහෙයට එක්වෙමින් උන්වහන්සේ මේ බව සඳහන් කළ බවයි.\nඑමෙන්ම ජනාධිපතිවරයාගේ ප්‍රයත්නයට වතිකානයේ හා කතෝලික සභාවේ ආශිර්වාදය හිමි වන බව ද අති උතුම් බ්‍රයන් උඩෙයිග්වේ හිමිපාණන් එහිදී සඳහන් කර තිබෙනවා.",
       "URL": "https://www.hirunews.lk/344917/ජනපතිට-වතිකානයෙන්-පැසසුම්",
       "Category": "Local News",
       "Parent URL": "https://www.hirunews.lk/local-news.php?pageID=96"
}