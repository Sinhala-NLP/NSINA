{
       "Source": "hirunews",
       "Timestamp": "Wednesday, 03 June 2020 - 9:01",
       "Headline": "සොයිසාපුර ආපනශාලාවට වෙඩි තැබීමේ සිද්ධියට තවත් දෙදෙනෙකු අත්අඩංගුවට",
       "News Content": "ගල්කිස්ස - සොයිසාපුර ආපනශාලාවකට වෙඩි තබා පලායාමේ සිද්ධියට සම්බන්ධ සැකකරුවන් දෙදෙනෙකු හෙරොයින් සමඟ අත්අඩංගුවට ගෙන තිබෙනවා.\nඔවුන් අඟුලාන සහ රත්මලාන ප්‍රදේශවලදී ඊයේ පස්වරුවේ අත්අඩංගුවට ගත් බවයි පොලීසිය සඳහන් කළේ.\nමෙම සැකකරුවන් දෙදෙනා අවුරුදු 26 සහ 36 වයස්වල පසුවන අඟුලාන ප්‍රදේශයේ පදිංචිකරුවන් වන අතර ඔවුන් දැනට ඩුබායි රාජ්‍යයට පලාගොස් සිටින සංවිධානාත්මක අපරාධකරුවෙකු වන අංජුගේ සම්පතමයින් බව හෙළි වී තිබෙනවා.\nමෙම සැකකරුවන් ආපනශාලාවට වෙඩි තැබ්මේ සිද්ධිය මෙහෙයවු අය වන අතර වෙඩි තැබිමට යොදා ගත් ගිනි අවි සඟවා තබාගැනීම සිදු කර ඇත්තේ ද මෙම සැකකැරුවන් විසින්.\nමීට පෙර සැකකරුවන් දෙදෙනෙකු පොලිස් විශේෂ කාර්ය බලකාය මගින් අත්අඩංගුවට ගත් අතර, ඒ අනුව, සිද්ධිය සම්බන්ධයෙන් මේ දක්වා අත්අඩංගුවට ගෙන ඇති සැකකරුවන් සංඛ්‍යාව 4 ක්.\nඊට අමතරව, අදාළ ආපනශාලාවේ හිමිකරුගෙන් ලක්ෂ 5 බැගින් අවස්ථා 3 කදී කප්පම් ඉල්ලූ පුද්ගලයෙකු ද ඊයේ පොලිස් භාරයට ගැණුනා.",
       "URL": "https://www.hirunews.lk/242161/සොයිසාපුර-ආපනශාලාවට-වෙඩි-තැබීමේ-සිද්ධියට-තවත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2687"
}