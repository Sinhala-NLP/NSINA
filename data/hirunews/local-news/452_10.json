{
       "Source": "hirunews",
       "Timestamp": "Monday, 27 March 2023 - 7:17",
       "Headline": "25 වසරක සිරදඬුවමක් ලිහිල් වී 'හෝටල් රුවන්ඩා' වීරයා නිදහස් කෙරේ",
       "News Content": "හොලිවුඩ් චිත්‍රපටයක් වන\n\"Hotel Rwanda\"\nචිත්‍රපටයට ආභාෂය දුන් Paul Rusesabagina හට ලබාදුන් වසර 25ක සිර දඬුවමක් ලිහිල් කර ජනාධිපති සමාව ලබා දී තිබෙනවා.\nරුවන්ඩාවේ ජනාධිපති Paul Kagame විසිනුයි හොටෙල් රුවන්ඩා වීරයා හට සමාව ලබා දී ඇත්තේ.\nපසුගිය සිකුරාදා දිනයේ දී මෙම තීන්දුව ලබා දුන් බවයි විදෙස් මාධ්‍ය වාර්තා කළේ.\nCNN පුවත් සේවයට අනුව රුසෙසාබාගිනා එරට වත්මන් ජනපති පෝල් කගාමෙගේ සෘජු විවේචකයෙකු වන අතර, රටේ ජන සංහාරයේ දී රුවන්ඩා ජාතිකයින් ගණනක් ඔහුගේ කළමනාකාරීත්වය යටතේ ඇති හෝටලයක නවාතැන් දී බේරාගැනීමට එරෙහිවයි 2020 වසරේ දී ඔහුව සිරගත කෙරුණේ.\nකෙසේවෙතත් 2020 වසරේ දී ජාත්‍යන්තර සංචාරයක යෙදී නැවතත් රුවන්ඩාවට පැමිණෙමින් සිටියදි පෝල් රුසෙසාබාගිනාව රුවන්ඩා බලධාරින් විසින් අත් අඩංගුවට ගනු ලැබුවා.\nමෙම අත් අඩංගුවට ගැනීම ඔහුගේ ඥාතීන් විග්‍රහ කළේ පැහැර ගැනීමක් ලෙසයි.\n2021 සැප්තැම්බර් මස අග දී ත්‍රස්තවාදය සම්බන්ධයෙන් චෝදනා එල්ල වී වැරදිකරුවෙකු වූ මොහුට 25 වසරක සිරදඬුවමක් හිමිවුණා.\n2022 වසරේ ඔක්තෝම්බර් මස ලිපියකින් සමාව ඉල්ලා ඔහු විසින් ජනපති කගමේට යැවීමත් සමගයි ඔහුගේ දඬුවම ලිහිල් වූයේ.",
       "URL": "https://www.hirunews.lk/331015/25-වසරක-සිරදඬුවමක්-ලිහිල්-වී-හෝටල්-රුවන්ඩා-වීරයා-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=452"
}