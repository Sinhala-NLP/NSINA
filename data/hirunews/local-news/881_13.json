{
       "Source": "hirunews",
       "Timestamp": "Friday, 09 September 2022 - 8:42",
       "Headline": "සමාජ ආරක්ෂණ බදු පනත් කෙටුම්පතෙන් රජය රුපියල් බිලියන 140 ක ආදායමක් අපේක්ෂාවෙන්",
       "News Content": "පාර්ලිමේන්තුවේදී සම්මත කරගත් සමාජ ආරක්ෂණ දායකත්ව බදු පනත් කෙටුම්පත තුළින් වසරකට රුපියල් බිලියන 140 ක ආදායමක් රජය අපේක්ෂා කරනවා.\nපාර්ලිමේන්තුවේ සන්නිවේදන දෙපාර්තමේන්තුව සඳහන් කළේ වාර්ෂික පිරිවැටුම රුපියල් මිලියන 120 ඉක්මවනු ලබන ආනයනකරුවන්, නිෂ්පාදකයින්, සේවා සපයන්නන් සහ තොග වෙළෙන්දන් සහ සිල්ලර වෙළෙන්දන්ගේ බද්දට යටත් වන බවයි.\nපිරිවැටුම මත සියයට 2.5 ක අනුපාතයකින් මෙම බද්ද අය කෙරෙන අතර, ඊයේ මෙම පනත් කෙටුම්පත පාර්ලිමේන්තුවේදී වැඩි ඡන්ද 81 කින් සම්මත වුණා.\nරාජ්‍ය ආදායම ඉහළ නැංවීම සහ කෝවිඩ් 19 වසංගතයෙන් පීඩාවට පත් ආර්ථිකය නැවත ගොඩනැගීමේ අරමුණින් හඳුන්වා දෙනු ලැබූ පියවරක් ලෙස 2022 අයවැය මගින් සමාජ ආරක්ෂණ දායකත්ව බද්ද හඳුන්වාදීමටයි පියවර ගැනුණේ.",
       "URL": "https://www.hirunews.lk/314928/සමාජ-ආරක්ෂණ-බදු-පනත්-කෙටුම්පතෙන්-රජය-රුපියල්-බිලියන-140-ක-ආදායමක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=881"
}