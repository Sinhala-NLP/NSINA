{
       "Source": "hirunews",
       "Timestamp": "Monday, 21 May 2018 - 13:54",
       "Headline": "හැටන් - ගිනිගත්හේන ප්‍රදේශයේ සුළු නාය යාමේ තත්ත්වයක්",
       "News Content": "පවතින අධික වර්ෂාව හේතුවෙන් හැටන් කොළඹ ප්‍රධාන මාර්ගයේ ගිනිගත්හේන - දියගල ප්‍රදේශයේ සුළු නායායාමේ තත්ත්වයක් වාර්තා වී ඇති අතර ඒ හේතුවෙන් මාර්ගයේ ගමනාගමනයට ද බාධා එල්ල වී තිබෙනවා.\nහිරු වාර්තාකරු සඳහන් කළේ මෙම ස්ථානයේ පසුගියදා ආරක්ෂිත බැම්මක්  ද ඉදිකර තිබූ නමුත් එයද ගැලවී ගොස් ඇති බවයි.\nමේ අතර, අධික වැසි හේතුවෙන් තවදුරටත් ප්‍රධාන ගංඟාවල සහ ජලාශවල ජල මට්ටම ඉහළ යමින් පවතිනවා.\nඒ අනුව කළු, ගිං, නිල්වලා, කැළණි, අත්තනගලූ සහ මාඔය අවට පහත්බිම්වල ජනතාව ගං වතුර පිළිබදව අවධානයෙන් පසුවන ලෙසටයි ආපදා කළමනාකරණ මධ්‍යස්ථානය දැනුම් දෙන්නේ.",
       "URL": "https://www.hirunews.lk/191234/හැටන්-ගිනිගත්හේන-ප්‍රදේශයේ-සුළු-නාය-යාමේ-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3934"
}