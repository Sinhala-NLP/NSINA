{
       "Source": "hirunews",
       "Timestamp": "Thursday, 07 September 2023 - 10:06",
       "Headline": "පාදුක්ක OIC වෙස් ගත් සැකකරු අත්අඩංගුවට",
       "News Content": "පාදුක්ක පොලිසියේ ස්ථානාධිපතිවරයා ලෙස පෙනී සිටීමෙන් කාන්තාවක් අපයෝජනයට ලක්කරඇය සතු රන් භාණ්ඩ කොල්ලකෑ පුද්ගලයෙකු මොරොන්තුඩුව පොලිසිය විසින් අත්අඩංගුවට ගෙන තිබෙනවා.\nඅපයෝජනයට ලක්වූ කාන්තාව සම්භාහන මධ්‍යස්ථානයක රැකියාව කරන  අතර මුහුණු පොත හරහා මෙම පුද්ගලයා හඳුනා ගෙන තිබෙන බව පොලීසිය පවසනවා.\nමොරොන්තුඩුව ප්‍රදේශයේ කාමර කුලියට ලබා දෙන ස්ථානයකට පැමිණීමෙන් අනතුරුව මෙම සැකකරු විසින් තමා පාදුක්ක  පොලිසියේ ස්ථානාධිපති බව පවසා රාජකාරි රාජකාරි හැඳුනුම් පතක් ද පෙන්වා තිබෙන බව පොලීසිය පවසනවා.\nඅනතුරුව ඇය අපයෝජනයට ලක්කර ඇය සතුව තිබූ රන් මාලයද කොල්ලකා මෙම සැකකරු පළා ගොස් තිබෙන බව පොලීසිය වැඩිදුරටත් අනාවරණය කරනවා.\nමොරොන්තුඩුව පොලිසිය විසින් විමර්ශන සිදුකර සැකකරු අත්අඩංගුවට ගෙන ඇති අතර කොල්ලකෑ රන් භාණ්ඩද  සොයාගත් බව පොලිසිය පවසනවා.",
       "URL": "https://www.hirunews.lk/347427/පාදුක්ක-oic-වෙස්-ගත්-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=47"
}