{
       "Source": "hirunews",
       "Timestamp": "Tuesday, 25 April 2017 - 13:09",
       "Headline": "විදේශිකයන්ගෙන් මැලේරියා මෙරටට පැමිණීමේ අවදානමක්",
       "News Content": "ලෝක මැලේරියා දිනය අදට යෙදී තිබෙනවා.\nකෙසේ වෙතත්, මැලේරියා මර්දන ව්‍යාපාරයේ අධ්‍යක්ෂ වෛද්‍ය හේමන්ත හේරත් හිරු ප්‍රවෘත්ති අංශයට සදහන් කළේ ශ්‍රී ලංකාව මැලේරියා රෝගය සම්පූර්ණයෙන්ම තුරන් කර තිබුණ ද විදේශයන්හි සිට මෙරටට පැමිණෙන පුද්ගලයින්ගෙන් එම රෝගය බෝවීමේ අවදානමක් පවතින බවයි.\nකටුනායක - බණ්ඩාරනායක ජාත්‍යන්තර ගුවන් තොටුපළේ පිහිටා ඇති සෞඛ්‍ය වෛද්‍ය කාර්යාලය මගින් විදේශයන් හි සිට පැමිණෙන පුද්ගලයින් මැලේරියා රෝගී තත්ත්වයට ගොදුරු වී ඇත්ද යන්න පරීක්ෂා කරන බවයි වෛද්‍ය හේමන්ත හේරත් සඳහන් කළේ.\nවසරේ මේ දක්වා කාලය තුළ විදේශීය රටවලින් පැමිණි මැලේරියා රෝගය වැළදුනු 18 දෙනෙකු සොයා ගෙන ඇති බව ද ඔහු කියා සිටියා.",
       "URL": "https://www.hirunews.lk/159942/විදේශිකයන්ගෙන්-මැලේරියා-මෙරටට-පැමිණීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4548"
}