{
       "Source": "hirunews",
       "Timestamp": "Friday, 12 February 2016 - 8:06",
       "Headline": "බැසිල් - චන්ද්‍රිකා කරන්නේ එජාපයේ කොන්ත්‍රාත්තුවක්",
       "News Content": "ශ්‍රී ලංකා නිදහස් පක්ෂය කඩා නව පක්ෂයක් බිහි කිරීමෙන් එක්සත් ජාතික පක්ෂයේ කොන්ත්‍රාත්තුවක් ඉටු කිරීමට හිටපු අමාත්‍ය බැසිල් රාජපක්ෂ සැරසෙන බවට නිදහස් පක්ෂය නියෝජනය කරන රාජ්‍ය අමාත්‍ය ඩිලාන් පෙරේරා පවසනවා.\nබදුල්ලේ ඊයේ පැවති රැස්වීමකදී ඔහු කියා සිටියේ නව පක්ෂයක් බිහිකිරීම එක්සත් ජාතික පක්ෂයේ වාසියට හේතුවන බවයි.\nහිටපු ජනාධිපතිනි චන්ද්‍රිකා කුමාරණතුංග ද නිදහස් පක්ෂය එක්සත් ජාතික පක්ෂය වෙත පාවාදීමට කටයුතු කරන බවට අමාත්‍ය ඩිලාන් පෙරේරා මෙහිදී චෝදනා කළා.\nඑහිදී ඔහු කියා සිටියේ අතීතයේ මෙන්ම බැසිල් රාජපක්ෂ එක්සත් ජාතික පක්ෂයට ජයග්‍රහණය ලබාදීම සදහා පක්ෂය දෙකඩ කරමින් සිටින බවයි.",
       "URL": "https://www.hirunews.lk/126032/බැසිල්-චන්ද්‍රිකා-කරන්නේ-එජාපයේ-කොන්ත්‍රාත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=5172"
}