{
       "Source": "hirunews",
       "Timestamp": "Wednesday, 12 January 2022 - 8:11",
       "Headline": "ඉදිරි මාස 6 සඳහා අවශ්‍ය ඖෂධ ගැන සෞඛ්‍ය ඇමති වාර්තාවක් ඉල්ලයි",
       "News Content": "ඉදිරි මාස හය සඳහා මෙරටට අවශ්‍ය ඖෂධ පිළිබඳ පූර්ණ වාර්තාවක් අද ලබාදෙන ලෙස සෞඛ්‍ය අමාත්‍ය කෙහෙළිය රඹුක්වැල්ල, සෞඛ්‍ය ක්‍ෂේත්‍රයේ නිලධාරින්ට උපදෙස් ලබා දී තිබෙනවා.\nඒ අනුව මාස 3 බැගින් වන කාර්තු දෙකකට අවශ්‍ය ඖෂධ පිළිබඳ ගණනය කරමින් මෙම වාර්තාව සකස් විය යුතු බවයි ඔහු දැනුම් දී ඇත්තේ.\nමෙම වර්ෂය තුළ මෙරටට අවශ්‍ය ඖෂධ සැපයුම සම්බන්ධයෙන් සෞඛ්‍ය අමාත්‍යාංශයේ ඊයේ විශේෂ සාකච්ඡාවක් පැවැත්වුණා. ‍\nකොරෝනා ගෝලීය වසංගතය තුළ කුමන බාධා පැමිණිය ද ජනතාවට හිඟයකින් තොර ව ඖෂධ ලබාදීමට රජය ප්‍රමුඛත්වය ලබාදෙන බවයි සෞඛ්‍ය අමාත්‍ය කෙහෙළිය රඹුක්වැල්ල එහි දී අවධාරණය කර ඇත්තේ.",
       "URL": "https://www.hirunews.lk/293746/ඉදිරි-මාස-6-සඳහා-අවශ්‍ය-ඖෂධ-ගැන-සෞඛ්‍ය-ඇමති-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1431"
}