{
       "Source": "hirunews",
       "Timestamp": "Tuesday, 05 February 2019 - 7:28",
       "Headline": "නිවුන් බිළිඳුන් පොහොර උරයක දමා, රෝහල් ගත වූ මව අත්අඩංගුවට",
       "News Content": "හෝමාගම - පිටිපන ප්‍රදේශයේ කුලී නිවසක සිටි මවක් නිවුන් බිළිඳුන් දෙදෙනෙකු බිහි කර, පොහොර උරයක දමා රෝහල් ගත වූ පුවතක් පිළිබඳ තොරතුරු හිරු ප්‍රවෘත්ති අංශයට වාර්තා වනවා.\nපොලීසිය සඳහන් කළේ අදාළ 30 හැවිරිදි මෙම මව හෝමාගම මූලික රෝහලට ඇතුළත් වීමෙන් පසු අත්අඩංගුවට ගත් බවයි.\nඇය ඊයේ දින තමාගේ සිරුරෙන් අධික ලෙස රුධිරය වහනය වන බව පවසා හෝමාගම රෝහලට ඇතුළත් වී තිබෙනවා.\nපසුව වෛද්‍යවරුන් සිදුකරන ලද ප්‍රශ්න කිරීම්වලින් පසු අනාවරණ වී ඇත්තේ ඇය නිවසේදී නිවුන් දරුවන් දෙදෙනෙකු බිහි කර ඇති බවටයි.\nඅනියම් ඇසුරකින් මෙම දරුවන් පිළිසිද ඇති බවත්, අවුරුදු 5ක පමණ තවත් දරුවෙකු තමාට සිටින බවත් ඇය පොලීසියට ප්‍රකාශ කර තිබෙනවා.\nපසුව පොලීසිය ඇය විසූ නිවස පරීක්ෂා කළ අවස්ථාවේදී පොහොර උරයක දමා තිබූ නිවුන් දරුවන් දෙදෙනාගේ මළ සිරුරු සොයාගෙන ඇති බව සඳහන්.",
       "URL": "https://www.hirunews.lk/209734/නිවුන්-බිළිඳුන්-පොහොර-උරයක-දමා-රෝහල්-ගත-වූ-මව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3518"
}