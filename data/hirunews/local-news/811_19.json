{
       "Source": "hirunews",
       "Timestamp": "Tuesday, 11 October 2022 - 8:43",
       "Headline": "පාසල් ඉලක්ක කර අයිස් හා ගංජා මත්ද්‍රව්‍ය ජාවාරම් කළ සැකකරුවකු අත් අඩංගුවට",
       "News Content": "පාසල් කේන්ද්‍ර කර ගනිමින් කේරළ ගංජා හා අයිස් ජාවාරම් කරනු ලබන පුද්ගලයකු විශේෂ කාර්ය බලකා නිලධාරීන්ගේ අත් අඩංගුවට පත් වී තිබෙනවා.\nඊයේ (10) කොම්පඤ්ඤවීදිය පොලිස් වසමේ කොතලාවල ආරක්ෂක විද්‍යාලය ඉදිරිපිට දී සිදු කළ වැටලීමකිනු යි සැකකරු අත් අඩංගුවට ගෙන ඇත්තේ.\nපාසල් කේන්ද්‍ර කර ගනිමින් කේරළ ගංජා හා අයිස් ජාවාරම් කරනු ලැබූ මෙම සැකකරු කොම්පඤ්ඤවීදිය ප්‍රදේශයේ පදිංචි වයස අවුරුදු 63 පුද්ගලයෙක්.\nවැඩිදුර විමර්ශන කටයුතු කොම්පඤ්ඤවීදිය පොලිසිය විසින් මෙහෙයවනු ඇති.\nමේ අතර, පෙරේ දා (09) අහුංගල්ල පොලිස් වසමේ මාකුඹුර, අහුංගල්ල යන ප්‍රදේශයේ දී සිදු කළ වැටලීමකින් ද සැකකරුවකු අත් අඩංගුවට ගෙන තිබෙනවා.\nසැකකරු සතු ව හෙරෝයින් ජාවාරමෙන් උපයා ගත් රුපියල් 46,500.00ක් සමඟ හෙරෝයින් ග්‍රෑම් 06ක් තිබුණු බව සඳහන්.\nසැකකරු අහුංගල්ල ප්‍රදේශයේ පදිංචි වයස අවුරුදු 69ක පුද්ගලයෙක්.\nවැඩිදුර විමර්ශන කටයුතු අහුංගල්ල පොලිසිය මෙහෙයව යි.\nඊයේ (10) දිනයේ ඇඹිලිපිටිය පොලිස් වසමේ හින්දළුක්හින්න, කරුවලගංගොඩ රජයේ රක්ෂිතයේ දී කළ වැටලීමකින් ද සැකකරුවකු නොමැති ව ගංජා තොගයක් සොයා ගැනීමට විශේෂ කාර්‍ය බලකාය සමත් වී තිබෙනවා.\nසොයාගෙන ඇත්තේ, නීති විරෝධී වියලි ගංජා කිලෝ ග්‍රෑම් 365.3ක්\nවැඩිදුර විමර්ශන කටයුතු ඇඹිලිපිටිය පොලිසිය මෙහෙයවනු ඇති.",
       "URL": "https://www.hirunews.lk/317549/පාසල්-ඉලක්ක-කර-අයිස්-හා-ගංජා-මත්ද්‍රව්‍ය-ජාවාරම්-කළ-සැකකරුවකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=811"
}