{
       "Source": "hirunews",
       "Timestamp": "Friday, 03 June 2016 - 12:38",
       "Headline": "ඕස්ට්‍රේලියාවට යන්න හැදු ශ්‍රී ලාංකික සරණාගතයන් 28ක් තමිල්නාඩු පොලිස් දැලේ",
       "News Content": "ඉන්දියාවේ තමිල්නාඩු ප්‍රාන්තයේ සරණාගත කදවුරුවල සිටින ශ්‍රී ලාංකික දෙමළ සරණාගතයන් 28 දෙනෙකු මුහුදු මාර්ගයෙන්  ඕස්ට්‍රේලියාව බලා යාමට සූදානම්ව සිටියදී එරට පොලිසිය මගින් ඊයේ (02) අත්අඩංගුවට ගෙන තිබෙනවා.\nශ්‍රී ලාංකික මිනිස් ජාවාරම්කරුවන් දෙදෙනෙකු ඔවුන් තමිල්නාඩුවේ පුලිකට් ප්‍රදේශයේ සිට කිලෝමීටර් 3710 ක් ඈතින් පිහිටි  ඕස්ට්‍රේලියාවට අයත් ක්‍රිස්මස් දිවයිනට රැගෙන යාමටයි පොරොන්දු වී ඇත්තේ.\nකෙසේ නමුත් තමිල්නාඩුවේ ස්ථාන දෙකකින් වෙරළාසන්නයට පැමිණෙද්දී තමිල්නාඩු පොලිසියේ කිව් ශාඛාව, වෙරළාරක්ෂක බලකාය සහ තිරුවල්ලූර් පොලිසිය එක්ව සිදුකළ මෙහෙයුමකින් ඔවුන් අත්අඩංගුවට ගෙන තිබෙනවා.\nමොවුන් තැරැව්කරුවන්ට රුපියල් ලක්ෂයේ සිට ලක්ෂ දෙක දක්වා මුදලක් ගෙවීමට කටයුතු කර ඇති බවයි ඉන්දීය මාධ්‍ය අනාවරණ කළේ.",
       "URL": "https://www.hirunews.lk/134686/ඕස්ට්‍රේලියාවට-යන්න-හැදු-ශ්‍රී-ලාංකික-සරණාගතයන්-28ක්-තමිල්නාඩු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=5021"
}