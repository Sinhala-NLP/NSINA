{
       "Source": "hirunews",
       "Timestamp": "Wednesday, 07 August 2019 - 9:16",
       "Headline": "නියෝජ්‍ය පොලිස්පතිවරුන් 08 දෙනෙකුට ස්ථාන මාරුවීම්",
       "News Content": "ජාතික පොලිස් කොමිසමේ අනුමැතිය පරිදි නියෝජ්‍ය පොලිස්පතිවරුන් 08 දෙනෙකුට ස්ථාන මාරුවීම් ලබාදී තිබෙනවා.\nඒ අනුව නියෝජ්‍ය පොලිස්පති කේ.වී.ඩී .ඒ.ජේ.කරවිට අග්‍රාමාත්‍ය ආරක්ෂක කොට්ඨාශයේ සිට අග්‍රාමාත්‍ය ආරක්ෂක දිසාව ලෙස මාරුකර යවා ඇති අතර නියෝජ්‍ය පොලිස්පති වරුණ ජයසුන්දර ත්‍රස්තවාදී විමර්ශන කොට්ඨාශයේ සිට මාරුකර යවා ඇත්තේ පොලිස්පතිගේ මාණ්ඩලික නියෝජ්‍ය පොලිස්පති ලෙස පොලිස් මුලස්ථානයටයි.\nනුගේගොඩ කොට්ඨාශයේ නියෝජ්‍ය පොලිස්පති ලෙස කටයුතු කළ යු.පී.ඒ.ඩී.කේ.පී. කරුණානායක මොණරාගල දිසාවට මාරු කර යවා තිබෙනවා.\nඑමෙන්ම මහනුවර කොට්ඨාශයේ නියෝජ්‍ය පොලිස්පති එම්.එන්.සිසිර කුමාර මානව සම්පත් කළමණාකරණ දිසාව වෙත මරු කර යවා බවයි මාධ්‍ය ප්‍රකාශක කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/221711/නියෝජ්‍ය-පොලිස්පතිවරුන්-08-දෙනෙකුට-ස්ථාන-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=3212"
}