{
       "Source": "hirunews",
       "Timestamp": "Sunday, 09 April 2023 - 18:21",
       "Headline": "කුඩා පුතුට හුස්ම දෙන්න ඔබට හැකි නම් එක්වන්න - ඥාතීන්ගෙන් ඉල්ලීමක්",
       "News Content": "අම්බලන්ගොඩ - මානම්පිට ප්‍රදේශයේ පදිංචි පුංචි සිඟිත්තෙකුගේ ජීවිතය බේරා ගැනීමට හැකි ඉක්මනින් වකුගඩුවක් අත්‍යවශ්‍ය වී තිබෙනවා.\nමේ වනවිට (09) කොළඹ රිජ්වේ ආර්යා ළමා රෝහලේ දැඩි සත්කාර ඒකකයේ ප්‍රතිකාර ලබන අවුරුදු 2යි මාස 8 ක් වයසැති මෙම සිඟිත්තාගේ ජීවිතය බේරාගැනීමට අවශ්‍ය ව ඇත්තේ A Positive වර්ගයේ වකුගඩුවක් බවයි දරුවාගේ ඥාතීන් සඳහන් කළේ.\nදරුවාගේ වකුගඩු දෙකම මේ වනවිට අකර්මණ්‍යව පවතින බැවින් ඒ වෙනුවෙන් වකුගඩුවක් පරිත්‍යාග කිරීමට කැමති අයෙකු වේ නම්, පහත සඳහන් දූරකථන අංක අමතා එම සහාය ලබාදිය හැකියි.\nඑම දූරකථන අංක වන්නේ\n077-7384760 හෝ 0785026531\nයන අංකයි.",
       "URL": "https://www.hirunews.lk/332119/කුඩා-පුතුට-හුස්ම-දෙන්න-ඔබට-හැකි-නම්-එක්වන්න-ඥාතීන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=424"
}