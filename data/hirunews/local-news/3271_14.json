{
       "Source": "hirunews",
       "Timestamp": "Tuesday, 02 July 2019 - 7:30",
       "Headline": "ශ්‍රී ලංකාවේ කදවුරක් පිහිටුවීමේ කිසිදු සැලසුමක් නැහැ - ඇමරිකාව",
       "News Content": "මෙරට තුළ ඇමරිකානු යුද හමුදා කදවුරක් ස්ථාපිත කිරීමට කිසිදු සැලැස්මක් හෝ අභිලාශයක් නොමැති බව ශ්‍රී ලංකාවේ ඇමරිකානු තානාපති කාර්යාලය පවසනවා.\nඇමරිකානු තානාපති අලයිනා ටෙප්ලිට්ස් ට්විටර් පණිවුඩයක් නිකුත් කරමින් සඳහන් කළේ ශ්‍රී ලංකාව තුළ ඇමරිකානු යුද හමුදා කදවුරක් ස්ථාපිත කිරීමට යන බවට අසත්‍ය ප්‍රචාර පැතිර යන බවයි.\nකෙසේ වෙතත්, එවැනි කිසිදු හමුදා කදවුරක් ස්ථාපති කිරීමේ සැලැසුමක් නොමැති බවටයි ඇය එමගින් සදහන් කර ඇත්තේ.\nදැනට දෙරට අතර සාකච්ඡා සිදුකරමින් පවතින්නේ සහයෝගීතා පහසුකම් පිළිබද පමණක් බවත්, ඕනෑම ගිවිසුමක් ශ්‍රී ලංකාවේ ස්වෛරීභාවයට මුළුමනින්ම ගරුත්වය දක්වමින් සිදුවනු ඇති බවත්, ඇමරිකානු තානාපතිනිය අවධාරණය කළා.",
       "URL": "https://www.hirunews.lk/219484/ශ්‍රී-ලංකාවේ-කදවුරක්-පිහිටුවීමේ-කිසිදු-සැලසුමක්-නැහැ-ඇමරිකාව",
       "Category": "Local News",
       "Parent URL": "https://www.hirunews.lk/local-news.php?pageID=3271"
}