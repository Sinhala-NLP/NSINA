{
       "Source": "hirunews",
       "Timestamp": "Monday, 11 April 2022 - 13:46",
       "Headline": "කසළ බැහැර කිරීමට නිසි වැඩපිළිවෙළක් - ගොවියන්ටත් කාබනික පොහොර (වීඩියෝ)",
       "News Content": "කසළ බැහැර කිරීමට නිසි වැඩපිළිවෙළක් නොමැතිකම සහ කාබනික පොහොර ප්‍රමාණවත් පරිදි ගොවීන්ට නොලැබීම.\nමේ, එකිනෙකට වෙනස් මාතෘකා 2 ක් වුවත් පසුගිය සමයේදී මෙරට දැඩි කතාබහකට ලක්වූ ක්ෂේත්‍ර 2ක් බවට පත්වුණා.\nඑම ගැටලු දෙකටම විසඳුමක් ලබාදුන් පුවතක් පිළිබඳවයි මේ තොරතුරු.\nඅම්පාර යනු මෙරට සෙසු සියලු දිස්ත්‍රික්ක මෙන්ම කැලි කසළ ගැටලුවෙන් පීඩා විඳින ප්‍රදේශයක්.\nකසළ බැහැර කිරීමට නිසි ස්ථානයක් මෙන්ම නිසි වැඩපිළිවෙළක් නොමැතිවීම ඊට ප්‍රධානතම හේතුවයි.\nමෙම තත්ත්වය හමුවේ එම ප්‍රදේශයේ පාරිසරික ගැටලු ඇතුළු අර්බුද ගණනාවක් මතුවුණා.\nඅම්පාර දිස්ත්‍රික්කයේ විවිධ පළාත් පාලන ආයතන විසින් විවිධ ස්ථානවලට බැහැර කෙරෙන කැලි කසළ ආහාරයට ගැනීම සඳහා අලින් පැමිණීමත් ඉන් අනතුරුව විවිධ රෝගාබාධවලට ගොදුරු වී එම සතුන් මියයාමේ සිද්ධිත් පසුගිය සමයේ වාර්තා වුණා.\nඊට අමතරව, මෙලෙස කසළ ආහාරයට ගැනීමට පැමිණෙන වනඅලින් අවට ගම්මානවලට පහර දීම ද මෙම ප්‍රදේශයේ ජනතාව මුහුණ තවත් ගැටලුවක්.\nකෙසේ වෙතත් මේ වනවිට එම ගැටලුවවලට පිළියමක් ලෙස අඩ්ඩලච්චේනෙයි අෆ්රොෆ් නගර්හිදී අඩ්ඩලච්චේනෙයි ප්‍රාදේශීය සභාවේ දායකත්වය ඇතිව ඝන අපද්‍රව්‍ය කසළ ප්‍රතිචක්‍රීකරණ මධ්‍යස්ථානයක් පිහිටුවා ඇත්තේ ගොවිතැනට අවශ්‍ය කාබනික පොහොර නිෂ්පාදනයද අරමුණු කර ගනිමින්.\nඅම්පාර දිස්ත්‍රික්කයේ පිහිටි අඩ්ඩාලච්චේනයි, අම්පාර, සමන්තුරෙයි ඇතුළු පළාත් පාලන 8 කින් බැහැර කෙරෙන කසළ මෙම ස්ථානයේදී කාබනික පොහොර බවට පත්වෙනවා.",
       "URL": "https://www.hirunews.lk/301723/කසළ-බැහැර-කිරීමට-නිසි-වැඩපිළිවෙළක්-ගොවියන්ටත්-කාබනික-පොහොර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1237"
}