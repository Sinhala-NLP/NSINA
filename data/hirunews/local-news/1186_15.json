{
       "Source": "hirunews",
       "Timestamp": "Saturday, 07 May 2022 - 9:50",
       "Headline": "2021/2022 ට අදාළ සා/පෙළ විභාගයේ දින ප්‍රකාශයට පත් කෙරේ",
       "News Content": "2021/2022 වර්ෂයට අදාළව පැවත්වීමට නියමිත අධ්‍යයන පොදු සහතික පත්‍ර සාමාන්‍ය පෙළ විභාගය පැවැත්වෙන දින ප්‍රකාශයට පත්කර තිබෙනවා.\nඅධ්‍යාපන අමාත්‍යාංශය විසින් නිවේදනයක් නිකුත් කරමින් සඳහන් කරන්නේ, මෙම විභාගය මෙම මස එනම් 2022 මැයි මස 23 සිට ජුනි 01 වැනි දින තෙක් පැවැත්වෙන බවයි.\nපාසල් අයදුම්කරුවන්ගේ විභාග ප්‍රවේශ පත්‍ර හා කාල සටහන් අදාළ විද්‍යාල විදුහල්පතිවරුන්ට ද පෞද්ගලික අයදුම්කරුවන්ගේ ප්‍රවේශ පත්‍ර ඔවුන් තම අයදුම්පතෙහි සඳහන් කර ඇති ලිපිනයට ද යොමු කර තිබෙනවා.\nඑමෙන්ම විභාග දෙපාර්තමේන්තුව නිවේදනය කළේ, 2022 මැයි මස 12 වැනි දිනට පෙර විභාග ප්‍රවේශ පත්‍ර නොලද පාසල් සහ පෞද්ගලික අයදුම්කරුවන් විභාග දෙපාර්තමේන්තුවේ පහත සඳහන් දූරකථන අංක වෙත දැනුම්දිය යුතු බවයි.\nමෙම විභාගයට අදාළ කාල සටහන ශ්‍රී ලංකා විභාග දෙපාර්තමේන්තුවේ නිල වෙබ් අඩවියේ\nwww.donets.lk\nදා පළ කර තිබෙනවා.\nවිභාග ගැටලු සම්බන්ධයෙන් ද වෙනත් ගැටලු ඇති ශිෂ්‍යයින්ට ද මෙම දූරකථන අංක ඇමතීමෙන්, වැඩිදුර තොරතුරු ලබාගත හැකියි.\nඑම දූරකථන අංක ලෙස පාසල් විභාග සංවිධාන හා ප්‍රතිඵල ශාඛාවේ\n011-2784208/ 0112784537/ 0113188350 සහ 011-3140314\nසහ ක්ෂණික අංක ලෙස\n1911\nසමග හෝ සම්බන්ධ වී විමසිය හැකියි.",
       "URL": "https://www.hirunews.lk/303715/2021-2022-ට-අදාළ-සා-පෙළ-විභාගයේ-දින-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1186"
}