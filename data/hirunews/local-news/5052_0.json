{
       "Source": "hirunews",
       "Timestamp": "Tuesday, 10 May 2016 - 19:18",
       "Headline": "සෝභිත හිමියන්ගේ මරණයට හේතු සොයන්න පංච පුද්ගල කමිටුවක්",
       "News Content": "අපවත් වී වදාළ පූජ්‍ය මාදුළුවාවේ සෝභිත හිමියන්ගේ අභාවයට හේතුව සොයාබැලීම සඳහා වෛද්‍යවරුන්ගෙන් සමන්විත පංච පුද්ගල කමිටුවක් පත් කර ඇති බව අපරාධ පරීක්ෂණ දෙපාර්තමේන්තුව අද අධිකරණයට දැනුම්දුන්නා.\nඒ, උන්වහන්සේගේ අපවත්වීම සැක සහිත බවට පූජ්‍ය උඩුවේ ධම්මාලෝක හිමියන් කළ පැමිණිල්ලකට අනුව සිදුකරන පරීක්ෂණවලට අදාළ නඩුව කොළඹ ප්‍රධාන මහේස්ත්‍රාත් ගිහාන් පිලපිටිය හමුවේ විභාගයට ගත් අවස්ථාවේදියි.\nසෝභිත හිමියන්ගේ අභාවයෙන් පසු පශ්චාත් මරණ පරීක්ෂණයක් නොපැවැත්වීම සම්බන්ධයෙන් මෙහිදී මහේස්ත්‍රාත්වරයා ප්‍රශ්න කර තිබෙනවා.\nඒපිළිබඳව ඉදිරියේදී අධිකරණය දැනුවත් කරන බවයි රහස් පොලීසිය ප්‍රකාශ කර ඇත්තේ.",
       "URL": "https://www.hirunews.lk/132901/සෝභිත-හිමියන්ගේ-මරණයට-හේතු-සොයන්න-පංච-පුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=5052"
}