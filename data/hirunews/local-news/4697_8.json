{
       "Source": "hirunews",
       "Timestamp": "Monday, 23 January 2017 - 12:33",
       "Headline": "ෆොන්සේකාගේ වරාය කතාව ඉන්දියාව ප්‍රතික්ෂේප කරයි",
       "News Content": "ත්‍රිකුණාමලය වරායේ ගණුදෙනුවක් සම්බන්ධයෙන් පලවන වාර්තා අසත්‍ය බව ඉන්දීය මාධ්‍ය වාර්තා කරනවා.\nප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතා විසින් පසුගිය දිනෙක ඉන්දියාවේ හින්දු පුවත්පතට පවසා තිබුණේ ත්‍රීකුණාමලය ඉන්දියාවට දීමේ ගනුදෙනුව ඉතා ඉක්මනින් සිදුවනු ඇති බවයි.\nමීට අමතරව ලෝක ආර්ථික සමුළුව අතරවාරයේ ඉන්දියාවේ එන්.ඩී.ටී.වී ආයතනය සමග පැවැති සම්මුඛ සාකච්ඡාවකට එක්වෙමින් අග්‍රාමාත්‍යවරයා ද පවසා තිබුණේ බෙංගාල බොක්කේ ප්‍රධානතම වරාය ලෙස ත්‍රිකුණාමලය වරාය සංවර්ධනය කිරීමට ඉන්දියාව සමග සාකච්ඡා කර ඇති බවයි.\nකෙසේ වෙතත් ඉන්දීය රජයේ ආරංචි මාර්ග උපුටා දක්වමින් එරට මාධ්‍ය වාර්තා කර තිබුණේ මෙවන් ගනුදෙනුවක් සඳහා ඉන්දීය රජය සූදානම් නැති බවයි.",
       "URL": "https://www.hirunews.lk/152685/ෆොන්සේකාගේ-වරාය-කතාව-ඉන්දියාව-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4697"
}