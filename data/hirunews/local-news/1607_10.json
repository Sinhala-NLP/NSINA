{
       "Source": "hirunews",
       "Timestamp": "Monday, 25 October 2021 - 11:07",
       "Headline": "වව්නියාවේ ඉඩමකින් මතු වූ අත්බෝම්බ",
       "News Content": "වවුනියාව, ඕමන්ත, සිදම්බරනගර් ප්‍රදේශයේ ඉඩමක තිබී අත්බෝම්බ දෙකක් ඊයේ (24) සොයාගත් බව ඕමන්ත පොලීසිය පවසනවා.\nපොලීසිය පැවසූවේ, වගා කටයුතු වෙනුවෙන් ඉඩම පවිත්‍ර කිරීමේදී මෙම අත්බෝම්බ දෙක හමුව ඇති අතර, පසුව ඉඩම් අයිතිකරු විසින් ඒ පිළිබඳව පොලීසිය වෙත දැනුම්දුන් බවයි.\nසොයාගත්  අත්බෝම්බ දෙක එල්.ටී.ටී.ඊ. සංවිධානය යුද සමයේ අතහැර දමා යන්නට ඇති බවට පොලීසිය සැක පළ කරනවා.\nවවුනියාව මහේස්ත්‍රාත් අධිකරණ නියෝග යටතේ අදාළ අත්බෝම්බ දෙක නිශ්ක්‍රීය කිරීම සිදු කෙරුණු අතර, වැඩිදුර විමර්ශන කටයුතු ඕමන්ත පොලීසිය විසින් සිදු කරනු ලබනවා.",
       "URL": "https://www.hirunews.lk/285985/වව්නියාවේ-ඉඩමකින්-මතු-වූ-අත්බෝම්බ",
       "Category": "Local News",
       "Parent URL": "https://www.hirunews.lk/local-news.php?pageID=1607"
}