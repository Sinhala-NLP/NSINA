{
       "Source": "hirunews",
       "Timestamp": "Friday, 11 August 2017 - 22:22",
       "Headline": "අත්තිඩිය බැංකු මංකොල්ලයේ සී.සී.ටී.වී සාක්ෂිය",
       "News Content": "අත්තිඩිය ප්‍රදේශයේ ඊයේ සිදුවූ පෞද්ගලික බැංකු කොල්ලකෑමට අදාල සී.සී.ටී.වී දර්ශන අද පොලිසිය මාධ්‍යයට නිකුත් කළා.\nකෙසේ වෙතත්ල පුද්ගලයෙකුට මරු කැඳවූ මේ සිද්ධියේ සැකකරුවන් මෙතෙක් අත්අඩංගුවට ගෙන නැහැ.\nසම්පූර්ණයෙන් මුහුණු ආවරණය කෙරෙන හිස්වැසුම් පැළඳගත් සැකකරුවන් දෙදෙනෙකු ඊයේ අත්තිඩිය ප්‍රදේශයේ පෞද්ගලික බැංකුවකට ඇතුළුවී මුදල් කොල්ලකනු ලැබුවා.\nමෙහිදී බැංකුවේ ආරක්ෂක නිලධාරීන් සැකකරුවන් වැළැක්වීමට උත්සාහ ගනිද්දී ඔවුන් වෙඩිතබා පලාගියා.\nමෙහිදී එක් ආරක්ෂක නිලධාරියෙකු ජීවිතක්ෂයට පත්වූ අතර, අනෙක් නිලධාරියා බරපතළ තුවාල ලබා කළුබෝවිල ශික්ෂණ රෝහලට ඇතුළත් කෙරුණා.\nඅද මෙම දර්ශන පොලිසිය මාධ්‍යයට නිකුත් කළේ අදාළ සැකකරුවන් පිළිබඳව තොරතුරු සොයා ගැනීම සඳහායි.",
       "URL": "https://www.hirunews.lk/168223/අත්තිඩිය-බැංකු-මංකොල්ලයේ-සී-ටී-වී-සාක්ෂිය",
       "Category": "Local News",
       "Parent URL": "https://www.hirunews.lk/local-news.php?pageID=4375"
}