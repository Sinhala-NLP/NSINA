{
       "Source": "hirunews",
       "Timestamp": "Friday, 02 June 2017 - 16:31",
       "Headline": "කපා කොටා ඝාතනය කළ ව්‍යාපාරිකයෙකුගේ සිරුරක් සෙට්ටිකුලම ප්‍රදේශයෙන් හමුවෙයි (ඡායාරූප)",
       "News Content": "වවුනියාව සෙට්ටිකුලම ප්‍රදේශයේ ව්‍යාපාරිකයෙකුව කපා කොටා ඝාතනය කොට තිබියදී ඔහුගේ මළ සිරුර අද (02)  උදෑසන සෙටටිකුලම පොලීසිය ව්සින් සොයාගෙන තිබෙනවා.\nසෙට්ටිකුලම පොලිසිය පැවසූවේ සෙට්ටිකුලම, ෂන්මුගපුරම් ප්‍රදේශයේ පදිංචි මුත්තුලිංගම් කනගරාජා නමැති 40 හැවිරිදි දෙදරු පියෙකුගේ මළ සිරුරක් මෙලෙස සොයාගත් බවයි.\nඅදාළ පුද්ගලයා ඊයේ (01) සවස නිවසින් පිටත්ව ගොස් ඇති අතර රාත්‍රියේ නිවසට නොපැමිණි බවද නිවැසියන් පොලිසියට පවසා තිබෙනවා.\nනිවැසියන් පවසා ඇත්තේ ඊයේ පස්වරුවේ සිට රාත්‍රි 10.00 පමණ වන තෙක් අදාළ පුද්ගලයාගේ දුරකථනය නාද වි ඇති අතර, පුද්ගලයා ඊට කිසිදු ප්‍රතිචාරයක්ද නොදැක්වු බවයි.\nපුද්ගලයාගේ අතුරුදහන්වීම සම්බන්ධයෙන් ප්‍රදේශවාසීන් සොයා බලා ඇති අතර, සෙට්ටිකුලම පූවරසන්කුලම මාර්ගයේ ගමන්ගත් පිරිසක් මළ සිරුර දැකීමෙන් අනතුරුව පොලිසිය දැනුවත් කළ බව පොලිසිය පැවසුවා.\nඡායාරූප - වව්නියාව දිනසේන රතුගමගේ / රොමේෂ් මධුසංක",
       "URL": "https://www.hirunews.lk/162689/කපා-කොටා-ඝාතනය-කළ-ව්‍යාපාරිකයෙකුගේ-සිරුරක්-සෙට්ටිකුලම-ප්‍රදේශයෙන්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4487"
}