{
       "Source": "hirunews",
       "Timestamp": "Sunday, 16 October 2016 - 13:54",
       "Headline": "Update : ටෙලි නිළිය කවිෂා මියගිය හේතුව මෙන්න  (CCTV දර්ශන සහිතයි)",
       "News Content": "අද (16) අලුයම රිය අනතුරකින් මියගිය ටෙලි නිළිය කවිෂා අයේෂානිගේ මරණයට හේතුව නිගමනය කර තිබෙනවා.\nඇයගේ මරණය හිසෙහි දකුණු පසට සිදු වු බරපතල තුවාල හේතුවෙන් සිදු වුවක් බවටයි දකුණු කොළඹ ශික්ෂණ රෝහලේ කේ.ඩී.උපාලි පෙරේරා මහතා  නිගමනය කර ඇත්තේ.\nඒ හදිසි මරණ පරික්ෂකගේ නියෝගය මත පශ්චාත් මරණ පරික්ෂණය සිදු කළ අධිකරණ වෛද්‍ය නිලධාරි එස්.ඒ.සී.නන්දසිරි මහතාගේ වාර්ථාවට අනුවයි මෙම නිගමනය කර ඇත්තේ.\nමේ අතර මෙම අනතුර සිදුව ඇති ආකාරය අසල වෙළඳසැලක සවිකර තිබු CCTV කැමරාවක පටිගත වී තිබෙනවා.\nUpdate : Sunday, October 16, 2016 17.15\n--------------------------------------------------------\nටෙලිනාට්‍ය රංගන ශිල්පිණී කවීෂා අයේෂාණිගේ මරණයට පත්වීමේ සම්බන්ධයෙන් අදාළ රිය අනතුරට සම්බන්ධ පෞද්ගලික බස් රථයේ රියදුරා පොලිස් අත්අඩංගුවට ගෙන තිබෙනවා.\nපොලිසිය සඳහන් කලේ මියගිය තරුණියගේ පශ්චාත් මරණ පරීක්ෂණය අද පැවැත්වීමට නියමිත බවයි.\nඅද අලුයම 3.20 ට පමණ මෙම අනතුර සිදුව තිබෙනවා.\n24 හැවිරිදි කවීෂා අයේෂාණි පැදවු මෝටර් රථය පදික වේදිකාවේ නතරකර තිබු බස් රථයේ ගැටීමෙන් අනතුර සිදුව ඇති බවයි පොලිසිය සඳහන් කලේ.\nඑම අනතුරින් බරපතල තුවාල ලැබු තරුණිය කලුබෝවිල රෝහලට ඇතුලත් කිරීමේදී මරණයට පත්ව තිබෙනවා.\nමෘත ශරීරය කලුබෝවිල රෝහලේ තැන්පත් කර ඇති අතර මිරිහාන පොලිසියයි වැඩිදුර විමර්ශන මෙහෙයවන්නේ.\nමේ අතර මෙම අනතුර සිදුව ඇති ආකාරය අසල වෙළඳසැලක සවිකර තිබු සී සී ටී වී කැමරාවක පටිගත වී තිබෙනවා.",
       "URL": "https://www.hirunews.lk/145355/update-ටෙලි-නිළිය-කවිෂා-මියගිය-හේතුව-මෙන්න-cctv-දර්ශන-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=4835"
}