{
       "Source": "hirunews",
       "Timestamp": "Thursday, 22 September 2022 - 12:45",
       "Headline": "ආර්ථික අර්බුදයට සහාය දීමට ඔස්ට්‍රේලියාව සුදානමින්",
       "News Content": "ශ්‍රී ලංකාව මුහුණ දී ඇති ආර්ථික අර්බුදයෙන් ගොඩ ඒම සඳහා අවශ්‍ය සහාය ලබා දීමට සූදානම් බව මෙරට ඕස්ටේ්‍රලියානු මහකොමසාරිස් පෝල් ස්ටීවන්ස් පවසනවා.\nඔහු මේ බව කියා සිටියේ, අස්ගිරි පාර්ශවයේ මහානාහිමියන් බැහැ දැකීමෙන් අනතුරු ව අද (22) පෙරවරුවේ මාධ්‍ය වෙත අදහස් දක්වමින්.\nමේ අතර, එක්සත් ජාතින්ගේ මහා මණ්ඩල සැසිවාරයට සහභාගි වීම සඳහා ජිනීවා නුවරට ගොස් සිටින විදේශ කටයුතු අමාත්‍ය අලි සබි්‍ර සහ ඇමරිකාවේ දේශපාලන කටයුතු පිළිබද නියෝජ්‍ය රාජ්‍ය ලේකම් වික්ටෝරියා නූලන්ඩ් අතර හමුවක් සිදු ව තිබෙනවා.\nඑහි දී දෙරට අතර සබඳතා තවදුරටත් වර්ධනය කරගන්නා ආකාරය පිළිබඳ සාකච්ඡා කර තිබුණා.\nඑසේම මෙරට ඇමරිකානු තානාපති ජූලි චන්ග් කෝට්ටේ ශ්‍රී කල්‍යාණි සාමග්‍රි ධර්ම මහා සංඝ සභාවේ අනුනායක කොටපිටියේ රාහුල හිමියන් බැහැදැක ඇති අතර, එහි දී මෙරට සංවර්ධනය සඳහා ආගමික නායකයන්ගේ ක්‍රියාකාරකම් කෙරෙහි තානාපතිවරියගේ අවධානය යොමු ව තිබෙනවා.",
       "URL": "https://www.hirunews.lk/316012/ආර්ථික-අර්බුදයට-සහාය-දීමට-ඔස්ට්‍රේලියාව-සුදානමින්",
       "Category": "Local News",
       "Parent URL": "https://www.hirunews.lk/local-news.php?pageID=852"
}