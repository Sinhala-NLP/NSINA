{
       "Source": "hirunews",
       "Timestamp": "Tuesday, 12 September 2023 - 23:18",
       "Headline": "ගලි බවුසරයෙන් මුදල් වංචා කළ පිරිස හසුවෙයි",
       "News Content": "මාතලේ මහ නගර සභාවට අයත් ගලිබවුසර් සේවා පිටස්තර පුද්ගලයන්ට කුලියට ලබා දීමේදී ලැබෙන ආදායම වංචා කර ඇති බව මාතලේ විගණන විමසුමකදී අනාවරණය වී තිබෙනවා.\nගලි සේවා ලබාගැනීම සඳහා ඉල්ලු‍ම් කළ පුද්ගලයන් එම සේවාව ලබාගත් බවට අත්සන් යොදා ඇති අතර ගලි බවුසර් පිටතට ගිය බවට ගේට්ටු අවසර පත්‍රවලද සඳහන්ව තිබෙනවා.\nනමුත් එහි ආදායම නගර සභා ගිණුමට අය වී නොමැති බවයි හෙළි වී ඇත්තේ.\nමෙලෙස නගර සභාවට බැර නොකර කුවිතාන්සි වෙනස් කරමින් වංචා කර ඇති මුදල 65,125ක් බව ද සඳහන්.\nඅදාළ තොරතුරු අනාවරණය වී ඇත්තේ මාතලේ මහ නගර සභාව මගින් 2022 ඔක්තෝබර් මස සිට 2023 ජුනි මාසය දක්වා ගලි බවුසර කුලියට දීම සම්බන්ධව කළ විගණන පරීක්ෂාවේදී‍යි.\nමේ සම්බන්ධයෙන් ගන්නා ක්‍රියාමාර්ග පිළිබඳව විගණන අධිකාරිවරයා විසින් මාතලේ නාගරික කොමසාරිස්වරයාගෙන් කරුණු විමසා ඇති බවයි වාර්තා වන්නේ.",
       "URL": "https://www.hirunews.lk/348092/ගලි-බවුසරයෙන්-මුදල්-වංචා-කළ-පිරිස-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=34"
}