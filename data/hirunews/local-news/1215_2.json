{
       "Source": "hirunews",
       "Timestamp": "Saturday, 23 April 2022 - 7:07",
       "Headline": "අත්‍යවශ්‍ය ඖෂධ වර්ග 186 කට ණයවර ලිපි නිකුත් කළ බව සෞඛ්‍ය ඇමති කියයි",
       "News Content": "අත්‍යවශ්‍ය ඖෂධ වර්ග 186 ක් ආනයනය සඳහා ඇමරිකානු ඩොලර් මිලියන 19යි දශම 2ක ණයවර ලිපි නිකුත් කර ගැනීමට හැකිව ඇති බව සෞඛ්‍ය අමාත්‍ය චන්න ජයසුමන පවසනවා.\nකොළඹ ඊයේ පැවති මාධ්‍ය හමුවකට එක් වෙමින් අමාත්‍යවරයා කියා සිටියේ ඒ අනුව පවතින ඖෂධ හිඟය කළමනාකරණය කර ගැනීමට කටයුතු කරමින් සිටින බවයි.\nපවතින තත්වය හමුවේ මේ වනවිට වෛද්‍ය සැපයුම් ඒකකයේ මධ්‍යම ගබඩාව තුළ ජීවිතාරක්ෂක ඖෂධ වර්ග 2ක් සහ අත්‍යවශ්‍ය ඖෂධ 148 ක් ඇතුලු ඖෂධ වර්ග ගණනාවක හිඟයක් පවතින බව ද ඔහු ප්‍රකාශ කළා.",
       "URL": "https://www.hirunews.lk/302579/අත්‍යවශ්‍ය-ඖෂධ-වර්ග-186-කට-ණයවර-ලිපි-නිකුත්-කළ-බව-සෞඛ්‍ය-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1215"
}