{
       "Source": "hirunews",
       "Timestamp": "Saturday, 04 July 2020 - 15:42",
       "Headline": "විදේශයක නිශ්පාදිත ගිනි අවියක් සමග පුද්ගලයෙකු STF අත්අඩංගුවට",
       "News Content": "විදේශයක නිෂ්පාදිත මයික්‍රෝ වර්ගයේ ගිනි අවියක් සමග සැකකරුවෙකු කිරිඳිවැල ප්‍රදේශයේදී පොලිස් විශේෂ කාර්ය බලකා අත්අඩංගුවට ගෙන තිබෙනවා.\nඊයේ රාත්‍රී 10.20ට පමණ ජයවර්ධනපුර කඳවුරේ පිහිටි සංවිධානාත්මක අපරාධ මර්දන ඒකකයේ නිලධාරීන්ට ලැබුනු තොරතුරකට අනුවයි වැටලීම සිදුකර තිබුනේ.\nසැකකරු සතුව තිබී අදාළ ගිනි අවියට යොදාගන්නා මැගසිනයක් සහ ජංගම දුරකථනයක් ද අත්අඩංගුවට ගෙන තිබෙනවා.\nකිරිඳිවැල නැඳුන්ගොල්ල ප්‍රදේශයේ පදිංචි 55 හැවිරිදි සැකකරු වැඩිදුර විමර්ශණ සඳහා කිරිඳිවැල පොලිසියට භාරදී තිබෙනවා.\nඑම පුද්ගලයා අද පූගොඩ මහේස්ත්‍රාත් හමුවට ඉදිරිපත් කිරීමට නියමිතයි.\nමේ අතර, කඩුගන්නාව - කඳන්ගම ප්‍රදේශයේ අතුරු මාර්ගයක තිබී අත්බෝම්බයක් සොයා ගෙන තිබෙනවා.\nපොලීසියට ලද තොරතුරක් මත එම අත්බෝම්බය සොයා ගෙන ඇති අතර පොලිස් විශේෂ කාර්ය බලකාය කැඳවා එය නිෂ්ක්‍රිය කිරීමට අවශ්‍ය පියවර ගෙන ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/244685/විදේශයක-නිශ්පාදිත-ගිනි-අවියක්-සමග-පුද්ගලයෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2610"
}