{
       "Source": "hirunews",
       "Timestamp": "Friday, 04 August 2017 - 9:39",
       "Headline": "ඕස්ට්‍රේලියාවට හොරෙන් ගිය 15 ක් යළි දිවයිනට",
       "News Content": "ඕස්ට්‍රේලියාවේ සිට පිටුවහල් කරන ලද ශ්‍රී ලාංකික සංක්‍රමණිකයින් 15 දෙනෙකු අද පෙරවරුවේ දිවයිනට පැමිණියා.\nමොවුන් මුහුදු මාර්ගයෙන් නීතිවිරෝධී ලෙස  ඕස්ට්‍රේලියාවට සංක්‍රමණය වී ඇති අතර පසුව එරට රජය විසින් අත්අඩංගුවට ගෙන තිබෙනවා.\nඒ අනුව මෙම ශ්‍රී ලාංකිකයින් 15 දෙනා අද පෙරවරු 7.30 ට  ඕස්ට්‍රේලියානු විශේෂ ගුවන් යානයකින් මෙරටට පැමිණි බවයි ගුවන්තොටුපල හිරු වාර්තාකරු සදහන් කළේ.\nදිවයිනට පැමිණි මෙම ශ්‍රී ලාංකික සංක්‍රමණිකයින් පිරිස ආගමන විගමන නිලධාරින් විසින් අපරාධ පරීක්ෂණ දෙපාර්තමේන්තුව වෙත භාරදී ඇති අතර, ඔවුන්ගෙන් ප්‍රකාශ සටහන් කර ගැනීමෙන් අනතුරුව මුදා හැරීමට නියමිතයි.",
       "URL": "https://www.hirunews.lk/167589/ඕස්ට්‍රේලියාවට-හොරෙන්-ගිය-15-ක්-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4387"
}