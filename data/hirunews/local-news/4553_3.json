{
       "Source": "hirunews",
       "Timestamp": "Saturday, 22 April 2017 - 8:22",
       "Headline": "තෑගි ලැබුණු කුඹුක් දැව තොගයක් අත්අඩංගුවට (ඡායාරූප)",
       "News Content": "නාවුල, බිබිල ප්‍රදේශයේ නිවසක සඟවා තිබු ඉරන ලද කුඹුක් දැව තොගයක් සමග සැකකරුවෙකු නාවුල අඩවි වන කාර්යාලය මගින් සැකපිට 20 දින රාත්‍රීයේ අත්අඩංගුවට ගෙන තිබෙනවා.\nමෙසේ අත්අඩංගුවට ගෙන ඇත්තේ නාවුල ප්‍රදේශයේ පාසලක ගුරුවරයෙක්.\nඅදාල කුඹුක් දැව තොගය ලැබුණු ආකාරය පිළිබදව නිලධාරින් කළ ප්‍රශ්න කිරීමේදී සැකකාර ගුරුවරයා පවසා ඇත්තේ මොරගහකන්ද ජලාශයට ඉඩම් යටවන ප්‍රදේශයේ තම පාසල් සිසුවෙකු මෙම දැව තොගය තෑගි වශයෙන් ලබා දුන් බවයි.\nඅදාල දැව තොගය තම නිවසේ තරප්පු පෙලට යොදා ගැනීමට නියමිතව තිබු බව ඔහු වැඩිදුරටත් පවසා තිබෙනවා.\nඅත්අඩංගුවට ගත් සැකකාර ගුරුවරයා බැදුම්කරයක් මත නිදහස් කළ බවත් තවදුරටත් පරීක්ෂණ පවත්වා අධිකරණයට ඉදිරිපත් කරන බව නාවුල අඩවි වන නිලධාරිවරයා පවසනවා.\nඡායාරූප - දඹුල්ල කාංචන ආරියදාස",
       "URL": "https://www.hirunews.lk/159713/තෑගි-ලැබුණු-කුඹුක්-දැව-තොගයක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4553"
}