{
       "Source": "hirunews",
       "Timestamp": "Saturday, 12 June 2021 - 8:21",
       "Headline": "අද සහ හෙට දිවයිනේ සියළු ආර්ථික මධ්‍යස්ථාන විවෘතයි",
       "News Content": "අද (12) සහ හෙට (13) දින දෙක තුළ දිවයිනේ සියළු ආර්ථික මධ්‍යස්ථාන තොග වෙළදාම් සඳහා පමණක් විවෘත කිරීමට තීරණය කර තිබෙනවා.\nඒ අනුව තොග වෙළදුන්ට මෙන්ම ජංගම වෙළදසැල් පවත්වාගෙන යන පුද්ගලයින්ට ද ආර්ථික මධ්‍යස්ථාන වෙත පැමිණ එළවළු සහ පළතුරු මිලදී ගැනීමට හැකියි.\nදිවයිනට පනවා තිබූ සංචරණ සීමා අනිද්දා දිනයෙන් අවසන් වීමට නියමිතව තිබුණ ද යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ ලබන 21 වනදා දක්වා සංචරණ සීමා දීර්ඝ කරන බවයි.\nමේ අතර, ඊයේ (11) දිනයේත් කොරෝනා ආසාදිතයින් 2789 දෙනෙකු වාර්තා වුණා.\nඉන් 30 දෙනෙකු විදේශගතව සිට මෙරටට පැමිණි පුද්ගලයින්.\nඑසේම අංගොඩ මානසික රෝහලේ රෝගීන් 14 කටද කොරෝනා වෛරසය ආසාදනය වී ඇති බව රෝහල් ආරංචි මාර්ග ප්‍රකාශ කළා.\nඑසේම ඊයේ දිනයේ තහවුරු කළ කොරෝනා මරණ 62 ත් සමඟ මෙරට සමස්ත කොරෝනා මරණ සංඛ්‍යාව 2073 දක්වා ඉහළ ගියා.",
       "URL": "https://www.hirunews.lk/274075/අද-සහ-හෙට-දිවයිනේ-සියළු-ආර්ථික-මධ්‍යස්ථාන-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=1890"
}