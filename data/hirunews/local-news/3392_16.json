{
       "Source": "hirunews",
       "Timestamp": "Sunday, 21 April 2019 - 12:48",
       "Headline": "කොළඹ ශ්‍රැන්ග්‍රිලා හෝටලයේ පිපිරීමෙන් ප්‍රවීණ සූපවේදිනි ශාන්තා මායාදුන්නේ මහත්මිය අභාවප්‍රාප්ත වෙයි",
       "News Content": "කොළඹ ශ්‍රැන්ග්‍රිලා හෝටලයේ සිදුවූ පිපිරීමෙන් ප්‍රවීණ සූපවේදිනි ශාන්තා මායාදුන්නේ මහත්මිය සහ ඇයගේ දියණියඅභාවප්‍රාප්ත වී තිබෙනවා.\nපිපිරීම සිදුවන විට ඇය තම පවුලේ ඥාතීන් සමග අදාළ හෝටලයේ රැඳී සිට ඇති බවටයි හෙළිවන්නේ.\nමේ අතර කොළඹ ප්‍රධාන පෙලේ හෝටල් 3ක සිදුවූ පිපිරීම්වලින් විදේශිකයන් 9 දෙනෙකු ද ජීවිතක්ෂයට පත්වුනා.\nතුවාල ලබා ඇති විදේශිකයන් සංඛ්‍යාව 13ක්.\nමේ අතර කොළඹ හෝටල් 3ක සහ දේවස්්ථානයක සිදුවු පිපිරීම්වලින් 45 දෙනෙකු මියගොස් තිබෙනවා.\nමඩකලපුව දේවස්ථානයක පිපිරීමෙන් 300කට වැඩි පිරිසක් රෝහල් ගත කළ අතර 27 දෙනෙකු මරණයට පත්ව තිබෙනවා.\nතුවාල ලැබුවන් ප්‍රතිකාර ලබන්නේ මඩකලපුව මහ රෝහලේයි.\nපිපිරීම්වලින් වැඩිම පිරිසක් මරණයට පත්වී ඇත්තේ කටාන කටුවාපිටිය දේවස්ථානයේයි.\nඑහිදී පුද්ගලයන් 32ක් මරණයට පත්වු අතර 106 දෙනෙකු රෝහල් ගතකර තිබෙනවා.",
       "URL": "https://www.hirunews.lk/214886/කොළඹ-ශ්‍රැන්ග්‍රිලා-හෝටලයේ-පිපිරීමෙන්-ප්‍රවීණ-සූපවේදිනි-ශාන්තා-මායාදුන්නේ-මහත්මිය-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3392"
}