{
       "Source": "hirunews",
       "Timestamp": "Monday, 22 February 2016 - 13:33",
       "Headline": "දිඹුලාගල ගම්මානයක කළු කොඩි",
       "News Content": "දිඹුලාගල - මනම්පිටිය - මහවැලි බී කලාපයට අයත් මාගන්තොට ගම්මානයේ ජනතාව අද සිය නිවෙස්වල කළු කොඩි ඔසවා විරෝධතාවයක නිරත වනවා.\nපාරම්පරිකව ගඩොල් කර්මාන්තයේ යෙදෙන මෙම ජනතාවට සිය කර්මාන්තයට අවශ්‍ය මැටි ලබාගැනීමට වනසංරක්ෂණ දෙපාර්තමේන්තුවෙන් අවසර ලබානොදීමට එරෙහිවයි ඔවුන් මෙලෙස විරෝධතාවයේ නිරත වන්නේ.\nමහවැලි බී කලාපයට අයත් මෙම ජනතාවට වගා ඉඩම් ලබාදී නොමැති අතරල ඔවුන් පාරම්පරිකව ගඩොල් කර්මාන්තයේ නිරත වනවා.\nකෙසේ වෙතත්ල මාස කිහිපයක සිට තමන් මැටි ලබාගන්නා මනම්පිටිය - කොටලීය ප්‍රදේශයට ඇතුළුවීම පවා වනසංරක්ණ දෙපාර්තමේන්තුව තහනම් කර ඇති බවයි එම කර්මාන්තයේ යෙදෙන ජනතාව පවසන්නේ.\nමේ හේතුවෙන් පවුල් 150 කට ආසන්න සංඛ්‍යාවකට තම ජීවිකාව කරගෙන යාමට නොහැකි තත්ත්වයක් උද්ගත වී ඇති බවද  ඔවුන් පෙන්වා දෙනවා.",
       "URL": "https://www.hirunews.lk/126873/දිඹුලාගල-ගම්මානයක-කළු-කොඩි",
       "Category": "Local News",
       "Parent URL": "https://www.hirunews.lk/local-news.php?pageID=5157"
}