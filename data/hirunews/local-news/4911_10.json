{
       "Source": "hirunews",
       "Timestamp": "Tuesday, 23 August 2016 - 13:44",
       "Headline": "බස්නාහිර පළාත් සභාව ඉදිරිපිට උණුසුම් තත්ත්වයක්",
       "News Content": "මහරගම - වත්තේගෙදර සණස සමිතියේ බාහිර තැන්පත්කරුවන් පිරිසක් බත්තරමුල්ලේ පිහිටි බස්නාහිර පලාත් සභා සංකීර්ණයේදී අද විරෝධතාවක නිරත වුණා.\nඔවුන් එහි  ප්‍රධාන දොරටුව කඩා බිදදමමින් බලහත්කාරයෙන් ගොඩනැගිල්ලට තුළට ඇතුළුවීම නිසා එම ස්ථානයේ උණුසුම්කාරී තත්ත්වයක් ඇති වූ බවයි එහි සිටින හිරු වාර්තාකරු සඳහන් කළේ.\nබස්නාහිර පළාත් සභාව ඉදිරිපිට මෙම තැන්පත්කරුවන් අද උදෑසන විරෝධතාවක් ආරම්භ කළේ වත්තේගෙදර සණස සමිතියේ  තැන්පත් කළ රුපියල් කෝටි 68කට අධික මුදලක් අධ්‍යක්ෂ මණ්ඩලය විසින් ලබාගෙන ඉවත්ව ගොස් ඇති බවට චෝදනා කරමින්.\nමෙහිදී විරෝධතාකරුවන් දස දෙනෙකුට බස්නාහිර පළාත් ප්‍රධාන අමාත්‍යවරයා සමඟ සාකච්ඡාවකට අවස්ථාවක් ලබාදී තිබෙනවා.",
       "URL": "https://www.hirunews.lk/141302/බස්නාහිර-පළාත්-සභාව-ඉදිරිපිට-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4911"
}