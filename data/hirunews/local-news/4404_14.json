{
       "Source": "hirunews",
       "Timestamp": "Tuesday, 25 July 2017 - 13:43",
       "Headline": "වෛද්‍යවරුන්ගේ වර්ජනය පස්වරු 4 න් අවසන්",
       "News Content": "රජයේ වෛද්‍ය නිලධාරින්ගේ සංගමය, අග්‍රාමාත්‍ය කාර්ය මණ්ඩල ප්‍රධානී, අමාත්‍ය සාගල රත්නායක සමග අද (25) පෙරවරුවේ සිදුකළ සාකච්ඡාවෙන් පසු සංකේත වැඩවර්ජනය අද පස්වරුවේ අවසන් කිරීමට එම සංගමය තීරණය කර තිබෙනවා.\nරජයේ වෛද්‍ය නිලධාරින්ගේ සංගමය පැවසුවේ මෙම වර්ජනය අද පස්වරු 4ට අවසන් කිරීමට තීරණය කළ බවයි.\nඅමාත්‍යවරයා සමඟ පැවති  සාකච්ඡාවෙන් අනතුරව රැස්වූ එම සංගමයේ මධ්‍යම කාරක සභාවේදී මෙම තීරණයට එළඹ තිබෙනවා.\nවෛද්‍ය පීඨ ශිෂ්‍ය ක්‍රියාකාරි කමිටුවේ කැඳවුම්කරු රයන් ජයලත් අත්අඩංගුවට ගැනීමට උත්සාහ කිරීමට විරෝධය පළ කරමින් රජයේ වෛද්‍ය නිලධාරින් මෙම සංකේත වර්ජනය අද උදෑසන 08 ට ආරම්භ කළා.",
       "URL": "https://www.hirunews.lk/166735/වෛද්‍යවරුන්ගේ-වර්ජනය-පස්වරු-4-න්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4404"
}