{
       "Source": "hirunews",
       "Timestamp": "Monday, 19 April 2021 - 20:03",
       "Headline": "රුපියල ශක්තිමත් වෙයි",
       "News Content": "ඇමරිකානු ඩොලරයට සාපේක්ෂව රුපියලේ අගය තවදුරටත් ශක්තිමත්වීමක් අද දක්නට ලැබුණු අතර, මහබැංකුව නිකුත් කළ විනිමය අනුපාතිකවලට අනුව ඩොලරයක විකුණුම් මිල සටහන් වූයේ රුපියල් 191යි ශත 97ක් ලෙසයි.\nඑහි ගැණුම් මිල රුපියල් 187යි ශත 93ක්.\nපසුගිය 15 වන දා ඩොලරයට සාපේක්ෂව රුපියලේ අගය වාර්තාගත ලෙස පහත වැටුණේ ඩොලරයක විකුණුම් මිල රුපියල් 204යි ශත 62ක් ලෙස සටහන් කරමින්.\nමෙරට විදේශ සංචිතය මාර්තු මාසය අවසානයේ ඩොලර් බිලියන 4.1ක් දක්වා පහත වැටීම රුපියලේ අගය අවප්‍රමාණ වීමට බලපා තිබෙනවා.\nකෙසේ නමුත්, පසුගිය සතියේදී ශ්‍රී ලංකාවට ඩොලර් මිලියන 500ක ණය ආධාරයක් හිමිවීම විදේශ සංචිතය මෙන්ම රුපියල ශක්තිමත් කිරීමට ද බලපා ඇති බව සඳහන්.",
       "URL": "https://www.hirunews.lk/268919/රුපියල-ශක්තිමත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2009"
}