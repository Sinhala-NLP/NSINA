{
       "Source": "hirunews",
       "Timestamp": "Tuesday, 07 June 2022 - 23:11",
       "Headline": "කැන්ගරුවන්ට පහසු ජයක්",
       "News Content": "ශ්‍රී ලංකාව සහ ඔස්ට්‍රේලියා කණ්ඩායම අතර තරග 3කින් සමන්විත පන්දුවාර 20 ක්‍රිකට් තරගාවලියේ පළමු පන්දුවාර 20 තරගය අද කොළඹ ආර්. ප්‍රේමදාස ක්‍රිකට් ක්‍රීඩාංගණයේදී ආරම්භ වුනා.\nතරඟයේ කාසිය වාසිය දිනාගත් ඕස්ට්‍රේලියානු කණ්ඩායම ප්‍රථමයෙන් පන්දුවට පහරදීම සඳහා ශ්‍රී ලංකා කණ්ඩායමට අරාධනා කළා.\nඒ අනුව ප්‍රථමයෙන්ම පන්දුවට පහරදීම සඳහා පැමිණි පැතුම් නිස්සංක සහ දනුෂ්ක ගුණතිලක ඉතා හොඳ වේගවත් ආරම්භයක් ශ්‍රී ලංකා කණ්ඩායමට ලබා දුන්නා.\nශ්‍රී ලංකා කණ්ඩායමේ පළමු කඩුල්ල මුළු ලකුණු සංඛ්‍යාව 39ව තිබියදී දැවී ගියා .\nඉන් පසු පිටියේ එක් වුනු චරිත් අසලංක සහ පැතුම් නිස්සංක දෙවන කඩුල්ල සඳහා අගනා ලකුණු 61ක සබඳතාවක් ගොඩනැගුවා.\nතරඟයේ දෙවන කඩුල්ල ලෙස ලකුණු 36ක් ලබා සිටි පැතුම් නිස්සංක දැවී ගියා.\nඉන් පසු පිටියට පිවිසි ක්‍රීඩකයින්ට වැඩි සාර්ථකත්වයක් ලබා ගැනීමට ඕස්ට්‍රේලියානු පන්දු යවන්නන් ඉඩ දුන්නේ නැහැ.\nතරගයේ 16 වන පන්දුවාරයේදී තරගයට වර්ෂාවෙන් බාධා එල්ල වූ අතර සුළු මොහොතකට තරඟය නතර කර නැවතත් තරඟය ආරම්භ කරනු ලැබුවා.\nකෙසේ වෙතත් තරඟයේ නියමිත පන්දුවාර 20 අවසාන වීමටත් පෙර පන්දුවාර 19යි පන්දු 3කදී සියල්ලන් දැවී ශ්‍රී ලංකා කණ්ඩායමට ලබා ගැනීමට හැකි වුයේ ලකුණු 128ක් පමණයි.\nඔස්ට්‍රේලියාව වෙනුවෙන් Josh Hazlewood කඩුළු 4ක් සහ Mitchell Starc කඩුළු 3ක් ලබා ගැනීමට සමත් වුනා.\nලකුණු 129ක් ජයග්‍රාහී ඉලක්කයක් හබා යාමට පිටියට පිවිසි ඔස්ට්‍රලියානු කණ්ඩායම කිසිදු පිඩනයකින් තොරව තමන්ට නියමිත ඉලක්කය කිසිදු කඩුල්ලක් නොදැවී ලබා ගත්තා.\nආරොන් ෆින්ච් නොදැවී ලකුණු 61යි ,ඩේවිඩ් වෝනර් නොදැවී ලකුණු 70යි.",
       "URL": "https://www.hirunews.lk/306510/කැන්ගරුවන්ට-පහසු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1112"
}