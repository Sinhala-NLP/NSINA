{
       "Source": "hirunews",
       "Timestamp": "Friday, 28 January 2022 - 10:25",
       "Headline": "ක්‍ෂීරපථයේ අද්භූත ආකාශ වස්තුවක්",
       "News Content": "පෘථිවිය ඇතුළු අප සූර්ය ග්‍රහමණ්ඩලය පිහිටි තරු මඩුල්ල වන ක්‍ෂීරපථයේ මෙතෙක් කිසිදා නොදුටු අද්භූත ග්‍රහ වස්තුවක් පිළිබඳව තාරකා විද්‍යාඥයන්ගේ අවධානය යොමු වී තිබෙනවා.\nසුපර්නෝවා ලෙස හැඳින්වෙන දැවැන්ත තාරකාවක් බිඳී යාමෙන් ඇති වූ බවට සැළකෙන නිරන්තරයෙන් භ්‍රමණය වන මෙම ආකාශ වස්තුව දළ වශයෙන් පැයකට තුන් වරක් ශක්තිය මුදාලන බවයි වාර්තාවන්නේ.\nඑම ශක්තීන් ග්‍රහණය කරගැනීමට පෘථිවියේ තාරකා විද්‍යාඥයන් සමත්වී ඇති අතර, ඕස්ටේ්‍රලියානු කර්ටින් විශ්වවිද්‍යාලයේ තාරකා විද්‍යාඥයන් සඳහන් කළේ, එය විස්මය දනවන අභ්‍යවකාශ වස්තුවක් බවයි.\nඑමඟින් පෘථිවියේ උත්තරධ්‍රැවය සහ දක්ෂිණධ්‍රැවය වෙත රේඩියෝ තරංග නිකුත් කරන අතර, එය, චක්‍රාකාරව සිදුවීම විශේෂත්වයක්.\nඑක් විද්‍යාඥයෙකු එය හැඳින්වූයේ ප්‍රදීපාගාර ආචරණයක් ලෙසයි.\nඅපේ සූර්යග්‍රහ මණ්ඩලයේ සිට ආලෝක වර්ෂ 4200ක් ඈතින් පිහිටි මෙම ආකාශ වස්තුව නියුට්‍රෝන තාරකාවක් ලෙසද සැළකෙනවා.",
       "URL": "https://www.hirunews.lk/295424/ක්‍ෂීරපථයේ-අද්භූත-ආකාශ-වස්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=1392"
}