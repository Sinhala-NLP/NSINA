{
       "Source": "hirunews",
       "Timestamp": "Friday, 06 November 2020 - 17:48",
       "Headline": "ජනපති කටුවන ප්‍රාදේශීය සභාව නිරීක්ෂණයට යයි (ඡායාරූප)",
       "News Content": "ජනාධිපති ගෝඨාභය රාජපක්ෂ අද(06) කටුවන ප්‍රාදේශීය සභාව නිරීක්ෂණය කිරීමේ චාරිකාවකට එක්වුණා.\nකටුවන ප්‍රාදේශීය සභා ප්‍රධාන ගොඩනැගිල්ලේ පවතින අඩුපාඩු නිසා එහි දෛනික කටයුතු පවත්වාගෙන යනු ලබන්නේ මිද්දෙණිය නගරයේ උප කාර්යාලය ගොඩනැගිල්ල තුලයි.\nඑහි පවතින ගැටලු අධීක්ෂණය කිරීමට ජනාධිපතිවරයා පැමිණි බවයි ජනාධිපති මාධ්‍ය අංශය සඳහන් කළේ.\nඑමෙන්ම, මිද්දෙණිය “රණවිරු උයන” ළමා ක්‍රීඩාංගනය සහ ශරීර සුවතා මංතීරුව ද එහිදී ජනාධිපතිවරයා අතින් ජනතා අයිතියට පත් කෙරුණා.\nමිද්දෙණිය ප්‍රදේශයේ පානීය ජල ගැටලුවට සහ රෝහලේ වෛද්‍ය හිගයට කඩිනම් විසඳුම් ලබාදෙන ලෙසටත්, මිද්දෙණිය මහ විද්‍යාලය ජාතික පාසලක් බවට පත් කරන ලෙසටත් එහිදී ජනාධිපතිවරයා විසින් අදාළ අමාත්‍යවරුන්ට උපදෙස් ලබාදී තිබෙනවා.\nමේ අතර, දිවංගත ඩී.ඒ. රාජපක්ෂ 53 වන ගුණසමරුව අග්‍රාමාත්‍ය මහින්ද රාජපක්ෂගේ ප්‍රධානත්වයෙන් තංගල්ල, ඩී.ඒ. රාජපක්ෂ පිළිරුව අසලදී අද(06)පැවැත්වුණා.",
       "URL": "https://www.hirunews.lk/254159/ජනපති-කටුවන-ප්‍රාදේශීය-සභාව-නිරීක්ෂණයට-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2347"
}