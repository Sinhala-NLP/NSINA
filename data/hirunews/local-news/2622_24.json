{
       "Source": "hirunews",
       "Timestamp": "Tuesday, 30 June 2020 - 7:34",
       "Headline": "කොරෝනා වසංගතයේ උපරිමය මෙතෙක් උදා වී නැහැ - ලෝක සෞඛ්‍ය සංවිධානයෙන් ප්‍රකාශයක්",
       "News Content": "කොවිඩ් 19 ගෝලීය වසංගතයේ දරුණුතම තත්ත්වය මෙතෙක් උදා වී නොමැති බව ලෝක සෞඛ්‍ය සංවිධානය ප්‍රකාශ කළා.\nවෛරසයේ ව්‍යාප්තිය ඇරඹි මාස 6ක් ගත වී ඇතත්, එය අවසන් වීමට ආසන්න වී හෝ නොමැති බවයි එහි ප්‍රධානී ටෙඩ්‍රොස් ඇඩනම් ගෙබ්‍රියේසස් ඊයේ සඳහන් කළේ.\nපරීක්ෂා කිරීම, හඳුනා ගැනීම, හුදෙකලා කිරීම හා නිරෝධායනය යන පියවර තවදුරටත් අනුගමනය කළ යුතු බව ඔහු අවධාරණය කළා.\nලොව පුරා කොරෝනා වෛරස් ආසාදිතයින් සංඛ්‍යාව මේ වන විට එක්කෝටි හාර ලක්ෂය ඉක්මවා ඇති අතර, මරණ සංඛ්‍යාව පන් ලක්ෂ 7000කට අධිකයි.\nඉන් අඩක්ම ඇමරිකා එක්සත් ජනපදයෙන් සහ යුරෝපයෙන් වාර්තා වුවද ලතින් ඇමරිකාවේ රෝග ව්‍යාප්තිය වේගවත් වී තිබෙනවා.\nඑමෙන්ම, දකුණු ආසියාවේ සහ අප්‍රිකාවේද කොරෝනා වෛරස් ව්‍යාප්තියේ උපරිම තත්ත්වය ජුලි මාසය අවසන් වන තුරු උදා නොවනු ඇති බවයි ලෝක සෞඛ්‍ය සංවිධානයේ ප්‍රධානියා සඳහන් කළේ.\nරටවල් රැසක් වෛරසය පාලනය කිරීමේ ප්‍රගතියක් ලබා ඇතත්, ගෝලීය වශයෙන් කොරෝනා වසංගතයේ ව්‍යාප්තිය වේගවත් වී ඇති බව ඔහු අවධාරණය කරනවා.",
       "URL": "https://www.hirunews.lk/244267/කොරෝනා-වසංගතයේ-උපරිමය-මෙතෙක්-උදා-වී-නැහැ-ලෝක-සෞඛ්‍ය-සංවිධානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2622"
}