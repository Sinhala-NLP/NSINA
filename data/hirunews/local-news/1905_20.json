{
       "Source": "hirunews",
       "Timestamp": "Saturday, 05 June 2021 - 7:40",
       "Headline": "කොවිඩ් නව ප්‍රභේදය පිළිබඳ පරික්ෂණ වලට දිවයිනේ විවිධ ප්‍රදේශවලින් ජෛව සාම්පල 96ක්",
       "News Content": "ගෙවුණු පැය විසි හතර තුළදීත් අලුතින් කොරෝනා ආසාදිතයන් 3410 ක් වාර්තාවී තිබෙනවා.\nඑයින් 3398ක් අලුත් අවුරුදු පොකුරෙන් වාර්තා වූ අතර, විදේශ ගතව සිට පැමිණි 12 දෙනෙකු ද කොරෝනා ආසාදිතයන් ලෙස හඳුනා ගැනුණා.\nඑමෙන්ම මෙරටින් තවත් කොරෝනා මරණ 48ක් ඊයේ (04) වාර්තාවීමත් සමඟ මෙරට සමස්ත කොරෝනා මරණ සංඛ්‍යාව 1656 ක් දක්වා ඉහළ ගියා.\nකොරෝනා ආසාදිතයින් 1884 දෙනෙකු ඊයේ සුවය ලබා රෝහල් වලින් පිටව ගියා.\nසුවය ලැබූ මුළු සංඛ්‍යාව මේ වනවිට දැක්වෙන්නේ එක්ලක්ෂ 64,281 ක් ලෙසයි.\nමේ අතර දිවයිනේ විවිධ ප්‍රදේශ වලින් ලබා ගත් ජෛව සාම්පල 96 ක් උපයෝගි කරගනිමින් කොවිඩ් නව ප්‍රභේදය පිළිබඳ පරික්ෂණ ක්‍රියාත්මක බව ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්ති විද්‍යා හා සෛල ජෛව විද්‍යා ආයතනයේ අධ්‍යක්ෂ ආචාර්ය චන්දිම ජීවන්දර ප්‍රකාශ කළා.\nහිරු ප්‍රවෘත්ති අංශය කළ විමසිමකදි ඔහු කියා සිටියේ ඉදිරි සති දෙක තුන තුළ අදාළ වාර්තාව සෞඛය අමාත්‍යංශයට ලබා දෙන බවයි.\nමේ අතර ස්පුටිනික් එන්නත් 65000ක් ලබන සතියේ දිවයිනට ලැබීමට නියමිතව තිබෙනවා.\nඉන් එන්නත් 15000 දෙවන මාත්‍රාව සඳහා ලැබෙන බව රාජ්‍ය අමාත්‍ය චන්න ජයසුමන පැවසුවා.\nඑසේම ජීවිත අවදානම නොතකා කටයුතු කරන සෙෘඛ්‍ය කාර්ය මණ්ඩලයට ප්‍රමාණවත් ප්‍රවාහන පහසුකම් හෝ ලබා දෙන ලෙස විපක්ෂ නායක සජිත් ප්‍රේමදාස ප්‍රකාශ කළා.\nනිවේදනයක් නිකුත් කරමින් ඔහු සඳහන් කළේ පහසුකම් ලබාදීම වෙනුවට ආණ්ඩුව සෙෘඛ්‍ය සේවකයන්ට සේවා අනිවාර්ය කිරිම පමණක් සිදුකර ඇති බවයි.",
       "URL": "https://www.hirunews.lk/273421/කොවිඩ්-නව-ප්‍රභේදය-පිළිබඳ-පරික්ෂණ-වලට-දිවයිනේ-විවිධ-ප්‍රදේශවලින්-ජෛව-සාම්පල-96ක්",
       "Category": "Local News",
       "Parent URL": "https://www.hirunews.lk/local-news.php?pageID=1905"
}