{
       "Source": "hirunews",
       "Timestamp": "Sunday, 09 June 2019 - 10:23",
       "Headline": "තියුණු ආයුධයකින් පහරදී පුද්ගලයෙකු ඝාතනය කෙරේ",
       "News Content": "කිරිඳිවැල - වල්පොල - පැපිලියවල ප්‍රදේශයේ නිවසක් තුළ පුද්ගලයෙකුට තියුණු ආයුධයකින් පහරදී ඝාතනය කර තිබෙනවා.\nපහරකෑමෙන් තුවාල ලැබූ පුද්ගලයා රදාවාන රෝහලට ඇතුළත් කිරීමෙන් අනතුරුව මියගොස් ඇති බවයි පොලීසිය සඳහන් කළේ.\nමෙලෙස ජීවිතක්ෂයට පත්ව ඇත්තේ වයස අවුරුදු 40 ක් වූ මාතර - උයන්වත්ත ප්‍රදේශයේ පදිංචිකරුවෙක්.\nසිද්ධියට සම්බන්ධ සැකකරු මේ වනවිට හඳුනාගෙන ඇති අතර, පලාගොස් සිටින ඔහු අත්අඩංගුවට ගැනීමට කිරිඳිවැල පොලිසිය වැඩිදුර විමර්ශන සිදුකරනවා.\nසැකකරුගේ බිරිඳ සමඟ මියගිය පුද්ගලයා අනියම් සබඳතාවක් පවත්වා ඇති අතර, ඒ හේතුවෙන් මෙම ඝාතනය සිදුකර ඇති බවටයි අනාවරණ වී ඇත්තේ.",
       "URL": "https://www.hirunews.lk/218015/තියුණු-ආයුධයකින්-පහරදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3310"
}