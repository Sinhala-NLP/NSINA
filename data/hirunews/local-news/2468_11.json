{
       "Source": "hirunews",
       "Timestamp": "Tuesday, 08 September 2020 - 19:02",
       "Headline": "එජාප නියෝජ්‍ය නායකයා ලබන සඳුදා (වීඩියෝ)",
       "News Content": "නියෝජ්‍ය නායකයෙකු තෝරාපත් කරගැනීම සදහා එක්සත් ජාතික පක්ෂයේ කෘත්‍යාධිකාරි මණ්ඩලය ලබන සඳුදා රැස්වීමට නියමිතව තිබෙනවා.\nඑහි නීති ලේකම් ජනාධිපති නිීතිඥ නිශ්ශංක නානායක්කාර සදහන් කළේ මීට පෙර පක්ෂ නායකත්වයට යෝජනා වූ පුද්ගලයින් 08 දෙනා අතුරින් එක් අයෙකු ඒ සඳහා තෝරාගැනීමට නියමිත අතර, ඒ සඳහා නම් කිහිපයක් යෝජනා වන්නේ නම් ඡන්ද විමසීමක් පවත්වන බවයි.\nසමගි ජන බලවේගයේ නායක සජිත් ප්‍රේමදාස එක්සත් ජාතික පක්ෂ නියෝජ්‍ය නායකත්වයෙන් ඉවත් වීමෙන් පසු එම ධූරය සදහා කිසිවෙක් මෙතෙක් පත් කිරීමට කටයුතු කර තිබුනේ නැහැ.\nකෙසේ වෙතත්, ලබන සඳුදා  කෘත්‍යාධිකාරි මණ්ඩලයේ එකගතාවයෙන් පත් කර ගන්නා නියෝජ්‍ය නායකයා, පක්ෂ නායකයා ලෙස ලබන වසරේ ජනවාරි පළමුවැනිදා සිට කටයුතු කරන බවයි එක්සත් ජාතික පක්ෂයේ නිීතිලේකම් ජනාධිපති නීතිඥ නිශ්ශංක නානායක්කාර වැඩිදුරටත් ප්‍රකාශ කළේ.",
       "URL": "https://www.hirunews.lk/249740/එජාප-නියෝජ්‍ය-නායකයා-ලබන-සඳුදා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2468"
}