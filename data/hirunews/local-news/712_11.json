{
       "Source": "hirunews",
       "Timestamp": "Thursday, 24 November 2022 - 14:54",
       "Headline": "ජපන් තරගයට පෙර ජර්මානු ක්‍රීඩකයෝ කට වසා ගත්තේ ඇයි?",
       "News Content": "FIFA ලෝක කුසලානයේ ඊයේ (23) ජර්මනිය සහ ජපානය අතර පැවති තරගයට පෙර ජර්මානු ක්‍රීඩකයන් කණ්ඩායම් ඡායාරූපයට පෙනී සිටින අතරවාරයේ ඔවුන් සියතින් මුව වසාගෙන සිටීම සම්බන්ධයෙන් ලෝ පුරා පාපන්දු ලෝලීන්ගේ දැඩි කතාබහක් මතුව තිබනවා.\nජර්මානු ක්‍රීඩකයන්ගේ අදාල ක්‍රියාව සම්බන්ධයෙන්, කරුණු ගෙන හැර දක්වන විදෙස් මාධ්‍ය සඳහන් කරන්නේ ඊට හේතුව \"OneLove\" නැමති අත් පටිය සම්බන්ධයෙන් FIFA විසින් දමන ලද සම්බාධක බවයි.\nවිවිධත්වය සහ ඉවසීම සංකේතවත් කරන බාහු පටිය පැළඳ සිටියහොත් යුරෝපා කණ්ඩායම් හතකට සම්බාධක පනවන බවට FIFA විසින් කරන ලද තර්ජනයෙන් අනතුරුව සියලුම ජර්මානු ක්‍රීඩකයින් තරගයට පෙනී සිටීමට මත්තෙන් ඡායාරූපයට පෙනී සිටියේ සියතින් මුව වසා ගනිමින්.",
       "URL": "https://www.hirunews.lk/321160/ජපන්-තරගයට-පෙර-ජර්මානු-ක්‍රීඩකයෝ-කට-වසා-ගත්තේ-ඇයි",
       "Category": "Local News",
       "Parent URL": "https://www.hirunews.lk/local-news.php?pageID=712"
}