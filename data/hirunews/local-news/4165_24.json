{
       "Source": "hirunews",
       "Timestamp": "Tuesday, 19 December 2017 - 13:34",
       "Headline": "හොරණට අලුතින් ඇවිත් හේතු කියන කෝරළගේ",
       "News Content": "හොරණ ආසනය තුළ ශ්‍රී ලංකා නිදහස් පක්ෂය සහ ඒකාබද්ධ විපක්ෂය එක් කරමින් ඉදිරියේදී දේශපාලන කටයුතු කරන බව හොරණ ශ්‍රී ලංකා නිදහස් පක්ෂයේ නව සංවිධායක ලෙස පත්වූ බස්නාහිර පළාත් සභාවේ නියෝජ්‍ය සභාපති යසපාල කෝරළගේ ප්‍රකාශ කළා.\nහොරණ - මුනගම සිය නිවසේදී අද උදෑසන මාධ්‍ය හමුවක් කැදවමින් ඔහු කියා සිටියේ හිටපු ජනාධිපති මහින්ද රාජපක්ෂගේ සහ හිටපු අමාත්‍ය බැසිල් රාජපක්ෂගේ ආශිර්වාදය තමන්ට හිමි වූ බවයි.\nඑහෙත් හොරණ දේශපාලන නායකත්වය විසින් පළාත් පාලන මැතිවරණය සඳහා අපේක්ෂකයින් ඉදිරිපත් කිරීමට තමන්ට අවස්ථාව ලබා නොදුන් බවට ඔහු චෝදනා කළා.\nනව සංවිධායකවරයෙකු පත් කිරීම සම්බන්ධයෙන් හිරු ප්‍රවෘත්ති අංශය ශ්‍රී ලංකා නිදහස් පක්ෂයේ හොරණ හිටපු සංවිධායකවරයා වන පාර්ලිමේන්තු මන්ත්‍රී විදුර වික්‍රමනායකගෙන් විමසීමක් කළා.\nඔහු කියා සිටියේ නව සංවිධායකවරයාට තමන් සුබ පතන බවයි.\nකෙසේ වෙතත්, පත් කිරීමේදී දැනුම් දුන්න ද ඉවත් කිරීමේදී දැනුම් නොදෙන බවයි ඔහු සඳහන් කළේ.",
       "URL": "https://www.hirunews.lk/178773/හොරණට-අලුතින්-ඇවිත්-හේතු-කියන-කෝරළගේ",
       "Category": "Local News",
       "Parent URL": "https://www.hirunews.lk/local-news.php?pageID=4165"
}