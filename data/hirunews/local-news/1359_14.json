{
       "Source": "hirunews",
       "Timestamp": "Sunday, 13 February 2022 - 8:53",
       "Headline": "රුසියානු ආක්‍රමණයක් නියතයි - බටහිර කඳවුරෙන් අනතුරු ඇඟවීම්",
       "News Content": "රුසියානු ආක්‍රමණයක් නියත බවට බටහිර බලවතුන් විසින් අනතුරු ඇඟවීමත් සමඟ යුක්රේනයෙන් සිය රාජතාන්ත්‍රික නියෝජිතයන් ඉවත් කරගැනීමට රටවල් රැසක් කටයුතු කර තිබෙනවා.\nඇමරිකා එක්සත් ජනපදය, බි්‍රතාන්‍යය සහ ජර්මනිය යුක්රේනයේ සිටින සිය පුරවැසියන්ට ඉවත්වන ලෙස දැනටමත් දැනුම්දී අවසන්.\nමේ අතර ඇමරිකානු ජනාධිපති ජෝ බයිඩ්න් රුසියානු ජනාධිපති ව්ලැදිමීර් පුටින් වෙත යළි දූරකථන ඇමතුමක් ලබාදී අනතුරු අඟවා ඇත්තේ යුක්රේන ආක්‍රමණයක දී දැඩි රාජතාන්ත්‍රික සහ ආර්ථික ප්‍රතිවිපාකවලට මුහුණදීමට සිදුවනු ඇති බවයි.\nකෙසේ නමුත් මෙලෙස ආක්‍රමණයක් පිළිබඳව අනතුරු ඇඟවීම තුළින් රට තුළ අරාජික තත්ත්වයක් ඇතිවන නිසා එමඟින් සතුරාට වාසිදායක තත්ත්වයක් ඇති කරන බව යුක්රේන ජනාධිපති සෙලෙන්ස්කි කියා සිටියා.\nඔස්ට්‍රෙලියාව, ඉතාලිය, ඊශ්‍රායලය, නෙදර්ලන්තය සහ ජපානය යන රටවල්ද යුක්රේනයෙන් සිය රාජාතාන්ත්‍රිකයන් ඉවත් කරගැනිමට කටයුතු කර තිබෙනවා.",
       "URL": "https://www.hirunews.lk/296880/රුසියානු-ආක්‍රමණයක්-නියතයි-බටහිර-කඳවුරෙන්-අනතුරු-ඇඟවීම්",
       "Category": "Local News",
       "Parent URL": "https://www.hirunews.lk/local-news.php?pageID=1359"
}