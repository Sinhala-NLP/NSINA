{
       "Source": "hirunews",
       "Timestamp": "Sunday, 23 August 2020 - 17:40",
       "Headline": "නාස්තිය හා දූෂණයෙන් තොර කාර්යක්ෂම ප්‍රසම්පාදන ක්‍රියාවලියක් අවශ්‍ය බව බැසිල් කියයි",
       "News Content": "නාස්තිය හා දූෂණය වළක්වා ඉහළ කාර්යක්ෂමතාවකින් යුත් ප්‍රසම්පාදන ක්‍රියාවලියක් අවශ්‍ය බව ආර්ථික, පුනර්ජීවන හා දරිද්‍රතාවය තුරන් කිරීම සඳහා වන ජනාධිපති කාර්ය සාධක බලකායේ සභාපති බැසිල් රාජපක්ෂ පවසනවා.\nආයතනයක නායකත්වය වෙනස් වුවත් වැඩපිළිවෙල තිරසාරව ඉදිරියට පවත්වාගෙන යන ක්‍රමවේද වෙනසක් ගැන ද අවධානය යොමු කළ යුතු බවයි ඔහු සඳහන් කළේ.\nශ්‍රී ලංකා ගණකාධිකාරී සේවා සංගමය සහ ආර්ථික, පුනර්ජීවන හා දරිද්‍රතාවය තුරන් කිරීම ඳහා වන ජනාධිපති කාර්ය සාධක බලකාය සමඟ අරලියගහ මන්දිරයේ ඊයේ පැවති සාකච්ඡාවකට එක්වෙමින් එහි සභාපති බැසිල් රාජපක්ෂ මේ බව ප්‍රකාශ කළා.\nඑහිදී ගණකාධිකාරී සේවා සංගමය තම ක්ෂේත්‍රයේ පවතින ගැටළු සම්බන්ධයෙන් කරුණු ඉදිරිපත් කර තිබෙනවා.",
       "URL": "https://www.hirunews.lk/248465/නාස්තිය-හා-දූෂණයෙන්-තොර-කාර්යක්ෂම-ප්‍රසම්පාදන-ක්‍රියාවලියක්-අවශ්‍ය-බව-බැසිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2503"
}