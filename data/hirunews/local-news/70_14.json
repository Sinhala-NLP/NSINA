{
       "Source": "hirunews",
       "Timestamp": "Saturday, 26 August 2023 - 20:02",
       "Headline": "ගම්මන්පිල ගජේන්ද්‍ර කුමාර්ගේ ගෙදරට (වීඩියෝ)",
       "News Content": "දෙමළ ජාතික සන්ධානයේ පාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම් ජාතිවාදී දේශපාලනයේ අවසන් පුරුක බවට පත් කළ යුතු බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල පවසනවා.\nපොන්නම්බලම් මන්ත්‍රීවරයාගේ කොල්ලු‍පිටියේ රැජින පාරේ පිහිටි නිවස ඉදිරිපිටට ගිය ගම්මන්පිල මන්ත්‍රීවරයා ඇතුළු පිවිතුරු හෙළ උරුමයේ පිරිසක් අද (26) පස්වරුවේ විරෝධතාවයකද නිරත වුණා.\nමේ අතර, ජාතිවාදය අවුස්සමින් නැවත ගැටුම් ඇති කිරීමට දෙමළ සන්ධාන පාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම් උත්සාහ කරන බව පවසමින් ජනසෙත පෙරමුණේ සභාපති පූජ්‍ය බත්තරමුල්ලේ සීලරතන හිමියන් එම මන්ත්‍රීවරයාගේ නිවසට ඊයේ ඇතුළුවීමට උත්සාහ කිරීමේදී උණුසුම් තත්ත්වයක් ද හට ගත්තා.",
       "URL": "https://www.hirunews.lk/346200/ගම්මන්පිල-ගජේන්ද්‍ර-කුමාර්ගේ-ගෙදරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=70"
}