{
       "Source": "hirunews",
       "Timestamp": "Tuesday, 22 November 2022 - 10:36",
       "Headline": "ආංශික අධීක්ෂණ කාරක සභා 17ක සාමාජිකයින්ගෙන් නම් ලැයිස්තුව සභාගත කෙරේ",
       "News Content": "පාර්ලිමේන්තුවේ ආංශීික අධීක්ෂණ කාරක සභා 17ක් සදහා තේරීම් කාරක සභාව විසින් පත් කළ සමාජික මන්ත්‍රිවරුන්ගේ නම් ලැයිස්තු නියෝජ්‍ය කථානායක අජිත් රාජපක්ෂ අද (22) සභාගත කළා.\nඒ පාර්ලිමේන්තුව ආරම්භයේදි කථානායකවරයාගේ නිවේදන යටතේයි.\nඑහි දී සභාවේ නැගී සිටි විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල නියෝජ්‍ය කතානායකවරයාගෙන් ඉල්ලා සිටියේ, බහුතරය ආණ්ඩු පක්ෂයට ලබා ගැනීමේ ගැටලුවක් නොමැති බවත් අධීක්ෂණ කාරක සභාවල සභාපතීත්වය විපක්ෂයට ලබාදීමට කටයුතු කරන ලෙසයි.\nමේ අතර, අයවැය දෙවන වර කියවීමේ ඡන්ද විමසීමේ දී ඡන්දය භාවිත කිරීමෙන් වැළකී සිටීමට දෙමළ ජාතික සන්ධානය තීරණය කර තිබෙන බව ද වාර්තා වනවා.",
       "URL": "https://www.hirunews.lk/320978/ආංශික-අධීක්ෂණ-කාරක-සභා-17ක-සාමාජිකයින්ගෙන්-නම්-ලැයිස්තුව-සභාගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=717"
}