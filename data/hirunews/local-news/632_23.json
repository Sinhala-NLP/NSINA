{
       "Source": "hirunews",
       "Timestamp": "Saturday, 31 December 2022 - 12:49",
       "Headline": "QR කේතය නිසා ඩෙංගු මර්දනයට බාධා",
       "News Content": "නව කොරෝනා ප්‍රභේදයක් රටට ඇතුළු වුවහොත් ඊට මුහුණදීමට මෙරට සෞඛ්‍ය පද්ධතිය ශක්තිමත් බව අමාත්‍යාංශය පවසනවා.\nසෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මේ බව කියා සිටියේ කොළඹ ඊයේ (30) කැඳවා තිබූ මාධ්‍ය හමුවකට එක්වෙමින්.\nමේ අතර, ඩෙංගු මර්දන කටයුතු සඳහා දුමායන සිදුකරන යන්ත්‍රවලට QR කේතයක් නොමැතිවීම හේතුවෙන් පිරවුම්හල්වලින් ඉන්ධන ලබා නොදීම හේතුවෙන් ගැටළු රැසක් ඇතිවී ඇති බව මහජන සෞඛ්‍ය පරීක්ෂකවරුන්ගේ සංගමය පවසනවා.\nඑහි සභාපති උපුල් රෝහණ හිරු ප්‍රවෘත්ති අංශයට කියා සිටියේ ක්ෂේත්‍ර නිලධාරින්ට ලබාදෙන ඉන්ධන ප්‍රමාණය ඩෙංගු මර්දන කටයුතු සඳහා ප්‍රමාණවත් නොවන බවයි.",
       "URL": "https://www.hirunews.lk/323950/qr-කේතය-නිසා-ඩෙංගු-මර්දනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=632"
}