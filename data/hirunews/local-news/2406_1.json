{
       "Source": "hirunews",
       "Timestamp": "Wednesday, 07 October 2020 - 9:04",
       "Headline": "දිවයින පුරා PCR පරීක්ෂණ දෙලක්ෂ 98,501ක්",
       "News Content": "මේ වනවිට මෙරට තුළ පී.සී.ආර්. පරීක්ෂණ දෙලක්ෂ 98,501 ක ප්‍රමාණයක් සිදුකර ඇති බව කොවිඞ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය පවසනවා.\nඑමෙන්ම අද දිනය වනවිට පුද්ගලයින් 49,416ක් නිරෝධායන ක්‍රියාවලිය අවසන් කර සිය නිවෙස් වෙත පිටව ගොස් තිබෙනවා.\nඑසේම ත්‍රිවිධ හමුදාව මගින් පාලනය කරනු ලබන නිරෝධායන මධ්‍යස්ථාන 77ක් තුළ පුද්ගලයින් 7,356 දෙනෙකු තවදුරටත් නිරෝධායනයට ලක්වෙමින් සිටින බවයි එම මධ්‍යස්ථානය කියා සිටියේ.\nඅද උදෑසන වනවිට මිනුවන්ගොඩ ඇඟලුම් කර්මාන්තශාලාවෙන් වාර්තා වී ඇති කොරෝනා ආසාදිතයින්ගේ සංඛ්‍යාව 832ක්.\nඊයේ දිනයේ පමණක් 729 දෙනෙකු එම ඇඟලුම් කර්මාන්තශාලාවෙන් වාර්තා වුණා.\nඒ අනුව මෙරටින් වාර්තා වී ඇති සමස්ත කොරෝනා ආසාදිතයින් සංඛ්‍යාව 4252ක්.",
       "URL": "https://www.hirunews.lk/251986/දිවයින-පුරා-pcr-පරීක්ෂණ-දෙලක්ෂ-98501ක්",
       "Category": "Local News",
       "Parent URL": "https://www.hirunews.lk/local-news.php?pageID=2406"
}