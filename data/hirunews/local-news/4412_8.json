{
       "Source": "hirunews",
       "Timestamp": "Thursday, 20 July 2017 - 14:14",
       "Headline": "ප්‍රදේශ කිහිපයක විදුලි සේවක වර්ජනය තවදුරටත්",
       "News Content": "විදුලිබල මණ්ඩලයේ සේවකයෙකුට පහරදීමේ සිද්ධියකට විරෝධය දක්වමින් ශ්‍රී ජයවර්ධනපුර ප්‍රාදේශීය විදුලි ඉංජිනේරු කාර්යාලයේ සේවකයින් ආරම්භ කළ වර්ජනයට හොරණ - හෝමාගම, බණ්ඩාරගම සහ අවිස්සාවේල්ල ප්‍රාදේශීය විදුලි ඉංජිනේරු කාර්යාලවල සේවකයින් ද සහය දක්වා තිබෙනවා.\nවිදුලිබිල නොගෙවීම හේතුවෙන් අංගොඩ - අඹතලේ මංසන්ධියේ පිහිටි ව්‍යාපාරික ස්ථානයක විදුලිය විසන්ධි කිරීමට ගිය සේවකයන් දෙදෙනෙකුට එහි හිමිකරු විසින් පහරදී තිබුණේ ඊයේ දිනයේයි.\nඊට විරෝධය පළ කරමින් විදුලි සේවකයන් වර්ජනය ආරම්භ කර ඇති අතර, එම විදුලි ඉංජිනේරු කාර්යාල බලප්‍රදේශවලට අයත් ප්‍රදේශ කිහිපයකම විදුලිය බිද වැටීම් යථා තත්ත්වයට පත් කර නොමැති බවටයි වාර්තා වන්නේ.",
       "URL": "https://www.hirunews.lk/166344/ප්‍රදේශ-කිහිපයක-විදුලි-සේවක-වර්ජනය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4412"
}