{
       "Source": "hirunews",
       "Timestamp": "Sunday, 05 February 2017 - 11:24",
       "Headline": "බොරැල්ලේ පුද්ගල ඝාතනයක්",
       "News Content": "බොරැල්ල වනාතමුල්ල මොහොමඩ් ක්‍රීඩාංගණය අසලදී තියුණු ආයුධයකින් පහරදී පුද්ගලයකු ඝාතනය කර තිබෙනවා.\nඅද උදෑසන එල්ලවු ප්‍රහාරයෙන් බරපතල තුවාල ලැබු පුද්ගලයා කොළඹ ජාතික රෝහලට ඇතුලත් කිරීමෙන් පසු මරණයට පත්ව ඇති බවයි පොලිසිය සඳහන් කලේ.\nමියගොස් ඇත්තේ වනාතමුල්ල ප්‍රදේශයේ පදිංචි 30 හැවිරිදි අයෙක්.\nඝාතනයට සම්බන්ධ සැකකරුවන් කිසිවකුත් මෙතෙක් අනාවරණ වී නැහැ.\nමළ සිරුර කොළඹ ජාතික රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතයි.\nසිද්ධිය පිළිබඳ බොරැල්ල පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/153705/බොරැල්ලේ-පුද්ගල-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=4676"
}