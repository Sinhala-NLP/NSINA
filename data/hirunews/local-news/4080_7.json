{
       "Source": "hirunews",
       "Timestamp": "Wednesday, 14 February 2018 - 15:02",
       "Headline": "බාලවයස්කරුවන්ට කාමර පහසුකම් ලබාදෙන ලැගුම්හල් පරීක්ෂාවට වැඩපිළිවෙළක්",
       "News Content": "බාලවයස්කරුවන්ට කාමර පහසුකම් ලබාදීමෙන් වළකින ලෙස ජාතික ළමා ආරක්ෂක අධිකාරිය ලැගුම්හල් හිමියන්ගෙන් ඉල්ලීමක් කරනවා.\nඑහි සභාපතිනි නීතීඥ මරිනි ද ලිවේරා නිවේදනයක් නිකුත් කරමින් සඳහන් කළේ එවැනි ස්ථාන පරීක්ෂාවට ජාතික ළමා ආරක්ෂක අධිකාරියෙන් වැඩපිළිවෙලක් මේ වනවිටත් ක්‍රියාත්මක කර ඇති බවයි.\nමෙලෙස බාලවයස්කරුවන්ට ලිංගික කාරණා සඳහා අවස්ථාව ලබාදෙන ලැගුම්හල් පිළිබඳව ළඟම ඇති පොලිස් ස්ථානය හෝ 19 29 ශ්‍රී ලංකා ළමා දුරකථන සේවය අමතා දැනුම්වත් කරන ලෙසද ජාතික ළමා ආරක්ෂක අධිකාරිය ඉල්ලීමක් කරනවා.",
       "URL": "https://www.hirunews.lk/183641/බාලවයස්කරුවන්ට-කාමර-පහසුකම්-ලබාදෙන-ලැගුම්හල්-පරීක්ෂාවට-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=4080"
}