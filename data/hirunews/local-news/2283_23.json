{
       "Source": "hirunews",
       "Timestamp": "Thursday, 10 December 2020 - 14:42",
       "Headline": "වික්ටෝරියා ජලාශය අවට භූ කම්පන සොයන්න විද්වත් කමිටුවක්",
       "News Content": "වික්ටෝරියා ජලාශය අවට විටින් විට සිදුවන සුළු භූකම්පන පිළිබඳ කරුණු සොයා බැලීමට විද්වත් කමිටුවක් පත් කර තිබෙනවා.\nඉදිරියේදී සිදුවිය හැකි භූකම්පන මගින් ඇතිවන බලපෑමෙන් සිදුවන හානි අවම කිරීමේ අරමුණින් පරිසර අමාත්‍ය මහින්ද අමරවීර විසින් අමාත්‍යාංශ ලේකම් විශේෂඥ වෛද්‍ය අනිල් ජාසිංහට ලබාදුන් උපදෙස් මත එම කමිටුව පත් කර ඇති බවයි එම අමාත්‍යාංශය සඳහන් කළේ.\n11 දෙනෙකුගෙන් යුත් එම කමිටුවේ සභාපතිවරයා ලෙස පත් කර ඇත්තේ භූ විද්‍යා සමීක්ෂණ හා පතල් කාර්යාංශයේ සභාපති ඉංජිනේරු අනුර වල්පොලයි.",
       "URL": "https://www.hirunews.lk/256718/වික්ටෝරියා-ජලාශය-අවට-භූ-කම්පන-සොයන්න-විද්වත්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2283"
}