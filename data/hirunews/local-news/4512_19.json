{
       "Source": "hirunews",
       "Timestamp": "Wednesday, 17 May 2017 - 21:24",
       "Headline": "සරසවි සිසු විරෝධතාවයේදී පොලිසියේ 5 කටත් තුවාල - භික්ෂුන් වහන්සේ නමක් ඇතුලු 7 ක් අත්අඩංගුවට",
       "News Content": "මාළඹේ පෞද්ගලික විශ්ව විද්‍යාලයට එරෙහිව අද පැවැත්වු විරෝධතාවයේදී තුවාල ලැබු පොලිස් නිලධාරීන් 5 දෙනෙකු නාරාහේන්පිට පොලිස් රෝහලට ඇතුලත්කර ඇතැයි පොලිසිය පවසනවා.\nඔවුන් එම රෝහලේ ප්‍රතිකාර ලබමින් සිටින බව සඳහන්.\nඑමෙන්ම මෙම විරෝධතාවයේදී තුවාල ලැබු සිසුන් 21 දෙනෙකු කොළඹ ජාතික රෝහලේ ප්‍රතිකාර ලබනවා.\nසරසවි සිසුන් කොළඹ නගරයේ පවත්වනු ලැබු විරෝධතා පා ගමන අවස්ථාවේදී නීති විරෝධීව කටයුතු කළ සිසුන් 7 දෙනෙකු සහ ශිෂ්‍ය භික්ෂුන් වහන්සේ නමක් ද පොලිස් අත්අඩංගුවට ගෙන තිබෙනවා.\nපා ගමනට එරෙහිව අධිකරණය විසින් පනවා තිබු වාරණ නියෝගය නොතකමින් කටයුතු කල සිසුන් පොලිස් නිලධාරීන්ට පහරදී සාමය කඩවන ලෙස හැසිරීම වැනි ක්‍රියාවල නිරතවී ඇතැයි ද පොලිසිය සඳහන් කළා.",
       "URL": "https://www.hirunews.lk/161563/සරසවි-සිසු-විරෝධතාවයේදී-පොලිසියේ-5-කටත්-තුවාල-භික්ෂුන්-වහන්සේ-නමක්-ඇතුලු-7-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4512"
}