{
       "Source": "hirunews",
       "Timestamp": "Monday, 13 June 2022 - 12:42",
       "Headline": "මෙරට අමෙරිකානු සහ චීන තානාපතිවරුන් අතර හමුවක්",
       "News Content": "මෙරට චීන තානාපති කිව් ශෙන්ග්හොං (Qi Zhenhong) සහ එක්සත් ජනපද තානාපති ජූලි චන්ග් (Julie Chung) අතර හමුවක් අද (13) පැවැත් වුණා.\nඒ මෙරට චීන තානාපති කාර්‍යාලයේ දී.\nඑහි දී දෙරට අන්‍යයෝන්‍ය වශයෙන් උනන්දුවක් දක්වන මාතෘකා සම්බන්ධයෙන් පුළුල් අවධානයක් යොමු කර ඇති බවටයි වාර්තා වන්නේ.\nඑලෙස ම ශ්‍රී ලංකාව වර්තමානයේ දී මුහුණ දෙන දුෂ්කරතා මගහරවා ගැනීමට උපකාර කිරීම සඳහා අමෙරිකාව සහ චීනය එක්ව කටයුතු කිරීමේ වැදගත්කම පිළිබඳව ද දෙරටෙහි තානාපතිවරුන් සාකච්ඡා සිදු කළ බවයි වාර්තා වන්නේ.",
       "URL": "https://www.hirunews.lk/307005/මෙරට-අමෙරිකානු-සහ-චීන-තානාපතිවරුන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1098"
}