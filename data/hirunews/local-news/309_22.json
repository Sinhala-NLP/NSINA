{
       "Source": "hirunews",
       "Timestamp": "Monday, 29 May 2023 - 11:37",
       "Headline": "පණුවන් ගැසූ සහල් බෙදූ ග්‍රාම සේවකගේ හාල් ගබඩාවට සීල් තබයි",
       "News Content": "අඩු ආදායම්ලාභීන්ට බෙදා දීම සදහා වවුනියාවේ කූමාංකුලම ප්‍රදේශයේ ග්‍රාම නිලධාරිවරයාට නිකුත් කරන ලද සහල් කිලෝ 2600ක් මිනිස් ආහාරයට නුසුදුසු නිසා බෙදා දීම නවතා දමා ග්‍රාම නිලධාරිවරයාගේ සහල් ගබඩාවට සීල් තබා තිබෙනවා.\nමහජන සෞඛ්‍ය පරීක්ෂකවරුන් විසින් මෙලෙස ග්‍රාම නිලධාරිවරයාගේ සහල් ගබඩාවට සීල් තබා ඇත්තේ පසුගිය 27වැනි දායි.\nඑමෙන්ම ජනතාවට බෙදා දී ඇති සහල් තොග ද නැවත එකතු කර ගන්නා ලෙසත් මහජන සෞඛ්‍ය පරීක්ෂකවරු ග්‍රාම නිලධාරීවරයාට හා සමෘද්ධි නිලධාරීයාට උපදෙස් දී තිබෙනවා.\nසහල් ලබා ගත් පිරිසක් ඒවා ආහාරයට ගත නොහැකි බවට පැමිණිලි කර තිබූ බැවිනුයි මහජන සෞඛ්‍ය පරීක්ෂක කේ. සිවරංජන් මහතා ඇතුළු නිලධාරීන් පිරිසක් අදාල ස්ථානයට ගොස් පරීක්ෂා කිරීම්ට පියවට ගෙන ඇත්තේ.\nඑම සහල් මිනිස් පරිභෝජනයට නුසුදුසු පණුවන් ගැසූ සහල් බව ඔවුනට පෙනී ගොස් තිබෙනවා.\nමහජන සෞඛ්‍ය පරීක්ෂකවරු ඔවුන්ගේ නිර්දේශයන් වවුනියාවේ ප්‍රාදේශීය ලේකම් කාර්යාලයට බා‍ර දී ඇත්තේ අදාළ කොන්ත්‍රාත්කරුට එරෙහිව නීති මගින් කටයුතු කිරීම සදහායි.\nවවුනියාව දකුණ දෙමළ ප්‍රාදේශීය ලේකම් කාර්යාලය සිද්ධිය සම්බන්ධයෙන් පරීක්ෂණ පවත්වා ගෙන යනු ලබනවා.",
       "URL": "https://www.hirunews.lk/336502/පණුවන්-ගැසූ-සහල්-බෙදූ-ග්‍රාම-සේවකගේ-හාල්-ගබඩාවට-සීල්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=309"
}