{
       "Source": "hirunews",
       "Timestamp": "Saturday, 20 August 2022 - 9:27",
       "Headline": "වවුනියාව ලැඟුම්හලක සැක කටයුතු ලෙස රැඳී සිටි හතරදෙනෙකු අත්අඩංගුවට",
       "News Content": "වවුනියාව - තේක්කවත්ත ප්‍රදේශයේ ලැඟුම්හලක සැක කටයුතු ලෙස රැඳී සිටි හතරදෙනෙකු පොලිසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අත්අඩංගුවට ගත් පිරිස අතර කාන්තාවන් දෙදෙනෙකු සහ පිරිමි පුද්ගලයන් දෙදෙනෙකු සිටින බවයි.\nඔවුන් සතුව තිබී ටී 56 වර්ගයේ සජීවී පතොරම් 30 ක්ද තිබී පොලිසිය සොයාගෙන තිබුණා.\nඅත්අඩංගුවට ගත් එක් සැකකරුවෙකු යුද හමුදා විශේෂ බලකායට අනුයුක්තව සේවය කර දැනට විශ්‍රාම ලබා සිටින අයෙකු වන අතර, ඔහු සතුව තිබී යුද හමුදා නිල ඇඳුමට සමාන ඇඳුමක් ද සොයාගෙන තිබෙනවා.\nඊට අමතරව අනෙක් පිරිමි පුද්ගලයා ළඟ තිබී ගංජා ග්‍රෑම් 850 ක් ද පොලිසිය සොයාගෙන ඇති අතර, ඔවුන් අද (20) වවුනියාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/313249/වවුනියාව-ලැඟුම්හලක-සැක-කටයුතු-ලෙස-රැඳී-සිටි-හතරදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=927"
}