{
       "Source": "hirunews",
       "Timestamp": "Tuesday, 03 October 2017 - 16:03",
       "Headline": "ටී 56 ගිනි අවි හමුවූ මෝටර් රථය ගැන ජී.පී.එස්. තාක්ෂණය ඔස්සේ පරීක්ෂණ - සැකකරුවන් හඳුනා ගැනීමට පොලිසිය මහජන සහය පතයි",
       "News Content": "ගම්පහ රෝහල අසළදී මෝටර් රථයක් තුළ තිබී ටී 56 වර්ගයේ ගිනි අවි 3 ක් සොයාගැනීමේ සිද්ධියට අදාළව ජී පී එස් තාක්ෂණය ඔස්සේ විමර්ශන සිදුකරන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර පවසනවා.\nඅදාළ මෝටර් රථය පන්නිපිටිය ප්‍රදේශයේ කුලී රථ සපයන ආයතනයකින් ලබාගෙන ඇති බවයි මේ වනවිට අනාවරණ වී ඇත්තේ.\nමෙම මෝටර් රථයේ අංක තහඩු වෙනස් කර ව්‍යාජ අංක තහඩු යොදා තිබූ අතර, එහි ලියාපදිංචි හිමිකරු යක්කල ප්‍රදේශයේ පදිංචිකරුවෙක්.\nමේ අතර මෙම සිද්ධියට අදාළ සැකකරුවන් දෙදෙනෙකු හඳුනා ගැනීමට පොලිසිය මහජන සහය පතනවා.\nඉන් එක් සැකකරුවෙකු මට්ටක්කුලිය සමිත්පුර ප්‍රදේශයේ පදිංචි අසංක සම්පත් කුමාර නම් පුද්ගලයෙක්.\nදෙවන සැකකරු තාරක උදයංග නැමති අයෙක් වන අතර ඔහුගේ පදිංචිය උඩහමුල්ල අමරතුංග මාවත ප්‍රදේශයේ බවයි පොලිසිය කියාසිටියේ.\nමෙම සැකකරුවන් සම්බන්ධයෙන් තොරතුරු පවතින්නේ නම් 071 8591611 අංකයෙන් ගම්පහ මුලස්ථාන පොලිසියේ පොලිස් පරීක්ෂකවරයාට හෝ 033 2222226 අංකයෙන් ගම්පහ මුලස්ථාන පොලිසියට තොරතුරු ලබාදීමට හැකියාව පවතිනවා.\nඅසංක සම්පත් කුමාර, අංක 47/ ජී /15 සමිත්පුර, මට්ටක්කුලිය, කොළඹ 15\nදෙවන සැකකරු - ගම්හේවගේ තාරක උදයංග, අංක 19/2, අමරතුංග මාවත, උඩහමුල්ල.",
       "URL": "https://www.hirunews.lk/172478/ටී-56-ගිනි-අවි-හමුවූ-මෝටර්-රථය-ගැන-ජී-පී-එස්-තාක්ෂණය-ඔස්සේ-පරීක්ෂණ-සැකකරුවන්-හඳුනා-ගැනීමට-පොලිසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=4290"
}