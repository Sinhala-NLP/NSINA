{
       "Source": "hirunews",
       "Timestamp": "Thursday, 23 March 2023 - 7:58",
       "Headline": "යල කන්නයට මිරිස් බීජ ප්‍රභේද මිල දී ගැනීමේ තීරණයක්",
       "News Content": "මෙවර යල කන්නය සඳහා කෘෂිකර්ම දෙපාර්තමේන්තුවේ බීජ හා රෝපණ ද්‍රව්‍ය අංශය නිෂ්පාදනය කළ මිරිස් බීජ ප්‍රභේද මේ වන විට මිල දී ගැනීමේ හැකියාව පවතිනවා.\nඒ අනුව බීජ ග්‍රෑම් එකේ සිට කිලෝග්‍රෑම් 1 දක්වා ප්‍රමාණවලින් මිල දී ගත හැකි බවයි කෘෂිකර්ම දෙපාර්තමේන්තුව සඳහන් කළේ.\nනියෝජ්‍ය කෘෂිකර්ම අධ්‍යක්ෂ වෙතින් ඇණවුම් කිරීමේ හැකියාව පවතින අතර, බීජ කලින් වෙන් කරවා ගැනීම සඳහා පේරාදෙණියේ බීජ හා රෝපණ ද්‍රව්‍ය සංවර්ධන මධ්‍යස්ථානයට දැනුම් දිය යුතු වනවා.\nඒ සඳහා 081 23 88 106 හෝ 081 23 88 122 යන දුරකතන අංකවලට ඇමතුම් ලබා දී ඇණවුම් ලබා දීමේ හැකියාව පවතිනවා.",
       "URL": "https://www.hirunews.lk/330680/යල-කන්නයට-මිරිස්-බීජ-ප්‍රභේද-මිල-දී-ගැනීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=459"
}