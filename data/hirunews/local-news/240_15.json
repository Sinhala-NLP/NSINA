{
       "Source": "hirunews",
       "Timestamp": "Saturday, 24 June 2023 - 13:51",
       "Headline": "රජයේ රෝහල් පද්ධතිය බරපතල අර්බුදයක",
       "News Content": "වයස අවුරුදු 60ට වැඩි වෛද්‍යවරුන් විශාල පිරිසක් එකවර විශ්‍රාම යෑමත් ඖෂධ ගෙන්වා ගැනීමට ප්‍රමාණවත් තරම් මුදල් ප්‍රතිපාදන නොලැබීම මත රජයේ රෝහල් පද්ධතිය බරපතල අර්බුදයකට ලක්ව ඇතැයි වර්තා වෙනවා.\nවිශේෂඥ වෛද්‍යවරුන් 148 දෙනෙක්, සාමාන්‍ය වෛද්‍යවරුන් 200ක් පමණත්, රජයේ ලියාපදිංචි වෛද්‍යවරුන් 350ක පමණ පිරිසක් සහ දත්ත වෛද්‍යවරුන් 50ක් පමණ මේ මස 30 වැනිදා විශ්‍රාම යාමට නියමිත බවයි සෞඛ්‍ය අමාත්‍යාංශ ආරංචි මාර්ග පවසන්නේ.\nඑමෙන් ම ප්‍රාදේශීය රෝහල්වල ලියාපදිංචි වෛද්‍යවරුන් 650ක් පමණ පිරිසක් ලියාපදිංචිව සිටින අතර ඔවුන්ගෙන් 350ක් පමණ මෙම මස 30 විශ්‍රාම යෑම නිසා එම රෝහල්ද පවත්වා ගෙන යෑම බරපතල ගැටලුවක් වී ඇති බවයි වාර්තා වෙන්නේ.\nඑමෙන් ම වෛද්‍යවරුන් 300ක් පමණ තම පත්වීම් ලබාගෙන නොමැති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/338935/රජයේ-රෝහල්-පද්ධතිය-බරපතල-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=240"
}