{
       "Source": "hirunews",
       "Timestamp": "Sunday, 11 March 2018 - 13:29",
       "Headline": "බෝට්ටුවක් පෙරලීමෙන් 5 ක් මරුට",
       "News Content": "නිලාවේලි - පෙරියකුලම වැවේ නෙළුම් කොළ කැඩීමට ගොස් ඔරුව පෙරළී 05 දෙනෙකු මිය ගොස් තිබෙනවා.\nපොලීසිය සදහන් කළේ මෙලෙස මිය ගිය පිරිස අතර කුඩා ළමයින් 04 දෙනෙකු ද සිටින බවයි.\nඅවුරුදු 06ත්, 09ත් අතර වයස්වල පසුවන පිරිමි ළමයින් දෙදෙනෙකු සහ ගැහැණු ළමයින් දෙදෙනෙකු මෙලෙස මිය ගිය පිරිසට ඇතුළත්.\nඔරුව පැදවූ බව කියන 44 හැවිරිදි පුද්ගලයෙකු ද සිද්ධියෙන් ජීවිතක්ෂයට පත්වුණා.\nඔහු මිය ගිය එක් දරුවෙකුගේ පියා බවයි පොලීසිය සදහන් කළේ.\nඅප වාර්තාකරු සඳහන් කළේ අද (11) පෙරවරු 11ට පමණ මෙම අනතුර සිදුව ඇති බවයි.\nපෙරියකුලම වැව ආසන්නයේ ඇති කෝවිලක පූජාවක් සිදුකිරීම සඳහායි මොවුන් නෙළුම් කොළ කැඩීමට ගොස් ඇත්තේ.\nඅනතුර සිදුවන අවස්ථාවේදී ප්‍රදේශවාසින් බේරා ගත් තවත් දැරියක් නිලාවේලි රෝහලට ඇතුලත් කර තිබෙනවා.\nකුඩා ඔරුවක අනාරක්ෂිතව ගමන් කිරිම මෙම අනතුරට හේතු වී ඇති බවයි පොලිසිය සදහන් කළේ.",
       "URL": "https://www.hirunews.lk/185624/බෝට්ටුවක්-පෙරලීමෙන්-5-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4043"
}