{
       "Source": "hirunews",
       "Timestamp": "Sunday, 03 October 2021 - 16:10",
       "Headline": "පාසල් 3000ක් ආරම්භ කිරීමට අධ්‍යාපන අමාත්‍යාංශයේ සූදානමක් (වීඩියෝ)",
       "News Content": "පළමු අදියර යටතේ පාසල් 3,000 ක් ආරම්භ කිරීමට සැළසුම් කර ඇති බව අධ්‍යාපන අමාත්‍යාංශය ප්‍රකාශ කළා.\nඒ සම්බන්ධයෙන් අධ්‍යාපන අමාත්‍ය දිනේෂ් ගුණවර්ධන, පළාත් ආණ්ඩුකාරවරුන් සමඟ ඊයේ සාකච්ඡාවක්ද පවත්වා තිබෙනවා.\nකොරෝනා වසංගතය හේතුවෙන් පාසල් දීර්ඝ කාලයක සිට වසා දමා ඇති අතර, සිසුන් 200ට අඩු පාසල්වල ප්‍රාථමික ශ්‍රේණි, සිසුන් 100ට අඩු පාසල්වල සියළුම ශ්‍රේණි හා තවත් තෝරා ගත් නිර්ණායක කිහිපයක් යටතේ පාසල් පළමු අදියර යටතේ විවෘත කිරීමටයි තීරණය වී ඇත්තේ.\nමේ වනවිට කාලයක් භාවිතයට නොගැනීම හේතුවෙන් පාසල් පරිශ්‍ර, පන්ති කාමර, ඩෙස් පුටු උපකරණ අපවිත්‍ර වී තිබෙනවා.\nඒවා පිරිසිදුකිරීම් සහ ප්‍රතිසංස්කරණය කිරීමේ වැඩපිළිවෙලක් පළාත් ආණ්ඩුකාරවරුන් මැදිහත්වී ක්‍රියාත්මක බවයි අධ්‍යාපන අමාත්‍යාංශය නිවේදනය කළේ.\nමේ අතර, හෙට සිට ආසන ධාරිතාව ඉක්මවා මගීන් ප්‍රවාහනය කරන බස් රථ අත්අඩංගුවට ගන්නා ලෙස පොලිස්පතිවරයාට උපදෙස් ලබාදී ඇති බව රාජ්‍ය අමාත්‍ය දිලුම් අමුණුගම ප්‍රකාශ කළා.\nඑවැනි බස්රථවල බලපත්‍ර අහෝසි කිරීමට සහ නැවත දැනුම් දෙන තුරු ඒවා පොලිස් භාරයේ තබා ගන්නා බවයි ඔහු සඳහන් කළේ.\nමේ අතර, රජයේ වෛද්‍ය නිලධාරීන්ගේ සංසදයේ සභාපති රුක්ෂාන් බෙල්ලන අද පැවති මාධ්‍ය හමුවකදී කියා සිටියේ පෞද්ගලික රෝහල්වලින් කොරෝනා ආසාදිතයින් සුවය ලබා පිටව යාමේදී අය කෙරෙන වැට් බද්ද වහා අහෝසි කළ යුතු බවයි.",
       "URL": "https://www.hirunews.lk/283947/පාසල්-3000ක්-ආරම්භ-කිරීමට-අධ්‍යාපන-අමාත්‍යාංශයේ-සූදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1652"
}