{
       "Source": "hirunews",
       "Timestamp": "Friday, 07 May 2021 - 19:02",
       "Headline": "රට වසා දැමීමට හැකියාවක් නොමැති බව අගමැති කියයි (වීඩියෝ)",
       "News Content": "කොරෝනා වසංගතය හේතුවෙන් රට වසා දැමීමට හැකියාවක් නොමැති බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඅග්‍රාමාත්‍යවරයා මේ බව සඳහන් කළේ මෙරට ඉදිවන 07 වන අධිවේගි මාර්ගය වන රුවන්පුර අධිවේගි මාර්ගයේ පළමු අදියරේ ඉදිකිරිම් කටයුතු වලට අද පෙරවරුවේ එක්වෙමින්.\nසෞඛ්‍ය ආරක්ෂිත ක්‍රමවේදයන්ට යටත්ව නව තාක්ෂණය භාවිතා කරමින් අරලියගහ මන්දිරයේ සිට එම කටයුතු සිදුකෙරුණා.\nඅග්‍රාමාත්‍යවරයා එහිදී වැඩිදුරටත් අවධාරණය කළේ ජනතාව නිසි සෞඛ්‍ය උපදෙස් පිළිපදින්නේ නම්, මෙම තත්ත්වය පාලනය කිරීම අපහසු නොවන බවයි.",
       "URL": "https://www.hirunews.lk/270730/රට-වසා-දැමීමට-හැකියාවක්-නොමැති-බව-අගමැති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1969"
}