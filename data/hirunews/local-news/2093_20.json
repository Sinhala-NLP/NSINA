{
       "Source": "hirunews",
       "Timestamp": "Friday, 12 March 2021 - 9:28",
       "Headline": "හොරොව්පතානේ අනතුරකින් සිසුවෙක් ජීවිතක්ෂයට",
       "News Content": "හොරොව්පතාන - කපුගොල්ලෑව මාර්ගයේ ඊයේ (11) සිදුවූ රිය අනතුරකින් 16 හැවිරිදි සිසුවෙක් ජීවිතක්ෂයට පත්ව තිබෙනවා.\nබස් රථයක් සහ යතුරුපැදියක් මුහුණට මුහුණ ගැටීමෙන් මෙම අනතුර සිදුව ඇති බවයි පොලිසිය සඳහන් කළේ.\nඅනතුරෙන් බරපතල තුවාල ලැබූ යතුරුපැදිකරු හොරොව්පතාන රෝහලට ඇතුළත් කරන අවස්ථාවේ මියගොස් ඇති බවයි වාර්තා වන්නේ.\nමියගිය සිසුවාගේ මෘත ශරීරය හොරොව්පතාන රෝහලේ තැන්පත්කර ඇති අතර බස් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/265097/හොරොව්පතානේ-අනතුරකින්-සිසුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2093"
}