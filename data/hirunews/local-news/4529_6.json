{
       "Source": "hirunews",
       "Timestamp": "Sunday, 07 May 2017 - 13:28",
       "Headline": "වෙසක් සමය වෙනුවෙන් ආරක්ෂක සැළැස්මක්",
       "News Content": "වෙසක් සමයේ නගරයට පැමිණෙන ජනතාවගේ ආරක්ෂාව වෙනුවෙන් විශේෂ ආරක්ෂක වැඩපිළිවෙලක් ක්‍රියාත්මක කර ඇති බව පොලීසිය පවසනවා.\nඒ අනුව බුද්ධි අංශ සහ පොලිස් විශේෂ කාර්ය බලකාය ඒ සඳහා යොදවා ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි කියා සිටියේ.\nමේ අතර එක්සත් ජාතීන්ගේ වෙසක් උත්සවය සහ රාජ්‍ය වෙසක් උත්සවයට සමගාමීව වෙසක් සතිය අද සිට ආරම්භ වුණා.\nබෞද්ධ කටයුතු කොමසාරිස් ජනරාල් නිමල් කොටවලගෙදර කියා සිටියේ මීට සමගාමීව වැඩසටහන් රාශියක් ද දියත් කිරීමට සැලසුම් කර ඇති බවයි.\nවෙසක් දන්සල් පැවැත්වීමේදී අනුගමනය කළ යුතු ක්‍රියාපිළිවෙත් සම්බන්ධව චක්‍රලේඛයක්ද නිකුත් කළ බව බෞද්ධ කටයුතු කොමසාරිස් ජනරාල් නිමල් කොටවලගෙදර ප්‍රකාශ කළා.\nඑහිදී ඔහු සදහන් කළේ දන්සල් සදහා බැතිමතුන් ගෙන්වා ගැනීමට බෞද්ධ ධජය වෙනුවට කහ පැහැති කොඩියක් භාවිතා කරන ලෙසයි.",
       "URL": "https://www.hirunews.lk/160796/වෙසක්-සමය-වෙනුවෙන්-ආරක්ෂක-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4529"
}