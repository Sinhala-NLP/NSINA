{
       "Source": "hirunews",
       "Timestamp": "Tuesday, 04 August 2020 - 10:36",
       "Headline": "මැතිවරණයේ නිහඬ  කාලසීමාව තුළ කැෆේ සංවිධානයෙන් ඉල්ලීමක්",
       "News Content": "2020 මහමැතිවරණයේ නිහඩ කාල සිමාව තුළ දී මැතිවරණ නීතිය අකුරට පිළිපදින්නැයි, සියලු දේශපාලන පක්ෂ සහ ස්වාධීන කණ්ඩායම්වලින් කැෆේ සංවිධානය ඉල්ලීමක් කරනවා.\nබොහෝ දේශපාලන පක්ෂ මෙම නිහඬ කාල සීමාව උපක්‍රමශිලී ලෙස අපේක්ෂකත්ව ප්‍රවර්ධනය සඳහා යොදාගන්නා බව එම සංවිධානයේ අධ්‍යක්ෂිකා සුරංගි ආරියවංශ මාධ්‍ය වෙත නිවේදනයක් නිකුත් කරමින් කියා සිටියා.\nමැතිවරණයේ දී සෑම පක්ෂයකට හා සංවිධානයකටම සමබිමක් නිර්මාණය කිරීම සඳහා මෙන්ම ජනමතයට සිදුවිය හැකි අයුතු බලපෑම් වළක්වා ගැනීමටත්  මැතිවරණ කටයුතු නිදහස් හා සාමකාමී ලෙස පවත්වාගෙන යාම සඳහාත් මෙලෙස මැතිවරණයට පෙර නිහඩ කාලසීමාවක් ප්‍රකාශයට පත්කර තිබෙනවා .\nඑවන් පසුබිමක ඇතැම්  දේශපාලන පක්ෂ මැතිවරණයට සහ අපේක්ෂකයින්ට සෙත්පතා ආගමික වතාවත් ආදිය සංවිධානය කිරීම වැනි විවිධ කටයුතු මාර්ගයෙන් අපේක්ෂකත්ව සහ පක්ෂ ප්‍රවර්ධනය කිරීමේ කටයුත්වල නියැලෙන බවට තොරතුරු ලැබී ඇති බව කැෆේ සංවිධානය වැඩිදුරත් කියා සිටියා .",
       "URL": "https://www.hirunews.lk/247091/මැතිවරණයේ-නිහඬ-කාලසීමාව-තුළ-කැෆේ-සංවිධානයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2540"
}