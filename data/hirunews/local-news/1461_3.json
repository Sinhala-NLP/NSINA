{
       "Source": "hirunews",
       "Timestamp": "Thursday, 30 December 2021 - 7:56",
       "Headline": "නව කොරෝනා ආසාදිතයින් 419ක්",
       "News Content": "මෙරට කොරෝනා පිළිබඳ තොරතුරු ජාත්‍යන්තර වාර්තාවලට ලබා දීම ක්‍රමානුකූල වැඩපිළිවෙළක් යටතේ සිදු වන බැවින් එම තොරතුරු යාවත්කාලීන වීමේ යම් ප්‍රමාදයක් සිදු විය හැකි බව වසංගත රෝග විද්‍යාංශය පවසනවා.\nතවත් කොරෝනා ආසාදිතයන් 419ක් ඊයේ වාර්තා වීමත් සමඟ මෙරට සමස්ත කොරෝනා ආසාදිතයන් සංඛ්‍යාව 586,183ක් දක්වා ඉහළ ගියා.\nමෙරට සමස්ත කොරෝනා මරණ සංඛ්‍යාව 14,944ක් දක්වා ඉහළ ගියේ ඊයේ වාර්තා වූ කොරෝනා මරණ 21ත් සමඟ යි.\nමේ අතර මෙරට ඔමික්‍රෝන් ආසාදිතයන් 7 දෙනෙකු මේ වනවිට වාර්තා වී ඇතත් ජාත්‍යන්තර වාර්තාවල මෙරට ඔමික්‍රෝන් ආසාදිතයන් ගණන තුන් දෙනෙකු ලෙස දැක්වෙන බව සෞඛ්‍ය වෘත්තීයවේදීන්ගේ විද්වත් සංගමයේ සභාපති රවී කුමුදේශ් ප්‍රකාශ කළා.\nමේ අතර වයස අවුරුදු 50ට වැඩි පිරිස් ඇතුළු ඇතැම් පුද්ගලයන් එන්නත්කරණයෙන් පසු ඇති විය හැකි සුළු රෝගී තත්ත්වයන් හේතු කරගනිමින් එන්නත්කරණය ප්‍රතික්ෂේප කිරීමේ තත්ත්වයක් නිරීක්ෂණය වන බව ද විශේෂඥ වෛද්‍යවරයා ප්‍රකාශ කළා.\nඅදාළ සුළු රෝග ලක්ෂණ එන්නතේ සාර්ථක ක්‍රියාකාරීත්වය හේතුවෙන් ඇති වන තත්ත්වයන් බැවින් එන්නත්කරණය සඳහා සියලු පුරවැසියන් එක්විය යුතු බව යි ඔහු කියා සිටියේ.",
       "URL": "https://www.hirunews.lk/292530/නව-කොරෝනා-ආසාදිතයින්-419ක්",
       "Category": "Local News",
       "Parent URL": "https://www.hirunews.lk/local-news.php?pageID=1461"
}