{
       "Source": "hirunews",
       "Timestamp": "Friday, 27 January 2023 - 14:16",
       "Headline": "කළු විරෝධතාව තවදුරටත් (වීඩියෝ)",
       "News Content": "රජයේ බදු ප්‍රතිපත්තිවලට එරෙහිව වෘත්තීයවේදීන් ප්‍රකාශයට පත්කර ඇති කළු විරෝධතා සතිය අද (27) පස් වැනි දිනටත් ක්‍රියාත්මක වුණා.\nඒ අනුව අදත් විවිධ ප්‍රදේශවලදී වෘත්තියවේදීන් විරෝධතා ව්‍යාපාරවල නිරත වුණා.\nරජයේ බදු ප්‍රතිපත්තියට එරෙහිව වෘත්තියවේදීන් කළු විරෝධතා සතියක් ආරම්භ කළේ පසුගිය 23 වැනි දා යි.\nරජය විසින් ඉදිරිපත් කර ඇති බදු ප්‍රතිපත්තිවලට එරෙහිව පේරාදෙණිය විශ්වවිද්‍යාලයීය ආචාර්යවරුන්ගේ වෘත්තීය සමිති සම්මේලනය ද විරෝධතාවක නිරත වුණා.\nමේ අතර, ලංකා බැංකුවේ ගම්පහ දිස්ත්‍රික් සේවක සංගමය ද කළු විරෝධතා සතියට සහය පළ කරමින් විරෝධතාවක් සංවිධාන කර තිබුණා.",
       "URL": "https://www.hirunews.lk/326017/කළු-විරෝධතාව-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=576"
}