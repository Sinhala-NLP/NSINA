{
       "Source": "hirunews",
       "Timestamp": "Sunday, 18 June 2023 - 14:45",
       "Headline": "දූෂණ විරෝධී පනත් කෙටුම්පත 21 වන දා පාර්ලිමේන්තුවට",
       "News Content": "දූෂණ විරෝධී පනත් කෙටුම්පත ලබන 21 වනදා පාර්ලිමේන්තුවට ඉදිරිපත් කිරීමට නියමිත බව වාර්තා වෙනවා.\nවැඩ බලන මුදල් අමාත්‍ය ෂෙහාන් සේමසිංහ සඳහන් කළේ මේ වන විට එය පාර්ලිමේන්තු න්‍යාය පත්‍රයට ඇතුළත් කර ඇති බවයි.\nඑමෙන්ම රටේ මූල්‍ය ක්‍රියාවලිය සම්බන්ධයෙන් පාර්ලිමේන්තුවට පවතින බලතල තවදුරටත් ශක්තිමත් කිරීමේ අරමුණින් පාර්ලිමේන්තු අයවැය කාර්යාල පනත් කෙටුම්පත ද අනිද්දා පාර්ලිමේන්තුවට ඉදිරිපත් කිරීමටයි නියමිතව ඇත්තේ.\nමේ අතර මෙරට ණය ප්‍රතිව්‍යුහගතකරණ වැඩපිළිවෙළ වේගවත් කිරීමට ජනාධිපතිවරයාගේ ප්‍රංශ සංචාරය ඉවහල් වනු ඇති බවයි වැඩ බලන මුදල් අමාත්‍ය ෂෙහාන් සේමසිංහ වැඩිදුරටත් කියා සිටියේ.",
       "URL": "https://www.hirunews.lk/338314/දූෂණ-විරෝධී-පනත්-කෙටුම්පත-21-වන-දා-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=258"
}