{
       "Source": "hirunews",
       "Timestamp": "Sunday, 14 November 2021 - 22:33",
       "Headline": "දිවයින පුරා ඉදිරියේදී එළවළු හිඟයක් (වීඩියෝ)",
       "News Content": "දිවයින පුරා ඉදිරියේදී එළවළු හිඟයක් ඇති විය හැකි බව ආර්ථික මධ්‍යස්ථාන වෙළඳුන් පෙන්වා දෙනවා.\nමේ අතර, දිවයින පුරා ආර්ථික මධ්‍යස්ථානවල එළවළු රැසක තොග මිල රුපියල් 400 සීමාව ඉක්මවා ගොස් තිබුණා.\nදින ගනනාවක් නොකඩවා ඇද හැලෙන මහ වැසි හේතුවෙන් එළවළු වගා බිම්වල ජලය ගලා බැසීම ප්‍රමාදවීම සහ එළවළු පලතුරු ප්‍රවාහනය කිරීමේ අපහසුතා නිසා ඉදිරියෙදි රටේ එළවළු හිඟයක් මතු වනු ඇති බවට වෙළඳුන් අනතුරු අඟවනවා.\nපවතින තත්ත්වයත් සමග මී ගොඩ විශේෂ ආර්ථික මධ්‍යස්ථානයටද එළවළු පැමිණිමේ අඩුවක් දක්නට ලැබුනා.\nනුවර එළිය ආර්ථික මධ්‍යස්ථානයට මින් පෙර දෛනිකව එළවළු කිලෝග්‍රෑම් ලක්ෂ 02 ක් පමණ ලැබුණද මේ වන විට ලැබෙන්නේ කිලෝග්‍රෑම් ලක්ෂයකටත් අඩු ප්‍රමාණයක්.\nමේ අතර පෑලියගොඩ මැනිං වෙළඳ සංකීර්ණයට දෛනිකව ලැබෙන එළවළු ප්‍රමාණය වෙනත් දිනවලට සාපේක්ෂව මේ වන විට සියයට 60කින් පමන අඩු වී ඇති බවත් කැප්පෙටිපොළ තොග ආර්ථික මධ්‍යස්ථානයට එළවළු ලැබීම සියයට 80 කින් පහල වැටී ඇති බවත් වාර්ථා වෙනවා.\nබණ්ඩාරවෙල ආර්ථික මධ්‍යස්ථානයටද තොග වෙළෙඳුන් මෙන්ම සිල්ලර එළවළු වෙළෙන්දන් පැමිණිමේ අඩුවක් දක්නට ලැබුනා.",
       "URL": "https://www.hirunews.lk/288020/දිවයින-පුරා-ඉදිරියේදී-එළවළු-හිඟයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1561"
}