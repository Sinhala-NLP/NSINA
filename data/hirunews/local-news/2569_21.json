{
       "Source": "hirunews",
       "Timestamp": "Tuesday, 21 July 2020 - 14:56",
       "Headline": "අත්අඩංගුවට ගත් නාකොටික් නිලධාරීන් 13දෙනා යළි රිමාන්ඩ්",
       "News Content": "තම භාරයට ගත් හෙරොයින් මත්ද්‍රව්‍ය තොග යළිත් මත්ද්‍රව්‍ය ජාවාරම්කරුවන්ටම අලෙවි කිරීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි පොලිස් මත්ද්‍රව්‍ය නාශක කාර්යාංශයේ නිලධාරින් 13 දෙනෙකු ලබන මස 4 වනදා දක්වා රක්ෂිත බන්ධනාගාර ගත කෙරුණා.\nඒ ඔවුන් කොළඹ ප්‍රධාන මහේස්ත්‍රාත් ලංකා ජයරත්න හමුවට අද ඉදිරිපත් කිරීමෙන් අනතුරුවයි.\nපොලිස් භාරයට ගැනුණු හෙරොයින්, ජාවාරම්කරුවන්ට විකිණූ බව කියන සිද්ධිය සම්බන්ධයෙන් දැනට මත්ද්‍රව්‍ය නාශක කාර්යාංශයේ නිලධාරීන් ඇතුලු 21 දෙනෙකු රහස් පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/246066/අත්අඩංගුවට-ගත්-නාකොටික්-නිලධාරීන්-13දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2569"
}