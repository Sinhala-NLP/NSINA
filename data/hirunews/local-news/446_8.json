{
       "Source": "hirunews",
       "Timestamp": "Thursday, 30 March 2023 - 8:45",
       "Headline": "තිස්සමහාරාමේ, පාසල් දරුවන්ට නොමිලේ ආහාර දුන් සැපයුම්කරුවන්ට මුදල් ලබා දී නැහැ",
       "News Content": "පාසල් දරුවන් සඳහා රජයෙන් නොමිලේ ආහාර ලබාදීමේ වැඩසටහනට සම්බන්ධ වී ඇති සැපයුම්කරුවන් පිරිසකට නිසි පරිදි මුදල් නොලැබීමේ පුවතක් තිස්සමහාරාම ප්‍රදේශයෙන් වාර්තා වුණා.\nමුතියම්මාගම කණිෂ්ඨ විද්‍යාලයට ආහාර සපයන පිරිසක් මෙලෙස අපහසුතාවයට පත්ව තිබුණා.\nහිරු ප්‍රවෘත්ති අංශය ඒ සම්බන්ධයෙන් හම්බන්තොට කලාප අධ්‍යාපන කාර්යාලයෙන් විමසීමක් කළ අතර එහි ප්‍රකාශිකාවක් කියා සිටියේ ලැබෙන මුදල් කඩිනමින් අදාළ සැපයුම්කරුවන්ට ලබාදීමට කටයුතු කරන බවයි.\nඇතැම් අවස්ථාවල දී මුදල් ලැබීමේ ප්‍රමාදයන් පැවතීම මෙම තත්ත්වයට හේතු වී ඇති බවද ඇය කියා සිටියා.\nමේ අතර පළමු ශ්‍රේණියට ඉංග්‍රීසි භාෂාව භාවිතයෙන් ආරම්භ කිරීමේ උත්සවය අද පෙරවරුවේ අධ්‍යාපන අමාත්‍ය සුසිල් ප්‍රේම්ජයන්ත්ගේ ප්‍රධානත්වයෙන් පැවැත්වෙන්නේ ගංගොඩවිල සමුද්‍රදේවි බාලිකා ප්‍රාථමික විද්‍යාලයේ දී යි.",
       "URL": "https://www.hirunews.lk/331272/තිස්සමහාරාමේ-පාසල්-දරුවන්ට-නොමිලේ-ආහාර-දුන්-සැපයුම්කරුවන්ට-මුදල්-ලබා-දී-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=446"
}