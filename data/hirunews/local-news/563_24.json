{
       "Source": "hirunews",
       "Timestamp": "Thursday, 02 February 2023 - 7:48",
       "Headline": "විභාග පරීක්ෂකවරයෙකුට එරෙහිව මාතලේ සිසුවියකගෙන් පොලිසියට පැමිණිල්ලක්",
       "News Content": "මාතලේ ප්‍රදේශයේ ජාතික පාසලක උසස් පෙළ විභාගයට පෙනී සිටින සිසුවියක් විභාග පරීක්ෂකවරයෙකුට එරෙහිව මාතලේ මූලස්ථාන පොලිසියට පැමිනිල්ලක් ඉදිරිපත් කර තිබෙනවා.\nතර්ක ශාස්ත්‍රය ප්‍රශ්න පත්‍රයට පිළිතුරු ලියමින් සිටි තමන්ට වැඩිපුර කොළ ඉල්ලා සිටි අවස්ථාවේ විභාග පරීක්ෂකවරු ලෙස රාජකාරියේ යෙදී සිටි ගුරුවරයෙකු ඊට දැක්වූ ප්‍රතිචාර නිසා තමන් කම්පනයට පත් වූ බවයි ඇය සිය පැමිණිල්ලේ සඳහන් කළේ.\nපසුගිය ජනවාරි 27 වනදායි ඇය මෙම ගැටළුවට මුහුණ දී ඇත්තේ.\nතර්ක ශාස්ත්‍රය ප්‍රශ්න පත්‍රයට පිළිතුරු ලියමින් සිටියදී වැඩිපුර කොළ ඉල්ලීම නිසා විභාග පරික්ෂකවරයා ලෙස කටයුතු කළ ගුරුවරයා ඊට දැක්වූ ප්‍රතිචාර හේතුවෙන් විෂය කරුණු අමතක වී ගිය බවට මෙම සිසුවිය පොලිසියට ප්‍රකාශ කර තිබෙනවා.\nකෙසේ වෙතත් මේ සම්බන්ධයෙන් ඉදිරි විමර්ශන ක්‍රියාත්මක බවයි මාතලේ මූලස්ථාන පොලිසිය සඳහන් කළේ.",
       "URL": "https://www.hirunews.lk/326454/විභාග-පරීක්ෂකවරයෙකුට-එරෙහිව-මාතලේ-සිසුවියකගෙන්-පොලිසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=563"
}