{
       "Source": "hirunews",
       "Timestamp": "Sunday, 13 March 2022 - 16:35",
       "Headline": "බීමත් පියෙකු ඝාතනය කළ පුතා කොච්චිකඩේ දී අත්අඩංගුවට",
       "News Content": "පුතෙකු විසින් තම බීමත් පියා තියුණු ආයුධයකින් පහර දී ඝාතනය කිරීමේ සිද්ධියක් කොච්චිකඩේ - දිවුල්ගස් හංදිය - ගැමුණු මාවත ප්‍රදේශයෙන් වාර්තා වුණා.\nබීමත්ව නිවසට පැමිණි පියාගේ හිරිහැර විද දරා ගත නොහැකිව පුතා විසින් අද (13) මෙලෙස ඝාතනය කර ඇති පියාගේ වයස අවුරුදු 45 ක්.\n21 හැවිරිදි පුත්‍රයා මේ වනවිට පොලිසිය අත්අඩංගුවට ගෙන තිබෙනවා.\nමේ අතර, බිරිඳගේ ගෙළ කපා ඝාතනය කර සිය දිවි හානි කර ගත් සැමියෙකු පිළිබද පුවතක් හලාවත - හාල්දඩුවන - දංවැල පාර ප්‍රදේශයෙන් වාර්තා වී තිබෙනවා.\nඅද පෙරවරුවේ කොස්වත්ත පොලීසියට ලද පැමිණිල්ලක් මත මිය ගොස් සිටි අඹු - සැමි යුවළගේ සිරුරු සොයා ගත් බවයි පොලීසිය සඳහන් කළේ.\nඝාතනයට ලක්ව ඇත්තේ 60 හැවිරිදි කාන්තාවක් වන අතර සිය දිවි හානි කරගෙන ඇත්තේ 65 හැවිරිදි අයෙක්.\nසිය දිවි හානි කර ගත් ස්වාමි පුරුෂයා පොල්වත්තක මුරකරුවෙකු ලෙස සේවය කළ ඉඩමේ දීර්ඝ කාලයක සිට ජීවත්ව ඇති අතර, ඝාතනයට හේතුව මෙතෙක් අනාවරණ වී නොමැති බවයි පොලීසිය සඳහන් කළේ.",
       "URL": "https://www.hirunews.lk/299387/බීමත්-පියෙකු-ඝාතනය-කළ-පුතා-කොච්චිකඩේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1296"
}