{
       "Source": "hirunews",
       "Timestamp": "Wednesday, 15 June 2016 - 21:53",
       "Headline": "මුන්දලමේ අනතුරකින් 3 ක් මරුට  (ඡායාරූප)",
       "News Content": "මුන්දලම කිරියන්කල්ලිය ප්‍රදේශයේ සිදුවු රිය අනතුරකින් පුද්ගලයන් 3 දෙනෙකු මියගොස් තවත් එක් අයෙකු බරපතල තුවාල ලබා තිබෙනවා.\nඅද පස්වරුවේ මෙම අනතුර සිදුව ඇත්තේ ත්‍රී රෝද රථයක් සහ කුඩා ලොරි රථයක් මුහුණට මුහුණ ගැටීමෙන්.\nඅනතුරින් මරණයට පත්වී ඇතේත් ත්‍රී රෝද රථයේ ගමන් කල අවුරුදු 22 ක තරුණයන් දෙදෙනෙකු සහ 37 හැවිරිදි පුද්ගලයෙක්.\nඔවුන් සිය ත්‍රී රෝද රථයෙන් මීගමුව ප්‍රදේශයට ගොස් පැමිණෙමින් සිටියදී පුත්තලම දෙස සිට පැමිණි ලොරියක ගැටී ඇති බවටයි හෙළිවී ඇත්තේ.\nඅනතුර සිදුවු ස්ථානයේදීම දෙදෙනෙකු මියගොස් ඇති අතර බරපතල තුවාල ලැබු දෙදෙනෙකු හලාවත මුලික රෝහලට ඇතුලත් කිරීමෙන් පසු තවත් අයෙක් මරණයට පත්ව තිබෙනවා.\nබරපතල තත්වයේ පසුවු අනෙක් පුද්ගලයා කොළඹ ජාතික රෝහලට මාරුකර යවා ඇති බවයි අප වාර්තාකරු සඳහන් කලේ.\nඡායාරූප - පුත්තලම හිරාන් ප්‍රියංකර",
       "URL": "https://www.hirunews.lk/135660/මුන්දලමේ-අනතුරකින්-3-ක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5004"
}