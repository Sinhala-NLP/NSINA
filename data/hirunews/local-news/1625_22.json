{
       "Source": "hirunews",
       "Timestamp": "Friday, 15 October 2021 - 23:19",
       "Headline": "විදුහල්පතිවරුන් සහ දෙමාපියන් මුරුත්තෙට්ටුවේ හිමි හමුවට (වීඩියෝ)",
       "News Content": "අඛණ්ඩව පවත්වාගෙන යන ගුරු විදුහල්පති වෘත්තීය සමිති ක්‍රියාමාර්ග, ආණ්ඩුව දේශපාලන බලය යොදා මර්දනය කිරීමට උත්සාහ ගනිමින් සිටින බව ලංකා ගුරු සංගමයේ ලේකම් ජෝසෆ් ස්ටාලින් මහතා පවසනවා.\nවර්ජනයේ නිරත ගුරු විදුහල්පති වෘත්තීය සමිති පවසන්නේ එළඹෙන 21 වෙනිදාට පෙර විසදුම් ලබා දුනහොත් පමණක් වර්ජනය අවසන් කිරීම  සම්බන්ධයෙන් සලකා බලන බවයි.\nකෙසේවෙතත්, එළැඹෙන 21 වැනිදා ගුරු විදුහල්පතිවරුන් පාසල් නොපැමිණියහොත් දැඩි තීන්දුවක් ගන්නා බවට මව්පියන් පිරිසක් අමාත්‍ය එස්.එම් චන්ද්‍රසේන මහතා හමුවේ ප්‍රකාශ කළා.\nදින 96ක් තිසේසේ ක්‍රියාත්මක වෘත්තීය සමිති ක්‍රියාමාර්ගය නවතා ගුරු විදුහල්පතිවරුන්ට සේවයට වාර්තා කරන ලෙස ඉල්ලමින් මව්පියන් පිරිසක් අමාත්‍ය එස්.එම් චන්ද්‍රසේන මහතා හමුවුණා.\nමේ අතර විදුහල්පතිවරුන් සහ මාපියන් පිරිසක් පූජ්‍ය මුරුත්තෙට්ටුවේ ආනන්ද හිමියන් බැහැදැකීමට අද පැමිණියා.\nමේ අතර 21 වැනිදා පාසල් ආරම්භ කිරීම පිළිබඳ කලුතර දිස්ත්‍රික් ලේකම් කාර්යාලයේ පැවති සාකච්ඡාවකින් අනතුරුව ශ්‍රී ලංකා පොදුජන අධ්‍යාපන සේවා සංගමයේ සභාපති වසන්තා හඳපාන්ගොඩ මහත්මිය අදහස් දැක්වුවා.\nකෙසේවෙතත්, ගුරු - විදුහල්පති වෘත්තීය සමිති සන්ධානය අද පැවැත්වූ ප්‍රවෘත්ති සාකච්ඡාවකදී ප්‍රකාශ කළේ 21 වනදා ට පෙර සිය ඉල්ලීම් ඉටු කළහොත් සිය වෘත්තීය ක්‍රියාමාර්ගය පිළිබඳ සලකා බැලීමට සූදානම් බවයි.",
       "URL": "https://www.hirunews.lk/285119/විදුහල්පතිවරුන්-සහ-දෙමාපියන්-මුරුත්තෙට්ටුවේ-හිමි-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1625"
}