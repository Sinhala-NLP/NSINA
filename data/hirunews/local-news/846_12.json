{
       "Source": "hirunews",
       "Timestamp": "Sunday, 25 September 2022 - 7:19",
       "Headline": "අලුත් ගල් අඟුරු ටෙන්ඩරය ලබන අඟහරුවාදා (වීඩියෝ)",
       "News Content": "ගල් අඟුරු මෙට්‍රික් ටොන් විසි දෙලක්ෂ පනස් දහසක් මිලදී ගැනීම සඳහා වන ටෙන්ඩරය ලබන අඟහරුවාදා කැඳවන බව ලංකා ගල් අඟුරු සමාගම පවසනවා.\nකැබිනට් මණ්ඩලය විසින් පසුගියදා ඊට අනුමැතිය ලබාදුන්නා.\nඅගෝස්තු 25 වනදා ඩුබායි හි බ්ලැක් සෑන්ඩ් කොමඩිටීස් සමාගමට ලබාදුන් ගල් අඟුරු ටෙන්ඩරය අමාත්‍ය මණ්ඩලය විසින් අවලංගු කිරීමත් සමඟයි මෙලෙස නව ටෙන්ඩරයක් කැඳවීමට පියවර ගෙන ඇත්තේ.\nවිදුලිබල හා බලශක්ති අමාත්‍යාංශය කැබිනට් මණ්ඩලයට ඉදිරිපත් කළ ඉල්ලීමකට අනුව ටෙන්ඩරය කැඳවෙන අතර, දිගුකාලීන ණය පදනමක් මත ගල් අඟුරු සැපයීමට හැකි සැපයුම්කරුවෙකුට ඉඩ සලසා දෙමින් නව ටෙන්ඩර් කැඳවීමක් ලංකා ගල් අගුරු සමාගම විසින් ප්‍රකාශයට පත් කරනු ඇති.",
       "URL": "https://www.hirunews.lk/316241/අලුත්-ගල්-අඟුරු-ටෙන්ඩරය-ලබන-අඟහරුවාදා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=846"
}