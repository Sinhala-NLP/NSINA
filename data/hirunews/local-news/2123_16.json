{
       "Source": "hirunews",
       "Timestamp": "Friday, 26 February 2021 - 13:31",
       "Headline": "කොළඹ ඇතැම් ප්‍රදේශවල විදුලිය ඇණ හිටීම්",
       "News Content": "කොළඹ නගරයට තදාසන්න ප්‍රදේශවල මේ දිනවල විටින් විට සිදුවන බව කියන තාවකාලික විදුලිය ඇණ හිටීමේ සිද්ධි සම්බන්ධයෙන් සොයා බලන බව ලංකා විදුලි බලමණ්ඩලය ප්‍රකාශ කළා.\nඑහි සභාපති ඉංජිනේරු, විජිත හේරත් හිරු ප්‍රවෘත්ති අංශයට කියා සිටියේ සාමාන්‍ය නඩත්තු හැර විශේෂ නඩත්තු කටයුතු මේ දිනවල සිදු නොවන බවයි.\nකෙසේ වෙතත්, විදුලිය කඩින් කඩ විසන්ධි වීම පිළිබඳව මහජනතාවට දැනුම් දිය හැකි බවද සභාපතිවරයා පෙන්වා දුන්නා.\nමේ අතර, පවතින වියලි කලගුණ තත්වය හමුවේ කොළඹ මෙන්ම කොළඹින් පිට ප්‍රදේශ වෙත ලබාදෙන පානීය ජලය තවදුරටත් අඩු පීඩනයක් යටතේ ලැබිය හැකි බව ජාතික ජල සම්පාදන හා ජලපවාහන මණඩලය පවසනවා.\nඑහෙත් පවතින තත්වය යටතේ ජලය කප්පාදුවක් සිදුකිරීමට මේ මොහොතේ අවධානය යෙමුවී නොමැති බවයි එහි ප්‍රකාශිකාවක වැඩි දුරටත් සඳහන් කළේ.\nකලටුවාව ජලාශයේ ජල මට්ටම අඩි 30 කින් පහත වැටී ඇති නිසා මීපේ, පාදුක්ක, හෝමාගම, මහරගම ඇතුළු කොළඹ තදාසන්න නගරවල අරපිරිමැස්මෙන් භාවිත කරන ලෙසයි කලටුවාව ජල සම්පාදන ක්‍රමයේ කාර්ය භාර නිලධාරී මාධව ලලිත් අමරතුංග ජනතාවගෙන් ඉල්ලා සිටින්නේ.\nඑමෙන්ම, වියළි කාලගුණ තත්ත්වය හේතුවෙන් ප්‍රදේශ කිහිපයක පුද්ගලයින් රැසක් පීඩාවටද පත්ව සිටිනවා.\nඔවුන් සඳහා පානීය ජලය ලබාදීමේ කටයුතු බවුසර් මගින් සිදුකරන බව ජාතික ජල සම්පාදන හා ජලාපවාහන මණ්ඩලය සඳහන් කළා.",
       "URL": "https://www.hirunews.lk/263731/කොළඹ-ඇතැම්-ප්‍රදේශවල-විදුලිය-ඇණ-හිටීම්",
       "Category": "Local News",
       "Parent URL": "https://www.hirunews.lk/local-news.php?pageID=2123"
}