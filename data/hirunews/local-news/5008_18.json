{
       "Source": "hirunews",
       "Timestamp": "Monday, 13 June 2016 - 9:54",
       "Headline": "ව්‍යාජ ලෙස මුදල් එකතු කළ හිමිනමක් ඇතුලූ තුන්දෙනෙකු අත්අඩංගුවට",
       "News Content": "විහාරස්ථානයකට ආධාර පිණිස යැයි පවසමින් ටිකට් පත් අලෙවි කර මුදල් එකතු කළ හිමිනමක් ඇතුලූ තුන්දෙනෙකු හලාවත පොලීසිය ඊයේ අත්අඩංගුවට ගත්තා.\nහලාවත  ප්‍රදේශයේ විහාරස්ථානයක  ඉදිකිරීම් කටයුත්තක් සඳහා මුදල් අවශ්‍ය බව පවසමින් ටිකට් පත් මුද්‍රණය කොට අලෙවි කිරීම හේතුවෙනුයි මෙලෙස ඔවුන් අත්අඩංගුවට ගෙන ඇත්තේ.\nකෙසේ වෙතත් එවැනි ඉදිකිරීමක් සිදු නොකරන බවට විහාරස්ථානයේ දායක සභාව පොලීසියට දන්වා තිබෙනවා.\nඅත්අඩංගුවට ගන්නා අවස්ථාවේදී ඔවුන් සතුව තිබී මුද්‍රණය කරන ලද ටිකට් පොත් කිහිපයක්ද සොයාගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/135405/ව්‍යාජ-ලෙස-මුදල්-එකතු-කළ-හිමිනමක්-ඇතුලූ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5008"
}