{
       "Source": "hirunews",
       "Timestamp": "Tuesday, 10 January 2017 - 15:48",
       "Headline": "හෙට පස්වරුවේ කැළණිය අවට මාර්ග භාවිත කරන රියදුරන්ට උපදෙසක්",
       "News Content": "කැළණිය රජමහා විහාරස්ථානයේ වාර්ෂික දුරුතු පෙරහර හේතුවෙන් හෙට පස්වරුවේ ප්‍රදේශයේ රථ වාහන තදබදයක් ඇති විය හැකි බව පොලිසිය පවසනවා.\nපෙරහැර හෙට පස්වරු 7 ට විහාරස්ථානයෙන් ආරම්භ වීමට නියමිතයි.\nඅනතුරුව කැළණිසිරි වටරවුම / විහාර මාවත හංදිය / හෙලේනා හංදිය / බස් නැවතුම්පොළ ඔස්සේ බියගම වාහල්කඩින් යළි විහාරස්ථානයට පැමිණීමට නියමිතයි.\nපෙරහැර ගමන් ගන්නා කාලය තුල වාහන තදබදයක් ඇතිවිය හැකි බැවින් මෙම මාර්ගය භාවිත කරන රියදුරන් සහ මහජනතාව හැකිතාක් විකල්ප මාර්ග භාවිත කරන ලෙසටයි පොලිසිය ඉල්ලා සිටින්නේ.",
       "URL": "https://www.hirunews.lk/151748/හෙට-පස්වරුවේ-කැළණිය-අවට-මාර්ග-භාවිත-කරන-රියදුරන්ට-උපදෙසක්",
       "Category": "Local News",
       "Parent URL": "https://www.hirunews.lk/local-news.php?pageID=4716"
}