{
       "Source": "hirunews",
       "Timestamp": "Wednesday, 26 August 2020 - 18:53",
       "Headline": "හැට්ටයා යළි රිමාන්ඩ්",
       "News Content": "රුපියල් ලක්ෂ 98ක චෙක්පත් සහ හෙරොයින් ග්‍රෑම් 05 ක් සමඟ අත්අඩංගුවට ගෙන බන්ධනාගාරගතව සිටින හැට්ටයා යන අන්වර්ථ නාමයෙන් හඳුන්වන සැකකරුව සැප්තැම්බර් මස 09 දක්වා යලි රක්ෂිත බන්ධනාගාර ගත කිරිමට අද නියෝග කර තිබෙනවා.\nඒ මිනුවන්ගොඩ මහෙස්ත්‍රාත් කේසර සී.ඒ. සමරදිවාකර හමුවේ අදාළ නඩුව කඳවු අවස්ථාවේදීයි.\nඔහු වේයන්ගොඩ හීන්කෙන්ද ප්‍රදේශයේ පදිංචි ඩබ්ලිව් .ඒ .කේ.ප්‍රියන්ත රාණවීර නැමැත්තෙක්.\nසැකකරු සන්තකයේ චෙක්පත් 48ක් තිබූ බවත් එම චෙක්පත් වල මූලු වටිනාකම රුපියල් අනුඅට ලක්ෂ හතලිස් හත් දහස් තුන්සියක් බවත් පොලිසිය අධිකරණය හමුවේ පකියා සිටියා.\nසැකකරු ගේ බැංකු ගිනුම් වලින් විශාල මුදල් ප්‍රමාණයක් සංසරණය වී ඇති බව මෙතෙක් කරන ලද පරික්ෂණවල දී අනාවරණය වී තිබෙනවා.\nසිද්ධිය සම්බන්ධයෙන් වැඩිදුර පරික්ෂණ මිනුවන්ගොඩ පොලිසිය විසින් ක්‍රියාත්මකයි.",
       "URL": "https://www.hirunews.lk/248720/හැට්ටයා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2496"
}