{
       "Source": "hirunews",
       "Timestamp": "Wednesday, 26 May 2021 - 16:17",
       "Headline": "ගව පට්ටි හිමියා හෙරොයින් ජාවාරමේ",
       "News Content": "හෙරොයින් ග්‍රෑම් 35 මිලි ග්‍රෑම් 165ක් සමග අත්අඩංගුවට ගත් සැකකරුවෙකු දින දෙකක් රඳවා තබාගෙන පරික්ෂණ පැවැත්විමට ගාල්ල වැඩ බලන මහේස්ත්‍රාත්වරයා අද (26) ගාල්ල පොලිසියට නියෝගයක් ලබා දුන්නා.\nමෙසේ අත්අඩංගුවට ගෙන ඇත්තේ ගාල්ල හින්පැන්දල ප්‍රදේශයේ පදිංචිකරුවෙක්.\nපොලිසිය අධිකරණයට කරුණු වාර්තා කරමින් ප්‍රකාශ කර ඇත්තේ සැකකරු ගව පට්ටියක් පවත්වාගෙන යන මුවාවෙන් දිර්ඝ කාලයක සිට හෙරොයින් ජාවාරමේ නිරතව සිටි ඇති බවයි.\nමේ හේතුවෙන් සැකකරු සම්බන්ධ විමර්ශන සඳහා දින දෙකක රැඳවුම් නියෝගයක් නිකුත් කරන ලෙස ගාල්ල පොලිසිය අධිකරණයෙන් ඉල්ලීමක් කර තිබෙනවා.\nඑය සලකා බැලීමෙන් අනතුරුවයි වැඩ බලන මහේස්ත්‍රාත්වරයා මෙම රැඳවුම් නියෝගය නිකුත් කර ඇත්තේ.\nසිද්ධිය සම්බන්ධයෙන් ගාල්ල පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/272509/ගව-පට්ටි-හිමියා-හෙරොයින්-ජාවාරමේ",
       "Category": "Local News",
       "Parent URL": "https://www.hirunews.lk/local-news.php?pageID=1927"
}