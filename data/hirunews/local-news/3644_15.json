{
       "Source": "hirunews",
       "Timestamp": "Monday, 19 November 2018 - 9:04",
       "Headline": "අක්මීමනදී පුත්‍රයෙකු පියා සහ මව ඝාතනය කරයි",
       "News Content": "ගාල්ල - අක්මීමන ප්‍රදේශයේදී සිය මව සහ පියා ඝාතනය කළ පුත්‍රයෙකු අත්අඩංගුවට ගෙන තිබෙනවා.\nඅක්මීමන - බටදූව - විජයානන්ද මාර්ගයේ පිහිටි සිය දෙමාපියන් පදිංචිව සිටි නිවසට පැමිණි මෙම පුත්‍රයා ඔවුන් සමඟ ඇති කරගත් බහින්බස්වීමක් දුරදිග යාම හේතුවෙන් මෙම ඝාතනය සිදුව ඇති බවටයි හෙලිව ඇත්තේ.\nමොහු මව සහ පියාට තියුණු ආයුධයකින් පහරදී ඝාතනය කිරීමෙන් පසු ඔවුන්ගේ සිරුරු නිවස අසළ කසළ ගොඩක සඟවා තිබූ අතර, පසුව ප්‍රදේශවාසීන් විසින් පොලිස් හදිසි ඇමතුම් අංකයට ලබාදුන් තොරතුරකට අනුව එම සිරුරු සොයාගෙන තිබෙනවා.\nඝාතනයට ලක්වූ මව 56 හැවිරිදි වියේ පසුවන අතර, පියාගේ වයස අවුරුදු 61 ක්.\n31 හැවිරිදි මෙම සැකකාර පුත්‍රයා එම නිවස ඉදිරිපිට වෙනත් නිවසක පදිංචිව සිටින බවයි පොලීසිය සඳහන් කළේ.\nදීර්ඝ කාලයක සිට සැකකරු මත්ද්‍රව්‍යවලට ඇබ්බැහිවී සිටි සැකකරු මානසික ආබාධයකින් පෙළෙන බවටද පොලිසිය තොරතුරු අනාවරණය කරගෙන තිබෙනවා.\nයුද හමුදා සෙබළෙකු ලෙස සේවය කළ මොහු මීට වසර 5 කට පෙර ඉන් ඉවත්ව ඇති බවයි වාර්තා වන්නේ.\nපවුලේ දෙවැනියා වන මොහුට තවත් සහෝදයෙකු සහ සහෝදරියක සිටිනවා.",
       "URL": "https://www.hirunews.lk/204487/අක්මීමනදී-පුත්‍රයෙකු-පියා-සහ-මව-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3644"
}