{
       "Source": "hirunews",
       "Timestamp": "Wednesday, 15 June 2022 - 11:30",
       "Headline": "අද සිට නව පාසල් බස්‍ රථ සේවාවක් - කාලසටහන මෙන්න",
       "News Content": "අද (15) සිට නව පාසල් බස් රථ 21 යෙදවීමට බස්නාහිර පළාත් මාර්ගස්ථ මගී ප්‍රවාහන අධිකාරිය කටයුතු කර තිබෙනවා.\nඒ අනුව අද සිට ක්‍රියාත්මක වන පරිදි, කොළඹ නගරයට ප්‍රවේශ වන සියලු ම මාර්ගයන් ඔස්සේ මෙම බස් රථ සේවාව ක්‍රියාත්මක වනවා.\nමෙම බස් රථ සේවාව උදෑසන 5.30 සිට ආරම්භ වන අතර කොළඹ ආසන්නයේ විශාල පාසල් ප්‍රමාණයක් වෙත සිසුන් ප්‍රවාහනය කරනු ඇතැයි වාර්තා වන්නේ.\nපවත්නා ඉන්ධන අර්බුද හේතුවෙන් පොදු ප්‍රවාහන සේවය බිඳ වැටීම හේතු කොට ගෙන, සිසුන් පාසල් වෙත පැමිණීමේ දී මතුවන බාධාවන් සහ ප්‍රමාදයන් මගහරවා ගැනීම මෙම නව සේවාවේ අරමුණ බව වාර්තා වන්නේ.\nපසුගිය දා පැවති කැබිනට් තීරණ දැනුම් දීමේ දී ප්‍රවාහන අමාත්‍ය බන්දුල ගුණවර්ධන ද සිසුන් සහ ගුරුවරුන් පාසල් වෙත පැමිණීමේ දී මුහුණ දෙන දුශ්කරතා ගැනත් ඒවා මගහරවාලීමට අවශ්‍ය ප්‍රවාහන සැලසුමක් ක්‍රියාත්මක කිරීම කෙරෙහි තම අමාත්‍යංශයේ අවධානය යොමුව ඇතැයි ද ප්‍රකාශ කළා.\n(බස් රථ කාලසටහන පහතින්)",
       "URL": "https://www.hirunews.lk/307168/අද-සිට-නව-පාසල්-බස්‍-රථ-සේවාවක්-කාලසටහන-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=1094"
}