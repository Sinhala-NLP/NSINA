{
       "Source": "hirunews",
       "Timestamp": "Tuesday, 02 November 2021 - 6:16",
       "Headline": "ව්‍යාජ ලෙස වාහන අංක තහඩු සකසන ලද ස්ථානයක් වටලයි",
       "News Content": "ව්‍යාජ වාහන අංක තහඩු සකසන ලද ස්ථානයක් වටලා එක් සැකකරුවෙකු අත්අඩංගුවට ගත් බව පොලිසිය පවසනවා.\nපොලිස් විශේෂ කාර්ය බලකායට ලද තොරතුරක් මත කිලිනොච්චිය කනගපුරම් ප්‍රදේශයේ දී මෙම වැටලීම සිදුකර ඇති බවයි වාර්තා වන්නේ.\nඑහි දී ව්‍යාජ ලෙස සකසන ලද ඉදිරිපස අංක තහඩු 15ක්, පසුපස අංක තහඩු 28ක් සහ රාජ්‍ය ලාංඡන සහිත ස්ටිකර් 363ක් ද සොයා ගැනීමට හැකිව තිබෙනවා.\nඅත්අඩංගුවට ගැනුණු සැකකරු 46 හැවිරිදි උදයනගර් ප්‍රදේශයේ පදිංචිකරුවෙක් බවයි පොලිසිය සඳහන් කළේ.\nසැකකරු අද (02) කිලිනොච්චිය මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/286740/ව්‍යාජ-ලෙස-වාහන-අංක-තහඩු-සකසන-ලද-ස්ථානයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=1590"
}