{
       "Source": "hirunews",
       "Timestamp": "Thursday, 25 March 2021 - 16:05",
       "Headline": "පාසල් වෑන් රථයකින් ඇද වැටීමෙන් පෙර පාසල් දරුවෙකු ජීවිතක්ෂයට (ඡායාරූප)",
       "News Content": "වැල්ලවාය ඇල්ල මාර්ගයේ හුණුකැටිය හංදිය ප්‍රදේශයේ දී අද (25) දහවල් සිදු වූ රිය අනතුරකින් පෙර පාසල් දරුවෙකු ජීවිතක්ෂයට පත් වී තිබෙනවා.\nමෙසේ මියගොස් ඇත්තේ පරගහඅරාව ප්‍රදේශයේ පදිංචි වයස අවුරුදු 5ක් වන දරුවෙකු බවයි පොලිසිය සඳහන් කළේ.\nඅනතුරින් බරපතළ තුවාල ලැබූ දරුවා වැල්ලවාය මූලික රෝහලට ඇතුළත් කිරීමෙන් අනතුරුව මියගොස් තිබෙනවා.\nපෙර පාසල අවසන් වී නිවෙස් බලා යන ළමුන් ප්‍රවාහනය කරමින් තිබූ වෑන් රථයේ දොර හදිසියේ විවෘත වීමෙන් අනතුර සිදුවී ඇති බවටයි මූලික  විමර්ශණවලදී හෙළිවී ඇත්තේ.\nඅනතුර සම්බන්ධයෙන් වෑන් රථයේ රියදුරු වැල්ලවාය පොලිසිය විසින් අත්අඩංගුවට ගෙන ඇති අතර, සැකකරු හෙට (26) වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/266506/පාසල්-වෑන්-රථයකින්-ඇද-වැටීමෙන්-පෙර-පාසල්-දරුවෙකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2064"
}