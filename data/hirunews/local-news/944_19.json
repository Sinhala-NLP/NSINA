{
       "Source": "hirunews",
       "Timestamp": "Saturday, 13 August 2022 - 12:01",
       "Headline": "අනවසරෙන් කැණීම් කළ ගොඩකවෙල පුද්ගලයින් තිදෙනෙකු අත්අඩංගුවට",
       "News Content": "විශේෂ කාර්ය බලකායේ කහවත්ත කඳවුරේ නිලධාරීන්ට ලද තොරතුරකට අනුව විශේෂ කාර්ය බලකා නිලධාරීන් කණ්ඩායමක් විසින් කරන ලද වැටලීමකින් ගොඩකවෙල ප්‍රදේශයේ දී කරන ලද වැටලීමක දී අනවසරෙන් පුරාවස්තු කැණීම් කටයුතුවල යෙදී සිටි පුද්ගලයන් තිදෙනෙක් අත්අඩංගුවට ගෙන තිබෙනවා.\nඊයේ (12) රාත්‍රියේ දී මෙම සැකකරුවන් පිරිස අත් අඩංගුවට ගෙන ඇති අතර, සැකකරුවන් වයස අවුරුදු 28, 34 හා 35 වයස්වල පසුවන ගොඩකවෙල ප්‍රදේශයේ පදිංචිකරුවන් බවයි වාර්තා වන්නේ.\nඔවුන්ව අත් අඩංගුවට ගන්නා අවස්ථාවේ දී ඔවුන් සන්තකයේ තිබී, ඇමෝනියා ග්‍රෑම් 90ක්, උදළු 05ක්, අලවංගු 03ක්, පිකස් 01ක්, යකඩ කටු 01ක්, යකඩ මිටි 01ක්, කුළු ගෙඩි 02ක්, වේවැල් කූඩ 02ක් සහ පූජා භාණ්ඩ ඇතුලත් භාණ්ඩ තොගයක් ද අත්අඩංගුවට ගෙන තිබෙනවා.\nසැකකරුවන් තිදෙනා වැඩිදුර විමර්ශන කටයුතු සඳහා රක්වාන පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/312637/අනවසරෙන්-කැණීම්-කළ-ගොඩකවෙල-පුද්ගලයින්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=944"
}