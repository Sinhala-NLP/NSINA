{
       "Source": "hirunews",
       "Timestamp": "Thursday, 18 February 2021 - 10:03",
       "Headline": "කෙත්හේන ජලපවිත්‍රාගාරයේ නඩත්තු කටයුත්තක් නිසා ප්‍රදේශ කිහිපයකට ජලය කැපේ",
       "News Content": "විදුලිබල මණ්ඩලයේ අත්‍යවශ්‍ය නඩත්තු කටයුත්තක් හේතුවෙන් ලබන ඉරිදා පැය දහය හමාරක කාලයක් කෙත්හේන ජල පවිත්‍රාගාරයෙන් ජලය සැපයෙන ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය ප්‍රකාශ කළා.\nඒ අනුව උදෑසන 8.30 සිට පස්වරු හත දක්වා මෙලෙස ජල සැපයුම අත්හිටුවන්නේ වාද්දුව, වස්කඩුව, පොතුපිටිය, කළුතර උතුර සහ දකුණ, කටුකුරුන්ද, නාගොඩ, බෙන්තොට, පයාගල, බේරුවල, බෙන්තොට, බෝම්ඹුවල - පිලමිනාවත්ත, මග්ගොන සහ අලුත්ගම - දර්ගා නගරය යන ප්‍රදේශවලටයි.\nමේ අතර අද පෙරවරු 8.30 සිට හෙට අලුයම 2.30 දක්වා පැය 18 ක කාලයක් ගාල්ලේ ප්‍රදේශ කිහිපයකට ජල සැපයුම අත්හිටුවා තිබෙනවා.\nබෝපේ - පෝද්දල, හපුගල, අක්මීමන, හබරාදූව, කොග්ගල, අහංගම, රත්ගම සහ දොඩන්දූව යන ප්‍රදේශවලට මෙලෙස ජල සැපයුම අත්හිටුවා ඇති බව සඳහන්.",
       "URL": "https://www.hirunews.lk/262932/කෙත්හේන-ජලපවිත්‍රාගාරයේ-නඩත්තු-කටයුත්තක්-නිසා-ප්‍රදේශ-කිහිපයකට-ජලය-කැපේ",
       "Category": "Local News",
       "Parent URL": "https://www.hirunews.lk/local-news.php?pageID=2139"
}