{
       "Source": "hirunews",
       "Timestamp": "Sunday, 23 April 2023 - 9:22",
       "Headline": "අධික උෂ්ණත්වයෙන් තායිලන්තයටත් බලපෑම්",
       "News Content": "දැඩි උණුසුම හේතුවෙන් බැංකොක් අගනුවර ඇතුලු විශාල ප්‍රදේශයක ජනතාවට එළිමහනට යෑමෙන් වළකින ලෙස තායිලන්ත බලධාරීන් අනතුරු අඟවා තිබෙනවා.\nබැංකොක් හි බග්නා ප්‍රදේශයේ උෂ්ණත්වය සෙල්සියස් අංශක 42 දක්වා ඉහළ ගොස් ඇති අතර, විදුලි ඉල්ලුමද ඉහළ ගොස් ඇති බවයි විදෙස් වාර්තා පවසන්නේ.\nඒ හේතුවෙන් වරින්වර විදුලි ඇණහිටීම්ද සිදුවන අතර, පසුගිය වසරට සාපේක්ෂව මෙම වසරේ දැඩි උෂ්ණත්වයක් තායිලන්තයෙන් වාර්තාවී තිබෙනවා.\nආසියාවේ රටවල් රැසක මේ වනවිට දැඩි උෂ්ණත්වයක් පවතින අතර, බංග්ලාදේශය, ඉන්දියාව වැනි රටවල අධික විදුලි පරිභෝජනය හේතුවෙන් විදුලි ඇණහිටීම් නිසා මිලියන සංඛ්‍යාත ජනතාවකට බලපෑම් එල්ලවී ඇති බව සඳහන්.",
       "URL": "https://www.hirunews.lk/333214/අධික-උෂ්ණත්වයෙන්-තායිලන්තයටත්-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=396"
}