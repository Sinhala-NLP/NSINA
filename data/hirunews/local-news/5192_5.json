{
       "Source": "hirunews",
       "Timestamp": "Thursday, 28 January 2016 - 17:14",
       "Headline": "නීතිවිරෝධී මත්ද්‍රව්‍ය වැටලීමට විශේෂ බුද්ධි ඒකකයක්",
       "News Content": "නීතිවිරෝධී මත්ද්‍රව්‍ය වැටලීම සඳහා විශේෂ බුද්ධි ඒකකයක් ස්ථාපිත කිරීමට ජනාධිපතිවරයා බලධාරීන්ට උපදෙස් ලබාදී තිබෙනවා.\nමත්ද්‍රව්‍ය නිවාරණ ජාතික වැඩසටහනේ පසුගිය වසරේ ප්‍රගතිය පිළිබඳව පැවති සාකච්ඡාවකදී ජනාධිපතිවරයා පොලිස්පතිවරයාට නියෝග කර ඇත්තේ හෙරොයින් මත්ද්‍රව්‍ය භාවිතය අඩු වී නොමැති බවට සංඛ්‍යා දත්ත මගින් අනාවරණය වී ඇති කරුණු පිළිබඳව කඩිනම් වාර්තාවක් සපයන ලෙසයි.\nමෙහිදී ජනාධිපති මෛත්‍රීපාල සිරිසේන වැඩිදුරටත් ප්‍රකාශ කර ඇත්තේ මත්ද්‍රව්‍ය භාවිතය මර්දනයට නව නීතිරීති සංශෝධන අවශ්‍ය නම් ඒවා කඩිනමින් සම්පූර්ණ කිරීමට සූදානම් බවයි.",
       "URL": "https://www.hirunews.lk/124950/නීතිවිරෝධී-මත්ද්‍රව්‍ය-වැටලීමට-විශේෂ-බුද්ධි-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=5192"
}