{
       "Source": "hirunews",
       "Timestamp": "Friday, 06 August 2021 - 8:14",
       "Headline": "ඉන්දියාව සහ ශ්‍රී ලංකාව ඒකාබද්ධ සමරුවකට සැරසේ",
       "News Content": "75  වන නිදහස්  සැමරුම වෙනුවෙන් ඉන්දු - ශ්‍රී ලංකා ඒකාබද්ධ සමරු උත්සවයක් පැවැත්වීම කෙරෙහි අවධානය යොමුව තිබෙනවා.\nශ්‍රී ලංකාවේ ඉන්දීය මහකොමසාරිස් ගෝපාල් බාග්ලේ සහ විදේශ අමාත්‍ය දිනේෂ් ගුණවර්ධන අතර විදේශ අමාත්‍යාංශයේදී ඊට අදාළව පසුගිය දා සාකච්ඡාවක් ද පැවති බවයි එම අමාත්‍යාංශය නිවේදනයක් නිකුත් කරමින් සඳහන් කළේ.\nමෙම හමුවේදී ලක් රජය පුනර්ජනනීය බලශක්ති ක්ෂේත්‍රය කෙරෙහි දක්වන ප්‍රමුඛතාව පිළිබදව අවධාරණය කළ අමාත්‍ය දිනේෂ් ගුණවර්ධන බලශක්ති ක්ෂේත්‍රයේ ආයෝජනයන් සදහා ඉන්දියාවේ ආයෝජකයන්ට ආරාධනාවක් ද සිදු කර තිබෙනවා.\nකොරෝනා වසංගතයට එරෙහිව සටන් කිරීම සඳහා ශ්‍රී ලංකාවට ලබාදුන් සහය සම්බන්ධයෙන් විදේශ අමාත්‍යවරයා මෙහිදී ස්තූතිය පළ කරනු ලැබුවා.\nඉන්දියානුවන්ට මෙරටට ඇතුළුවීමට පැවති තිබූ සීමා ඉවත් කිරීම පිළිබදව ද අගය කළ ඉන්දීය මහකොමසාරිස්වරයා එමඟින් මෙරට සංචාරක ක්ෂේත්‍රයට ප්‍රතිලාභ ලැබෙන ඇති බවද කියා සිටියා.",
       "URL": "https://www.hirunews.lk/278983/ඉන්දියාව-සහ-ශ්‍රී-ලංකාව-ඒකාබද්ධ-සමරුවකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1772"
}