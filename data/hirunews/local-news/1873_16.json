{
       "Source": "hirunews",
       "Timestamp": "Sunday, 20 June 2021 - 6:25",
       "Headline": "නිරෝධායන නීති කැඩූ  1082ක් අත්අඩංගුවට",
       "News Content": "ගතවූ පැය 24ක කාලය තුල නිරෝධායන නීති උල්ලංඝණය කිරීමේ චෝදනාවන්ට අදාළව පුද්ගලයන් 1082ක් අත්අඩංගුවට ගෙන ඇතැයි පොලිසිය පවසනවා.\nඔවුන්ගෙන් වැඩි පිරිසක් අත්අඩංගුවට පත්වී ඇත්තේ මහනුවර, මාතලේ සහ කුලියාපිටිය යන ප්‍රදේශවලින් බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියාසිටියේ.\nඔහු සඳහන් කළේ අද දිනයේදීත් මෙම සංචරණ නීති බලපැවැත්වෙන බවයි.\nමෙම නීති උළ්ලංඝණය කිරීමේ චෝදනාවන්ට අදාළව පසුගිය ඔක්තෝම්බර් මස 30 වනදා සිට මේ දක්වා අත්අඩංගුවට ගෙන ඇති සංඛ්‍යාව 40674ක්.\nමේ අතර කෙසෙල්වත්ත සහ මරදාන අවට ප්‍රදේශවල පොලිසිය සිදුකළ ඩ්‍රෝන මෙහෙයුමකින් සංචරණ නීති උල්ලංඝණය කිරීමට අදාළව පුද්ගලයන් 12 දෙනකෙු අත්අඩංගුවට ගෙන ඇති අතර මේ දක්වා එම මෙහෙයුම්වලින් අත්අඩංගුවට ගත් සමස්ත සංඛ්‍යාව 143ක් බව පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/274769/නිරෝධායන-නීති-කැඩූ-1082ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1873"
}