{
       "Source": "hirunews",
       "Timestamp": "Tuesday, 17 August 2021 - 10:35",
       "Headline": "ඉන්දියාවෙන් ඔක්සිජන් ගෙන එන්න ශක්ති ඉන්දියාවට (ඡායාරූප)",
       "News Content": "මෙරට රෝහල් තුළ කොවිඩි 19 අසාධිත රෝගීන් සඳහා අවශ්‍ය ඔක්සිජන් ධාරිතාවය අඛණ්ඩව පවත්වා ගැනීම සඳහා ඉන්දීය රජයෙන් ඇණවුම් කරන ලද සායනික ඔක්සිජන් තොගයක් මෙරටට රැගෙන ඒම සඳහා ශ්‍රී ලංකා නාවික හමුදාවේ ශක්ති නෞකාව අද අළුයම (17) ත්‍රිකුණාමලය වරායෙන් ඉන්දියාවේ චෙන්නායි වරාය බලා පිටත් වුණා.\nමෙරට රෝහල් තුළ ඔක්සිජන් ධාරිතාවය නිසි ලෙස පවත්වා ගැනීම සදහා ඇණවුම් කරන ලද මෙම ඔක්සිජන් තොගය මෙරටට ගෙන ඒමේදී වරායන් තුළ සිදු විය හැකි ප්‍රමාදවීම් වළක්වා ගැනීමේ අරමුණෙන් නාවික හමුදාව මෙම මෙහෙයුමට එක්වූ බවයි නාවික හමුදාව පවසන්නේ.\nශක්ති නෞකාව හෙට පසවරුවේ ඉන්දියාවේ චෙන්නායි වරාය වෙත ළඟා වීමට නියමිතව ඇති අතර මෙම සේවාව අවශ්‍යතාවය අනුව අඛණ්ඩව පවත්වාගෙන යාමටත් නාවික හමුදාව කටයුතු කරනු ලබන බවයි පැවසෙන්නේ.\nEnergy to bring oxygen from India to India",
       "URL": "https://www.hirunews.lk/279908/ඉන්දියාවෙන්-ඔක්සිජන්-ගෙන-එන්න-ශක්ති-ඉන්දියාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1749"
}