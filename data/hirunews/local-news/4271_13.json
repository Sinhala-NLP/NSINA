{
       "Source": "hirunews",
       "Timestamp": "Sunday, 15 October 2017 - 8:50",
       "Headline": "වෑන් රථයක් ප්‍රපාතයකට පෙරලීමෙන් 3 දෙනෙකුට තුවාල (ඡායාරූප)",
       "News Content": "හැටන් මල්ලිඅප්පු ප්‍රදේශයේදී වෑන් රථයක් අඩි සියයක පමණ ප්‍රපාතයකට පෙරලීමෙන් සිදුවු අනතුරකින් පුද්ගලයන් 3 දෙනෙකු බරපතල තුවාල ලබා තිබෙනවා.\nඅද උදෑසන 6 ට පමණ මෙම අනතුර සිදුව ඇති බවයි අප වාර්තාකරු කියාසිටියේ.\nකොළඹ සිට හැටන් දක්වා මගීන් පිරිසක් රැගෙන යමින් තිබු වෑන් රථය මෙම අනතුරට ලක්වී තිබෙනවා.\nකොළඹ ප්‍රදේශයේ රැකියාවල නිරත එම පිරිස දීපවාලි උත්සවය වෙනුවෙන් හැටන් දක්වා ගමන් කරමින් සිට ඇතැයි සඳහන්.\nවෑන් රථය අනතුරට ලක්වන අවස්ථාවේ එහි පුද්ගලයන් 6 දෙනෙකු ගමන් කර ඇති අතර ඉන් තුන්දෙනෙකු වෑන් රථයේ සිරවී සිටියදී ප්‍රදේශවාසීන් විසින් බේරාගෙන තිබෙනවා.\nරියදුරාට නින්ද යාම හේතුවෙන් අනතුර සිදුව ඇති බවයි මුලික පරීක්ෂණවලදී අනාවරණ වී ඇත්තේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/173518/වෑන්-රථයක්-ප්‍රපාතයකට-පෙරලීමෙන්-3-දෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4271"
}