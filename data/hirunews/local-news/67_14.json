{
       "Source": "hirunews",
       "Timestamp": "Monday, 28 August 2023 - 11:11",
       "Headline": "පිහිනුම් තටාකයේ ගිලී රජරට සිසුවෙක් මරුට",
       "News Content": "රජරට විශ්වවිද්‍යාලයට අයත් මිහින්තලේ පිහිටා ඇති පිහිනුම් තටාකයේ දිය නෑමට ගිය සිසුවකු ඊයේ (27) දියේ ගිලී මිය ගොස් තිබෙනවා.\nමෙලෙස මිය ගොස් ඇත්තේ එම විශ්වවිද්‍යාලයේ කළමනාකරණ පීඨයේ පළමු වසරේ සිසුවෙක්.\nඊයේ සවස් කාලයේ එම විශ්වවිද්‍යාලයේ කළමනාකරණ පීඨයේම මිතුරන් පස් දෙනෙකු සමඟ මෙම සිසුවා පිහිනුම් තටාකයේ දිය නෑමට ගොස් තිබෙනවා.\nපිහිනුම් තටාකයේ ගැඹුරුම ස්ථානයෙන් තටාකයට බැස ඇති මෙම සිසුවා එහිදී දියේ ගිලී ඇති බවයි මෙම සිද්ධිය පිළිබඳව විමර්ශන සිදු කරන මිහින්තලේ පොලිසිය ප්‍රකාශ කළේ.\nමෙම සිසුවා මඩකලපුව. කොකුවිල් ප්‍රදේශයේ පදිංචි 21 හැවිරිදි මුරුගදාස් තිලක්ෂණ බවයි අනාවරණය වී ඇත්තේ.",
       "URL": "https://www.hirunews.lk/346384/පිහිනුම්-තටාකයේ-ගිලී-රජරට-සිසුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=67"
}