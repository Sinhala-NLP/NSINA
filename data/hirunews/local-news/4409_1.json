{
       "Source": "hirunews",
       "Timestamp": "Saturday, 22 July 2017 - 17:33",
       "Headline": "මාදුරුඔය රක්ෂිතයේ මුවෙකු මැරූ තිදෙනෙකු අත්අඩංගුවට",
       "News Content": "මහඔය , මාදුරුඔය ජාතික වනෝද්‍යානයේ ඔමුණුගල ප්‍රදේශයේදී මුවෙකු මරා එම මස් ප්‍රවාහනය කරමින් සිටි සැකකරුවන් තුන්දෙනෙකු පොලිසිය අත්අඩංගුවට ගෙන තිබෙනවා.\nසැකකරුවන් අදාළ මුවමස් තොගය යතුරුපැදි දෙකකින් ප්‍රවාහනය කරමින් සිටියදී පොලිස් අත්අඩංගුවට පත්ව ඇති අතර, ඔවුන් වව්නතිව් ප්‍රදේශයේ පදිංචිකරුවන් වන බවයි පොලිසිය සදහන් කළේ.\nඑමෙන්ම, සැකකරුවන් අත්අඩංගුවට ගැනීමට යාමේදී තවත් සැකකරුවන් පිරිසක් පලාගොස් ඇති අතර, ඔවුන් අත්අඩංගුවට ගැනීම සදහා මහඔය පොලිසිය වැඩිදුර විමර්ශන ආරම්භ කර තිබෙනවා.",
       "URL": "https://www.hirunews.lk/166518/මාදුරුඔය-රක්ෂිතයේ-මුවෙකු-මැරූ-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4409"
}