{
       "Source": "hirunews",
       "Timestamp": "Tuesday, 12 January 2021 - 10:47",
       "Headline": "මැදපෙරදිග රැකියාවට ගොස් හිරිහැරවලට ලක්ව සිටි 414 දෙනෙකු දිවයිනට",
       "News Content": "මැදපෙරදිග, කටාර් සහ එක්සත් අරාබි එමීර් රාජ්‍යයේ රැකියා සඳහා ගොස් සිටියදී විවිධ හිරිහැර සහ වධ හිංසාවලට ලක්ව සිටි ශ්‍රී ලාංකිකයින් 414 දෙනෙකු දිවයිනට පැමිණ තිබෙනවා.\nසිය හාම්පුතුන්ගේ වධහිංසාවලට ලක්ව මෙරටට පැමිණිමට නොහැකිව සිරවී සිටි මෙම පිරිස ගුවන් යානා දෙකකින් දිවයිනට පැමිණි බවයි හිරු ගුවන්තොටුපල වාර්තාකරුවන් සඳහන් කළේ.\nඑක්සත් අරාබි එමීර් රාජ්‍යයේ අබුඩාබිහි රැකියා සඳහා පිටත්ව ගිය 186 දෙනෙකු ඊයේ පැමිණි අතර, කටාර් රාජ්‍යයේ සිට අනෙක් 225 දෙනා අද (12) අලුයම දිවයිනට පැමිණ තිබෙනවා.\nමොවුන් සියලුදෙනා ගුවන්තොටුපලේදීම පී.සී.ආර්. පරීක්ෂණවලට ලක්කිරීමෙන් අනතුරුව නිරෝධායනය සඳහා රජයේ මධ්‍යස්ථානය වෙත රැගෙන ගිය බවයි හිරු ගුවන්තොටුපල වාර්තාකරු සඳහන් කළේ.",
       "URL": "https://www.hirunews.lk/259495/මැදපෙරදිග-රැකියාවට-ගොස්-හිරිහැරවලට-ලක්ව-සිටි-414-දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2217"
}