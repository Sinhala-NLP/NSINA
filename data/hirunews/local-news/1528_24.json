{
       "Source": "hirunews",
       "Timestamp": "Monday, 29 November 2021 - 19:05",
       "Headline": "බඩු මිල වැඩියි - වැටුප් වැඩි කරන්න  රාජ්‍ය සේවකයින් මහපාරට",
       "News Content": "භාණ්ඩ මිල ඉහළ යාම, රුපියල් දස දහසකින් වැටුප් වැඩි කර ගැනීම, විශ්‍රාම යාමේ අවුරුදු හැට පහේ සීමාව ඉවත් කිරීම ඇතුලු තවත් කරුණු කිහිපයක් මුල් කරගනිමින් අද දහවල් දිවයිනේ ප්‍රදේශ රැසක රජයේ සේවකයින් විරෝධතාවල නිරත වුණා.\nකොළඹ, මහනුවර, බේරුවල, ගාල්ල ඇතුළු තවත් ප්‍රදේශ ගණනාවක මෙලෙස විරෝධතා පැවති බවයි හිරු වාර්තාකරුවන් සඳහන් කළේ.\nසංවර්ධන නිලධාරීන්, ග්‍රාම නිලධාරීන්, කළමනාකරණ සේවය ඇතුළු තවත් ක්ෂේත්‍ර ගණනාවක රජයේ නිලධාරීන් මෙම විරෝධතාවලට එක්ව සිටියා.",
       "URL": "https://www.hirunews.lk/289560/බඩු-මිල-වැඩියි-වැටුප්-වැඩි-කරන්න-රාජ්‍ය-සේවකයින්-මහපාරට",
       "Category": "Local News",
       "Parent URL": "https://www.hirunews.lk/local-news.php?pageID=1528"
}