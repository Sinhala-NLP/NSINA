{
       "Source": "hirunews",
       "Timestamp": "Tuesday, 07 March 2017 - 7:53",
       "Headline": "වයඹ ආණ්ඩුකාරවරියට එරෙහි විශ්වාසභංගය අද",
       "News Content": "වයඹ පළාත් ආණ්ඩුකාරිනී අමරා පියසීලි රත්නායකට එරෙහි විශ්වාසභංග යෝජනාවක් අද පැවැත්වෙන පළාත් සභා රැස්වීමට ඉදිරිපත් කිරීමට නියමිතයි.\nඇයගේ ධුරය කාලය තුළ සිදුවී ඇති විෂමාචාර ක්‍රියා හේතුවෙන් මෙම විශ්වාසභංගය ගෙන එන බවයි වයඹ පළාත් සභා අධ්‍යාපන අමාත්‍ය සන්ධ්‍යා කුමාර රාජපක්ෂ හිරු ප්‍රවෘත්ති අංශයට කියා සිටියේ.\nපළාත් සභා න්‍යාය පත්‍රය තුළ හදිසි යෝජනාවක් ලෙස මෙම විශ්වාසභංගය ඇතුළත් කර ඇති බව සඳහන්.\nඅද පෙරවරු 9ට වයඹ පළාත් සභා ආණ්ඩු පක්ෂයේ කණ්ඩායම් රැස්වීමක් පැවැත්වෙනවා.\nඅදාළ විශ්වාසභංග යෝජනාව පළාත් සභාවට ඉදිරිපත් කිරීම සම්බන්ධයෙන් එහිදී නිශ්චිත තීරණයකට එළඹෙන බවයි වයඹ පළාත් සභා අධ්‍යාපන අමාත්‍ය සන්ධ්‍යා කුමාර රාජපක්ෂ වැඩිදුරටත් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/156238/වයඹ-ආණ්ඩුකාරවරියට-එරෙහි-විශ්වාසභංගය-අද",
       "Category": "Local News",
       "Parent URL": "https://www.hirunews.lk/local-news.php?pageID=4627"
}