{
       "Source": "hirunews",
       "Timestamp": "Thursday, 23 June 2022 - 16:35",
       "Headline": "ඉන්ධන පිරවුම්හලක දී හමුදා නිලධාරියෙක් හා පොලිස් නිලධාරියෙක් ගැටේ (වීඩියෝ)",
       "News Content": "ඊයේ (22) රාත්‍රියේ දී වරකාපොල දුම්මලදෙණිය ඉන්ධන පිරවුම්හලේ දී හමුදා නිලධාරියෙකු විසින් පොලිස් නිලධාරියෙකුට පහර දීමක් සිදු කොට ඇති බව වාර්තා වනවා.\nමෙලෙස පහර කෑමට ලක්ව ඇත්තේ වරකාපොල පොලීසියට අනුයුක්තව සේවය කළ පොලිස් නිලධාරියෙක්.\nහමුදා නිලධාරියාගේ පහර කෑමට ලක් වූ පොලිස් නිලධාරියා තුවාල ලබා ඇති අතර, ප්‍රතිකාර සඳහා වරකාපොල මූලික රෝහලට ඇතුලත් කිරීමට කටයුතු කරනු ලැබුවා.\nඅදාළ පිරවුම්හලේ ආරක්ෂාවට යොදවා සිටි යුද හමුදා ලුතිනන්වරයා සහ පොලිස් නිලධාරියා අතර ඇති වූ වාචික ආරවුලක් දුරදිග යාමෙන් මෙම පහරදීම සිදුව තිබෙන බවයි වාර්තා වන්නේ.\nසිද්ධිය සම්බන්ධයෙන් වරකාපොල පොලිසිය විසින් හමුදාව දැනුවත් කර ඇති අතර, අදාළ හමුදා නිලධාරියා අත්අඩංගුවට ගෙන තිබෙනවා.\nතව ද, අදාළ සිද්ධිය සම්බන්ධයෙන් පොලිසිය සහ යුද හමුදා පොලිසිය වෙන වෙන ම විමර්ශන ආරම්භ කර තිබෙනවා.",
       "URL": "https://www.hirunews.lk/307978/ඉන්ධන-පිරවුම්හලක-දී-හමුදා-නිලධාරියෙක්-හා-පොලිස්-නිලධාරියෙක්-ගැටේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1073"
}