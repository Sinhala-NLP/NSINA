{
       "Source": "hirunews",
       "Timestamp": "Sunday, 06 May 2018 - 6:28",
       "Headline": "කොට්ටාවේදී කාන්තාවක් වෙඩි තබා ඝාතනය කළ සැකකරුවන් අත්අඩංගුවට",
       "News Content": "2017 වසරේ නොවැම්බර් මස 30 වනදා කොට්ටාවේ නිවසකදී කාන්තාවකට වෙඩි තබා ඝාතනය කිරීමට සම්බන්ධ සැකකරුවන් 3 දෙනෙකු අත්අඩංගුවට ගෙන තිබෙනවා.\nඒ මිරිහාන විශේෂ අපරාධ මෙහෙයුම් ඒකකයේ නිලධාරීන් කණ්ඩායමක් සිදු කළ දීර්ඝ විමර්ශණයකින් අනතුරුවයි.\nඊයේ මෙම සැකකරුවන් අතුරුගිරිය ප්‍රදේශයේදී අත්අඩංගුවට ගැනුනු අතර අපරාධය සඳහා භාවිත කළ වෑන් රථය ද පොලිස් භාරයට ගෙන තිබෙනවා.\nඅවුරුදු 33, 35 සහ 37 වයස්වල පසුවන සැකකරුවන් අතුරුගිරිය ප්‍රදේශයේම පදිංචිකරුවන්.\nඔවුන් අද හෝමාගම මහේස්ත්‍රාත් හමුවට ඉදිරිපත් කිරීමට නියමිතයි.\nමිරිහාන විශේෂ අපරාධ මෙහෙයුම් ඒකකය විමර්ශණ මෙහෙයවනවා.",
       "URL": "https://www.hirunews.lk/190057/කොට්ටාවේදී-කාන්තාවක්-වෙඩි-තබා-ඝාතනය-කළ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3958"
}