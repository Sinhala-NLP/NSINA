{
       "Source": "hirunews",
       "Timestamp": "Friday, 16 December 2016 - 7:37",
       "Headline": "දේශපාලන වාසි තකා අවස්ථාවාදීන්ට මහජනයා පහසුවෙන් මුලා කළ නොහැක",
       "News Content": "\"පවතින නීතිය පිලිබඳ අංශු මාත්‍රයක දැනුමක් හෝ ලොව පිළිගත් සම්මතයන් ගැන මූලික වැටහීමක් ඇති කිසිවෙකු මෙවැනි විහිළු සහගත ප්‍රකාශ නොකරනු ඇත.\"\n\"තොරතුරු දැන ගැනීමේ පනත සහ සියලු පිළිගත් නීති රීති උල්ලංඝනය කරමින් අවසරයකින් තොරව අතිශය පෞද්ගලික වෛද්‍ය වාර්තා ප්‍රසිද්ධ කරන්නේ කෙසේ ද ?\"\n\"අප මදක් නැවතී, මොහොතක් සිතිය යුතුයි. නිවැරදි දේ සහ මඩ දේශපාලනය කුමක්ද යන්න පැහැදිලිව වටහා ගත යුතුයි.\"\n- ආචාර්ය දිලිනි සිල්වා (දුමින්ද සිල්වාගේ සොයුරිය)\nDBA (Aust), MBA (UK), MCIM (UK - Sri Lankan Prize Winner), Bsc (Hon's) IT (UK), Final Year Law (UK).\nඅවශ්‍යතාවක් පැන නගින ඕනෑම මොහොතක සිරගත වූවෙකුට වූවද වෛද්‍ය පහසුකම් ලබාදීම බලධාරීන්ගේ වගකීමකි. ඔවුන් ඒ සඳහා බැඳී සිටී.\nඒ එය මූලික මිනිස් අයිතිවාසිකමක් නිසා බව හිටපු පාර්ලිමේන්තු මන්ත්‍රී දුමින්ද සිල්වාගේ සොයුරිය වන ආචාර්ය දිලිනි සිල්වා පැවසීය.\nනීතිමය ලියවිලි පිළිබඳව කිසිඳු තැකීමක් නොකොට කූඨ දේශපාලන වාසි තකා අවස්ථාවාදී ලෙස මහජනයා නොමග යන සේ අත්තනෝමතික ප්‍රකාශ නිකුත් කිරීමෙන් වළකින ලෙස ඇය වැඩිදුරටත් අවධාරණය කරයි.\nමගේ සොහොයුරු දුමින්ද සිල්වාගේ සෞඛ්‍ය තත්වය ගැන සමහරු නොයෙකුත් චෝදනා නගති. ඔහු හිස පසාරු කරගෙන ගිය වෙඩි පහර දෙකකින් තුවාල ලබා හිස් කබලෙන් කොටසක් ඉවත් කළ හාස්කමකින් යළි ජීවිතය ලැබූ අයෙකි. තවමත් ඉවත් නොකළ උණ්ඩ කොටස් ඔහුගේ මොලයේ තැන්පත්ව ඇත.\nජීවිත අවදානම හේතුවෙන් කිසිදා ඒවා ඉවත් කළද නොහැක. ඔහු ස්ලීපින් ඇප්නියා (Sleeping Apnea) නම් රෝගී තත්වයෙන් පසුවන නිසා ශ්වසන උපකරණ මත රැඳෙමින් නිදාගත යුතුව ඇත. ඔහු බන්ධනාගාර රෝහලේ තබාගත යුතු යැයි සියලු වෛද්‍යවරුන් විසින් නිර්දේශ කළේ ඉහත කාරණා සියල්ල හේතුවෙනි.\nවෛද්‍ය ලියකියවිලි සියල්ල අදාළ වෛද්‍යවරුන්ට සහ නිසි බලධාරීන්ට යොමුකර ඇති අතර, ඔහුගේ සෞඛ්‍ය තත්වය ශ්‍රී ලංකාවේදී සහ සිංගප්පූරුවේදී ඔහුට ශල්‍යකර්ම කළ වෛද්‍යවරු සියලු දෙනාද හොඳින්ම දනිති.\nඕනෑම කෙනෙකුට චෝදනා නැගිය හැකිය. එහෙත් අප මදක් නැවතී, මොහොතක් සිතිය යුතුයි.\nනිවැරදි දේ සහ මඩ දේශපාලනය කුමක්ද යන්න පැහැදිලිව වටහා ගත යුතුයි. එපමණක්ද නොව, ශ්‍රී ලංකාවේ බන්ධනාගාර ආඥා පණතත්, සිරගතවූවන් වෙනුවෙන් ක්‍රියාත්මක අවම නීතිමය සම්මතයන් සඳහා වූ එක්සත් ජාතීන්ගේ නියමාවලියත් (නෙල්සන් මැන්ඩෙලා නියමයන්) අනුව වෛද්‍ය අවධානය අවශ්‍ය රැඳවියන් සතු අයිතීන් සහ ඔවුනට ලබාදිය යුතු පහසුකම් ගැන සොයා බැලිය යුතුයි.\nමන්දයත් සියලු සිරකරුවන්ට සැලකිය යුත්තේ මෙම ආඥා පනත් දෙකට අනුවය. ඉන් බැහැරව ගොස් කිසිදු දේශපාලන හේතුවක් මත කිසිදු සිරකරුවෙකුට අකටයුතුකම් කිරීමට කිසිවෙකුට හෝ නොහැක.\nඅතිශය ආන්දෝලනාත්මක ලෙස ජනමාධ්‍ය විසින් හුවා දක්වන ලද වෛද්‍ය පහසුකම්, ප්‍රතිකාර සහ නිසි ලෙස නිදාගැනීමේ පහසුකම් යන කාරණා නිසි වෛද්‍ය උපදේශණයකින් පසු රැඳවියෙකුට ලබාදිය යුතු අවම පහසුකම් බව එකී නීතිමය ලියවිලි වල සඳහන්ය.\nතවදුරටත් අවධාරණය කර ඇති කාරණය නම් රැඳවියාගේ රෝගී තත්වය සම්බන්ධයෙන් රහස්‍යභාවය රැකිය යුතුය යන්නයි.\nරෝගියාගේ අවසරයෙන් පමණක් හෙළි කළ යුතු මේ තොරතුරු, කිසිවකු විසින් වාර්තා කෙරෙනුයේ කෙසේ ද ? තොරතුරු දැන ගැනීමේ පණතෙහි පවා සඳහන් වන්නේ නීතිමය වශයෙන් ඉල්ලා ඇති අවස්ථාවක හැර, කෙනෙකුගේ වෛද්‍ය ලියකියවිලි වලට පිවිසුම් ලබා ගැනීමට හා ඒ කරුණු ප්‍රසිද්ධියේ පැවසීමට හෝ සන්නිවේදන මාධ්‍යයන් හරහා ඉදිරිපත් කිරීමට කිසිවෙකුටත් අවසර නැත යන්නයි.\nරැඳවියන්ට සැලකිය යුතු ආකාරය පිළිබඳ එක්සත් ජාතීන්ගේ සම්මත අවම රෙගුලාසි (නෙල්සන් මැන්ඩෙලා රෙගුලාසි)\nසෞඛ්‍ය සේවා පහසුකම්\n24 වන රෙගුලාසිය\n1. ප්‍රජාව සතු සෞඛ්‍ය සේවා පහසුකම් මට්ටම සිරගත වූවකුටද එලෙසම ලබ දිය යුතුය. ඔහු/ඇය ට එකී සෞඛ්‍ය පහසුකම් ගාස්තුවකින් තොරව ලබා දිය යුතු අතර එහිදී ඔහු/ඇය ගේ නෛතික තත්ත්වය මත රඳන ප්‍රවිචාරණයක් නොතිබිය යුතුය\n25 වන රෙගුලාසිය\n1. සෑම බන්ධනාගාරයකම රැඳවියන්ගේ මානසික හා ශාරීරික සෞඛ්‍යය ඇගයුම, ප්‍රවර්ධනය, ආරක්ෂාව සහ වර්ධනය කරණු පිණිස වූ සෞඛ්‍ය සේවා ස්ථානයක් තිබිය යුතුයි. එහිදී සිරගත වූවන්ගේ විශේෂ සෞඛ්‍ය අවශ්‍යතා සහ පුනරුත්ථාපනය කෙරෙහි බලපාන ගැටළු වෙත සුවිශේෂ අවධානය යොමු විය යුතුයි\n2. සෞඛ්‍ය සේවාව විවිධ අංශ වල\nසහභාහිත්වයෙන් සැදුම් ලත් සුදුසුකම් ලත් කණ්ඩායමක් විය යුතුයි. ඔවුහු පූර්ණ සායනික ස්වාධීනත්වයෙන් ක්‍රියා කරන අතර ඊට ප්‍රාමාණික මනෝ විද්‍යාත්මක සහ මනෝ  චිකිත්සක ප්‍රවීණතා සංඝටකයන් අන්තර්ගත විය යුතුයි.\n26 වන රෙගුලාසිය\nසෞඛ්‍ය සෙවාව සෑම රැඳවියකුටම අදාල පුද්ගලික රහස්‍ය  නිරවද්‍ය වෛද්‍ය වාර්ථා ගොනු පිලියෙල කොට යාවත්කාලීනව පවත්වා ගන යා යුතු අතර අදාල රඳවියාට ඉල්ලා සිටින අවස්ථාවක ඒ ගොනු වලට පිවිසීමේ අවස්ථාව ලබා දිය යුතුය. රැඳවියාට තම වෛද්‍ය වාර්ථා නිරීක්ෂණය කරනු පිණිස තෙවැනි පාර්ශ්වයක් නම් කිරීමේ අවසරය ඇත.\n27 වන රෙගුලාසිය\n1. හදිසි අවස්ථාවක දී වෛද්‍ය අවධානය කඩිනමින් ලබාදීමේ කාර්යය බන්ධනාගාරයන් තුල තහවුරුව තිබිය යුතුයි. විශේෂ ප්‍රතිකාර හො ශල්‍යකර්මයන් අවශ්‍ය අවස්ථාවකදී සිරගත වූවන්  සුවිශේෂ ආයතනයක් වෙතට හෝ සිවිල් රෝහලක් වෙත මාරු කර යැවිය යුතුය. බන්ධනාගාරය සතුව ඇති තරම් පහසුකම් සහ කාර්ය මණ්ඩලයක් ඇති විට එවැනි ස්ථානයක් වෙත රැඳවියා අවශ්‍ය ප්‍රතිකාර සහ සාත්තුව පිණිස යොමු කරවිය හැකියි.\n2. සායනික තීරණ ගතයුත්තේ සුදුසු කම් ලත් සෞඛ්‍ය සේවා වෘත්තිකයන් විසින් වන අතර, එය නිශ්ප්‍රභ කිරීම හෝ නොතකා සිටීම වෛද්‍ය නොවන බන්ධනාගාර කාර්ය මණ්ඩලය විසින් නොකළ මනාය.\n30 වන රෙගුලාසිය\nවෛද්‍යවරයකු හෝ අන් වෛද්‍ය සේවා වෘත්තිකයන්. වෛද්‍යවරයා වෙත වාර්ථා කළත් නැතත්,  රැඳවියා ඇතුළුකළ පසුව හැකි ඉක්මණින් ඔහු/ඇය පරීක්ෂාවට ලක් කළ යුතු අතර පහත කරුණු වෙත විශේෂ අවධානයක් යොමු කළ යුතුය.\n1. සෞඛ්‍ය සේවා අවශ්‍යතා හඳුනාගන ප්‍රතිකාරයට අවශ්‍ය කටයුතු සම්පාදනය.\n2. සිරගත වන අවස්ථාවේ කිසියම් නොසැලකිල්ලක් නිසා රැඳවියකුට කිසියම් අගතියක් හානියක් සිදුව ඇති නම් එය හඳුනාගත යුතුයි\n3. සිරගත වීම නිසා රැඳවියාට සිදුව ඇති කිසියම් මානසික ආතතියක් වෙතොත් එය හඳුනාගන පුද්ගලිකව කළ හැකි ප්‍රතිකාර සඳහා ගත යුතු පියවර ගැනීම.\n4. බන්ධනාගාරගතවූවන්ට සාමන්‍යයෙන් ආදාල ව්‍යායාම සඳහා රැඳවියාට ඇති යෝග්‍යතාව නිර්ණය කිරීම.\n31 වන රෙගුලාසිය\nවෛද්‍ය වරයා හෝ නිසි සුදුසුකම් ලත් සෞඛ්‍ය සේවා සැපයුම් වෘත්තිකයා විසින් ශාරීරික හෝ මානසික ප්‍රශ්ණ ගැන මැසවිලි නගන, එසේත් නැත්තම් කිසියම් හිංසනයකට බඳුන් වූ හෝ විශේෂිත වෛද්‍ය අවධානය යොමු විය යුතු බවට තීරණය වී ඇති සෑම රැඳවියෙක්ම දෛනිකව පරික්ෂා කරනු ලැබිය යුතුයි.\n32 වන රෙගුලාසිය\nවෛද්‍යවරයා සහ අනෙකුත් සෞඛ්‍ය සේවා සැපයිම් වෘත්තිකයින්, හා සිර ගත වූවන් අතර පැවතිය යුතු සම්බන්ධය සැමවිටම ප්‍රජාව තුල රෝගීන් කෙරෙහි ඇති අනුරූප සම්බන්ධතාවට ආචාරධාර්මීය, වෘත්තීය ප්‍රමීතීන්ට අනුව, සමාන විය යුතුයි.\nඑහිදී පහත දැක්වෙන කරුණු සුවිශේෂී වැදහත් කමක් උසුලයි\n1. රැඳවියන්ගේ ශාරීරික හා මානසික සෞඛ්‍යය සුරක්ෂිත කිරීම\n2. තමන්ගේ සෞඛ්‍ය තත්ත්වය ගැන සිරගත වූවන්ට ඇති ස්වාධීනත්වය සහ, දැනුම්වත් අවසරය යන වෛද්‍ය-රෝගී සම්බන්ධතා පිලිවෙත් වලට අනුගත විය යුතුය.\n3. වෛද්‍ය තොරතුරු වල රහස්‍යභාවය.\n33 වන රෙගුලාසිය\nදිගින් දිගට සිරගත වී සිටීම සහ රැඳවුම් විධ්විධාන නිසා රැඳවියන්ගේ මානසික හෝ ශරීරික සුවතාව බිඳ වැටෙමින් පවතින්නේ නම්, ඒ සැමවිට්ටම වෛද්‍යවරයා ඒ බව බන්ධනාගාර අධ්‍යක්ෂකට ඒ බව වාර්තා කළ යුතුයි.\n34 වන රෙගුලාසිය\nසිරගත වූවකු ඇතුලත් කරගන්නා මුල් අවස්ථාවේ සෞඛ්‍ය සේවා වන් සැපයීම පිණිස පරීක්ෂා කෙරෙන කිසියම් අවස්ථාවකදී ශාරීරික වධ හිංසන,  කුරිරු අතවරයන්, නිග්‍රහ සිදුවන අන්දමෙන් සැලකීම්, යන කරුණු සිදුව ඇති බවට සෞඛ්‍ය සේවකයාට හැඟෙන්නේ නම්, ඒවා වාර්ථා සටහන් කර, බලය ලත් වෛද්‍ය, පරිපාලන හෝ නීති සම්බන්ධ අධිකාරීන්ට දැන්විය යුතුයි. එහිදී බැලූ බැල්මට පෙනෙන අවධානය මැඩලීම පිණිස සිරකරු සහ ඔහුට සම්බන්ධ පුද්ගලයන්ගේ අනන්‍යතාව හෙලි නොවන සේ අදාල ක්‍රියාවලියේදී ආරක්ෂිත පියවර ගත යුතුයි.\n35 වන රෙගුලාසිය\nවෛද්‍යවරයා හෝ බලයලත් නිසි බලධරයා නිරතුරුව අධීක්ෂණයෙහි යෙදෙමින් බන්ධනාගාර අධ්‍යක්ෂක වෙත පහත තොරතුරු දැනුවත් කළ යුතුයි.\n(a) ආහාර පිලියෙල කිරීම, සහ පිලිගැන්වීම, අදාල ප්‍රමාණයන්, ප්‍රමිතීන්\n(b) ආයතනගේ සහ රැඳවියන්ගේ සෞඛ්‍ය සම්පන්න බව සහ පිරිසිදු බව\n(c) බන්ධනාගාරයේ සනීපාරක්ෂාව, උෂ්ණත්වය, ආලෝක තත්ත්වය සහ වාතාශ්‍රය\n(d) සිරගතවූවන්ගේ ඇඟලූම් සහ ඇඳ ඇතිරිලි සහ සයනයට අදාල අනෙකුත් දේ හි පිරිසිදු බව.\n58 වන රෙගුලාසිය\n5. 01. අවශ්‍ය අධීක්ෂණය යටතේ සිර ගත වූවන්ගේ පවුල සහ මිතුරන් සමග සන්නිවේදනය කිරීමේ හැකියාව විධිමත් ලෙස ලබා දිය යුතුයි.\n6 (a) එහිදී ලියවිල්ලක ආධාරයෙන්, සහ පවතින සන්නිවේදන ඉලෙක්ට්‍රොනික, ඩිජිටල් යනාදී හෝ අන් ක්‍රම ආශ්‍රිත සන්නිවේදනය භාවිත කරන්නටත් (b) මුණ ගැසීමටත් ඉඩ ලබා දිය යුතුයි.\nමුල් ලේඛනය වෙත සබැඳීමට. -\nhttps://www.penalreform.org/wp-content/uploads/1957/06/ENG.pdf\nබන්ධනාගාර විධිවිධාන : ශ්‍රී ලංකාව\nදෙවැනි කොටස\nනිලධාරියන්ගේ රාජකාරිය\nසෞඛ්‍ය නිලධාරීන්ගේ කාර්යයන් සඳහා රීති පැන්වීමේ බලය.\n18. (d) පිරිසිදු බව, ජලාපවාහනය, උණුසුම, සහ වාතාශ්‍රයට අදාල වාර්ථා සැපයීම්.\n(e) ජල අවශ්‍යතාවන්, ඇඟලූම්, සහ ඇඳන් සහ ඊට අදාල අනෙකුත් දේ ගැන වාර්ථා කිරීම\nවිශේෂ අවධානය යොමු විය යුතු කරුණු සම්බන්ධයෙන් වෛද්‍ය නිලධාරියා විසින් වාර්ථා කෙරෙනු ඇති.\n19. සිරගත වූවකුට මුහුණ දෙන්නට සිදුවන විනය, ආහාර, හෝ දක්වන සැලකිළි තුල ඔහු/ඇය ගේ සෞඛ්‍ය තත්ත්වයට අනිසි ලෙස බලපාන බව වෛද්‍ය නිලධාරියා විශ්වාස කරන්නේ නම්, වෛද්‍ය නිලධාරියා ඒ බව ලිඛිතව බන්ධනාගාර අධිකාරී වෙත දැනුම් දිය යුතු අතර සුදුසු යයි සැලකෙන නිර්දේශයන්ද දැක්විය යුතුයි\nආහාර ගැනීමට අසමත් හෝ ආහාරගැනීම ප්‍රතික්ෂේප කරන සිරකරුවන්ට සැළකීම.\n20. (1) ආහාර ගැනීම නිසි ලෙස නොකිරීම හේතුවෙන් සෞඛ්‍ය තත්ත්වය පිරිහෙන කිසියම් රැඳවියකු ගැන දැනගත් වහාම වෛද්‍ය නිලධාරියා නිසි ප්‍රතිකාර පද්ධතියකට එකී සිරකරු ලක් කළ යුතුයි.\n(2) වෛද්‍ය නිලධාරියාට හෙඟන පරිදි එම සිරකරුවන් වෙනුවෙන් ගත යුතු ක්‍රියා මාර්ගෝපාය වෛද්‍ය නිලධාරියා ඉවිසින් තීරණය කළ යුතු අතර එහිදී\n(a) වෛද්‍ය නිලධාරී මතය අනුව රෝගයක් මවා පාමින් හෝ කෙලින්ම හෝ ආහාර ප්‍රතික්ෂේප කරමින් එතුලින් නිදහස ලබාගන්නට තැත් කර්න්නේ, හෝ අනෙක් සහනයක් ලබාගැනීමට තැත් කරන්නේ නම් එවැන්නකුට අනිවාර්ය ආහාර සැපයුම් පිළිවෙතක් අනුගමනය කළ හැක.\n(b) සිහිසුන් තත්ත්වයේ හෝ ආහාර ගැනීමේ නොහැකියාවක් ඇති කිසියම් සිරකරුවකුට කෘත්‍රිම ආහාර සැපයුමක් සැලසිය හැකිය.\n(3) ඉහත (2) ට අදාල අනිවාර්ය ආහාර සැපයුම හෝ කෘත්‍රිම ආහාර සැපයුම වෛද්‍ය නිලධාරියා විසින් පුද්ගලිකව කළ හැකි කාර්යයක් වන අතර, එහිදී ඒ කාර්යය කළ යුත්තේ ඒ සඳහා අවශ්‍ය තරමට පමණක් බලය යොදමිනි.\n(4) වෛද්‍ය නිලධාරියා තමන් විසින් කරන ලද සියලූ කෘතිම හෝ අනිවාර්ය ආහාර සැපයුම්, බන්ධනාගර අධිකාරී වෙත දැන්විය යුත්තේ බන්ධනාගාර කොමසාරිස් සහ සෞඛ්‍ය සේවා අධ්‍යක්ෂ ජනරාල්ට එම තොරතුරු සවිස්තරාත්මක දැනුවත් වෙන පරිදිය.\n4 වන කොටස\nසිරගත වූවන් ඇතුලත්කිරීම්, ඉවත්කිරීම්, මුදාහැරීම්\nඅපරාධ සම්බන්ධ සිරකරුවන් සඳහා වූ වෛද්‍ය පරීක්ෂණය\n43. අපරාධ නඩු සම්බන්ධ සෑම සිරකරුවකුම බන්ධනාගාරයට ඇතුලූ කළ පසු හැකි ඉක්මනින් හෝ සුදුසු වේලාවකදී වෛද්‍ය නිලධාරියා විසින් වෛද්‍ය පරික්ෂණයකට ලක් කළ යුතුඅතර ඉන් අනතුරුව බන්ධනාගාර පාලක භාරයේ ඇති වාර්ථා පොතෙහි වෛද්‍ය නිලධාරියා විසින් සිරකරුගේ සෞඛ්‍ය තත්ත්වය හා අදාල ලෙස තමන්ට හැඟෙන සියළු නිරීක්ෂණය සටහන් කර තැබිය යුතුයි.\n6 වන කොටස\nසිවිල් සිරකරුවන් සඳහා ආහාර පාන, ඇඳුම් සහ යහන් උවාරණ\nසිවිල් සිරකරුවාට තමන්ගේ පැවැත්ම නඩත්තු කරගැනීමට අවසර ඇත\n59. සිවිල් සිරකරුවන්ට කොමසාරිස් ජනරාල්ගේ අනුමැතියට යටත්ව දෙන ලද වෙලාවන්හිදී පුද්ගලික පාර්ශ්වයන් ගෙන් ආහාර, ඇඟලූම්, අත්‍යවශ්‍ය දෑ, හෝ යහන් උවාරණ (ඇඳ සම්බන්ධ ඇතිරිලි යනාදිය) තමන්ගේ නඩත්තුව සඳහා මිලදී ගැනීමට හෝ ලබාගැනීමට අවසරය ඇත.\nඇඟලූම් හෝ යහන් උවාරණ සැපයීම.\n61. තමන් විසින් ඇඟලූම් හෝ යහන් උවාරණ සපයාගත නොහැකි සෑම සිරකරුවකුටම බන්ධනාගාර අධීක්ෂක විසින් අවශ්‍ය පරිදි සපයනු ලැබේ.\n8 වන කොටස\nරැඳවියන්ගේ සෞඛ්‍ය තත්ත්වය\nරෝගි සිරකරුවන් සම්බන්ධයෙන් බන්ධනාගාර පාලක දැනුවත් කිරීම සහ පාලක විසින් එය වෛද්‍ය නිලධාරියාට වාර්ථා කිරීම.\n66. මානසික හෝ ශාරීරික රෝගී තත්ත්වයෙන් පසුවන බව පෙනෙන හා අන් හෙයකින් වෛද්‍ය නිලධාරියා හමුවීමට බලාපොරොත්තු වන සිරකරුවන් ගේ නම්, වගකිවයුතු නිලධාරියා විසින් බන්ධනාගාර පාලක වෙත යොමු කරනු ලැබේ. පාලක එවිට ප්‍රමාදයකින් තොරව ඒ බව වෛද්‍ය නිලධාරියාට දැන්විය යුතු වන අතර, වෛද්‍ය නිලධාරියා හමුවන්නට බලාපොරොත්තුවන, බැලූ බැල්මට රෝගී බවක් පෙනෙන, හෝ රෝගී තත්ත්වයෙන් පසුවන ඒ රෝගීන් සම්බන්ධයෙන් පරීක්ෂාවකින් පසුව වෛද්‍ය නිලධාරියා විසින් කළයුතු විනය පටිපාටියෙහි වෙනස් කම්, හා ප්‍රතිකාරය සම්බන්ධයෙන් ලබා දෙන ලිඛිත නිර්දේශයන් බන්ධනාගාර පාලක විසින් ක්‍රියාත්මක කෙරෙනු ලැබේ.\nසිරකරුවන් රෝහල් වලට, නිරීක්ෂක ස්ථාන වෙත හෝ මානසික රෝහලට මාරුකිරීම\n69. කිසියම් සිරකරුවකු යම් රෝගයකින් පෙළෙන බවට ප්‍රත්‍යක්ෂ වූ විට හෝ කිසියම් රොගයකින් පෙලෙන බවට සැක කෙරෙන විට (ඒ ලාදුරු හෝ මානසික රෝගයක් නොවන්නේ නම්) එම රෝගයට බන්ධනාගාරයක් තුල ප්‍රතිකාර ගැනීමට හෝ එතුල නිසි නිරීක්ෂණයේ රඳවා ගත නොහැකි නම්, කොමසාරිස් ජනරාල්ගේ අත්සන සහිතව ඔහු විසින් නිකුත් කෙරෙන මාරුකිරීමේ වරෙන්තුවක් මාර්ගයෙන් එම සිරකරු ශ්‍රී ලංකාවේ රජය විසින් නඩත්තු කර පාලනය කෙරෙන ඕනෑම රෝහලකට (ලාදුරු රෝහල හෝ මානසික රෝහලකට හැර) මාරු කර යැවීමට කටයුතු කළ හැක. එම වරෙන්තුව, රෝගියා කාර්ය භාර වෛද්‍ය නිලධාරියාගේ අභිමතය පරිදි වූ කාල සීමාවක් තුල රෝහල තුල රඳවා තබා ගැනීවේ  බලපත්‍රයද  වේ.\nසිරකරුවන්: ස්නානය\n70. සෑම සිරකරුවකුටම නිසි ලෙස පිරිසිදු වීමේ, දෝවනය, ඇඟලූම් සෝදාගැනීම, සහ ස්නානය කිරීමේ ඉඩ පහසුකම් හැකි තාක් දුරට බන්ධනාගාරය තුල සලසා දිය යුතු අතර එසේ නොහැකි නම් ආසන්නයේ ඇති පහසුම ස්ථානය වෙත ගෙන යා යුතු අතර, එසේ ගෙන යා යුත්තේ ස්ත්‍රී පුරුෂ භාවය සහ එක් එක් සිරකරු පන්ති වලට අදාල වන සේ වෙන වෙනමය.\nඥාතීන් හමුව සහ සන්නිවේදනය\n71.  94 ඡේදයේ දැක්වෙන රීතීන්ට යටත්ව සෑම සිරකරුවකුටම නෑසියන්ගේ, මිතුරන්ගේ හා නීති උපදේශකයන්ගේ පැමිණීම සහ ඔවුන් හා සන්නිවේදනයට ඉඩ සලසා ඇත. එහිදී බන්ධනාගරය තුල විනය පවත්වාගැනීම, සහ අපරාධ වළකාලීම යන කරුනු සලකා බලා මෙහි යම් යම් සීමාවන් පැණවිය හැක.\nමුල් ලේඛනය වෙත සබැඳීමට. -\nhttp://hrlibrary.umn.edu/research/srilanka/statutes/Prisons_Ordinance.pdf",
       "URL": "https://www.hirunews.lk/149811/දේශපාලන-වාසි-තකා-අවස්ථාවාදීන්ට-මහජනයා-පහසුවෙන්-මුලා-කළ-නොහැක",
       "Category": "Local News",
       "Parent URL": "https://www.hirunews.lk/local-news.php?pageID=4751"
}