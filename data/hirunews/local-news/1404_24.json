{
       "Source": "hirunews",
       "Timestamp": "Sunday, 23 January 2022 - 15:42",
       "Headline": "වේවැලෙන් ම බැට කන බිබිල ව්‍යවසායකයින් (වීඩියෝ)",
       "News Content": "පාරම්පරික කර්මාන්තයක් වන වේවැල් කර්මාන්තය, මෙරට බොහෝ පිරිසකට රැකියා උත්පාදනය කිරීමට සමත් වූ ක්ෂේත්‍රයක්.\nනමුත් ඊට මතුව ඇති ගැටලු කිහිපයක් හේතුවෙන් වේවැල් කර්මාන්තකරුවන් පත්ව ඇත්තේ දැඩි අපහසුතාවකටයි.\nවේවැල් කර්මාන්තය පාරම්පරිකව සිදුකරන ප්‍රදේශයක් ලෙසට, ඌව පළාතේ, බිබිල ප්‍රදේශය ප්‍රසිද්ධියක් උසුලනවා.\nමොවුන්ගේ නිෂ්පාදනවලට දේශීයව මෙන්ම විදේශීයව ද පසුගිය සමයේ තුළ ඉහළ ඉල්ලුමක් පැවතියත් කොවිඩ් වසංගත තත්ත්වය හමුවේ එම ඉල්ලුම දැඩි ලෙස කඩා වැටී තිබුණා.\nකෙසේ වෙතත්, වේවැල් කර්මාන්තකරුවන් පවසන්නේ එම තත්ත්වය මේ වනවිට පහව යමින් පැවතියත්, අමුද්‍රව්‍ය සපයා ගැනීමේ අපහසුතා ආදී ගැටලු හේතුවෙන් මේ වනවිට කර්මාන්තය කරගෙන යාමට දැඩි දුෂ්කරතා මතුව ඇති බවයි.\nතම නිෂ්පාදනවලට වෙළෙඳ පොළක් සකසා දීම මෙන්ම, අමුද්‍රව්‍ය ප්‍රවාහනය සඳහා නිසි ක්‍රමවේදයක් සකස් කර දෙන ලෙස මෙම කර්මාන්තකරුවන් රජයෙන් ඉල්ලා සිටිනවා.\nමීට අමතරව, මෙම පාරම්පරික කර්මාන්තයේ ශිල්පීය ඥානය මතු පරපුරට ලබාදීම සඳහා වැඩපිළිවෙළක් සකස් කරන ලෙසට ද මොවුන් රජයෙන් ඉල්ලා සිටිනවා.",
       "URL": "https://www.hirunews.lk/294885/වේවැලෙන්-ම-බැට-කන-බිබිල-ව්‍යවසායකයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1404"
}