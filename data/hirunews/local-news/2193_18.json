{
       "Source": "hirunews",
       "Timestamp": "Saturday, 23 January 2021 - 13:23",
       "Headline": "වේවැල් කර්මාන්තයේ නියැලෙන්නන් සම්බන්ධයෙන් විමල්ගෙන් ඉල්ලීමක් (වීඩියෝ)",
       "News Content": "නිර්මාණශීලීත්වය සහ හැකියාව එක්ව ගොඩනැගුණු වේවැල් කර්මාන්තයේ නියැලී සිටින පිරිස් මුහුණ දෙන ගැටළු සම්බන්ධයෙන් හිරු ප්‍රවෘත්ති අංශය ඊයේ අනාවරණ කළා.\nඒ අනුව මෙම වේවැල් කර්මාන්තයේ නියැලෙන්නන් සිය අමුද්‍රව්‍ය සපයා ගැනීමේදී ඔවුන්ට ලබාදෙන හැදුනුම්පත අනුව කටයුතු කිරීමට අවස්ථාව ලබාදෙන ලෙසයි කර්මාන්ත අමාත්‍ය විමල් වීරවංශ වනජීවි නිලධාරීන්ගෙන් ඉල්ලා සිටින්නේ.\nවේවැල්දෙනිය, වේවැල්දූව, වේවැල්කඳුර, වේවැල්වල සහ වේවැල්පනාව යන ග්‍රාම නාමයන් හේතුවෙන්ම අතීතයේ සිට මෙරට තුළ වේවැල් කර්මාන්තයේ යෙදුණු පිරිස් සිටින බවට සාක්ෂි පවතිනවා.\nකෙසේ වෙතත් අමුද්‍රව්‍යවල මිල අධික වීම, විකල්ප භාණ්ඩ වෙළදපොළ ආක්‍රමණය කිරීම ඇතුළු කරුණු ගණනාවක් හේතුවෙන් තමන් දැඩි දුෂ්කරතාවන්ට පත්ව සිටින බවයි වේවැල් කර්මාන්තයේ නිරතව පිරිස් ප්‍රකාශ කළේ.\nවේවැල් කර්මාන්තයට විශේෂ අවදානයක් යොමු කරමින් වේවැල් වගා කිරීමේ ජයවේ ජාතික ව්‍යාපාරය වනාතවිල්ලුව - එළුවන්කුලම ප්‍රදේශය කේන්ද්‍ර කර ගනිමින් ඊයේ ආරම්භ වුණා.\nඒ යටතේ අක්කර 88ක වේවැල් වගා කිරීමට නියමිත අතර ඉදිරියේදී අක්කර 400ක අලුතින් වේවැල් වගා කිරීමට සැලසුම් කිරීමට නියමිතයි.",
       "URL": "https://www.hirunews.lk/260504/වේවැල්-කර්මාන්තයේ-නියැලෙන්නන්-සම්බන්ධයෙන්-විමල්ගෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2193"
}