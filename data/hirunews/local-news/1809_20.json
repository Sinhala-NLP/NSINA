{
       "Source": "hirunews",
       "Timestamp": "Monday, 19 July 2021 - 20:27",
       "Headline": "ණයවර ලිපි ගැටළුවක් නිසා ලාෆ් ගෑස් ආනයනය නවතින ලකුණු (වීඩියෝ)",
       "News Content": "රට තුල පවතින ඩොලර් සංචිත හිඟය හේතුවෙන් ඉදිරියේදී ගෑස් ආනයනය සීමා කිරීමට සිදුවිය හැකි බව ලාෆ් ගෑස් සමාගම පෙන්වා දෙනවා.\nඔවුන් පවසන්නේ ගෑස් ආනයනය සඳහා ණයවර ලිපි නිකුත් කිරීම සීමා කිරීම හේතුවෙන් මෙම ගැටලුව උද්ගතවී ඇති බවයි.\nමෙම මුල්‍ය අර්බුදයත් සමග මේ වන විට ඇතැම් බැංකු ණයවර ලිපි නිකුත් කිරීම සීමා කිරීමට පියවර ගෙන ඇති බවද මුදල් අමාත්‍යාංශයේ ලේකම් එස්.ආර්. ආටිගල, අප කළ විමසිමකදී තහවුරු කළා.\nකෙසේ වෙතත්, ලිට්රෝ ගෑස් සමාගම පෙන්වා දෙන්නේ ගෑස් ආනයනය කිරීම සම්බන්ධයෙන් තම සමාගමට කිසිදු ගැටලුවක් උද්ගත වී නොමැති බවයි.\nමෙරට ගෑස් වෙළදපළේ සියයට 75කට කොටසක් ලිට්රෝ ගෑස් සමාගමට හිමි අතර ලාෆ් ගෑස් සමාගමට හිමිව ඇත්තේ සියයට 25ක ප්‍රමාණයක්.",
       "URL": "https://www.hirunews.lk/277434/ණයවර-ලිපි-ගැටළුවක්-නිසා-ලාෆ්-ගෑස්-ආනයනය-නවතින-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1809"
}