{
       "Source": "hirunews",
       "Timestamp": "Friday, 20 April 2018 - 15:07",
       "Headline": "අඟුණකොලපැලැස්ස රෝහලේ විරෝධතාවක් (ඡායාරූප)",
       "News Content": "අඟුණකොලපැලැස්ස රෝහලේ වෛද්‍යවරුන් ඇතුලු කාර්ය මණ්ඩලය අද පෙරවරුවේ විරෝධතාවක නිරතවුනා.\nඒ අඟුණකොලපැලැස්ස මූලික රෝහලේ මෘත ශරීරාගාරයට පිවිසෙන මාර්ගයේ දොරටුව අවහිර වන ලෙසට ඉඩම් ලබාදී ගොඩනැගිලි ඉදි කිරීමට විරෝධය පළ කරමින්.\nඉඩම් ලබාගත් පුද්ගලයන් මේ වන විට ඉදි කිරීම් සිදුකර ඇති බැවින් රෝහලෙන් පිට කරන මෘත ශරීර ඥාතීන්ට ලබාදබීමේ දී ඔවුන් දැඩි අපහසුතාවන්ට ලක්වන බව විරෝධතාකරුවන් පෙන්වා දෙනවා.\nකෙසේවෙතත් ඉඩම් ලබාගත් පුද්ගලයන් සඳහන් කර ඇත්තේ මහවැලි අධිකාරිය හරහා තමන්ට මෙම ඉඩම් ලබාදී ඇති අතර මෙම ස්ථානයෙන් කිසිදු මාර්ගයක් නොමැති බවට නිලධාරීන් තමන්ට ප්‍රකාශකර ඇති බවයි.\nඅප වාර්තාකරුවන් සඳහන් කළේ විරෝධතාව හේතුවෙන් අගුණකොලපැලැස්ස මූලික රෝහලේ බාහිර රෝගී අංශයේ කටයුතු මුලුමනින්ම අඩාල වී තිබු බවයි.\nකෙසේවෙතත් අත්‍යවශ්‍ය සේවා සිදුවූ බව ඔවුන් සඳහන් කළා.\nවිරෝධතාවය පැවති ස්ථානයට අමාත්‍ය මහින්ද අමරවීර පැමිණ ගැටලුවට විසඳුමක් ලබාදෙන බවට ප්‍රකාශ කිරීමෙන් අනතුරුවයි විරෝධතාවය අවසන් කර ඇත්තේ.\nඅමාත්‍යවරයා ඉදි කිරීම් පවතින ස්ථානය නිරීක්ෂණය කිීමට යාමේ දී එහි දැඩි උණුසුම් තත්වයක් ද හටගත් බව අප වාර්තාකරුවන් ප්‍රකාශ කළා.\nඡායාරූප - අම්බලන්තොට අජිත් පුෂ්පකුමාර / සූරියවැව නුවන් ජයසේකර",
       "URL": "https://www.hirunews.lk/188837/අඟුණකොලපැලැස්ස-රෝහලේ-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3982"
}