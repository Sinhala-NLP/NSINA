{
       "Source": "hirunews",
       "Timestamp": "Saturday, 15 August 2020 - 15:09",
       "Headline": "ඕස්ට්‍රේලියාවෙන් නාවික හමුදාවට සෞඛ්‍යාරක්ෂිත උපකරණ තොගයක්",
       "News Content": "ඕස්ට්‍රේලියානු ආරක්ෂක දෙපාර්තමේන්තුව මගින් රුපියල් මිලියන 23යි දශම 4ක් වටිනා සෞඛ්‍යාරක්ෂිත උපකරණ තොගයක් ශ්‍රී ලංකා නාවික හමුදාව වෙත අද ප්‍රදානය කළා.\nකොළඹ පිහිටි  ඕස්ට්‍රේලියානු මහකොමසාරිස් නිල නිවසේදී මෙම ප්‍රදානය සිදුකෙරුණු අතර ඊට ශ්‍රී ලංකාවේ  ඕස්ට්‍රේලියානු මහකොමසාරිස් ඩේවිඩ් හෝලි ද එක්ව සිටියා.\nශ්‍රී ලංකාවේ  ඕස්ට්‍රේලියානු මහකොමසාරිස් කාර්යාලයේ ආරක්ෂක උපදේශක ගෲප් කපිතාන් ෂොන් අන්වින් විසින් නාවික හමුදාපති වයිස් අද්මිරාල් නිශාන්ත උළුගේතැන්න වෙත සංකේතාත්මකව මෙම ප්‍රදානය සිදුකළ බවයි නාවික හමුදාව නිවේදනය කළේ.\nසෞඛ්‍යාරක්ෂිත ඇඳුම් කට්ටල 12,000ක් සහ අත් ආවරණ දෙලක්ෂයක් මෙලෙස ප්‍රදානය කළ අතර, කොරෝනා වෛරස ව්‍යාප්තිය වැළැක්වීමේදී නාවික හමුදාවේ දායකත්වය ඇගයීමට ලක් කරමිනුයි මෙම සෞඛ්‍යාරක්ෂිත උපකරණ තොගය ප්‍රදානය කෙරුණේ.",
       "URL": "https://www.hirunews.lk/247863/ඕස්ට්‍රේලියාවෙන්-නාවික-හමුදාවට-සෞඛ්‍යාරක්ෂිත-උපකරණ-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=2519"
}