{
       "Source": "hirunews",
       "Timestamp": "Wednesday, 01 February 2023 - 13:59",
       "Headline": "ක්‍රීඩා ඇමතිගෙන්  ක්‍රිකට් ආයතනය ගැන අභියාචනාධිකරණයට ප්‍රතිඥාවක්",
       "News Content": "විගණකාධිපති වාර්තාව ලැබෙන තුරු ශ්‍රී ලංකා ක්‍රිකට් ආයතනයට එරෙහිව කිසිඳු ක්‍රියාමාර්ගයක් නොගන්නා බවට ක්‍රීඩා අමාත්‍ය රෝෂාන් රණසිංහ අභියාචනාධිකරණය හමුවේ ප්‍රතිඥාවක් ලබා දී තිබෙනවා.\nඒ, ශ්‍රී ලංකා ක්‍රිකට් ආයතනයේ ප්‍රධානීන් විසින් ගොනුකළ පෙත්සමක් සලකා බැලු අවස්ථාවේ දීයි.\nහිටපු මහාධිකරණ විනිසුරු සරෝජිනී කුසලා වීරවර්ධනගේ ප්‍රධානත්වයෙන් යුත් පරීක්ෂණ කමිටුව ඉදිරිපත් කළ වාර්තාවේ නිර්දේශ පදනම් කරගෙන ශ්‍රී ලංකා ක්‍රිකට් ආයතනයේ ලියාපදිංචිය අවලංගු කිරීම වළක්වමින් ක්‍රීඩා අමාත්‍යවරයා වෙත නියෝගයක් නිකුත් කරන ලෙස ඉල්ලා එම පෙත්සම ගොනුකර තිබුණා.",
       "URL": "https://www.hirunews.lk/326396/ක්‍රීඩා-ඇමතිගෙන්-ක්‍රිකට්-ආයතනය-ගැන-අභියාචනාධිකරණයට-ප්‍රතිඥාවක්",
       "Category": "Local News",
       "Parent URL": "https://www.hirunews.lk/local-news.php?pageID=565"
}