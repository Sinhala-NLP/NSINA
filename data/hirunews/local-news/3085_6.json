{
       "Source": "hirunews",
       "Timestamp": "Tuesday, 22 October 2019 - 17:09",
       "Headline": "ගිනි අවි බලපත්‍ර යාවත්කාලීන කිරීම දෙසැම්බර් 31 න් අවසන්",
       "News Content": "ගිනි අවි බලපත්‍ර හිමි පුද්ගලයින් සහ ආයතන ලබන වසර වෙනුවෙන් සිය ගිනි අවි සඳහා බලපත්‍ර නිකුත් කිරීම මේ මස 1 වනදා සිට දෙසැම්බර් මස 31 වනදා දක්වා කාලය තුළ සිදුවන බව ආරක්ෂක අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය පෙන්වා දෙන්නේ දෙසැම්බර් 31 වනදායින් පසු ලබන වසර වෙනුවෙන් ගිනි අවි බලපත්‍ර නිකුත් නොකරන බවයි.\nතුවක්කු ආඥා පනතේ 22 වන වගන්තියේ විධිවිධාන අනුව වලංගු බලපත්‍රයක් රහිතව ගිනි අවියක් ළඟ තබාගැනීම දඩුවම් ලැබිය හැකි වරදක් බවයි ආරක්ෂක අමාත්‍යාංශය නිවේදනය කළේ.",
       "URL": "https://www.hirunews.lk/226763/ගිනි-අවි-බලපත්‍ර-යාවත්කාලීන-කිරීම-දෙසැම්බර්-31-න්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3085"
}