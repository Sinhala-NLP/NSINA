{
       "Source": "hirunews",
       "Timestamp": "Friday, 12 August 2022 - 8:00",
       "Headline": "අගමැති සහ පක්ෂ නායකයින් අතර හමුවක්",
       "News Content": "සර්වපාක්ෂික ආණ්ඩුවක් සෑදීම පිළිබඳව ජනාධිපතිවරයා සමඟ සාකච්ඡා කළ දේශපාලන පක්ෂ සහ අග්‍රාමාත්‍යවරයා අතර හමුවක් අද (12) පැවැත්වෙනවා.\nපස්වරු දෙකට පාර්ලිමේන්තු සංකීර්ණයේදී මෙම හමුව පැවැත්වෙන බවයි දෙමළ ප්‍රගතිශීලී සන්ධානයේ නායක පාර්ලිමේන්තු මන්ත්‍රී මනෝ ගනේෂන් කියා සිටියේ.\nමේ අතර පාර්ලිමේන්තුව අද පෙරවරු 10 ට කථානායක මහින්ද යාපා අබේවර්ධනගේ ප්‍රධානත්වයෙන් රැස්වීමට නියමිතයි.\nඑහිදී ජනාධිපතිවරයා ඉදිරිපත් කළ ආණ්ඩුවේ ප්‍රතිපත්ති ප්‍රකාශය පිළිබඳ කල් තැබීමේ විවාදය තුන්වන දිනටත් පැවැත්වෙනු ඇති.",
       "URL": "https://www.hirunews.lk/312517/අගමැති-සහ-පක්ෂ-නායකයින්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=948"
}