{
       "Source": "hirunews",
       "Timestamp": "Friday, 29 January 2021 - 14:49",
       "Headline": "අධික වේගයෙන් පැමිණි මෝටර් රථයක් දියවන්නාවට පෙරළෙයි (වීඩියෝ)",
       "News Content": "බොරැල්ල මාලඹේ මාර්ගයේ අධික වේගයෙන් පැමිණි සුඛෝපබෝගී මෝටර් රථයක් වේගය පාලනය කරගත නොහැකිව මාර්ගයෙන් ඉවතට ගොස් දියවන්නාවට පෙරලී තිබෙනවා.\nඅනතුරත් සමග එම ස්ථානයට ප්‍රදේවාසීන් පැමිණිමත් සමඟ ඇති වූයේ උණුසුම් තත්ත්වයක්.\nඇතුල්කෝට්ටේ ප්‍ර දේශයේදී බොරුල්ල මාලඹේ මාර්ගයේ පැමිණි සුඛෝපභෝගී මෝටර් රථයක් ඊයේ රාත්‍රී 10ට පමණ මෙලෙස අනතුරට පත් වුණා.\nඅධික වේගය සහ අපරික්ෂාකාරී රිය ධාවනය අනතුරට හේතුව බව පොලිසිය පවසනවා.\nමෝටර් රථය දියවන්නාවට පෙරලී ගොස් තිබුණේ මාර්ගයේ ගමන් ගනිමින් සිටි පුද්ගලයින් දෙදෙනෙකු ද යටකරමින්.\nඅප වාර්තාකරු සඳහන් කළේ අනතුරටපත් මෝටර් රථයේ පිරිස බීමතින් සිටි බවට සැක කෙරෙන බවයි.\nඅනතුරත් සමග ඔවුන් පැනයාමට තැත් කළ ද ප්‍ර දේශවාසීන් මැදිහත්වී ඔවුන් අල්ලා ගැනීමට යාමේදී උණුසුම් තත්ත්වයක් අතිවුණා.\nපසුව දියවන්නාවට පෙරලී තිබූ මෝටර් රථය මහත් පරිශ්‍රමයක් දරා ගොඩට ගනු ලැබුවා.",
       "URL": "https://www.hirunews.lk/261069/අධික-වේගයෙන්-පැමිණි-මෝටර්-රථයක්-දියවන්නාවට-පෙරළෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2182"
}