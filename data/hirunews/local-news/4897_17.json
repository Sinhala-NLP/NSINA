{
       "Source": "hirunews",
       "Timestamp": "Thursday, 01 September 2016 - 19:16",
       "Headline": "නව බලවේග සෑදීමට උත්සාහ කරන පිරිස් ගැන ජනපති පුදුමයෙන්",
       "News Content": "පැවති රජයෙන් සිදුවූ අසාධාරණකම් පිළිබද තමන්ට දුක් ගැනවිලි ඉදිරිපත් කළ පිරිස් එලෙස අසාධාරණකම් සිදුකළ කළ පුද්ගලයින් සමග එක්ව අද නව බලවේග සෑදීමට උත්සාහ කිරීම පුදුමයට කරුණක් බව ජනාධිපති මෛත්‍රීපාල සිරිසේන මහතා පවසනවා.\nහිටපු අමාත්‍ය දිවංගත ජෙයරාජ් ප්‍රනාන්දුපුල්ලේ මහතාගේ ගුණ සමරු උත්සවයකට එක් වෙමින් ජනාධිපතිවරයා මේ බව සඳහන් කළා.\nඑල්. ටී. ටී. ඊ මරාගෙන මැරෙන බෝම්බ ප්‍රහාරයකින් ජීවිතක්ෂයට පත්වූ එක්සත් ජනතා නිදහස් සන්ධාන රජයේ හිටපු අමාත්‍ය ජෙයරාජ් ප්‍රනාන්දුපුල්ලේ මහතාගේ ජීවමාන රුවට සමාන ඉටි පිළිරුවක් නිරාවරණය කිරීමේ උත්සවය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් ඊයේ\nපැවැත්වුණා.\nබණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේ පිහිටුවා ඇති මෙම ඉටි පිළිරුව නිර්මාණය කළේ මුර්ති ශිල්පී අතුල හේරත් මහතායි.",
       "URL": "https://www.hirunews.lk/142015/නව-බලවේග-සෑදීමට-උත්සාහ-කරන-පිරිස්-ගැන-ජනපති-පුදුමයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4897"
}