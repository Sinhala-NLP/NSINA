{
       "Source": "hirunews",
       "Timestamp": "Monday, 17 April 2017 - 15:57",
       "Headline": "ත්‍රී රෝද රථ සොරකම් කළ 2 ක් දැලේ",
       "News Content": "ත්‍රිකුණාමලය නගරයේ නවතා ඇති ත්‍රී රෝද රථ සොරකම් කිරීමකට සම්බන්ධ බාලවයස්කරුවෙකු ඇතුලු දෙදෙනෙකු පොලිස් අත්අඩංගුවට ගෙන තිබෙනවා.\nපසුගිය 15 වනදා නගරයේ නතර කර තිබු තම ත්‍රී රෝද රථය නොමැති බවට නිලාවේලි ප්‍රදේශයේ පදිංචිකරුවෙකු පොලිසියට කළ පැමිණිල්ලකට අනුව කළ විමර්ශණයකදීයි සැකකරුවන් දෙදෙනා අත්අඩංගුවට ගැනුනේ.\nඅවුරුදු 18 සහ 16 වයස්වල පසුවන සැකකරුවන් කාලයක සිට ත්‍රී රෝද රථ සොරකම් කර ඒවායෙහි අමතර කොටස් ගලවා අලෙවි කර ඇති බවට විමර්ශණවලදී අනාවරණ වී තිබෙනවා.\n18 හැවිරිදි සැකකරු වෙනත් සොරකම් කිහිපයකට ද සම්බන්ධ බවටයි හෙළිවී ඇත්තේ.\nඔවුන් සතුව තිබු ත්‍රී රෝද රථ අමතර කොටස් ද පොලිස් භාරයට ගෙන තිබෙනවා.\nමෙම සැකකරුවන් දෙදෙනා ත්‍රීකුණාමල මහේස්ත්‍රාත් එම්.එච්.එම් හම්සා මහතා හමුවට ඉදිරිපත් කිරීමෙන් පසු 18 හැවිරිදි සැකකරු ලබන 25 වනදා දක්වා රක්ෂිත බන්ධනාගාර ගත කෙරුනු අතර 16 හැවිරිදි සැකකරු පරිවාස භාරයට පත් කිරීමටයි නියෝග කෙරුනේ.",
       "URL": "https://www.hirunews.lk/159357/ත්‍රී-රෝද-රථ-සොරකම්-කළ-2-ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4559"
}