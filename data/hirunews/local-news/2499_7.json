{
       "Source": "hirunews",
       "Timestamp": "Tuesday, 25 August 2020 - 14:07",
       "Headline": "බුද්ධි අංශ හිටපු ලොක්කා 18 වන දිනටත් පාස්කු කොමිසමේ සාක්ෂි දෙයි (වීඩියෝ)",
       "News Content": "පාස්කු ඉරුදින ත්‍රස්ත ප්‍රහාර මාලාව සම්බන්ධයෙන් එල්ල වන චෝදනාවලදි තමන් හිටපු ජනාධිපති මෛත්‍රීපාල සිරිසේනව ආරක්ෂා කරන බවට ඇතැමුන් චෝදනා කළද, තමා විසින් කිසිවෙකු ආරක්ෂා නොකරන බව රාජ්‍ය බුද්ධි සේවය සේවයේ හිටපු අධ්‍යක්ෂ නිලන්ත ජයවර්ධන පවසනවා.\nඒ ඔහු විසින් ජනාධිපති මෛත්‍රීපාල සිරිසේන මහතා පාස්කු ප්‍රහාරය සම්බන්ධයෙන් දැනුවත් නොකිරීම පිළිබඳව ජනාධිපති කොමිසම ප්‍රශ්න කළ අවස්ථාවේදි.\nපාස්කු ඉරුදින ත්‍රස්ත ප්‍රහාරය සම්බන්ධයෙන් විමර්ශනය කරන ජනාධිපති කොමිසම හමුවේ රාජ්‍ය බුද්ධි සේවයේ හිටපු අධ්‍යක්ෂ ජ්‍යෙෂ්ඨ නියෝජ්‍ය පොලිස්පති නිලන්ත නිලන්ත ජයවර්ධන සාක්ෂි ලබා දුන්නේ ඊයේ 17 වන දිනටයි.\nනිලන්ත ජයවර්ධන සාක්ෂි ලබාදීමට අද 18 වන දිනටත් අද (25) ජනාධිපති කොමිසම හමුවට පැමිණි අතර ඔහු මේ වනවිටත් කොමිසම හමුවේ සාක්ෂි ලබාදෙමින් සිටිනවා.",
       "URL": "https://www.hirunews.lk/248619/බුද්ධි-අංශ-හිටපු-ලොක්කා-18-වන-දිනටත්-පාස්කු-කොමිසමේ-සාක්ෂි-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2499"
}