{
       "Source": "hirunews",
       "Timestamp": "Thursday, 25 May 2023 - 20:51",
       "Headline": "ජනපති චීනය, ඉන්දියාව, ජපානය සහ ආසියාන් සංවිධානය අතර විවෘත සංවාදයක් ඉල්ලයි",
       "News Content": "ජනාධිපති රනිල් වික්‍රමසිංහ ජපානයේ මුදල් අමාත්‍ය ෂුනිචි සුසුකි හමුවී තිබෙනවා. ජනාධිපති මාධ්‍ය අංශය සඳහන් කළේ ශ්‍රී ලංකාවේ ණය ප්‍රතිව්‍යූහගත කිරීම සහ ජාත්‍යන්තර මූල්‍ය අරමුදලේ මැදිහත් වීම අරමුණු කරගනිමින් මෙම සාකච්ඡාව පැවති බවයි.\nඑමෙන්ම, ජනාධිපතිවරයා ජපාන විදේශ අමාත්‍ය යොෂිමසා හයාෂිද හමුවී සාකච්ඡා පවත්වනු ලැබුවා.\nද්වීපාර්ශවික සම්බන්ධතා ශක්තිමත් කරගැනීම සම්බන්ධයෙන් සහ ආර්ථික හා සංස්කෘතික ඇතුළු ක්ෂේත්‍රයන්හි සහයෝගිතාව ඉහළ නැංවීම පිළිබඳ එහිදී සාකච්ඡා කළ බවයි ජනාධිපති මාධ්‍ය අංශය සඳහන් කළේ.\nඑමෙන්ම ජනාධිපති රනිල් වික්‍රමසිංහ එරට ඩිජිටල් කටයුතු අමාත්‍ය ටාරෝ කොනෝ ද හමුවීමට නියමිතයි.\nජනාධිපතිවරයා ජපාන අගමැති ෆූමියෝ කිෂිඩා සමඟද සාකච්ඡා පවත්වනු ලැබුවා.\nඑසේම ටෝකියෝ නුවරදී නික්කෙයි සමුළුව අමතමින් ජනාධිපති රනිල් වික්‍රමසිංහ ජපානයේ සහයෝගිතා ප්‍රවේශයට තම සහය පළකළ අතර චීනය, ඉන්දියාව, ජපානය සහ ආසියාන් සංවිධානය අතර විවෘත සංවාදයක්ද ඉල්ලා සිටියා.",
       "URL": "https://www.hirunews.lk/336221/ජනපති-චීනය-ඉන්දියාව-ජපානය-සහ-ආසියාන්-සංවිධානය-අතර-විවෘත-සංවාදයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=317"
}