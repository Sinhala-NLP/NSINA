{
       "Source": "hirunews",
       "Timestamp": "Monday, 11 July 2022 - 12:53",
       "Headline": "අගමැති රනිල්ගේ නිවස අසලදී මාධ්‍යවේදීන්ට අත තැබූ SSPගේ වැඩ තහනම් කෙරේ",
       "News Content": "ජූලි 09 වැනි දින රාත්‍රියේ දී අග්‍රාමාත්‍ය රනිල් වික්‍රමසිංහගේ පෞද්ගලික නිවසේ ආරක්ෂාව සපයමින් සිටියදී, එම ස්ථානයේ උද්ගත වූ තත්ත්වය පිළිබඳ පුවත් වාර්තාකරණයේ නිරත වු මාධ්‍යවේදීන් හට අමානුෂික අන්දමින් පහරදුන් පොලිස් විශේෂ කාර්ය බලකායේ ජ්‍යේෂ්ඨ පොලිස් අධිකාරි ආර්.ඒ. ලියනගේ ගේ වැඩ තහනම් කර තිබෙනවා.\nපොලිස් මාධ්‍ය ප්‍රකාශක කාර් යාලය නිවේදනයක් නිකුත් කරමින් සඳහන් කළේ, අදාළ සිදුවීම සම්බන්ධයෙන් සහ එම පහරදීම වැළැක්වීමට කටයුතු නොකිරීම හේතුවෙන් ආයතන සංග්‍රහයේ ක්‍රියා පටිපාටියට අනුව මෙම තීන්දුව ගෙන ඇති බවයි.\nඒ අනුව පොලිස්පතිවරයාට පැවරී ඇති බලතල ප්‍රකාරව හා රාජ්‍ය සේවා කොමිෂන් සභාවේ ආවරණ අනුමැතියට යටත්ව වහාම ක්‍රියාත්මක වන පරිදි අදාළ නිලධාරියාගේ රාජකාරි කටයුතු තහනම් කිරීමට පියවර ගෙන තිබෙනවා.",
       "URL": "https://www.hirunews.lk/309691/අගමැති-රනිල්ගේ-නිවස-අසලදී-මාධ්‍යවේදීන්ට-අත-තැබූ-sspගේ-වැඩ-තහනම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1029"
}