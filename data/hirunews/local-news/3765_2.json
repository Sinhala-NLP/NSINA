{
       "Source": "hirunews",
       "Timestamp": "Tuesday, 04 September 2018 - 10:31",
       "Headline": "නිධන් හැරූ, බුදුපිළිම සොරා ගත් සැකකරුවන් 9 දෙනෙකු අත්අඩංගුවට",
       "News Content": "ආනමඩුව සහ ගලෙන්බිඳුනුවැව ප්‍රදේශවලදී අනවසරයෙන් පුරාවස්තු කැණීම් සිදුකළ පුද්ගලයින් 06 දෙනෙකු සහ බුදුපිළිම 03ක් සමඟ සැකකරුවන් 03 දෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ ආනමඩුව - කෝන්වැව ප්‍රදේශයේ කැණීම් සිදුකරමින් සිටි පුද්ගලයින් 6 දෙනෙකු මෙලෙස අත්අඩංගුවට ගත් බවයි.\nඔවුන් ආනමඩුව කොට්ටුකච්චිය ප්‍රදේශයේ පදිංචි 28 ත් 52 ත් අතර වියේ පසුවන්නන්.\nමේ අතර, ගලෙන්බිඳුණුවැව - උපුල්දෙණිය ප්‍රදේශයේදී ඓතිහාසික වටිනාකමකින් යුත් පිත්තලෙන් සහ කිරිගරුඬෙන් නිම වූ බුදුපිළිම 3 ක් සමඟ සැකකරුවන් 3 දෙනෙකු අත්අඩංගුවට ගෙන තිබෙනවා.\n28 ත් 39 අතර වියේ පසුවන සැකකරුවන් උපුල්දෙණිය ප්‍රදේශයේම පදිංචිකරුවන් බවයි පොලීසිය සදහන් කළේ.\nසැකකරුවන් අනුරාධපුර මහේස්ත්‍රාත් අධිකරණයට අද (04) ඉදිරිපත් කිරීමට නියමිතයි.",
       "URL": "https://www.hirunews.lk/199122/නිධන්-හැරූ-බුදුපිළිම-සොරා-ගත්-සැකකරුවන්-9-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3765"
}