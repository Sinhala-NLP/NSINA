{
       "Source": "hirunews",
       "Timestamp": "Wednesday, 24 January 2018 - 7:31",
       "Headline": "09 ගණින, තැපැල් ඡන්ද",
       "News Content": "එළඹෙන පළාත්පාලන ආයතන ඡන්ද විමසීමට අදාළව සලකුණු කරන ලද තැපැල් ඡන්ද පත්‍රිකා ගණන් කිරීම පෙබරවාරි 09 වනදා සිදුකරන බව මැතිවරණ කොමිසම පවසනවා.\nඑහි සභාපති මහින්ද දේශප්‍රිය මේ බව කියා සිටියේ පළාත්පාලන ඡන්ද විමසීම සම්බන්ධයෙන් දේශපාලන පක්ෂ නියෝජිතයින් සමග ඊයේ (23) පැවති සාකච්ඡාවකින් අනතුරුව මාධ්‍ය වෙත අදහස් දක්වමින්.\nපළාත් පාලන මැතිවරණයට අදාළව පළමු අදියරේ තැපැල් ඡන්ද සලකුණු කිරීම පසුගිය 22 වන දා සිදුකෙරුණු අතර එහිදී පොලීසිය, මැතිවරණ නිලධාරීන් සහ දිස්ත්‍රික් ලේකම් කාර්යාල නිළධාරීන් සිය තැපැල් ඡන්දය භාවිත කළා.\nඑමෙන්ම අනෙකුත් රාජ්‍ය නිලධාරීන්ට හෙට සහ අනිද්දා තැපෑලෙන් ඡන්දය භාවිත කළ හැකියි.\nමෙම අවස්ථා දෙකේදීම ඡන්දය භාවිත කිරීමට නොහැකි වූ රාජ්‍ය සේවකයින්ට පෙබරවාරි මස 01 සහ 02 යන දින ද ලබාදී තිබෙනවා.\nමැතිවරණ කොමිසම නිවේදනය කළේ එම දිනවල කාර්යාල වේලාව තුළදී අදාළ දිස්ත්‍රික් මැතිවරණ කාර්යාලවලදී සහ කොළඹ දිස්ත්‍රික්කය සඳහා මැතිවරණ මහ ලේකම් කාර්යාලයද පහසුකම් සළසා ඇති බවයි.",
       "URL": "https://www.hirunews.lk/181855/09-ගණින-තැපැල්-ඡන්ද",
       "Category": "Local News",
       "Parent URL": "https://www.hirunews.lk/local-news.php?pageID=4111"
}