{
       "Source": "hirunews",
       "Timestamp": "Tuesday, 06 June 2017 - 20:05",
       "Headline": "චම්පික ගැන ගම්මන්පිලට අලූත් සැකයක්",
       "News Content": "අධිවේගී මාර්ග ගං වතුර ඇතිවීමට හේතු වූ බව පවසනවා නම්, අමාත්‍ය පාඨලී චම්පික රණවකද ඊට වගකිවයුත්තෙකු බව පිවිතුරු හෙළ උරුමය අද ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් එම පක්ෂයේ ප්‍රධාන ලේකම් උදය ගම්මන්පිල මේ බව සඳහන් කළා.\n,ඉංජිනේරුවෙකු බව කියන ගරු පාච රණවක මැතිතුමා අධිවේගී මාර්ගය ජල ගැලීමට හේතු භූත වුණා කියලා එතුමාගේ ප්‍රකාශයත් සමග එතුමා ඇත්තටම ඉංජිනේරුවෙක්දැයි සැකයක් ප්‍රශ්නයක් අපිට මතු වෙනවා. එතුමාගේ මහා ප්‍රඥාවේ ආලෝකයෙන් බිඳක් අපි වගේ නොතේරෙන අයට ලබා ගැනීමට ප්‍රශ්න කිහිපයක් අහන්න කැමතියි. අධිවේගී මාර්ගය වැසිදිය වේල්ලක් ආකාරයෙන් රඳවාගෙන හිටියානම් ජල ගැලීමෙන් වැඩිම හානිය පත් වූ කොටස බවට අධිවේගී මාර්ගයත් වෙරළත් අතර කොටස පත් වුණේ කෙසේද? අධිවේගී මර්ග නොතිබුණු රත්නපුර, දෙනියාය වැනි ප්‍රදේශ ජල ගැලීමෙන් වැඩිම හානි වූ ප්‍රදේශ බවට පත් වුණේ කෙසේද? අධිවේගී මාර්ගයක් නොතිබුණු 2003 දී මෙවැනිම විපතක් සිදුවුණේ කෙසේද? මොහොතකට හිතමු අධිවේගී මාර්ගය හින්දා තමයි මේ ජල ගැලීමෙන් මෙතරම් හානියක් වුණේ කියලා. කවුද මේකට වගකියන්න ඕන. අධිවේගී මාර්ගය ඉදිකරපු යුගයේ හිටපු පරිසර ඇමතිවරු. 2007 – 2010  යුගයේ පරිසර ඇමති ධුරය දැරුවේ පාගච රණවක ඇමතිතුමාග මේ ආණ්ඩුව අධිවේගී මාර්ග හදන්න විතරක් නෙමෙයි පවතින අධිවේගී මාර්ග නිසි ලෙස නඩත්තු කරගන්න අසමත් වෙලා තියෙනවා. මාස එකහමාරකට කලින් කොක්මාදූව ප්‍රදේශයේදී පස් කන්දක් කඩා වැටුණා. මේ තියෙන්නේ ඊයේ සවස මම ගත්ත ඡායාරූප. මෙන්න පාර වහලා තිබෙන අධිවේගී මාර්ගයක් නිසි ලෙස නඩත්තු කරගන්න බැරි වැඩබැරි ආණ්ඩුව කොහොමද අලුතින් අධිවේගී මාර්ග හදන්නේ.",
       "URL": "https://www.hirunews.lk/162987/චම්පික-ගැන-ගම්මන්පිලට-අලූත්-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=4481"
}