{
       "Source": "hirunews",
       "Timestamp": "Thursday, 27 August 2020 - 12:52",
       "Headline": "සා.පෙළ විභාගයේ දින තීරණය අද",
       "News Content": "මෙවර අපොස සාමාන්‍ය පෙළ විභාගය පැවැත්වෙන දින අද ප්‍රකාශයට පත් කිරීමට හැකි වනු ඇති බව විභාග දෙපාර්තමේන්තුව පවසනවා.\nඑහි ප්‍රකාශකයෙකු හිරු ප්‍රවෘත්ති අංශයට සඳහන් කළේ ඒ සම්බන්ධයෙන් වන සාකච්ඡාවක් ද මේ වන විට පැවැත්වෙන බවයි.\nඒ අනුව අද පස්වරුවේදී විභාගය පැවැත්වෙන දිනයන් දැනුම් දීමට හැකි වනු ඇති බවයි ඔහු කියා සිටියේ.\nමේ අතර, මේ වසරේ පළමු ශ්‍රේණියේ සිසුන් සඳහා නිකුත් කර ඇති නිළ ඇඳුම් තිළිණ පත්වල කාලය දීර්ඝ කර තිබෙනවා.\nඅධ්‍යාපන අමාත්‍යාංශය සදහන් කළේ එම තිළිණ පත්වල වලංගු කාලය ලබන මස 30 වන දා දක්වා දීර්ඝ කර ඇති බවයි.\nමේ මස 31 වනදායින් එම තිළිණ පත්වල වලංගු කාලය අවසන් වීමට නියමිතව තිබුණා. එහෙත් කොරෝනා වසංගතයත් සමඟ රට තුළ පැවති වතාවරණය සැලකිල්ලට ගෙන මෙම කාලය දීර්ඝ කිරීම සිදුකර ඇති බවයි අධ්‍යාපන අමාත්‍යාංශය සඳහන් කළේ.",
       "URL": "https://www.hirunews.lk/248765/සා-පෙළ-විභාගයේ-දින-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=2495"
}