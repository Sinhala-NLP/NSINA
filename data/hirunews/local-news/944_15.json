{
       "Source": "hirunews",
       "Timestamp": "Saturday, 13 August 2022 - 13:48",
       "Headline": "\"දික්ඔය රෝහලේ කොවිඩ් වාට්ටුව රෝහල් අධ්‍යක්ෂ විසින් හෙදියන් සිව්දෙනෙකුගේ නේවාසිකාගාරයක් කරලා\" වෛද්‍යවරු චෝදනා කරති",
       "News Content": "හැටන් දික්ඔය මුලික රෝහලේ කොවිඩ් රෝගින් වෙනුවෙන් රෝහලේ අලුතින් ඉදි කළ අංග සම්පුර්ණ කොවිඩ් වාට්ටු සංකිර්ණය එම රෝහලේ වත්මන් අධ්‍යක්ෂකවරයා විසින් එම රෝහලට අලුතින් පැමිණි හෙදියන් සිව්දෙනෙකුගේ නේවාසිකාගාරයක් බවට පත් කර ඇති බව එම රෝහලේ විශේෂඥ වෛද්‍යවරුන් චෝදනා කරනවා.\nමෙලෙස රෝහල් අධ්‍යක්ෂකවරයා විසින් හෙදියන් සිව්දෙනෙකුගේ නේවාසිකාගාරයක් බවට පත් කර ඇත්තේ, හැටන් ප්‍රදේශයේ ව්‍යාපාරික ප්‍රජාව විසින් විශාල මුදලක් වැය කරමින් ඉකුත් කොවිඩ් සමයේ එම රෝහලට අංග සම්පුර්ණ කොවිඩ් වාට්ටු සංකිර්ණය යි.\nදික්ඔය මුලික රෝහලට යලිත් කොවිඩ් 19 වෛරසය අසාදනය වූ රෝගින් ප්‍රතිකාර ලබාගැනිමට පැමිණෙන බවත්, එම රෝගින්ගෙන් නේවාසිකව ප්‍රතිකාර ලබාගත යුතු රෝගින් වෙතොත් එම රොගින් ඒ සදහා ඉදි කර ඇති කොවිඩ් 19 වාට්ටු සංකිර්ණයට ඇතුලත් කර යුතු බවයි\nරෝහලේ විශේෂඥ වෛද්‍යවරුන් කියා සිටින්නේ.\nමේ අතර දික්ඔය මුලික රෝහලට ගැබිණි කාන්තාවක් කොවිඩ් 19 වෛරසය අසානය වි ප්‍රතිකාර ලබා ගැනිම සදහා පැමිණි බවත්, පවත්නා තත්ත්වය මත එම ගැබිණි මව අදාල වාට්ටු සංකිර්ණයට ඇතුලත් කළ නො හැකි වූ බවයි විශේෂඥ වෛද්‍යවරුන් කියා සිටින්නේ.\nවත්මන් රෝහල් අධ්‍යක්ෂකවරයා දික්ඔය මුලික රෝහලේ විශේෂඥ වෛද්‍යවරුන් සමග සාකච්ඡා නො කර ගන්නා මෙවැනි තිරණ නිසා රෝහල් පරිපාලනයට ගැටළු රැසක් මතු වි ඇති බවත්, මෙම ගැටළුව සම්බන්ධයෙන් සෞඛ්‍ය සේවා අධ්‍යක්ෂකවරයා සහ සෞඛ්‍ය අමාත්‍යංශ අධ්‍යක්ෂකවරයා දැනුවත් කර ඇතත් එයට මෙතෙක් කිසිදු ප්‍රතිචාරයක් නො ලැබිම හමුවේ දැඩි වෘත්තිය සමිති ක්‍රියාමාර්ගයක නියැලිමට මේ වන විට තම සංගමය සාකච්ඡා කරමින් සිටින බව ද එම රෝහලේ විශේෂඥ වෛද්‍යවරුන් ප්‍රකාශ කරනවා.\nකොවිඩ් 19 රෝගින් සඳහා අලුතින් ඉදි කර ඇති අංග සම්පුර්ණ වාට්ටු සංකිර්ණය වෙනුවට නේවාසිකව ප්‍රතිකාර ලැබිය යුතු කොවිඩි 19 රොගින් සදහා රෝහල් අධ්‍යක්ෂකවරයා එම රෝහලේ ම කිසිදු පහසුකමක් නොමැති වාට්ටුවක් වෙන් කර ඇති බවද විශේෂඥ වෛද්‍යවරුන් කියා සිටිනවා.\nකෙසේ නමුත් අදාළ සිද්ධිය සම්බන්ධයෙන් රෝහලේ අධ්‍යක්ෂක තරිඳු විරසිංහ කියා සිටියේ, තමන් සම්බන්ධයෙන් එම රෝහලේ ඇතැම් වෛද්‍යවරුන් නගන චෝදනා ප්‍රතික්ෂේප කරන බවයි.\nනේවාසිකව ප්‍රතිකාර ලැබිය යුතු කොවිඩ් 19 රෝගින් වාර්තා වුවහොත් එම රෝගින් ඇතුලත් කිරිම සදහා එම රෝහලේ පහසුකම් සහිත වාට්ටුවක් සකස් කර ඇති බවත්, එම වාට්ටුවට කොවිඩ් 19 රෝගින් ඇතුලත් කිරිමට එම රෝහලේ සේවය කරන හෙදියන් සහ කණිෂ්ඨ කාර්ය මණ්ඩල සේවකයින් එකගතාවය පල කර ඇති බවත් ඔහු වැඩි දුරටත් ප්‍රකාශ කළා.",
       "URL": "https://www.hirunews.lk/312643/දික්ඔය-රෝහලේ-කොවිඩ්-වාට්ටුව-රෝහල්-අධ්‍යක්ෂ-විසින්-හෙදියන්-සිව්දෙනෙකුගේ-නේවාසිකාගාරයක්-කරලා-වෛද්‍යවරු-චෝදනා-කරති",
       "Category": "Local News",
       "Parent URL": "https://www.hirunews.lk/local-news.php?pageID=944"
}