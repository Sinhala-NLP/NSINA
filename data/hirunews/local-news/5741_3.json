{
       "Source": "hirunews",
       "Timestamp": "Monday, 02 December 2013 - 10:56",
       "Headline": "දෙටගමුවේ දී සුදු හඳුන් සහ අගිල් දැව සමඟ අයෙක් දැලේ.",
       "News Content": "කතරගම - ගම්උදාව හන්දිය - දෙටගමුව ප්‍රදේශයේ දී සුදු සඳුන් දැව කිලෝ 3යි ග්‍රෑම් 800ක් හා අගිල් දැව කිලෝ 18යි ග්‍රෑම් 200ක් බලපත්‍ර නොමැතිව ළඟ තබාගෙන සිටි පුද්ගලයෙකු පොලීසිය ඊයේ (01) අත්අඩංගුවට ගෙන තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ පොලීසියට ලද තොරතුරකට අනුව කළ වැටලීමකදී මෙම සැකකරු අත්අඩංගුවට ගත් බවයි. ඔහු එම ප්‍රදේශයේම පදිංචි 39 හැවිරිදි අයෙක්. සැකකරු අද (02) තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/72577/දෙටගමුවේ-දී-සුදු-හඳුන්-සහ-අගිල්-දැව-සමඟ-අයෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=5741"
}