{
       "Source": "hirunews",
       "Timestamp": "Friday, 17 March 2023 - 16:36",
       "Headline": "දිවා ආහාරය ලබාදෙන පාසල් දරුවන් දෙගුණ කිරීමට සැළසුම්",
       "News Content": "මෙතෙක් දිවා ආහාරය ලබා දුන් දරුවන් ලක්ෂ එකොළහක සංඛ්‍යාව, ලබන පාසල් වාරයේ සිට දෙගුණයකින් වැඩි කිරීමටත් ඒ අනුව සමස්ත පාසල් දරුවන්ගෙන් 51%ක් සඳහා දිවා ආහාර සැපයීමටත් සැළසුම් කර ඇති බව අධ්‍යාපන අමාත්‍යංශය ප්‍රකාශ කළා.\nඑසේම ජනවාරියේ පාසල් පෝෂණ වැඩසටහන ,වෙනුවෙන් අත්තිකාරම් ලෙස රුපියල් මිලියන 814 ඉක්ම වූ මුදලක් පළාත් අධ්‍යාපන දෙපාර්තමේන්තු සඳහා නිකුත් කර ඇති බවයි එම අමාත්‍යාංශය සඳහන් කළේ.\nඑසේම සහල්, පරිප්පු සහ සැමන් මෙන්ම ආහාර පිසීමට ගන්නා තෙල්ද ලෝක ආහාර වැඩසටහන හා ඇමරිකානු ආධාර යටතේ ප්‍රදානය කර ඇති අතර සතියේ දින පහේ ම දරුවන්ට ලබා දෙන ආහාර වට්ටෝරු සඳහා බත් ඇතුළත් කර ඇති බව ද අධ්‍යාපන අමාත්‍යාංශය පැවසුවා.",
       "URL": "https://www.hirunews.lk/330204/දිවා-ආහාරය-ලබාදෙන-පාසල්-දරුවන්-දෙගුණ-කිරීමට-සැළසුම්",
       "Category": "Local News",
       "Parent URL": "https://www.hirunews.lk/local-news.php?pageID=470"
}