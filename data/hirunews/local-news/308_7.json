{
       "Source": "hirunews",
       "Timestamp": "Tuesday, 30 May 2023 - 8:34",
       "Headline": "ඇමති නිවසේ සිටි පොලිස් ආරක්ෂක නිලධාරියාට පහරදිමේ සිද්ධියට අත්අඩංගුවට ගත් දෙදෙනා යලි රිමාන්ඩ්",
       "News Content": "අමාත්‍ය ප්‍රසන්න රණතුංගගේ නිවසේ පොලිස් ආරක්ෂකයෙකුට සහ කාර්ය මණ්ඩලයේ සාමාජිකයෙකුට පහරදිමේ චෝදනාව මත අත්අඩංගුවට ගත් දෙදෙනා හෙට(31) දක්වා යළි රක්ෂිත බන්ධනාගර ගත කෙරුණා.\nඒ, ඔවුන් ඊයේ මිනුවන්ගොඩ දිසා විනිසුරු හේශාන්ත ද මෙල් හමුවට ඉදිරිපත් කළ අවස්ථාවේදීයි.\nමොවුන් දෙදෙනා ඊයේ හදුනාගැනීමේ පෙරට්ටුවකටද ඉදිරිපත් කිරීමට නියමිතව තිබූ නමුත් එය හෙට දක්වා කල් දැමුණේ සාක්ෂිකරුවෙකු රෝහල්ගතව ප්‍රතිකාර ලැබීම හේතුවෙන්.\nමිනුවන්ගොඩ - පන්සිල්ගොඩ ප්‍රදේශයේ පිහිටි අමාත්‍ය ප්‍රසන්න රණතුංගට අයත් ඉඩමක ප්‍රදේශයේ තරුණයින් පිරිසක් ක්‍රීඩා කිරීම සම්බන්ධයෙන් ඇති වූ ආරවුලක් මුල් කරගනිමින් පසුගිය 25 වනදා මෙම ගැටුම හටගෙන තිබූණා.\nඊයේ දිසා විනිසුරුවරයා දැනුම් දුන්නේ හෙට නඩුව කැඳවන අවස්ථාවේ පැමිණිල්ලේ සාක්ෂිකරුවන් අධිකරණයේ පෙනී නොසිටියහොත් හදුනාගැනීමේ පෙරට්ටුව අවලංගු කරන බවයි.",
       "URL": "https://www.hirunews.lk/336559/ඇමති-නිවසේ-සිටි-පොලිස්-ආරක්ෂක-නිලධාරියාට-පහරදිමේ-සිද්ධියට-අත්අඩංගුවට-ගත්-දෙදෙනා-යලි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=308"
}