{
       "Source": "hirunews",
       "Timestamp": "Thursday, 01 September 2022 - 8:08",
       "Headline": "ශ්‍රී ලංකා - බංග්ලාදේශ තීරණාත්මක තරඟය අද",
       "News Content": "ආසියානු කුසලාන විස්සයි විස්ස තරඟාවලියේ ශ්‍රී ලංකාවේ ඉරණම තීරණය වන මූලික වටයේ තරඟය බංග්ලාදේශ කණ්ඩායම සමඟ අද පැවැත්වෙනවා.\nඩුබායි හිදී ශ්‍රී ලංකා වේලාවෙන් රාත්‍රි 7යි 30ට මෙම තරඟය ආරම්භ වීමට නියමිතයි.\nමෙම තරඟයෙන් ජය ගන්නා කණ්ඩායම බී කාණ්ඩයේ සුපිරි හතරදෙනාගේ වටයට තේරීපත්වන දෙවන කණ්ඩායම බවට පත්වනවා.\nමේ අතර ආසියානු කුසලාන තරඟාවලියේ ඒ කාණ්ඩාය යටතේ ඊයේ පැවති තවත් තරඟයකින් හොංකොන් කණ්ඩායම ලකුණු 40කින් පරාජයට පත් කරමින් ඉන්දීය කණ්ඩායම අපරාජිතව සුපිරි හතරදෙනාගේ වටයට පිවිසීමට සමත් වුණා.\nතරගයේ පළමුව පන්දුවට පහරදුන් ඉන්දීය කණ්ඩායම නියමිත පන්දුවාර 20 අවසානයේදී කඩුළු 02ක් දැවී ලකුණු 192ක් රැස් කළා.\nපිලිතුරු ඉනිම ක්‍රීඩා කළ හොංකොන් කණ්ඩායමට නියමිත පන්දුවාර 20 අවසානයේදී කඩුළු 05ක් දැවී ලබා ගැනීමට හැකි වූයේ ලකුණු 152ක් පමණයි.",
       "URL": "https://www.hirunews.lk/314258/ශ්‍රී-ලංකා-බංග්ලාදේශ-තීරණාත්මක-තරඟය-අද",
       "Category": "Local News",
       "Parent URL": "https://www.hirunews.lk/local-news.php?pageID=898"
}