{
       "Source": "hirunews",
       "Timestamp": "Wednesday, 11 April 2018 - 19:17",
       "Headline": "මැණික්හින්න පියා, දියණිය සහ පුතුගේ මරණයට හේතුව හෙළි වෙයි",
       "News Content": "මහනුවර - මැණික්හින්න - රජවැල්ල  - 2 - රම්බඩවත්ත ප්‍රදේශයේ නිවසක සිටි පියා, දියණිය සහ පුතුගේ මරණ සිදුව ඇත්තේ පිළිස්සීමෙන් බව මහනුවර රෝහලේ අද පැවති පශ්චාත් මරණ පරීක්ෂණයේදී අනාවරණ වුණා.\n36 හැවිරිදි පියා, 13 හැවිරිදි දියණිය සහ 5 හැවිරිදි මෙම පුත්‍රයා නිවසේ කාමරයක් තුළ පිළිස්සී මියගොස් සිටියදී සොයාගත්තේ ඊයේ උදෑසනයි.\nදරුවන්ගේ මව විදේශගතව සිටින අතර සිද්ධිය දැනුම්දීමෙන් පසු ඇය අද දිවයිනට පැමිණියා.\nප්‍රදේශවාසීන් පොලීසියට සඳහන් කර තිබුණේ මෙම පවුල පසුගිය කාලසීමාවේදී දැඩි ආර්ථික අපහසුතාවලට මුහුණ දී සිටි බවටයි.\nමියගිය තුන්දෙනාගේ අවසන් කටයුතු අද පස්වරුවේ සිදු කෙරුණේ පවුලේ සුසාන භූමියේදියි.",
       "URL": "https://www.hirunews.lk/188195/මැණික්හින්න-පියා-දියණිය-සහ-පුතුගේ-මරණයට-හේතුව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3994"
}