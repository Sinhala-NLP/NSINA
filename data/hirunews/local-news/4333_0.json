{
       "Source": "hirunews",
       "Timestamp": "Friday, 08 September 2017 - 8:07",
       "Headline": "සයිටම් විරෝධී ජන පවුරෙන් ඒකාබද්ධ වර්ජනයක්",
       "News Content": "එළඹෙන 21 වනදාට පෙර සයිටම් ගැටළුවට ජනතාවාදී විසදුමක් ලබා නොදුනහොත් ඒකාබද්ධ වර්ජනයක් ක්‍රියාත්මක කරන බව සයිටම් විරෝධී ජන පවුර පවසනවා.\nමේ අතර, සයිටම් ආයතනය අහෝසි කරන ලෙස රජයට බල කරමින් රත්මලාන නගරයේ සිට ගල්කිස්ස දක්වා ඊයේ පා ගමනක් ද සංවිධාන කර තිබුණා.\nඊට අන්තර් විශ්වවිද්‍යාලයීය ශිෂ්‍ය බල මණ්ඩලය, සයිටම් විරෝධී වෘත්තීය සමිති හා පෞද්ගලික ආයතන කිහිපයක ද සේවකයින් එක්ව සිටියා.\nඑමෙන්ම සයිටම් අර්බුදය විසදීමට සර්ව පාක්ෂික සමුළුවක් කැදවන ලෙස ඉල්ලා ජනාධිපති මෛත්‍රීපාල සිරිසේන වෙත යැවීමට සංදේශයක් අත්සන් තැබීමේ වැඩසටහනක් ද කොළඹ විහාරමහාදේවි උද්‍යානය අසළ දී ඊයේ පැවැත්වුණා.\nඊට ඒකාබද්ධ වික්ෂයේ නියෝජිතයන් කිහිප දෙනෙකු ද එක්ව සිටි බව සඳහන්.",
       "URL": "https://www.hirunews.lk/170403/සයිටම්-විරෝධී-ජන-පවුරෙන්-ඒකාබද්ධ-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=4333"
}