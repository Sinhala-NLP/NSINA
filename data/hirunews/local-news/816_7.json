{
       "Source": "hirunews",
       "Timestamp": "Saturday, 08 October 2022 - 20:40",
       "Headline": "උතුරු දුම්රිය මාර්ගයේ ධාවනයට තවදුරටත් බාධා",
       "News Content": "උත්තරදේවි නගරාන්තර සීඝ්‍රගාමී දුම්රිය පීලිපැනීමට ලක්වීම හේතුවෙන් තවදුරටත් උතුරු දුම්රිය මාර්ගයේ දුම්රිය ධාවනයට බාධා එල්ල වී තිබෙනවා.\nදුම්රිය ප්‍රධාන පාලක මැදිරිය සඳහන් කළේ දුම්රිය පීලිගත කිරීමේ කටයුතු අවසන් කළ වහාම එම මාර්ගයේ දුම්රිය ධාවනය යථා තත්ත්වයට පත් කරන බවයි.\nකන්කසන්තුරයේ සිට කොළඹ කොටුව බලා ධාවනය වූ උත්තරදේවී නගරාන්තර සීඝ්‍රගාමී දුම්රිය තඹුත්තේගම සහ සෙනරත්ගම දුම්රිය ස්ථාන අතරදී අද උදෑසන පීලි පැනීමට ලක්වුණා.\nදුම්රිය එන්ජිම සහ තවත් මැදිරියක් මෙලෙස පීලිපැනීමට ලක්වූ බවයි දුම්රිය පාලක මැදිරිය සඳහන් කළේ.\nමේ අතර, සංඥා දෝෂයක් හේතුවෙන් කොළඹ කොටුව දක්වා පැමිණෙන සහ පිටත්වන දුම්රිය අද පෙරවරුවේ ප්‍රමාද වුණා. එය පැය 3 ක පමණ කාලයක් පැවති බවයි දුම්රිය දෙපාර්තමේන්තුව කියා සිටියේ.",
       "URL": "https://www.hirunews.lk/317383/උතුරු-දුම්රිය-මාර්ගයේ-ධාවනයට-තවදුරටත්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=816"
}