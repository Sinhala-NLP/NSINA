{
       "Source": "hirunews",
       "Timestamp": "Monday, 05 October 2020 - 7:03",
       "Headline": "නවගත්තේගම ඇතුළු ප්‍රදේශ රැසක් බියවැද්දූ 'කන්කොටා' අල්ලයි (වීඩියෝ - ඡායාරූප)",
       "News Content": "නවගත්තේගම, රඹකනයාගම ඇතුළු ප්‍රදේශ රැසක ජනතාවට හිරිහැර කරමින් සැරිසැරූ 'කන්කොටා' නැමැති වන අලියා අල්ලා හොරෝව්පතාන අලි රැදවුම් මධ්‍යස්ථානයට යොමු කිරීමට වන ජීවි නිලධාරී කටයුතු කර තිබෙනවා.\nරඹකනයාම ප්‍රදේශයේ වගා ළිඳකට වැටී සිටියදී මෙම සත්වයා අල්ලා ගැනීමට වන ජීවි නිලධාරීට හැකිවූ බවයි අප වාර්තාකරු පැවසුවේ.\nඅවුරුදු 35ක් පමණ වයසකින් යුත් මෙම වන අලියා උස අඩි නවයකට ආසන්න බවයි වන ජීවි නිලධාරින් පවසන්නේ.\nමෙම මෙහෙයුම සඳහා වන ජීවි පශු වෛද්‍යවරුන් ඇතුළු වන ජීවි නිලධාරින් 21 දෙනකුගේ කණ්ඩායමක් එක්ව සිටි බවයි අප වාර්තාකරු වැඩිදුරටත් පැවසුවේ.\nඡායාරූප - ආණමඩුව, හිරාන් ප්‍රියංකර",
       "URL": "https://www.hirunews.lk/251817/නවගත්තේගම-ඇතුළු-ප්‍රදේශ-රැසක්-බියවැද්දූ-කන්කොටා-අල්ලයි-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2410"
}