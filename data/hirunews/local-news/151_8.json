{
       "Source": "hirunews",
       "Timestamp": "Wednesday, 26 July 2023 - 9:06",
       "Headline": "කාන්තාවකට අතවර කළ පොලිස් සැරයන් බන්ධනාගාරයට",
       "News Content": "නිවසකට ඇතුළු වී කාන්තාවකට ලිංගික අතවර කළ බව කියන පොලිස් සැරයන්වරයෙකු ලබන 3 වැනිදා දක්වා රක්ෂිත බන්ධනාගාර ගත ගත කිරීමට කෑගල්ල මහේස්ත්‍රාත් අධිකරණය නියෝග කර තිබෙනවා.\nරඹුක්කන පොලිසියට අනුයුක්තව සේවය කරන පොලිස් සැරයන්වරයෙකු මෙලෙස රක්ෂිත බන්ධනාගාර ගත කර ඇති බව පොලිසිය පවසයි.\nජංගම මුර සේවයේ නිරතව සිටියදී මෙම  නිලධාරියා නිවසකට ඇතුළු වී ඇති අතර එම නිවෙස් හිමියන්   නිල ඇඳුමින් සිටි පොලිස්  සැරයන්වරයාගේ අතපය ගැටගසා හදිසි ඇමතුම් අංකයට දැනුම් දීමෙන් පසුව පැමිණි පොලිස් නිලධාරීන් විසින් සැරයන්වරයා අත්අඩංගුවට ගෙන තිබුණා.",
       "URL": "https://www.hirunews.lk/342546/කාන්තාවකට-අතවර-කළ-පොලිස්-සැරයන්-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=151"
}