{
       "Source": "hirunews",
       "Timestamp": "Sunday, 12 February 2023 - 9:37",
       "Headline": "විස පොල්තෙල් යළිත් කරළියට (වීඩියෝ)",
       "News Content": "භාවිතයට නුසුදුසු වර්ගයේ විෂ සහිත පොල්තෙල් තොගයක් ශ්‍රී ලංකාවට ගෙන්වා ඇති බවට සති අන්ත පුවත්පතක් වාර්තා කර තිබෙනවා.\nඑම වාර්තාවේ දැක්වෙන්නේ මෙලෙස ගෙන්වා ඇති පොල්තෙල් කිසිදු ලෙසකින් මිනිස් පරිභෝජනයට භාවිත කිරීමට නුසුදුසු බවයි.\nකෙසේවෙතත් මෙවැනි ආකාරයේ විෂ සහ පිළිකාරක ද්‍රව්‍යය අඩංගු පොල්තෙල් දිවයිනට ගෙන්වා ඇති බවට මුල් වරට සමාජයට හෙළි කළේ හිරු ප්‍රවෘත්ති අංශයේ 'ඇත්ත' වැඩසටහන හරහායි.\nඑහිදී හෙළි වූයේ, ලංකාවට ගෙන්වා ඇති පොල්තෙල්වල පිළිකාරක ද්‍රව්‍යයක් වන ඇෆ්ලටොක්සීන් නමැති විෂ රසායනිකය අඩංගු වන බවයි.\nමෙම විෂ රසායනිකය හටගන්නේ පොල්තෙල් සිඳීමට ගන්නා කොප්පරාවල කාලයක් තිස්සේ සිට මතුවන පුස් වර්ගයක් හේතුවෙන් බව ද අනාවරණය වුණා.\nකෙසේවෙතත් එම සංවාදයෙන් හෙළි වුණු කරුණු පිළිබඳ ව තවමත් විමර්ශනයන් සිදුවන මොහොතකදියි යළිත් ශ්‍රී ලංකාවට මෙම විෂ පොල්තෙල් තොගය ගෙන්වා ඇති බවට අදාළ සති අන්ත පුවත්පත කරුණු අනාවරණය කර ඇත්තේ.",
       "URL": "https://www.hirunews.lk/327212/විස-පොල්තෙල්-යළිත්-කරළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=542"
}