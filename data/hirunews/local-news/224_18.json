{
       "Source": "hirunews",
       "Timestamp": "Friday, 30 June 2023 - 13:54",
       "Headline": "පෝලන්තයේ රැකියා ලබාදෙන පවසා මුදල් වංචා කළ කාන්තාවක් අල්ලයි",
       "News Content": "පෝලන්තයේ රැකියා ලබාදෙන බව පවසා රුපියල් ලක්ෂ 130ක මුදලක් වංචා කළ කාන්තාවක් කටුනායක ගුවන් තොටුපලේදී අත්අඩංගුවට ගෙන තිබෙනවා.\nමෙම කාන්තාව සම්බන්ධයෙන් විදේශ සේවා නියුක්ති කාර්යාංශයට පැමිණිලි 53ක් ලැබී තිබූ අතර, ඇය ඉන්දියාවේ සිට අද (30) අලුයම මෙරටට පැමිණි අවස්ථාවේදියි ආගමන විගමණ නිලධාරීන් භාරයට ගෙන ඇත්තේ.\n44 හැවිරිදි බත්තරමුල්ල ප්‍රදේශයේ පදිංචි මෙම කාන්තාව පවත්වාගෙන ගිය රැකියා නියෝජිත ආයතනය මීට මාස කිහිපයකට පෙර විදේශ සේවා නියුක්ති කාර්යාංශය විසින් තහනමට ලක් කර තිබුණා.\nඒ සම්බන්ධයෙන් ඇයට එරෙහිව කඩුවෙල මහේස්ත්‍රාත් අධිකරණය ගුවන් තහනමක්ද පනවා තිබූ අතර ඒ අනුවයි අද (30) දිවයිනට පැමිණි අවස්ථාවේදී මෙම කාන්තාව අත්අඩංගුවට ගැනුණේ.",
       "URL": "https://www.hirunews.lk/339575/පෝලන්තයේ-රැකියා-ලබාදෙන-පවසා-මුදල්-වංචා-කළ-කාන්තාවක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=224"
}