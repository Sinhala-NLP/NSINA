{
       "Source": "hirunews",
       "Timestamp": "Wednesday, 24 January 2018 - 18:51",
       "Headline": "විදුහල්පතිනිය දණ ගැස්සවීමේ සිද්ධියට ප්‍රදේශ රැසක විරෝධතා",
       "News Content": "ඌව පළාත් ප්‍රධාන අමාත්‍ය චාමර සම්පත් දසනායක විසින් බදුල්ල දෙමළ බාලිකා මහා විද්‍යාලයේ විදුහල්පතිනිය දණ ගැස්සවූ බව කියන සිද්ධියට එරෙහිව අදත් ප්‍රදේශ කිහිපයක විරෝධතා පැවැත්වුණා.\nකළුතර පැවති විරෝධතාවට ගුරු සංගම් සහ නියෝජ්‍ය අමාත්‍ය පාලිත තෙවරප්පෙරුම ඇතුලූ දේශපාලනඥයින් කිහිපදෙනෙකුද එක්ව සිටියා.\nමේ අතර ඌව පළාත් දෙමළ අධ්‍යාපන අමාත්‍යවරයා ලෙස සෙන්දිල් තොණ්ඩමන් අද පළාත් ආණ්ඩුකාරවරයා ඉදිරියේ දිවුරුම් දෙනු ලැබුවා.\nකෙසේ වෙතත් අමාත්‍ය පලනි දිගම්බරම් කොළඹ අද පැවති මාධ්‍ය හමුවකට එක්වෙමින් සඳහන් කළේ සෙන්දිල් තොණ්ඩමන්, ඌව පළාත් දෙමළ අධ්‍යාපන අමාත්‍යවරයා ලෙස පත් කිරීම නීතිවිරෝධී බවයි.",
       "URL": "https://www.hirunews.lk/181937/විදුහල්පතිනිය-දණ-ගැස්සවීමේ-සිද්ධියට-ප්‍රදේශ-රැසක-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4109"
}