{
       "Source": "hirunews",
       "Timestamp": "Monday, 11 April 2022 - 12:51",
       "Headline": "ඩෙල්ෆ් දූපතෙන් මතු වූ මිලියන අටේ මත්ද්‍රව්‍ය තොගය",
       "News Content": "රුපියල් මිලියන 08ක පමණ වටිනාකමින් යුත් අයිස් මත්ද්‍රව්‍ය තොගයක් සොයාගෙන තිබෙනවා.\nඒ අද (11) පෙරවරුවේ යාපනය - ඩෙල්ෆ් දූපතට ඔබ්බෙනුයි.\nශ්‍රී ලංකා නාවික හමුදාව විසින් සිදු කරන ලද සෝදිසි මෙහෙයුමකදීයි, මෙම මත්ද්‍රව්‍ය තොගය සිය භාරයට ගැනුණේ.\nමෙලෙස නාවික හමුදා භාරයට ගත් මත්ද්‍රව්‍ය තොගය කිලෝග්‍රෑම් 01ක් වන අතර, එහිදී සැකකරුවන් 03කුත් නාවික හමුදාව විසින් තම භාරයට ගත්තා.\nසැකකරුවන් මත්ද්‍රව්‍ය ප්‍රවාහනයට යොදා ගත්, ඩිංගි යාත්‍රාවක් ද නාවික හමුදාව විසින් සොයාගෙන ඇති බවයි නාවික හමුදා මාධ්‍ය ප්‍රකාශක කාර්යාලය පැවසුවේ.\nඅත්අඩංගුවට ගත් සැකකරුවන් පුනරීන් සහ මන්නාරම ප්‍රදේශයේ පදිංචිකරුවන්.",
       "URL": "https://www.hirunews.lk/301712/ඩෙල්ෆ්-දූපතෙන්-මතු-වූ-මිලියන-අටේ-මත්ද්‍රව්‍ය-තොගය",
       "Category": "Local News",
       "Parent URL": "https://www.hirunews.lk/local-news.php?pageID=1237"
}