{
       "Source": "hirunews",
       "Timestamp": "Thursday, 19 May 2022 - 14:32",
       "Headline": "අන්තරේ විරෝධතාවට අධිකරණ නියෝගයක්",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය මේ වන විට (19) විරෝධතා පාගමනක් ආරම්භ කර තිබෙනවා.\nකොළඹ නෙළුම් පොකුණ රඟහල අසලින් අද දහවල් ආරම්භ වූ මෙම පාගමන මේ වන විට මරදාන පසු කරමින් තිබෙනවා.\nඔවුන්ගේ මෙම පාගමන හේතුවෙන් කොළඹ ප්‍රදේශයේ ඇතැම් මාර්ගවල රථවාහන තදබදයක් ද හටගෙන ඇති බවයි හිරු වාර්තාකරුවන් සඳහන් කළේ.\nජනාධිපතිවරයාට සහ වත්මන් අග්‍රාමාත්‍යවරයාට විරෝධය පළ කරමිනුයි ඔවුන් මෙම පාගමන ආරම්භ කර ඇත්තේ.\nකෙසේ වෙතත් අධිකරණය විසින් පොලීසිය කල ඉල්ලීමක් අනුව මෙම පාගමනට එරෙහිව වාරණ නියෝගයක් නිකුත් කර තිබෙනවා.\nඒ යෝර්ක් වීදිය, චැතැම් වීදිය සහ ජනාධිපති මාවතට ඇතුළුවීම මෙන්ම පොදු දේපළවලට හානි කිරීම තහනම් කරමින්.",
       "URL": "https://www.hirunews.lk/304741/අන්තරේ-විරෝධතාවට-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1158"
}