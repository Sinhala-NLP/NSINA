{
       "Source": "hirunews",
       "Timestamp": "Tuesday, 12 September 2023 - 13:00",
       "Headline": "අද මධ්‍යම රාත්‍රියේ සිට දුම්රිය අත්‍යාවශ්‍ය සේවාවක් වෙයි  (වීඩීයෝ)",
       "News Content": "අද (12) මධ්‍යම රාත්‍රියේ සිට දුම්රිය සේවාව අත්‍යාවශ්‍ය සේවාවක් බවට පත් කර ඒ අනුව ගැසට් නිවේදනයක් නිකුත් කරන ලෙස ජනාධිපතිවරයාගෙන් ඉල්ලා සිටින බව ප්‍රවාහන අමාත්‍ය බන්දුල ගුණවර්ධන පවසනවා.\nදිනෙන් දින ආරම්භ කෙරෙන දුම්රිය වැඩ වර්ජන නිසා රට තුළ ඇති වී තිබෙන ගැටලුකාර්‍රී තත්ත්වය සැලකිල්ලට ගනිමින් මෙම තීරණය ගෙන ඇති බවයි වාර්තා වන්නේ.\nදුම්රිය සේවකයන් විවිධ ඉල්ලීම් මුල්කර ගනිමින් හදිසියේ ආරම්භ කරන වැඩ වර්ජන නිසා මෙරට ජන ජීවිතවලට එල්ල වන්නේ මහත් පීඩනයක්.\nඊයේ සහ අද දිනයේ මෙම තත්ත්වය ඉතා උග්‍ර ලෙස දක්නට ලැබුණු අතර තරුණ ජීවිතයක් ද මේ නිසා අකාලයේ මිලින වුණා.",
       "URL": "https://www.hirunews.lk/348026/අද-මධ්‍යම-රාත්‍රියේ-සිට-දුම්රිය-අත්‍යාවශ්‍ය-සේවාවක්-වෙයි-වීඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=35"
}