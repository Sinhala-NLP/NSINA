{
       "Source": "hirunews",
       "Timestamp": "Monday, 22 November 2021 - 8:43",
       "Headline": "කොළඹ - මහනුවර දුම්රිය ධාවනය යළි ඇරඹේ",
       "News Content": "අයහපත් කාලගුණයෙන් දුම්රිය මාර්ගයට හානි සිදුවීම නිසා අත්හිටුවා තිබූ කොළඹ - මහනුවර දුම්රිය ධාවනය අද (22) සිට යළි ආරම්භ කරන බව දුම්රිය දෙපාර්තමේන්තුව සඳහන් කළා.\nඒ අනුව කොළඹ කොටුව දුම්රිය ස්ථානයෙන් අද (22) මහනුවර බලා දුම්රිය ගමන් වාර 5ක් ධාවනය වනු ඇති.\nමේ අතර, කොළඹ - නුවර ප්‍රධාන මාර්ගය පහළ කඩුගන්නාව ප්‍රදේශයෙන් ගමනාගමනය අත්හිටවූ මංතීරුව අද දිනයේත් වසා තැබෙන බව කෑගල්ල දිස්ත්‍රික් ලේකම් මහින්ද එස්. වීරසූරිය පවසනවා.\nඒ, තවදුරටත් එම මාර්ගයේ ප්‍රතිසංස්කරණ කටයුතු සිදුකිරීම හේතුවෙන්.",
       "URL": "https://www.hirunews.lk/288781/කොළඹ-මහනුවර-දුම්රිය-ධාවනය-යළි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1546"
}