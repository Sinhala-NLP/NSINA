{
       "Source": "hirunews",
       "Timestamp": "Monday, 28 March 2016 - 10:19",
       "Headline": "මාපලගම ඝාතනයක්",
       "News Content": "අපරාධ රැසක් සම්බන්ධයෙන් බන්ධනාගාරගතව සිට ඇප මත නිදහස ලබා පැමිණි පුද්ගලයෙකු ගාල්ල - මාපලගම - ගෝනලගොඩ ප්‍රදේශයේදී ඝාතනය කර තිබෙනවා.\nඊයේ රාත්‍රියේ මෙලෙස මියගොස් ඇත්තේ 26 හැවිරිදි බුද්ධික දර්ශන නොහොත් ගෝනලගොඩ රත්නේ නැමැත්තෙකු බවයි පොලීසිය සඳහන් කළේ.\nදෙපිරිසක් අතර, ඇතිවූ ආරවුලකදී තියුණු ආයුධවලින් පහරදී මොහුව ඝාතනය කර ඇති බව නාගොඩ පොලීසිය කියා සිටියා.\nගැටුමෙන් තුවාල ලැබූ තවත් දෙදෙනෙකු ගාල්ල - නාගොඩ රෝහලේ ප්‍රතිකාර ලබනවා.\nපානදුර ප්‍රදේශයේදි මෝටර් රථයකින් මත්කුඩු ප්‍රවාහනය කිරීම සම්බන්ධයෙන් මියගිය පුද්ගලයා මීට පෙර පොලිස් අත්අඩංගුවට පත්වුණා.\nඝාතනයට සම්බන්ධ පුද්ගලයින් පොලීසිය හඳුනාගෙන ඇති අතර, ඔවුන් මේ වනවිට ප්‍රදේශය අතහැර පලාගොස් ඇති බවයි නාගොඩ පොලීසිය සඳහන් කළේ.",
       "URL": "https://www.hirunews.lk/129542/මාපලගම-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=5112"
}