{
       "Source": "hirunews",
       "Timestamp": "Wednesday, 03 April 2019 - 8:50",
       "Headline": "පිටුවහල් කළ සිද්ධික්ගේ සහයකයින්ගෙන්, මාධ්‍යවේදියෙකුට ප්‍රහාරයක්",
       "News Content": "පාතාල නායක මාකඳුරේ මධූෂ් සමඟ ඩුබායි හි අත්අඩංගුවට ගෙන මෙරටට පිටුවහල් කිරීමෙන් පසු ඊයේ අපරාධ පරීක්ෂණ දෙපාර්තමේන්තුව භාරයට ගනු ලැබූ දෙදෙනාගෙන් එක් අයෙකු අද අලුයම මුදා හැර තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ මොහොමඞ් සිද්ධික් මොහොමඞ් සියාම් නැමති පුද්ගලයා මෙලෙස මුදා හැර ඇති බවයි.\nකෙසේ වෙතත්, ඔහු සමඟ අපරාධ පරීක්ෂණ දෙපාර්තමේන්තුව භාරයට ගනු ලැබූ මාකඳුරේ මධුෂ්ගේ මිතුරෙකු බව පැවසෙන ලංකා සජිත් පෙරේරාගෙන් එම දෙපාර්තමේන්තුව තවදුරටත් ප්‍රශ්න කරමින් සිටින බව පොලිස් මාධ්‍ය ප්‍රකාශක කාර්යාලය සඳහන් කළා.\nමේ අතර, අද අලුයම මුදා හැරුණු මොහොමඞ් සිද්ධික් මොහොමඞ් සියාම් නැමැත්තාගේ සහයකයින් පිරිසක් එම අවස්ථාව ආවරණය කිරීමට පැමිණි මාධ්‍යවේදියෙකුට පහර තිබෙනවා.\nමේ නිසා ඔහුගේ කැමරා උපකරණ වලට හානි සිදුව ඇති අතර එම මාධ්‍යවේදියා මේ සම්බන්ධයෙන් පසුව කටුනායක ගුවන් තොටුපළ පොලීසිය වෙත පැමිණිල්ලක් ගොනු කරනු ලැබුවා.\nමොහොමඞ් සිද්ධික්ගේ නීතිඥවරයා වන අතුල මල්වත්තගේ ද ගුවන් තොටුපළට පැමිණ සිටි අතර, මේ පිළිබදව මාධ්‍යවේදීන් ඔහුගෙන් ප්‍රශ්න කළා.\nඅප මේ පිළිබදව ගුවන් තොටුපළ පොලීසියෙන් කළ කරුණු විමසීමකදී එහි ප්‍රකාශකයෙකු කියා සිටියේ පහරදීමට සම්බන්ධ පුද්ගලයින් අත්අඩංගුවට ගැනීම සඳහා මේ වන විට සී.සී.ටී.වී. දර්ශන අධ්‍යයනය කරමින් සිටින බවයි.\nrn",
       "URL": "https://www.hirunews.lk/213730/පිටුවහල්-කළ-සිද්ධික්ගේ-සහයකයින්ගෙන්-මාධ්‍යවේදියෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3422"
}