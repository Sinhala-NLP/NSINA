{
       "Source": "hirunews",
       "Timestamp": "Monday, 24 July 2023 - 16:16",
       "Headline": "එජාපයෙන් නව ව්‍යවස්ථාවක්",
       "News Content": "සියලු පක්ෂවලට එක්සත් ජාතික පක්ෂයට ඇතුළු විය හැකි තත්ත්වයක් එජාප නව ව්‍යවස්ථාවෙන් නිර්මාණය කරන බව පක්ෂ සභාපති පාර්ලිමේන්තු මන්ත්‍රී වජිර අබෙිවර්ධන පවසනවා.\nපක්ෂ නායක ජනාධිපති රනිල් වික්‍රමසිංහ මහතා ලබන අගෝස්තු මාසයේදී පක්ෂ සම්මේලනයක් කැඳවා මේ නව වෙනස කරන බව කී එජාප සභාපතිවරයා එහිදී නව ලෝකයට ගැලපෙන පරිදි පක්ෂ ව්‍යවස්ථාව වෙනස් කරන බව සඳහන් කළා.\nකිසිවකුට හෝ රට වට්ටන්න අවශ්‍ය නම් කළ යුතුව තිබෙන්නේ එක්සත් ජාතික පක්ෂය වැට්ටීම බව කී අබෙිවර්ධන මහතා එජාපය වැටුණු නිසා මුළු රටම කඩාවැටුණු නමුත් එජාප නායකයා ජාතිය වෙනුවෙන් පෙරට පැමිණි බැවින් නැවත රට ගොඩ ගොඩ නැගීමට හැකියාව ලැබුණු බව සඳහන් කළා.\nඑක්සත් ජාතික පක්ෂයේ කලවාන ආසන බල මණ්ඩලය අමතමින් වජිර අබේවර්ධන මේ බව සඳහන් කළා.",
       "URL": "https://www.hirunews.lk/342365/එජාපයෙන්-නව-ව්‍යවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=155"
}