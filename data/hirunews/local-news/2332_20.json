{
       "Source": "hirunews",
       "Timestamp": "Saturday, 14 November 2020 - 18:35",
       "Headline": "බූස්සේ තවත් රැදවියන් 44කටත් කොරෝනා (වීඩියෝ)",
       "News Content": "අද (14) දිනයේත් බූස්ස බන්ධනාගාරයෙන් ආසාදිතයන් 44 දෙනෙකු අලුතෙන් හඳුනාගෙන තිබෙනවා.\nඒ, පෙරේදා දිනයේ බූස්ස බන්ධනාගාරයෙන් ආසාදිතයන් තුන්දෙනෙකු හඳුනාගැනීමෙන් අනතුරුව ඊයේ සිදුකළ පී සී ආර් පරීක්ෂණවලදීයි.\nබූස්ස බන්ධනාගාරයෙන් අද (14) වාර්තාවූ ආසාදිතයන් සමඟ බන්ධනාගාර ආශ්‍රිතව වාර්තාවන කොරෝනා ආසාදිත සංඛ්‍යාව මේ වනවිට 329 දක්වා ඉහළ ගොස් තිබෙනවා.\nබෝගම්බර බන්ධනාගාරයෙන්ද ඊයේ දිනයේ කොරෝනා ආසාදනය වූ රැදවියන් 80 දෙනෙකු වාර්තාවූ අතර, අද පැවති මහනුවර දිස්ත්‍රික් කමිටු රැස්වීමේදී ඒ පිළිබඳව දැඩි කථාබහකට ලක්වුණා.\nඑහිදී මහනුවර ජ්‍යෙෂ්ඨ පොලිස් අධිකාරී සුදත් මාසිංහ සඳහන් කළේ බෝගම්බර පැරණි බන්ධනාගාරය තුළ ප්‍රමාණය ඉක්මවා රදවා සිටින කොරෝනා ආසාදිතයින් නිසා මහනුවර නගරයට දැඩි තර්ජනයක් එල්ල වී ඇති බවයි.",
       "URL": "https://www.hirunews.lk/254725/බූස්සේ-තවත්-රැදවියන්-44කටත්-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2332"
}