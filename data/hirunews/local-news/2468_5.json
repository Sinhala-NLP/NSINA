{
       "Source": "hirunews",
       "Timestamp": "Tuesday, 08 September 2020 - 19:56",
       "Headline": "“19න් ඉදිරියට ව්‍යාපාරයේ“ පළමු විරෝධතාව (වීඩියෝ)",
       "News Content": "20 වැනි ව්‍යවස්ථා සංශෝධනයට එරෙහිව දේශපාලන පක්ෂ සහ සිවිල් සංවිධාන එකමුතුවෙන් පිහිටුවාගත් “19න් ඉදිරියට ව්‍යාපාරයේ“ පළමු විරෝධතාව අද පැවැත්වුණා.\nඒ විපක්ෂ නායක සජිත් ප්‍රේමදාස මහතාගේ ප්‍රධානත්වයෙන්.\n19න් ඉදිරියට ව්‍යාපාරයේ පළමු විරෝධතාව සඳහා තෝරාගෙන තිබුණේ පාර්ලිමේන්තුව අසළ පිහිටි පූජ්‍ය මාදුළුවාවේ සෝභිත හිමියන්ගේ පිළිරුව අසළ පරිශ්‍රයයි.\nඑහෙත් එම කටයුත්ත සඳහා ශබ්ද විකාශන යන්ත්‍ර භාවිතය වෙනුවෙන් අවසර ගෙන නොමැති බවට පොලීසිය දැනුම්දුන්නා.\nකෙසේ වෙතත් පසුව එම කටයුත්ත වෙනුවෙන් අවසර හිමිවූ අතර, විපක්ෂ නායක සජිත් ප්‍රේමදාස මහතා පැමිණ සෝභිත හිමියන්ගේ පිළිරුවය පුෂ්පෝපහාර දක්වමින් විරෝධතා වැඩසටහන ආරම්භ වුණා.",
       "URL": "https://www.hirunews.lk/249747/19න්-ඉදිරියට-ව්‍යාපාරයේ-පළමු-විරෝධතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2468"
}