{
       "Source": "hirunews",
       "Timestamp": "Wednesday, 06 October 2021 - 19:15",
       "Headline": "මැණිකේ මගේ හිතේ බී.බී.සී.යට",
       "News Content": "මැණිකේ මගේ හිතේ ගීතයෙන් ලොවක් වසඟයට ගත් ශ්‍රී ලාංකික යොවුන් ගායිකා යොහානි බී.බී.සී. ලෝක ප්‍රවෘත්ති සේවාවේ මුල් පිටුවට ද පිවිසී තිබෙනවා.\nඒ, ඇය සමග බී.බී.සී. ඉන්දියානු සේවාවක මාධ්‍යවේදිනියක් පැවැත්වූ සම්මුඛ සාකච්ඡාවක් ද සමගින්.\nඑහි තේමාව ලෙස සටහන් කර තිබුණේ ඉන්දිය හදවත් දිනූ ශ්‍රී ලාංකික ගායිකාව ලෙසයි. අන්තර්ජාලය කැලඹූ ඇගේ ගායනයට බොලිවුඩ් සුපිරි තරු නර්තනයේ යෙදෙන බවත් එහි සඳහන් කර තිබුණා.\nඑහිදී ඇය සඳහන් කළේ මැණිකේ මගේ හිතේ ගීතය මෙතරම් පෙරළියක් ඇති කරන බවක් තමන් කිසිවිටෙකත් අපේක්ෂා නොකළ බවයි.\nමේ අතර, බොලිවුඩ් පුරයට පිවිසි ශ්‍රී ලාංකික සිනමා තාරකාවක් වන ජැකලීන් ෆර්නෑන්ඩස් සහ යොහානි අතර හමුවට ද සමාජ මාධ්‍ය වල අද විශේෂ ස්ථානයක් හිමිවුණා.\nයොහානි, සදීෂාන් සමග ගැයූ මැණිකේ මගේ හිතේ ගීතය මේ වනවිට යූ ටියුබ් නාලිකාවේ නැරඹුම්වාර දාහතර කෝටි විසිලක්ෂය ඉක්මවා තිබෙනවා.",
       "URL": "https://www.hirunews.lk/284277/මැණිකේ-මගේ-හිතේ-බී-බී-සී-යට",
       "Category": "Local News",
       "Parent URL": "https://www.hirunews.lk/local-news.php?pageID=1645"
}