{
       "Source": "hirunews",
       "Timestamp": "Thursday, 04 August 2016 - 18:14",
       "Headline": "පාද යාත්‍රාවේ කුඩා දරුවා ගැන ළමාරක්ෂක අධිකාරියෙන් පරීක්ෂණ ඇරඹේ",
       "News Content": "ඒකාබද්ධ විපක්ෂය පසුගියදා දියත් කළ පා ගමන සඳහා කුඩා දරුවෙකු යොදාගැනීම මේ දිනවල දේශපාලන වේදිකාවේ දැඩි කතා බහට ලක් වූ මාතෘකාවක්.\nපසුගියදා මෙන්ම, අද (04) දිනයේ ද මේ සම්බන්ධයෙන් මැති ඇමතිවරුන් විවිධ අදහස් පළ කළා.\nකෙසේ වෙතත්, ජාතික ළමාරක්ෂක අධිකාරිය මේ වනවිටත් සිද්ධිය සම්බන්ධයෙන් විමර්ශනයක් ආරම්භ කර තිබෙනවා.\nඑහි සභාපති නටාෂා බාලේන්ද්‍ර හිරු ප්‍රවෘත්ති අංශයට සඳහන් කළේ කුඩා ළමයෙකු දේශපාලන කටයුතුවලට යොදාගැනීම සම්බන්ධයෙන් ළමාරක්ෂක අධිකාරිය වෙත ලැබුණු පැමිණිල්ලකට අනුව මෙම විමර්ශනය සිදුකරන බවයි.\nමෙම පැමිණිල්ල මහජන අයිතීන් සුරැකීමේ පදනම විසින් ජාතික ළමාරක්ෂක අධිකාරියට ගොනුකර තිබූ අතර, ඒ සම්බන්ධයෙන් තමන් අද දිනයේ ප්‍රකාශයක් ද ලබාදුන් බවයි එහි ජාතික සංවිධායක අසේල සම්පත් සඳහන් කළේ.",
       "URL": "https://www.hirunews.lk/139834/පාද-යාත්‍රාවේ-කුඩා-දරුවා-ගැන-ළමාරක්ෂක-අධිකාරියෙන්-පරීක්ෂණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4936"
}