{
       "Source": "hirunews",
       "Timestamp": "Sunday, 26 June 2022 - 14:59",
       "Headline": "රජයේ කාර්යාල වෙත සේවකයින් කැඳවීම තවදුරටත් සීමා කරයි",
       "News Content": "රජයේ කාර්යාල වෙත සේවකයින් කැඳවීම තවදුරටත් සීමා කරමින් නව චක්‍රලේඛයක් නිකුත් කර තිබෙනවා.\nඒ අනුව රාජකාරී කටයුතු බිඳ වැටීමකින් තොරව පවත්වාගෙන යෑමට අත්‍යවශ්‍ය අවම කාර්ය මණ්ඩලයක් පමණක් සේවා ස්ථාන වෙත කැඳවීමට ආයතන ප්‍රධානීන් ට දැනුම් දී තිබෙනවා.\nඑමෙන්ම හැකි සෑම අවස්ථාවක දී ම සේවකයින්ට නිවසේ රැඳී සිටිමින් ඔවුන්ගේ සේවය මාර්ගගත ක්‍රමය ඔස්සේ ලබාගැනීමටත් ආයතන ප්‍රධානීන් ප්‍රමුඛතාවය ලබාදිය යුතු බව ද එම චක්‍රලේඛයෙන් දැක්වෙනවා.\nරාජ්‍ය පරිපාලන ලේකම් එම්.එම්.පී.කේ මායාදුන්නේ විසින් එම චක්‍රලේඛය නිකුත් කර තිබෙනවා.",
       "URL": "https://www.hirunews.lk/308226/රජයේ-කාර්යාල-වෙත-සේවකයින්-කැඳවීම-තවදුරටත්-සීමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1067"
}