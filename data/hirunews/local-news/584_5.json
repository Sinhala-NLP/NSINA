{
       "Source": "hirunews",
       "Timestamp": "Monday, 23 January 2023 - 13:19",
       "Headline": "රැකියා විරහිත උපාධිධාරින් අධ්‍යාපන අමාත්‍යංශයට",
       "News Content": "රැකියා විරහිත උපාධිධාරින් පිරිසක් අද (23) පෙරවරුවේ සාකච්ඡාවක් සඳහා අධ්‍යාපන අමාත්‍යංශයට පැමිණ තිබුණා.\nඒ, 2020 වසරෙන් පසු උපාධිය ලබාගත් සියලු දෙනාට ගුරු උපාධිය ලබාදෙන ලෙස ඉල්ලමින්.\nඑහිදී එම පිරිස අමාත්‍යංශයේ ලේකම්වරයෙකු සමඟ සාකච්ඡා පවත්වා ඇති අතර, සති දෙකක් ඇතුළත අමාත්‍ය සුසිල් ප්‍රේම්ජයන්ත් සමඟ සාකච්ඡාවක් ලබාදීමට ඔවුන්ට පොරොන්දු වී තිබෙනවා.\nඒ අනුව, පොරොන්දු වූ පරිදි දිනයක් ලබානොදුනහොත් ඉදිරියේ දී මේ සම්බන්ධයෙන් දැඩි ක්‍රියාමාර්ග ගැනීමට බලාපොරොත්තු වන බවයි ඒකාබද්ධ රැකියා විරහිත උපාධිධාරින් සංගමයේ කැඳවුම්කරු පූජ්‍ය තැන්නේ ඥානානන්ද හිමියන් සඳහන් කළේ.",
       "URL": "https://www.hirunews.lk/325701/රැකියා-විරහිත-උපාධිධාරින්-අධ්‍යාපන-අමාත්‍යංශයට",
       "Category": "Local News",
       "Parent URL": "https://www.hirunews.lk/local-news.php?pageID=584"
}