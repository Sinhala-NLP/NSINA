{
       "Source": "hirunews",
       "Timestamp": "Thursday, 17 November 2016 - 7:41",
       "Headline": "අතුරු වෛද්‍ය වෘත්තිකයන් තවදුරටත් වර්ජනයේ",
       "News Content": "අතුරු වෛද්‍ය සේවාවන්ට අයත් වෘත්තීය සමිති 8ක් ඊයේ පෙරවරු අටේ සිට ආරම්භ කළ සංකේත වර්ජනය අද (17) දිනයේත් ක්‍රියාත්මකයි. ඖෂධ සංයෝජක තනතුර, අතුරු වෛද්‍ය සේවාවට අන්තර්ග්‍රහණය කිරීම ඇතුළු ගැටළු කිහිපයක් මුල් කර ගනිමිනුයි මොවුන් මෙලෙස වර්ජනයේ නිරතවන්නේ.\nවර්ජනය මධ්‍යම ලේ බැංකුව, මහරගම අපේක්ෂා රෝහල, රිජ්වේ ආර්යා ළමා රෝහල ඇතුළු රෝහල් 7 ක ක්‍රියාත්මක වන්නේ නැහැ.\nවර්ජනය හේතුවෙන් රෝහල්වල හෘද රෝග සැත්කම්, අක්ෂි පරීක්ෂණ කටයුතු, ස්නායු, දන්ත පරීක්ෂණ සහ දන්ත කාර්මික කටයුතුවලට බලපෑමක් එල්ල වී ඇති බවයි රෝහල් ප්‍රකාශකයන් සදහන් කළේ.\nඅදාළ  වර්ජනය හෙට පෙරවරු අට දක්වා ක්‍රියාත්මක කරන බවයි අතුරු වෛද්‍ය සේවා ඒකාබද්ධ පෙරමුණේ මාධ්‍ය ප්‍රකාශක නජිත් සුමනසේන කියා සිටියේ.",
       "URL": "https://www.hirunews.lk/147709/අතුරු-වෛද්‍ය-වෘත්තිකයන්-තවදුරටත්-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=4792"
}