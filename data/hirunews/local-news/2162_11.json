{
       "Source": "hirunews",
       "Timestamp": "Sunday, 07 February 2021 - 17:47",
       "Headline": "පොලිස් නිල ඇඳුම වෙනත් අයෙකුට ඇන්දවූ කොස්තාපල් අත්අඩංගුවට",
       "News Content": "තම පොලිස් නිල ඇඳුම වෙනත් පුද්ගලයෙකුට ලබාදීම සම්බන්ධයෙන් පොලිස් කොස්තාපල්වරයෙකු අත්අඩංගුවට ගත් බව බද්දේගම පොලිසිය පවසනවා.\nමීට දින කිහිපයකට පෙර බද්ද්ගම පොලිසියේ නිලධාරින් කණ්ඩායමක් විසින් හෙරොයින් සමඟ අත්අඩංගුවට ගන්නා ලද ඇත්කඳුර ප්‍රදේශයේ පදිංචි සැකකරුවෙකුගේ මුහුණු පොත පරික්ෂා කිරිමේදී සැකකරු පොලිස් නිල ඇඳුමින් සැරසි සිටින ඡායාරුපයක් එහි පළකර තිබූ අයුරු දැකගන්නට ලැබී තිබෙනවා.\nඒ සම්බන්ධයෙන් කරන ලද විමර්ශනයේදී එම පොලිස් නිල ඇඳුම හිමි අදාල කොස්තාපල්වරයා හඳුනා ගැනීමට හැකි වූ බවයි පොලිසිය පැවසුවේ.\nපසුව අදාල කොස්තාල්වරයා ඒ සම්බන්ධයෙන් ප්‍රකාශයක් ලබාදීමට පැමිණි අවස්ථවේ නිල ඇඳුම වෙනත් අයෙකුට ලබාදිමේ චෝදනාව යටතේ අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ අලුත්වල ප්‍රදේශයේ පදිංචි පොලිස් කොස්තාපල්වරයෙක්.\nඅත්අඩංගුවට ගැනුණු කොස්තාපල්වරයා බද්දේගම මහේස්ත්‍රාත්වරයා වෙත ඉදිරිපත් කිරිමට නියමිතව තිබුණා.",
       "URL": "https://www.hirunews.lk/261912/පොලිස්-නිල-ඇඳුම-වෙනත්-අයෙකුට-ඇන්දවූ-කොස්තාපල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2162"
}