{
       "Source": "hirunews",
       "Timestamp": "Wednesday, 17 February 2021 - 22:18",
       "Headline": "අභියෝග ජය ගනිමින් සංචාරක ක්ෂේත්‍රයේ නව ගමනකට සූදානම් වන්න - ජනපති (වීඩියෝ)",
       "News Content": "සංචාරක ව්‍යාපාරය මෙරට ජාතික ආර්ථිකයේ ප්‍රධාන ඉලක්කයක් බැවින් අභියෝග ජය ගනිමින් එම ක්ෂේත්‍රයේ නව ගමනකට සූදානම් වන්නැයි ජනාධිපති ගෝඨාභය රාජපක්ෂ මහතා උපදෙස් දී තිබෙනවා.\nඒ, සංචාරක කර්මාන්තයේ ප්‍රවර්ධනය පිළිබඳව ජනාධිපති කාර්යාලයේ පැවති සාකච්ඡාවකදීයි.\nමෙම සාකච්ඡාව සඳහා සංචාරක ක්ෂේත්‍රයට අදාළ රේඛීය ආයතන ප්‍රධානීන් සහ ප්‍රමුඛ පෙළේ ව්‍යවසායකයින් ඇතුළු පිරිසක් එක්ව සිටියා.\nජනාධිපති මාධ්‍ය අංශය පැවසුවේ, කොවිඩ් මර්දන එන්නත ලබාදීමේදී හෝටල් සේවකයින්, සංචාරක මගපෙන්වන්නන් සහ රියැදුරන් වැනි කාර්ය මණ්ඩල සඳහා ප්‍රමුඛතාව ලබාදීම කෙරෙහි මෙහිදී අවධානය යොමු වූ බවයි.\nඑමෙන්ම සංචාරකයින් ආසාදිතයින් නොවන අවස්ථාවලදී පහසුකම් සපයන්නන් නිරෝධායනයට ලක් කිරීමේ අවශ්‍යතාවක් නොමැති බවටද මෙහිදී යෝජනා වී තිබෙනවා.\nසාකච්ඡාවට එක්වූ ආර්ථික පුනර්ජීවනය පිළිබඳ ජනාධිපති කාර්ය සාධක බලකා ප්‍රධානී බැසිල් රාජපක්ෂ මහතා පෙන්වා දුන්නේ, මෙරට කොවිඩ් මර්දන ලෝක ශ්‍රේණිගත කිරීම්වල 10 වැනි ස්ථානයේ පසුවීමේ වාසිය සංචාරක ක්ෂේත්‍රයේ දියුණුවට යොදාගත හැකි බවයි.",
       "URL": "https://www.hirunews.lk/262907/අභියෝග-ජය-ගනිමින්-සංචාරක-ක්ෂේත්‍රයේ-නව-ගමනකට-සූදානම්-වන්න-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2140"
}