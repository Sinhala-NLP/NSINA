{
       "Source": "hirunews",
       "Timestamp": "Tuesday, 13 December 2016 - 13:21",
       "Headline": "ශ්‍රීපාද රක්ෂිතයට ඇතුළු වූ පස්දෙනෙකු අතුරුදන්",
       "News Content": "නල්ලතන්නිය,ලක්ෂපාන තේ වතුයායෙන් ශ්‍රී පාද රක්ෂිතයට ඇතුළු වූ පුද්ගලයන් පස්දෙනෙකු අතුරුදන් වී තිබෙනවා.\nඔවුන් සොයා ලක්ෂපාන යුද හමුදා කදවුරේ සෙබලුන් සහ නල්ලතන්නිය පොලීසියේ නිලධාරීන් සෝදිසි මෙහෙයුමක් ආරම්භ කර ඇති බවයි හිරු වාර්තාකරු සඳහන් කළේ.\nලක්ෂපාන වතු යායේ කළමනාකරුගේ පුත්‍රයා සහ ඔහුගේ මිතුරන් දෙදෙනෙකු සහ තවත් තරුණියන් දෙදෙනෙකුයි මෙලෙස අතුරුදන්ව ඇත්තේ.\nඊයේ මෙම පිරිස වතුයායේ හැමිල්ටන් ඉහළ ප්‍රදේශයෙන් ශ්‍රී පාද රක්ෂිතයට ඇතුළු වී තිබෙනවා.\nකෙසේ වෙතත්, ඔවුන් නොපැමිණි බවට 119 පොලිස් හදිසි ඇමතුම් අංකයට තොරතුරක් ලැබීමෙන් පසුවයි ඔවුන් සෙවීමේ මෙහෙයුම් ආරම්භ කෙරුණේ.",
       "URL": "https://www.hirunews.lk/149600/ශ්‍රීපාද-රක්ෂිතයට-ඇතුළු-වූ-පස්දෙනෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4755"
}