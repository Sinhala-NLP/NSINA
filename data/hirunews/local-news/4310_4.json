{
       "Source": "hirunews",
       "Timestamp": "Friday, 22 September 2017 - 8:06",
       "Headline": "කාලය අවසන් වන පළාත් සභා 3 ක පාලනය ආණ්ඩුකාරවරුන්ට",
       "News Content": "ඉදිරියේදී නිල කාලය අවසන් වීමට නියමිත පළාත් සභාවල එම නිල කාලය දීර්ඝ කිරීමට බලාපොරොත්තු නොවන බව පළාත් පාලන සහ පළාත් සභා අමාත්‍යාංශය පවසනවා.\nඒ අනුව, සබරගමුව, උතුරුමැද සහ නැගෙනහිර පළාත් සභාවල නිල කාලය අවසන් වීමෙන් පසු මැතිවරණය පවත්වන තුරු ඒවායේ පාලන බලය ආණ්ඩුකාරවරුන්ට පැවරෙනු ඇති.\nසබරගමුව පළාත් සභාවේ නිල කාලය ලබන 27 වනදා අවසන් වන අතර, උතුරුමැද පළාත් සභාවේ නිල කාලය සැප්තැම්බර් 30 වනදා අවසන් වීමට නියමිතයි.\nපසුගියදා පාර්ලිමේන්තුව වෙත ඉදිරිපත් කෙරුණු 20 වන සංශෝධනය මගින් යෝජනා කර තිබුණේ පළාත් සභා වල නිල කාලය අවසන් වීමෙන් පසු මැතිවරණ පැවැත්වෙන තුරු ඒවායේ බලතල පාර්ලිමේන්තුව වෙත පැවරීමටයි.\nඑමෙන්ම, පළාත් සභා ඡුන්ද එකම දිනයකදී පැවැත්වීමටත් ඒවායේ නිල කාලය දීර්ඝ කිරීමේ බලය පාර්ලිමේන්තුවට පැවරීමටත් එමගින් යෝජනා වී තිබුණා.\nකෙසේ නමුත් ශ්‍රේෂ්ඨාධිකරණය දැනුම්දී ඇත්තේ අදාළ සංශෝධන පනත් කෙටුම්පත තුනෙන් දෙකක බහුතරයකින් සහ ජනමත විචාරණයකින් අනුමත විය යුතු බවටයි.",
       "URL": "https://www.hirunews.lk/171517/කාලය-අවසන්-වන-පළාත්-සභා-3-ක-පාලනය-ආණ්ඩුකාරවරුන්ට",
       "Category": "Local News",
       "Parent URL": "https://www.hirunews.lk/local-news.php?pageID=4310"
}