{
       "Source": "hirunews",
       "Timestamp": "Friday, 13 August 2021 - 13:21",
       "Headline": "වයෝවෘද්ධ මව්පියවරුන් කලුබෝවිල රෝහලේ බංකු මත",
       "News Content": "කොරෝනා වසංගතය හමුවේ මෙරට වැඩිහිටියන් මුහුණදුන් අභියෝග රැසක් පවතිනවා. මේ එහි තවත් පැතිකඩක්.\nදින කිහිපයක සිට වයෝවෘද්ධ මව්පියවරුන් කිහිපදෙනෙකු කලුබෝවිල ශික්ෂණ රෝහලේ බංකු මත තබා පිටව ගිය පිරිස් පිළිබඳ තොරතුරු වාර්තා වන බව රෝහලේ නියෝජ්‍ය අධ්‍යක්ෂ වෛද්‍ය රුක්ෂාන් බෙල්ලන ප්‍රකාශ කළා.\nමෙලෙස වැඩිහිටියන් අසරණ කර පලා යන බොහෝ දෙනෙකු තරමක් වැදගත් සමාජ තත්ත්වයන් සහිත අය වීම ද විශේෂත්වයක්.\nවයෝවෘද්ධ බව හැර කිසිදු රෝගයක් නොමැති මෙම වැඩිහිටියන් මෙලෙස අසරණ කර යාම පිළිබඳව මේ වනවිට රෝහල් බලධාරින්ගේ අවධානය යොමුව තිබෙන බව වෛද්‍ය රුක්ෂාන් බෙල්ලන සඳහන් කළා.\nවැඩිහිටියන් බරක් නම් මහමග අසරණ නොකර ඒ පිළිබඳ වගකිව යුත්තන් දැනුවත් කරන ලෙසයි මිනිස්කම නොහඳුනන මිනිසුන්ගෙන් ඔහු ඉල්ලා සිටියේ.\nවැඩිහිටියන් සම්පතක් ලෙස දුටු රටක කොරෝනා වසංගතය හමුවේ වැඩිහිටියන්ට මෙලෙස සලකයි නම් සොබා දහම ඊට දක්වන ප්‍රතිචාරය කෙසේ විය හැකි ද ?",
       "URL": "https://www.hirunews.lk/279594/වයෝවෘද්ධ-මව්පියවරුන්-කලුබෝවිල-රෝහලේ-බංකු-මත",
       "Category": "Local News",
       "Parent URL": "https://www.hirunews.lk/local-news.php?pageID=1757"
}