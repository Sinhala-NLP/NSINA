{
       "Source": "hirunews",
       "Timestamp": "Monday, 31 December 2018 - 13:24",
       "Headline": "පළාත් 5 කට ඉදිරි දිනවල ශීත කාලගුණයක්",
       "News Content": "දිවයිනේ උතුර, උතුරුමැද, මධ්‍යම, වයඹ සහ නැගෙනහිර පළාත්වලට ඉදිරි දිනවලදී තරමක ශීත කාලගුණයක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඑසේම, දිවයිනේ බොහෝ පළාත්වල ප්‍රධාන වශයෙන් වැසි රහිත කාලගුණික තත්ත්වයක් පවතින බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\nකෙසේ වෙතත්, බදුල්ල සහ මාතලේ දිස්ත්‍රික්කවල වැසි ස්වල්පයක් ඇතිවිය හැකියි.\nමේ අතර, මන්නාරම සිට පුත්තලම සහ කොළඹ හරහා කළුතර දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 50 ත් 60 ත් දක්වා වැඩි විය හැකි අතර එම අවස්ථාවන්හිදී මුහුදු ප්‍රදේශ රළු විය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සදහන් කළේ.",
       "URL": "https://www.hirunews.lk/207169/පළාත්-5-කට-ඉදිරි-දිනවල-ශීත-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=3580"
}