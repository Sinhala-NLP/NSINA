{
       "Source": "hirunews",
       "Timestamp": "Thursday, 18 February 2021 - 10:14",
       "Headline": "පියාගේ සිහිනය වෙනුවෙන් තෙළි තුඩින් සිතුවම් මවන ඩිලානි (ඡායාරුප)",
       "News Content": "තම පියාගේ සිහිනයක් වෙනුවෙන් තෙළි තුඩින් අපූරූ චිත්‍ර මවනා තරැණියක් ගැන පසුගිය දවසක අපට තොරතුරු වාර්තා වුනා.\nඇය  නාඋල, අරංගලයාය ප්‍රදේශයේ පදිංචි ඩිලානි චම්පිකා.\nවයස අවුරුදු 29 වන ඇය කුඩා කළ සිට චිත්‍ර ඇදීම සදහා අපූරූ  හපන්කම් දක්වන්නියක් බවයි අප වාර්තා කරු සඳහන් කළේ.\nඅරංගල ප්‍රදේශයේ පර්වතය පාමුල පිහිටි කුඩා නිවසේ සිය චිත්‍ර කළාව වෙනුවෙන් කැපකිරිම් කරන ඇයට තවත් එක් සහෝදරයෙක්ද සිටින අතර ඔහුත් චිත්‍ර කලාව හදාරන්නෙක්.\nවසර ගනනක් තිස්සේ සිය පියාගේ සිහිනයක් වු චිත්‍ර ප්‍රදර්ශනයකට උත්සහා දරන මේ තරැණිය ආර්ථික අපහසුතා රැසක් හේතුවෙන් සිය නිර්මාණ හැකියාවන් එළිදැක්වීමට නොහැකිව තිබෙනවා.\nමේ වන විට ඇයට චිත්‍ර ඇදීමට අවශ්‍ය  අමුද්‍රව්‍ය ලබා ගැනීමටද නොහැකිව සිටින බවයි ඇය පවසා ඇත්තේ.\nකෙසේ නමුත් තම පියාගේ සිහිනය තමන් කවදා හෝ ඉටු කිරීමටයි ඇයගේ එකම අධිෂ්ඨානය වී තිබෙන්නේ.",
       "URL": "https://www.hirunews.lk/262933/පියාගේ-සිහිනය-වෙනුවෙන්-තෙළි-තුඩින්-සිතුවම්-මවන-ඩිලානි-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=2139"
}