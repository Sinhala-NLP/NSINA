{
       "Source": "hirunews",
       "Timestamp": "Friday, 18 September 2020 - 15:39",
       "Headline": "විදේශයක නිෂ්පාදිත බෝර 12 ගිනි අවියක් සමග පුද්ගලයෙකු අත්අඩංගුවට",
       "News Content": "විදේශ රටක නිෂ්පාදිත බෝර 12 වර්ගයේ ගිනි අවියක් සහ එම අවියට යොදන ජීව උණ්ඩ 5ක් සමග සැකකරුවෙකු අනුරාධපුර රනෝරාව ප්‍රදේශයේදී අත්අඩංගුවට ගෙන තිබෙනවා.\nඅද දහවල් 1.30ට පමණ වැටලීම සිදුකර ඇත්තේ අනුරාධපුර පොලිස් විශේෂ කාර්ය බලකා කඳවුරේ නිලධාරීන් විසින් සිදුකළ මෙහෙයුමකදීයි.\nසැකකරු කොකුන්නෑව රනෝරාව ප්‍රදේශයේ පදිංචි 40 හැවිරිදි පුද්ගලයෙක්.\nඔහු වැඩිදුර විමර්ශන සඳහා නොච්චියාගම පොලිසියට ඉදිරිපත් කර ඇති අතර හෙට තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.\nනොච්චියාගම පොලිසිය වැඩිදුර විමර්ශන සිදු කරනවා.\nමේ අතර, අම්පාර - සමන්තුරය ප්‍රදේශයේදී පොලිස් විශේෂ කාර්ය බලකාය සිදුකළ මෙහෙයුමකදී බෝර 12 තවත් ගිනිඅවියක් සොයා ගෙන තිබෙනවා.\nඑසේම, මෙරට නිෂ්පාදිත ගිනි අවියක් ද පුවරසන්කුලම් - සෙන්කල්පඩෙයි වැව් බැම්ම ආසන්නයේ තිබී සොයා ගෙන තිබෙනවා.",
       "URL": "https://www.hirunews.lk/250529/විදේශයක-නිෂ්පාදිත-බෝර-12-ගිනි-අවියක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2446"
}