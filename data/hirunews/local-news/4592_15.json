{
       "Source": "hirunews",
       "Timestamp": "Tuesday, 28 March 2017 - 12:25",
       "Headline": "ළමා ආරක්ෂාව පිළිබද ජාතික ප්‍රතිපත්තියට මහජන අදහස් ලබා ගැනේ",
       "News Content": "කෙටුම් පත් කරන ලද ළමා ආරක්ෂාව පිළිබද ජාතික ප්‍රතිපත්තියට ජනතා අදහස් ලබා ගැනීම අද සිට ආරම්භ කරණ බව ජාතික ළමා ආරක්ෂක අධිකාරය පවසනවා.\nඑහි සභාපතිනී ආචාර්ය නටාෂා බාලේන්ද්‍රන් ප්‍රකාශ කළේ ළමා ආරක්ෂාව පිළිබද මාර්ගෝපදේශන අත් පොතක් එලිදැක්වීම සහ නව වෙබ් අඩවියක් විවෘත කිරීම ද අද පෙරවරුවේ සිදුකරන බවයි.\nධෛර්යමත් ළමයින් වර්ධනය කිරිම සදහා මෙන්ම ළමා ආරක්ෂාව පිළිබදව දැනුවත් කිරීම ද මෙම නව වෙබ් අඩවිය මගින් සිදු කෙරෙනවා.\nමෙරට තුල පවතින ළමා ආරක්ෂාව සම්බන්ධයෙන් ගැටළු අවම කර ගැනිම මෙමගින් අපේක්ෂා කරන බවයි ජාතික ළමා ආරක්ෂක අධිකාරියේ සභාපතිනී ආචාර්ය නටාෂා බාලේන්ද්‍රන් වැඩිදුරටත් සදහන් කළේ.",
       "URL": "https://www.hirunews.lk/157912/ළමා-ආරක්ෂාව-පිළිබද-ජාතික-ප්‍රතිපත්තියට-මහජන-අදහස්-ලබා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4592"
}