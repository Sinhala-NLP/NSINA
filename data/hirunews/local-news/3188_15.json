{
       "Source": "hirunews",
       "Timestamp": "Tuesday, 20 August 2019 - 19:34",
       "Headline": "ආණ්ඩුව, ඉඩම් පනත් කෙටුම්පත ඉල්ලා අස්කරගනී",
       "News Content": "මත්ද්‍රව්‍ය ජාවරම්කරුවන්ට මරණ දඬුවම ලබා දීම අහෝසි කිරිම සම්බන්ධයෙන් වු පනත් කෙටුම්පතට පක්ෂව ඉදිරිපත් කර තිබු පෙත්සම් තුනක් ප්‍රතික්ෂේප කළ බව ශ්‍රේෂ්ඨාධිකරණය දැනුම්දී ඇතැයි නියෝජ්‍ය කථානායක ආනන්ද කුමාරසිරි අද පාර්ලිමේන්තුවේදී ප්‍රකාශ කළා.\nඅදාල පනත් කෙටුම්පත සම්බන්ධයෙන් වු යෝජනාව පාර්ලිමේන්තු මන්ත්‍රී බන්දුලාල් බණ්ඩාරිගොඩ පසුගියදා පාර්ලිමේන්තුවට ඉදිරිපත් කළ අතර, ඊට සහාය පල කරමිනුයි ශ්‍රේෂ්ඨාධිකරණය හමුවේ මෙම පෙත්සම් ගොනු කර තිබුණේ.\nමේ අතර, සභානායක අමාත්‍ය ලක්ෂ්මන් කිරිඇල්ල දැනුම් දුන්නේ පාර්ලිමේන්තුවට ඉදිරිපත් කර තිබු රජයේ ඉඩම් විශේෂ විධිවිධාන පනත් කෙටුම්පත ඉවත් කරගන්නා බවයි.",
       "URL": "https://www.hirunews.lk/222626/ආණ්ඩුව-ඉඩම්-පනත්-කෙටුම්පත-ඉල්ලා-අස්කරගනී",
       "Category": "Local News",
       "Parent URL": "https://www.hirunews.lk/local-news.php?pageID=3188"
}