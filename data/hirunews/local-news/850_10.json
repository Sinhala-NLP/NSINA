{
       "Source": "hirunews",
       "Timestamp": "Friday, 23 September 2022 - 9:19",
       "Headline": "දෙහිවල සත්වෝද්‍යානයේ බන්දුල හස්තියා මිය යයි (වීඩියෝ)",
       "News Content": "දෙහිවල ජාතික සත්වෝද්‍යානයේ දීර්ඝ කාලයක් දිවි ගෙවූ බන්දුල හස්තියා මියගොස් තිබෙනවා.\nමිය යන විට එම සත්ත්වයා 79 හැවිරිදි වියේ පසුූ වූ බව යි දෙහිවල සත්වෝද්‍යානයේ මෙහෙයුම් අධ්‍යක්ෂිකා අනෝමා ප්‍රියදර්ශනී සඳහන් කළේ.\n1943 වසරේ දී අනුරාධපුරයේ උපත ලැබූ මෙම හස්තියා තුන් හැවිරිදි වියේ දී අලි රංචුවෙන් වෙන් ව සිටිය දී වනජීවී සංරක්ෂණ දෙපාර්තමේන්තුව භාරයට ගැනුණා.\nඉන් අනතුරුව යි 1949 වසරේ දී මෙම හස්තියා දෙහිවල සත්වෝද්‍යානයට භාර දෙනු ලැබුවේ.",
       "URL": "https://www.hirunews.lk/316089/දෙහිවල-සත්වෝද්‍යානයේ-බන්දුල-හස්තියා-මිය-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=850"
}