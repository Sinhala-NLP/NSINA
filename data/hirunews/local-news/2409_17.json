{
       "Source": "hirunews",
       "Timestamp": "Monday, 05 October 2020 - 13:49",
       "Headline": "රියාජ්ගේ පරීක්ෂණ ගැන පොලිස් කොමිසට ආ පැමිණිල්ල (වීඩියෝ)",
       "News Content": "අපරාධ පරීක්ෂණ දෙපාර්තමේන්තුවේ හිටපු නියෝජ්‍ය පොලිස්පතිවරයා ස්ථාන මාරු කිරීම සහ රියාජ් බදියුදීන් නිදහස් කිරීම අතර පැහැදිලි සබඳතාවයත් පවතින බව පුජ්‍ය මාගල්කන්දේ සුදත්ත හිමියන් චෝදනා කරනවා.\nමේ අතර රියාජ් බදියුදීන් නිදහස් කිරීම සම්බන්ධයෙන් මහජන යුතුකම් කේන්ද්‍රය විසින් පොලිස් කොමිසම වෙත අද පැමිණිල්ලක් ඉදිරිපත් කළා.\nපාස්කු ප්‍රහාරයේ ත්‍රස්තයින් සමඟ සබඳතා පැවැත්වූ බවට සැකපිට අපරාධ පරීක්ෂණ දෙපාර්තමේන්තුව භාරයේ රඳවා ගෙන මාස 05කට අධික කාලයක් ප්‍රශ්න කරමින් සිට පසුගියදා මුදාහැරුණු පාර්ලිමේන්තු මන්ත්‍රී රිෂාඩ් බදියුදීන්ගේ සොහොයුරා වන රියාජ් බදියුදීන් සම්බන්ධයෙන් කළ පරීක්ෂණවලට අදාළව අපරාධ පරීක්ෂණ දෙපාර්තමේන්තුවේ නිලධාරින් සම්බන්ධයෙන් විමර්ශනයක් සිදුකරන ලෙස පොලිස් කොමිසම වෙත මෙම පැමිණිල්ලක් ඉදිරිපත් කර තිබෙනවා.",
       "URL": "https://www.hirunews.lk/251856/රියාජ්ගේ-පරීක්ෂණ-ගැන-පොලිස්-කොමිසට-ආ-පැමිණිල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2409"
}