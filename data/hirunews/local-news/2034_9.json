{
       "Source": "hirunews",
       "Timestamp": "Thursday, 08 April 2021 - 11:05",
       "Headline": "නීති විරෝධීව විදෙස්ගත වීමට යමින් සිටි 20 දෙනෙකු අත්අඩංගුවට",
       "News Content": "නීතිවිරෝධී ලෙස මෙරටින් විදෙස් රටකට සංක්‍රමණය වීමට උත්සාහ කළ 20 දෙනෙකු අත්අඩංගුවට ගෙන තිබෙනවා.\nපසුගිය 6 වන දා සිලාවතුර, කොන්ඩච්චිකුඩා ප්‍රදේශයේ සිදුකළ විශේෂ සෝදිසියකදී ත්‍රිරෝද රථ 4ක් නාවික හමුදාව පරීක්ෂාවට ලක්කළා.\nඑම ත්‍රීරෝද රථවල සිටි 20 දෙනාම නීතිවිරෝධී ලෙස මුහුදු මාර්ගය ඔස්සේ මෙරටින් සංක්‍රමණය වීම සඳහා සූදානම්ව සිටි බවයි නාවික හමුදාව ප්‍රකාශ කළේ.\nඅත්අඩංගුවට ගත් මෙම පිරිස අතර පිරිමි පුද්ගලයින් 14 දෙනෙකු, කාන්තාවන් 4 දෙනෙකු සහ දරුවන් දෙදෙනෙකු ද සිට තිබෙනවා.\nඔවුන් මන්නාරම, වාලච්චේන, වත්තල සහ පුත්තලම යන ප්‍රදේශවල පදිංචිකරුවන්.",
       "URL": "https://www.hirunews.lk/267850/නීති-විරෝධීව-විදෙස්ගත-වීමට-යමින්-සිටි-20-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2034"
}