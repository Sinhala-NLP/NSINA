{
       "Source": "hirunews",
       "Timestamp": "Sunday, 25 September 2022 - 13:08",
       "Headline": "අත්අඩංගුවට ගත් විරෝධතාකරුවන් 83 දෙනා ගැන තවදුරටත් විමර්ශන (වීඩියෝ)",
       "News Content": "සමාජවාදී තරුණ සංගමය සංවිධාන කළ විරෝධතාව අතරතුර අත්අඩංගුවට ගත් විරෝධතාකරුවන් 83 දෙනා සම්බන්ධයෙන් විමර්ශන තවදුරටත් ක්‍රියාත්මකයි.\nජනතා විමුක්ති පෙරමුණේ සමාජවාදී තරුණ සංගමය ඊයේ පැවැත්වූ විරෝධතා පා ගමනක් විසුරුවා හැරීමට පොලිසිය ජල හා කඳුලු ගෑස් එල්ල කළා. එම විරෝධතාව අතරතුරයි මෙලෙස 83 දෙනෙකු අත්අඩංගුවට ගත්තේ.\nපොලිස් මාධ්‍ය කොට්ඨාසය නිවේදනය කළේ නීතිවිරෝධී ලෙස පෙළපාලියේ ගමන් කළ භික්ෂූන් වහන්සේ දෙනමක් කාන්තාවන් සිව්දෙනෙක් ඇතුලු 83 ක් මෙලෙස අත්අඩංගුවට ගත් බවයි.\nඑම පිරිස අතරට සමාජවාදී තරුණ සංගමයේ ජාතික සංවිධායක එරංග ගුණසේකරද ඇතුළත්.\nමේ සම්බන්ධයෙන් කොළඹ දිසාව භාර නියෝජ්‍ය පොලිස්පතිවරයාගේ ඍජු අධීක්ෂනය යටතේ අදාළ විමර්ශන කටයුතු සිදු කරන බවත් අත්අඩංගුවට ගත් පිරිස සම්බන්ධයෙන් නීත්‍යානුකූල ක්‍රියාමාර්ග ගැනීමට නියමිත බවත් පොලිස් මාධ්‍ය කොට්ඨාසය සඳහන් කළා.",
       "URL": "https://www.hirunews.lk/316268/අත්අඩංගුවට-ගත්-විරෝධතාකරුවන්-83-දෙනා-ගැන-තවදුරටත්-විමර්ශන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=845"
}