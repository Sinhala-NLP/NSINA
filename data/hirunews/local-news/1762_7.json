{
       "Source": "hirunews",
       "Timestamp": "Wednesday, 11 August 2021 - 8:18",
       "Headline": "මහජනතාව සිදු කරන විමසීම් පහසුකිරීම සඳහා මහබැංකුවෙන් ක්ෂණික ඇමතුම් අංකයක්",
       "News Content": "මූල්‍යමය කරුණු පිළිබඳව මහජනතාව සිදු කරන විමසීම් පහසුකිරීම සඳහා ශ්‍රී ලංකා මහබැංකුව ක්ෂණික ඇමතුම් අංකයක් හඳුන්වා දී තිබෙනවා.\nඒ අනුව 1935 අංකය ඔස්සේ රාජකාරී වේලාවන් තුල එම විමසීම් සිදු කල හැකි බවයි මහ බැංකුව නිවේදනය කළේ.\nමූල්‍යමය කරුණු පිළිබඳව විමසීම් විශාල සංඛ්‍යාවක් දිනකට මහබැංකුව වෙත ලැබෙමින් පවතින අතර ශ්‍රී ලංකාවේ මූල්‍ය පද්ධතියේ ස්ථායීතාවය සහ මනා අඛණ්ඩ පැවැත්ම ආරක්ෂා කිරීම මෙමගින් අපේක්ෂිතයි.\nමේ අතර මිලියන 30,500 ක් වටිනා භාණ්ඩාගාර බිල්පත් වෙන්දේසියක් අද සිදුකෙරෙනවා.\nමහ බැංකුව ප්‍රකාශ කළේ එහිදී දින 91 කින් කල් පිරෙන මිලියන 8,000 ක බිල්පත් සහ දින 182 කින් කල් පිරෙන මිලියන 10,000 ක මෙන්ම, දින 364 කින් කල් පිරෙන මිලියන 12,500 ක භාණ්ඩාගාර බිල්පත් වෙන්දේසි කෙරෙන බවයි.",
       "URL": "https://www.hirunews.lk/279398/මහජනතාව-සිදු-කරන-විමසීම්-පහසුකිරීම-සඳහා-මහබැංකුවෙන්-ක්ෂණික-ඇමතුම්-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=1762"
}