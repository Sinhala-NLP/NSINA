{
       "Source": "hirunews",
       "Timestamp": "Friday, 17 February 2017 - 7:05",
       "Headline": "බැඳුම්කර වංචා ගැන සොයන ජනපති කොමිසම සාක්ෂි විමසීම අරඹයි",
       "News Content": "වත්මන් රජය යටතේ නිකුත් කළ භාණ්ඩාගාර බැඳුම්කර පිළිබඳ සොයා බැලීම සඳහා පත් කළ ජනාධිපති පරීක්ෂණ කොමිෂන් සභාවේ සාක්ෂි විමසීම එළඹෙන 21 වනදා සිට සිදුකිරීමට තීරණය කර තිබෙනවා.\nකොළඹ - 12 අධිකරණ මාවතේ පිහිටි කාර්යාලයක මෙම සාක්ෂි විමසීම සිදුකිරීමට නියමිතයි.\nමහබැංකු බැඳුම්කර වංචාව පිළිබඳව විමර්ශනය කිරීම සඳහා පත් කළ ජනපති කොමිසම පසුගිය 6 වනදා ප්‍රථම වරට රැස් වුණා.\nශ්‍රේෂ්ඨාධිකරණ විනිසුරුවරුන් වන කේ.ටී. චිත්‍රසිරි, ප්‍රසන්න ජයවර්ධන සහ හිටපු නියෝජ්‍ය විගණකාධිපති කන්දසාමි වේලූපිල්ලේ යන අය මෙහි සාමාජිකයින් වනවා.",
       "URL": "https://www.hirunews.lk/154672/බැඳුම්කර-වංචා-ගැන-සොයන-ජනපති-කොමිසම-සාක්ෂි-විමසීම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4658"
}