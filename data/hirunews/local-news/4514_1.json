{
       "Source": "hirunews",
       "Timestamp": "Wednesday, 17 May 2017 - 9:35",
       "Headline": "පසුපෙළෙන් අනතුරු ඇඟවීමක්",
       "News Content": "අමාත්‍යවරුන් සතුටු කිරීමට නොගැළපෙන කැබිනට් සංශෝධනයක් ගෙන එන්නේ නම්, ඒකාබද්ධ විපක්ෂයේ මන්ත්‍රීවරුන් සහ තම පක්ෂයේ පසුපෙළ මන්ත්‍රීවරුන් සමඟ එක්ව වෙනත් පාලනයකට යොමුවීමට අපේක්ෂා කරන බව එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි පවසනවා.\nඔහු මේ බව කියා සිටියේ පස්සර ප්‍රදේශයේ ඊයේ පැවති ජන හමුවකට එක්වෙමින්.\nඑමෙන්ම වාරිමාර්ග හා ජලසම්පත් කළමනාකරන රාජ්‍ය අමාත්‍ය වසන්ත සේනානායකද කැබිනට් සංශෝධනය සම්බන්ධයෙන් පොළොන්නරුව ප්‍රදේශයේ ඊයේ පැවති ජන හමුවකදී අදහස් පළ කළා.",
       "URL": "https://www.hirunews.lk/161506/පසුපෙළෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4514"
}