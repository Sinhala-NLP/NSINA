{
       "Source": "hirunews",
       "Timestamp": "Tuesday, 29 September 2020 - 7:19",
       "Headline": "මත්ද්‍රව්‍ය ජාවාරමක් සම්බන්ධයෙන් සුරාබදු නියාමකවරයෙකු ඇතුළු 3 දෙනෙකු අත්අඩංගුවට",
       "News Content": "රුපියල් කෝටියක් පමණ වටිනා මැන්ඩි වර්ගයේ මත්ද්‍රව්‍ය ග්‍රෑම් 653යි මිලිග්‍රෑම් 380ක් සමඟින් සුරාබදු නියාමකවරයෙකු ඇතුළු 3 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nජයවර්ධනපුර සුරාබදු වැටලීම් ඒකකයේ සුරාබදු නියාමකවරයෙකුයි මෙලෙස අත්අඩංගුවට ගෙන ඇත්තේ.\nකොස්ගම - කළුඅග්ගල ප්‍රදේශයේදී ඊයේ දින වැටලීමක් සිදුකර ඇති අතර, එහිදී මෝටර් රථයකින් මැන්ඩි මත්ද්‍රව්‍ය ප්‍රවාහනය කළ පුද්ගලයෙකු අත්අඩංගුවට ගෙන තිබෙනවා.\nපසුව ඔහුගෙන් සිදුකරන ලද ප්‍රකාශවලට අනුව අදාළ මත්ද්‍රව්‍ය ජාවාරම සඳහා ආධාර අනුබල දීම සම්බන්ධයෙන් තවත් අයෙකු හංවැල්ල - පහත්ගම ප්‍රදේශයේදී අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ.\nවැඩිදුරටත් සිදුකරන ලද විමර්ශනවලදී අනාවරණ වී ඇත්තේ සුරාබදු නියාමකවරයා විසින් ඔවුන්ට මෙලෙස මැන්ඩි මත්ද්‍රව්‍ය ලබාදී ඇති බවයි.",
       "URL": "https://www.hirunews.lk/251351/මත්ද්‍රව්‍ය-ජාවාරමක්-සම්බන්ධයෙන්-සුරාබදු-නියාමකවරයෙකු-ඇතුළු-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2423"
}