{
       "Source": "hirunews",
       "Timestamp": "Tuesday, 23 February 2016 - 14:05",
       "Headline": "සිරිපා වන්දනාවේ පැමිණි පස්දරු මව අතරමං - පුතා සහ ලේලිය ගමේ යයි (ඡායාරූප )",
       "News Content": "ශ්‍රී පාද වන්දනාවේ පැමිණි අතරමංව සිටි පස්දරු මවක් නල්ලතන්නිය ප්‍රදේශයේ වතු කම්කරුවන් පිරිසක් විසින් පොලිසියට භාරදී තිබෙනවා.\nදොඩම්ගොඩ ප්‍රදේශයේ සිට සිය වැඩිමහල් පුත්‍රයා සහ ලේලිය සමග වන්දනාවේ පැමිණි මෙම කාන්තාව අතරමංවී ඇති බවටයි අනාවරණ වී ඇත්තේ.\nමව අතරමංවීමෙන් පසු ලේලිය විසින් නල්ලතන්නිය පොලිසියට පැමිණිල්ලක් කර දුරකථන අංකය ද ලබාදී පිටත්ව ගොස් ඇතැයි සඳහන්.\nතමන් සිරිපා වන්දනා කිරීමට පැමිණි හත්වන වාරය මෙය වන අතර වන්දනාකරුවන් විශාල පිරිසක් සිටි බැවින් තමන් පුත්‍රයාගෙන් සහ ලේලියගෙන් මගහැරුනු බවයි ඇය පොලිසියට ප්‍රකාශකර ඇත්තේ.\nපසුව තමන් උඩ මලුවේ සිට පහළට බැස ආ බව ඇය සඳහන් කර තිබෙනවා.\nඊයේ රාත්‍රී වතු කම්කරුවන් පිරිසක් විසින් පොලිසියට භාරදුන් කාන්තාවගේ තොරතුරු අනාවරණ වීමෙන් පසු ඇයගේ පුත්‍රයාට සහ ලේලියට පොලිසිය දුරකථන ඇමතුමක් ලබාදී මව රැගෙන යන ලෙසට දැනුම්දී ඇති බවයි අප වාර්තාකරු සඳහන් කලේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/126975/සිරිපා-වන්දනාවේ-පැමිණි-පස්දරු-මව-අතරමං-පුතා-සහ-ලේලිය-ගමේ-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5156"
}