{
       "Source": "hirunews",
       "Timestamp": "Friday, 15 April 2022 - 18:22",
       "Headline": "ගෝල්ෆේස් අරගලයට ආ පියෙකුගෙන් සංවේදී කතාවක් (වීඩියෝ)",
       "News Content": "පවතින රජයට එරෙහිව අඛණ්ඩව සත්වැනි දිනටත් අද (15) කොළඹ - ගාලු මුවදොර නිර්පාක්ෂික අරගලය පැවැත්වෙනවා.\nඊයේ (14) දින මෙම අරගලයට සහාය දැක්වීම පිණිස පැමිණි පියෙකු විසින් සිදු කරන ලද සංවේදී සහ ආත්ම ශක්තියෙන් මෙන්ම සිය රට ගැන පැවසූ අපූරු කතාවක් මේ වනවිට සමාජ මාධ්‍ය ජාලා හි සංසරණය වන අයුරු දැක්වෙනවා.\nතමන් කිසිදු දිනෙක තම මව්‍ රට අතහැර නොයන බවත්, තම දරුවන්ට අනාගතයේ දී ජීවත් වීමට නිදහස් වූ ස්වාධීන වූ රටක් අවශ්‍ය බවත් එම පියා පවසනවා.\nඑමෙන්ම , මෙරට තුළ ප්‍රජාතන්ත්‍රවාදයේ අරුණලු වැටෙන තෙක් මෙම තරුණ අරගලයට සහාය ලබාදීම කිසිසේත්ම තමන් නොනවත්වන බවයි හෙතෙම පැවසුවේ.\nමෙම අරගලයට ජනාධිපති ලේකම් කාර් යාලය අසලට විශාල ජනකායක් එක්ව සිටින අතර, ඔවුන් අතර කිසිදු ජාති ආගම් භේදයක් නොමැති බව පෙන්වාදෙන එම තැනැත්තා කියා සිටින්නේ, මේ රට හැමදාමත් සිය මාතෘභූමිය බවයි.\nඑමෙන්ම අරගලයට දිවා රෑ නොබලා කැපවෙන විශ්වවිද්‍යාල ශිෂ්‍ය ප්‍රජාව, සියලුම විද්වත් පිරිසට, සියලුම ආගමික නායකයින්ට මෙන් ම රටේ මහජනතාවට ද සිය ප්‍රණාමය පුද කරමින් තුරුණු ජවයට හදවතින්ම සුබ පැතුම් අරගලය ජය ගැන්මට මෙම පියා විසින් එක් කරනු ලැබුවා.",
       "URL": "https://www.hirunews.lk/302017/ගෝල්ෆේස්-අරගලයට-ආ-පියෙකුගෙන්-සංවේදී-කතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1229"
}