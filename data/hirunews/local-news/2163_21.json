{
       "Source": "hirunews",
       "Timestamp": "Sunday, 07 February 2021 - 7:25",
       "Headline": "විදුලිසැර වැදී මියගිය වන අලියෙකුගේ සිරුරක් හමුවෙයි (වීඩියෝ)",
       "News Content": "වව්නියාව කනගරායන්කුලම් ප්‍රදේශයේදී විදුලිසැර වැදීමකින් මියගිය වන අලියෙකුගේ සිරුරක් සොයාගෙන තිබෙනවා.\nවව්නියාව වනජීවී කාර්යාලය සඳහන් කළේ ප්‍රදේශයේ වගා ඉඩමක් වන සතුන්ගෙන් ආරක්ෂා කර ගැනීමට ඇද තිබූ විදුලි රැහැනක පැටලී මෙම වන අලියා මියගොස් ඇති බවයි.\nඅවුරුදු 25ක පමණ වයසින් යුත් අඩි 8ක් පමණ උස අලියෙක් මෙලෙස මියගොස් ඇති අතර පශ්චාත් මරණ පරීක්ෂණය පැවැත්වීමට නියමිතයි.\nවගා ඉඩමට අනවසරයෙන් විදුලිය ලබාගත් සැකකරුවෙකු සිද්ධිය සම්බන්ධයෙන් අත්අඩංගුවට ගෙන ඇති අතර ඔහු වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/261862/විදුලිසැර-වැදී-මියගිය-වන-අලියෙකුගේ-සිරුරක්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2163"
}