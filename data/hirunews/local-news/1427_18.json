{
       "Source": "hirunews",
       "Timestamp": "Thursday, 13 January 2022 - 13:56",
       "Headline": "විදුහල්පතිනියක් ගුරුවරියකට බැන වැදී ගේට්ටුවෙන් එළියට දමයි !",
       "News Content": "ගම්පහ යශෝධරාදේවි බාලිකා මහා විද්‍යාලයේ විදුහල්පතිනිය විසින් එම පාසලේ ගුරුවරියකටම පාසලට ඇතුළු වීමට අවස්ථාව නොදී බැන වැදී අපහසුතාවයට පත් කර ඇති බව ශ්‍රී ලංකා රජයේ ගුරුවරුන්ගේ සංගමය චෝදනා කරනවා.\nස්ථාන මාරුවීමක් පදනම් කර ගනිමින් විදුහල්පතිනිය විසින් ඇයට මෙලෙස බැන වැදී දරුවන් ඉදිරියේ අපහසුතාවයට පත් කර ඇති බවයි සිද්ධියට මුහුණපෑ ගුරුවරිය හිරු ප්‍රවෘත්ති අංශය සඳහන් කළේ.\nවසර 7ක සේවා කාලයක් සහිත මෙම ගුරුවරිය පසුගිය වසරේ ලෙඩ නිවාඩු දමා පාසලට නොපැමිණ ඇති අතර, ඒ සම්බන්ධයෙන් විදුහල්පතිනිය දැනුවත් කර නොමැති වීම මෙම ගැටලුවට මුල් වී තිබෙනවා.\nපසුව විදුහල්පතිනිය ගුරුවරියට ඒ පිළිබදව බැන වැදී ඇති අතර ඊට අදාළව එම ගුරුවරිය විසින් කලාප අධ්‍යාපන කාර්යාලය දැනුවත් කරමින් විමර්ෂණයක් ඉල්ලා තිබෙනවා.\nකෙසේ වෙතත්, මූලික විමර්ශනයෙන් පසු අදාළ ගුරුවරිය එම විද්‍යාලයෙන් ස්ථාන මාරුකර කර තිබෙනවා.\nපසුව ඒ පිළිබඳව කලාප අධ්‍යාපන අධ්‍යක්ෂවරයා දැනුවත් කර යළි එම පාසටම අදාළ ගුරුවරිය ස්ථාන මාරුව රැගෙන පාසල පැමිණ ඇති අතර එය ප්‍රතික්ෂේප කර ඇති බවයි වාර්තා වන්නේ.\nමෙම ගැටලුව සම්බන්ධයෙන් විමසීම සඳහා හිරු ප්‍රවෘත්ති අංශය ගම්පහ යශෝධරාදේවි බාලිකා මහා විද්‍යාලයේ විදුහල්පතිනියෙන් විමසීමට උත්සහ කළත් එය ව්‍යර්ථ වූයේ, ඇය දූරකථනයට ප්‍රතිචාර නොදැක්වීම හේතුවෙන්.",
       "URL": "https://www.hirunews.lk/293896/විදුහල්පතිනියක්-ගුරුවරියකට-බැන-වැදී-ගේට්ටුවෙන්-එළියට-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1427"
}