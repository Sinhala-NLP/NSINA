{
       "Source": "hirunews",
       "Timestamp": "Tuesday, 11 October 2022 - 8:03",
       "Headline": "මුදල් විශුද්ධිකරණ පනත යටතේ පුද්ගලයන් දෙදෙනෙකු අත්අඩංගුවට",
       "News Content": "මුදල් විශුද්ධිකරණ පනත යටතේ පුද්ගලයන් දෙදෙනෙකු නීතිවිරෝධි වත්කම් විමර්ශන කොට්ඨාසය විසින් අත්අඩංගුවට ගෙන තිබෙනවා.\nනීති විරෝධී ක්‍රම මගින් අයතා ලෙස උපයාගන්නා ලද මුදල් යොදවා රුපියල් ලක්ෂ 65ක් වටිනා මෝටර් රථයක් සහ රුපියල් ලක්ෂ 250ක් වටිනා ජීප් රථයක් මිල දී ගැනීම සම්බන්ධයෙන් එක් පුද්ගලයෙකු අත්අඩංගුවට ගෙන ඇති බවයි පොලිසිය සඳහන් කළේ.\nඔහු බොරලැස්ගමුව ප්‍රදේශයේ පදිංචි 20 හැවිරිදි තරුණයෙක්.\nපසු ව සිදු කරන ලද විමර්ශනවලින් අනාවරණය වී ඇත්තේ, අත්අඩංගුවට ගත් මෙම තරුණයාගේ පියා විසින් උපයා ගන්නා ලද මුදල් යොදවා වාහන මිල දී ගෙන ඇති බව යි.\nමේ අතර නීතිවිරෝධී ලෙස වත්කම් ඉපයීමක් සම්බන්ධයෙන් බණ්ඩාරගම ප්‍රදේශයේ පදිංචි 49 හැවිරිදි අයෙක් ද නීතිවිරෝධි වත්කම් විමර්ශන කොට්ඨාසය විසින් ඊයේ (10) අත්අඩංගුවට ගෙන තිබෙනවා.",
       "URL": "https://www.hirunews.lk/317545/මුදල්-විශුද්ධිකරණ-පනත-යටතේ-පුද්ගලයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=811"
}