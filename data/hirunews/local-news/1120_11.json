{
       "Source": "hirunews",
       "Timestamp": "Friday, 03 June 2022 - 23:31",
       "Headline": "හබරණදී දුම්රියේ ගැටීමෙන් වන අලි දෙදෙනෙකු මියයයි - දුම්රියත් පීලි පනී (වීඩියෝ)",
       "News Content": "කොළඹ සිට ත්‍රිකුණාමලය දක්වා ධාවනය වූ තිරිඟු පිටි ප්‍රවාහන දුම්රියක ගැටීමෙන් වන අලි දෙදෙනෙකු මියගොස් තිබෙනවා.\nහබරණ ගල්ඔය දුම්රිය ස්ථාන අතර රක්ෂිත ප්‍රදේශයේදී අද රාත්‍රී 7.30ට පමණ අනතුර සිදුව ඇති බවයි අප වාර්තාකරු සඳහන් කළේ.\nමෙම අනතුරත් සමග දුම්රිය ද පීලි පැනීමට ලක්ව තිබෙනවා.\nවන අලි තුන්දෙනෙකු දුම්රියේ ගැටී ඇති අතර එක් වන අලියෙකු තුවාල ලබා ඇතැයි සඳහන්.\nමියගොස් ඇත්තේ වන අලි පැටවුන් දෙදෙනෙකු බවයි අප වාර්තාකරු කියාසිටියේ.\nදුම්රිය පීලි පැනීම හේතුවෙන් අද රාත්‍රි එම මාර්ගයේ ධාවනය වීමට නියමිතව තිබූ දුම්රිය අවලංගු කර තිබෙනවා.\nදුම්රිය පීලිගත කිරීමේ කටයුතු ආරම්භ කිරීමට නියමිතයි.",
       "URL": "https://www.hirunews.lk/306167/හබරණදී-දුම්රියේ-ගැටීමෙන්-වන-අලි-දෙදෙනෙකු-මියයයි-දුම්රියත්-පීලි-පනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1120"
}