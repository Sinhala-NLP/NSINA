{
       "Source": "hirunews",
       "Timestamp": "Wednesday, 27 April 2016 - 16:24",
       "Headline": "මිරිස් ගලක් වැටී දරුවෙකුට බරපතලයි",
       "News Content": "හපුතලේ - දඹේතැන්නවත්ත ප්‍රදේශයේදී මිරිස් ඇඹරීමට යොදා ගන්නා ගලක් මුහුණ මත ඇද වැටීමෙන් 8 හැවිරිදි පිරිමි දරුවෙකු බරපතල තුවාල ලබා රෝහල් ගත කර තිබෙනවා.\nඑම දරුවා අද උදෑසන සිය නිවසේ මිරිස් ගල වෙනත් ස්ථානයකින් තැබීම සඳහා එසවීමට උත්සාහ කිරීමේදියි මෙම අනතුර සිදුව ඇත්තේ.\nඑම අවස්ථාවේ නිවසේ කිසිවෙකුත් නොසිට ඇති අතර, අසල්වාසීන් විසින් දරුවා ප්‍රථමයෙන් හපුතලේ ප්‍රාදේශීය රෝහලට ඇතුළත් කර තිබෙනවා.\nඉන් අනතුරුව දියතලාව මූලික රෝහලට මාරු කර යැවූ දරුවාගේ තත්ත්වය බරපතල බැවින් පසුව  බදුල්ල මහ රෝහලට මාරු කර යැවූ බව දියතලාව රෝහලේ ප්‍රකාශිකාවක කියා සිටියා.",
       "URL": "https://www.hirunews.lk/131890/මිරිස්-ගලක්-වැටී-දරුවෙකුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=5070"
}