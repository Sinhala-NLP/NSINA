{
       "Source": "hirunews",
       "Timestamp": "Monday, 18 April 2016 - 13:34",
       "Headline": "සන්ධානේ මැයි රැළියට මහින්දට ආරාධනා කරයි",
       "News Content": "හිටපු ජනාධිපති මහින්ද රාජපක්ෂට නිදහස් පක්ෂය මැයි දින රැළියට සහභාගි වන ලෙස ආරාධනා කළ බව නිදහස් සන්ධාන මහලේකම් අමාත්‍ය මහින්ද අමරවීර පවසනවා.\nකෙසේ වෙතත් හිටපු ජනාධිපති මහින්ද රාජපක්ෂ සඳහන් කළේ ඒකාබද්ධ විපක්ෂයේ මැයි රැළියට සහභාගි වන ලෙස තමන්ට මුළින් ලැබුණු ආරාධනාව පිළිගෙන ඊට එක්වන බවයි.\nනිදහස් සන්ධාන මහ ලේකම් අමාත්‍ය මහින්ද අමරවීර ඊයේ පස්වරුවේ දෙවුන්දර දේවාලයට පැමිණියේ ආශිර්වාද ලබාගැනීම සඳහායි.\nඑම අවස්ථාව ආවරණය කිරීමට පැමිණ සිටි මාධ්‍යවේදීන් මැයි රැළිය සම්බන්ධයෙන් ඔහුගෙන් ප්‍රශ්ණ කළ අතර, ඊට පිළිතුරු ලබාදෙමින් සන්ධාන මහ ලේකම්වරයා කියා සිටියේ නිදහස් පක්ෂයේ මැයි දින රැළියට හිටපු ජනාධිපති මහින්ද රාජපක්ෂටද ආරාධනා කළ බවයි.\nකෙසේ වෙතත් බත්තරමුල්ල ප්‍රදේශයේ පිහිටි හිටපු ජනාධීපති මහින්ද රාජපක්ෂගේ පක්ෂ කාර්යාලයේ අද පැවති අවුරුදු සාදයක් අතරතුර මාධ්‍යවේදීන් ඔහුගෙන් මැයි දිනය සම්බන්ධයෙන් ප්‍රශ්න කළා.\nඔහු කියා සිටියේ මුලින් ආරාධනා ලැබූ ඒකාබද්ධ විපක්ෂයේ මැයි රැළියට තමන් සහභාගි වන බවයි.",
       "URL": "https://www.hirunews.lk/131123/සන්ධානේ-මැයි-රැළියට-මහින්දට-ආරාධනා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5084"
}