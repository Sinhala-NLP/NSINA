{
       "Source": "hirunews",
       "Timestamp": "Saturday, 19 September 2020 - 7:28",
       "Headline": "මැලේරියා රෝගීන් 26 ක්",
       "News Content": "මේ වසර තුළ දිවයිනෙන් හමුවූ මැලේරියා රෝගීන් සංඛ්‍යාව 26 දක්වා ඉහළ ගොස් තිබෙනවා.\nඒ ඊයේ දිනයේ අයි.ඞී.එච්. රෝහලේදී තවත් මැලේරියා රෝගියෙකු හදුනා ගැනීමත් සමගයි.\nපසුගිය 11 වනදා දිවයිනට පැමිණි 51 හැවිරිදි යුක්රේන ජාතිකයෙකු මෙලෙස මැලේරියා රෝගියෙකු ලෙස හඳුනාගෙන තිබෙනවා.\nඔහු මේ වනවිට අයි.ඞී.එච්. රෝහලේ දැඩි සත්කාර ඒකකයේ ප්‍රතිකාර ලබන බව මැලේරියා මර්දන ව්‍යාපාරයේ අධ්‍යක්ෂ වෛද්‍ය ප්‍රසාද් රණවීර සදහන් කළා.\nපසුගිය වසරේ මෙම කාලය වනවිට මෙරටින් මැලේරියා ආසාදිතයින් 35 ක් වාර්තා වී තිබුණා. මේ වසරේ දැනට වාර්තා වී ඇත්තේ මැලේරියා ආසාදිතයන් 26 දෙනා අතුරෙන් 10 දෙනෙකුම හමුවී ඇත්තේ නිරෝධායන මධ්‍යස්ථානවලින්.\nකෙසේ වෙතත්, ශ්‍රී ලංකාව මැලේරියා රෝගය තුරන් කළ රටක් ලෙසටයි ලෝක සෞඛ්‍ය සංවිධානය විසින් සළකනු ලබන්නේ.",
       "URL": "https://www.hirunews.lk/250580/මැලේරියා-රෝගීන්-26-ක්",
       "Category": "Local News",
       "Parent URL": "https://www.hirunews.lk/local-news.php?pageID=2444"
}