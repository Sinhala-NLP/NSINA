{
       "Source": "hirunews",
       "Timestamp": "Tuesday, 23 April 2019 - 7:56",
       "Headline": "සංචාරකයන් ශ්‍රී ලංකාවෙන් නික්මෙයි",
       "News Content": "පාස්කු ඉරිදා දිනයේ සිදුවූ ත්‍රස්තවාදී බෝම්බ ප්‍රහාරය හේතුවෙන් මෙරට සංචාරක හෝටල්වල රැදී සිටි සංචාරකයන් රැසක් ශ්‍රී ලංකාවේ සිය සංචාර අවසන් කර නැවත ඔවුන්ගේ රටවල් වෙත යාමට කටයුතු කරන බව වාර්තා වනවා.\nඑමෙන්ම නව සංචාර සැලසුම් සහ හෝටල් වෙන් කර ගැනීම් රැසක් ද ඔවුන් අවලංගු කරමින් සිටින බව සංචාරක ප්‍රවර්ධන කාර්යාංශය සඳහන් කළා.\nලොව ප්‍රමුඛතම සංචාරක ගමනාන්තයක් ලෙස ලෝක ප්‍රකට සගරා රැසක් මගින් ශ්‍රී ලංකාව නම් කර තිබූ අතර, මෙම ත්‍රස්ත ප්‍රහාරය ඊට තර්ජනයක් බවයි සංචාරක ක්ෂේත්‍රයේ ප්‍රවීනයන් පෙන්වා දෙන්නේ.",
       "URL": "https://www.hirunews.lk/215000/සංචාරකයන්-ශ්‍රී-ලංකාවෙන්-නික්මෙයි",
       "Category": "Local News",
       "Parent URL": "https://www.hirunews.lk/local-news.php?pageID=3389"
}