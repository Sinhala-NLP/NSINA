{
       "Source": "hirunews",
       "Timestamp": "Thursday, 19 January 2023 - 16:22",
       "Headline": "හම්බන්තොට වරායෙන් පන්ලක්ෂයකට අධික මෝටර් රථ තොගයක් ප්‍රතිනැව්ගත කෙරේ",
       "News Content": "පසුගිය වසරේ දී පමණක් හම්බන්තොට ජාත්‍යන්තර වරාය හරහා මෝටර් රථ 558,188ක් නෞකා 249කින් ප්‍රතිනැව්ගත කර තිබෙනවා.\nහම්බන්තොට ජාත්‍යන්තර වරායේ ප්‍රධාන මෙහෙයුම් නිලධාරි තිස්ස වික්‍රමසිංහ සඳහන් කළේ පසුගියදා වරායට පැමිණි හර්මිස් ලීඩර් නෞකාව මගින් ඉන්දියාවේ සිට රැගෙන ආ වාහන 1156ක් ඉදිරි දින කිහිපය තුළ ප්‍රතිනැව්ගත කිරීමට අපේක්ෂා කරන බවයි.\nදකුණු අප්‍රිකාව, ජෝර්දානය, සුඩානය සහ ටැන්සානියාව යන රටවල් වෙතයි මෙම වාහන ප්‍රතිනැව් ගතකිරීමට නියමිතව ඇත්තේ.",
       "URL": "https://www.hirunews.lk/325418/හම්බන්තොට-වරායෙන්-පන්ලක්ෂයකට-අධික-මෝටර්-රථ-තොගයක්-ප්‍රතිනැව්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=591"
}