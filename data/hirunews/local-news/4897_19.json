{
       "Source": "hirunews",
       "Timestamp": "Thursday, 01 September 2016 - 18:19",
       "Headline": "හිටපු ජනපති මහින්ද ලැජ්ජා විය යුතුයි - හරීන්",
       "News Content": "තම පක්ෂයේ 65 වන සම්මේලනය පවතින දිනයෙදි හිටපු ජනාධීපති මහින්ද රාජපක්ෂ මැලේසියාවේ සංචාරයක නිරතවිම පිළිබද ලැජ්ජා විය යුතු බව විදුලි සංදේශ සහ ඩිජිටල් යටිතල පහසුකම් අමාත්‍ය හරින් ප්‍රනාන්දු පවසනවා.\nඔහු ඒ බව ප්‍රකාශ කළේ එක්සත් ජාතික පක්ෂ මුලස්ථානයේ අද (01) පැවති මාධ්‍ය හමුවකට එක්වෙමින්.\nඑහිදී මාධ්‍යවේදීන් අමාත්‍යවරයාගෙන් විමසා සිටියේ එක්සත් ජාතික පක්ෂයත්, එකතු වී නිදහස් පක්ෂයේ සංවත්සරය සමරනවා ද යන්නයි. ඊට පිළිතුරු ලබාදුන් අමාත්‍යවරයා කියා සිටියේ එය කිසිසේත්ම සිදුනොවන බවයි.",
       "URL": "https://www.hirunews.lk/142011/හිටපු-ජනපති-මහින්ද-ලැජ්ජා-විය-යුතුයි-හරීන්",
       "Category": "Local News",
       "Parent URL": "https://www.hirunews.lk/local-news.php?pageID=4897"
}