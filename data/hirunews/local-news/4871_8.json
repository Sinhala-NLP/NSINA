{
       "Source": "hirunews",
       "Timestamp": "Tuesday, 20 September 2016 - 17:24",
       "Headline": "විදුලි සැපයුම ගැන විශේෂ සාකච්ඡාවක්",
       "News Content": "පවතින වියලි කාලගුණ තත්ත්වය හමුවේ අඛන්ඩව විදුලි සැපයුම පවත්වාගෙන යෑම  පිළිබඳව විශේෂ සාකච්ඡාවක් අද පැවැත්වුණා.\nවිදුලිබල අමාත්‍යාංශයේ පැවති සාකච්ඡාවට ඛනිජ  තෙල් අමාත්‍ය චන්දිම වීරක්කොඩිද සහභාගිවී තිබෙනවා.\nඑහිදී විදුලිබල අමාත්‍ය  රංජිත් සියඹලාපිටිය  සහ ඛනිජතෙල් අමාත්‍යවරයා විදුලි උත්පාදන කටයුතු සම්බන්ධයෙන් දීර්ඝ ලෙස සාකච්ඡා කර ඇතැයි සඳහන්.\nජල විදුලි උත්පාදනය සීමා වුවහොත් විකල්ප බලශක්ති නිෂ්පාදනය සඳහා හැකි උපරිම පියවර ගන්නා බව මෙහිදී ඛනිජ තෙල් අමාත්‍ය චන්දිම වීරක්කොඩි ප්‍රකාශ කළ බව විදුලි බල  අමාත්‍යාංශය නිකුත් කළ නිවේදනයක දැක්වුණා.",
       "URL": "https://www.hirunews.lk/143415/විදුලි-සැපයුම-ගැන-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4871"
}