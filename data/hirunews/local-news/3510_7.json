{
       "Source": "hirunews",
       "Timestamp": "Saturday, 09 February 2019 - 21:12",
       "Headline": "රෝහලෙනුත් ඉවත දැමූ පියෙක්",
       "News Content": "පානදුර මූලික රෝහලේ නේවාසිකව ප්‍රතිකාර ලබාගත් වයෝවෘද්ධ පියෙකු, රෝහල් ආරක්ෂක නිලධාරීන් විසින් අත්තනෝමතික ලෙස පිටතට ඇඳ දැමූ බවට පිරිසක් චෝදනා කරනවා.\nකෙසේ වෙතත් රෝහල් බලධාරීන් සඳහන් කළේ සිද්ධිය සම්බන්ධයෙන් පරීක්ෂණයක් ආරම්භ කර ඇති බවයි.\nමෙම වයෝවෘද්ධ පියා අපට හමු වූයේ පානදුර මූලික රෝහල ඉදිරිපිට පිහිටි ATM යන්ත්‍ර කුටියක වැතිරී සිටියදී.\nහිසේ හටගත් රෝගයක් සහ කොන්දේ ඇතිවූ ආබාධයක් හේතුවෙන් පසුගිය 5 වැනිදා පානදුර මූලික රෝහලට ඇතුළත්ව ඇති ඔහු මෙම ස්ථානයට ගෙනැවිත් දමා ඇත්තේ රෝහලේ ආරක්ෂක නිලධාරීන් විසින්.",
       "URL": "https://www.hirunews.lk/210073/රෝහලෙනුත්-ඉවත-දැමූ-පියෙක්",
       "Category": "Local News",
       "Parent URL": "https://www.hirunews.lk/local-news.php?pageID=3510"
}