{
       "Source": "hirunews",
       "Timestamp": "Friday, 15 April 2016 - 18:00",
       "Headline": "පිළියන්දල  අතුරු මාර්ගයක තිබී පුද්ගල මළ සිරුරක් හමුවේ",
       "News Content": "පිළියන්දල - දම්පේ මාර්ගයේ මඩපාත ප්‍රදේශයේ අතුරු මාර්ගයක තිබී මියගොස් සිටි පුද්ගලයෙකුගේ සිරුරක් පොලීසිය අද සොයාගෙන තිබෙනවා.\nමියගිය පුද්ගලයාගේ අනන්‍යතාව මෙතෙක් තහවුරු වී නොමැති ඔහුගේ වයස අවුරුදු 60 ක පමණ වන බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමුහුණේ සහ හිසේ ලේ තැවරී තිබූ මෙම පුද්ගලයාගේ සිරුර පොලිස් හදිසි ඇමතුම් අංශයට ලද තොරතුකට අනුව සොයාගත්තා.\nඔහුගේ සිරුර සොයාගන්නා අවස්ථාවේ අත්කොට කමිසයක් සහ කොට කළිසමක් ඇඳ සිටි බවයි පොලීසිය ප්‍රකාශ කළේ.\nමෘත ශරීරය මේ වනවිට කළුබෝවිල රෝහලේ තැන්පත් කර තිබෙනවා.",
       "URL": "https://www.hirunews.lk/130923/පිළියන්දල-අතුරු-මාර්ගයක-තිබී-පුද්ගල-මළ-සිරුරක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5087"
}