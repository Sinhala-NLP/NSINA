{
       "Source": "hirunews",
       "Timestamp": "Friday, 31 July 2020 - 19:03",
       "Headline": "තරුණ පරපුර යළි වී ගොවිතැනට යොමුවන කෘෂි ආර්ථිකයක් ගොඩනගන බව ජනපති කියයි (වීඩියෝ)",
       "News Content": "තරුණ පරපුර යළි වී ගොවිතැනට යොමුවන කෘෂි ආර්ථිකයක් ගොඩනගන බව ජනාධිපති ගෝඨාභය රාජපක්ෂ පවසනවා.\nමොනරාගල දිස්ත්‍රික්කයෙන් මෙවර මහමැතිවරණයට තරග කරන ශ්‍රී ලංකා පොදුජන පෙරමුණේ අපේක්ෂකයන්ගේ ජය තහවුරු කිරීමේ දිස්ත්‍රික් චාරිකාවට එක්වෙමින් ජනාධිපතිවරයා මේ බව ප්‍රකාශ කළ බවයි ජනාධිපති මාධ්‍ය අංශය සඳහන් කළේ.\nකුඩා භූමි ප්‍රදේශයක අඩු නිෂ්පාදන පිරිවැයකින් උසස් තාක්ෂණික ක්‍රමවේද භාවිතයෙන් ගුණාත්මක බවින් ඉහළ අස්වැන්නක් ලබා ගත හැකි කෘෂි ආර්ථිකයක් ගොඩනැගීම තම ප්‍රතිපත්තිය බව ද එහිදී ජනාධිපතිවරයා වැඩිදුරටත් පෙන්වා දී තිබෙනවා.",
       "URL": "https://www.hirunews.lk/246866/තරුණ-පරපුර-යළි-වී-ගොවිතැනට-යොමුවන-කෘෂි-ආර්ථිකයක්-ගොඩනගන-බව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2547"
}