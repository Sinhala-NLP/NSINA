{
       "Source": "hirunews",
       "Timestamp": "Friday, 11 August 2017 - 19:53",
       "Headline": "\"හෙට දකින රනිල්\" අගෝස්තු 17 බණ්ඩාරනායක ජාත්‍යන්තර සම්මන්ත්‍රණ ශාලාවේදී ආරම්භ වෙයි",
       "News Content": "අග්‍රාමාත්‍ය රනිල් වික්‍රමසිංහගේ දශක 04ක දේශපාලන දිවියේ සුවිශේෂ අවස්ථා ආවරණය කරන ප්‍රදර්ශනය මේ මස 17 වනදා පැවැත්වීමට කටයුතු සැලසුම් කර තිබෙනවා.\nබණ්ඩාරනායක ජාත්‍යන්තර සම්මන්ත්‍රණ ශාලාවේදී ආරම්භ වන මෙම ප්‍රදර්ශනය නම් කර ඇත්තේ  \"හෙට දකින රනිල්\" යනුවෙන්.\nජනාධිපති මෛත්‍රීපාල සිරිසේනගේ ප්‍රධානත්වයෙන් ආරම්භ වන මෙම ප්‍රදර්ශනය  අගෝස්තු 18 වන දින සිට 20 වන දින දක්වා පෙරවරු 10 සිට පස්වරු 08 දක්වා මහජනතාව වෙනුවෙන් විවෘතව තැබෙන බවයි වාර්තා වන්නේ.\n1977 වසරේ එවකට ළාබාලතම මන්ත්‍රීවරයා ලෙස පාර්ලිමේන්තුවට පිවිසි අග්‍රාමාත්‍ය රනිල් වික්‍රමසිංහ ශ්‍රී ලංකාවේ දේශපාලනයේ තීරණාත්මක භූමිකාවක් හෙබවූ අතර, ස්වකීය දශක හතරක අභියෝගාත්මක දේශපාලන ගමන තුළ ඔහු  විසින් සිදුකළ ජාතික මෙහෙවර ඇගයීම මෙම ප්‍රදර්ශනයේ අරමුණ වී තිබෙනවා.",
       "URL": "https://www.hirunews.lk/168219/හෙට-දකින-රනිල්-අගෝස්තු-17-බණ්ඩාරනායක-ජාත්‍යන්තර-සම්මන්ත්‍රණ-ශාලාවේදී-ආරම්භ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4375"
}