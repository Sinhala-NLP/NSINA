{
       "Source": "hirunews",
       "Timestamp": "Sunday, 05 January 2020 - 7:45",
       "Headline": "විදුලි අවශ්‍යතාවයෙන් 40%ක් ජල විදුලියෙන්",
       "News Content": "දෛනික විදුලි අවශ්‍යතාවයෙන් සියයට 35 ත් 40 ත් අතර ප්‍රමාණයකට ජල විදුලි නිෂ්පාදනය යොදා ගැනීමට මේ දිනවල හැකියාව පවතින බව විදුලිබල අමාත්‍යාංශය ප්‍රකාශ කළා.\nඑහි මාධ්‍ය ප්‍රකාශක සුලක්ෂණ ජයවර්ධන කියා සිටියේ පැවති වැසි සහිත කාලගුණ තත්ත්වය ඊට හේතුව බවයි.\nකෙසේ වෙතත්, වගා කටයුතු සඳහා මෙන්ම, මිනිස් පරිභෝජනයට ජලාශවල පවතින ජලය ලබා ගැනීම ඇතුළු තවත් කරුණු කිහිපයක් හේතුවෙන් සියයට සියයක් ජල විදුලි නිෂ්පාදනයට යොමුවීමේ හැකියාවක් නොමැති බවයි ඔහු ප්‍රකාශ කළේ.\nනොකඩවා ජලාශවලට ජලය නොලැබීම ද ඊට තවත් හේතුවක් බව ඔහු වැඩිදුරටත් සඳහන් කළා.",
       "URL": "https://www.hirunews.lk/231604/විදුලි-අවශ්‍යතාවයෙන්-40ක්-ජල-විදුලියෙන්",
       "Category": "Local News",
       "Parent URL": "https://www.hirunews.lk/local-news.php?pageID=2969"
}