{
       "Source": "hirunews",
       "Timestamp": "Thursday, 25 February 2016 - 13:23",
       "Headline": "අනුර කුමාරගේ ඉන්දියානු විරෝධය ගැන බාහුට ගැටළුවක්",
       "News Content": "ජනතා විමුක්ති පෙරමුණේ නායක අනුර කුමාර දිසානායකගේ ඉන්දියානු විරෝධය ගැටලූ සහගත බව නව සමසමාජ පක්ෂයේ නායක ආචාර්ය වික්‍රමබාහු කරුණාරත්න පවසනා.\nඔහු මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්. එහිදී ඔහු වැඩිදුරටත් සඳහන් කළේ ඇමරිකාව චීනය ඇතුලූ බටහිර රටවල් සමඟ විවිධ ගිවිසුම් සහ එකඟතා ඇති කරගත්තද ඒ සම්බන්ධයෙන් ජවිපෙ නායකයා හඩක් නොනඟන බවයි.\nනමුත් ඉන්දියාව සම්බන්ධයෙන් ඔහු දක්වන විරෝධය ගැටළු සහගත බව ඔහු සඳහන් කළා.\nමේ අතර ජනතා විමුක්ති පෙරමුණේ දේශපාලන මණ්ඩල සභික ලාල් කාන්ත කොළඹ අද පැවති තවත් මාධ්‍ය හමුවකදී කියා සිටියේ විරෝධතා මධ්‍යයේ ඉන්දියාව සමග ගිවිසුමක් අත්සන් කළහොත් ඊට එරෙහිව තම පක්ෂය කටයුතු කරන බවයි.",
       "URL": "https://www.hirunews.lk/127135/අනුර-කුමාරගේ-ඉන්දියානු-විරෝධය-ගැන-බාහුට-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=5153"
}