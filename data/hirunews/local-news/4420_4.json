{
       "Source": "hirunews",
       "Timestamp": "Saturday, 15 July 2017 - 18:33",
       "Headline": "බිත්තියකට යටවී පෙර පාසල් දරුවෙක් මරුට",
       "News Content": "හාලිඇල මොරගොල්ල වතුයායේ කුඩා දරුවෙකු බිත්තියක් සිරුර මතට කඩා වැටීමෙන් මියගොස් තිබෙනවා.\nමුලුතැන්ගෙයි බිත්තියක් ඊයේ සිව් හැවිරිදි දරුවාගේ ඇග මතට කඩා වැටී ඇති බවයි අප වාර්තාකරු සඳහන් කළේ.\nමෙම කුඩා දරුවා සීයා සමීපයේ හැදී වැඩෙන අතර මව සහ පියා නිවසේ නොමැති බව සඳහන්.\nපියා කොළඹ ප්‍රදේශයේ රැකියාවක නිරතවන බවයි දරුවාගේ සීයා ප්‍රකාශකර ඇත්තේ.\nමරණ පරීක්ෂණයේදී ඔහු සාක්ෂි ලබාදෙමින් මෙලෙස සඳහන් කර තිබෙනවා.\n\"දරුවාගේ මවත් පියාත් ගෙදර නැහැ. මව ඇගළුම් ආයතනයක වැඩ කරනවා.  පියා  කොළඹ වැඩ කරනවා. මේ නිසා දරුවා මගේ ගෙදර ඉන්නවා. සිද්ධිය වු දින බදුල්ල නගරයට ගිහින් ඇවිත් වඩේ කාලා බීමත් බීලා මළ පහ කරන්න මුළුතැන් ගෙයි පිටුපස බිත්තිය ළගට ගිහින් වාඩි වෙලා සිටිනවා දැක්කා. මේ දරුවා වෙන දවස් වලත් මළ පහ කරන්නේ එම ස්ථානයේ. එක පාරටම හුළගක් ඇවිත් වහලයයි බිත්තියයි දරුවාගේ ඇග මතට කඩා වැටුනා. ඉක්මනට ටකරන් සහ ගඩොල් ඉවත් කර බැලුවාම මුහුණ ගහිස සහ නාසයෙන් ලේ ගලනවා දැක්කා. වහාම ත්‍රි රෝද රථයකින් දරුවා බදුල්ල මහ රෝහලට ගෙනාවත් මිය ගියා.\"\nමෙය බිත්තියක් සිරුර මතට කඩා වැටීමෙන් සිදුවු මරණීය තුවාල හේතුවෙන් සිදුවු මරණයක් බවට මරණ පරීක්ෂණයේදී හෙළිවී තිබෙනවා.",
       "URL": "https://www.hirunews.lk/165962/බිත්තියකට-යටවී-පෙර-පාසල්-දරුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4420"
}