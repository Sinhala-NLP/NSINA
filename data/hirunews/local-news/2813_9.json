{
       "Source": "hirunews",
       "Timestamp": "Monday, 06 April 2020 - 9:01",
       "Headline": "එලිසබෙත් රැජින ජාතිය අමතයි",
       "News Content": "බ්‍රිතාන්‍යයේ දෙවැනි එලිසබෙත් රැජින ඊයේ ජාතිය අමතනු ලැබුවා.\nඒ බ්‍රිතාන්‍ය ඇතුලු ලොව පුරා පැතිර යන කොරෝනා වෛරස් අවදානම සම්බන්ධයෙන්.\nඇය එහිදී පවසා ඇත්තේ ලෝකයට මේ වනවිට මුහුණදීමට සිදුව ඇත්තේ වෙනස්ම ආකාරයේ අභියෝගයකට බවයි.\nසියලුදෙනා එකා වන්ව එක්වීම මෙන්ම වෛද්‍ය උපදෙස්වලට අවනත වන ලෙසත් නිවසේම රැඳී සිටින ලෙසත් ඇය ජනතාවගෙන් ඉල්ලා සිටියා.\nකෙසේ වෙතත් මෙය අනිවාර්යයෙන්ම ජයග්‍රහණය කරන බවත් ඇය පවසා තිබෙනවා. සිය පාලන කාලය තුළ එලිසබෙත් මහ රැජින මෙලෙස ජාතිය ඇමතූ සිව්වන අවස්ථාව මෙයයි.\n93 හැවිරිදි වියේ පසුවන එලිසබෙත් රැජින මේ වනවිට රැඳී සිටින්නේ වින්ඞ්සර් මාලිගයේයි.\nඒ ඇය මීට පෙර වාසය කළ බකිංහැම් මාලිගයේ සේවකයෙකුට කොරෝනා වෛරසය ආසාදනය වීම හේතුවෙන්.",
       "URL": "https://www.hirunews.lk/238028/එලිසබෙත්-රැජින-ජාතිය-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=2813"
}