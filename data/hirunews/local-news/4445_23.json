{
       "Source": "hirunews",
       "Timestamp": "Thursday, 29 June 2017 - 21:37",
       "Headline": "අනවසරයෙන් කසළ බැහැර කළ 144 ක් අත්අඩංගුවට",
       "News Content": "බස්නාහිර පළාත තුල අනවසරයෙන් කසළ බැහැර කළ පුද්ගලයන් 144 දෙනෙකු අත්අඩංගුවට ගෙන තිබෙනවා.\nපසුගිය 26 වනදා සිට 27 වනදා දක්වා පොලිසිය සහ යුද හමුදාව ඒකාබද්ධවයි මෙම වැටලීම් සිදුකර ඇත්තේ.\nඅනවසරයෙන් කසළ බැහැර කිරීමේ චෝදනාව මත වැඩිම පිරිසක් අත්අඩංගුවට ගෙන ඇත්තේ  නුගේගොඩ ප්‍රදේශයෙන්.\nඑම සංඛ්‍යාව 37 ක්.\nගම්පහ ප්‍රදේශයෙන් 29 දෙනෙකු අත්අඩංගුවට පත්වී තිබෙනවා.\nමීගමුවෙන් 22 ක් සහ කොළඹ මධ්‍යම ප්‍රදේශවලින් 15 දෙනෙකු අත්අඩංගුවට ගැනුනා.\nඅනවසරයෙන් කසළ බැහැර කිරීමේ චෝදනාව මත කලුතර ප්‍රදේශයෙන් එක් පුද්ගලයකු අත්අඩංගුවට පත්වු බවයි පොලිසිය කියාසිටියේ.\nමෙම වැටලීම්වලින් අත්අඩංගුවට ගත් පුද්ගලයන්ට එරෙහිව අදාළ පොලිස් ස්ථාන මගින් නඩු පැවරීමට පියවර ගෙන තිබෙනවා.\nඉදිරියටත් මෙවැනි වැටලීම් සිදුකරන බවයි පොලිසිය කියාසිටියේ.",
       "URL": "https://www.hirunews.lk/164727/අනවසරයෙන්-කසළ-බැහැර-කළ-144-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4445"
}