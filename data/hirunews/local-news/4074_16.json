{
       "Source": "hirunews",
       "Timestamp": "Sunday, 18 February 2018 - 15:57",
       "Headline": "අම්මයි පුතයි ගෙළ වැලලාගෙන සියදිවි හානිකර ගන්නට පෙර, පුතා ලියූ සංවේදී ලිපිය (ඡායරූප)",
       "News Content": "මහනුවර, මුල්ගම්පොල ප්‍රදේශයේදී ගෙළ වැලලාගෙන සියදිවි හානිකරගත් මවක සහ පුත්‍රයෙකුගේ සිරුරු ඊයේ (17) සවස සොයා ගැනුණා.\nසියදිවි හානිකරගත් පුත්‍රයා විසින් ලියන ලද ලිපියක් නිවසේ සාලයේ බිත්තියේ ගසා තිබියදී පොලිසියට හමුවී තිබෙනවා.\nමෙම දිවි නසා ගැනීම ඔවුන් විසින්ම සිදුකර ගන්නා බවට එහි සඳහන්ව ඇති බවයි පොලිසිය කියා සිටියේ.\nඑහි සඳහන් කර ඇත්තේ පාදයේ තිබූ තුවාලයක් සම්බන්ධයෙන් ඇතිවූ සිත් තැවුල්ලක් හේතුවෙන් තමන් සහ මව මෙලෙස සියදිවි හානිකරගත් බවයි.\nමෙලෙස දිවි නසාගෙන ඇත්තේ අවුරුදු 69 ක් වන කාන්තාවක් සහ අවුරුදු 44 ක් වයසැති පුත්‍රයායි.\nඔවුන් දෙදෙනා නිවසේ මුලුතැන්ගෙය තුල බාල්කයක ගැට ගැසූ සාරි පොටක ආදාරයෙන් එකම ස්ථානයේ ගෙළ වැලලාගෙන ඇති අතර මීට දින දෙකකට පමණ පෙර මෙය සිදුව ඇති බවටයි මුලික විමර්ශණවලදී හෙළිවී ඇත්තේ.\nමහනුවර පොලිසිය මේ සම්බන්ධයෙන් විමර්ශණ ආරම්භ කර තිබෙනවා.\nසියදිවි හානිකරගත් පුත්‍රයා විසින් ලියන ලද ලිපිය පහතින්.\nඡායාරූප - මහනුවර කමල් සුරවීර",
       "URL": "https://www.hirunews.lk/183933/අම්මයි-පුතයි-ගෙළ-වැලලාගෙන-සියදිවි-හානිකර-ගන්නට-පෙර-පුතා-ලියූ-සංවේදී-ලිපිය-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=4074"
}