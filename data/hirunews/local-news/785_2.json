{
       "Source": "hirunews",
       "Timestamp": "Sunday, 23 October 2022 - 7:58",
       "Headline": "සුපිරි වටයේ ශ්‍රී ලංකාව මුහුණදෙන පළමු තරගය අද",
       "News Content": "විස්සයි විස්ස ලෝක කුසලානයේ සුපිරි 12 දෙනාගේ වටයේ ශ්‍රී ලංකාව මුහුණදෙන පළමු තරගය මෙරට වේලාවෙන් පෙරවරු 9.30 ට ආරම්භවීමට නියමිතයි.\nඅයර්ලන්තය සමඟ මෙම තරගය පැවත්වෙන්නේ ඕස්ටේ්‍රලියාවේ හෝබාට් හිදියි.\nමේ අතර පැතුම් නිස්සංක සහ ප්‍රමෝද් මධුෂාන්ගේ තත්වය ඇගයීමෙන් පසු අද අයර්ලන්තය සමඟ පැවැත්වෙන තරගයට සහභාගිවන ශ්‍රී ලංකා කණ්ඩායම ප්‍රකාශයට පත් කරන බව ශ්‍රී ලංකා ක්‍රිකට් ආයතනය ප්‍රකාශ කළා.\nඔවුන් දෙදෙනාගේ ආබාධ තත්වයන් යහපත් අතට හැරෙමින් පවතින බවයි වාර්තාවන්නේ.",
       "URL": "https://www.hirunews.lk/318598/සුපිරි-වටයේ-ශ්‍රී-ලංකාව-මුහුණදෙන-පළමු-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=785"
}