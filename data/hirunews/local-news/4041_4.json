{
       "Source": "hirunews",
       "Timestamp": "Tuesday, 13 March 2018 - 7:08",
       "Headline": "චාවකච්චේරියෙන් ගොඩගත් නිළ ඇඳුම් (ඡායාරූප)",
       "News Content": "යාපනය, චාවකච්චේරි, මරුතඩි ප්‍රදේශයේ තිබි එල්.ටී.ටී.ඊ. සංවිධානයේ සාමාජිකයින් භාවිත කළ නිළ ඇඳුම්වලට සමාන ඇඳුම් කොටස් කිහිපයක් සහ පුපුරණ ද්‍රව්‍ය කොටස් කිහිපයක් ඊයේ (12) සො‍යාගෙන තිබෙනවා.\nචාවකච්චේරි පොලිසිය පැවසුවේ ජල නළ පද්ධතියක් එලීම සඳහා කාණු කැපීමක දී වළදමා තිබු නිළ ඇදුම් සහ පුපුරණ ද්‍රව්‍ය හමුවී ඇති බවයි.\nනිළ ඇදුම් කොටස් හමුවීමෙන් අනතුරුව කැනීම් සිදුකළ පුද්ගලයා ඒ පිළිබදව යාපනය, චාවකච්චේරි පොලිසිය දැනුවත් කර ඇති අතර අනතුරුව පොලිසිය සිදුකළ විමර්ශන වලදී අදාළ පුපුරණ ද්‍රව්‍ය කොටස් හමුවූ බවයි පොලිසිය පවසන්නේ.\nසොයාගත් පුපුරණ ද්‍රව්‍ය කොටස් සහ ඇඳුම් කොටස් අද (13) චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිත අතර අධිකරණ නියෝග අනුව අදාළ ස්ථානයේ තවදුරටත් පරීක්ෂණ පැවැත්වීමට නියමිත බව සඳහන්.\nසිද්ධිය සම්බන්ධනේ චාවකච්චේරි පොලිසිය වැඩිදුර පරීක්ෂණ මෙහෙයවන බවයි අප වාර්තාකරු පැවසුවේ.\nඡායාරූප - වව්නියාව, මාධව කුලසූරිය / දිනසේන රතුගමගේ",
       "URL": "https://www.hirunews.lk/185753/චාවකච්චේරියෙන්-ගොඩගත්-නිළ-ඇඳුම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4041"
}