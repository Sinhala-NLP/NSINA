{
       "Source": "hirunews",
       "Timestamp": "Tuesday, 29 August 2023 - 7:52",
       "Headline": "ආසියානු ක්‍රීඩා උළෙලට සහභාගීවන ශ්‍රී ලංකා කණ්ඩායමට ක්‍රිඩා අමාත්‍යංශයේ අනුමැතිය",
       "News Content": "චීනයේ පැවැත්වෙන ආසියානු ක්‍රීඩා උළෙලට සහභාගීවන ශ්‍රී ලංකා කණ්ඩායමට ක්‍රිඩා අමාත්‍යාංශයේ අනුමැතිය ලැබී තිබෙනවා.\nමලල ක්‍රීඩා, කාන්තා ක්‍රිකට්, පිරිමි යොවුන් ක්‍රිකට් කණ්ඩායම් මෙම තරඟාවලියට එක්වනු ඇති.\nඑමෙන්ම ලෝක රග්බි සම්මේලනයේ අනුමැතිය හිමිවුවහොත් පිරිමි රග්බි කන්ඩායමක්ද ඊට එක් වීමට නියමිතයි.\nඊට අමතරව බොක්සිං බැඩ්මින්ටන්, බීචි වොලිබෝල්, පිහිණුම්, බර ඉසිලීම, ගොල්ෆ්, ජූඩෝ, ටයිකොන්ඩෝ, වූෂු, කරාතේ, දුනු විදීම, ඔරු පැදීම ආදී ඉසව් රැසක් සඳහා ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් සහභාගි වනු ඇති.\nආසියානු ක්‍රීඩා උළෙල සැප්තැම්බර් මස 23 වනදා සිට ඔක්තෝම්බර් මස 8 වනදා දක්වා පැවැත්වීමට නියමිතයි.",
       "URL": "https://www.hirunews.lk/346466/ආසියානු-ක්‍රීඩා-උළෙලට-සහභාගීවන-ශ්‍රී-ලංකා-කණ්ඩායමට-ක්‍රිඩා-අමාත්‍යංශයේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=65"
}