{
       "Source": "hirunews",
       "Timestamp": "Wednesday, 02 August 2023 - 12:07",
       "Headline": "දකුණු මුහුදේ රෝගී වූ ධීවරයෙකු ගොඩබිමට ගෙන එමට නාවික හමුදාවේ සහය",
       "News Content": "ශ්‍රි ලංකා ගිණිකොන දෙසින් වූ මුහුදු ප්‍රදේශයේ දී හදිසි රෝගී තත්වයකට ලක් වූ මෙරට බහුදින ධීවර යාත්‍රාවක සිටි ධීවරයෙකු කඩිනමින් ගොඩබිමට රැගෙනවිත් ප්‍රතිකාර කිරිමට ඊයේ(01) නාවික හමුදාව කටයුතු කර තිබෙනවා.\nධීවරයින් 5 දෙනෙකු බහුදින ධීවර කටයුතු සඳහා පිටත්ව ඇත්තේ පසුගිය ජුලි 30 වෙනිදා වන අතර, එක් ධීවරයෙකු හදිසි රෝගී තත්වයට පත් වී ඔවුන් නාවික හමුදා මුලස්ථානයේ කොළඹ සමුද්‍රීය සෙවීම් හා මුදවා ගැනිම් සම්බන්ධීකරණ මධ්‍යස්ථානය වෙත දැනුම් දී තිබෙනවා.\nඑම දැනුම් දීමට වහා ප්‍රතිචාර දැක්වූ නාවික හමුදාව, දකුණු නාවික විධානයට අනුයුක්ත පී 475 වේග ප්‍රහාරක මුර යාත්‍රාව මඟින් රෝගී තත්වයේ සිටි ධීවරයා සහිත බහුදින ධීවර යාත්‍රාව මහත් පරිශ්‍රමයක් යොදා ගොඩබිමට ගෙන එමට කටයුතු කර ඇති බව‍යි වාර්තා වෙන්නේ.\nඅප වාර්තාකරු සඳහන් කළේ රෝගී වූ ධීවරයා ප්‍රතිකාර සඳහා හම්බන්තොට මහ රෝහල වෙත යොමු කිරිමට නාවික හමුදාව කටයුතු කළ බවයි.",
       "URL": "https://www.hirunews.lk/343376/දකුණු-මුහුදේ-රෝගී-වූ-ධීවරයෙකු-ගොඩබිමට-ගෙන-එමට-නාවික-හමුදාවේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=130"
}