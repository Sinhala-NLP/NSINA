{
       "Source": "hirunews",
       "Timestamp": "Tuesday, 31 May 2022 - 10:20",
       "Headline": "රු මිලියන 43 ක රත්රන් තොගයක් රාජසන්තකයි",
       "News Content": "ශ්‍රී ලංකා රේගුවේ කන්කසන්තුරය උප නිවාරණ කාර්‍යලය මගින් රුපියල් මිලියන 43කට අධික වටිනාකමකින් යුතු රත්රන් තොගයක් රාජසන්තක කර තිබෙනවා.\nශ්‍රී ලංකා නාවික හමුදාවේ තලෙයිමන්නාරම තම්මැන්නා කඳවුරට අනුයුක්ත නැවියන් පිරිසක් විසින් උතුරු මැද නාවික මූලස්ථානයට ලැබුනු තොරතුරක් මත, තලෙයිමන්නාරම දෙවන වැලි පරයට නාවික සැතපුම් 1.2ක් දුරකදී මෙම රත්රන් තොගය සැකකරුවන් තිදෙනෙකු සමග අත් අඩංගුවට ගෙන තිබෙනවා.\nකිලෝග්‍රෑම් 1.912ක බරකින් යුතු මෙම රත්රන් තොගයේ තක්සේරු වටිනාකම රු. 43,208,000ක්.\nශ්‍රි ලංකා රේගුව විසින් සිදුකරන ලද වැඩිදුර විමර්ශන වලදී මෙම රත්රන් තොගය හොර රහසේ ඉන්දියාවට ගෙනයාමට සැලසුම් කර තිබූ බවයි අනාවරණය වන්නේ.",
       "URL": "https://www.hirunews.lk/305774/රු-මිලියන-43-ක-රත්රන්-තොගයක්-රාජසන්තකයි",
       "Category": "Local News",
       "Parent URL": "https://www.hirunews.lk/local-news.php?pageID=1130"
}