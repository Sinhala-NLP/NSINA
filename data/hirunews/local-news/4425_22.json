{
       "Source": "hirunews",
       "Timestamp": "Wednesday, 12 July 2017 - 13:41",
       "Headline": "රණවිරු සේවා අධිකාරිය මුවාවෙන් මුදල් ජාවාරමක්",
       "News Content": "රණවිරු සේවා අධිකාරිය මගින් පවත්වන ලද මෝටර් ක්‍රොස් තරඟාවලියට සමගාමිව කරනු ලැබූ දිනුම් ඇදීමකින් ත්‍රීරෝද රථයක් ජයග්‍රහණය කල බවට එකි අධිකාරියේ ලිපි ශීර්ෂයක් යොදාගනිමින් විවිධ පුද්ගලයින්ට ලිපි එවා  ත්‍රීරෝද රථ ලියා පදිංචි හා රක්ෂණ ගාස්තු ගෙවන ලෙසට කරන ව්‍යාජ වැඩ පිළිවෙලක් දියත් කරන බව වාර්තා වනවා.\nඅවසන් දැනුම් දිමක් ලෙස සඳහන් මෙම ලිපිය ලැබුනු පසු ලිපියේ සඳහන් දුරකථන අංකවලට ඇමැතුම් ලබා ගත්තද ඒ කිසිවක් ප්‍රතිචාර නොදක්වන හෙයින් ද ලිපි ශීර්ෂයේ රණවිරු සේවා අධිකාරිය ලෙස සටහන්ව තිබිය දී පහත අත්සන ජෙනරල් මෝටර්ස් පුද්ගලික සමාගමක කළමණාකරුවෙක් ලෙස සටහන් කර තිබෙන හෙයින් ලිපි ලැබූ පුද්ගලයන්ට සැක මතුවී ඒ ගැන සොයාබලා තිබෙනවා.\nමේ සම්බන්දව රණවිරු සේවා අධිකාරියේ දුරකථන අංකයට කථා කිරීමෙන් පසු එහි ප්‍රකාශකයෙකුගේ ප්‍රතිචාරය වුයේ  දිනකට දහස් ගනනින් ඇමැතුම් මේ ත්‍රී විල් සම්බන්දව ලැබෙන හෙයින් මේ සම්බන්දව තවත් අපි සමඟ කථා නොකරන ලෙසට කියා දුරකථනය විසන්ධි කිරිමයි.\nඑහෙත් කොළඹ වැල්ලවත්ත ලිපිනයක සඳහන් ලිපියට අදාළ ස්ථානය හා මෙම වංචනික ක්‍රියාව පිටුපස සිටින අය කවුරුන්ද කියා හෙලිකර ජනතාවට මේ සම්බන්දව දැනුවත් කිරීම රණවිරු සේවා අධිකාරියේ වගකිම හා යුතුකමයි.\nජනතාවගේ ලිපිනයන් නිවැරදි ලෙසට වංචනිකයින් ලබාගෙන ඇත්තේ කෙසේද කියා වගකිවයුත්තන් පරීක්ෂණ පැවැත්විය යුතු බවද එම ලිපි ලැබූ ජනතාව කියා සිටිනවා.\nරණවිරු සේවා අධිකාරියේ ලිපි ශීර්ෂය යටතේ ලද ව්‍යාජ ලිපිය පහතින්.",
       "URL": "https://www.hirunews.lk/165702/රණවිරු-සේවා-අධිකාරිය-මුවාවෙන්-මුදල්-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4425"
}