{
       "Source": "hirunews",
       "Timestamp": "Friday, 05 May 2023 - 13:21",
       "Headline": "රට පුරා වෙසක් සැමරුම්(වීඩියෝ)",
       "News Content": "වෙසක් පුර පසලොස්වක පොහෝ දිනය නිමිත්තෙන් අද (05) දිවයින පුරා වෙහෙර විහාර ස්ථාන ආශ්‍රිතව විවිධ වැඩසටහන් සංවිධානය කර තිබෙනවා.\nඒ ආමිස සහ ප්‍රතිපත්ති පූජාවන්ට මුල්තැන දෙමින්.\nඅනුරාධපුර ජය ශ්‍රී මහා බෝධිය හා අටමස්ථානයට ද බැතිමතුන් විශාල පිරිසක් පැමිණ සිටින බවයි අනුරාධපුර හිරු වාර්තාකරු උපාලි ආන්නද කියා සිටියේ.\nමහනුවර ශ්‍රී දළදා මාලිගාවේ ද, වෙසක් පොහෝ දිනය වෙනුවෙන් විශේෂ ආගමික වැඩසටහන් සංවිධානය කර ඇති බවයි ප්‍රදේශයේ හිරු වාර්තාකරු ආර්.එම්.ආර්.රත්නායක සඳහන් කළේ.\nමේ අතර වෙසක් සැරසිලි සඳහා අවශ්‍ය අමුද්‍රව්‍ය ලබාදීමේ අපූරු දන්සැලක් ද අද (05) පැවැත්වුණේ බණ්ඩාරවෙල නගරයේ දීයි.\nනගරයේ ව්‍යාපාරියෙකු විසින් එය සංවිධාන කර තිබූ අතර වෙසක් කූඩු 30,000ක්, පාන්පිටි ඇතුලු අමුද්‍රව්‍ය රැසක් එහිදී බෙදා දෙනු ලැබුවා.\nමේ අතර, 2022 - 2023 ශ්‍රී පාද වන්දනා සමය අද (05) මධ්‍යම රාත්‍රියෙන් අවසන් වනවා.",
       "URL": "https://www.hirunews.lk/334308/රට-පුරා-වෙසක්-සැමරුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=367"
}