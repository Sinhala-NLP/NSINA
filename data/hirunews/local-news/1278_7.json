{
       "Source": "hirunews",
       "Timestamp": "Tuesday, 22 March 2022 - 15:28",
       "Headline": "අන්දමන් මුහුදු ප්‍රදේශය ආශ්‍රිතව පැවති ගැඹුරු පීඩන අවපාතය මියන්මාරය දෙසට",
       "News Content": "උතුරු අන්දමන් මුහුදු ප්‍රදේශයට සහ යාබද නැගෙනහිර මධ්‍යම බෙංගාල බොක්ක මුහුදු ප්‍රදේශය ආශ්‍රිතව පැවති ගැඹුරු පීඩන අවපාතය මේ වනවිට ක්‍රමයෙන් දුර්වල වෙමින් පවතිනවා.\nකාලගුණ විද්‍යා දෙපාර්තමේන්තුව නිවේදනය කළේ එම පද්ධතිය මේ වනවිට අන්දමන් දූපත් ආසන්නයෙන් උතුරු දෙසට ගමන් කරමින් මියන්මාර වෙරළට ගමන් කරනු ඇතැයි අපේක්ෂා කරන බවයි.\nකෙසේ වෙතත් අද (22) දිනයේ අදාළ මුහුදු ප්‍රදේශයේ ඉතා තද වැසි හෝ ගිගුරුම් සහිත වැසි අපේක්ෂා කරන බවයි කාලගුණ විද්‍යා දෙපාර්තමේන්තුව නිවේදනය කළේ.\nඑසේම සුළඟේ වේගය විටින් විට පැයට කිලෝමීටර 60 ත් 70 ත් අතර ඉහළ යා හැකි බැවින් එම මුහුදු ප්‍රදේශය ඉතා රළුවිය හැකි බවද ධීවර ප්‍රජාවට දැනුම් දෙනවා.",
       "URL": "https://www.hirunews.lk/300109/අන්දමන්-මුහුදු-ප්‍රදේශය-ආශ්‍රිතව-පැවති-ගැඹුරු-පීඩන-අවපාතය-මියන්මාරය-දෙසට",
       "Category": "Local News",
       "Parent URL": "https://www.hirunews.lk/local-news.php?pageID=1278"
}