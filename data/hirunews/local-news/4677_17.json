{
       "Source": "hirunews",
       "Timestamp": "Saturday, 04 February 2017 - 13:14",
       "Headline": "රජයේ වෛද්‍ය නිලධාරීන්ගේ සංගමය හිටපු ජනපති මහින්ද හමුවේ",
       "News Content": "රජයේ වෛද්‍ය නිලධාරීන්ගේ සංගමයේ විධායක කමිටු සාමාජිකයන් ඊයේ හිටපු ජනාධිපති මහින්ද රාජපක්ෂ හමුවී තිබෙනවා.\nඒ, මාළඹේ සයිටම් පෞද්ගලික වෛද්‍ය විද්‍යාලය පිළිබඳ සිය ස්ථාවරය පැහැදිලි කිරීමටයි.\nරජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශ, වෛද්‍ය සමන්ත ආනන්ද හිරු ප්‍රවෘත්ති අංශයට ප්‍රකාශ කළේ හිටපු ජනාධිපතිවරයා මෙන්ම මහජන එක්සත් පෙරමුණේ නායක දිනේෂ් ගුණවර්ධන ඇතුළු ඒකාබද්ධ විපක්ෂයේ නායකයන් රැසක් ඊයේ දිනයේදී හමු වූ බවයි.\nමාළඹේ පෞද්ගලික වෛද්‍ය විද්‍යාලයේ සිසුන් වෛද්‍ය සභාවේ ලියාපදිංචි කිරීම සම්බන්ධයෙන් ඉදිරියේදී ක්‍රියාමාර්ග රැසකට එළඹෙන බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශකවරයා කියා සිටියා.",
       "URL": "https://www.hirunews.lk/153653/රජයේ-වෛද්‍ය-නිලධාරීන්ගේ-සංගමය-හිටපු-ජනපති-මහින්ද-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4677"
}