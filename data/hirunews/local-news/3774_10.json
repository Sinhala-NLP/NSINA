{
       "Source": "hirunews",
       "Timestamp": "Wednesday, 29 August 2018 - 15:19",
       "Headline": "ගල්කිරියාගම නිවසක රූපලාවණ්‍ය ශිල්පිනියකගේ සිරුරක් (ඡායාරූප)",
       "News Content": "ගල්කිරියාගම රණව ප්‍රදේශයේ නිවසක් තුල තිබී ගෙල වැලලාගෙන මියගිය තරුණියකගේ සිරුරක් හමුවී තිබෙනවා.\nඇය රූපලාවණ්‍ය ශිල්පිනියක් ලෙසට කටයුතු කර ඇති අයෙක් බවටයි අනාවරණ වී ඇත්තේ.\nමෙලෙස මියගොස් ඇත්තේ රණව ප්‍රදේශයේම පදිංචිව සිටි 29 හැවිරිදි එක්දරු මවක්.\nඇය තම රූපලාවණ්‍යාගාරය පවත්වාගෙන ගිය නිවසේ කාමරයක සිරුර තිබු බවයි අප වාර්තාකරු කියාසිටියේ.\nමෙම කාන්තාව දීර්ඝ කාලයක සිට කිසියම් රෝගයක් වෙනුවෙන් ඖෂධ ලබාගෙන ඇති අතර සිරුර තිබු ස්ථානයේ ද ඖෂධ රැසක් තිබු බව සඳහන්.\nමළ සිරුර සම්බන්ධයෙන් මහේස්ත්‍රාත් පරීක්ෂණය අද දහවල් පවත්වා ඇති අතර අනතුරුව සිරුර පශ්චාත් මරණ පරීක්ෂණය සඳහා අනුරාධපුර රෝහලට යොමුකර තිබෙනවා.\nඡායාරූප - කැකිරාව කුෂාන් ජයවර්ධන",
       "URL": "https://www.hirunews.lk/198713/ගල්කිරියාගම-නිවසක-රූපලාවණ්‍ය-ශිල්පිනියකගේ-සිරුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3774"
}