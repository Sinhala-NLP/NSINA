{
       "Source": "hirunews",
       "Timestamp": "Saturday, 10 June 2023 - 13:41",
       "Headline": "2023 ටයිම්ස් උසස් අධ්‍යාපන ශ්‍රේණිගත කිරීමෙන් කොළඹ විශ්වවිද්‍යාලය ඉදිරියට",
       "News Content": "ටයිම්ස් උසස් අධ්‍යාපන ශ්‍රේණිගත කිරීමේ 2023 ජුනි මස ඉදිරිපත් වූ ඵලදායිතාව පිළිබඳව පස්වන අදියරේ වාර්තාවට අනුව ලෝකයේ විශ්වවිද්‍යාල අතරින් 401 ත් 600 ත් කාණ්ඩයට පැමිණීමට කොළඹ විශ්වවිද්‍යාලය සමත්ව තිබෙනවා.\nපසුගිය වසරේ විශ්වවිද්‍යාල වර්ගීකරණයේ කොළඹ විශ්වවිද්‍යාලයට හිමිව තිබුණේ 601 ත් 800 ත් අතර ස්ථානයක්.\nමෙම වසරේ සමස්ත ශ්‍රේණිගත කිරීම් සදහා ලෝකයේ රටවල් හා කලාප 112 කින් විශ්වවිද්‍යාල 1591 ක් ඇතුළත් වූ අතර කොළඹ විශ්වවිද්‍යාලය අත්කර ගත් ජයග්‍රහණයට හේතුවී ඇත්තේ පසුගිය වසර කිහිපයේ පර්යේෂණ, ඉගැන්වීම්, ප්‍රජා මූලික අභිවෘද්ධිය සෙසු ක්ෂේත්‍රයන්හි දැක්වූ ක්‍රමික වර්ධනයයි.",
       "URL": "https://www.hirunews.lk/337540/2023-ටයිම්ස්-උසස්-අධ්‍යාපන-ශ්‍රේණිගත-කිරීමෙන්-කොළඹ-විශ්වවිද්‍යාලය-ඉදිරියට",
       "Category": "Local News",
       "Parent URL": "https://www.hirunews.lk/local-news.php?pageID=280"
}