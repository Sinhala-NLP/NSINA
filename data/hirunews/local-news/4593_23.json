{
       "Source": "hirunews",
       "Timestamp": "Monday, 27 March 2017 - 14:25",
       "Headline": "දර්ශක් නෞකාව කොළඹ වරායට",
       "News Content": "ඉන්දීය නාවික හමුදාවට අයත් “දර්ශක්” නෞකාව අද (27) පුහුණු සංචාරයක් සඳහා ශ්‍රීලංකාවට පැමිණෙන තිබෙනවා.\nශ්‍රී ලංකා නාවික හමුදාව විසින් කොළඹ වරායට පැමිණි මෙම නෞකාව  නාවික සම්ප්‍රදායන්ට අනුකූලව එම නෞකාව පිළිගනු ලැබුවා.\nනෞකාව කොළඹ වරායට පැමිණීමෙන් අනතුරුව එහි අණදෙන නිලධාරී කපිතාන් පියුෂ් පව්සි මහතා බටහිර නාවික විධාන මූලස්ථානයේදී, විධාන ආඥාපති\nරියර් අද්මිරාල් නිරාජ ආටිගල මහතා හමුවී සුහද කතාබහක නිරත වූ බවයි වාර්තා වන්නේ.\nමෙම නෞකාවේ නැව් මුළුව නාවික හමුදාව මගින් සංවිධානය කරනු ලබන වැඩසටහන් රාශියකට සහභාගී වීමට නියමිත බව සදහන්.\nදර්ශක් නෞකාව ලබන 30 වන දින ශ්‍රී ලංකාවෙන් පිටත්වීමට නියමිතයි.",
       "URL": "https://www.hirunews.lk/157839/දර්ශක්-නෞකාව-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=4593"
}