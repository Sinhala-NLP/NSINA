{
       "Source": "hirunews",
       "Timestamp": "Tuesday, 04 September 2018 - 7:05",
       "Headline": "ගිනි අවියක් සමග පුද්ගලයෙකු අත්අඩංගුවට",
       "News Content": "කටුනාය පොලිසිය ඊයේ රාත්‍රී සිදුකළ විශේෂ වැටලීමකදී කුඩා ගිනි අවියක් සමග පුද්ගලයෙකු අත්අඩංගුවට ගෙන තිබෙනවා.\nමිනුවන්ගොඩ හීනටියන ප්‍රදේශයේ කළ වැටලීමේ දී අත්අඩංගුවට ගත් 32 හැවිරිදි සැකකරු පාතාල සාමාජිකයෙකු බවට අනාවරණ වී ඇති බවයි අප වාර්තාකරු සඳහන් කළේ.\nමෙම පුද්ගලයා සතුව තිබී ගිනි අවියක්, මැගසිනයක් සහ ජීව උණ්ඩ 3 ක් සොයගෙන තිබෙනවා.\nඑම ගිනි අවිය පසුගියදා සිදුවු වෙඩි තැබීමකින් මියගිය ෆ්‍රෙඩී නැමති පාතාල කල්ලි සාමාජිකයා සතුව තිබු එකක් බවටයි මූලික පරීක්ෂණවලදී හෙළි වී ඇත්තේ.\nකටුනායක පොලිසියට ලැබුනු තොරතුරකට අනුව ඊයේ රාත්‍රී වැටලීම සිදුකර තිබුනා.\nසැකකරු අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/199098/ගිනි-අවියක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3765"
}