{
       "Source": "hirunews",
       "Timestamp": "Wednesday, 26 July 2017 - 7:49",
       "Headline": "Updete :- ඇමති රවී අදත් බැඳුම්කර කොමිසමට නොපැමිණෙයි",
       "News Content": "ප්‍රශ්නගත බැඳුම්කර සිද්ධිය වන සමයේ මුදල් අමාත්‍යවරයා ලෙස කටයුතු කළ වත්මන් විදේශ කටයුතු අමාත්‍ය රවී කරුණානායක අගෝස්තු මස 02 වන බදාදා බැදුම්කර කොමිසම හමුවේ පෙනී සිටින බව ඔහුගේ නීතිඥවරයා දැනුම් දී තිබෙනවා.\nඅමාත්‍යවරයාගේ නීතිඥවරයා කොමිසමට අද පෙරවරුවේ දැනුම් දුන්නේ ආරක්ෂක මණ්ඩල රැස්වීමට සහභාගි වීමට සිය සේවාදායකයාට අවශ්‍ය බැවින් මෙම කොමිසම හමුවේ අද දිනයේ පෙනී නොසිටින බවයි.\nUpdete - Wednesday, July 26, 2017 10.57 Am\n-------------------------------------------------------------\nඇමති රවී අද බැඳුම්කර කොමිසමට\nප්‍රශ්නගත බැඳුම්කර සිද්ධිය වන සමයේ මුදල් අමාත්‍යවරයා ලෙස කටයුතු කළ වත්මන් විදේශ කටයුතු අමාත්‍ය රවී කරුණානායක අද දිනයේ එම කොමිසම හමුවේ පෙනී සිටීමට නියමිතයි.\nඔහු ඊයේ දිනයේ එම කොමිසම හමුවේ පෙනී සිටීමට නියමිත වුවත්, අමාත්‍යවරයාගේ නීතිඥවරුන් දැනුම් දුන්නේ නොවැළැක්විය හැකි රාජකාරීමය කටයුත්තක් හේතුවෙන් එදින පෙනී සිටිය නොහැකි බවයි.\nඒ අනුව අද දිනයේ කොමිසම හමුවේ පෙනී සිටින ලෙසට අමාත්‍යවරයාට සිතාසි නිකුත් කෙරුණා.",
       "URL": "https://www.hirunews.lk/166781/updete-ඇමති-රවී-අදත්-බැඳුම්කර-කොමිසමට-නොපැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=4403"
}