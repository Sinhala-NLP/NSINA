{
       "Source": "hirunews",
       "Timestamp": "Sunday, 10 September 2017 - 13:10",
       "Headline": "විග්නේෂ්වරන්ට එරෙහිව විශ්වාසභංගයක් ?",
       "News Content": "උතුර පළාත් ප්‍රධාන අමාත්‍ය සී.වී. විග්නේෂ්වරන්ට එරෙහිව ඉදිරියේදී දෙමළ ජාතික සන්ධානය තුළින්ම  විශ්වාසභංග යෝජනාවක් ගෙන එනු ඇති බව එම පළාත් සභාවේ එක්සත් ජනතා නිදහස් සන්ධාන මන්ත්‍රී ඒ. ජයතිලක ප්‍රකාශ කළා. ඔහු කියා සිටියේ ප්‍රධාන අමාත්‍යවරයාගේ ක්‍රියා කලාපය සම්බන්ධයෙන් දෙමළ ජාතික සන්ධානය තුළ බරපතල බෙදීමක් මේවනවිට උද්ගතව ඇති බවයි.\nකෙසේ වෙතත් උතුර පළාත් ප්‍රධාන අමාත්‍ය සී.වී. විග්නේෂ්වරන්ට සහයෝගය පළ කරන පළාත් සභා මන්ත්‍රී එම්.කේ. සිවාජිලිංගම් පවසන්නේ එවැනි විශ්වාසභංග යෝජනාවක් ගෙන ඒමට කිසිදු ඉඩක් නොමැති බවයි.\nපළාත් සභාවේ බහුතර බලය දෙමළ ජාතික සන්ධානය සතු බැවින් එවැනි විශ්වසභංගයක් ඉදිරිපත් වුවහොත්  එය පරාජය කටයුතු කරන බව සිවාජිලිංගම් මන්ත්‍රීවරයා සඳහන් කළා.",
       "URL": "https://www.hirunews.lk/170567/විග්නේෂ්වරන්ට-එරෙහිව-විශ්වාසභංගයක්",
       "Category": "Local News",
       "Parent URL": "https://www.hirunews.lk/local-news.php?pageID=4329"
}