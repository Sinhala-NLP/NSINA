{
       "Source": "hirunews",
       "Timestamp": "Monday, 19 June 2023 - 19:46",
       "Headline": "අරගලයට පෙර සංවිධාන 08 කට ලැබුණු ඩොලර් මිලියන 08",
       "News Content": "අරගලයට සමගාමීව පසුගිය වසරේ ජුලි මස 25 වනදා කොටුව අධිකරණය ඉදිරිපිට උද්ඝෝෂණයක් සිදුකළ බවට රංගන ශිල්පිනි දමිතා අබේරත්න සහ ලංකා ගුරු සංගමයේ සභාපති ජෝෂප් ස්ටාලින් ඇතුළු 09 දෙනෙකුට එරෙහිව පවරා ඇති නඩුවද අද කැඳවනු ලැබුවා.\nඑය වැඩිදුර විභාගය ලබන මස 09 වනදා දක්වා කල් තැබීමටයි කොළඹ - කොටුව මහේස්ත්‍රාත් තිළිණ ගමගේ නියෝග කළේ.\nමේ අතර අරගලකරුවන්ට මුදල් ආධාර ලබාදුන් විදේශීය සංවිධානයක් පිළිබඳව මුදල් විශුද්ධිකරණ පනතට අනුව පරීක්ෂණයක් ආරම්භ කරන ලෙස ඉල්ලා අල්ලස, දූෂණය සහ නාස්තියට එරෙහි පුරවැසි බලය සංවිධානය අද අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කළා.\nඑම පැමිණිල්ලෙන් ඔවුන් සඳහන් කර ඇත්තේ අරගලයට පෙර සංවිධාන 08 කට ලැබුණු ඩොලර් මිලියන 08 ගැන විමර්ශනයක් සිදුකරන ලෙසයි.",
       "URL": "https://www.hirunews.lk/338429/අරගලයට-පෙර-සංවිධාන-08-කට-ලැබුණු-ඩොලර්-මිලියන-08",
       "Category": "Local News",
       "Parent URL": "https://www.hirunews.lk/local-news.php?pageID=254"
}