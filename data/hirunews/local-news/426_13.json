{
       "Source": "hirunews",
       "Timestamp": "Saturday, 08 April 2023 - 14:54",
       "Headline": "ඩුබායි ගිය ගුවන් යානයක් යළි කටුනායකට",
       "News Content": "නියමුවා ඉදිරියේ පිහිටි වීදුරුවක් ඉරිතලා යාම නිසා ඩුබායි බලා පියාසර කරමින් තිබූ ශ්‍රී ලංකන් ගුවන් යානයක් යළි කටුනායක ගුවන් තොටුපලට ගොඩබස්වා තිබෙනවා.\nඊයේ පස්වරු 6.25 ට පිටත්වීමට තිබූ මෙම ගුවන් යානය අයහපත් කාලගුණ තත්ත්වය හේතුවෙන් අද (08) පෙරවරු 9.30ට පමණ කටුනායකින් පිටව ගොස් තිබුණා.\nඑහෙත් වීදුරුව පුපුරා යාම නිසා පැයයි මිනිත්තු 10 කට පමණ පසු නැවත එය කටුනායක ගුවන් තොටුපලට ගොඩබැස්සවූ බවයි ගුවන් තොටුපල හිරු වාර්තාකරු ප්‍රකාශ කළේ.\nමෙම යානයේ මගීන් 189 දෙනෙකු සහ කාර්ය මණ්ඩලයේ 15 දෙනෙකු ගමන් කර තිබෙනවා.\nඅද පස්වරුවේ යානය යළි ඩුබායි බලා පිටත්වීමට නියමිත බවයි වාර්තාවන්නේ.",
       "URL": "https://www.hirunews.lk/332018/ඩුබායි-ගිය-ගුවන්-යානයක්-යළි-කටුනායකට",
       "Category": "Local News",
       "Parent URL": "https://www.hirunews.lk/local-news.php?pageID=426"
}