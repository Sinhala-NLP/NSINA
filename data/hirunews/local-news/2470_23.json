{
       "Source": "hirunews",
       "Timestamp": "Monday, 07 September 2020 - 16:30",
       "Headline": "සරසවි සිසුවියක් පැහැර ගැනීමට තැත් කළ පුද්ගලයෙකු අත්අඩංගුවට",
       "News Content": "කැළණිය විශ්වවිද්‍යාලයේ සිසුවියක් පැහැර ගැනීමට තැත් කිරීමේ සිද්ධියකට අදාළව පුද්ගලයෙකු අත්අඩංගුවට ගෙන තිබෙනවා.\nපසුගිය දා කිරිබත්ගොඩ - වේවැල්දූව මාර්ගයේදී සිසුවියක් පැහැර ගැනීමට තැත් කළ බවට පවසමින් පොලීසියට පැමිණිල්ලක් ඉදිරිපත් වී තිබුණා.\nඒ අනුවයි විමර්ශන සිදුකිරීමෙන් අනතුරුව 38 හැවිරිදි වත්තල - හේකිත්ත ප්‍රදේශයේ පදිංචි මෙම සැකකරු අත්අඩංගුවට ගෙන ඇත්තේ.\nමෙම සැකකරුට අමතරව තවත් අයෙකු සිද්ධියට සම්බන්ධ වී ඇති අතර ඔහු මේ වන විට පොලීසිය මඟ හැර සිටින බවට තොරතුරු වාර්තා වනවා.\nඔවුන් බීමතින් සිට අදාළ සරසවි සිසුවිය පැහැර ගැනීමට තැත් කර ඇති බවටයි දැනට සිදුකරන ලද පොලිස් පරීක්ෂණවලින් අනාවරණ වී ඇත්තේ.",
       "URL": "https://www.hirunews.lk/249637/සරසවි-සිසුවියක්-පැහැර-ගැනීමට-තැත්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2470"
}