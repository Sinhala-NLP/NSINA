{
       "Source": "hirunews",
       "Timestamp": "Wednesday, 16 August 2017 - 20:25",
       "Headline": "සතුන්ගේ ජීවිතවලට තර්ජනයක් වන දෙහිවල සත්තු වත්තට එන සංචාරකයෝ",
       "News Content": "පාසල් නිවඩු සමය හේතුවෙන් මේ දිනවල දෙහිවල සත්වෝද්‍යානය නැරඹීම සදහා විශාල පිරිසක් පැමිණෙමින් සිටිනවා.\nඑලෙස පැමිණෙන්නන්ගෙන් වැඩි දෙනෙකුගේ අවධානය යොමුවන්නේ නවීකරණය කරන ලද චිම්පන්සි වාසස්ථානයට හා අලුත උපන් ඔරං උටං පැටවා වෙතයි.\nඑම සතුන්ගේ සෞඛ්‍යාරක්ෂාව රැක ගැනීම සදහා සිංහල, දෙමළ හා ඉංග්‍රීසි යන භාෂා ත්‍රිත්වයෙන්ම \"කරුණාකර මෙම සතුන්ට කෑම දීමෙන් හා හිංසා කිරීමෙන් වළකින්න\" යනුවෙන් අවවාදාත්මක දැන්වීම් පුවරු ස්ථාපිත කර තිබෙනවා.\nවිශාල වියදමක් සිදුකර කොතෙක් දැන්වීම් ප්‍රදර්ශනය කල දල සතුන්ගේ සෞඛ්‍යාරක්ෂාව ගැන තැකීමක් නොකොට ඇතැමුන් මෙලෙස ආහාර දමන්නේ ඔවුන්ට මෙම භාෂා තුනම නොතේරීම නිසාද යන්න ගැටළුවක්.\nහිරු රහසිගත කැමරාවල සටහන් වු මෙම දර්ශනවලින් හොඳින්ම පැහැදිලිවන්නේ මොවුන් මෙම වැරදි ක්‍රියාකාරකම් සිදුකරන්නේ දැන දැනම බවයි.",
       "URL": "https://www.hirunews.lk/168623/සතුන්ගේ-ජීවිතවලට-තර්ජනයක්-වන-දෙහිවල-සත්තු-වත්තට-එන-සංචාරකයෝ",
       "Category": "Local News",
       "Parent URL": "https://www.hirunews.lk/local-news.php?pageID=4367"
}