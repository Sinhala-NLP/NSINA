{
       "Source": "hirunews",
       "Timestamp": "Thursday, 21 July 2022 - 7:38",
       "Headline": "ඇමරිකාවේ මිනිස් ජාවාරම පිළිබඳ වාර්තාවට අනුව ශ්‍රී ලංකාවට උසස් වීමක්",
       "News Content": "එක්සත් ජනපද රාජ්‍ය දෙපාර්තමේන්තුව නිකුත් කළ මිනිස් ජාවාරම පිළිබඳ වාර්තාවට අනුව ශ්‍රී ලංකාව දෙවන මට්ටම දක්වා උසස් කර තිබෙනවා.\nඒ අනුව මිනිස් ජාවාරම්වලට එරෙහි ව ශ්‍රී ලංකාව ලබා ඇති ප්‍රගතිය එමඟින් තවදුරටත් තහවුරු කෙරෙන අතර, පසුගිය වසර 03 තුළ ශ්‍රී ලංකාව එහි දෙවන අදියරේ නිරීක්ෂණ මට්ටමේ රැඳී සිටියා.\nඑක්සත් ජනපද රාජ්‍ය දෙපාර්තමේන්තුව මීට අදාළව නිකුත් කරන මිනිස් ජාවාරම පිළිබඳ වාර්තාව ලොව රටවල් එම ජාවාරම්වලට එරෙහිව දරන ප්‍රයත්නයන් සම්බන්ධයෙන් පිළිගන්නා ප්‍රධාන ලේඛනයක් වන අතර, එමඟින් ශ්‍රී ලංකාව අදාළ ජාවාරම් මැඩලීමට සැලකිය යුතු ප්‍රයත්නයක් දරන බවට හඳුනාගෙන තිබෙනවා.",
       "URL": "https://www.hirunews.lk/310517/ඇමරිකාවේ-මිනිස්-ජාවාරම-පිළිබඳ-වාර්තාවට-අනුව-ශ්‍රී-ලංකාවට-උසස්-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1005"
}