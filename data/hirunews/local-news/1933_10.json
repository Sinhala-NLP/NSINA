{
       "Source": "hirunews",
       "Timestamp": "Monday, 24 May 2021 - 7:12",
       "Headline": "පුත්තලම නගර සභාවේ සභාපතිගේ මරණයට රියදුරු ඇතුළු තිදෙනෙක් අත්අඩංගුවට",
       "News Content": "පුත්තලම නගර සභාවේ සභාපති කේ.ඒ බායිස්ගේ මරණය සම්බන්ධයෙන් ඔහුගේ රියදුරු ඇතුළු පුද්ගලයින් 03 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nපොලිසිය විසින් කරන ලද ස්වසන වායු පරික්ෂාවේදී ඔවුන් බීමතින් සිට ඇති බවට අනාවරණය වී තිබෙනවා.\nසභාපතිවරයා තවත් පිරිසක් සමඟ වනාතවිල්ලුව - රාල්මඩුව වැවෙන් ස්නානය කර කැබ් රථයකින් පැමිණෙමින් සිටියදී ඉන් ඇද වැටී මෙම අනතුර සිදුව තිබුණේ ඊයේ (23) පස්වරුවේයි.\nරෝහල් ගතකරන අවස්ථාවේ ඔහු ජීවතක්ෂයට පත්ව සිට ඇති අතර සභාපතිවරයාගේ සිරුර මේ වනවිට පුත්තලම රෝහලේ මෘත ශරීරාගාරයේ තැන්පත්කර තිබෙනවා.\nඔහුගේ මරණය සම්බන්ධයෙන් පොලිසිය පූර්ණ පරීක්ෂණයක් ආරම්භ කර ඇති බව පොලිස් මාධ්‍ය ප්‍රකාශකවරයා වැඩිදුරටත් සඳහන් කර සිටියා.",
       "URL": "https://www.hirunews.lk/272256/පුත්තලම-නගර-සභාවේ-සභාපතිගේ-මරණයට-රියදුරු-ඇතුළු-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1933"
}