{
       "Source": "hirunews",
       "Timestamp": "Thursday, 31 October 2019 - 16:54",
       "Headline": "ජනාධිපතිවරණයට අදාළව පළමු දින තැපැල් ඡන්ද සලකුණු කිරීම අවසන්",
       "News Content": "මෙවර ජනාධිපතිවරණයට අදාළවතැපැල් ඡන්ද සලකුණු කිරීමේ පළමු දිනය අද පස්වරු 4.15ට අවසන් වුණා.\nඅද දිනයට අදාළව තැපැල් ඡන්දය ප්‍රකාශ කිරීම සාමකාමීව සිදුකෙරුණු බවයි මැතිවරණ කොමිෂන් සභාව සඳහන් කළේ.\nමෙවර ජනාධිපතිවරණයට අදාළව තැපැල් ඡන්ද සලකුණු කිරීම හෙටත් සිදුකිරීමට නියමිත අතර, පොලීසිය, මැතිවරණ ලේකම් කාර්යාල, දිස්ත්‍රික් ලේකම් කාර්යාල ආදී සේවයේ නියුතු තැපැල් ඡන්ද දායකයින්ට තැපැල් ඡුන්ද සලකුණු කිරීම සඳහා වෙන්කර ඇත්තේ නොවැම්බර් 4, 5 යන දෙදිනයි.\nමීට අමතරව, ඡන්දය ප්‍රකාශ කිරීමට නොහැකි වන තැපැල් ඡන්දදායකයින්ට නොවැම්බර් 7 වනදාද,  තම කාර්යාලය පිහිටි දිස්ත්‍රික්කයේ මැතිවරණ කාර්යාලය තුළ ඡන්දය ප්‍රකාශ කිරීමට අවස්ථාව හිමිවනවා.",
       "URL": "https://www.hirunews.lk/227352/ජනාධිපතිවරණයට-අදාළව-පළමු-දින-තැපැල්-ඡන්ද-සලකුණු-කිරීම-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3070"
}