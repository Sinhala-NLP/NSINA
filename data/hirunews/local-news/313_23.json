{
       "Source": "hirunews",
       "Timestamp": "Saturday, 27 May 2023 - 9:27",
       "Headline": "මල් වෙඩිල්ලක් පිපිරී තඹුත්තේගම පුද්ගලයෙකු මරුට",
       "News Content": "තඹුත්තේගම - තේක්කවත්ත ප්‍රදේශයේදී මල්වෙඩිල්ලක් පිපිරීයාම හේතුවෙන් පුද්ගලයෙකු ජීවිතක්ෂයට පත්ව තිබෙනවා.\nපොලිසිය සඳහන් කළේ ඊයේ රාත්‍රියේ පැවති උත්සවයකදී මියගිය පුද්ගලයා මල් වෙඩිල්ලක් පත්තු කර ඇති අතර, එය ක්‍රියාත්මක නොවීම හේතුවෙන් ඔහු යළිත් එම මල් වෙඩිල්ල පත්තු කිරීමට උත්සහ දරා තිබෙනවා.\nඑහිදී එය එකවර පිපිරී ගොස් අදාළ පුද්ගලයාගේ හිසෙහි වැදී ඇති බවයි පොලිසිය සඳහන් කළේ.\nමෙලෙස මියගොස් ඇත්තේ 31 හැවිරිදි තඹුත්තේගම - තේක්කවත්ත ප්‍රදේශයේම පදිංචිකරුවෙක්.",
       "URL": "https://www.hirunews.lk/336348/මල්-වෙඩිල්ලක්-පිපිරී-තඹුත්තේගම-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=313"
}