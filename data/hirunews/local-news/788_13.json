{
       "Source": "hirunews",
       "Timestamp": "Friday, 21 October 2022 - 14:09",
       "Headline": "හමුදාව ඉන්දීය පුහුණුවලට පොලු තියලා",
       "News Content": "තම රට විසින් ශ්‍රී ලංකාවේ ආරක්ෂක අංශ නිලධාරීන්ට ලබාදෙන පුහුණුවීම්වලට අදාළ ගෙවීම් සිදුකරගත නොහැකි තත්ත්වයකට ලක් රජය පත්ව ඇති බව ඉන්දියාවේ ආරක්ෂක රාජ්‍ය අමාත්‍ය අජේ බාත් පවසනවා.\nගාන්ධි නගර් හි පැවති ආරක්ෂක සමුළුවකට එක්වෙමින් ඔහු මේ බව ප්‍රකාශ කළේ ආර්ථික වශයෙන් රටක් ස්වාධීනව නැගී සිටීමේ වැදගත්කම පිළිබඳව සිහිපත් කරමින්.\nවර්තමානයේ මුහුණදෙන ආර්ථික අර්බුදය හමුවේ ශ්‍රී ලංකාවට ඔවුන්ගේ ආරක්ෂක අංශ සාමාජිකයින්ට ඉන්දියාවෙන් ලබාදෙන පුහුණුවීම්වලට අදාළ ගෙවීම් සිදුකරගත නොහැකි තත්ත්වයක් උද්ගතව ඇති බව රාජ්‍ය අමාත්‍යවරයා ප්‍රකාශ කළා.\nඑලෙස ලබාගත් පුහුණුවීම් සඳහා ලබන වසරේදී ගෙවීම් සිදුකරන බවට ශ්‍රී ලංකාව පාර්ශවයෙන් දැනුම්දී ඇති බවයි ඉන්දීය ආරක්ෂක රාජ්‍ය අමාත්‍ය අජේ බාත් වැඩිදුරටත් සඳහන් කළේ.",
       "URL": "https://www.hirunews.lk/318459/හමුදාව-ඉන්දීය-පුහුණුවලට-පොලු-තියලා",
       "Category": "Local News",
       "Parent URL": "https://www.hirunews.lk/local-news.php?pageID=788"
}