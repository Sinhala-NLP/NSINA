{
       "Source": "hirunews",
       "Timestamp": "Thursday, 13 April 2023 - 16:07",
       "Headline": "උතුරු කොරියාවේ මිසයිලයක් ජපානය නොසන්සුන් කරයි",
       "News Content": "උතුරු කොරියාවේ මිසයිල අත්හදා බැලීමක් හේතුවෙන් උතුරු ජපානය තුළ ව්‍යාකූල තත්ත්වයක් හටගත් බව විදෙස් මාධ්‍ය වාර්තා කර තිබෙනවා.\nහොකයිඩෝ සහ ඒ අවට ජනතාවට ජපාන බලධාරින් අද (13) උදෑසන සයිරන් නාද කර ආරක්ෂිත ස්ථාන කරා යන ලෙස දැනුම්දීමත් සමඟ ජනතාව අතර නොසන්සුන්තාවක් හටගත් බවටයි එම වාර්තාව දැක්වෙන්නේ.\nකෙසේ වෙතත් බලධාරින් දැනුම්දුන් පරිදි උතුරු කොරියාව විසින් අත්හදා බැලූ මිසයිලය හොකයිඩෝ ඇතුළු උතුරු ජපානයට ලඟා වී නැහැ.\nජපාන වෙරළාරක්ෂක නිලධාරින් තහවුරු කර ඇත්තේ මිසයිලය උතුරු කොරියාවේ නැගෙනහිර මුහුදට පතිත වී ඇති බවයි.\nමෙම වසරේදි පමණක් උතුරු කොරියාව විසින් මිසයිල 27 ක් අත්හදා බලා තිබෙනවා.",
       "URL": "https://www.hirunews.lk/332479/උතුරු-කොරියාවේ-මිසයිලයක්-ජපානය-නොසන්සුන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=416"
}