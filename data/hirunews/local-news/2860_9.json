{
       "Source": "hirunews",
       "Timestamp": "Tuesday, 10 March 2020 - 13:54",
       "Headline": "නිරෝධායනයට 7500ක් අය කරන කතාවේ, ඇත්ත- නැත්ත (වීඩියෝ සහිතයි)",
       "News Content": "විදේශ ගතව සිට පැමිණෙන, නිරෝධායන මධ්‍යස්ථාන වලට යොමු කරන මගීන්ගෙන් දින 14ක ආහාර වේල් 3 සඳහා රුපියල් 7500ක  මුදලක් අය කරන බවට ගුවන් තොටුපළේ දී දැන්වීමත් සමඟ එම ස්ථානයේ අද පෙරවරුවේ උණුසුම් තත්ත්වයක් හට ගත් බවයි ගුවන් තොටුපළ හිරු වාර්තාකරු සදහන් කළේ.\nකෙසේ නමුත් එලෙස ගුවන් මගීන්ගෙන් අය කිරීමක් සිදුනොකරන බවයි වැඩබලන ආරක්ෂක මාණ්ඩලික ප්‍රධානී, හමුදාපති ලූතිනන් ජෙනරාල් ශවේන්ද්‍ර සිල්වා අවධාරණය කළේ.\nදකුණු කොරියාවෙන් සහ ඉතාලියෙන් අද අලූයම පැමිණි ගුවන් මගීන් 181 දෙනෙකු මඩකලපුව - බැටිකලෝ කැම්පස් හි ස්ථාපිත කර ඇති නිරෝධායන මධ්‍යස්ථාන වෙත මුල් වරට යොමු කරනු ලැබුවා.\nඊට දකුණු කොරියාවෙන් පැමිණි ශ්‍රී ලාංකිකයින් 164 දෙනෙකු, කොරියානු ජාතිකයින් දෙදෙනෙකු සහ ඉතාලියෙන් පැමිණි ශ්‍රී ලාංකිකයින් 15 දෙනෙකු අයත්. ඔවුන් අද කටුනායක ගුවන් තොටුපළට පැමිණීමෙන් පසු සෞඛ්‍ය අමාත්‍යාංශයේ මැදිහත්වීමෙන් බස් රථවල නංවා බැටික්ලෝ කැම්පස් වෙත රැගෙන යනු ලැබුවා.\nකෙසේ වෙතත් නිරෝධායන මධ්‍යස්ථානයට රැගෙන යාමට සිටි විදෙස් ගතව සිට පැමිණි ශ්‍රී ලාංකිකයෙකු ,ගුවන් තොටුපළේ වෙනත් ස්ථානයක සිටි සිය ඥාතිකුට දුරකතනයෙන් ඇමතූ අවස්ථාවේ, අප මාධ්‍යවේදියා විසින් රු 7500 ගැන කිවූ කතාව පටිගත කර තිබුණේ මෙලෙසින්.",
       "URL": "https://www.hirunews.lk/236213/නිරෝධායනයට-7500ක්-අය-කරන-කතාවේ-ඇත්ත-නැත්ත-වීඩියෝ-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=2860"
}