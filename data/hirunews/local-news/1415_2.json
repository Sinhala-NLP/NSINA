{
       "Source": "hirunews",
       "Timestamp": "Wednesday, 19 January 2022 - 13:38",
       "Headline": "2014 වසරෙන් පසු ලෝක වෙළඳපොලේ ඉන්ධන මිල වාර්තාගත ලෙස ඉහළට",
       "News Content": "ලෝක වෙළඳපොලේ ඉන්ධන මිල හතරවන දිනටත් වාර්තාගත ලෙසට ඉහළ ගොස් තිබෙනවා.\nඉරාකයේ සිට තුර්කිය දක්වා ඉන්ධන ගෙන යන නල මාර්ගයක සිදුවු බිඳවැටීමක් සහ එක්සත් අරාබි එමීර් රාජ්‍ය සහ රුසියාව අතර පවතින භූ දේශපාලනික අර්බුද මෙම තත්වයට හේතුව බවයි විදෙස් මාධ්‍ය වාර්තා පෙන්වා දෙන්නේ.\nඒ අනුව ලෝක වෙළඳපොලේ බ්‍රෙන්ට් වර්ගයේ බොරතෙල් බැරලයක මිල ශත 39කින් හෝ සියයට 0.5කින් ඉහල ගොස් ඇති අතර එය සාමාන්‍ය මිලට වඩා සියයට 1.2ක ඉහළ යාමක්.\nබ්‍රෙන්ට් වර්ගයේ බොරතෙල් බැරලයක මිල අද ගණුදෙනු අතර ඇමරිකානු ඩොලර් 87.90ක් ලෙසට සටහන් ව තිබුණා.\nපෙර ගනුදෙණු කාලසීමාවන් (session) වලදී එය සටහන් ව තිබුණේ ඇමරිකානු ඩොලර් 89.05ක් ලෙසට වන අතර 2014 වසරේ ඔක්තෝම්බර් 13 වනදායින් පසු වැඩිම මිල ඉහළ යාම මෙයයි.\nඑමෙන්ම ඩබ්ලිව්.ටී. අයි. (WTI) බොර තෙල් බැරලයක මිල ශත 64කින් ඉහළට ගොස් ඇති අතර අද (session) අවසාන වන විට එහි මිල ඩොලර් 86.07ක් ලෙසට සටහන්ව තිබුණා.\nඑය අඟහරුවාදා දිනයට සාපේක්ෂව සියයට 1.69ක ඉහළ යාමක්.\n(WTI) බොර තෙල් බැරලයක් අද (session) අතරතුර ඉහළගොස් තිබුණේ ඩොලර් 87.08ක් දක්වායි.\nඑය 2014 වසරේ ඔක්තෝම්බර් 9 වනදායින් පසු වාර්තා වූ ඉහළම මිලයි.\nතුර්කියේ ඉන්ධන නල මාර්ග නඩත්තුකරුවන් ප්‍රකාශ කර ඇත්තේ කිර්කුක්-සීහාන් නල මාර්ගයේ තෙල් පිපිරීමකින් පසුව ගින්න නිවා දැමූ අතර එය \"හැකි ඉක්මනින්\"යථා තත්වයට පත් කරන බවයි.\nඑම පිපිරීමට හේතුවක් අනාවරණ වී නැහැ.\nඔපෙක් සංවිධානයේ දෙවන විශාලතම ඉන්ධන නිෂ්පාදකයා වන ඉරාකය මෙම නල මාර්ගය ඔස්සේ තුර්කියේ සීහාන් වරාය දක්වා රැගෙන යනු ලබන්නේ අපනයනය වෙනුවෙන්.\nවිදෙස් මාධ්‍ය වාර්තා පෙන්වා දෙන්නේ රුසියාවේ සහ එක්සත් අරාබි එමීර් රාජ්‍යයේ පවතින භූ දේශපාලනික ගැටලු හේතුවෙන් බොරතෙල් සැපයුමේ ගැටලු මතුවන බවයි.",
       "URL": "https://www.hirunews.lk/294448/2014-වසරෙන්-පසු-ලෝක-වෙළඳපොලේ-ඉන්ධන-මිල-වාර්තාගත-ලෙස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1415"
}