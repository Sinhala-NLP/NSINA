{
       "Source": "hirunews",
       "Timestamp": "Friday, 01 December 2017 - 18:25",
       "Headline": "පීඩාවට පත් ජනතාව වෙනුවෙන් ප්‍රාදේශීය හා දිස්ත්‍රික් ලේකම් කාර්යාල සෙනසුරාදා සහ ඉරිදාත් විවෘතයි",
       "News Content": "අයහපත් කාලගුණික තත්වය හමුවේ නිවාස හා දේපළවලට හානි සිදුව ඇති දිස්ත්‍රික්කවල සියලු දිස්ත්‍රික් ලේකම් කාර්යාල සහ ප්‍රාදේශීය ලේකම් කාර්යාල හෙට සහ අනිද්දා දිනවල විවෘතව තබන බව ස්වදේශ කටයුතු අමාත්‍ය වජිර අබේවර්ධන පවසනවා.\nපීඩාවට පත්වුවන්ට වන්දි මුදල් ප්‍රාදේශීය ලේකම් කාර්යාල මගින් ලබාදෙන බවයි අමාත්‍යවරයා කියාසිටියේ.\nඒ අනුව නිවාඩු දිනවලදී දිස්ත්‍රික් ලේකම් කාර්යාල සහ ප්‍රාදේශීය ලේකම් කාර්යාල විවෘතව තබන ලෙසට අමාත්‍යංශ ලේකම්වරයා අදාළ නිලධාරීන්ට උපදෙස් ලබාදී තිබෙනවා.\nමෙතෙක් වාර්තාවී ඇති නිවාස හානි සඳහා වන්දි මුදල්වලින් අත්තිකාරම් මුදලක් ප්‍රාදේශීය ලේකම් කාර්යාල මගින් ලබාගැනීමේ අවස්ථාව පීඩාවට පත් ජනතාවට හිමිවනවා.",
       "URL": "https://www.hirunews.lk/177384/පීඩාවට-පත්-ජනතාව-වෙනුවෙන්-ප්‍රාදේශීය-හා-දිස්ත්‍රික්-ලේකම්-කාර්යාල-සෙනසුරාදා-සහ-ඉරිදාත්-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=4191"
}