{
       "Source": "hirunews",
       "Timestamp": "Tuesday, 22 December 2015 - 11:43",
       "Headline": "සාෙහොයුරාට පොරවෙන් කෙටු නැගණිය අත්අඩංගුවට",
       "News Content": "බණ්ඩාරවෙල බෝකැටිඅරාව ප්‍රදේශයේදී  පුද්ගලයෙකු තියුණු ආයුධයකින් පහරදී ඝාතනය කර තිබෙනවා.\nපොලිස් මාධ්‍ය ඒකකය පැවසුවේ  මිය ගිය පුද්ගලයාගේ සොහොයුරිය විසින් මෙම අපරාධය ඊයේ රාත්‍රීයේ සිදුකර ඇති බවයි.\nමෙලෙස ඝාතනයට ලක්ව ඇත්තේ වයස අවුරුදු 54 ක පුද්ගලයෙක්.\nමරණකරු  සහ සැකකාරිය එකම නිවසේ පදිංචිව සිට ඇති අතර  පුද්ගලික ආරවුලක් හේතුවෙන් නිවස තුලදි ඝාතනය සිදුකර ඇතැයි අනාවරණ වී තිබෙනවා.\nමෘත ශරිරය  සම්බන්ධ  පශ්චාත් මරණ පරික්‍ෂණය අද (22) සිදු කිරිමට නියමිතයි.\nසැකකාරිය අද බණ්ඩාරවෙල  මහේස්ත්‍රාත් අධිකරණයට ඉදිරිපත් කෙරෙන බව පොලිසීය ප්‍රකාශ කලා.",
       "URL": "https://www.hirunews.lk/122571/සාෙහොයුරාට-පොරවෙන්-කෙටු-නැගණිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5239"
}