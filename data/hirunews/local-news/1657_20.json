{
       "Source": "hirunews",
       "Timestamp": "Friday, 01 October 2021 - 7:49",
       "Headline": "ඊයේ ආසාදිතයින් 912ක්",
       "News Content": "නව කොරෝනා ආසාදිතයින් 912 දෙනෙකු ඊයේ හදුනා ගැනීමත් සමග මෙරට සමස්ත ආසාදිතයින් සංඛ්‍යාව 517,377ක් දක්වා ඉහළ ගියා.\nනව ආසාදිතයින් සියලු දෙනා අලුත් අවුරුදු කොවිඩ් පොකුරේ ආසාදිතයින් බවයි රජයේ ප්‍රවෘත්ති දෙපාර්තමේන්තුව සදහන් කළේ.\nඒ අනුව තවදුරටත් මෙරට සක්‍රිය ආසාදිතයින් සංඛ්‍යාව 46,983ක් වන අතර, සුවය ලැබූ මුළු සංඛ්‍යාව 457,488ක්.\nමේ අතර, ලොව කොරෝනා ආසාදිතයින් සංඛ්‍යාව 234,522,550ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ 4,796,240ක් ලෙසයි.\nගත වූ පැය 24ට ලොව පුරා කොරෝනා මරණ 7644ක් සහ ආසාදිතයින් 482,431ක් වාර්තා වී තිබෙනවා.\nඇමරිකාවේ ආසාදිතයින් සහ මරණ වාර්තා වීම යළි ඉහළ ගොස් ඇති බවයි විදෙස් වාර්තා සදහන් කළේ.\nගත වූ පැය 24ට එරටින් නව මරණ 1735ක් සහ ආසාදිතයින් එක්ලක්ෂ 11,651ක් වාර්තා වුණා.",
       "URL": "https://www.hirunews.lk/283712/ඊයේ-ආසාදිතයින්-912ක්",
       "Category": "Local News",
       "Parent URL": "https://www.hirunews.lk/local-news.php?pageID=1657"
}