{
       "Source": "hirunews",
       "Timestamp": "Wednesday, 02 August 2017 - 13:16",
       "Headline": "31 දෙනෙකුට ඩෙංගු වැලදීමෙන් පසු සිවිල් ආරක්ෂක භටයින්ට මදුරු විකර්ශක",
       "News Content": "වහාම ක්‍රියාත්මක වන පරිදි සිවිල් ආරක්ෂක බලකායේ සෙබලුන් සඳහා මදුරු දැල් සහ මදුරුවන් දෂ්ඨ කිරීම වැළැක්වීම සඳහා වන මදුරු විකර්ශක ලබාදීමට සිවිල් ආරක්ෂක දෙපාර්තමේන්තුව පියවර ගෙන තිබෙනවා.\nඒ, රාජ්‍ය ආයතනවල ආරක්ෂාවට සිටි එම දෙපාර්තමේන්තුවේ සෙබලුන් 31 දෙනෙකුට ඩෙංගු රෝගය වැළදීම හේතුවෙන්.\nමේ අතර, එලෙස ඩෙංගු වැළදුණු එක් සෙබලෙකු මීට දින කිහිපයකට පෙර මිය ගොස් තිබෙනවා.\nසිවිල් ආරක්ෂකය සඳහන් කළේ ඩෙංගු මර්දන වැඩසටහන් සඳහා සිවිල් ආරක්ෂක බලකායේ සෙබලුන් 1500ක් පමණ අනුයුක්ත කිරීමට පියවර ගෙන ඇති බවයි.\nමේ අතර, දූමායනය සිදුකිරීම මගින් ඩෙංගු මදුරුවා මර්දනය කළ නොහැකි බව බස්නාහිර පළාත් ප්‍රධාන අමාත්‍ය ඉසුර දේවප්‍රිය ප්‍රකාශ කළා.\nඔහු මේ බව කියා සිටියේ කොළඹ අද පැවැති මාධ්‍ය හමුවකට එක්වෙමින්.",
       "URL": "https://www.hirunews.lk/167423/31-දෙනෙකුට-ඩෙංගු-වැලදීමෙන්-පසු-සිවිල්-ආරක්ෂක-භටයින්ට-මදුරු-විකර්ශක",
       "Category": "Local News",
       "Parent URL": "https://www.hirunews.lk/local-news.php?pageID=4390"
}