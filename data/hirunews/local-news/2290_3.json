{
       "Source": "hirunews",
       "Timestamp": "Monday, 07 December 2020 - 13:36",
       "Headline": "අමරදේවයන්ගේ අතර මග නතර වූ සිහිනය (වීඩියෝ)",
       "News Content": "හෙළයේ මහා ගාන්ධර්වයා ආචාර්ය අබ්ලිව්.ඩී. අමරදේවයන් ජීවමානව සිටියදී දුටු සිහිනයක් නම් දැයේ දූ දරුවන් වෙනුවෙන් පරිපූර්ණ සංගීත ආශ්‍රමයක් ඉදිවනවා දැකීමයි.\nමේ මහා යුග පුරුෂයාගේ වියෝවෙන් අනතුරුව අමරදේව අසපුවට මුල්ගල තැබුණේද එය යථාර්ථයක් කරනු අපේක්ෂාවෙන්.\nනමුත් අද වන විට අමරදේවයන්ගේ සිහිනය සිහිනයකටම සීමා වී තිබෙනවා.\nමේ බත්තරමුල්ල - අපේගම ආසන්නයේ ඉදිකිරීමට යෝජිත අමරදේව අසපුවයි.\n2018 අගෝස්තු 28 වැනි දින මුල්ගල් තබමින් වැඩ අරඹන්නට යෙදුණු මෙම සංගීත ආශ්‍රමයේ ඉදිකිරීම් මාස 9කින් අවසන් කරන්නට සැළසුම් කර තිබුණා.\nඒ සඳහා වෙන්කොට තිබූ මුදල රුපියල් මිලියන 225ක්.\nආරම්භයේදී සැළසුම් කළ පරිදි පුද්ගලික කොන්ත්‍රාත් සමාගමක් මඟින් මෙහි ඉදිකිරීම් සිදුවුණද අද වන විට එය අතරමග නතර වී තිබෙනවා.\nහෙළයේ මහා ගාන්ධර්වයා ජීවමානව සිටියදී දුටු සිහිනය මෙලෙස බොඳ වී යාමට හේතු වූයේ කවරක්ද?\nමහජන මුදල් විශාල ලෙස වැයකරමින් මාස 9කින් අවසන් කිරීමට යෝජිත වූ ව්‍යාපෘතිය ඔහුගේ අභාවයෙන් වසර 4ක් ගතවන තුරුත් නිමකිරීමට නොහැකිවීම ජාතියක් ලෙස කණගාටුවට කරුණක් නොවේද?",
       "URL": "https://www.hirunews.lk/256498/අමරදේවයන්ගේ-අතර-මග-නතර-වූ-සිහිනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2290"
}