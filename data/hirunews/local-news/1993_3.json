{
       "Source": "hirunews",
       "Timestamp": "Tuesday, 27 April 2021 - 14:16",
       "Headline": "අලි මිනිස් ගැටුමට පසුගිය සතියේ පුද්ගලයින් 03ක් බිලිවෙයි (වීඩියෝ)",
       "News Content": "අලි මිනිස් ගැටුම මේ වනවිට දේශපාලන ගැටලුවක් බවට පත්ව ඇති ප්‍රබල සමාජ ප්‍රශ්නයක්.\nමේ අතර, පොළොන්නරුව ප්‍රදේශයේ පවතින අලි මිනිස් ගැටුමට ලබා දී ඇති අසාර්ථක විසඳුමක් පිළිබඳවත් රතු මිනිත්තුවට තොරතුරු වාර්තා වුණා.\nඅලි මිනිස් ගැටුම පිළිබඳ අවාසනාවන්ත සිදුවීම් මෙරට විවිධ ප්‍රදේශවලින් දිනපතාම පාහේ වාර්තා වනවා.\nගෙවුණු දිනය කිහිපය තුළ පමණක් වනඅලි ප්‍රහාර හේතුවෙන් මිනිස් ජීවිත 3ක් අහිමි වුණා.\nගිරාදුරුකෝට්ටේ, උල්හිටි ගම්මානයෙන් මරණ 2ක් වාර්තා වූ අතර, එහි ආසන්නම සිදුවීම වන්නේ\nකරුවලගස්වැව ප්‍රදේශයේ 69 හැවිරිදි සිව්දරු පියෙකු වනඅලි ප්‍රහාරයකට ලක්වීමයි.\nමේ පසුගිය යහපාලන රජය විසින් අලි මිනිස් ගැටුමට ලබා දී ඇති විසඳුමයි.\nරුපියල් ලක්ෂ 10 - 15ත් අතර ප්‍රමාණයක ප්‍රතිපාදන ලබාදෙමින් ආරම්භ කළ මෙම කුටි 26ක් පොළොන්නරුව දිස්ත්‍රික්කයේ පමණක් ඉදිකිරීමටයි සැලසුම් කර තිබී ඇත්තේ.\nනමුත් මේ වනවිට එම ව්‍යාපෘතිය යකඩ කණු කිහිපයකට පමණක් සීමා වී ඇති අයුරුයි මේ.\nඅතරමඟ නවතා දමා ඇති මෙම ව්‍යාපෘතිය ද සුදු අලියෙකු බවට පත්ව ඇති බවයි ප්‍රදේශවාසීන් පවසන්නේ.\nඅලි මිනිස් ගැටුම කළමනාකරණයට යල් පැනගිය ක්‍රම වලින් මිදී එම සතුන් ඔවුන්ගේ වාසභූමි තුළම සංරක්ෂණය කරමින් විද්‍යාත්මක භූමි පරිහරණ රටාවකට අනුව කටයුතු කිරීම අලි මිනිස් ගැටුමට ඇති තිරසාර විසඳුම බවයි පර්යේෂකයින් පවසන්නේ.\nඑවන් කාලෝචිත විසඳුම් ලබාදීම වෙනුවට ආරම්භ කෙරෙන මෙවැනි ව්‍යාපෘති අවසානයේ අතරමඟ නවතා දැමීම මගින් සිදුවන්නේ මහජන මුදල් නාස්තියක් පමණයි.",
       "URL": "https://www.hirunews.lk/269678/අලි-මිනිස්-ගැටුමට-පසුගිය-සතියේ-පුද්ගලයින්-03ක්-බිලිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1993"
}