{
       "Source": "hirunews",
       "Timestamp": "Thursday, 27 July 2017 - 7:58",
       "Headline": "සුසන්තිකාගෙන් වර්ජනයක්",
       "News Content": "\"1948 වසරේ සිට ඔලිම්පික් තරඟ නියෝජනය කළ ශ්‍රී ලාංකික ක්‍රීඩක ක්‍රීඩිකාවන් රන් සම්මානයෙන් පිදීමේ උපහාර උත්සවය\" තමන්  වර්ජනය කළ බව ඔලිම්පික් පදක්කම් ශූරි සුසන්තිකා ජයසිංහ පවසනවා.\nමලල ක්‍රීඩකයින් තිදෙනෙකුගේ පෞද්ගලික වාසිය තකා ආරම්භ කළ ඔලිම්පික් සංගමය මෙයට මැදිහත් වීම හේතුවෙන් තමන් එම උත්සවය වර්ජනය කළ බවයි ඇය අප වෙත සඳහන් කළේ.\nක්‍රීඩා අමාත්‍යංශය හා ශ්‍රී ලංකා ඔලිම්පික් සංගමය උත්සවය සංවිධාන කළා.\nසංගමයේ සභාපති වන්නේ ශ්‍රියානි කුලවංශ වන අතර ලේකම් ධුරය දරන්නේ දමයන්ති දර්ශායි.\nජනපති ප්‍රධානත්වයෙන් පවතී උත්සවයට සුගත් තිලකරත්නද ක්‍රීඩා අමාත්‍ය දයාසිරි ජයසේකර ද එක්ව සිටියා.\nඔලිම්පික් සංගමය තුළ තමාට නිසි තැන හිමිව නොමැති බවත් මෙම සංගමය පටු අරමුණකින් ක්‍රියාකරන සංගමයක් බවත් ඇය චෝදනා කරනවා.\nඅදාළ උත්සවයට තමා සහභාගී නොවීම කාගේත් කතාබහට ලක්වූ මාතෘකාවක් බවට පත්ව ඇති බවද ඇය අප වෙත සඳහන් කළා.\nකොළඹ කොටුව ජනාධිපති මන්දිරයේදී  ජනාධිපති මෛත්‍රීපාල සිරිසේනගේ ප්‍රධානත්වයෙන් මෙම උත්සවය පසුගියදා පැවැත් වුණා.\nඑහිදී ඔලිම්පික් තරග නියෝජනය කළ ක්‍රීඩක ක්‍රීඩිකාවන් 40 දෙනෙකු ජනාධිපතිවරයා අතින් රන් සම්මානයෙන් පිදුම් ලැබූ බවයි ජනාධිපති මාධ්‍ය අංශය සඳහන් කළේ.\nජාතියේ ගෞරවය සහ කීර්තිය ලෝකය හමුවට ගෙන ගිය ක්‍රීඩක ක්‍රීඩිකාවන් ඇගයීමට ලැබීම පිළිබඳව තමන් සතුටුවන බවයි එහිදී ජනාධිපති මෛත්‍රිපාල සිරිසේන අහිදී ප්‍රකාශ කළේ.",
       "URL": "https://www.hirunews.lk/166874/සුසන්තිකාගෙන්-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=4401"
}