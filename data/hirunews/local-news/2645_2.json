{
       "Source": "hirunews",
       "Timestamp": "Saturday, 20 June 2020 - 15:57",
       "Headline": "ශ්‍රී ලංකාවට ද දර්ශනය වන අර්ධ සූර්යග්‍රහණයක් හෙට",
       "News Content": "ශ්‍රී ලංකාවට ද දර්ශනය වන අර්ධ සූර්යග්‍රහණයක් හෙට (21) සිදුවන බව ශ්‍රී ලංකා ග්‍රහලෝකාගාරය පවසනවා.\nයාපනය ඇතුලු උතුරු ප්‍රදේශයට 24%ක ප්‍රමාණයක් සූර්යයා චන්ද්‍රයාගේ ඡායාව මගින් ආවරණය වන අතර කෙළඹට එය සියයට 16%ක ප්‍රමාණයක් ආවරණය වනවා.\nමෙම අර්ධ සූර්යග්‍රහණය පෙරවරු 10.24 ට පමණ ශ්‍රී ලංකාවට දර්ශනය වීම ආරම්භ වන අතර යාපනය ප්‍රදේශයට එය උපරිම වන්නේ පෙරවරු 11.45ටයි.\nකොළඹ ප්‍රදේශයට එය පෙරවරු 11.51ට සිදුවන බවයි ශ්‍රී ලංකා ග්‍රහලෝකාගාරය නිවේදනය කළේ.\nනියමිත ආරක්ෂක උපකරණ වන නො.14 පෑස්සුම් කණ්නාඩි සහ සූර්යග්‍රහණ නිරීක්ෂණ කණ්නාඩි භාවිතයෙන් පමණක් සූර්යග්‍රහණය නිරීක්ෂණය කරන ලෙසටයි ජනතාවට දැනුම් දෙන්නේ.\nඅව් කණ්නාඩි, දැලි කරන ලද වීදුරු සහ X- ray කොළ වැනි දෑ උපයෝගී කරගෙන එය නිරීක්ෂණය නොකරන ලෙසට ද මහජනතාවට දැනුම් දෙනවා.",
       "URL": "https://www.hirunews.lk/243539/ශ්‍රී-ලංකාවට-ද-දර්ශනය-වන-අර්ධ-සූර්යග්‍රහණයක්-හෙට",
       "Category": "Local News",
       "Parent URL": "https://www.hirunews.lk/local-news.php?pageID=2645"
}