{
       "Source": "hirunews",
       "Timestamp": "Friday, 17 June 2016 - 19:07",
       "Headline": "ජනතා විරෝධය ගැන ආණ්ඩුවේ අවදානය",
       "News Content": "තොග හා සිල්ලර වෙළඳාම මත රජය විසින් පනවා ඇති වැට් බද්ද ව්‍යාපාරිකයින්ට අසාධාරණ ලෙස බලපා ඇති බවට චෝදනා කරමින් මහරගම වෙළඳ සංගමය අද මහරගම නගරයේ හර්තාල් ව්‍යාපාරයක් ක්‍රියාත්මක කළා.\nඊට සමස්ත ලංකා වෙළඳ සංගම් එකමුතුව ද සහය පළ කර තිබුණා.\nඒ අනුව මහරගම සහ පමුණුව ප්‍රදේශවල කඩ සාප්පු වසා දමා තිබූ අතර, ඔවුන් මහරගම නගරයට පැමිණ විරෝධතාවයකද නිරත වුණා.\nමේ අතර, කොළඹ අද පැවති මාධ්‍ය හමුවකට එක්වු නියෝජ්‍ය අමාත්‍ය අජිත් පී පෙරේරා කියා සිටියේ බදු ඉහළ දැමීමත් සමඟ ආණ්ඩුවට එල්ල වන ජනතා විරෝධය පිළිබදව අවදානය යොමු කරන බවයි.",
       "URL": "https://www.hirunews.lk/135835/ජනතා-විරෝධය-ගැන-ආණ්ඩුවේ-අවදානය",
       "Category": "Local News",
       "Parent URL": "https://www.hirunews.lk/local-news.php?pageID=5001"
}