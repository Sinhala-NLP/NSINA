{
       "Source": "hirunews",
       "Timestamp": "Sunday, 19 December 2021 - 15:28",
       "Headline": "මත්ද්‍රව්‍ය රැගෙන ශ්‍රී පාද වන්දනාවේ ගිය 12 දෙනෙකු අත්අඩංගුවට",
       "News Content": "මත්ද්‍රව්‍ය රැගෙන ශ්‍රී පාද වන්දනාවේ පැමිණි තරුණයන් 12 දෙනෙකු හැටන් කොට්ඨාස දූෂණ මර්දන ඒකකය අත්අඩංගුවට ගෙන තිබෙනවා.\nහැටන් - කොළඹ ප්‍රධාන මාර්ගයේ ස්ථාන කිහිපයක සිදුකළ හදිසි පරික්ෂා කිරීම්වලදී ඊයේ (18) මොවුන් අත්අඩංගුවට ගෙන ඇති බවයි පොලීසිය සඳහන් කළේ.\nඔවුන් ළඟ තිබී හෙරොයින්, ගංජා ආදී මත්ද්‍රව්‍ය සොයාගෙන ඇති අතර, තරුණයන් රාගම, කොළඹ සහ අනුරාධපුරය යන ප්‍රදේශවල පදිංචිකරුවන්.\nමත්ද්‍රව්‍ය රැගෙන ශ්‍රී පාද වන්දනාවේ පැමිණීමෙන් වළකින ලෙස පොලිසිය තවදුරටත් ජනතාවගෙන් ඉල්ලා සිටිනවා.",
       "URL": "https://www.hirunews.lk/291529/මත්ද්‍රව්‍ය-රැගෙන-ශ්‍රී-පාද-වන්දනාවේ-ගිය-12-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1483"
}