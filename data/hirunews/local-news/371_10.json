{
       "Source": "hirunews",
       "Timestamp": "Wednesday, 03 May 2023 - 21:58",
       "Headline": "අත්අඩංගුවට ගත් සැකකරු පොලිස් නිලධාරීන්ට පහර දෙයි",
       "News Content": "අපරාධ ගණනාවකට සම්බන්ධ සැකකරුවකු අත්අඩංගුවට ගැනීමට යාමේ දී එම සැකකරුගේ පිහි පහරට ලක් වූ පොලිස් නිලධාරීන් තිදෙනකු බරපතළ තුවාල ලබා බලපිටිය රෝහලට ඇතුළත් කර තිබෙනවා.\nගෙවල් බිඳුම් හතලිහකට සහ අත්බෝම්බ ළඟ තබා ගැනීම සම්බන්ධව මෙන්ම බන්ධනාගාරයෙන් පැන යාමේ චෝදනාවකට ලක්වී සිටින සැකකරුවෙකු අත්අඩංගුවට ගැනීමට යාමේදී මෙලෙස පහර කෑමට ලක් වී ඇති බවයි අප ප්‍රාදේශීය වාර්තාකරු සඳහන් කළේ.\nඇල්පිටිය ජ්‍යෙෂ්ඨ පොලිස් අධිකාරිවරයා විසින් සැකකරු අත්අඩංගුවට ගැනීමට සිදු කළ විශේෂ මෙහෙයුමේ දී මෙලෙස පොලිස් නිලධාරීන්ට පහර එල්ල වී තිබෙන බවයි වාර්තා වන්නේ.\nඅදාළ සැකකරු අත්අඩංගුවට ගැනීමට යාමේ දී ඇති වූ මෙම ගැටුමේ දී සැකකරුගේ ද පාදයක් බිඳී ඔහුද ප්‍රතිකාර සඳහා රෝහල් ගත කළ බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/334183/අත්අඩංගුවට-ගත්-සැකකරු-පොලිස්-නිලධාරීන්ට-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=371"
}