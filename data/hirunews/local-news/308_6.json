{
       "Source": "hirunews",
       "Timestamp": "Tuesday, 30 May 2023 - 8:39",
       "Headline": "නීතිවිරෝධී අන්දමින් කැනඩාවට පනින්න ගිය ශ්‍රී ලාංකිකයන් දස දෙනෙකු නව දිල්ලියේ දී අත්අඩංගුවට",
       "News Content": "ආගමන විගමන නිලධාරීන් රවටා කැනඩාවට පැන යාමට උත්සාහ කළ ශ්‍රී ලාංකිකයෙකු ඇතුළු දස දෙනෙකු නව දිල්ලි ගුවන් තොටුපළේ දී ඉන්දීය පොලිසිය අත්අඩංගුවට ගෙන තිබෙනවා.\nසිද්ධියේ ප්‍රධාන සැකකරු වන ශ්‍රී ලාංකිකයා චෙන්නායි නුවර පදිංචිකරුවෙකු බවයි ඉන්දීය මාධ්‍ය වාර්තා කළේ.\nකෙසේ වෙතත් අනෙක් 9 දෙනාගේ අනන්‍යතාවය මෙතෙක් තහවුරු කර ගැනීමට නොහැකි වී ඇත්තේ ඔවුන් පරස්පර විරෝධී ප්‍රකාශ සිදු කිරීම හේතුවෙන්.\nඒ අනුව ඔවුන් පොලිසියට රැගෙන ගොස් මේ වන විට වැඩිදුර ප්‍රශ්න කිරීම් සිදු කරනවා.",
       "URL": "https://www.hirunews.lk/336560/නීතිවිරෝධී-අන්දමින්-කැනඩාවට-පනින්න-ගිය-ශ්‍රී-ලාංකිකයන්-දස-දෙනෙකු-නව-දිල්ලියේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=308"
}