{
       "Source": "hirunews",
       "Timestamp": "Saturday, 07 May 2022 - 13:49",
       "Headline": "මැති ඇමති ඥාතින්ට පාර්ලිමේන්තු සවාරි නවතී",
       "News Content": "මැති ඇමැතිවරුන්ගේ පවුල්වල සමීපතම ඥාතීන්ට පාර්ලිමේන්තුව දැකගැනීම සඳහා ලබා දී තිබූ අවසරය තාවකාලිකව අත්හිටුවා තිබෙනවා.\nරටේ පවතින තත්ත්වය සැලකිල්ලට ගෙන මෙම පියවර ගත් බවයි පාර්ලිමේන්තුවේ උසස් නිලධාරියෙකු හිරු ප්‍රවෘත්ති අංශයට පැවසුවේ.\nපසුගිය මාර්තු මස 24 වැනිදා පැවති පාර්ලිමේන්තු කටයුතු පිළිබඳ කාරක සභා රැස්වීමේ දී ගත් තීරණයක් අනුව මෙය යළි ක්‍රියාත්මක කිරීමට නියමිතව තිබුණා.\nඒ අනුව මැති ඇමැතිවරුන්ගේ ළඟම ඥාතින් පාර්ලිමේන්තුව දැකබලාගැනීමට එසේ පැමිණ සිටින අවස්ථාවේ දී අමුත්තන්ගේ භෝජනාගාරයෙන් ආහාරපාන සපයා දෙන ලෙසටයි සැලසුම් කර තිබුණේ.\nඑහෙත් පවතින තත්ත්වය යටතේ මැති ඇමතිවරුන්ගේ ළඟම ඥාතීන් පාර්ලිමේන්තුවට කැඳවීම නැවත දැනුම් දෙනතුරු නවතා දමා ඇති අතර, මේ වනවිට පාර්ලිමේන්තුවට පැමිණීමට අවසර හිමිවන්නේ රාජකාරි මත පැමිණෙන අමුත්තන් සඳහා පමණයි.\nපාර්ලිමේන්තුවේ මහජන ගැලරිය ද තවදුරටත් වසා දමා තිබෙනවා.",
       "URL": "https://www.hirunews.lk/303738/මැති-ඇමති-ඥාතින්ට-පාර්ලිමේන්තු-සවාරි-නවතී",
       "Category": "Local News",
       "Parent URL": "https://www.hirunews.lk/local-news.php?pageID=1186"
}