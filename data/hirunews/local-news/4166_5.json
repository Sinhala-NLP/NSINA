{
       "Source": "hirunews",
       "Timestamp": "Tuesday, 19 December 2017 - 11:34",
       "Headline": "නිමල් ලාන්සා ඉල්ලා අස්වෙයි",
       "News Content": "ස්වදේශ කටයුතු නියෝජ්‍ය අමාත්‍ය නිමල් ලාන්සා සිය ධුරයෙන් ඉල්ලා අස්වී තිබෙනවා.\nතම ඉල්ලා අස්වීමේ ලිපිය ජනාධිපති ලේකම් කාර්යාලය වෙත යොමු කළ බවයි නියෝජ්‍ය අමාත්‍යවරයා හිරු ප්‍රවෘත්ති අංශයට සඳහන් කළේ.\nකරුණු කිහිපයක් මුල් කර ගනිමින් තමන් සිය ධුරයෙන් ඉල්ලා අස්වූ බව ද ඔහු වැඩිදුරටත් කියා සිටියා.\nශ්‍රී ලංකා නිදහස් පක්ෂ සංවිධායකවරුන් පත් කිරීම සම්බන්ධයෙන් ගැටළු කිහිපයක් ඇති බව ද ඉදිරියේදී එම ගැටළු ජනාධිපතිවරයාට දැනුම් දෙන බව ද ඔහු සඳහන් කළා.\nඑමෙන්ම ලබන වසරේදී මාධ්‍ය හමුවක් කැදවීමට බලාපොරොත්තු වන බව ද ඔහු කියා සිටියා.\nමීට පෙර හිටපු නියෝජ්‍ය අමාත්‍ය අරුන්දික ප්‍රනාන්දු සිය ධුරයෙන් ඉල්ලා අස් වූවා.",
       "URL": "https://www.hirunews.lk/178760/නිමල්-ලාන්සා-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4166"
}