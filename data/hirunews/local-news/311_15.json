{
       "Source": "hirunews",
       "Timestamp": "Sunday, 28 May 2023 - 14:41",
       "Headline": "අග්‍රාමාත්‍ය මෝදි ඉන්දියාවේ නව පාර්ලිමේන්තු ගොඩනැගිල්ල විවෘත කරයි",
       "News Content": "ඉන්දියාවේ නව පාර්ලිමේන්තු ගොඩනැගිල්ල අග්‍රාමාත්‍ය නරේන්ද්‍ර මෝදි විසින් අද(28) උදෑසන විවෘත කළා.\nනව පාර්ලිමේන්තුව විවෘත කිරීම සමරමින් ඉන්දීය රුපියල් 75 සමරු කාසියක්ද නිකුත් කර ඇති බවයි ඉන්දීය මාධ්‍ය වාර්තා කළේ.\nකෙසේ වෙතත් මෙම විවෘත කිරීම සඳහා විපක්ෂයේ දේශපාලනඥයින් සහභාගි වී නොමැති බවයි එම වාර්තාවල දැක්වෙන්නේ.\nමෙම උත්සවය සඳහා විශේෂ ආරක්ෂාවක් සපයා තිබූ අතර, පොලිස් ඩ්‍රෝන යානා යොදා ගනිමින් ආරක්ෂාවද සපයා තිබුණා.\nවසර 96 ක් පැරණි පාර්ලිමේන්තු ගොඩනැගිල්ල වෙනුවට ඉදිකළ මෙම නව ගොඩනැගිල්ල නවීන පහසුකම්වලින් සමන්විත බව සඳහන්.",
       "URL": "https://www.hirunews.lk/336439/අග්‍රාමාත්‍ය-මෝදි-ඉන්දියාවේ-නව-පාර්ලිමේන්තු-ගොඩනැගිල්ල-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=311"
}