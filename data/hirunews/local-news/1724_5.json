{
       "Source": "hirunews",
       "Timestamp": "Sunday, 29 August 2021 - 17:50",
       "Headline": "අනියම් සැමියා සමඟ හෝටලයට ගොස් සිටියදි මියගිය කාන්තාවගේ මරණ පරික්ෂණයේ විවෘත තීන්දුවක්",
       "News Content": "අනියම් සැමියා සමග අම්පේගම  ප්‍රදේශයේ හෝටල් කාමරයකට ගොස් සිටියදි මියගිය කාන්තාවගේ පශ්චාත් මරණ පරික්ෂණය පැවැත්වු කරාපිටිය රෝහලේ  සහකාර අධිකරණ වෛද්‍ය නිලධාරි යූ.ජී.බි.පෙරේරා මහතා මළ සිරුරේ කොටස් වැඩිදුර පරික්ෂණය සඳහා රජයේ රස පරික්ෂකට යවා වාර්තාව ලැබෙන තෙක් අද (29) විවෘත තින්දුවක් ප්‍රකාශයට පත් කළා.\nමෙසේ මියගොස් ඇත්තේ අම්පෙගම ගුරුසිංහගොඩ ප්‍රදේශයේ පදිංචි 46 හැවිරිදි විවාහක කාන්තාවක්.\nමෙම කාන්තාවගේ සැමියා කුරුඳු තැලිම සඳහා ඌරුබොක්ක ප්‍රදේශයකට ගොස් සිටියදි ඇය අනියම් සැමියා සමග 28 වනදින  අම්පේගම ප්‍රදේශයේ හෝටලයට ගොස් ඇති බවත් ඒහිදි හදිසියේම අසනිපවිම නිසා අනියම් සැමියා විසින්ම කරාපිටිය රෝහල වෙත ගෙනැවිත් ඇති බවත්  එසේ ගෙනඑන විටත් ඇය මියගොස් සිට බවත් පොලිසිය පවසනවා.\nමුලික පරික්ෂණවලදි අනාවරණයවි ඇත්තේ ඇය හෘද රෝගියෙකු වන අතර දිර්ග කාලයක් තිස්සේ ඒ සඳහා ඖෂධ භාවිතා කරන බවයි.\nඑහෙත් ඇයගේ විවාහක සැමියා පවසා ඇත්තේ මරණය සැක සහිත බවයි.\nපසුව ගාල්ල වැඩ බලන මහේස්ත්‍රාත් කරාපිටිය රෝහලට ගොස් මුලික පරික්ෂණ පැවැත්විමෙන් පසු පශ්චාත් මරණ පරික්ෂණ පැවැත්විමට නියෝග කර තිබෙනවා.\nඒ අනුව පශ්චාත් මරණ පරික්ෂණය පවැත්වු කරාපිටිය රෝහලේ සහකාර අධිකරණ වෛද්‍ය නිලධාරි  යූ.ජී.බි.පෙරෙරා මහතා මෙසේ විවෘත තින්දුවක් ප්‍රකාශයට පත් කළා.\nබද්දේගම පොලිසිය විසින් වැඩි දුර පරීක්ෂණ පවත්වනු ලබනවා.",
       "URL": "https://www.hirunews.lk/280866/අනියම්-සැමියා-සමඟ-හෝටලයට-ගොස්-සිටියදි-මියගිය-කාන්තාවගේ-මරණ-පරික්ෂණයේ-විවෘත-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1724"
}