{
       "Source": "hirunews",
       "Timestamp": "Friday, 12 April 2019 - 12:44",
       "Headline": "සෙවණගල ලක්ෂ 24 ක කොල්ලයක්",
       "News Content": "සෙවණගල - එකමුතුගම ප්‍රදේශයේ නිවසකින් රුපියල් ලක්ෂ 24 ක මුදල් සහ රන් ආභරණ කොල්ලකා පලාගිය සැකකරුවෙකු අත්අඩංගුවට ගෙන තිබෙනවා.\nඊයේ රාත්‍රියේ මොහු අදාල  නිවසේ වහලෙන් ඇතුළු වී මෙම කොල්ලය සිදුකර තිබුණේ නිවෙසේ කිසිවෙකු නොසිටි අවස්ථාවකදීයි.\nපසුව, සිදුකළ පැමිණිල්ලකට අනුව සැකකරු අත්අඩංගුවට ගෙන ඇති අතර ඔහුගෙන් සිදුකළ ප්‍රශ්න කිරීම්වලට අනුව කොල්ලකෑ රුපියල් ලක්ෂ 21 ක මුදල සහ තුන් ලක්ෂයකට අධික වටිනාකමකින් යුත් රන් ආභරණ ද පොලීසිය සොයා ගනු ලැබුවා.\nසැකකරු ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 25 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/214328/සෙවණගල-ලක්ෂ-24-ක-කොල්ලයක්",
       "Category": "Local News",
       "Parent URL": "https://www.hirunews.lk/local-news.php?pageID=3407"
}