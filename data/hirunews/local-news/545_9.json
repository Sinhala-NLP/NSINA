{
       "Source": "hirunews",
       "Timestamp": "Friday, 10 February 2023 - 14:15",
       "Headline": "තුර්කියේ භූමි කම්පාවෙන් මිය ගිය ගණන 21,000 ඉක්මවයි",
       "News Content": "පසුගිය සඳුදා තුර්කියට සහ සිරියාවට බලපෑ භූමි කම්පාව හේතුවෙන් මිය ගිය ගණන 21,000 ඉක්මවා ඇති බව විදෙස් මාධ්‍ය වාර්තා කරනවා.\nඒ අතරින් වැඩිම ජීවිත හානියක් සිදුව ඇත්තේ තුර්කියට වන අතර අවම වශයෙන් එහි වැසියන් 17674 ක් මියගොස් තිබෙන බවයි එම මාධ්‍ය වාර්තාවල දැක්වෙන්නේ.\nව්‍යසනයෙන් පැය 100කට අධික කාලයක් ගෙවී ගියත් සුන්බුන් අතර සිරවූවන් ගලවා ගැනීමේ මෙහෙයුම් තවමත් ක්‍රියාත්මක වන බවයි එම මාධ්‍ය වාර්තා වැඩිදුරටත් දක්වන්නේ.\nමේ අතර අමෙරිකානු ඩොලර් බිලියන 1.78ක මූල්‍ය ආධාර තුර්කියට ලබා දෙන බවට ලෝක බැංකුව පොරොන්දු වී තිබෙන බවත් විදෙස් මාධ්‍ය වාර්තා සඳහන් කරනවා.",
       "URL": "https://www.hirunews.lk/327108/තුර්කියේ-භූමි-කම්පාවෙන්-මිය-ගිය-ගණන-21000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=545"
}