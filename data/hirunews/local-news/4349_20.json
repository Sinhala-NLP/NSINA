{
       "Source": "hirunews",
       "Timestamp": "Monday, 28 August 2017 - 13:34",
       "Headline": "ඉහළ පෙළේ ඇමරිකානු නියෝජිතවරියක් දිවයිනට",
       "News Content": "දකුණු හා මධ්‍යම ආසියා කටයුතු පිළිබඳ වැඩබලන ඇමරිකානු සහකාර රාජ්‍ය ලේකම්වරිය වන ඇලිස් වෙල්ස් සංචාරයක් සඳහා මේ මස 31 වනදා දිවයිනට පැමිණිමට නියමිතයි.\nඑදින කොළඹදී ඉන්දීය සාගර සමුළුව ආරම්භ වන අතර සැප්තැම්බර් මස පළමුවනදා ඇය එම සමුළුව ඇමතිමට නියමිත බවයි විදේශ කටයුතු අමාත්‍යංශය සඳහන් කළේ.\nඉන්දීයානු සාගර කලාපීය රටවල සාමය සංවර්ධනය සහ සෞභාග්‍යය පිළිබඳව මෙම සමුළුවේදී අවධානය යොමු කරනු ඇති.\nඇය දැනට ඇෆ්ගනිස්ථානය සහ පාකිස්ථානය සඳහා වන වැඩබලන විශේෂ නියෝජිතවරිය ලෙස ද කටයුතු කරනවා.\nවැඩබලන ඇමරිකානු සහකාර ලේකම්වරිය මෙරට රැදි සිටින කාලය තුළදී රජයේ ඉහළ පෙළේ නිළධාරින් හමුවී සාකච්ඡා කිරීමටද නියමිතයි.",
       "URL": "https://www.hirunews.lk/169583/ඉහළ-පෙළේ-ඇමරිකානු-නියෝජිතවරියක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4349"
}