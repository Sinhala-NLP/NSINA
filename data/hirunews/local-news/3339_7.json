{
       "Source": "hirunews",
       "Timestamp": "Thursday, 23 May 2019 - 7:14",
       "Headline": "බදියුදීන්ට එරෙහි විශ්වාසභංගයේ දින නියම කිරීමට විශේෂ පක්ෂ නායක රැස්වීමක් පෙරවරුවේ",
       "News Content": "අමාත්‍ය රිෂාඩ් බදියුදීන්ට එරෙහිව විපක්ෂය විසින් ඉදිරිපත් කළ විශ්වාසභංග යෝජනාව විවාදයට ගැනීමේ දිනය තීරණය කිරීම වෙනුවෙන් විශේෂ පක්ෂ නායක රැස්වීමක් අද  පැවැත්වෙනවා.\nකථානායක කාර්යාලය සඳහන් කළේ උදෑසන 9.30ට පාර්ලිමේන්තු සංකීර්ණයේදී එම  පක්ෂ නායක රැස්වීම පැවැත්වෙන බවයි.\nමෙම විශ්වාසභංග යෝජනාව සම්බන්ධයෙන් වන විවාදයට විපක්ෂයේ මන්ත්‍රීවරුන් ඊයේ දිනයක් ඉල්ලා සිටි අතර, එහිදි විවාදාත්මක තත්ත්වයක් ඇතිවුණා.\nපසුව ඒකාබද්ධ විපක්ෂයේ මන්ත්‍රීවරුන් සභාගැබ මැදට පැමිණ විරෝධය දැක්වීමත් සමඟ අද පෙරවරු 10.30 දක්වා පාර්ලිමේන්තුව කල් දැමීමටයි පියවර ගැනුනේ.",
       "URL": "https://www.hirunews.lk/216918/බදියුදීන්ට-එරෙහි-විශ්වාසභංගයේ-දින-නියම-කිරීමට-විශේෂ-පක්ෂ-නායක-රැස්වීමක්-පෙරවරුවේ",
       "Category": "Local News",
       "Parent URL": "https://www.hirunews.lk/local-news.php?pageID=3339"
}