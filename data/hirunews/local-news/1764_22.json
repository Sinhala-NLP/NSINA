{
       "Source": "hirunews",
       "Timestamp": "Tuesday, 10 August 2021 - 8:06",
       "Headline": "මෙරට කොරෝනා පාලනයට චීනයේ ප්‍රමුඛතාව",
       "News Content": "මෙරට කොරෝනා වසංගත තත්ත්වය පාලනය සහ මර්දන කිරීම සඳහා සහයෝගය ලබාදීමට චීන රජය ප්‍රමුඛතාව ලබාදී කටයුතු කරන බව මෙරට චීන තානාපති චී චෙන්හුන්ග් ප්‍රකාශ කර තිබෙනවා.\nතානාපතිවරයා මේ බව ප්‍රකාශ කළේ සෞඛ්‍ය අමාත්‍ය පවිත්‍රා වන්නිආරච්චි සමග ඊයේ පැවති සාකච්ඡාවකට එක්වෙමින්.\nඑහිදී චීන තානාපති චී චෙන්හුන්ග් වැඩිදුරටත් ප්‍රකාශ කර ඇත්තේ ශ්‍රී ලංකාවට ප්‍රදානයන් සහ අවශ්‍ය සහය ලබාදීමට කටයුතු කරන බවයි.\nදෙරට අතර දීර්ඝ කාලයක් පුරා පවතින අන්තර්ජාතික සබඳතාව ශක්තිමත් කරමින් කොරෝනා ව්‍යාප්තියේ ආරම්භයේ සිටම මේ දක්වා චීනය දැක්වූ සහයෝගය පිළිබඳව සිය කෘතඥතාවය පළ කළ බවයි සෞඛ්‍ය අමාත්‍යාංශය නිවේදනය කළේ.",
       "URL": "https://www.hirunews.lk/279308/මෙරට-කොරෝනා-පාලනයට-චීනයේ-ප්‍රමුඛතාව",
       "Category": "Local News",
       "Parent URL": "https://www.hirunews.lk/local-news.php?pageID=1764"
}