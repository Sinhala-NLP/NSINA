{
       "Source": "hirunews",
       "Timestamp": "Thursday, 18 August 2016 - 7:47",
       "Headline": "රණවිරුවන්ට ආරක්ෂක ලේකම්ගෙන් සහතිකයක්",
       "News Content": "රණවිරුවන්ට අසාධාරණයක් වන කිසිදු කටයුත්තක රජය නිරත නොවන බව ආරක්ෂක ලේකම් කරුණාසේන හෙට්ටිආරච්චි පවසනවා.\nඔහු මේ බව සඳහන් කළේ ආරක්ෂක අමාත්‍යාංශයේ මැදිහත්වීමෙන් ජාඇල - බෝපිටිය ප්‍රදේශයේ අසාධාරණයට ලක්වු පුද්ගලයෙකු සඳහා නව නිවසක් ඉදිකිරීමේ අවස්ථාවකට ඊයේ එක්වෙමින්.\nඑහිදී මාධ්‍යවේදියෙකු පසුගියදා සම්මත වූ අතුරුදහන්වූවන් පිළිබඳ කාර්යාලය සම්බන්ධයෙන් වන පනත පිළිබඳවද ආරක්ෂක ලේකම්වරයාගෙන් ප්‍රශ්න කළා.\nමේ අතර අතුරුදන්වූවන් පිළිබඳ සොයා බැලෙන කාර්යාලයට අදාළ පනත තොරතුරු රැස් කිරීමට පමණක් සීමාවී ඇති බව පෙරටුගාමී සමාජවාදී පක්ෂය පවසනවා.\nකොළඹ ඊයේ කැඳවා තිබූ මාධ්‍ය හමුවට එක්වෙමින් එහි දේශපාලන මණ්ඩල සභික චමීර කොස්වත්ත ප්‍රකාශ කළේ මෙම පනත ආණ්ඩුව සද්භාවයෙන් ඉදිරිපත් කළ පනතක් නොවන බවයි.",
       "URL": "https://www.hirunews.lk/140875/රණවිරුවන්ට-ආරක්ෂක-ලේකම්ගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4918"
}