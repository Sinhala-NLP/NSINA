{
       "Source": "hirunews",
       "Timestamp": "Monday, 03 October 2022 - 6:21",
       "Headline": "පළාත් කිහිපයකට මිලිමීටර් 100 ඉක්ම වූ තද වැසි - ගාල්ල සිට පොතුවිල් දක්වා මුහුදු නොයන්නැයි උපදෙස්",
       "News Content": "බස්නාහිර සහ සබරගමුව පළාත්වලටත්, මහනුවර, නුවරඑළිය, ගාල්ල සහ මාතර දිස්ත්‍රික්කවලටත් අද වැසි ඇතිවන බව කාලගුණ විද්‍යා දෙපාර්තමේන්තුව සඳහන් කළා.\nසබරගමුව පළාතේත්, මහනුවර සහ නුවරඑළිය දිස්ත්‍රික්කවලත් ඇතැම් ස්ථානවලට මිලිමීටර 100ට වැඩි තද වැසි ඇතිවිය හැකියි.\nඑමෙන්ම උතුර සහ වයඹ පළාත්වලටත් වැසි වාර කිහිපයක් ඇතිවිය හැකි බවද කාලගුණ විද්‍යා දෙපාර්තමේන්තුව සඳහන් කළා.\nමධ්‍යම කඳුකරයේ බටහිර බෑවුම් ප්‍රදේශවලටත්, උතුර, උතුරුමැද සහ දකුණු පළාත්වලටත් ත්‍රිකුණාමලය සහ පුත්තලම දිස්ත්‍රික්කවලටත් පැයට කිලෝමීටර 55 ක පමණ තද සුළං ඇතිවිය හැකියි.\nමේ අතර ඉදිරි පැය විසි හතර තුළ ගාල්ල සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල ධීවර කටයුතුවල නොයෙදෙන ලෙස දැනුම්දී තිබෙනවා.\nඑමෙන්ම ගාල්ල සිට කොළඹ හරහා මන්නාරම දක්වා වෙරළට ඔබ්බෙන් වන මුහුදු ප්‍රදේශවල ධීවර කටයුතු කිරීමේදී සැළකිලිමත් වන ලෙසයි දැනුම්දී ඇත්තේ.",
       "URL": "https://www.hirunews.lk/316899/පළාත්-කිහිපයකට-මිලිමීටර්-100-ඉක්ම-වූ-තද-වැසි-ගාල්ල-සිට-පොතුවිල්-දක්වා-මුහුදු-නොයන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=828"
}