{
       "Source": "hirunews",
       "Timestamp": "Friday, 30 September 2016 - 6:51",
       "Headline": "පොලිසියට පහරදුන් බීමත් රියදුරා",
       "News Content": "කිලිනොච්චිය නගරයේදී බීමත් රියදුරෙකු අත්අඩංගුවට ගැනීමට යන අවස්ථාවකදී පොලිස් නිලධාරීන් හා අදාළ රියදුරා අතර ඇතිවන ගැටුමක දර්ශන පෙළක් අප වෙත ලැබී තිබෙනවා.\nබීමත් රියදුරා පාලනය කරගැනීමට පොලිස් නිලධාරීන් යකඩ දම්වැලකින් ඔහුට පහරදෙන ආකාරයද එම දර්ශනවල ඇතුළත්.\nමෙම සිදුවීම සිදුව ඇත්තේ කිලිනොච්චි නගරයේදී.\nකිලිනොච්චි පොලිසියේ රථවාහන අංශයේ නිලධාරීන් මෙම ට්‍රැක්ටරය නවතා ඇත්තේ අදාළ රියදුරු කිලිනොච්චි දුම්රියපොළ අසල අනතුරක් සිදුකර පළායමින් සිටියදී.\nපොලිසිය පැවසුවේ එම අවස්ථාවේදී අදාළ රියදුරා බීමතින් සිටි බවයි.\nපොලිසිය පැවසුවේ ට්‍රැක්ටරය නතරකළ මොහොතේ යකඩ දම්වැලකින් ඔහු මාර්ගයේ රැස්ව සිටි පිරිසට පහර දී ඇති අතර පසුව එම දම්වැල පොලිසිය\nභාරයට ගත්බවයි.\nපසුව ප්‍රදේශවාසීන් එක්ව බීමත් රියදුරා අල්ලා පොලිස් භාරයට පත්කර ඇති අතර ඔහු ප්‍රතිකාර සඳහා යාපනය ශික්ෂණ රෝහලට ඇතුළත් කර තිබෙනවා.\nපොලිසිය පැවසුවේ අදාළ රියදුරා ඉදිරියේදී අත්අඩංගුවට ගෙන අධිකරණයට ඉදිරිපත් කිරීමට කටයුතු කරන බවයි.",
       "URL": "https://www.hirunews.lk/144123/පොලිසියට-පහරදුන්-බීමත්-රියදුරා",
       "Category": "Local News",
       "Parent URL": "https://www.hirunews.lk/local-news.php?pageID=4857"
}