{
       "Source": "hirunews",
       "Timestamp": "Thursday, 19 January 2017 - 12:57",
       "Headline": "විමල් බැලීමට ජාතික සංවිධාන එකමුතුව වැලිකඩට",
       "News Content": "බන්ධනාගාර ගතව සිටින ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ ගේ සුවදුක් විමසීමට ජාතික සංවිධාන එකමුතුවේ නියෝජිතයන් පිරිසක් අද පෙරවරුවේ වැලිකඩ නව මැගසින් බන්ධනාගාරය වෙත පැමිණියා.\nඑම සංවිධානයේ කැදවුම්කරු ආචාර්ය ගුණදාස අමරසේකර, විධායක සභික වෛද්‍ය වසන්ත බණ්ඩාර සහ බෙංගමුවේ නාලක හිමියන් එම අවස්ථාවට එක් වු බවයි එහි සිටින හිරු වාර්තාකරු කියා සිටියේ.\nජනාධිපති ලේකම් කාර්යාලයේ වාහන අවභාවිතා කිරිමේ චෝදනාව මත විමල් වීරවංශ මන්ත්‍රීවරයා පොලිස් මුල්‍ය අපරාධ කොට්ඨාශය මඟින් අත්අඩංගුවට ගනු ලැබුවේ පසුගිය 10 වැනිදායි.\nපසුව ඔහු අධිකරණයට ඉදිරිපත් කිරීමෙන් පසුව මේ මස 24 දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/152408/විමල්-බැලීමට-ජාතික-සංවිධාන-එකමුතුව-වැලිකඩට",
       "Category": "Local News",
       "Parent URL": "https://www.hirunews.lk/local-news.php?pageID=4702"
}