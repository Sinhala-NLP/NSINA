{
       "Source": "hirunews",
       "Timestamp": "Thursday, 16 December 2021 - 7:50",
       "Headline": "ෆයිසර් එන්නත ගබඩා කිරීම ගැන සහතිකයක්",
       "News Content": "කොරෝනා ප්‍රතිශක්තිකරණ වර්ධක හෙවත් බූස්ටර් මාත්‍රාව ලෙස ලබා දෙන ෆයිසර් එන්නත අදාළ නිෂ්පාදිත සමාගමේ නිර්දේශයන්ට අනුව මෙරට තුළ නියමිත ප්‍රමිතියෙන් ගබඩා කර පවතින බව සෞඛ්‍ය අමාත්‍යංශය පවසනවා.\nමේ අතර ඊයේ (15) දිනයේත් මෙරටින් ආසාදිතයින් 772 නෙකු වාර්තා වුණා.\nවසංගත රෝග විද්‍යාංශයේ ජ්‍යෙෂ්ඨ වසංගත රෝග විද්‍යාඥ, විශේෂඥ වෛද්‍ය සමිත ගිණිගේ කොළඹ ඊයේ (15) පැවති මාධ්‍ය හමුවකදී කියා සිටියේ නියමිත ශීතාගාර පහසුකම් නොමැතිව කල් ඉකුත් වූ හෝ ප්‍රමිතියෙන් තොර ෆයිසර් එන්නත් බූස්ටර් මාත්‍රාව ලෙස ලබා දෙන බවට පළ වන වාර්තා ප්‍රතික්ෂේප කරන බවයි.\nමේ අතර තවත් කොරෝනා ආසාදිතයන් 772 ක් ඊයේ වාර්තා වීමත් සමඟ මෙරට සමස්ත ආසාදිතයින් සංඛ්‍යාව ඉහළ ගියේ පන් ලක්ෂ 76,966ක් ලෙසයි.\nඒ අනුව මෙරට සක්‍රීය ආසාදිතයින් සංඛ්‍යාව 16,186ක්. නව මරණ 16ක් වාර්තා වීමත් සමඟ මෙරට සමස්ත මරණ සංඛ්‍යාව 14,677ක් දක්වා ඉහළ ගියා.\nඑමෙන්ම දෛනික කොරෝනා ආසාදිතයන් සංඛ්‍යාව ඉහළ ගොස් ඇති මෙවන් පසුබිමක උත්සව සමයේදී සෞඛ්‍ය මාර්ගෝපදේශ දැඩිව අනුගමනය කිරීමට ජනතාව කටයුතු කළයුතු බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළා.\nකොළඹ ඊයේ පැවති මාධ්‍ය හමුවකට එක්වෙමින් ඔහු කියා සිටියේ එසේ නොමැති වුවහොත් ඉදිරියේදී දැඩි තීරණවලට එළඹීමට සිදුවනු ඇති බවයි.",
       "URL": "https://www.hirunews.lk/291178/ෆයිසර්-එන්නත-ගබඩා-කිරීම-ගැන-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=1491"
}