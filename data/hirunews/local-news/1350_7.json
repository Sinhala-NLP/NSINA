{
       "Source": "hirunews",
       "Timestamp": "Friday, 18 February 2022 - 7:17",
       "Headline": "නිකවැරටියේ දී මාරක රිය අනතුරක්",
       "News Content": "නිකවැරටිය පොලිස් වසමේ කුරුණෑගල පුත්තලම මාර්ගයේ ගල්කන්ද හන්දියේ දී රිය අනතුරක් සිදු වී තිබෙනවා.\nපුත්තලම සිට කුරුණෑගල දෙසට ධාවනය වූ ලො‍රි රථයක් ඉදිරියෙන් ගමන් ගත් පාපැදියක ගැටී මෙම අනතුර සිදු වී ඇති බවට යි වාර්තා වන්නේ.\nඅනතුරින් බරපතළ තුවාල ලැබූ පුද්ගලයා නිකවැරටිය රෝහලට ඇතුළත් කිරීමෙන් පසු ව මිය ගිය බව පොලිස් මාධ්‍ය ඒකකය නිවේදනය කරනවා.\nමිය ගොස් ඇත්තේ, වයස අවුරුදු 55ක නිකවැරටිය ප්‍රදේශයේ පදිංචිකරුවෙක්.\nලොරි රථ රියදුරුගේ අපරීක්ෂාකාරී බව අනතුරට හේතු ව බවට වාර්තා වන අතර, නිකවැරටිය පොලිසිය විසින් වැඩිදුර පරීක්ෂණ මෙහෙයවෙනු ඇති.\nමේ අතර උඩවලව පොලිස් වසම රත්නපුර - ඇඹිලිපිටිය මාර්ගයේ මිරිස්වැල්පත හංදිය අසල දී සිදු වූ අනතුරකින් වයස අවුරුදු 31ක කුංකම ප්‍රදේශයේ පුද්ගලයෙකු මියගොස් තිබෙනවා.\nටිපර් රථයක් හා විරිද්ධ දිසාවෙන් පැමිණි ත්‍රීරෝද රථයක් ගැටීමෙනු යි මෙම අනතුර සිදු වී ඇත්තේ.\nඋඩවලව පොලිසිය පරීක්ෂණ සිදු කර යි.",
       "URL": "https://www.hirunews.lk/297315/නිකවැරටියේ-දී-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1350"
}