{
       "Source": "hirunews",
       "Timestamp": "Friday, 26 May 2017 - 17:36",
       "Headline": "හෙට වැස්ස හා සුළං හමන හැටි",
       "News Content": "නිරිතදිග මෝසම් කාලගුණය දිවයින හරහා ස්ථාපිත වී ඇති නිසා දිවයිනේ නිරිතදිග කොටසේ වැසි හා සුළං තවදුරටත් පවතින බව කාලගුණ විද්‍යා දෙපාර්තමේන්තුව කියා සිටිනවා.\nඒ අද (26) සවස 4.00ට ඉදිරි පැය 36 සඳහා නිකුත් කළ විශේෂ නිවේදනයෙන්.\nබස්නාහිර, සබරගමුව, දකුණ, මධ්‍යම, වයඹ වැසි හූ ගිගිරුම් සහිත වැසි අපේක්ෂා කළ හැකි බව එහි සඳහන්.\nඇතැම් ස්ථානවල මිලි මීටර 150 ඉක්මවූ ඉතා තද වැසි බලාපොරොත්තු විය හැකියි.\nඅනෙක් පළාත්වලට (විශේෂයෙන් ඌව හා නැගෙනහිර) තැනින් තැන වැසි හෝ ගිගිරුම් සහිත වැසි ඇතිවිය හැකියි.\nදිවයින වටා විටින් විට හමන පැයට කිලෝ මීටර් 50-60 දක්වා තරමක් තද සුළං ද ඇතිවිය හැකි බවයි කාලගුණ විද්‍යා දෙපාර්තමේන්තුව නිවේදනය කළේ.",
       "URL": "https://www.hirunews.lk/162227/හෙට-වැස්ස-හා-සුළං-හමන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4497"
}