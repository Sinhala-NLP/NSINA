{
       "Source": "hirunews",
       "Timestamp": "Sunday, 20 June 2021 - 13:15",
       "Headline": "ආනයනික සුරතල් සතුන් නිරෝධායනයට (වීඩියෝ)",
       "News Content": "සත්වයින් හරහා මිනිසුන්ට කොරෝනා වෛරසය ආසාදනය වන බවට මෙතෙක් වාර්තා වී නොමැති අතර, මෙරටට ආනයනය කරන සුරතල් සතුන් ද නිරෝධායනයට ලක් කෙරෙන බව ශ්‍රී ලංකා පශු වෛද්‍යවරුන්ගේ සංගමය පවසනවා.\nඒ හේතුවෙන් ජනතාව අනිසි බියක් ඇති කර ගැනීම අවශ්‍ය නොවන බවයි ඔවුන් ප්‍රකාශ කළේ.\nදෙහිවල සත්වෝද්‍යානයේ සිංහයෙකුට කොරෝනා ආසාදනය වී ඇති බවට ප්‍රකාශ වීමත් සමඟ ඒ පිළිබදව බොහෝ දෙනෙකුගේ අවදානය යොමු වුණා.\nමෙම සිද්ධියත් සමඟ මෙම සතුන්ගේ රැකවලුන් නිරෝධායනයට යොමු කළ අතර ඔවුන්ගෙන් එක් අයෙකුට ද කොරෝනා ආසාදිත බව අනතුරුව තහවුරු වුණා.\nකෙසේ වෙතත් ශ්‍රී ලංකා පශු වෛද්‍යවරුන්ගේ සංගමයේ සභාපති වෛද්‍ය එරන්දික ගුණවර්ධන කොළඹ අද පැවති මාධ්‍ය හමුවකදී කියා සිටියේ සිංහයාට මෙම වෛරසය ආසාදනය වී ඇත්තේ සේවකයාගෙන් බවට සැක කරන බවයි.",
       "URL": "https://www.hirunews.lk/274812/ආනයනික-සුරතල්-සතුන්-නිරෝධායනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1872"
}