{
       "Source": "hirunews",
       "Timestamp": "Sunday, 11 September 2022 - 22:57",
       "Headline": "දෙපිලටම දෝලනය වන ආසියානු කුසලානය - මොහොමඩ් රිස්වාන් හුදකලා සටනක",
       "News Content": "ශ්‍රී ලංකාව සහ පාකිස්ථානය අතර ආසියානු කුසලානයේ අවසන් මහා තරගය දැන් ඩුබායිහිදී පැවැත්වෙනවා.\nලකුණු 171ක ඉලක්කයක් හබා යන පකිස්ථාන කණ්ඩායම මේ වන විට පන්දුවාර 15යි එක් පන්දුවක් අවසානයේ කඩුලු 4ක් දැවී ලකුණු 102ක් ලබා සිටිනවා.\nතරගයේ පළමු පන්දු වාරයේදී ශ්‍රී ලංකා කණ්ඩායමේ දිල්ෂාන් මදුසංක පකිස්ථානු කණ්ඩායමට බන්දේසියක තබා ලකුණු 12ක් ලබා දුන්නේ පකිස්ථානුවන්ට වේගවත් ආරම්බයක් ලබා දෙමින්.\nකෙසේ වෙතත් පකිස්ථානු කණ්ඩායමේ මුළු ලකුණු සංඛ්‍යාව 22ක්ව තිබියදී කඩුලු 2ක් උදුරා ගැනීමට ශ්‍රී ලංකා පන්දු යවන්නම් සමත් වුණා.\nසියළු බර කරට ගනිමින් මොහොමඩ් රිස්වාන් මේවන විට පන්දු 47ක් තුල ලකුණු 54ක් ලබා ගෙන හුදකලා සටනක නිරත වනවා.",
       "URL": "https://www.hirunews.lk/315184/දෙපිලටම-දෝලනය-වන-ආසියානු-කුසලානය-මොහොමඩ්-රිස්වාන්-හුදකලා-සටනක",
       "Category": "Local News",
       "Parent URL": "https://www.hirunews.lk/local-news.php?pageID=875"
}