{
       "Source": "hirunews",
       "Timestamp": "Wednesday, 21 December 2022 - 10:44",
       "Headline": "ඉම්රාන් ඛාන්ගේ සෙක්ස් චැට් එකක් එළියට",
       "News Content": "පකිස්තානයේ හිටපු අගමැති ඉම්රාන් ඛාන් කාන්තාවන් දෙදෙනෙකු සමඟ කරන ලද \"ලිංගික ඇමතුම්\" යැයි කියනු ලබන ශ්‍රව්‍ය පට කිහිපයක් මේ වන විට සමාජ මාධ්‍ය තුළ සංසරණය වනවා.\nකෙසේ නමුත් එලෙස ශීඝ්‍රයෙන් සමාජ මාධ්‍ය තුළ සංසරණය වන එම ශ්‍රව්‍ය පට සම්බන්ධයෙන් ඉම්රාන් ඛාන්ගේ පාර්ශවයේ ප්‍රතිචාරය වන්නේ එම හඬපට ව්‍යාජ ඒවා බවත් හිටපු අග්‍රාමාත්‍යවරයාගේ චරිතය ඝාතනය කිරීමට ගන්නා තවත් උත්සාහයක් බවයි.\nහින්දුස්ථාන් ටයිම්ස් පුවත් වාර්තාවන්ට අනුව එම හඬ පට මාධ්‍යවේදියෙකු වන සයිඩ් අලි හයිඩර් විසින් ඔහුගේ යූ ටියුබ් නාලිකාවට උඩුගත කර ඇති අතර තවමත් එම හඬපට එම නාලිකාවේ පවතිනවා.\nඑම මාධ්‍ය වාර්තාවන්ට අනුව මෙම හඬපට අතරින් එහි මුෂාරෆ් සම්බන්ධයෙන් එන සංවාදයක් ඇති හෙයින්, එම හඬ පට 2008-09 දක්වා දිවෙන ඒවා බවයි.\nඅනෙක් හඬපටය මෑතකාලීන එකක් යැයි විශ්වාස කෙරෙන අතර එහි එන නිර්නාමික කාන්තාවකගේ පුද්ගලික ශාරීරික අංගවල වේදනාවක් පිළිබඳව ද සඳන් වන බවයි හින්දුස්ථාන් ටයිම්ස් පවසන්නේ.\nමේ අතර එම හඬ පටයක, ඉම්රාන් ඛාන් ඔහුගේ පවුලේ අය සහ දරුවන් පැමිණෙන බවත් හඟවමින්, දෙදෙනා ඊළඟ දිනයේ හමුවීමට සැලසුම් කර තිබෙන බවත් එම මාධ්‍ය වාර්තාවල වැඩිදුරටත් සඬහන් කරයි.",
       "URL": "https://www.hirunews.lk/323183/ඉම්රාන්-ඛාන්ගේ-සෙක්ස්-චැට්-එකක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=653"
}