{
       "Source": "hirunews",
       "Timestamp": "Wednesday, 21 June 2017 - 12:25",
       "Headline": "බොන්න වතුරත් නැතිවෙන දිස්ත්‍රික්කයක් - ලක්ෂයක් දෙනා පීඩාවට (ඡායාරූප)",
       "News Content": "මේ දිනවල කිලිනොච්චිය දිස්ත්‍රීක්කයට බලපා ඇති දැඩි වියළි කාලගුණය හේතුවෙන් ප්‍රදේශ කිහිපයක ජල ළිං සිඳීයාමත් සමඟ දහස් ගණනක් වැසියන්ට පානීය ජලය සපයා ගැනීමට නොහැකිව අවදානම් තත්වයක සිටින බවට එම වැසියන් කියා සිටිනවා.\nපානීය ජලය ඇතුලු අනෙකුත් අවශ්‍යතා දෛනිකව සපුරා ගැනීමට නොහැකිව කිලිනොච්චියේ ප්‍රදේශ කිහිපයක ලක්ෂයකට ආසන්න පිරිසක් දැඩි පීඩා විඳින බවටද එම වැසියන් කියා සිටියා.\nකිලිනොච්චිය කෝනාවිල් ප්‍රදේශයටම ඇත්තේ එකම පානීය ළිඳක් වන අතර මේ වන විට එම ළිඳ ද සිඳී යාමට ආසන්නව පවතින හෙයින් ප්‍රදේශයේ පවුල් 350 ක් පමණ දැඩි පීඩාවන්ට පත්ව සිටිනවා.\nකිලිනොච්චි දිස්ත්‍රීක්කයේ දුෂ්කර ගම්මාන රැසක ජනතාවට එදිනෙදා කටයුතු සිදු කරගැනීමට අවශ්‍ය ජලය නොමැති වීමෙන් දුෂ්කරතාවන රැසකට මුහුණ දී ඇති අතරම ප්‍රදේශයේ පිහිටි වැව්ද සිඳී යාම නිසා ඉදිරියේදී වර්ෂාව නොලැබුනහොත් දැඩි අවදානම් තත්වයකට මුහුණ පෑමට සිදු වන බවයි එම වැසියන් වැඩිදුරටත් කියා සිටින්නේ.\nඡායාරූප - වව්නියාව, රොමේෂ් මධුසංක",
       "URL": "https://www.hirunews.lk/164071/බොන්න-වතුරත්-නැතිවෙන-දිස්ත්‍රික්කයක්-ලක්ෂයක්-දෙනා-පීඩාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4459"
}