{
       "Source": "hirunews",
       "Timestamp": "Saturday, 02 April 2022 - 10:11",
       "Headline": "ලක්ෂ ගණනක දුම්වැටි සමඟ පස්දෙනෙකු එස්.ටී.එෆ්. අත්අඩංගුවට",
       "News Content": "රුපියල් 39 ලක්ෂයක් පමණ වටිනා දුම්වැටි තොගයක් සමඟ පොලිස් විශේෂ කාර්ය බලකාය අත්අඩංගුවට ගත් සැකකරුවන් පස්දෙනා පෑලියගොඩ පොලිස් ස්ථානය වෙත භාර දී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ (01) රාත්‍රි පෑලියගොඩ මත්ස්‍ය වෙළඳපොල ආසන්නයේදි ව්‍යාජ අංක තහඩු සහිත ලොරි රථ දෙකක් පරීක්ෂා කිරීමේදී මෙම දුම්වැටි සහ සැකකරුවන් අත්අඩංගුවට ගනු ලැබූ බවයි.\nසැකකරුවන් වත්තල, කළුබෝවිල, කොළඹ 8, බේරුවල සහ මග්ගොන ප්‍රදේශවල පදිංචිකරුවන්.",
       "URL": "https://www.hirunews.lk/300991/ලක්ෂ-ගණනක-දුම්වැටි-සමඟ-පස්දෙනෙකු-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1256"
}