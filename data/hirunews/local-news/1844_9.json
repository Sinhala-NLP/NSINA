{
       "Source": "hirunews",
       "Timestamp": "Saturday, 03 July 2021 - 14:03",
       "Headline": "අලුත්ගම රිය අනතුරකින් පොලිස් කොස්තාපල්වරයෙකු සහ සිවිල් ආරක්ෂක නිලධාරිනියක් තුවාල ලබා රෝහලේ",
       "News Content": "අලුත්ගම - දර්ගා නගරයේදී අද පෙරවරුවේ සිදුවූ රිය අනතුරකින් පොලිස් කොස්තාපල්වරයෙකු සහ සිවිල් ආරක්ෂක නිලධාරිනියක තුවාල ලබා රෝහල් ගත කර තිබෙනවා.\nඅඹුසැමියන් වන ඔවුන් සිය යතුරුපැදියෙන් රාජකාරියට යමින් සිටියදී ඉදිරියෙන් පැමිණි වෑන් රථයක ගැටී මෙම අනතුර සිදුව ඇති බවයි පොලීසිය පැවසුවේ.\nසිද්ධිය සම්බන්ධයෙන් වෑන් රථයේ රියදුරු අත්අඩංගුවට ගෙන තිබෙනවා.\nතුවාල ලැබූ පොලිස් කොස්තාපල්වරයා ඌරගස්මංහන්දිය පොලීසියට අනුයුක්තව සේවය කරන අතර, ඔහුගේ බිරිඳ වන සිවිල් ආරක්ෂක නිලධාරිනිය බෙන්තොට පොලීසියට අනුයුක්තව සේවය කරන අයෙක්.",
       "URL": "https://www.hirunews.lk/275958/අලුත්ගම-රිය-අනතුරකින්-පොලිස්-කොස්තාපල්වරයෙකු-සහ-සිවිල්-ආරක්ෂක-නිලධාරිනියක්-තුවාල-ලබා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=1844"
}