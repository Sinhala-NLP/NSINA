{
       "Source": "hirunews",
       "Timestamp": "Tuesday, 15 June 2021 - 15:00",
       "Headline": "Online දුවන දරුවන්ගේ - සොඳුරු නොවූ අඳුරු පැතිකඩ (වීඩියෝ)",
       "News Content": "කොවිඩ් 19 වසංගතය හමුවේ පාසල් දරුවන්ට අධ්‍යයන කටයුතු හැදෑරීමට සිදුව ඇත්තේ Online තාක්ෂණය භාවිතයෙන්.\nනමුත්, මේ හරහා දරුවන් දුරකථන සහ පරිගණක ක්‍රීඩාවලට ඇබ්බැහිවීමේ ප්‍රවණතාවක්ද දක්නට ලැබෙනවා.\nමාර්ගගත අධ්‍යාපනය අපට එතරම් හුරුනොවුණත් කොවිඩ් 19 ගෝලීය ව්‍යාප්තියත් සමඟ දරුවන්ට අධ්‍යයන කටයුතු සඳහා නව තාක්ෂණික මෙවලම් භාවිත කිරීමට සිදුව තිබෙනවා.\nඒ අනුව මේ ආගන්තුක අභියෝගය භාරගත් දරුවන් අන්තර් ජාලයේ සැරිසැරීමටත්, ඉහළ තාක්ෂණික උපාංග හා සේවා භාවිතයටත් සමාජ මාධ්‍ය හරහා දැනුම ලබා ගැනීමටත් පෙළඹ තිබෙනවා.\nඒ අනුව ඉතිහාසයේ අන් කවරදාකටත් වඩා තාක්ෂණය, අන්තර්ජාලය සහ Online අධ්‍යාපනය අතර අධි සැබැඳියාවක් මේ වනවිට නිර්මාණය වී අවසන්.\nOnline අධ්‍යාපනයේ සාධනීය ලක්ෂණ මෙන්ම අඳුරු පැතිකඩ රැසක් ද තිබෙන බව අප අමතක කළ යුතු නැහැ.\nමේ වනවිට මෙරට දරුවන් ජංගම දුරකථන ක්‍රීඩා සහ වැඩිහිටියන්ට පමණක් සීමා වූ වෙබ් අඩවි පරිශීලනයට පෙළඹී සිටින්නේ අන්තර් ජාලයේ අඳුරු පැතිකඩ හේතුවෙන්.",
       "URL": "https://www.hirunews.lk/274368/online-දුවන-දරුවන්ගේ-සොඳුරු-නොවූ-අඳුරු-පැතිකඩ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1883"
}