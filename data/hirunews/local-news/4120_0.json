{
       "Source": "hirunews",
       "Timestamp": "Thursday, 18 January 2018 - 12:46",
       "Headline": "බැඳුම්කර වාර්තාවේ පිටු අඩුවෙලා",
       "News Content": "අන්තර්ජාලයට එක්කර ඇති බැදුම්කර වාර්තාවේ පිටු 103ක් අඩු බව පාර්ලිමේන්තු මන්ත්‍රී උදය ගම්මන්පිල පවසනවා.\nඔහු මේ බව කියා සිටියේ පොදුජන පෙරමුණ කොළඹ අද (18) කැඳවා තිබූ මාධ්‍ය හමුවකට එක්වෙමින්.\n‘‘2018 ජනවාරි 03 වන ජනාධිපතිතුමා බැදුම්කර කොමිෂන් සභා වාර්තාව පිළිබද ජාතිය අමතා ප්‍රකාශයක් සිදුකරනවා. එහි ප්‍රකාශයේ සඳහන් කරනවා බැදුම්කර වාර්තාවේ පිටු 1257 ක් තියෙනවා කියලා. හැබැයි දැන් අන්තර්ජාලයට මුදා හැරලා තියෙන වාර්තාවේ තිබෙන්නේ පිටු 1154 යි. පිටු 103 ක් අඩුයි. අපිට මතකයි රවී කරුණානායක කියනවා එතුමාට වාර්තාව කලින්ම ලැබුණා. ඒකේ අසත්‍ය කරුණු අඩංගු නිසා ප්‍රසිද්ධ කරන්න බැහැ කියලා. එතකොට අපිට සාධාරණ සැකයක් මතුව තිබෙනවා. රවී කරුණනායක මන්ත්‍රීතුමා අසත්‍යයි කියන කරුණු වාර්තාවෙන්  ඉවත් කල නිසාද පිටු 103 කින් වාර්තාව අඩු වුණේ. පිටු 103 ක්ම අඩුයි. එතකොට රවී කරුණානායකගේ සංශෝධන හරහා මේ පිටු අඩු වුණාද නැත්නම් ඇත්තටම මොකද වුණේ කියලා දැනගැනීමේ අයිතියක් මේ රටේ ජනතාවට තිබෙනවා. ’’",
       "URL": "https://www.hirunews.lk/181382/බැඳුම්කර-වාර්තාවේ-පිටු-අඩුවෙලා",
       "Category": "Local News",
       "Parent URL": "https://www.hirunews.lk/local-news.php?pageID=4120"
}