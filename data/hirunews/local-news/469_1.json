{
       "Source": "hirunews",
       "Timestamp": "Saturday, 18 March 2023 - 14:01",
       "Headline": "පුටින් එරෙහි වරෙන්තුවට රුසියාවෙන් ප්‍රතිචාර",
       "News Content": "ජනාධිපති ව්ලැදිමීර් පුටින් අත්අඩංගුවට ගැනීමේ වරෙන්තුව සාහසික පියවරක් බව රුසියාව පවසනවා.\nඑරට මාධ්‍ය වාර්තා කරන්නේ ජනාධිපති ව්ලැදිමීර් පුටින්ට එල්ල වන චෝදනා රුසියානු රජය තරයේ ප්‍රතික්ෂේප කරන බවයි.\nයුක්රේනයෙන් නීතිවිරෝධී ලෙස ළමයින් පිටුවහල් කිරීම ඇතුළු යුධ අපරාධ සම්බන්ධයෙන් රුසියාවට එරෙහිව චෝදනා කරමින් ජාත්‍යන්තර අපරාධ අධිකරණය විසින් රුසියානු ජනාධිපතිවරයා අත්අඩංගුවට ගැනීම සඳහා වරෙන්තු නිකුත් කළා.\nඑම වරෙන්තුව සම්බන්ධයෙන් යුක්රේන ජනාධිපති වොලඩිමියර් සෙලෙන්ස්කි සඳහන් කර ඇත්තේ ජාත්‍යන්තර අපරාධ අධිකරණය මගින් ගත් මෙම තීරණය ඓතිහාසික වගවීමකට තුඩුදෙන කරුණක් බවයි.",
       "URL": "https://www.hirunews.lk/330261/පුටින්-එරෙහි-වරෙන්තුවට-රුසියාවෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=469"
}