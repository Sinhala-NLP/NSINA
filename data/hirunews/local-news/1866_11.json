{
       "Source": "hirunews",
       "Timestamp": "Wednesday, 23 June 2021 - 8:15",
       "Headline": "අපනයනය තහනම් හක්බෙල්ලන් 21,000 ක් රේගු භාරයට",
       "News Content": "සූක්ෂම ලෙස සඟවා ඉන්දියාවට අපනයනය කිරීමට උත්සාහ කළ නීතිවිරෝධී හක්බෙල්ලන් තොගයක් ශ්‍රී ලංකා රේගුවේ ජෛව විවිධත්ව සංස්කෘතික හා ජාතික උරුමයන් ආරක්ෂා කිරීමේ ඒකකය සිය භාරයට ගෙන තිබෙනවා.\nපුත්තලම ප්‍රදේශයේ සැකකාර සමාගමක් විසින් මෙම නීතිවිරෝධී හක්බෙල්ලන් අඩංගු බහලුම අපනයනය කිරීම සඳහා පසුගිය 15 වනදා උත්සාහ කළ බවට ලද තොරතුරක් මතයි මෙම වැටලීම සිදුකළේ.\nඒ අනුව එහි තිබී අපනයනය තහනම් කළ හක්බෙල්ලන් 21,480 ක තොගයක් රේගු නිලධාරීන් සොයාගත් බවයි රේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුදත්ත සිල්වා ප්‍රකාශ කළේ.",
       "URL": "https://www.hirunews.lk/275089/අපනයනය-තහනම්-හක්බෙල්ලන්-21000-ක්-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1866"
}