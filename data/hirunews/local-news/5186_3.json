{
       "Source": "hirunews",
       "Timestamp": "Tuesday, 02 February 2016 - 8:43",
       "Headline": "ව්‍යවස්ථාව ගැන - උතුරු පළාත් සභා යෝජනා කමිටුව රැස්වෙයි",
       "News Content": "යෝජිත නව ව්‍යවස්ථාව සඳහා උතුරු පළාත් සභාවේ යෝජනා සම්පාදනයට ඇති කර ගත් කමිටුව ඊයේ පළමුවරට රැස්වුණා.\nඒ උතුරු පළාත් ප්‍රධාන අමාත්‍ය සී වී විග්නේෂ්වරන්ගේ මූලිකත්වයෙන්.\nඊට පළාත් සභාවේ විපක්ෂ නියෝජිතයන් ඇතුළු පිරිසක් එක්ව සිටියා.\nමේ අතර යෝජිත නව ව්‍යවස්ථාව සඳහා සිය යෝජනා සම්පාදනය කිරීමට දෙමළ ජනතා සභාව ද පසුගිය දින කිහිපයේදී රැස්වුණා.\nහිරු ප්‍රවෘත්ති අංශය කළ විමසීමකදී යෝජිත නව ව්‍යවස්ථාව සඳහා ජනතා අදහස් විමසීමේ කමිටුවේ සභාපති ලාල් විජේනායක සදහන් කළේ උතුරු පළාත නියෝජනය කරන මෙම සියලූ යෝජනා සිය යාපනය දිස්ත්‍රික් අදහස් විමසීම්වලදී තම කමිටුවට ලබාදෙනු ඇති බවයි.\nඔවුන් එය යොදාගෙන ඇත්තේ පෙබරවාරි 15 සහ 16 යන දිනවලදීයි.\nමේ අතර ජනතා අදහස් විමසීමේ කමිටුව අද දෙවන දිනටත් මහනුවර සහ ගම්පහ දිස්ත්‍රික්කවල සිදුකෙරෙනවා.\nසිවිල් සංවිධාන නියෝජිතයන් ඇතුළු මහජනතාවට සිය අදහස් එහිදී එම කමිටුවට යොමු කළ හැකියි.",
       "URL": "https://www.hirunews.lk/125266/ව්‍යවස්ථාව-ගැන-උතුරු-පළාත්-සභා-යෝජනා-කමිටුව-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5186"
}