{
       "Source": "hirunews",
       "Timestamp": "Tuesday, 22 August 2023 - 13:34",
       "Headline": "වන අලියකුගේ පහරින් පුද්ගලයෙකු ජිවිතක්ෂයට",
       "News Content": "මහඔය, ටැම්පිටිය රක්ෂිත ප්‍රදේශයේදී වන අලි ප්‍රහාරයකට ලක්ව පුද්ගලයෙකු මිය ගොස් තිබෙනවා.\nඅදාළ පුද්ගලයා පසුගිය 19වන දින මී ගවයන් රැකබලා ගැනීම සඳහා ටැම්පිටිය රක්ෂිතයේ වාඩියකට ගොස් ඇති බවයි සඳහන් වෙන්නේ.\nඔහු නැවත නිවසට නොපැමිණීම නිසා නිවැසියන් සොයන්නට පටන් ගෙන තිබෙනවා.\nඑහිදී අදාළ පුද්ගලයාගේ පුත්‍රයා විසින් මිය ගිය පුද්ගලයාගේ මළ සිරුර ඊයේ (21) රක්ෂිත ප්‍රදේශයේ වැටී සිටියදී සොයාගත් බවයි වාර්තා වෙන්නේ.\nඔහු වයස අවුරුදු 56 ක කොඩුවාමඩු, කරදියනාරු ප්‍රදේශයේ පදිංචිකරුවෙක්.\nපොලිසිය වැඩිදුරටත් පැවසුවේ මෙම සිද්ධිය සම්බන්ධයෙන් මහඔය පොලිසිය වැඩිදුර විමර්ශන සිදු කරන බවයි.",
       "URL": "https://www.hirunews.lk/345694/වන-අලියකුගේ-පහරින්-පුද්ගලයෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=81"
}