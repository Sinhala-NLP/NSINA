{
       "Source": "hirunews",
       "Timestamp": "Friday, 02 December 2022 - 9:30",
       "Headline": "ඇත් දළ සමඟ පුද්ගලයෙක් පොලිස් විශේෂ කාර්ය බලකාය භාරයට",
       "News Content": "ජාතික සම්පතක් වන දළ ඇතුන්, මරා ගන්නා ලද ඇත් දළ සන්තකයේ තබාගෙන සිටි පුද්ගලයෙකු පොලිස් විශේෂ කාර්ය බලකාය විසින් සිය භාරයට ගෙන තිබෙනවා.\nඒ, ඊයේ (01) පරයානකුලම් පොලිස් වසමේ කූලම්කුලම් ප්‍රදේශයේ දී සිදුකළ වැටලීමක දීයි.\nසැකකරු එම ප්‍රදේශයේම පදිංචි වයස අවුරුදු 22ක අයෙක්.\nපසුව ඔහු වැඩිදුර විමර්ශන කටයුතු සඳහා පරයානකුලම් පොලිස් ස්ථානය වෙත භාර දී තිබෙනවා.\nමේ අතර මාන්කුලම් විශේෂ කාර්ය බලකා කඳවුරේ නිලධාරීන් විසින් පුද්ගලික ඉඩමක තිබී යුධ සමයේ භාවිතා කරන ලද බවට සැකකරන මි.මී.120 වර්ගයේ මෝටාර් උණ්ඩයක් මන්නකුලම්, කුංචිලම් ප්‍රදේශයේ දී සොයා ගත්තා.\nඒ එම විශේෂ කාර්ය බලකා කඳවුරේ නිලධාරීන්ට ලද තොරතුරකට අනුවයි.\nපසුව එම මෝටාර් උණ්ඩය වැඩිදුර විමර්ශන කටයුතු සඳහා කනගරායන්කුලම් පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/321770/ඇත්-දළ-සමඟ-පුද්ගලයෙක්-පොලිස්-විශේෂ-කාර්ය-බලකාය-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=694"
}