{
       "Source": "hirunews",
       "Timestamp": "Monday, 13 February 2023 - 16:57",
       "Headline": "ශ්‍රී ලංකා ඒ - එංගලන්ත එක්දින තරගාවලියට ඇන්ජලෝ මැතිව්ස් කැඳවයි",
       "News Content": "සංචාරක එංගලන්ත ලයන්ස් කණ්ඩායම සමඟ පැවැත්වෙන පළමු එක්දින සීමිත ඕවර තරගය සඳහා එක්වන ශ්‍රී ලංකා “ඒ” කණ්ඩායමේ අවසන් ක්‍රීඩකයින් 15 දෙනා ප්‍රකාශයට පත් කර තිබෙනවා.\nශ්‍රී ලංකා ක්‍රිකට් ආයතනය නිකුත් කළ නිවේදනයට අනුව මෙම සංචිතයට ශ්‍රී ලංකා ක්‍රිකට් කණ්ඩායමේ හිටපු නායකයෙකු වන ඇන්ජලෝ මැතිව්ස් ද ඇතුළත්.\nමෙම එක්දින තරගාවලිය තුළ දී ශ්‍රී ලංකා ඒ කණ්ඩායම මෙහෙයවීමේ වගකීම පවරා ඇත්තේ කඩුලු රකින ක්‍රීඩක සධීර සමරවික්‍රමටයි.\nඒ හරැරුණු විට මෙම සංචිතයට ශ්‍රී ලංකා කණ්ඩායමේ තුන් ඉරියව් ක්‍රීඩක චාමික කරුණාරත්න ද එක්කර තිබෙනවා.\nතරගාවලිය සාඳහා එක්කෙරෙන 15 දෙනාගෙන් සමන්විත සංචිතය....\nඅවිශ්ක ප්‍රනාන්දු, ලසිත් කෲස්පුල්ලේ, නුවනිදු ප්‍රනාන්දු, ඇන්ජලෝ මැතිව්ස්, සධීර සමරවික්‍රම (කඩුළු රකින්නා) නායක, සහන් ආරච්චිගේ, චාමික කරුණාරත්න, ප්‍රවීන් ජයවික්‍රම, ප්‍රමෝද් මධුෂාන්, දුෂාන් හේමන්ත, මිලාන් රත්නායක, කවිශ්ක අංජුල, ලහිරු උදාර, නිපුන් ධනංජය, සහ සුමින්ද ලක්ෂාන්.",
       "URL": "https://www.hirunews.lk/327333/ශ්‍රී-ලංකා-ඒ-එංගලන්ත-එක්දින-තරගාවලියට-ඇන්ජලෝ-මැතිව්ස්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=538"
}