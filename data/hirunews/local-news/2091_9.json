{
       "Source": "hirunews",
       "Timestamp": "Saturday, 13 March 2021 - 12:24",
       "Headline": "අසාද් සාලිට වැඩ වරදින ලකුණු (වීඩියෝ)",
       "News Content": "මුස්ලිම් නීතිය කිසිසේත් වෙනස්කළ නොහැකි බවට ආන්දෝලනාත්මක ප්‍රකාශයක් සිදුකළ ජාතික සමගි පෙරමුණේ නායක අසාද් සාලි අත්අඩංගුවට ගන්නා ලෙස අපරාධ පරීක්ෂණ දෙපාර්තමේන්තුවට දැනුම්දී ඇතැයි මහජන ආරක්ෂාව පිළිබඳ අමාත්‍ය රියර් අද්මිරාල් සරත් වීරසේකර පවසනවා.\nමේ අතර අසාද් සාලිගේ එම ප්‍රකාශයට එරෙහිව අදත් පාර්ශ්ව කිහිපයක් අපරාධ පරීක්ෂණ දෙපාර්තමේන්තුවට පැමිණිලි ඉදිරිපත් කළා.\nඅසාද් සාලි මුස්ලිම් නීතිය කිසිසේත් වෙනස් නොකරන බවට සඳහන් කළේ පසුගිය 10 වැනිදායි.\nඔහුගේ මෙම ප්‍රකාශයට එරෙහිව පාර්ශ්ව කිහිපයක් ඊයේ දිනයේදී අපරාධ පරීක්ෂණ දෙපාර්තමේන්තුවට හා පොලිස් මූලස්ථානයට පැමිණිලි ඉදිරිපත් කළා.\nඅද දිනයේදීත් ජාතික නිදහස් පෙරමුණ හා බෞද්ධ තොරතුරු කේන්ද්‍රයේ නියෝජිතයින් අපරාධ පරීක්ෂණ දෙපාර්තමේන්තුවට පැමිණිලි ඉදිරිපත් කළේ අසාද් සාලි වහාම අත්අඩංගුවට ගන්නා ලෙස ඉල්ලමින්.\nමොහොමඩ් මුසම්මිල් - මාධ්‍ය ප්‍රකාශක - ජාතික නිදහස් පෙරමුණ පූජ්‍ය අඟුලුගල්ලේ ශ්‍රී ජිනානන්ද හිමි - බෞද්ධ තොරතුරු කේන්ද්‍රය කෙසේ වෙතත් අද කොළඹදී පැවති උත්සවයකින් අනතුරුව මහජන ආරක්ෂාව පිළිබඳ අමාත්‍ය සරත් වීරසේකර මාධ්‍යවේදීන් මේ සම්බන්ධයෙන් ප්‍රශ්න කර සිටියා.\nමේ අතර, අසාද් සාලි සිදුකළ ප්‍රකාශය සම්බන්ධයෙන් අද තවත් අදහස් පළවුණා.",
       "URL": "https://www.hirunews.lk/265207/අසාද්-සාලිට-වැඩ-වරදින-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2091"
}