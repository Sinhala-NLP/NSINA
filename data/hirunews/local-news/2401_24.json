{
       "Source": "hirunews",
       "Timestamp": "Thursday, 08 October 2020 - 22:44",
       "Headline": "ඇඟලුම් වෘත්තීය සමිතිවලින් චෝදනාවක් (වීඩියෝ)",
       "News Content": "මිනුවන්ගොඩ බ්‍රැන්ඩික්ස් ඇඟළුම් කර්මාන්තශාලාවේ සේවකයින් සේවයේ යොදවා ඇත්තේ නිසි සෞඛ්‍ය ආරක්ෂිත ක්‍රම අනුගමනය නොකරමින් බව ඇඟලුම් වෘත්තීය සමිති චෝදනා කරනවා.\nකම්කරු අමාත්‍ය නිමල් සිරිපාල ද මහතා සඳහන් කරන්නේ ඒ පිළිබඳ පැමිණිලි ඇත්නම් ස්වාධීන විමර්ශනයක් සිදු කිරීමට කම්කරු කොමසාරිස් ජනරාල්වරයාට නියෝග කළ බවයි.\nපෞද්ගලික අංශයේ වෘත්තීය සමිති සහ හාම්පුතුන්, කම්කරු අමාත්‍යාංශයේ නිලධාරින්ගේ සහභාගීත්වයෙන් කම්කරු අමාත්‍යාංයේ පැවති ත්‍රෛයිපාක්ෂික හමුවකදී නිදහස් වෙළඳ කලාප සහ පොදු සේවා සේවක සංගමයේ ලේකම් ඇන්ටන් මාර්කස් කියා සිටියේ මිනුවන්ගොඩ ඇඟලුම් කම්හල සෞඛ්‍ය මාර්ගෝපදේශ අනුව පවත්වාගෙන ගියේ නම්\nමෙවැනි ගැටළුවක් ඇති නොවන බවයි.",
       "URL": "https://www.hirunews.lk/252115/ඇඟලුම්-වෘත්තීය-සමිතිවලින්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2401"
}