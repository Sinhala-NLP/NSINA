{
       "Source": "hirunews",
       "Timestamp": "Saturday, 10 June 2023 - 17:33",
       "Headline": "යතුරුපැදි අනතුරෙන් සත් හැවිරිදි දරුවෙකු ජීවිතක්ෂයට",
       "News Content": "යතුරුපැදි කාරියගේ පාලනයෙන් ගිලිහී තවලම අකුරැස්ස මාර්ගයේ දී තාප්පයක වැදුනු යතුරුපැදි අනතුරින් 7 හැවිරිදි දරුවෙකු ජීවිතක්ෂයට පත්වී තිබෙනවා.\nපසුගිය 6වැනි දා යතුරුපැදි කාරිය වන 38හැවිරිදි කාන්තාව සිය දරුවන් තිදෙනා සමග යතුරුපැදියෙන් ගමන් කරමින් සිට තිබෙනවා.\nඑම අවස්ථාවේදී ඇයගේ පාලනයෙන් ගිලිහුණු යතුරුපැදිය පාරෙන් ඉවතට පැන තාප්පයක ගැටී මෙම අනතුර සිදුව ඇති බවයි පොලීසිය පවසන්නේ.\nඑම අනතුරින් තුවාල ලැබූ දරුවන් තිදෙනා සහ මව රෝහල්ගත කර ප්‍රතිකාර ලබමින් සිටියදී මෙම හත් හැවිරිදි දරුවා මියගොස් ඇති බව හිනිදුම පොලිසිය පොලිසිය අනාවරණය කරනවා.",
       "URL": "https://www.hirunews.lk/337564/යතුරුපැදි-අනතුරෙන්-සත්-හැවිරිදි-දරුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=279"
}