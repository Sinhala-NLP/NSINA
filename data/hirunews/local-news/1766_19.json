{
       "Source": "hirunews",
       "Timestamp": "Monday, 09 August 2021 - 8:23",
       "Headline": "කෘෂි ව්‍යාපාර වානිජ කේන්ද්‍රස්ථානයක් ස්ථාපිත කිරීමට සැලසුම්",
       "News Content": "කෘෂි ව්‍යාපාර වානිජ කේන්ද්‍රස්ථානයක් හම්බන්තොට - මත්තල ප්‍රදේශයේ ස්ථාපිත කිරීමට රජය තීරණය කර තිබෙනවා.\nමෙම කේන්ද්‍රස්ථානය මීට පෙර වැලිපැන්න ප්‍රදේශයේ ස්ථාපිත කිරීමට සැළසුම් කර තිබුණද, ඒ සඳහා ඉදිරිපත්ව සිටින ආයෝජකයන් පෙන්වා දී ඇත්තේ වරාය සහ ගුවන් තොටුපල ආසන්නයේ එවැනි වානිජ කේන්ද්‍රස්ථානයක් ස්ථාපිත කිරීම වඩාත් සුදුසු බවයි.\nඒ අනුව හම්බන්තොට - මත්තල ප්‍රදේශයේ අක්කර දහසක මෙම කෘෂි ව්‍යාපාර වානිජ කේන්ද්‍රය ස්ථාපිත කිරීමට නියමිතයි.",
       "URL": "https://www.hirunews.lk/279238/කෘෂි-ව්‍යාපාර-වානිජ-කේන්ද්‍රස්ථානයක්-ස්ථාපිත-කිරීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=1766"
}