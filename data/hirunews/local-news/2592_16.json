{
       "Source": "hirunews",
       "Timestamp": "Sunday, 12 July 2020 - 11:00",
       "Headline": "ශ්‍රී ලංකා පොදුජන පෙරමුණේ ප්‍රධාන මැතිවරණ ප්‍රචාරක රැළි තාවකාලිකව නතර කරයි (වීඩියෝ)",
       "News Content": "ශ්‍රී ලංකා පොදුජන පෙරමුණ ප්‍රමුඛ ශ්‍රී ලංකා නිදහස් පොදුජන සන්ධානය විසින් සංවිධාන කරන සියලු ප්‍රචාරක රැළි තාවකාලිකව නතර කිරීමට කටයුතු කරන ලෙසට පොදුජන පෙරමුණේ ජාතික සංවිධායක බැසිල් රාජපක්ෂ උපදෙස් ලබාදී තිබෙනවා.\nඒ අනුව ලබන 13, 14, 15 දින තුළ ශ්‍රී ලංකා පොදුජන පෙරමුණේ නායක අග්‍රාමාත්‍ය මහින්ද රාජපක්ෂ සහ ජනාධිපති ගෝඨාභය රාජපක්ෂ සහභාගී වීමට නියමිතව තිබූ සියලු ප්‍රචාරක රැළි අත්හිටුවීමටයි තීරණය වී ඇත්තේ.\nඊට අමතරව මෙවර මැතිවරණය සඳහා තරග කරන පොදුජන පෙරමුණු අපේක්ෂකයින් සංවිධාන කරන සියලු හමුවීම් සහ කුඩා රැස්වීම් සියල්ල ද සීමා කරන ලෙසට බැසිල් රාජපක්ෂ  මහතා ඉල්ලීමක් කරනවා.\nයම් හෙයකින් කුඩා රැස්වීම් සහ හමුවීම් පවත්වන්නේ නම් ඒවා දැඩි සෞඛ්‍ය උපදෙස්වලට අනුගතව පමණක් සංවිධාන කරන ලෙසටයි දැනුම්දී ඇත්තේ.\nප්‍රචාරක රැස්වීම් සහ ප්‍රචාරක කටයුතු පිළිබඳ ඉදිරියේදී දැනුම්දීමට නියමිත බවයි නිවේදනයක් නිකුත් කරමින් ශ්‍රී ලංකා පොදුජන පෙරමුණ කියාසිටියේ.",
       "URL": "https://www.hirunews.lk/245284/ශ්‍රී-ලංකා-පොදුජන-පෙරමුණේ-ප්‍රධාන-මැතිවරණ-ප්‍රචාරක-රැළි-තාවකාලිකව-නතර-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2592"
}