{
       "Source": "hirunews",
       "Timestamp": "Sunday, 13 June 2021 - 12:51",
       "Headline": "මධ්‍යම අධිවේගී මාර්ගයේ ගම්පහ ඉදිකිරීම් තාවකාලිකව නැවතෙයි (වීඩියෝ)",
       "News Content": "ගම්පහ දිස්ත්‍රික්කය තුළ සිදුකරන මධ්‍යම අධිවේගී මාර්ගයේ ඉදිකිරීම් තාවකාලිකව අත්හිට වූ බව අමාත්‍ය ප්‍රසන්න රණතුංග ප්‍රකාශ කළා.\nඒ, ඊයේ මහාමාර්ග අමාත්‍යාංශයේ පැවති සාකච්ඡාවකදීයි.\nඑහිදී මධ්‍යම අධිවේගී මාර්ගයේ ඉදිකිරීම් හේතුවෙන් ගම්පහ දිස්ත්‍රික්කයේ ඇතැම් ස්ථානවල සිදුවූ බවට චෝදනා එල්ල වූ ජල ගැලීම් සම්බන්ධයෙන් දීර්ඝ ලෙස සාකච්ඡා කර තිබෙනවා.\nඑහිදී අවසන් වශයෙන් තීරණය වී ඇත්තේ මෙම අධිවේගී මාර්ගයේ ගම්පහ දිස්ත්‍රික් සීමාවේ ඉදිකිරීම් කටයුතු පිළිබඳ සැලැස්ම යළි සමාලෝචනය කිරීමටයි.",
       "URL": "https://www.hirunews.lk/274172/මධ්‍යම-අධිවේගී-මාර්ගයේ-ගම්පහ-ඉදිකිරීම්-තාවකාලිකව-නැවතෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1887"
}