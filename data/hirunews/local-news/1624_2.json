{
       "Source": "hirunews",
       "Timestamp": "Saturday, 16 October 2021 - 18:46",
       "Headline": "කිරි ගොවීන් රුපියල් 7ක් මදි කියයි  (වීඩියෝ)",
       "News Content": "මෙරට කිරි ගොවීන් සඳහා කිරි ලීටරයකට ගෙවන මිල රුපියල් හතකින් ඉහළ නැංවීම ප්‍රමාණවත් නොවන බව කිරිගොවීන් සුරැකීමේ ජාතික මධ්‍යස්ථානය පවසනවා.\nඑහි සභාපති සුසන්ත කුමාර නවරත්න සදහන් කලේ කිරි ලීටරයක මිල අවම වශයෙන් රුපියල් 120 ක් දක්වා හෝ වැඩි කළ යුතු බවයි.\nමේ අතර, කිරි ලීටරයක් ගොවීන්ගෙන් මිලදී ගැනීමේදී විවිධ ප්‍රදේශ වල එකිනෙකට වෙනස් මිල ගණන් පවතින අතර, දිවයින පුරාම නිෂ්චිත මිලක් ඒ සඳහා නියම කළ යුතුව ඇති බවයි කිරිගොවීන් සුරැකීමේ ජාතික මධ්‍යස්ථානය පෙන්වා දෙන්නේ.\nදේශීය කිරිපිටි මිල ද වැඩි කිරීමට මිල්කෝ සමාගම සහ පැලවත්ත සමාගම කටයුතු කිරීමත් සමග කිරිගොවීන්ට කිරි ලීටරයක් සඳහා ලබාදෙන මුදල ප්‍රමාණවත් නොවන බවට වන කිරිගොවීන්ගේ ඉල්ලීම ඊයේ හිරු ප්‍රවෘත්ති ඔස්සේ ප්‍රචාරය කලා.\nඒ අනුව, මෙරට කිරි ගොවීන් සඳහා කිරි ලීටරයකට ගෙවන මිල රුපියල් හතකින් ඉහළ නංවන බවත්, එය ලබන මස 1 වනදා සිට ක්‍රියාත්මක බවත් මිල්කෝ සමාගමේ සභාපති ලසන්ත වික්‍රමසිංහ හිරු ප්‍රවෘත්ති අංශයට සඳහන් කළා.\nකෙසේ වෙතත්, කිරිගොවීන් සුරැකීමේ ජාතික මධ්‍යස්ථානයේ සභාපති සුසන්ත කුමාර නවරත්න කියා සිටියේ නිෂ්පාදන පිරිවැය ඉහළ ගොස් ඇති බැවින් මෙම මිල වැඩි කිරීම ප්‍රමාණවත් නොවන බවයි.",
       "URL": "https://www.hirunews.lk/285193/කිරි-ගොවීන්-රුපියල්-7ක්-මදි-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1624"
}