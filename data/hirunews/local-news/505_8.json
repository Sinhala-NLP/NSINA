{
       "Source": "hirunews",
       "Timestamp": "Wednesday, 01 March 2023 - 13:32",
       "Headline": "සුබසාධන දීමනා සංගණනය මේ මස 31 වැනිදා අවසන්",
       "News Content": "සමෘද්ධි ඇතුළු අනෙකුත් සුබසාධන දීමනා සඳහා ඉල්ලුම් කර ඇති පවුල්වල සංගණනය මේ මස 31 වැනිදා අවසන් වන බව සුබසාධක ප්‍රතිලාභ මණ්ඩලයේ සභාපති බී.විජයරත්න පවසනවා.\nතිස්හත් ලක්ෂ විසිදහසක් සුබසාධන දීමනා සඳහා ඉල්ලුම් කර තිබූ අතර, නිවාස අසූ දහසකට වැඩි ප්‍රමාණයක් මේ වන විට සංගණනය කර අවසන් බවයි ඔහු කියා සිටියේ.\nසමෘද්ධි ඇතුළු අනෙකුත් සුබසාධන සඳහා ඉල්ලුම් කර නොමැති පුද්ගලයින්ට ඒ සඳහා යළි අවස්ථාවක් ලබාදෙන බවයි සභාපතිවරයා වැඩිදුරටත් කියා සිටියේ.",
       "URL": "https://www.hirunews.lk/328668/සුබසාධන-දීමනා-සංගණනය-මේ-මස-31-වැනිදා-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=505"
}