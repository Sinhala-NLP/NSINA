{
       "Source": "hirunews",
       "Timestamp": "Sunday, 01 May 2022 - 10:32",
       "Headline": "අනවසරයෙන් කැණීම් කර, පුරාවස්තු සෙවූ 09 දෙනෙකුෙ එස්.ටී.එෆ්. අත්අඩංගුවට",
       "News Content": "විශේෂ කාර්යය බලකාය අනුරාධපුර කඳවුරේ නිලධාරින්ට ලද ගුවන් හමුදා බුද්ධි තොරතුරකට අනුව සිදු කළ වැටලීමක දී අනවසරයෙන් කැණීම් කටයුතු සිදු කරමින් සිටි පුද්ගලයින් 09 දෙනෙකු විශේෂ කාර් යය බලකාය අත්අඩංගුවට ගෙන තිබෙනවා.\nමෙම සැකකරුවන් පෞරාණික වස්තු සෙවීමේ අරමුණින් අදාළ කැණීම් සිදු කර ඇති බවයි හෙළි වී ඇත්තේ.\nපෙරේදා (29) පස්වරුවේ කවරක්කුලම - කලත්තෑව ප්‍රදේශයේ නිවසක් පිටුපස මෙම කැණීම් කටයුතු කරමින් සිටියදියි, මෙම සැකකරුවන් අත් අඩංගුවට ගැනුණේ.\nමෙලෙස අත් අඩංගුවට ගෙන ඇත්තේ, කලත්තෑව, බුලත්සිංහල, ගල්පාත, නෑබොඩ, අගුරුවාතොට, වාද්දූව යන ප්‍රදේශවල පදිංචිකරුවන්.\nසැකකරුවන් කැණීම් කටයුතු සඳහා යොදාගත් පිත්තල නාග රෑප‍යක්, යකඩ ගිර ඇතුළු භාණ්ඩ තොගයක් ද පොලිස් භාරයට ගැනුණා.\nසිද්ධිය සම්බන්ධයෙන් වැඩිදුර විමර්ශනය කිරීමට සැකකරුවන් සහ නඩු භාණ්ඩ කවරක්කුලම පොලීසිය වෙත භාර දී තිබෙනවා.",
       "URL": "https://www.hirunews.lk/303234/අනවසරයෙන්-කැණීම්-කර-පුරාවස්තු-සෙවූ-09-දෙනෙකුෙ-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1198"
}