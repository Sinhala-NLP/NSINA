{
       "Source": "hirunews",
       "Timestamp": "Thursday, 01 February 2018 - 15:59",
       "Headline": "අල්ලස් ලබා ගත් කෘෂිකර්ම උපදේශකවරයෙකු අත්අඩංගුවට",
       "News Content": "අල්ලස් ලබා ගත් කෘෂිකර්ම උපදේශකවරයෙකු අල්ලස් හෝ දූෂණ චෝදනා විමර්ශන කොමිෂන් සභා නිලධාරින් පිරිසක් විසින් අත්අඩංගුවට ගෙන තිබෙනවා.\nසැකකරු කොස්ගස් දෙකක් කැපීම සඳහා බලපත්‍ර සකස් කිරීමට අවශ්‍ය නිර්දේශ ලබාදීමට රුපියල් 10,000 ක මුදලක් ඉල්ලා පසුව එය රුපියල් 4000 දක්වා අඩු කර ඇති බවයි අල්ලස් හෝ දූෂණ චෝදනා විමර්ශන කොමිෂන් සභාව සඳහන් කළේ.\nඅදාළ මුදලින් රුපියල් 2000 ක් ලබා ගන්නා අවස්ථාවේදී අත්අඩංගුවට ගත් මෙම පුද්ගලයා බිබිල - මැදගම ගොවිජන සේවා මධ්‍යස්ථානයට අනුයුක්තව සේවය කරන්නෙක්.",
       "URL": "https://www.hirunews.lk/182611/අල්ලස්-ලබා-ගත්-කෘෂිකර්ම-උපදේශකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4097"
}