{
       "Source": "hirunews",
       "Timestamp": "Friday, 30 June 2017 - 9:48",
       "Headline": "නියෝජ්‍ය පොලිස්පතිවරුන් දෙදෙනෙකුට සහ සහකාර පොලිස් අධිකාරිවරුන් 9 දෙනෙකුට ස්ථානමාරු",
       "News Content": "නියෝජ්‍ය පොලිස්පතිවරුන් දෙදෙනෙකුට සහ සහකාර පොලිස් අධිකාරිවරුන් 9 දෙනෙකුට වහාම ක්‍රියාත්මක වන පරිදි ස්ථානමාරු වීම් ලබාදී තිබෙනවා.\nජාතික පොලිස් කොමිසමේ අනුමැතියට යටත්ව පොලිස්පතිවරයා විසින් මෙම ස්ථානමාරු වීම් ලබාදී ඇති බවයි පොලිස් මූලස්ථානය සදහන් කළේ.\nසබරගමුව දිසාව භාර නියෝජ්‍ය පොලිස්පති ආර්.එල්. කොඩිතුවක්කු කළුතර දිසාව භාර නියෝජ්‍ය පොලිස්පතිවරයා ලෙසත්, කළුතර දිසාව භාර නියෝජ්‍ය පොලිස්පති ජී.කේ.පෙරේරා සබරගමුව දිසාව භාර නියෝජ්‍ය පොලිස්පතිවරයා ලෙස ස්ථානමාරු වීම් ලබාදී තිබෙනවා.\nඑමෙන්ම, කොළඹ මධ්‍යම කොට්ඨාශයේ සහකාර පොලිස් අධිකාරි එම්.ඒ.අයි.ඒ.ඩී.එස්.පී ඉරසිංහ, නුගේගොඩ කොට්ඨාශය භාර සහකාර පොලිස් අධිකාරි ඒ.ජේ.වයි.බී ක්‍රිශාන්ත සහ වංචා විමර්ශන කාර්යාංශයේ සහකාර පොලිස් අධිකාරි ඩී.එම්.එල්. පුස්සැල්ල ඇතුළු සහකාර පොලිස් අධිකාරිවරුන් 09 දෙනෙකුට මෙලෙස ස්ථානමාරු වීම් ලබාදී ඇති බවයි පොලිස් මූලස්ථානය නිවේදනයක් නිකුත් කරමින් ප්‍රකාශ කළේ.",
       "URL": "https://www.hirunews.lk/164746/නියෝජ්‍ය-පොලිස්පතිවරුන්-දෙදෙනෙකුට-සහ-සහකාර-පොලිස්-අධිකාරිවරුන්-9-දෙනෙකුට-ස්ථානමාරු",
       "Category": "Local News",
       "Parent URL": "https://www.hirunews.lk/local-news.php?pageID=4445"
}