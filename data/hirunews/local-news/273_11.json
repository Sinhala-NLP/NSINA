{
       "Source": "hirunews",
       "Timestamp": "Tuesday, 13 June 2023 - 11:04",
       "Headline": "මැතිවරණ සඳහා නව පනතක්",
       "News Content": "මැතිවරණ විශේෂ විධිවිධාන පනත නමින් නව පනතක් හදුන්වාදීමට රජය තීරණය කර තිබෙනවා.\nඒ සඳහා පනත් කෙටුම්පතක් සකස් කරන ලෙස නීති කෙටුම්පත් සම්පාදකට උපදෙස් දීම සඳහා ජනාධිපතිවරයා ඉදිරිපත් කළ යෝජනාවට කැබිනට් අනුමැතිය හිමිවූ බවයි කැබිනට් තීරණ දැනුම් දීමේ මාධ්‍ය හමුවට එක්වෙමින් අමාත්‍ය බන්දුල ගුණවර්ධන සඳහන් කළේ.\nපසුගිය වසරේ දෙසැම්බර් 12 වැනිදා පාර්ලිමේන්තු මැතිවරණ පනත, පළාත් පාලන ඡන්ද විමසීමේ ආඥා පනත, ජනාධිපතිවරයා තෝරාපත් කරගැනීමේ විශේෂ විධිවිධාන පනත සහ පළාත් සභා මැතිවරණ පනත සංශෝධනය කිරීමට අමාත්‍ය මණ්ඩලය තීරණය කරනු ලැබුවා.\nකෙසේ වෙතත් වෙන් වෙන් වශයෙන් පනත් සංශෝධනය කිරීම වෙනුවට නව මැතිවරණ පනතක් හදුන්වා දීමට රජය තීරණය කර තිබෙනවා.",
       "URL": "https://www.hirunews.lk/337789/මැතිවරණ-සඳහා-නව-පනතක්",
       "Category": "Local News",
       "Parent URL": "https://www.hirunews.lk/local-news.php?pageID=273"
}