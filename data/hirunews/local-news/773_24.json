{
       "Source": "hirunews",
       "Timestamp": "Thursday, 27 October 2022 - 22:48",
       "Headline": "පූජකයින් අසභ්‍ය චිත්‍රපට නැරඹීමේ ආදීනත්වය ගැන පාප් වහන්සේගෙන් ප්‍රකාශයක්",
       "News Content": "පූජකයින් අසභ්‍ය චිත්‍රපට නැරඹීමට පෙළඹීම හරහා පැවිදි සිත දුර්වල කරන බව අතිඋතුම් ශුද්ධෝත්තම ප්‍රැන්සිස් පාප් වහන්සේ පවසනවා.\nසමාජ මාධ්‍ය සහ නූතන ලෝකය පිළිබඳ අවධානය යොමු කරමින් වතිකානයේ පැවති දේශනයක දී උන්වහන්සේ පෙන්වා දුන්නේ එවැනි දේ මත කාලය මිඩංගු නොකළ යුතු බවයි.\nමේ අතර, 1950 වසරේ සිට මේ දක්වා ප්‍රංශයේ දරුවන් දෙලක්ෂ 16,000ක් පමණ පූජක පක්ෂය අතින් අපයෝජනයට ලක්ව ඇති බව විමර්ශනයකින් අනාවරණ වී තිබෙනවා.\nජර්මනිය, අයර්ලන්තය, අමෙරිකාව සහ ඔස්ට්‍රේලියාවෙන් ද දේවස්ථාන ආශ්‍රිතව ද අපයෝජන සිද්ධීන් වාර්තා වන අතර, 2013 වසරේ දී ඔස්ට්‍රේලියානු රජය විශේෂ කොමිෂන් සභාවක් ද පිහිටුවා මේ සම්බන්ධයෙන් විමර්ශන පැවැත්වුවා.\nඑහිදී අනාවරණ වී තිබුණේ එලෙස අපයෝජනයට ලක්වූ දරුවන් 4444 දෙනෙක් සම්බන්ධ සිද්ධීන් එරටින් වාර්තා වන අතර, ඒවා සිදුව ඇත්තේ කතෝලික දේවස්ථාන ආශ්‍රිතව බවයි.",
       "URL": "https://www.hirunews.lk/319004/පූජකයින්-අසභ්‍ය-චිත්‍රපට-නැරඹීමේ-ආදීනත්වය-ගැන-පාප්-වහන්සේගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=773"
}