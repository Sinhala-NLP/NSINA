{
       "Source": "hirunews",
       "Timestamp": "Sunday, 22 May 2016 - 8:10",
       "Headline": "විපතට පත් ජනතාව වෙනුවෙන් පාර්ලිමේන්තුව 25 වනදා රැස්වේ",
       "News Content": "ආපදාවලින් විපතට පත් ජනතාව පිළිබඳව සාකච්ඡා කිරීම සඳහා පාර්ලිමේන්තුවේ විශේෂ සභාවාරයක් මැයි 25 වනදා පැවැත්වෙනවා.\nඒ සඳහා යෝජනාවක් ඉදිරිපත් කළේ මහජන එක්සත් පෙරමුණේ නායක, පාර්ලිමේන්තු මන්ත්‍රී දිනේෂ් ගුණවර්ධන විසින්.\nඒ අනුව අදාළ රැස්වීම් වාරය පැවැත්වීම සඳහා කටයුතු කළ හැකි බව අග්‍රාමාත්‍ය රනිල් වික්‍රමසිංහද සඳහන් කළා.\nපක්ෂ නායක රැස්වීමකින් අනතුරුව අදාළ රැස්වීම මැයි 25 වනදා පස්වරු එකේ සිට පැවැත්වීමටයි තීරණය වී ඇත්තේ.\nපාර්ලිමේන්තුව පසුගිය සිකුරාදා රැස්වූ අතර, එය කල් තබනු ලැබුවේ ජූනි 7 වනදා වනතුරුයි.\nකෙසේ නමුත් රටට බලපා ඇති ආපදා තත්ත්වය පිළිබඳව සාකච්ඡා කිරීම සඳහා මෙම විශේෂ සැසිවාරය මැයි 25 වනදා පැවැත්වෙනු ඇති.",
       "URL": "https://www.hirunews.lk/133735/විපතට-පත්-ජනතාව-වෙනුවෙන්-පාර්ලිමේන්තුව-25-වනදා-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=5037"
}