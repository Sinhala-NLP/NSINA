{
       "Source": "hirunews",
       "Timestamp": "Tuesday, 23 May 2017 - 11:54",
       "Headline": "අවුරුදු දෙකකට පෙර පැමිණි මිස් කෝල් එක අවසානයේ නතර වූ තැන",
       "News Content": "බාල වයස්කාර පාසල් සිසුවියක් කැඳවාගෙන ගොස් නිවසේ රදවාගෙන සිටි තරුණයෙකු සහ ඔහුගේ මව වැලිගම පොලිසිය විසින් පසුගියදා (21) අත්අඩංගුවට ගෙන වාරියපොළ පොලිසියට භාරදී තිබෙනවා.\nඅදාල බාල වයස්කාර සිසුවිය වාරියපොළ ප්‍රදේශයේ ජිවත්වන අතර ඇයගේ මව විසින් කළ පැමිණිල්ලකට අනුව මෙම අත්අඩංගුවට ගැනීම සිදුකර ඇති බවයි වාර්තා වන්නේ.\nසැකකාර තරුණයා 21 වන වියේ පසුවන අතර බාල වයස්කාර සිසුවිය 15 හැවිරිදි වියේ පසුවන බව සදහන්.\nඅදාල තරුණයා ධීවර කර්මාන්තයේ නියැලෙන අයෙක් බවයි පොලිසිය සදහන් කළේ.\n21 හැවිරිදි තරුණයා මීට වසර දෙකකට පෙර මිස් කෝල් එකකින් අදාල සිසුවිය හදුනාගෙන ඇති බවයි වාර්තා වන්නේ.\nපොලිසිය සදහන් කළේ සැකකාර තරුණයා සහ ඔහුගේ මව අද දින වාරියපොළ අධිකරණයට ඉදිරිපත් කිරීමට නියමිත අතර දැරිය වෛද්‍ය පරීක්ෂණයක් වෙත ඉදිරිපත් කිරීමට නියමිත බවයි.",
       "URL": "https://www.hirunews.lk/161946/අවුරුදු-දෙකකට-පෙර-පැමිණි-මිස්-කෝල්-එක-අවසානයේ-නතර-වූ-තැන",
       "Category": "Local News",
       "Parent URL": "https://www.hirunews.lk/local-news.php?pageID=4503"
}