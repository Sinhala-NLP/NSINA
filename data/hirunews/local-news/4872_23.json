{
       "Source": "hirunews",
       "Timestamp": "Monday, 19 September 2016 - 17:07",
       "Headline": "අන්තරේ වැඩබලන කැදවුම්කරු රක්ෂිත බන්ධනාගාර ගත කෙරේ",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ වැඩබලන කැදවුම්කරු ලෙස කටයුතු කළ සනත් බණ්ඩාර ලබන 29 වන දා දක්වා රක්ෂිත බන්ධනාගාර ගත කිරීමට කොළඹ කොටුව මහේස්ත්‍රාත් අධිකරණය අද නියෝග කළා.\nපසුගිය 31 වන දා කොල්ලුපිටිය ප්‍රදේශයේදී විරෝධතා පා ගමනක නිරතවීම සම්බන්ධයෙන් ප්‍රකාශයක් ලබාදීම සඳහා ඔහු අද කොල්ලුපිටිය පොලීසියට පැමිණියා.\nඔහු සහ ශිෂ්‍ය බල මණ්ඩලයේ තවත් හිමි නමක් මෙලෙස ප්‍රකාශ ලබාදීමෙන් පසු අධිකරණය වෙත ඉදිරිපත් කර තිබෙනවා.\nඑහිදී පෙර වැරදි හේතුවෙන් ඔහුට ඇප ලබා දීම අධිකරණය ප්‍රතික්ෂේප කර ඇති බවයි හිරු අධිකරණ වාර්තාකරු සදහන් කළේ.",
       "URL": "https://www.hirunews.lk/143336/අන්තරේ-වැඩබලන-කැදවුම්කරු-රක්ෂිත-බන්ධනාගාර-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4872"
}