{
       "Source": "hirunews",
       "Timestamp": "Monday, 22 March 2021 - 7:20",
       "Headline": "රථවාහනවල දෝෂ සොයන්න අද සිට පොලිස් මෙහෙයුම් (වීඩියෝ)",
       "News Content": "ගෙවුණු පැය 24ක කාලය තුල රිය අනතුරු වලින් පුද්ගලයින් 08 දෙනෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nමීට අමතරව දිනකට රිය අනතුරුවලින් පුද්ගලයින් 30ත් 40ත් අතර ප්‍රමාණයක් තුවාල ලබන බවයි ඔහු වැඩිදුරටත් සඳහන් කළේ.\nපොලිස් මාධ්‍ය ප්‍රකාශකවරයා සඳහන් කර සිටියේ මෙම අනතුරුවලට බීමත්ව රිය පැදවීම, අපරික්ෂාකාරී රිය ධාවනය සහ වාහනවල පවතින දෝෂ ප්‍රධාන හේතුවන බවයි.\nමේ අතර ගෙවී ගිය ටයර භාවිත කරමින් ධාවනය කෙරෙන රථවාහන සහ වාහනවල පවතින දෝෂ පරික්ෂා කිරීමේ විශේෂ මෙහෙයුමක් අද (22) සිට දින 03ක කාලයක් දිවයින පුරා සිදුකරන බවයි පොලිස් මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/266109/රථවාහනවල-දෝෂ-සොයන්න-අද-සිට-පොලිස්-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2072"
}