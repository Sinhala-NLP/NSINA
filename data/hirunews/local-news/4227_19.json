{
       "Source": "hirunews",
       "Timestamp": "Thursday, 09 November 2017 - 12:31",
       "Headline": "ගාල්ලට ටෝනාඩෝවක්",
       "News Content": "ගාල්ල, මාගාල්ල, උනවුටන මුහුඳෙහි ටෝනාඩෝ තත්වයක් වාර්තා වී තිබෙනවා.\nඅප වාර්තාකරු සඳහන් කළේ ඇඹරෙන පුනීලයක් බඳු වූ වේගයෙන් කැරකෙන සුළං ප්‍රවාහයක් මුහුඳ මැදින් ඊයේ (08) පස්වරු 7ට පමණ දැකගත හැකිවූ බවයි.\nමිනිත්තු 5ක් පමණ පැවති මෙම අවස්ථාව සියැසින් දැකගැනීම සඳහා ප්‍රදේශවාසීන්ද මෙම ස්ථානයට රැස්ව තිබෙනවා.\nගාල්ල කොටුව ප්‍රදේශයේ සහ නගරය ආශ්‍රිත තවත් මුහුඳු ප්‍රදේශ ගණනාවකට මෙම තත්වය දිස්වූ බවයි වාර්තා වන්නේ.\nගාල්ල, කඩේ වැල්ල සහ රත්ගම වැල්ල ප්‍රදේශවල ධීවරයින් මෙම තත්වය දැක කුණාටුවක් ඇතිවිය හැකි බැවින් ධීවර කටයුතු නවතා ගොඩබිමට පැමිණ තිබුණා.\nහබරාදුව - නිමල් අල්ගෙවත්ත / හිනිදුම - රවීන්ද්‍ර චන්ද්‍රලාල්",
       "URL": "https://www.hirunews.lk/175631/ගාල්ලට-ටෝනාඩෝවක්",
       "Category": "Local News",
       "Parent URL": "https://www.hirunews.lk/local-news.php?pageID=4227"
}