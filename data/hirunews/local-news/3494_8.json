{
       "Source": "hirunews",
       "Timestamp": "Tuesday, 19 February 2019 - 16:49",
       "Headline": "යාපනයේ නිවසකට ප්‍රහාරයක්",
       "News Content": "යාපනය,කරුවෙම්පිල්ලෙයි ප්‍රදේශයේ නිවසකට කිසියම් පිරිසක් විසින් පෙට්‍රල් බෝම්බ ප්‍රහාරයක් එල්ල කර තිබෙනවා.\nඅද (19) දහවල් මෙම ප්‍රහාරය එල්ලවී ඇති බවයි පොලිසිය පැවසුවේ.\nමුහුණු ආවරණය කරගෙන යතුරුපැදිවලින් පැමිණි කණ්ඩායමක් අදාළ නිවස වෙත පෙට්‍රල් බෝම්බ ප්‍රහාරය එල්ල කොට ඇති බවට මුලික පරීක්ෂණ වලදී ආනාවරණය වී තිබෙනවා.\nප්‍රහාරයෙන් නිවසේ නවතා තිබු වෑන් රථයක් සම්පූර්ණයෙන් ගිනිගෙන ඇති අතර,නිවස ඉදිරිපස නවතා තිබු යතුරුපැදි දෙකකට හා නිවසට සුළු හානි වී ඇති බවයි පොලිසිය කියා සිටියේ.\nසිද්ධිය සම්බන්ධයෙන් යාපනය පොලිසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/210750/යාපනයේ-නිවසකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3494"
}