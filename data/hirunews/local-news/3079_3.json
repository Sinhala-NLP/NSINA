{
       "Source": "hirunews",
       "Timestamp": "Saturday, 26 October 2019 - 10:54",
       "Headline": "ධාවනය වෙමින් තිබූ ලංගම බස් රථයක් නගර මධ්‍යයේ ගිලා බසී",
       "News Content": "හැටන් ලංගම ඩිපෝවේ සිට හැටන් බස් නැවතුම්පොල දක්වා ධාවනය වූ බස් රථයක් හැටන් නගර මධ්‍යයේදි ඊයේ (25) පස්වරුවේ ගිලා බැසිමට ලක්ව තිබෙනවා.\nහැටන් නගර මධ්‍යයේ පිහිටි ඔරලෝසු කණුව ඉදිරිපිට ප්‍රධාන මර්ගය හරහා පොළව යටින් ඇද ඇති දුරකථන රැහන් පද්ධතියක් සම්බන්ධ කරන භූගත කාණුවක යකඩ තට්ටුව කැඩි යාම නිසා ධාවනය වෙමින් තිබු බස් රථයේ වම් පස ඉදිරි රෝදය එම ස්ථානයේ ගිලා බැස තිබෙනවා.\nබස් රථය අනතුරට පත් වන අවස්තාවේ බස් රථය තුල කිසිදු මගියෙකු නොසිටි බවයි අප වාර්තාකරු ප්‍රකාශ කළේ.\nකෙසේ වෙතත් බස් රථය ප්‍රධාන මාර්ගයේ ගිලා බැසිම නිසා පැති විදිය ඔස්සේ ප්‍රධාන නගරයට පිවිසිමට පැමිණි රථ වාහන, ප්‍රධාන මර්ගයට ඇතුලත් කිරිමට නොහැකිව දැඩි රථ වාහන තදබදයක්ද ඇතිව තිබෙනවා.\nහැටන් නගරයේ ව්‍යාපාරිකයන් සහ පාරිභෝගිකයන් එක්ව ගිලා බැස තිබූ  බස් රථය තල්ලු කර ගොඩ ගත් අතර පසුව ගිලා බැස තිබු ස්ථානය හැටන් ටෙලිකොම් කාර්යාලයේ නිලධාරින් විසින් පිලිසකර කරනු ලැබුවා.",
       "URL": "https://www.hirunews.lk/227014/ධාවනය-වෙමින්-තිබූ-ලංගම-බස්-රථයක්-නගර-මධ්‍යයේ-ගිලා-බසී",
       "Category": "Local News",
       "Parent URL": "https://www.hirunews.lk/local-news.php?pageID=3079"
}