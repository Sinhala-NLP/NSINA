{
       "Source": "hirunews",
       "Timestamp": "Sunday, 04 December 2022 - 7:50",
       "Headline": "ආජන්ටිනාව අර්ධ අවසන් පූර්ව වටයට - තරග දහසකට මුහුණදෙමින් මෙසීගෙන් ලෝක වාර්තාවක්",
       "News Content": "ආජන්ටිනාවේ සුපිරි පාපන්දු ක්‍රීඩක ලියනොල් මෙසි සිය පාපන්දු දිවියේ දහස්වැනි තරගයට ඊයේ මුහුණදුන්නා.\nඒ, ඔස්ට්‍රෙලියාව සමඟයි.\nමෙම තරගයේදී ආජන්ටිනාව ගෝල දෙකට එකක් ලෙස ජය හිමිකරගත්තේ ලෝක කුසලාන පාපන්දු තරගාවලියේ අර්ධ අවසන් වටයට සුදුසුකම් ලබමින්.\nඅහ්මඩ් බින් අලි ක්‍රීඩාංගනයේ පැවති මෙම තරගයේ 35 වැනි මිනිත්තුවේදී ලියනොල් මෙසි ගෝලයක් වාර්තාකරනු ලැබුවා.\nඑය ඔහුගේ පාපන්දු දිවියේ 789 වන ගෝලය ලෙසින් වාර්තා අතරට එක්වුණා.\nඅනතුරුව දෙවන අර්ධයේදී ක්‍රියාත්මක වූ ඉදිිරි පෙළ ක්‍රිඩක ජූලියන් අල්වාරේස් දෙවැනි ගෝලය වාර්තාකරමින් ආජන්ටිනාවට ජය හිමි කර දීමට සමත්වුණා.\nඔස්ට්‍රෙලියාවට එක් ගෝලයක් වාර්තා කිරීමට හැකිවූයේ ආජන්ටිනා මැදපෙළ ක්‍රීඩක එන්සො ෆර්නැන්ඩේස් අතින් වැරදීමකින් සිය දැල තුළට ගෝලය යොමුවීම හේතුවෙන්.\nලෝක කුසලාන තරගාවලි ඉතිහාසයේ සිව්වැනි සාර්ථකම කණ්ඩායම ලෙස හැඳින්වෙන ආජන්ටිනාව ලෝක කුසලානයේ අර්ධ අවසන් පූර්ව වටයට සුදුසුකම් ලැබුවේ 2014 වසරේදී අනුශූරයින් වීම අනතුරුව වීම විශේෂත්වයක්.\nවත්මන් ලෝක ශ්‍රේණි ගතකිරීම්වල තුන්වන ස්ථානයේ පසුවන ආජන්ටිනාව ලබන සිකුරාදා ලෝක කුසලාන තරගාවලියේ පළමු අර්ධ අවසන් පූර්ව වටයට ක්‍රීඩා කිරීමට නියමිතයි.",
       "URL": "https://www.hirunews.lk/321897/ආජන්ටිනාව-අර්ධ-අවසන්-පූර්ව-වටයට-තරග-දහසකට-මුහුණදෙමින්-මෙසීගෙන්-ලෝක-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=690"
}