{
       "Source": "hirunews",
       "Timestamp": "Friday, 17 February 2023 - 19:55",
       "Headline": "වැඩි වූ විදුලි බිලට එරෙහිව අදත් ප්‍රදේශ රැසක විරෝධතා (වීඩියෝ)",
       "News Content": "සියයට 66 කින් විදුලි ගාස්තු ඉහළ නැංවීමට විරෝධය පළ කරමින් ප්‍රදේශ කිහිපයක අද විරෝධතා පැවැත්වුණා.\nමේ අතර විදුලි ගාස්තු ඉහළ දැමීම හමුවේ කිරි, මස්, ඇතුළු සත්ත්ව නිෂ්පාදනවල මිල ද දෙගුණයකින් ඉහළ දැමීමට සිදුවන බව ජාතික සත්ත්ව නිෂ්පාදකයින්ගේ එකමුතුව පවසනවා.\nමේ අතර, වැඩිවූ විදුලිබිලට විරෝධය පළ කරමින් ජන අරගලයේ පුරවැසියෝ සංවිධානය බලශක්ති අමාත්‍යාංශය ඉදිරිපිට විරෝධතාවක නිරත වුණේ විදුලි බිල්පත් කිහිපයක් ද ගිනි තබමින්.\nමේ අතර විදුලි ගාස්තු වැඩි කිරීමට අමාත්‍ය මණ්ඩලය ගත් තීරණය බල රහිත කරන ලෙස ඉල්ලා ගොනුකළ පෙත්සමක් විභාගයට නොගෙන ප්‍රතික්ෂේප කිරීමටයි අභියාචනාධිකරණය නියෝග කළේ.\nඑම පෙත්සම විදුලි පාරිභෝගික සංගමය සහ පරිසර යුක්ති කේන්ද්‍රය විසින් ගෙනුකර තිබුණා.",
       "URL": "https://www.hirunews.lk/327654/වැඩි-වූ-විදුලි-බිලට-එරෙහිව-අදත්-ප්‍රදේශ-රැසක-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=529"
}