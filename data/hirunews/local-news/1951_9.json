{
       "Source": "hirunews",
       "Timestamp": "Saturday, 15 May 2021 - 19:44",
       "Headline": "හදිසි මරණ පරීක්ෂකවරුන්ගෙන් අනතුරු ඇඟවීමක් (වීඩියෝ)",
       "News Content": "කොරෝනා ආසාදිත මෘතදේහ පිළිබඳ මරණ පරීක්ෂණ සිදුකරන තම සංගමයේ සාමාජිකයින්ට සතියක් තුළ එන්නත් ලබා නොදුනහොත් සේවා කටයුතුවලින් ඉවත්වන බව ශ්‍රී ලංකා හදිසි මරණ පරීක්ෂකවරුන්ගේ සංගමය ප්‍රකාශ කළා.\nකොළඹ අද පැවති මාධ්‍ය හමුවකදී  එම සංගමයේ සභාපති අනුර හේරත් මේ බව කියා සිටියා.\nඑමෙන්ම තිස්සමහාරාම සඳගිරි වැඩිහිටි නිවාසයේ 11 දෙනෙකුට කොරෝනා ආසාදනය වී ඇති බවට හඳුනාගෙන තිබෙනවා.\nමීට පෙර ද එම වැඩිහිටි නිවාසයෙන් ආසාදිතයින් දෙදෙනෙකු හමුවූ අතර, මේ වන විට ඉන් වාර්තා වන සමස්ත කොරෝනා ආසාදිතයින් සංඛ්‍යාව 13ක්.\nඑමන්ම කොරෝනා ආසාදිතව ප්‍රතිකාර ලැබූ 1352 නෙකු අද දිනයේ සුවය ලබා රෝහල්වලින් පිටව ගිය අතර සුවය ලැබූ සමස්ත ආසාදිතයින් සංඛ්‍යාව එක්ලක්ෂ 17,220 ක්.\nමේ අතර, අද දිනයේ මේ දක්වා අලුතින් කොරෝනා ආසාදිතයින් 1,786 දෙනෙකු සොයාගෙන ඇති අතර, ඒ අනුව සමස්ත ආසාදිත සංඛ්‍යාව එක්ලක්ෂ 39,871 ක් දක්වා ඉහළ ගියා.",
       "URL": "https://www.hirunews.lk/271467/හදිසි-මරණ-පරීක්ෂකවරුන්ගෙන්-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1951"
}