{
       "Source": "hirunews",
       "Timestamp": "Wednesday, 19 October 2022 - 16:23",
       "Headline": "ව්‍යාපාරිකයෙකු බියවද්දා ලක්ෂ 70 ක කප්පම් මුදලක් ලබා ගැනීමේ සිද්ධියට අත්අඩංගුවට ගත් කාන්තාව රිමාන්ඩ්",
       "News Content": "ඉන්දියාවේදී ව්‍යාපාරිකයෙකු සමඟ ලිංගිකව හැසිරෙන ආකාරය විඩීයෝ ගතකර පසුව එම ව්‍යාපාරිකයා බියවද්දා රුපියල් ලක්ෂ 70 ක කප්පම් මුදලක් ලබා ගැනීමේ සිද්ධියට අත්අඩංගුවට ගත් කාන්තාව නොවැම්බර් මස පළමුවනදා දක්වා රක්ෂිත බන්ධනාගාර ගතකර තිබෙනවා.\nඒ ඇය අද කලුතර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඑහිදී සිද්ධියට ආධාර අනුබලදීම සම්බන්ධයෙන්ද අත්අඩංගුවට ගත් සැකකරුද නොවැම්බර් මස පළමුවනදා දක්වා රක්ෂිත බන්ධනාගාර ගත කිරීමටයි අධිකරණය නියෝග කළේ.\nසැකකාරිය ග්‍රෑන්ඩ්පාස් ප්‍රදේශයේ පදිංචි තැනැත්තියක් වන අතර ඇයට එරෙහිව පැමිණිල්ලක් ඉදිරිපත් කර තිබුණේ බේරුවල ප්‍රදේශයේ පදිංචි මැණික් ව්‍යාපාරිකයෙකු විසින්.",
       "URL": "https://www.hirunews.lk/318284/ව්‍යාපාරිකයෙකු-බියවද්දා-ලක්ෂ-70-ක-කප්පම්-මුදලක්-ලබා-ගැනීමේ-සිද්ධියට-අත්අඩංගුවට-ගත්-කාන්තාව-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=792"
}