{
       "Source": "hirunews",
       "Timestamp": "Friday, 02 November 2018 - 14:29",
       "Headline": "විදේශ මුදල් සමග තවත් පුද්ගලයෙකු අත්අඩංගුවට",
       "News Content": "විදේශ මුදල් තොගයක් නීතිවිරෝධී ලෙස ඩුබායි වෙත රැගෙන යෑමට තැත් කළ ශ්‍රී ලාංකිකයෙකු කටුනායක ගුවන් තොටුපල රේගුව අද අලුයම අත්අඩංගුවට ගෙන තිබෙනවා.\nඔහු සතුව තිබී සොයාගත් විදේශ මුදල්වල වටිනාකම රුපියල් අනූ දෙලක්ෂ 37,960 ක් බවයි රේගු මාධ්‍ය ප්‍රකාශක සුනිල් ජයරත්න කියා සිටියේ.\nමෙම පුද්ගලයා නාවලපිටිය ප්‍රදේශයේ පදිංචි 35 හැවිරිදි ව්‍යාපාරිකයෙක්.\nඑමෙන්ම, දෙකෝටි හැත්තෑ හතර ලක්ෂයක් වටිනා විදේශ මුදල් තොගයක් නීතිවිරෝධී ලෙස රටින් පිටකිරීමට තැත් කළ ඉන්දීය ජාතිකයෙකුද අද අලුයම කටුනායක ගුවන්තොටුපල රේගුව විසින් අත්අඩංගුවට ගත්තා.",
       "URL": "https://www.hirunews.lk/203441/විදේශ-මුදල්-සමග-තවත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3670"
}