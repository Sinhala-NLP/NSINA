{
       "Source": "hirunews",
       "Timestamp": "Sunday, 16 May 2021 - 8:49",
       "Headline": "ඊයේත් ලොව වැඩිම ආසාදිතයන් සහ මරණ ඉන්දියාවෙන්",
       "News Content": "ගතවූ පැය විසි හතර තුළද ලොව වැඩිම දෛනික ආසාදිතයන් සහ මරණ ඉන්දියාවෙන් වාර්තාවී තිබෙනවා.\nආසාදිතයන් 310,822 කු අලුතින් හඳුනාගැනීමත් සමඟ එරට මුළු ආසාදිත සංඛ්‍යාව දෙකෝටි හතළිස් හයලක්ෂ අසූ තුන්දහස් හැට පහ දක්වා ඉහළ ගියා.\nනව මරණ 4,090 ක් ගතවූ පැය විසි හතර තුළ වාර්තාවීමත් සමඟ මුළු මරණ සංඛ්‍යාව දැක්වුණේ 270,319 ක් ලෙසයි.\nමේ අතර ඉන්දීය අග්‍රාමාත්‍ය  නරේන්ද්‍ර මෝදි විවේචනය කරමින් පෝස්ටර් ඇලවූ 12 දෙනෙකු දිල්ලි පොලීසිය මගින් අත්අඩංගුවට ගෙන තිබෙනවා.\nඉන්දීය වාර්තා සඳහන් කළේ තම දරුවන්ට තිබූ එන්නත් මෝදි විසින් විදෙස් රටවලට ලබාදුන් බවට චෝදනා කෙරෙන පාඨ සඳහන්  පෝස්ටර් තොගයක්ද පොලීසිය භාරයට ගෙන ඇති බවයි.",
       "URL": "https://www.hirunews.lk/271492/ඊයේත්-ලොව-වැඩිම-ආසාදිතයන්-සහ-මරණ-ඉන්දියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1950"
}