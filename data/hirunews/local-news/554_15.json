{
       "Source": "hirunews",
       "Timestamp": "Monday, 06 February 2023 - 13:45",
       "Headline": "හිරු පුවතින් පසු ඉනාමළුව කරුණාරත්නගේ සිහින ඉටුවෙයි",
       "News Content": "ආබාධිත දරුවන් තුන්දෙනෙකු සමග පවතින ආර්ථික පීඩනයෙන් හෙම්බත් ව ජීවත්වන දඹුල්ල - ඉනාමළුව, රොටරිගම ප්‍රදේශයේ අසරණ පවුල පිළිබඳ හිරු ප්‍රවෘත්ති සිදු කළ පුවත් අනාවරණය ඵල දරා තිබෙනවා.\nඒ එම අසරණ පවුලට පිහිට වීමට මනුසත්කම හඳුනන දානපතියන් දායක වීමත් සමගින්.\nමෙම පුවත සැල වීමත් සමග කරුණාරත්න මහතාගේ පවුලට උදව් කිරීමට ඔස්ට්‍රෙලියාවේ ගෝලීය කොංග්‍රසයේ දායකත්වය ඊට හිමිව තිබෙනවා.\nඊට අමතරව ශ්‍රී ලංකා පොලිසියේ සහාය ද ඔවුන්ට හිමිව ඇති බවයි දඹුල්ල අප ප්‍රාදේශීය වාර්තාකරු පැවසුවේ.\nඒ සමග ම කරුණාරත්න මහතාගේ පවුලට අවශ්‍ය අත්‍යවශ්‍ය ආහාරපාන ආදිය වියළි සලාක වශයෙන් පරිත්‍යාග කිරීමට මෙම පිරිස් කටයුතු කර තිබුණා.",
       "URL": "https://www.hirunews.lk/326803/හිරු-පුවතින්-පසු-ඉනාමළුව-කරුණාරත්නගේ-සිහින-ඉටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=554"
}