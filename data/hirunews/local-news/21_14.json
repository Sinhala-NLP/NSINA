{
       "Source": "hirunews",
       "Timestamp": "Tuesday, 19 September 2023 - 7:58",
       "Headline": "අපරාධයක් සිදු කිරීම සඳහා සුදානම්ව සිටි දෙදෙනෙකු ආයුධ සමඟ අත්අඩංගුවට (ඡායාරූප)",
       "News Content": "මහා පරිමාණයේ සංවිධානාත්මක අපරාධයක් සිදු කිරීම සඳහා සුදානම්ව සිටි දෙදෙනෙකු නීති විරෝධි මත්පැන් සහ තියුණු ආයුධ රැසක් සමඟ පොලිස් විශේෂ කාර්ය බලකාය නිලධාරීන්ගේ අත්අඩංගුවට ගෙන තිබෙනවා.\nවිශේෂ කාර්ය බලකාය කැලණිය කඳවුරේ ස්ථාපිත දිවයිනේ බස්නාහිර පළාත A කළාපය තුල සිදුවන අපරාධ මර්ධනය සදහා අනුයුක්ත නිලධාරීන්ට ලද තොරතුරකට අනුව විශේෂ කාර්ය බලකාය නිලධාරීන් කණ්ඩායමක් විසින් ඊයේ (18) ග්‍රෑන්ඩ්පාස් පොලිස් වසමේ අංක 164, ෆර්ගියුෂන් පාර, කොළඹ 15 ලිපිනයේ දී වැටලීමක් සිදුකර තිබෙනවා.\nඑහිදී මහා පරිමාණ සංවිධානාත්මක අපරාධයක් සිදු කිරීම සඳහා සුදානම්ව සිටි කොළඹ 15, සහ කල්මුණේ 02 යන ප්‍රදේශ වල පදිංචි වයස අවුරුදු 30- 44 වන පුද්ගලයන් දෙදෙනෙකු තියුණු යකඩ කඩු 06 ක් සහ නීති විරෝධී මත්පැන් මිලි ලීටර් 15,000ක් සන්තකයේ තබාගෙන සිටියදී අත්අඩංගුවට ගෙන වැඩිදුර විමර්ශණ කටයුතු සඳහා ග්‍රෑන්ඩ්පාස් පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/348705/අපරාධයක්-සිදු-කිරීම-සඳහා-සුදානම්ව-සිටි-දෙදෙනෙකු-ආයුධ-සමඟ-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=21"
}