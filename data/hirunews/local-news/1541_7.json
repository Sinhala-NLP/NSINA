{
       "Source": "hirunews",
       "Timestamp": "Wednesday, 24 November 2021 - 11:08",
       "Headline": "බටහිර ඉන්දීය කොදෙව් පළමු ඉනිම ලකුණු 230කට සීමා වෙයි",
       "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර ගාල්ල ජාත්‍යන්තර ක්‍රිකට් ක්‍රීඩාංගණයේ පැවැත්වෙන පළමු ටෙස්ට් තරගයේ පළමු ඉනිම සඳහා බටහිර ඉන්දීය කොදෙව් කණ්ඩායම ලකුණු 230ක් රැස් කරගත්තා.\nඒ මේ තරගයේ පළමුව පන්දුවට පහරදුන් ශ්‍රී ලංකා කණ්ඩායම ලබාගත් ලකුණු 386ට පිළිතුරු වශයෙන්.\nඊයේ දිනයට තරගය නවතන විට බටහිර ඉන්දීය කොදෙව් කණ්ඩායම කඩුලු 9ක් දැවී ලකුණු 224ක් රැස් කරගෙන සිටියා.\nබටහිර ඉන්දීය කොදෙව් කණ්ඩායම වෙනුවෙන් වැඩිම ලකුණු සංඛ්‍යාව රැස් කළේ කයිල් මේයර්ස්.\nඔහු ලබාගත් ලකුණු සංඛ්‍යාව 45ක්\nමේ හරුණු විට ක්‍රෙග් බ්‍රාත්වෙයිට් ලකුණු 42ක් ජේසන් හෝල්ඩර් ලකුණු 36ක් හා හකීම් කෝර්න්වෙල් ලකුණු 39 රැස් කර ගත්තා.\nබටහිර ඉන්දීය කොදෙව් කණ්ඩායමේ ඉදිරිපෙළ පිතිකරුවන් අසාර්ථක වෙද්දී කයිල් මේයර්ස්, ජේසන් හෝල්ඩර් සහ හකීම් කෝර්න්වෙල් තිදෙනා එකතුව පසුපෙල ශක්තිමත් කරමින් ලකුණු 111 ක් රැස් කර ගත්තේ  ඉතා අසීරු අඩියකට වැටී සිටි බටහිර ඉන්දීය කොදෙව් කණ්ඩායම ඒ තත්ත්වයෙන් ගොඩ ගනිමින්.\nදඟ පන්දුවට කවදත් හිතවත් ගාලු පිටියේදී මේ තරඟයේ දී දඟ පන්දු යවන්නන්ට කඩුලු නවයක් බෙදී ගියා.\nඒ අනුව ප්‍රවීන් ජයවික්‍රම කඩුලු 4ක් සහ රමේෂ් මෙන්ඩිස් කඩුලු 3 බැගින් දවා ගද්දී ලසිත් ඇඹුල්දෙණිය සහ ධනංජය ද සිල්වා දෙදෙනා කඩුලු දෙකක් බෙදාගත්තා.\nඒ අනුව බටහිටර ඉන්දීය කොදෙව් කණ්ඩායම ශ්‍රී ලංකාවට වඩා ලකුණු 156ක් පසුපසින් සිටිනවා.",
       "URL": "https://www.hirunews.lk/288998/බටහිර-ඉන්දීය-කොදෙව්-පළමු-ඉනිම-ලකුණු-230කට-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1541"
}