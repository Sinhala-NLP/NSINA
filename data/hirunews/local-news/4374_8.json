{
       "Source": "hirunews",
       "Timestamp": "Saturday, 12 August 2017 - 19:17",
       "Headline": "බැදුම්කර සිද්ධිය ගැන හිටපු ජනපති යලිත් කතා කරයි",
       "News Content": "මහබැංකු බැඳුම්කර වංචාව පිටුපස සිටින සියලූ දෙනාට නීතිය ක්‍රියාත්මක විය යුතු බව හිටපු ජනාධිපති මහින්ද රාජපක්ෂ ප්‍රකාශ කළා.\nශ්‍රී ලංකා පොදුජන පෙරමුණේ මහනුවර දිස්ත්‍රික් නීතිඥ සංගමය පිහිටුවීමේ අවස්ථාවට අද (12) එක්වෙමින් ඔහු මේ බව කියා සිටියා.\nඑහිදී හිටපු ජනාධිපතිවරයා විජේදාස රාජපක්ෂ මන්ත්‍රීවරයාට එරෙහිව ඉදිරිපත් කිරීමට සූදානම් වන විශ්වාසභංගය පිළිබදව අදහස් පළ කරමින් කියා සිටියේ ඉතිහාසයේ පළමු වතාවට ආණ්ඩු පක්ෂයෙන්ම ආණ්ඩු පක්ෂයේ මන්ත්‍රීවරයෙකුට විශ්වාසභංග යෝජනාවක් ගෙන එන බවයි.",
       "URL": "https://www.hirunews.lk/168284/බැදුම්කර-සිද්ධිය-ගැන-හිටපු-ජනපති-යලිත්-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4374"
}