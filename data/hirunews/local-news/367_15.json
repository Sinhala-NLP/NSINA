{
       "Source": "hirunews",
       "Timestamp": "Friday, 05 May 2023 - 14:27",
       "Headline": "ටෙලිනාට්‍ය නිෂ්පාදකයෙකුව පැහැර ගෙන ගොස් පහරදෙයි",
       "News Content": "චිත්‍රපට හා ටෙලිනාට්‍ය නිෂ්පාදකයකු වන ජනප්‍රිය ටෙලිනාට්‍ය හා චිත්‍රපට අධ්‍යක්ෂවරයෙක් වන ගාමිනී ප්‍රියන්ත සමරකෝන් පැහැර ගෙන ගොස් පහර දී මහමඟ දමා ගිය සිදුවීමට සම්බන්ධව පස්දෙනෙකු වැලිමඩ පොලිසිය විසින් ඊයේ (04) දින අත්අඩංගුවට ගෙන තිබෙනවා.\nපසුගිය තුන් (03) වැනිදා සවස වැලිමඩ නුවරඑළිය මාර්ගයේ ගමන් කරමින් සිටිය දී මෙලෙස නිෂ්පාදකවරයා පැහැර ගෙන ගොස් ඇත්තේ.\nඅත්අඩංගුවට ගත් පිරිස අතර වාහන සීසර් වරුන් තිදෙනෙකු, හොටෙල් සේවකයෙකු සහ තවත් එක් පුද්ගලයෙකු සිටින බව වැලිමඩ පොලිසිය පවසනවා.\nඔවුන් වයස අවුරුදු 21ක් 5ත් අතර පුද්ගලයන්.\nකොළඹ ප්‍රදේශයේ සිටින ටාසන් නැමැත්තෙකු විසින් මෙම පැහැර ගැනීම මෙහෙයවා ඇති බවටයි නිෂ්පාදකවරයා පොලීසියට පවසා ඇත්තේ.\nසැකකරුවන් විසින් පැහැර ගැනීමට යොදාගත් යොදා ගත් වෑන් රථය ද පොලිස් බාරයට ගෙන තිබෙනවා.\nමෙම සිද්ධියේ ප්‍රධාන සැකකරු මේ වන විට ප්‍රදේශයෙන් පලා ගොස් ඇති අතර ඔහු අත්අඩංගුවට ගැනීමට පොලිසිය විසින් විමර්ශන සිදුකර බව වාර්තා වනවා.\nමෙලෙස පැහැරගෙන ගොස් පහරදිමට හේතු වී ඇත්තේ වැලිමඩ ප්‍රදේශයේ පදිංචි පුද්ගලයෙකු සමඟ ටෙලිනාට්‍යක නිෂ්පාදන කටයුත්තක දී ඇති වූ පුද්ගලික ආරවුලක් බවටයි විමර්ශන වලදී අරවරණය වී ඇත්තේ.",
       "URL": "https://www.hirunews.lk/334321/ටෙලිනාට්‍ය-නිෂ්පාදකයෙකුව-පැහැර-ගෙන-ගොස්-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=367"
}