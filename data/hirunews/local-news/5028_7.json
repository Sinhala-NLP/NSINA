{
       "Source": "hirunews",
       "Timestamp": "Sunday, 29 May 2016 - 12:35",
       "Headline": "මහ ඇමති නසීර්ගේ ක්‍රියාකලාපය අනුමත කරන්නේ නැහැ -  හකීම්",
       "News Content": "නාවික හමුදා නිලධාරියෙකුට බැන වැදුණු නැගෙනහිර පළාත් මහ ඇමති නසීර් අහමඩ්ගේ ක්‍රියාකලාපය අනුමත නොකරන බව මුස්ලිම් කොංග්‍රසයේ නායක අමාත්‍ය රවුෆ් හකීම් ප්‍රකාශ කළා.\nමහනුවර ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින් ඔහු  මේ බව කියා සිටියා.\nමුස්ලිම්  කොංග්‍රසය නියෝජනය කරන නැගෙනහිර පළාත් මහ ඇමතිවරයා සාම්පූර් නාවික හමුදා කඳවුරේ අණදෙන නිලධාරී කපිතාන් රංජිත් ප්‍රේමරත්නට ප්‍රසිද්ධියේ බැන වැදුණේ පසුගිය 20 වනදායි.\nමෙම සිද්ධිය සම්බන්ධයෙන් මුස්ලිම් කොංග්‍රස් නායකයා ඊයේ මාධ්‍ය වෙත අදහස් පළ කළේ පළමු වරටයි.\nඑහිදී  නාවික හමුදා  නිලධාරියාට බැන වැදීම සම්බන්ධයෙන් ඔහුට එරෙහිව පරීක්ෂණයක් සිදුකරන බවටද අමාත්‍ය රවුෆ් හකීම් සඳහන් කළා.",
       "URL": "https://www.hirunews.lk/134267/මහ-ඇමති-නසීර්ගේ-ක්‍රියාකලාපය-අනුමත-කරන්නේ-නැහැ-හකීම්",
       "Category": "Local News",
       "Parent URL": "https://www.hirunews.lk/local-news.php?pageID=5028"
}