{
       "Source": "hirunews",
       "Timestamp": "Thursday, 29 April 2021 - 12:00",
       "Headline": "වැරදුණු ගජමුතු වෙළඳාම",
       "News Content": "රුපියල් කෝටි ගණනකට අලෙවි කිරීමට රහසේ රැගෙන ආ ගජමුතු දෙකක් සමඟ සැකකරුවෙකු ඊයේ (28) මුලතිව් ප්‍රදේශයේදී අත්අඩංගුවට ගන්නට පොලිස් විශේෂ කාර්ය බළකාය සමත් වුණා.\nපොලිස් විශේෂ කාර්ය බළකා උපාය දූතයෙකු යොදවා සිදුකළ මෙහෙයුමකදී මෙම සැකකරු ගජමුතු සමඟ අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුනේ මාතර,අකුරැස්ස ප්‍රදේශයේ පදිංචි 43 හැවිරිදි පුද්ගලයෙක්.\nඔහු මෙම ගජමුතු ජාවාරම වෙනුවෙන්ම මුලතිව් ප්‍රදේශයට පැමිණ තිබෙනවා.\nඅත්අඩංගුවට ගත් සැකකරු මුලතිව් මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් මුලතිව් පොලිස් විශේෂ කාර්ය බළකා කඳවුරු නිළධාරීන් වැඩිදුර පරීක්ෂණ මෙහෙයවයි.",
       "URL": "https://www.hirunews.lk/269877/වැරදුණු-ගජමුතු-වෙළඳාම",
       "Category": "Local News",
       "Parent URL": "https://www.hirunews.lk/local-news.php?pageID=1988"
}