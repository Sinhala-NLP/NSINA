{
       "Source": "hirunews",
       "Timestamp": "Thursday, 21 September 2017 - 9:39",
       "Headline": "කටුනායක ජාත්‍යන්තර ගුවන්තොටුපල ප්‍රදේශයේ වෙනසක්",
       "News Content": "කටුනායක ජාත්‍යන්තර ගුවන්තොටුපල පිහිටි ප්‍රදේශයේ අධිකරණ බල ප්‍රදේශය මිනුවන්ගොඩ අධිකරණ කොට්ඨාසය ලෙස අති විශේෂ ගැසට් පත්‍රයක් මගින් ප්‍රකාශයට පත්කර තිබෙනවා.\nමීගමුව අධිකරණ කොට්ඨාසයට අයත්ව තිබූ කටුනායක ගුවන්තොටුපල පිහිටි ප්‍රදේශය ඉකුත් 12 වැනිදා සිට මෙලෙස මිනුවන්ගොඩ අධිකරණ බල ප්‍රදේශයට අයත් බවට ඉකුත් ජූලි 12 වැනිදා අති විශේෂ ගැසට් පත්‍රයක් මගින් අධිකරණ අමාත්‍යංශය ප්‍රකාශයට පත්කර තිබුණා.\nඒ අනුව ඉකුත් 19 වැනිදා සිට කටුනායක ගුවන්තොටුපල පොලිසිය මගින් සහ ඇවරිවත්ත පොලිස් ස්ථානයට අයත් අංක 149 ග්‍රාම නිලධාරී කොට්ඨාසයෙන් අත්අඩංගුවට ගන්නා පුද්ගලයන් සහ සිදුවන වෙනත් අපරාධ සම්බන්ධයෙන් එම පොලිස් ස්ථාන දෙකට මිනුවන්ගොඩ මහේස්ත්‍රාත් අධිකරණයට කරුණු වාර්තා කිරීමට නියමිත වී ඇති බවයි සඳහන් වන්නේ.\nමිනුවන්ගොඩ - ටෝනි කරුණානායක",
       "URL": "https://www.hirunews.lk/171439/කටුනායක-ජාත්‍යන්තර-ගුවන්තොටුපල-ප්‍රදේශයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4311"
}