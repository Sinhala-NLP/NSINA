{
       "Source": "hirunews",
       "Timestamp": "Friday, 19 May 2023 - 8:25",
       "Headline": "රණවිරු සැමරුම් උත්සවයට සමඟාමීව යුද හමුදා නිලධාරීන් 3712 කට උසස්වීම්",
       "News Content": "විජයග්‍රහණයේ සැමරුම වෙනුවෙන් යුද හමුදාවේ තුන්දහස් හත්සිය පනහකට උසස්වීම් ලබාදී තිබෙනවා.\nමෙම පිරිසට නිලධාරීන් 402 දෙනෙකු සහ සෙසු නිලයන් 3,348 අයත් බවයි යුද හමුදා මාධ්‍ය ප්‍රකාශක බි්‍රගේඩියර් රවී හේරත් ප්‍රකාශ කළේ.\nජනාධිපති රනිල් වික්‍රමසිංහගේ උපදෙස් මත මෙම උසස්වීම් ලබාදී තිබෙනවා.\nඒ අනුව, මේජර් ජෙනරාල් නිලයට 7 දෙනෙකු, බි්‍රගේඩියර් නිලයට 19 දෙනෙකු, කර්නල් නිලයට 29 දෙනෙකු, ලුතිනන් කර්නල් නිලයට 42 දෙනෙකු, මේජර් නිලයට 118 දෙනෙකු, කපිතාන් නිලයට 97 දෙනෙකු සහ ලුතිනන් නිලයට 90 දෙනෙකු මෙලෙස උසස් කර ඇති බව යුද හමුදා මාධ්‍ය ප්‍රකාශකවරයා සඳහන් කළා.\nමේ අතර, රුද්‍ර කුමාරන්ගේ නායකත්වයෙන් යුත් දෙමළ ඊලාම් පාර්ලිමේන්තුවේ 9 වන රැස්වීම අද සිට 21 වනදා දක්වා නිව්යෝක් නගරයේදී පැවැත්වීමට නියමිත බව එම සංවිධාන වෙබ් අඩවිය වාර්තා කර තිබෙනවා.\nඇමෙරිකා එක්සත් ජනපදයේ සිට ක්‍රියාත්මක රුද්‍ර කුමාරන්ගේ දෙමළ ඊලාම් පාර්ලිමේන්තුව විදෙස් රටවල සිට ක්‍රියාත්මක වන තවත් සංවිධාන 16 කින් සමන්විතයි.\nමේ අතර, රුද්‍ර කුමාරන්ගේ මෙම ක්‍රියාදාමයට සහයෝගය පළ කරන බව කැනඩා අග්‍රාමාත්‍ය ජස්ටින් ටෲඩෝ ප්‍රකාශ කර තිබෙනවා.\nඔහු සඳහන් කර ඇත්තේ පීඩාවට පත්වන මිනිසුන් වෙනුවෙන් අඛන්ඩව පෙනී සිටින බවයි.",
       "URL": "https://www.hirunews.lk/335593/රණවිරු-සැමරුම්-උත්සවයට-සමඟාමීව-යුද-හමුදා-නිලධාරීන්-3712-කට-උසස්වීම්",
       "Category": "Local News",
       "Parent URL": "https://www.hirunews.lk/local-news.php?pageID=333"
}