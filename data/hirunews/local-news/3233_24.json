{
       "Source": "hirunews",
       "Timestamp": "Tuesday, 23 July 2019 - 7:38",
       "Headline": "සංගා, මහේල ඇතුළු ක්‍රිකට් ප්‍රවීනයන්ගේ යෝජනාව අද පාර්ලිමේන්තුවට",
       "News Content": "ශ්‍රී ලංකා ක්‍රිකට් නව ව්‍යවස්ථාවට ඉදිරිපත් කළ යෝජනාවලිය අද පාර්ලිමේන්තුව රැස්වන අවස්ථාවේදී ඉදිරිපත් කිරීමට නියමිතව තිබෙනවා.\nහිටපු ක්‍රිකට් ක්‍රීඩකයින් වන මහේල ජයවර්ධන, කුමාර් සංගක්කාර, රොෂාන් මහානාම සහ සිදත් වෙත්තමුණිගේ අදහස් හා යෝජනා අනුව මෙම සංශෝධිත ක්‍රිකට් ව්‍යවස්ථා යෝජනාවලිය සකස් කර ඇති බව සඳහන්.\nඊට අදාළ යෝජනාවයි අද පාර්ලිමේන්තුවට ඉදිරිපත් කිරීමට නියමිතව ඇත්තේ.\nඅදාළ යෝජනාව සති දෙකකින් පමණ පසු පාර්ලිමේන්තුවේ විවාද කොට සම්මත කර ගැනීමෙන් අනතුරුව අනුමැතිය සඳහා අමාත්‍ය මණ්ඩලය වෙත යොමු කිරීමට නියමිතයි.",
       "URL": "https://www.hirunews.lk/220844/සංගා-මහේල-ඇතුළු-ක්‍රිකට්-ප්‍රවීනයන්ගේ-යෝජනාව-අද-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=3233"
}