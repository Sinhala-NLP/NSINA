{
       "Source": "hirunews",
       "Timestamp": "Saturday, 25 July 2020 - 7:19",
       "Headline": "කොවිඩ් අරමුදලෙන් පී.සී.ආර් පරීක්ෂණවලට, කෝටි තුනහමාරක්",
       "News Content": "පී.සී.ආර්. පරීක්ෂණ සදහා කොවිඞ් අරමුදලෙන් රුපියල් කෝටි 3 යි හැටහය ලක්ෂ 5612 ක් ලබා දී තිබෙනවා.\nජනාධිපති මාධ්‍ය ඒකකය සදහන් කළේ ඊට අදාළ චෙක්පත මහබැංකු අධිපති මහාචාර්ය ඩබ්ලිව්.ඞී. ලක්ෂ්මන්, සෞඛ්‍ය අමාත්‍යාංශයේ ලේකම් මේජර් ජනරාල් විශේෂඥ වෛද්‍ය සංජීව මුණසිංහ වෙත භාර දුන් බවයි. මේ වනවිට එම අරමුදල රුපියල් මිලියන 1525 ක් ඉක්මවා තිබෙනවා.\nමේ අතර, ඊයේ දිනයේදී කොරෝනා ආසාදිතයින් 11 දෙනෙකු මේ වනවිට වාර්තා වීමත් සමග මෙරටින් හමුවූ මුළු කොරෝනා ආසාදිතයින්ගේ සංඛ්‍යාව 2764 දක්වා ඉහළ ගියා.\nඑමෙන්ම, ඊයේ කොරෝනා ආසාදිතයින් 17 දෙනෙකු සුවය ලබා රෝහල්වලින් පිටව යෑමත් සමඟ වෛරසය වැළඳුණු පුද්ගලයින් 2094 දෙනෙකු මේ වනවිට සම්පූර්ණයෙන්ම සුවය ලබා ඇති බවයි වසංගත රෝග විද්‍යා අංශය සඳහන් කළා.",
       "URL": "https://www.hirunews.lk/246339/කොවිඩ්-අරමුදලෙන්-පී-සී-ආර්-පරීක්ෂණවලට-කෝටි-තුනහමාරක්",
       "Category": "Local News",
       "Parent URL": "https://www.hirunews.lk/local-news.php?pageID=2562"
}