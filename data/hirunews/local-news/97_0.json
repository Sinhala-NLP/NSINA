{
       "Source": "hirunews",
       "Timestamp": "Tuesday, 15 August 2023 - 11:18",
       "Headline": "දේවස්ථානයක රූපවාහිනී 4ක් සොරකම් කරලා",
       "News Content": "මහරගම ශාන්ත මරියා රෝමානු කතෝලික දේවස්ථානයේ තිබූ රූපවාහිනී යන්ත්‍ර හතරක් ඊයේ (14) කිසියම් පිරිසක් විසින් සොරකම් කර ගෙන ගොස් තිබෙනවා.\nමෙලෙස සොරා ගෙන ගොස් තිබෙන රූපවාහිනී යන්ත්‍රවල වටිනාකම රුපියල් ලක්ෂ පහක් පමණ වන බවයි එම දේවස්ථානයේ ආරංචි මාර්ගවලින් පැවසෙන්නේ.\nදේවස්ථානයේ සවි කර තිබෙන සී.සී.ටී.වී. කැමරාවල සටහන්ව ඇති දර්ශනවලින් පෙනෙන ආකාරයට මෙම දේවස්ථානයේ දොරේ අගුල ඉවත් කර සොරුන් දෙදෙනෙක් දේවස්ථානයට ඇතුළු වී තිබෙනවා.\nමීට පෙර අවස්ථා කිහිපයකදීම සොරුන් විසින් මෙම දේවස්ථානයේ පිං කැටය කඩා එහි තිබූ මුදල් ද දේවස්ථානයේ රූපවාහිනී යන්ත්‍ර දෙකක් ද සොරා ගෙන ඇති බව පොලිසිය පවසනවා.\nමෙම සිද්ධිය පිළිබඳව මහරගම පොලිසිය වැඩ්දුර විමර්ශන සිදු කරනවා.",
       "URL": "https://www.hirunews.lk/344888/දේවස්ථානයක-රූපවාහිනී-4ක්-සොරකම්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=97"
}