{
       "Source": "hirunews",
       "Timestamp": "Saturday, 10 December 2022 - 21:38",
       "Headline": "හිරු CIA වැටලූ 19 වැනි මහලේ හොර මගඩිය (වීඩියෝ)",
       "News Content": "ජාත්‍යන්තර කොටස් වෙළඳපලේ මෙරට නියෝජිතයන් ලෙස පෙනී සිටිමින් පුද්ගලයින් රවටා රුපියල් කෝටි ගණනින් මුදල් ආයෝජන ලබාගනිමින් කොළඹ ලෝක වෙළඳ මධ්‍යස්ථානයේ පවත්වාගෙන ගිය මුල්‍ය ආයතනය මුළු මනින්ම වසා දමා ගොස් තිබෙනවා.\nඅදාල ආයතනයේ පිරිස් එම ආයතනය හැර දමායාමේ සුදානමක් ඇති බවට හිරු සී.අයි.ඒ.හරහා පසුගියදා තොරතුරු හෙළි කළ අතර කොළඹ වංචා විමර්ශන කාර්යාංශය මෙම ආයතනයේ මුල්‍ය වංචා සම්බන්ධයෙන් කොළඹ කොටුව මහේස්ත්‍රාත් අධිකරණයට කරුණු වාර්තා කළා.\nමේ අතර මෙම ආයතනය පිළිබදව මීට වසරකට පමණ පෙර අපරාධ පරීක්ෂණ දෙපාර්තමේන්තුවට හා ශ්‍රී ලංකා මහ බැංකුවට පැමිණිලි කළ බව මෙම වංචාව හසු වු පුද්ගලයෙකු හිරු සී.අයි.ඒ.වෙත ප්‍රකාශ කළා.",
       "URL": "https://www.hirunews.lk/322397/හිරු-cia-වැටලූ-19-වැනි-මහලේ-හොර-මගඩිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=675"
}