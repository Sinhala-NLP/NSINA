{
       "Source": "hirunews",
       "Timestamp": "Friday, 06 January 2017 - 8:36",
       "Headline": "සීමානිර්ණ කමිටු වාර්තාව එළිදැක්වීමටත් පෙර පිටවෙයි",
       "News Content": "සීමා නිර්ණ කමිටු වාර්තාවේ දෝෂ ඇති බවට පළවන වාර්තාවල සත්‍යතාවක් නොමැති බව සීමානිර්ණ අභියාචනා විමර්ශන කමිටුවේ සභාපති අශෝක පීරිස් පවසනවා.\nඊයේ (05) දිනයේදී මෙරට ජාතික පුවත්පත් කිහිපයක ප්‍රධාන පුවත බවට පත්වී තිබුණේ අදාළ කමිටු වාර්තාවේ දෝෂ රැසක් පවතින බවටයි.\nඒ පිළිබඳව හිරු ප්‍රවෘත්ති අංශය වෙත අදහස් දක්වමින් කමිටු සභාපතිවරයා තවදුරටත් කියා සිටියේ වාර්තාවේ කරුණු මාධ්‍යයට නිකුත් වූයේ කෙසේ දැයි සැකයක් පවතින බවයි.\nඅදාළ වාර්තාව අමාත්‍යවරයාට ලබාදීමෙන් පසු සභිකයන් තෝරා පත්කර ගැනීමේ ක්‍රමවේදය හා මැතිවරණ කොමිසම විසින් පෙන්වා දී ඇති අඩු පාඩු සකස් කර පාර්ලිමේන්තුවට ඉදිරිපත් කිරීමට නියමිතයි.\nඑය පාර්ලිමේන්තුවෙන් සම්මත වූ පසු ඡන්දය පැවැත්වෙන දිනය තීරණය කළ හැකි බව මැතිවරණ කොමිසමේ සභාපති මහින්ද දේශප්‍රිය කියා සිටියා.",
       "URL": "https://www.hirunews.lk/151409/සීමානිර්ණ-කමිටු-වාර්තාව-එළිදැක්වීමටත්-පෙර-පිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4722"
}