{
       "Source": "hirunews",
       "Timestamp": "Friday, 10 September 2021 - 20:43",
       "Headline": "පළමු 20 - 20 ගැටුමේ, දකුණු අප්‍රිකාවෙන් ශ්‍රී ලංකාවට ලැබුණු ඉලක්කය",
       "News Content": "ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර කොළඹ ආර් ප්‍රේමදාස පිටියේ පැවැත්වෙන පලමු පන්දුවාර 20 තරගයේ පළමුව පන්දුවට පහරදුන් දකුණු අප්‍රිකානු කණ්ඩායම නියමිත පන්දු වාර විස්ස තුළ කඩුලු 5ක් දැවී ලකුණු 163 ක් රැස් කර ගත්තා.\nතරගයේ කාසිය වාසිය දිනාගත් දකුණු අප්‍රිකානු නායක කේශව් මහාරාජ් ආර් ප්‍රේමදාස පිටියේ පළමුව පන්දුවට පහර දෙන්නට තීරණය කළා.\nඔහුගේ එම තීරණයට අගනා ප්‍රතිචාරයක් දැක්වූ ක්වින්ටන් ඩි කොක් සහ රීසා හෙන්රික්ස් පළමු කඩුල්ල වෙනුවෙන් ලකුණු හැත්තෑ තුනක් රැසි කලේ පන්දු වාර 9.5ක් තුළදීයි.\nඑම සම්බන්ඳතාව ලකුණු 36ක් ලබා සිටි ක්වින්ටන් ඩි කොක් වනිදු හසරංගගේ පන්දුවක් හමුවේ දැවී යාමත් සමග බිඳ වැටුනා.\nමුළු ලකුනු සංඛ්‍යාව 79ක් වන විට ලකුණු 38ක් ලබා සිටි රීසා හෙන්රික්ස් වනිදු හසරංගගේ පන්දුවක් හමුවේ මහීෂ් තීක්ෂණ රැකගත් උඩ පන්දුවක් හමුවේ දැවී ගියා.\nඉන් අනතුරුව පිටියේ සිටි  සමග එක්වූ ඩේවිඩ් මිලර් දෙදෙනා ශ්‍රී ලංකා පන්දු යවන්නන්ට දැඩි ප්‍රහාරයක් එල්ල කළා.\nමේ දෙදෙනා තරගයේ දොළොස් වැනි පන්දුවාරයේ සිට දාහත් වැනි පන්දුවාරය දක්වා පන්දුවාර පහ තුළ ශ්‍රී ලංකා පන්දු යවන්නන්ගෙන් ලකුණු 60 ක් උදුරා ගත්තා.\nශ්‍රී ලංකා කණ්ඩායමට මහත් තර්ජනයක් වූ එම සම්බන්ධතාව බිඳ වැටුනේ ශ්‍රී ලංකා නායක දසුන් ශානක ක්‍රියාත්මක කළ 18 වැනි ඕවරයේදීයි.\nඔහුගේ පන්දුවක් හමුවේ ලකුණු 48ක් ලබා සිටී එයිඩන් මාක්‍රම් දුෂ්මන්ත චමීර ට ලබා දුන් උඩ පන්දුවක් හමුවේ දැවී ගියා.\nඉන් අනතුරුව දහනව වැනි පන්දු වාරයේ තුන්වෙනි පන්දුවේදී ලකුනු 26ක් ලබා සිටි ඩේවිඩ් මිලර් දැවී ගියේ දුෂ්මන්ත චමීර පන්දු හමුවේයි.\nකෙසේ වෙතත් නියමිත පන්දු වාර විස්ස සම්පූර්ණ වන විට දකුණු අප්‍රිකානු කණ්ඩායම කඩුලු 5ක් බිඳ වැටී ලකුණු 163ක් රැස්කරගෙන තිබුණා.\nඒ ශ්‍රී ලංකා කණ්ඩායමට ලකුණු 164 ක ඉලක්කයක් ඉතිරි කරමින්\nපන්දු යැවීමේදී වනිදු හසරංග ලකුණු 23කට කඩුලු දෙකක් දවා ගත් අතර දුෂ්මන්ත චමීර මහීෂ් තීක්ෂණ සහ දසුන් ශානක අතරේ එක් කඩුල්ල බැගින් බෙදී ගියා.",
       "URL": "https://www.hirunews.lk/281892/පළමු-20-20-ගැටුමේ-දකුණු-අප්‍රිකාවෙන්-ශ්‍රී-ලංකාවට-ලැබුණු-ඉලක්කය",
       "Category": "Local News",
       "Parent URL": "https://www.hirunews.lk/local-news.php?pageID=1700"
}