{
       "Source": "hirunews",
       "Timestamp": "Wednesday, 04 May 2022 - 17:56",
       "Headline": "කුරුණෑගල මහා පරිමාණ රන් සොරකමක සැකකරුවන් අත්අඩංගුවට",
       "News Content": "කුරුණෑගල ප්‍රදේශයේ ස්වර්ණාභරණ සොරකම් කිරීමකට සම්බන්ධ සැකකරුවන් 5 දෙනෙකු පොලිස් අත්අඩංගුවට ගෙන තිබෙනවා.\nපසුගිය අප්‍රේල් මස 24 වනදා කුරුණෑගල සාරගම වැව අසලදී වැටලීමක් සිදු කර හෙරොයින් ගෑම් 5යි මිලිග්‍රෑම් 240ක් ළඟ තබාගෙන සිටි සැකකරුවෙකු අත්අඩංගුවට ගෙන අධිකරණයට ඉදිරිපත් කර දින 7කරැඳවුම් නියෝග ලබාගෙන තිබුණා.\nසැකකරු සම්බන්ධයෙන් කරන ලද වැඩිදුර විමර්ශණවලදී අනාවරණ වි ඇත්තේ එම සැකකරු කුරුණෑගල ප්‍රදේශයේ රුපියල් 10,477,000ක් පමණ වටිනා රන් භාණ්ඩ සහිත යකඩ සෙප්පුවක් සොරකම් කිරීමට සම්බන්ධ පුද්ගලයෙකු බවයි.\nසැකකරුගෙන් සිදු කළ වැඩිදුර ප්‍රශ්න කිරීමේදී සොරකම් කරන ලද රන් භාණ්ඩවලින් රුපියල් 4,680,000ක් පමණ වටිනා පවුම් 24ක ප්‍රමාණයක් කොළඹ  ප්‍රදේශයේ රන් භාණ්ඩ අලෙවි සැලකට විකුණා තිබියදී සොයාගෙන තිබෙනවා.\nඑමෙන්ම කුරුණෑගල රන් භාණ්ඩ අලෙවිසැලකට රැපියල් 4,290,000ක් පමණ වටිනා රන් පවුම් 22ක ප්‍රමාණයක් අලෙවි කර තිබියදී සොයාගෙන ඇති බවයි පොලිසිය කියාසිටියේ.\nරන් භාණ්ඩ අලෙවිකර ලබාගත් මුදල්වලින් මිලදී ගත් රැපියල් 380,000ක් වටිනා යතුරුපැදියක් ද පොලිසිය සොයාගෙන තිබෙනවා.\nමොරටුමුල්ල ප්‍රදේශයේ පදිංචි 47 හැවිරිදි සැකකරු පසුගිය දෙවනදා කුරුණෑගල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 31 වනදා ද ක්වා රක්ෂිත බන්ධනාගාර ගතකර තිබෙනවා.\nසැකකරු රන් භාණ්ඩ අලෙවි කිරීම සඳහා ලබාදෙන ලද තවත් පුද්ගලයින් හතර දෙනෙකු ද අත්අඩංගුවට ගෙන කුරුණෑගල මහේස්ත්‍රාත් අධිකරණයට ඉදිරිපත් කර රක්ෂිත බන්ධනාගාර ගතකර ඇතැයි පොලිසිය ප්‍රකාශ කළා.\nකුරුණෑගල සහ මීගමුව ප්‍රදේශවල පදිංචි එම සැකකරුවන් අවුරුදු 37, 38, 41 සහ 45 වයස්වල පසුවනවා.\nසිද්ධිය සම්බන්ධයෙන් කුරුණෑගල පොලිසියයි පරීක්ෂණ මෙහෙයවන්නේ.",
       "URL": "https://www.hirunews.lk/303508/කුරුණෑගල-මහා-පරිමාණ-රන්-සොරකමක-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1192"
}