{
       "Source": "hirunews",
       "Timestamp": "Thursday, 03 August 2017 - 19:11",
       "Headline": "වෛද්‍ය උපාධිය විකිණීමට රජය කටයුතු කරන බවට චෝදනා",
       "News Content": "සයිටම් ගැටළුව සම්බන්ධයෙන් පවතින නවතම තත්ත්වය පැහැදිළි කිරීම සඳහා රජයේ වෛද්‍ය නිලධාරීන්ගේ සංගමය ඇතුලූ වෘත්තිය සමිති කිහිපයක් කොළඹදී අද (03) මාධ්‍ය හමුවක් කැඳවා තිබුණා.\nඑහිදී අදහස් දැක්වූ ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත කියා සිටියේ වෛද්‍ය උපාධිය විකිණීම සඳහා ආණ්ඩුව කටයුතු කරමින් සිටින බවයි.\nමේ අතර, මාලඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් තීන්දුවට එරෙහිව වෛද්‍ය සභාව ගොනු කළ පෙත්සම සළකා බැලීම හෙට දක්වා කල් දමා තිබෙනවා.\nඒ ඊට අදාළ නඩුව බුවනෙක අලූවිහාරේ, අනිල් ගුණරත්න, සිසිර ආබෲ යන ත්‍රිපුද්ගල විනිසුරු මඩුල්ල හමුවේ අද (03) සළකා බැලූනු අවස්ථාවේදියි.\nපෙත්සම සළකා බැලෙන අවස්ථාවේ වෛද්‍ය පීඨ ශිෂ්‍ය ක්‍රියාකාරී කමිටුවේ සාමාජිකයින් පිරිසක් අලූත්කඩේ උසාවි සංකීර්ණය ඉදිරිපිට නිහඩ විරෝධතාවකද නිරතවුණා.\nමේ අතර මාලඹේ පෞද්ගලික වෛද්‍ය විද්‍යාලය අහෝසි කිරීම ඇතුළු ඉල්ලීම් කිහිපයක් මුල් කර ගනිමින් අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කරන පාගමන අද නිට්ටඹුව නගරයෙන් ආරම්භ වී කඩවත දක්වා පැමිණියා.\n4 වන දිනට ක්‍රියාත්මක වූ මෙම පා ගමන හෙට කොළඹට ළඟාවීමට නියමිතයි.\nමේ අතර බේරුවල අද (03) පැවති උත්සවයකට සහභාගිවෙමින් සෞඛ්‍ය අමාත්‍ය රාජිත සේනාරත්න කියා සිටියේ අරගල කිරීම ඉගෙනීමෙන් පසුව සිදුකළ යුතු බවයි.",
       "URL": "https://www.hirunews.lk/167544/වෛද්‍ය-උපාධිය-විකිණීමට-රජය-කටයුතු-කරන-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4388"
}