{
       "Source": "hirunews",
       "Timestamp": "Friday, 03 July 2020 - 18:36",
       "Headline": "නාවලපිටිය - තලවකැලේ ප්‍රධාන මාර්ගය ලොරියක් සමඟ ගිලා බසියි (වීඩියෝ)",
       "News Content": "නාවලපිටිය - තලවකැලේ ප්‍රධාන මාර්ගයේ නාවලපිටිය මහ රෝහල ඉදිරිපිට ලොරි රථයක් අද (03) පස්වරුවේ ගිලා බැස ඇති බව නාවලපිටිය පොලීසිය පවසනවා.\nනාවලපිටිය රෝහල ඉදිරිපිට වෙළඳසැලකට රැගෙන එන ලද තිරිඟු පිටි බාමින් සිටින අතරතුරයි ලොරි රථය එකවර මෙසේ ගිලා බැස තිබෙන්නේ.\nපොලීසිය පවසන්නේ නාවලපිටිය නගරයට, ප්‍රධාන මාර්ගය යටින් පානිය ජලය රැගෙන යන ජල නලයක් එලා තිබු කොටසක් මෙසේ ගිලා බැස ඇති බවයි.\nලොරි රථයේ කොටසක් ගිලා බැසිමත් සමග ජල නලයටද හානි සිදු වී ජලය කාන්දු වීමත් සමඟ නාවලපිටිය නගරයට පානිය ජලය බෙදා හැරිමද නතර කර තිබෙනවා.\nනාවලපිටිය ජල සම්පාදන මණ්ඩලය පවසන්නේ ගිලා බැස ඇති ලොරි රථය ඉවත් කිරිමෙන් අනතුරුව හානි සිදු වු ජල නලය අලුත්වැඩියා කිරිමේ කටයුතු ආරම්භ කරන බවයි.",
       "URL": "https://www.hirunews.lk/244609/නාවලපිටිය-තලවකැලේ-ප්‍රධාන-මාර්ගය-ලොරියක්-සමඟ-ගිලා-බසියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2612"
}