{
       "Source": "hirunews",
       "Timestamp": "Saturday, 19 December 2020 - 20:39",
       "Headline": "සේනා දළඹු මර්දනයට ආනයනය කළ වෛරසය ඉසීම ඇරඹේ (වීඩියෝ)",
       "News Content": "සේනා දළඹු උවදුර මර්දනය සඳහා ආනයනය කළ වෛරසය මේ වනවිට ප්‍රදේශ රැසක වගාවන් සඳහා ඉසීමේ කටයුතු සිදු කරමින් සිටින බව කෘෂිකර්ම අධ්‍යක්ෂ ජනරාල් ආචාර්ය WMW වීරකෝන් මහතා පවසනවා.\nකෙසේ වෙතත් යළි ව්‍යාප්ත වෙමින් සිටින සේනා දළඹු උවදුරේ බලපෑමට ලක්වූ තවත් ප්‍රදේශ කිහිපයක් අදත් අපට වාර්තා වුණා.\nසති කිහිපයක පටන් යළි ව්‍යාප්ත වෙමින් තිබෙන සේනා දළඹු උවදුර හේතුවෙන් දැනට වැඩි බලපෑමක් ඒල්ලවී ඇති වී ඇත්තේ අම්පාර, මොණරාගල සහ\nඅනුරාධපුර යන ප්‍රදේශවල බව කෘෂිකර්ම දෙපාර්තමේන්තුව පවසනවා.\nඅප කළ විමසීමකදී කෘෂිකර්ම අධ්‍යක්ෂ ජනරාල් ආචාර්ය ඩබ්ලිව්.එම්.ඩබ්ලිව්. වීරකෝන් මහතා සඳහන් කළේ සේනා දළඹු උවදුර මර්දනය සඳහා අමෙරිකාවෙන් ආනයනය කළ වෛරසය මේ වන විටත් ප්‍රදේශ කිහිපයක් සඳහා යොදාගනිමින් තිබෙන බවයි.\nකෙසේ වෙතත් මහියංගනය කොහොඹගොඩයාය ප්‍රදේශයේ වගා කර ඇති බඩඉරිගු වගාවකටද සේනා දළඹු උවදුර ව්‍යාප්තව ඇති බව හිරු ප්‍රවෘත්ති වෙත වාර්තා වුණා.\nත්‍රීකුණාමලය මොරවැව ප්‍රදේශයේ රලපනාව ගම්මානයේ ද අක්කර 50ක පමණ වගාබිම් ප්‍රමාණයක් සේනා දළඹු උවදුරට ලක්ව තිබෙනවා.\nඊට අමතරව ගෝමරන්කඩවල ප්‍රදේශයේ අක්කර 180ක පමණ බඩඉරිගු වගාවන්ද සේනා දළඹු උවදුර හේතුවෙන් මුළුමණින්ද පාහේ විනාශ වී ඇති බව වාර්තා වුණා.\nකසේවෙතත් කෘෂිකර්ම දෙපාර්තමේන්තුව සඳහන් කළේ අමෙරිකාවෙන් ආනයනය කළ වෛරසය මෙම ප්‍රදේශවලටද ලබාදීමට කටයුතු කර ඇති බවයි.",
       "URL": "https://www.hirunews.lk/257431/සේනා-දළඹු-මර්දනයට-ආනයනය-කළ-වෛරසය-ඉසීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2265"
}