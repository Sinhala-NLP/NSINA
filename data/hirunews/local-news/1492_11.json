{
       "Source": "hirunews",
       "Timestamp": "Wednesday, 15 December 2021 - 14:52",
       "Headline": "නිවසට ගෙනා මරණය කොවිඩ් කියා නැවත රැගෙන යයි",
       "News Content": "බුත්තල - ඔක්කම්පිටිය පොලිස් බල ප්‍රදේශයට අයත් මිණිපුරගම ප්‍රදේශයේ පදිංචි වයස අවුරුදු 77ක් වන කාන්තාවක් මොණරාගල මහ රෝහලේ ප්‍රතිකාර ලබමින් සිටියේ දී මියගොස් තිබෙනවා.\nඑසේ මියගිය කාන්තාවගේ මළසිරුර අවසන් කටයුතු කිරීම සඳහා පවුලේ සාමාජිකයින් වෙත රෝහලෙන් ලබා දී ඇති බවයි අප ප්‍රාදේශීය වාර්තාකරු පැවසුවේ.\nපසුව මළසිරුර අවමංගල්‍යය ශාලාවක් වෙත රැගෙන විත් සකස් කර, නිවස වෙත මළසිරුර රැගෙනවිත් තිබෙනවා.\nඉන් පැය කිහිපයකට පසු රෝහලෙන් පවුලේ සමාජිකයින් වෙත මෙම මරණය කොවිඩ් ආසාදිතව සිදු වූ මරණයක් බවට දැනුම් දී ඇති බවයි වාර්තා වන්නේ.\nපසුව සෞඛ්‍ය අංශ නිලධාරීන් පැමිණ නිවසේ තැන්පත් කර තිබූ දේහය නිරෝධායන නීති අනුව අවසන් කටයුතු කිරීම සඳහා රැගෙන ගොස් තිබෙනවා.\nඑහිදී නිවසෙහි සිටි අය දැඩි ලෙස අසරණ වී ඇති අතර, ඒ වන විටත් මෙම අවමංගල්‍යය නිවස වෙත පුද්ගලයන් දෙසීයකට වැඩි පිරිසක් සහභාගි වී ඇති බවටයි තොරතුරු අනාවරණය වන්නේ.\nසෞඛ්‍ය අංශ විසින් නිවසේ සිටි පුද්ගලයන් නිරෝධායනය කිරීමට පියවර ගෙන ඇති අතර මෙම සිදුවීම නිසා ප්‍රදේශයේ ජනතාව දැඩි පීඩාවකට පත් ව සිටිනවා.",
       "URL": "https://www.hirunews.lk/291118/නිවසට-ගෙනා-මරණය-කොවිඩ්-කියා-නැවත-රැගෙන-යයි",
       "Category": "Local News",
       "Parent URL": "https://www.hirunews.lk/local-news.php?pageID=1492"
}