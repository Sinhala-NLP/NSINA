{
       "Source": "hirunews",
       "Timestamp": "Tuesday, 08 September 2020 - 18:02",
       "Headline": "අදත් කොරෝනා ආසාදිතයන් තුන්දෙනෙක්",
       "News Content": "කොරෝනා වෛරසය ආසාදනය වී සුව වූ සංඛ්‍යාව 2935 දක්වා ඉහළ ගොස් තිබෙනවා.\nඒ, අද පෙරවරුවේ වෛරසය ආසාදනය වූවන් 9 දෙනෙකු සුවය ලබා රෝහල්වලින් නික්ම යාමත් සමඟයි.\nඒ අනුව මේ වන විට වෛරසය ආසාදනය වී රෝහල්ගතව ප්‍රතිකාර ලබන සංඛ්‍යාව 179ක්.\nඅද දිනයේදී ආසාදිතයන් තුන්දෙනෙකු වාර්තාවීමත් සමඟ මෙරටින් වාර්තාවන කොරෝනා ආසාදිතයන් සංඛ්‍යාව 3,126 දක්වා ඉහළ ගියා.\nරජයේ ප්‍රවෘත්ති දෙපාර්තමේන්තුව සඳහන් කළේ කුවේට් රාජ්‍යයේ සිට පැමිණි දෙදෙනෙකු සහ කන්දකාඩු රැඳවියෙකු මෙලෙස ආසාදිතයින් ලෙස හඳුනාගත් බවයි.\nමේ අතර පාසල් තුළ දිවා ආහාර වැඩසටහන සහ පාසල් ආපනශාලා සෞඛ්‍ය  අමාත්‍යාංශයේ නිර්දේශයන්ට යටත්ව පවත්වාගෙන යන ලෙස අධ්‍යාපන අමාත්‍ය මහාචාර්ය ජී.එල්. පීරිස් විසින් අධ්‍යාපන ලේකම්වරයා වෙත උපදෙස් ලබාදී තිබෙනවා.\nමේ වනවිිට ලොව පුරා රටවලින් වාර්තාවන කොරෝනා ආසාදිතයන්ගේ සංඛ්‍යාව දෙකෝටි 75 ලක්ෂ 16,466 ක් වන අතර, වෛරසයෙන් ජීවිතක්ෂයට පත්වූ සංඛ්‍යාව අටලක්ෂ 97,421 ක් බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/249736/අදත්-කොරෝනා-ආසාදිතයන්-තුන්දෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=2468"
}