{
       "Source": "hirunews",
       "Timestamp": "Wednesday, 02 September 2020 - 13:20",
       "Headline": "දඹුල්ල රෝහලේ මකුණු උවදුරක් (වීඩියෝ)",
       "News Content": "දඹුල්ල මුලික රෝහලේ ප්‍රතිකාර ලබන රෝගීන් සහ කාර්ය මණ්ඩලය මකුණු ගහනයක් හේතුවෙන් දැඩි පීඩාවකට ලක්ව තිබෙනවා.\nරෝහලේ මෙට්ට,ඇදන් සහ ඇතිරිලි මත වැඩි වශයෙන් මකුණන් සිටිම හේතුවෙන් තමන් දැඩි පීඩාවට පත්ව ඇති බවයි රෝහලට ප්‍රතිකාර ගැනීම සඳහා පැමිණ සිටින රෝගීන් පවසන්නේ.\nදඹූල්ල මුලික රෝහලේ ශල්‍ය වාට්ටු වලද වැඩි වශයෙන් මකුණු ගහනය පවතිනවා.\nමීට පෙර අවස්ථාවකද මෙම රෝහලේ මකුණන් මර්දනය සදහා විශාල මුදලක් වැය කලද එය සාර්ථක වුයේ නැහැ.\nකෙසේ වෙතත්, මාතලේ දිස්ත්‍රික් පාර්ලිමේන්තු මන්ත්‍රී ප්‍රමිත බණ්ඩාර තෙන්නකෝන් ඊයේ පස්වරුවේ මෙම තත්ත්වය සොයා බැලීම සදහා රෝහල පැමිණියා.",
       "URL": "https://www.hirunews.lk/249236/දඹුල්ල-රෝහලේ-මකුණු-උවදුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2482"
}