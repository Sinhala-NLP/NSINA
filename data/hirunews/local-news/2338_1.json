{
       "Source": "hirunews",
       "Timestamp": "Wednesday, 11 November 2020 - 19:22",
       "Headline": "අගමැති දීඝවාපි පුදබිමට (වීඩියෝ)",
       "News Content": "දීඝවාපි පුදබිමෙහි ඇති චෛත්‍ය රාජයාණන් වහන්සේ ප්‍රතිසංස්කරණය කිරීමේ සමාරම්භක අවස්ථාවට අග්‍රාමාත්‍ය මහින්ද රාජපක්ෂ අද (11) එක්වුණා.\nආගමික වතාවත්වල නිරතවූ අග්‍රාමාත්‍යවරයා අනතුරුව පිරිත් සජ්ජායනා මධ්‍යයේ චෛත්‍ය රාජයාණන් වහන්සේ ප්‍රතිසංස්කරණය කිරීමේ සමාරම්භය වෙනුවෙන් මුල් ගල් තැබූ බවයි අග්‍රාමාත්‍ය කාර්යාලය සඳහන් කළේ.\nදිගු කාලයක් මුළුල්ලේ ස්වභාවික හා මිනිස් ක්‍රියාකාරකම් හේතුවෙන් පරිහානියට ලක්ව ඇති දීඝවාපි පුදබිම දශක කිහිපයක් පුරාවට ශ්‍රී ලංකා රජය සහ වෙනත් පාර්ශවයන් මගින් ප්‍රතිසංස්කරණය කිරීමට උත්සාහ කළද එය අසාර්ථක වී තිබුණා.\nඒ අනුව ත්‍රිවිධ හමුදාවේ පූර්ණ දායකත්වය සහ සිවිල් ආරක්ෂක බලකායේ පූර්ණ ශ්‍රම දායකත්වය යටතේ පුරාවිද්‍යා දෙපාර්තමේන්තුවේ මඟ පෙන්වීමට අනුව වසර දෙකක කාලසීමාවක් තුළදී එහි වැඩකටයුතු සම්පූර්ණයෙන් අවසන් කිරීමට නියමිතව තිබෙනවා.",
       "URL": "https://www.hirunews.lk/254505/අගමැති-දීඝවාපි-පුදබිමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2338"
}