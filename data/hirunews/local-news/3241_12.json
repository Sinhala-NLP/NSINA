{
       "Source": "hirunews",
       "Timestamp": "Thursday, 18 July 2019 - 15:15",
       "Headline": "මධ්‍යම කඳුකරයට තද වැසි - නිවාස රැසක් ජලයෙන් යටවෙයි (ඡායාරූප)",
       "News Content": "මධ්‍යම කඳුකරයේ බටහිර බෑවුම් ප්‍රදේශවලට පවතින දැඩි වර්ෂාපතනය හේතුවෙන් හැටන් සහ කොටගල ප්‍රදේශවල නිවාස රැසක් ජලයෙන් යටවී තිබෙනවා.\nඑමෙන්ම ප්‍රධාන මාර්ගයට පස් කඳු කඩා වැටීමෙන් මාර්ග කිහිපයකම රථ වාහන ගමනාගමනයට බාධා මතුවී ඇති බවයි අප වාර්තාකරු සඳහන් කළේ.\nවර්ෂාවත් සමග පවතින දැඩි සුළං  තත්වය හේතුවෙන් හැටන් සහ කොටගල ප්‍රදේශයේ ස්ථාන කිහිපයකම විදුලි බලය ද ඇණහිට තිබෙනවා.\nමාර්ගවලට පස් කඳු කඩා වැටීමේ අවදානමක් පැවතීම හේතුවෙන් රිය ධාවනයේදී සැලකිලිමත් වන ලෙසටයි පොලිසිය රියදුරන්ගෙන් ඉල්ලා සිටින්නේ.\nමේ අතර පැවති වියළි කාලගුණයත් සමග කාසල්රී සහ මාවුස්සාකැලේ ජලාශවල පහළ බැස තිබූ ජල මට්ටම් ක්‍රමයෙන් ඉහළ යමින් පවතින බව විදුලි බලාගාර ඉංජිනේරුවරුන් ප්‍රකාශකර තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/220561/මධ්‍යම-කඳුකරයට-තද-වැසි-නිවාස-රැසක්-ජලයෙන්-යටවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3241"
}