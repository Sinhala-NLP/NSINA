{
       "Source": "hirunews",
       "Timestamp": "Thursday, 23 February 2023 - 13:35",
       "Headline": "වී මිල දී ගැනීම සඳහා වෙන් කළ මුදල ගැන තීරණයක්",
       "News Content": "වී මිල දී ගැනීම සඳහා වෙන් කර ඇති රුපියල් බිලියන 10ක මුදල අවශ්‍යතාවය පරිදි රුපියල් බිලියන 20 දක්වා ඉහළ නැංවීමට ජනාධිපති රනිල් වික්‍රමසිංහ තීරණය කර තිබෙනවා.\nකෘෂිකර්ම අමාත්‍ය මහින්ද අමරවීර මේ බව සඳහන් කළේ ඊයේ (22) පස්වරුවේ ජාතික ගොවි සමුළුවේ නියෝජිතයින් සමග පැවති සාකච්ඡාවක දීයි.\nරුපියල් 100කට වී මිල දී ගැනීම සම්බන්ධයෙන් තමන් සෑහීමකට පත් නොවන බව එහිදී ගොවි නියෝජිතයින් සඳහන් කර ඇති බව කෘෂී කර්ම අමාත්‍යාංශය සදහන් කළා.",
       "URL": "https://www.hirunews.lk/328103/වී-මිල-දී-ගැනීම-සඳහා-වෙන්-කළ-මුදල-ගැන-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=518"
}