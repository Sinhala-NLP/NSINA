{
       "Source": "hirunews",
       "Timestamp": "Friday, 18 December 2015 - 20:23",
       "Headline": "නිදහස් පක්ෂය අයවැයට පක්ෂ වෙයි",
       "News Content": "සංශෝධන සහිතව අය වැය තෙවනවර කියවීමට පක්ෂව ඡන්දය භාවිත කිරීමට ශ්‍රී ලංකා නිදහස් පක්ෂය තීරණය කර තිබෙනවා.\nඔවුන් මෙම තීරණයට එළඹ ඇත්තේ ජනාධිපති මෛත්‍රීපාල සිරිසේන මහතා සමග පැවති සාකච්ඡාවකින් අනතුරුවයි.\nමේ අතර අය වැය යෝජනා 16 ක් සංශෝධනය කිරීමට අග්‍රාමාත්‍යවරයා කැමැත්ත පලකර තිබෙනවා.\nරාජ්‍ය අමාත්‍ය ඩිලාන් පෙරේරා මහතා පවසන්නේ ශ්‍රී ලංකා නිදහස් පක්ෂයේ අමාත්‍යවරුන් සහ අග්‍රාමාත්‍යවරයා අතර අද සවස පාර්ලිමේන්තුවේදී පැවති සාකච්ඡාවකදී මේ සඳහා එකඟතාවයක් ඇතිවූ බවයි.\nඑහිදී ශ්‍රී ලංකා නිදහස් පක්ෂය විසින් අය වැය සංශෝධන 25 ක් පමණ අග්‍රාමාත්‍යවරයා වෙත යොමුකර තිබෙනවා.",
       "URL": "https://www.hirunews.lk/122368/නිදහස්-පක්ෂය-අයවැයට-පක්ෂ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5243"
}