{
       "Source": "hirunews",
       "Timestamp": "Tuesday, 16 May 2023 - 15:05",
       "Headline": "සජබ කෘත්‍යාධිකාරී මණ්ඩල රැස්වීමක්",
       "News Content": "සමගි ජන බලවේගයේ කෘත්‍යාධිකාරී මණ්ඩල රැස්වීමක් අද (16) දින පැවැත්වීමට නියමිතව තිබෙනවා.\nපස්වරු හතරට පක්ෂ නායක සජිත් ප්‍රේමදාස මහතාගේ ප්‍රධානත්වයෙන් එම රැස්වීම පැවැත්වීමට නියමිත බවයි වාර්තා වන්නේ.\nඑහිදී පක්ෂයේ උප සභාපතිවරයෙකු ලෙස කටයුතු කරන පී. හැරිසන් මහතා ජනාධිපතිවරයාට සහාය පළ කිරීම සම්බන්ධයෙන් සිදුකළ ප්‍රකාශය පිළිබඳව අවධානය යොමු කිරීමට නියමිතව තිබෙනවා.\nඑමෙන්ම පක්ෂයේ ඉදිරි දේශපාලන කටයුතු පිළිබඳව ගනු ලබන තීන්දු සම්බන්ධයෙන් මෙහි දී අවධානය යොමු කිරීමට නියමිත බව ද සඳහන්.",
       "URL": "https://www.hirunews.lk/335360/සජබ-කෘත්‍යාධිකාරී-මණ්ඩල-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=339"
}