{
       "Source": "hirunews",
       "Timestamp": "Tuesday, 16 January 2018 - 7:43",
       "Headline": "ගුවන් ගමන වැරදුණු හැටි ඇමති අමරවීර පහදයි",
       "News Content": "ජනාධිපති මෛත්‍රීපාල සිරිසේන සහ ශ්‍රී ලංකා නිදහස් පක්ෂ දිස්ත්‍රික් හා ආසන සංවිධායකවරුන් අතර සාකච්ඡාවක් ඊයේ පස්වරුවේ පැවැත්වුණා.\nඒ්, නිදහස් පක්ෂ මූලස්ථානයේදියි.\nඑහිදී ඉදිරි පළාත් පාලන මැතිවරණය සම්බන්ධයෙන් දීර්ඝ ලෙස සාකච්ඡා වී ඇති බවයි ඊට සහභාගි වූ නියෝජිතයන් හිරු ප්‍රවෘත්ති අංශයට සදහන් කළේ.\nඑමෙන්ම මැතිවරණය ජයග්‍රහණය කිරීම සඳහා ක්‍රියා කළ යුතු ආකාරය සම්බන්ධයෙන් ද ජනාධිපතිවරයා විසින් මෙහිදී ආසන හා දිස්ත්‍රික් සංවිධායකවරුන් දැනුවත් කර තිබෙනවා.\nසාකච්ඡාවට එක්වූ සන්ධාන මහලේකම් අමාත්‍ය මහින්ද අමරවීරගෙන් මාධ්‍යවේදීන් මඟ වැරදුණ ගුවන් ගමන සම්බන්ධයෙන් ද විමසා සිටියා.\nඑහිදී අමාත්‍යවරයා සඳහන් කළේ\n‘‘ මම පෞද්ගලික ගුවන් යානයකින් තමයි යාපනයේ තෛපොංගල් උත්සවයට ගියේ. එහෙම යද්දි නියමුවාට සොයා ගන්න බැරි වුණා පලාලි ගුවන් තොටුපළ. වැඩිපුර විනාඩි 30ක්, 40ක් ගුවනේ ඉන්න වුණා. බොහොම අමාරුවෙන් සොයාගෙන නැවත අපි පැමිණියා. තෙල් ගැටළුවක් පැමිණියා. එහෙම වුණා නම් මුහුදේ ඇතුලේ හරි කොහේ හරි තියෙයි.’’",
       "URL": "https://www.hirunews.lk/181144/ගුවන්-ගමන-වැරදුණු-හැටි-ඇමති-අමරවීර-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4124"
}