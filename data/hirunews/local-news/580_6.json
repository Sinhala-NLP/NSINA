{
       "Source": "hirunews",
       "Timestamp": "Wednesday, 25 January 2023 - 13:30",
       "Headline": "ෂාෆි ෂිහාබ්ඩීන් ගොනුකළ පෙත්සම සලකා බැලීමට දින නියම වෙයි",
       "News Content": "පොලිසිය මගින් තමා අත්අඩංගුවට ගෙන රදවා ගැනීම නීති විරෝධී යැයි තීන්දු කරන මෙන් ඉල්ලා කුරුණෑගල ශික්ෂණ රෝහලේ වෛද්‍ය ෂාෆි ෂිහාබ්ඩීන් විසින් ගොනුකළ මූලික මිනිස් අයිතිවාසිකම් පෙත්සම සලකා බැලීම මැයි මස 16 වැනිදා කැඳවන ලෙස ශ්‍රේෂ්ඨාධිකරණය නියම කළා.\nමෙම පෙත්සම අද (25) සලකා බලනු ලැබුවේ ප්‍රියන්ත ජයවර්ධන, එස්. තුරෙයිරාජා සහ කුමුදුනී වික්‍රමසිංහ යන ශ්‍රේෂ්ඨාධිකරණ විනිසුරු මඩුල්ල හමුවේයි.\nවද සැත්කම් සිදු කිරීම සහ මුදල් විශුද්ධිකරණය චෝදනා යටතේ ෂාෆි වෛඳ්‍යවරයා අත්අඩංගුවට ගත් බව පොලිසිය විසින් එහිදී ප්‍රකාශ කර තිබුණා.\nඑහෙත්, තමන්ව අත්අඩංගුවට ගැනීමේ දී කිසිදු සාධාරණ හේතුවක් පොලිසිය ප්‍රකාශ නොකළ බව පෙන්වා දෙන පෙත්කම්කාර වෛඳ්‍යවරයා අසත්‍ය හා පදනම් විරහිත කරුණු මත තමන්ව අත්අඩංගුවට ගෙන රදවා ගැනීම තුළින් සිය මූලික අයිතීන් උල්ලංඝනය වු බවට තීන්දුවක් ලබාදෙන ලෙස පෙත්සමෙන් ඉල්ලා තිබෙනවා.",
       "URL": "https://www.hirunews.lk/325848/ෂාෆි-ෂිහාබ්ඩීන්-ගොනුකළ-පෙත්සම-සලකා-බැලීමට-දින-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=580"
}