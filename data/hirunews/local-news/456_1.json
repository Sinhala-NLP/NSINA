{
       "Source": "hirunews",
       "Timestamp": "Saturday, 25 March 2023 - 6:34",
       "Headline": "කාසියේ වාසිය ශ්‍රී ලංකාවට",
       "News Content": "ශ්‍රී ලංකාව සහ නවසීලන්තය අතර පළමු එක්දින තරගය මේ වනවිට ඕක්ලන්ඩ්හි දී පැවැත්වෙනවා.\nකාසියේ වාසිය දිනාගත් ශ්‍රී ලංකා කණ්ඩායම පළමුව පන්දු රැකීමට තීරණය කළා.\nඒ අනුව මේ වනවිට පන්දුවට පහරදෙන නවසීලන්ත කණ්ඩායම පන්දු වාර 7 ක් අවසානයේ එක් කඩුල්ලක් දැවී ලකුණු 40 ලබා සිටිනවා.\nමේ අතර ශ්‍රී ලංකා කණ්ඩායම 2023 එක්දින ලෝක කුසලානයට සෘජුවම සුදුසුකම් ලබනවා ද නැද්ද මෙම තරඟාවලියෙන් තීරණය කෙරෙනවා.\nටෙස්ට් ලෝක කුසලානයේ අවසන් මහා තරගයට සුදුසුකම් ලබාගැනීමට නොහැකි වු ශ්‍රී ලංකා කණ්ඩායමේ මීළග අභියෝගය වන්නේ නවසීලන්ත කණ්ඩායම සිය මව් බිමේදී තරග තුනට බින්දුවක් ලෙස පරාජය කිරීමයි.\nමෙම තරග තුන ම ශ්‍රී ලංකාව ජයගතහොත් ඔවුන්ට ප්‍රසාද ලකුණු 107ක් සමගින් ලෝක කුසලානයට සුදුසුකම් ලැබීමට අවස්ථාව හිමිවන අතර, දකුණු අප්‍රිකාවට එම අවස්ථාව අහිමි වනවා.\nශ්‍රී ලංකාව අවම වශයෙන් තරග දෙකක් ජය ගතහොත් ඔවුන්ට සෘජුම ලෝක කුසලානයට සුදුසුකම් ලබන්නට නම් දකුණු අප්‍රිකා - නෙදර්ලන්ත තරග දෙකේ තීරණ දෙස බලා සිටින්නට සිදුවනු ඇති.",
       "URL": "https://www.hirunews.lk/330854/කාසියේ-වාසිය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=456"
}