{
       "Source": "hirunews",
       "Timestamp": "Monday, 04 September 2023 - 16:54",
       "Headline": "උසස් පෙළ විභාග ප්‍රතිඵල නිකුත් කෙරේ (UPDATE) (වීඩියෝ)",
       "News Content": "UPDATE:\nජීව විද්‍යා විෂය ධාරාවෙන් දිවයිනේ ප්‍රථමස්ථානය හිමි කර ගැනීමට මාතර සුජාතා විද්‍යාලයේ ප්‍රමුදි භාෂානි මුණසිංහට හැකියාව ලැබී තිබෙනවා.\nකොළඹ සිරිමාවෝ බණ්ඩාරනායක විද්‍යාලයේ කවිදිනී දිල්සරණි තරුෂිකා වාණිජ විෂය ධාරාවෙන් දිවයිනේ පළමු ස්ථානය ලබා ඇති බවයි අප වාර්තාකරු සඳහන් කළේ.\nකොළඹ රාජකීය විද්‍යාලයේ ගෝනදූවගේ මනෙත් බානුල පෙරේරා භෞතික විද්‍යා (ගණිත) විෂය ධාරාවෙන් දිවයිනේ ප්‍රථමයා වී තිබෙනවා.\nඑමෙන්ම කොළඹ දේවි බාලිකා විද්‍යාලයේ රුචිනි අහිංසා වික්‍රමරත්න තාක්ෂණ විෂය ධාරාවෙන් දිවයිනේ ප්‍රථමයා වී ඇති බවයි වාර්තා වන්නේ.\n=====\n2022 උසස් පෙළ විභාග ප්‍රතිඵල අන්තර්ජාලයට නිකුත් කර තිබෙනවා.\nඒ අනුව විභාග දෙපාර්තමේන්තුවේ\nwww.doenets.lk\nයන වෙබ් අඩවියට පිවිසීමෙන් ඔබට ප්‍රතිඵල ලබා ගැනීමට හැකියාව ලැබෙනවා.\nපසුගිය වසරට නියමිතව තිබූ මෙම විභාගය මෙම වසරේ ජනවාරි මස 23 වැනිදා සිට පෙබරවාරි මස 17 වැනිදා දක්වා විභාග මධ්‍යස්ථාන 2,200කදී පැවැත් වූවා.\nඒ සඳහා පාසල් අයැදුම්කරුවෝ දෙලක්ෂ හැත්තෑ අට දහස් එකසිය අනූ හය දෙනෙක් ද පෞද්ගලික අයැදුම්කරුවෝ පනස් තුන් දහස් පන්සිය දහතුන් දෙනෙක් ද සහභාගී වී තිබෙනවා.\nමෙවර විභාගයට මුහුණ දුන් අපේක්ෂකයින්ට ද තම ජාතික හැඳුනුම්පත් අංකය හරහා ද ප්‍රතිඵල ලබා ගැනීමේ හැකියාවක් පවතිනවා.\nඅයදුම්කරුවන් 263,933ක් අතරින් 166,938ක් (63.3%)ක සිසුන් ප්‍රමාණයක් අවම විශ්වවිද්‍යාල සුදුසුකම් සපුරා ඇති බවයි වාර්තා වන්නේ.\nප්‍රතිඵල දැන ගැනීමට CLICK කරන්න",
       "URL": "https://www.hirunews.lk/347144/උසස්-පෙළ-විභාග-ප්‍රතිඵල-නිකුත්-කෙරේ-update-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=52"
}