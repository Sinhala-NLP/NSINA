{
       "Source": "hirunews",
       "Timestamp": "Thursday, 15 September 2022 - 22:10",
       "Headline": "මිනිස් පරිභෝජනයට ගෙන්වූ සහල් සත්ව ආහාරවලට දෙන්නෙ නෑ (වීඩියෝ)",
       "News Content": "මිනිස් පරිභෝජනයට ගෙන්වූ සහල් සතුන් සඳහා ලබාදීමේ කිසිඳු අවශ්‍යතාවක් නොමැති බව වෙළෙඳ වාණිජ හා ආහාර සුරක්ෂිතතා අමාත්‍ය නලීන් ප්‍රනාන්දු මහතා පවසනවා.\nඒල එම සහල් සතුන්ට පමණක් පරිභෝජනයට සුදුසු බවට කෘෂිකර්ම අමාත්‍යවරයා සිදුකර තිබූ ආන්දෝලනාත්මක ප්‍රකාශයට ප්‍රතිචාර දක්වමින්.\nමේ අතර කෘෂිකර්ම අමාත්‍යවරයා සිදුකළ ප්‍රකාශය සම්බන්ධයෙන් පාරිභෝගික අධිකාරිය දරණ මතය කුමක්දැයි ගොවි අරගල ව්‍යාපාරය ප්‍රශ්න කරනවා.\nවිදෙස් රටවලින් ආනයනය කෙරෙන සහල් සතුන්ට මිස මිනිස් පරිභෝජනයට නුසුදුසු බවට කෘෂිකර්ම අමාත්‍ය මහින්ද අමරවීර මහතා පසුගියදා ආන්දෝලනාත්මක ප්‍රකාශයක් සිදුකළා.\nමේ අතරල කෘෂිකර්ම අමාත්‍යාංශය නිවේදනයක් නිකුත් කරමින් සඳහන් කරන්නේ එක්සත් ජාතීන්ගේ ආහාර හා කෘෂිකර්ම සංවිධානය විසින් මෙරට ගොවි ජනතාවට වගා කටයුතු සඳහා අවශ්‍ය යූරියා පොහොර සහ ත්‍රිතව සුපිරි පොහොර නොමිලේ\nලබාදීමට අදාළව ගිවිසුමට අත්සන් තැබූ බවයි.\nඒ අනුව අක්කරයකට වඩා අඩු කුඹුරු වගා කරන ගොවීන්ට කිලෝග්‍රෑම් 50ක යූරියා පොහොර මිටියක් බැගින් ගොවීන් 375000කට අවශ්‍ය පොහොර නොමිලේ ලබාදෙනු ඇති.\nමේ අතර වෙළෙඳපොලේ කුකුළු මස් හා බිත්තර මිල ගණන් යළි ඉහළ යාම සම්බන්ධයෙන් පාරිභෝගික අයිතීන් සුරැකීමේ ජාතික ව්‍යාපාරය අදහස් පළකළා.",
       "URL": "https://www.hirunews.lk/315501/මිනිස්-පරිභෝජනයට-ගෙන්වූ-සහල්-සත්ව-ආහාරවලට-දෙන්නෙ-නෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=865"
}