{
       "Source": "hirunews",
       "Timestamp": "Sunday, 10 December 2017 - 17:59",
       "Headline": "මහ කැලයේ සිරකළ නිලධාරීන් බේරාගත් මෙහෙයුම",
       "News Content": "සෝමාවතිය ජාතික වනෝද්‍යානයේ දැව ජාවාරම්කරුවන් පිරිසක් රදවාගෙන සිටි වනජීවී නිලධාරීන් පිරිස මුදා ගෙන තිබෙනවා.\nවන උද්‍යානය තුළ දැව ජාවාරමක් සිදුකෙරෙන බවට ලද තොරතුරකට අනුව ඒ පිළිබදව සොයා බැලීම සදහා ඊයේ එම ස්ථානයට ගිය වනජීවි නිලධාරීන් පිරිසකුයි මෙලෙස ජාවාරම්කරුවන් විසින් රදවාගෙන ඇත්තේ.\nපසුව පොළොන්නරුව වනජීවි කාර්යාලයට සිදුකළ දැනුම්දීමකට අනුව යළිත් එම කාර්යාලයේ නිලධාරීන් පිරිසක් සෝමාවතිය ජාතික වනෝද්‍යානයට ගොස් තිබුණේ ජාවාරම්කරුවන් රදවාගෙන සිටි නිලධාරීන් මුදා ගැනීම සඳහායි.\nඑම අවස්ථාවේදී ඔවුන් එම ස්ථානයෙන් පළා ගොස් ඇති අතර, පැය 6කට ආසන්න කාලයක් ජාවාරම්කරුවන් වනජීවි නිලධාරීන් සිරකරගෙන සිට තිබෙනවා.",
       "URL": "https://www.hirunews.lk/178065/මහ-කැලයේ-සිරකළ-නිලධාරීන්-බේරාගත්-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4178"
}