{
       "Source": "hirunews",
       "Timestamp": "Thursday, 21 July 2016 - 18:24",
       "Headline": "අලි රොෂාන්ගේ ඇත් පැටවෙකු කතරගම මහ පෙරහරෙන් සොයා ගැනේ",
       "News Content": "නීතිවිරෝධීව අලි පැටවුන් ළග තබා ගැනීම සම්බන්ධයෙන් චෝදනා එල්ල වී තිබෙන නිරාජ් රොෂාන් හෙවත් අලි රොෂාන්ට අයත් බව කියන තවත් ඇත් පැටවෙකු කතරගම මහපෙරහර අවසානයෙන් පසු වනජිවි භාරයට ගෙන තිබෙනවා.\n‘‘සමාධි’’ නම් මෙම ඇත් පැටවා ව්‍යාජ ලේඛන උපයෝගි කර ගනිමින් අලි රොෂාන් විසින් හිමිකරගෙන ඇති බවටයි වාර්තා වන්නේ.\nඅදාළ ඇත්පැටවා සම්බන්ධයෙන් අපරාධ පරීක්ෂණ දෙපාර්තමේන්තුව උසාවි නියෝගයක් ද ලබාගෙන තිබෙනවා.\nකෙසේ වෙතත්, එම උසාවි නියෝගයට අනුවයි පෙරහර අවසන් වීමෙන් අනතුරුව මෙම ඇත්පැටවා වනජිවි භාරයට ගෙන ඇත්තේ.\nනීතිවිරෝධීව වන අලි ළඟ තබාගැනීම සම්බන්ධයෙන් අලි රොෂාන් නැමැත්තා ඇතුලූ 11 දෙනෙකුට එරෙහිව දැනට නඩු පැවරීමට ද කටයුතු කර තිබෙනවා.\nව්‍යාජ ලේඛන සකසා අලි රොෂාන් භාරයේ තබා ගත් ඇත් පැටවුන් 6 දෙනෙකු දැනට වනජිවි භාරයට ගෙන ඇති බව සදහන්.\nමේ අතර, මහනුවර - ශ්‍රී දළඳා මාලිගාවේ පෙරහරේ දළඳ කරඩුව වැඩම කරවීමට සිටින පරිණත දළ ඇතුන් පිළිබදව මේ වනවිට ගැටලූ මතුවී ඇති බව දියවඩන නිලමේ ප්‍රදීප් නිලංගදෑල පවසනවා.",
       "URL": "https://www.hirunews.lk/138633/අලි-රොෂාන්ගේ-ඇත්-පැටවෙකු-කතරගම-මහ-පෙරහරෙන්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4955"
}