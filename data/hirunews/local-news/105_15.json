{
       "Source": "hirunews",
       "Timestamp": "Friday, 11 August 2023 - 20:49",
       "Headline": "සේව්‍ය සේවක නියෝජිතයින්ගේ සාකච්ඡාවක් අග්‍රාමාත්‍යවරයාගේ ප්‍රධානත්වයෙන්",
       "News Content": "සේව්‍ය සේවක නියෝජිත සාකච්ඡාවක් අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන් අද (11) අරලියගහ මන්දිරයේදී පැවැත්වුණා.\nවෘත්තීය සමිති ක්‍රියාමාර්ග හා ආයතනික ගැටලු පිළිබඳව මෙහිදී දීර්ඝ වශයෙන් සාකච්ඡා වු අතර යෝජිත සේවා නියුක්ති පනත් කෙටුම්පත පිළිබඳවද මෙහිදී සාකච්ඡාවට බඳුන් වු බව වාර්තා වෙනවා.\nපැහැදිලි සංශෝධන මත නිරවුල් කෙටුම්පතක් ඉදිරිපත් කිරීම සඳහා වූ කරුණු රැසක් වෘත්තීය සමිති නියෝජිතයින් ඉදිරිපත් කළ අතර මේ පිළිබඳ තවදුරටත් සාකච්ඡා කිරීමටයි තීරණයවුනේ.\nකම්කරු කොමසාරිස් ජනරාල්, ලංකා සේවා යෝජක සංගමය, ශ්‍රී ලංකා නීතිඥ සංගමය, ඇතුළු සංවිධාන කිහිපයක් හා වෘත්තීය සමිති සම්මේලන නියෝජිතයින් මෙම අවස්ථාවට සහභාගිවී සිටියා.",
       "URL": "https://www.hirunews.lk/344485/සේව්‍ය-සේවක-නියෝජිතයින්ගේ-සාකච්ඡාවක්-අග්‍රාමාත්‍යවරයාගේ-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=105"
}