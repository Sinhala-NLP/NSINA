{
       "Source": "hirunews",
       "Timestamp": "Tuesday, 19 April 2016 - 11:17",
       "Headline": "මීටියාගොඩ පොලිසීය පාතාලයට සම්බන්ධයි ද?",
       "News Content": "ගාල්ල මීටියාගොඩ පොලිස් වසමේ නින්දාන ගල්හිරේ ප්‍ර‍දේශයේ පදිංචි 51ක් හැවිරිදි අයෙකුට කිසියම් පිරිසක්  මොට ආයුධ වලින් පහරදී තිබෙනවා.\nපසුගිය 14 වනදා මෙම සිද්ධිය සිදුව ඇතැයි හිරු වාර්තාකරු සදහන් කලා.\nදෙපිරිසක් අතර ඇතිවු ආරවුලකදී  අදාළ පුද්ගලයාට මොට ආයුධයකින් හිසට පහරදී තිබෙනවා.\nබරපතල තුවාල ලැබු  ජී වී සුනිල් නැමැත්තා මේ වන විට කරාපිටිය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබන බව සදහන්.\nඔහු තවමත් සිහිමුර්ජා වී සිටින බවත් තත්වය බරපතල බවද වෛද්‍යවරුන් පවසනවා.\nඔහුගේ ඥාතීන් පවසන්නේ  මීටියාගොඩ පොලිස් ස්ථානයට මෙම සිද්ධිය සම්බන්ධයෙන් පැමිණිල්ලක් ඉදිරිපත් කලද මේ දක්වා කිසිදු සැකකරුවෙකු අත්අඩංගුවට ගෙන නොමැති බවයි.\nසැකකරුවන් අත්අඩංගුවට ගැනීම් ප්‍ර‍මාද වන්නේ පොලිසියේ ඇතැම් නිළධාරීන් සහ සැකකරුවන් අතර පවතින සබදතා හේතුවෙන් බවයි ඥාතීන්ගේ මතය වන්නේ.\nඅදාළ සිද්ධියේ ප්‍රධාන සැකකරු  පාතාලයට සම්බන්ධ බව ඥාතීන් පවසනවා.\nකෙසේ වෙතත්  මීටියාගොඩ පොලීසියට එල්ලවන මෙම චෝදනාව සම්බන්දයෙන්  අප  ස්ථානාධිපතිවරයාගෙන් විමසිමක් කලා.\nඔහු පැවසුවේ  සැකකරුවන් හදුනා ගෙන ඇති අතර ඔවුන් ප්‍රදේශයෙන් මේ වන විට පලා ගොස් ඇති බවයි.\nඔවුන් අත්අඩංගුවට ගැනීමට විශේෂ පොලිස් කණ්ඩායමක් යොදවා ඇති බවද ස්ථානාධිපතිවරයා සදහන් කලා.",
       "URL": "https://www.hirunews.lk/131201/මීටියාගොඩ-පොලිසීය-පාතාලයට-සම්බන්ධයි-ද",
       "Category": "Local News",
       "Parent URL": "https://www.hirunews.lk/local-news.php?pageID=5083"
}