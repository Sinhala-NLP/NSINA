{
       "Source": "hirunews",
       "Timestamp": "Wednesday, 23 September 2020 - 17:20",
       "Headline": "බණ්ඩාරවෙල නගරයේ හෝටලයක් ගින්නකින් විනාශ වෙයි (වීඩියෝ)",
       "News Content": "බණ්ඩාරවෙල නගරයේ සිව් මහල් ගොඩනැගිල්ලක පිහිටි හෝටලයක් අද දහවල් ඇතිවූ ගින්නකින් විනාශ වී තිබෙනවා.\nගෑස් කාන්දුවක් හේතුවෙන් මෙම ගින්න හටගෙන ඇති බවටයි අනාවරණ වී ඇත්තේ.\nබණ්ඩාරවෙල නගර සභාවේ ගිනි නිවීම් ඒකකය, දියතලාව යුද හමුදා කඳවුරේ නිලධාරීන්, පොලිසිය සහ ප්‍රදේශවාසීන් එක්ව ගින්න මැඩපැවැත්වූ බව අප වාර්තාකරු සඳහන් කළා.\nගින්නෙන් හෝටලය සම්පූර්ණයෙන් විනාශ වී ඇති අතර කිසිවෙකුටත් හානියක් සිදුවී නැහැ.\nබණ්ඩාරවෙල පොලිසිය පරීක්ෂණ සිදු කරනවා.",
       "URL": "https://www.hirunews.lk/250922/බණ්ඩාරවෙල-නගරයේ-හෝටලයක්-ගින්නකින්-විනාශ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2435"
}