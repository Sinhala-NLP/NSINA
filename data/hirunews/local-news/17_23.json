{
       "Source": "hirunews",
       "Timestamp": "Wednesday, 20 September 2023 - 15:31",
       "Headline": "යාපනයේ නිවසක තිබී යුද උපකරණ තොගයක් හමුවෙයි",
       "News Content": "වළ දමා තිබූ ක්ලේමෝ බෝම්බ ඇතුළු යුද උපකරණ රැසක් චාවාකච්චේරී පොලීසිය විසින් ඊයේ (19) සොයාගෙන තිබෙනවා.\nප්ලස්ටික් බැරල්වල දමා වළ දමා තිබූ මෙම ක්ලේමෝ බෝම්බ හා අනෙක් යුද උපකරණ යුද සමයේදී කවර හෝ පාර්ශ්වයක් විසින් මතු ප්‍රයෝජනය පිණිස මෙසේ වළ දමන්නට ඇති බවයි ආරක්ෂක අංශ සඳහන් කළේ.\nයුද උපකරණ වළ දමා තිබූ ගෙවත්තේ අයිතිකරු වළක් කැපීමට යාමේදී මෙම යුද උපකරණ හමු වී ඇති අතර පසුව ඔහු ඒ පිළිබදව පොලීසියට තොරතුරු ලබා දී තිබෙනවා.\nමෙම යුද උපකරණ තොගය පුපුරවා විනාශ කිරීම සදහා චාවාකච්චේරි අධිකරණයෙන් නියෝගයක් ලබා ගැනීමට පොලිසිය පියවර ගෙන ඇති බවයි වාර්තා වන්නේ.",
       "URL": "https://www.hirunews.lk/348868/යාපනයේ-නිවසක-තිබී-යුද-උපකරණ-තොගයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=17"
}