{
       "Source": "hirunews",
       "Timestamp": "Tuesday, 21 June 2022 - 21:47",
       "Headline": "19 පැවති හිතකර අංග යළි හඳුන්වා දෙන ලෙසට ඉල්ලීම් (වීඩියෝ)",
       "News Content": "22 වැනි ආණ්ඩුක්‍රම ව්‍යවස්ථා පනත් කෙටුම්පතට කැබිනට් මණ්ඩලයේ අනුමැතිය හිමි වී තිබෙනවා.\nඑය ඉදිරිපත් කර ඇත්තේ අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය විජයදාස රාජපක්ෂ මහතා විසින්.\nමේ අතර සමගි ජන බලවේගය ඉදිරිපත් කර තිබූ 21 වැනි ආණ්ඩුක්‍රම ව්‍යවස්ථා කෙටුම්පත සම්බන්ධ ශ්‍රේෂ්ඨාධිකරණ තීරණය කථානායකවරයා අද පාර්ලිමේන්තුවට දැනුම් දුන්නා.\nවිධායක ජනාධිපති ක්‍රමය සඳහා 20 වැනි ආණ්ඩුක්‍රම ව්‍යවස්ථා සංශෝධනය මගින් පැවරී ඇති බලතල පිළිබඳ ආන්දෝලනාත්මක තත්ත්වයක් උද්ගතව ඇති බැවින් 19 වැනි ආණ්ඩුක්‍රම ව්‍යවස්ථා සංශෝධනයේ පැවති හිතකර අංගයන් යළි හඳුන්වා දෙන ලෙසට ඉල්ලීම් ඉදිරිපත් වී ඇති බව රජය පවසනවා.\nවිධායක ජනාධිපතිවරයා සහ පාර්ලිමේන්තුව අතර යම් බල තුලයක් ඇති කිරීමට හැකි වන පරිදි පාර්ලිමේන්තුවට සහ ජනතාවට සාමූහිකව වගකියන අමාත්‍ය මණ්ඩලයට සහ ආණ්ඩුක්‍රම ව්‍යවස්ථා සභාවට යම් බලතල ප්‍රමාණයක් පැවරෙන අයුරින් ව්‍යවස්ථා සංශෝධනය යෝග්‍ය බවටයි රජය හඳුනාගෙන ඇත්තේ.\n21 වැනි ආණ්ඩුක්‍රම ව්‍යවස්ථා සංශෝධන මූලික කෙටුම්පත සඳහා කැබිනට් මණ්ඩලයේ ප්‍රතිපත්තිමය අනුමැතිය ලබාගැනීමට ඉදිරිපත් කෙරුණේ එම පසුබිම තුළයි.\nඅනතුරුව එම කෙටුම්පත පාර්ලිමේන්තු අනුමැතිය සඳහා ඉදිරිපත් කිරීමට නියමිතව තිබෙනවා.\nඅද පැවති කැබිනට් තීරණ දැනුම්දීමේ ප්‍රවෘත්ති සාකච්ඡාවේදීද මේ සම්බන්ධයෙන් අදහස් පළකෙරණා.",
       "URL": "https://www.hirunews.lk/307826/19-පැවති-හිතකර-අංග-යළි-හඳුන්වා-දෙන-ලෙසට-ඉල්ලීම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1077"
}