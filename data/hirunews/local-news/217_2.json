{
       "Source": "hirunews",
       "Timestamp": "Monday, 03 July 2023 - 14:45",
       "Headline": "වටවල නිවසක් මතට පස් කන්දක් කඩා වැටෙයි",
       "News Content": "වටවල ප්‍රදේශයට ඇද හැලෙන අධික වර්ෂාව හේතුවෙන් වටවල පොලිස් වසමට අයත් රොසැල්ල ප්‍රදේශයේ නිවසක් මතට පස් කන්දක් කඩා වැටිමෙන් එම නිවසේ විසිත්ත කාමරයට සහ විසිත්ත කාමරයේ තිබි ගෘහ භාණ්ඩ සහ විදුලි උපකරණ රැසකට අලාභ හානි සිදු වි ඇති බව අප වාර්තාකරු පවසනවා.\nඅද(03) අලුයම 4.30ට පමණ පැවති අධික වර්ෂාවත් සමග නිවසට ඉහලින් පිහිටි පස් කන්දක් මෙසේ එකවරම නිවසේ විසිත්ත කාමරයට කඩා වැටුණු බවයි නිවසේ පදිංචිකරුවන් පවසන්නේ.\nපස් කන්ද කඩා වැටිමෙන් නිවසට සිදු වු අලාභය මෙතෙක් තක්සේරු කර නොමැති අතර, ආපදාවට ලක් වුවන් එම නිවසේ වෙනත් කාමර වල තාවකාලිකව නතර වී සිටිනවා.\nපවතින අධික වර්ෂාවත් සමග නිවාස වලට සහ ප්‍රධාන මාර්ග වලට පස් කදු කඩා වැටිමේ දැඩි අවධානමක් පවතින නිසා ඒ පිලිබදව සැලකිලිමත්ව සිටින ලෙසයි නුවරඑලිය දිස්ත්‍රික් ආපදා කලමණාකරණ ඒකකය ජනතාවගෙන් ඉල්ලා සිටින්නේ.",
       "URL": "https://www.hirunews.lk/339864/වටවල-නිවසක්-මතට-පස්-කන්දක්-කඩා-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=217"
}