{
       "Source": "hirunews",
       "Timestamp": "Saturday, 27 August 2022 - 15:32",
       "Headline": "නිල්වලා ගගේ ගිලුණු තරුණයකුගේ පෙම්වතිය කිරමආරට බිලිවෙයි (වීඩියෝ)",
       "News Content": "මාතර, අකුරැස්ස පිටබැද්දර ප්‍රදේශයේදී නිල්වලා ගගේ දිය නෑමට ගොස් දියේ ගිලී අතුරුදන් වූ තරුණයන් සිව් දෙනාගෙන් එක් අයෙකුගේ පෙම්වතිය ද කිරමආරේ ගිලී මිය යෑමේ පුවතක් වාර්තා වනවා.\nඊයේ (26) රාත්‍රියේ සිට අදාල තරුණිය අතුරුදන්ව ඇති බවට කඹුරුපිටිය පොලිසියට පැමිණිල්ලක් ලැබී ඇති බවයි පොලිසිය සදහන් කළේ.\nසිය පෙම්වතා දියේ ගිලී අතුරුදන් වීම සම්බන්ධයෙන් ඇති වූ සිත්තැවුලක් මත ඇය සියදිවි නසාගෙන ඇති බවට සැක කෙරෙන අතර පශ්චාත් මරණ පරීක්ෂණයෙන් අනතුරුව ඒ පිළිබදව නිෂ්චිතව ප්‍රකාශ කළ හැකි බවයි පොලිසිය කියා සිටියේ.\nමේ අතර මාතර - පිටබැද්දර ප්‍රදේශයෙන් නිල්වලා ගඟේ දිය නෑමට ගොස් අතුරුදන්වූ තරුණයන් දෙදෙනෙකුගේ සිරුරු නාවික හමුදාව විසින් සොයාගෙන තිබෙනවා.\nප්‍රදේශයේ හිරු වාර්තාකරු සඳහන් කළේ අතුරුදන්වූ තරුණයන් සෙවීමේ කටයුතු නාවික හමුදා කිමිදුම් කණ්ඩායමක මැදිහත්වීමෙන් අද (27) ආරම්භ වූ බවයි.",
       "URL": "https://www.hirunews.lk/313878/නිල්වලා-ගගේ-ගිලුණු-තරුණයකුගේ-පෙම්වතිය-කිරමආරට-බිලිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=909"
}