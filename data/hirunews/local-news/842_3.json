{
       "Source": "hirunews",
       "Timestamp": "Tuesday, 27 September 2022 - 8:16",
       "Headline": "උසස් පෙළ විභාගය කල් දමන්නැ යි ඉල්ලීමක්",
       "News Content": "මෙම වසරේ අ.පො.ස උසස් පෙළ විභාගය දෙසැම්බර් මාසයේ පැවැත්වීමෙන් තමන්ට අසාධාරණයක් සිදු වන බවට දෙවන වරට එම විභාගයට පෙනී සිටීමට අපේක්ෂා කරන සිසුන් සහ ඔවුන්ගේ දෙමාපියන් චෝදනා කරනවා.\nඋසස් පෙළ විභාග ප්‍රතිපල නිකුත් කිරීමට මාස 6ක කාලයක ගත වීමත් මාස 3කින් යලි එම විභාගයට මුහුණ දීමට සිදු වීමෙන් තමන් දැඩි ලෙස අපහසුතාවට පත්ව සිටින බවයි හිරු ප්‍රවෘත්ති අංශයට අදහස් දක්වමින් සිසුන් කියා සිටියේ.\nඑබැවින් මෙවර දෙසැම්බර් මාසයේ පැවැත්වීමට නියමිත උසස් පෙළ විභාගය මාස 2කින් හෝ 3කින් කල් දමන ලෙසයි ඔවුන් අධ්‍යාපන බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/316407/උසස්-පෙළ-විභාගය-කල්-දමන්නැ-යි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=842"
}