{
       "Source": "hirunews",
       "Timestamp": "Thursday, 26 January 2023 - 13:48",
       "Headline": "කුකුළු නිෂ්පාදන කර්මාන්තය සුරක්ෂිත කිරීමට කෝප් කමිටුවේ දී කරුණු 4ක සාකච්ඡාවක්",
       "News Content": "දේශීය කුකුළු නිෂ්පාදන කර්මාන්තය සුරක්ෂිත කරමින් බිත්තර සඳහා සාධාරණ මිලක් තීරණය කිරීම සඳහා කරුණු හතරක් පිළිබඳ සාකච්ඡා කිරීමට කෝප් කමිටුවේදී අවධානය යොමුව තිබෙනවා.\nඒ පාර්ලිමේන්තු මන්ත්‍රී මහාචාර්ය රංජිත් බණ්ඩාරගේ ප්‍රධානත්වයෙන් ඊයේ (26) එම කමිටුව පාර්ලිමේන්තු සංකීර්ණයේ රැස්වූ අවස්ථාවේදීයි.\nඒ අනුව, නිෂ්පාදන පිරිවැය සාධාරණ ලෙස ඇස්තමේන්තු ගත කර වෙළෙඳපොල තුළ බිත්තර සඳහා සාධාරණ මිලක් නියම කිරීම, දේශීය බිත්තර කර්මාන්තය ආරක්ෂා කිරීම, වෙළඳපොළේ පවතින බිත්තර හිඟය පාලනය කිරීම සහ පාරිභෝගිකයාට සාධාරණ මිලකට බිත්තර ලබාදීම මෙහිදී අවධානය යොමු වී තිබෙනවා.",
       "URL": "https://www.hirunews.lk/325931/කුකුළු-නිෂ්පාදන-කර්මාන්තය-සුරක්ෂිත-කිරීමට-කෝප්-කමිටුවේ-දී-කරුණු-4ක-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=578"
}