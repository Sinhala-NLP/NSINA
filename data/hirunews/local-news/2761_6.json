{
       "Source": "hirunews",
       "Timestamp": "Friday, 01 May 2020 - 14:08",
       "Headline": "වෙසක් සමරන ආකාරය ගැන සෞඛ්‍ය අමාත්‍යාංශයෙන් උපදෙස් මාලාවක්",
       "News Content": "කොරෝනා වසංගතය හේතුවෙන් මෙවර වෙසක් උත්සවය සැමරිය යුතු ආකාරය ඇතුළත් උපදෙස් මාලාවක් සෞඛ්‍ය අමාත්‍යාංශය විසින් නිකුත් කර තිබෙනවා.\nඑහි දැක්වෙන්නේ හැකිතාක් දුරට නිවස මූලික කර ගත් ආමිස සහ ප්‍රතිපත්ති පූජාවන්වලට මූලිකත්වය දෙමින් මෙවර වෙසක් උත්සවය සැමරිය යුතු බවයි.\nඑමෙන්ම, විහාරස්ථාන තුළ පුද්ගල දුරස්ථභාවය තබා ගැනීමට අසීරු ආමිස සහ ප්‍රතිපත්ති පූජා පැවැත්වීමෙන් වළකින ලෙස ද අදාළ උපදෙස් වලට ඇතුළත්.\nදාන, ශීල සහ භාවිනා ව්‍යාපාර, දන්සැල්, සල්පිල්, තොරණ සහ පෙරහර සංවිධානය කිරීමෙන් ද වැළකිය යුතු අතර, වෙසක් සමයේ වෙළඳාම් කටයුතු වලදී ද, දුරස්ථභාවය රඳවා ගනිමින් කටයුතු කරන ලෙස ද සෞඛ්‍ය අමාත්‍යාංශය දැනුම් දෙනවා.\nමේ අතර, ලබන 04 වැනිදායින් ආරම්භ වන වෙසක් සතිය තුළ සියලූම රාජ්‍ය, අර්ධ රාජ්‍ය හා පෞද්ගලික ආයතනවල මෙන්ම නිවෙස්වල සහ රථවාහනවලද බෞද්ධ ධජය ප්‍රදර්ශනය කරන ලෙස බුද්ධශාසන, සංස්කෘතික සහ ආගමික කටයුතු අමාත්‍යාංශය ජනතාවගෙන් ඉල්ලා සිටියා.",
       "URL": "https://www.hirunews.lk/239843/වෙසක්-සමරන-ආකාරය-ගැන-සෞඛ්‍ය-අමාත්‍යාංශයෙන්-උපදෙස්-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=2761"
}