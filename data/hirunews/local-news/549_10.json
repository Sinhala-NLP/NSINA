{
       "Source": "hirunews",
       "Timestamp": "Wednesday, 08 February 2023 - 14:59",
       "Headline": "කඩුවෙල මහ නගර සභාවේ වැදගත් ලේඛණ රැසක් ආදාහනාගාරයක පුච්චලා",
       "News Content": "කඩුවෙල මහ නගර සභාවට අයත් වැදගත් ලිපි ලේඛණ රැසක් ගැමුණුපුර කොතලාවල ආදානාගරයේ දී ගිණි තබා විනාශ කොට ඇති බවට කරුණු වාර්තා වනවා.\nමීට දින කිහිපයකට පෙර කඩුවෙල මහ නගර සභාවට අයත් ලොරි රථ දෙකක් මගින් මෙම ලිපි ලේඛණ තොගය අදාල ස්ථානය වෙත ගෙනැවිත් ගිනි තබා ඇති බවටයි කඩුවෙල මහ නගර සභාවේ මන්ත්‍රීවරයෙකු වන අසිත නිරෝෂන් පවසන්නේ.\nදින තුන හතරක කාලයක් ගිණිගෙන දැවුණා යැයි කියන මෙම ලිපි ලේඛණ මේ ආකාරයෙන් විනාශ කිරීම සම්බන්ධයෙන් ඉකුත් පළමුවැනි දා පැවති මහා සභා රැස්වීමේ දී පවා දැනුම් නො දුන් බවයි මන්ත්‍රීවරයා පවසන්නේ.\nකෙසේ නමුත් සභා අනුමැතියකින් තොරව හා රාජ්‍ය ආයතනයක නියමිත කාර්යය පටිපාටියට පරිභාහිරව ආයතනික දේපල මෙලෙස විනාශ කර ඇත්තේ කුමන පදනමින් ද යන්න මන්ත්‍රීවරයා ප්‍රශ්න කර සිටිනවා.",
       "URL": "https://www.hirunews.lk/326974/කඩුවෙල-මහ-නගර-සභාවේ-වැදගත්-ලේඛණ-රැසක්-ආදාහනාගාරයක-පුච්චලා",
       "Category": "Local News",
       "Parent URL": "https://www.hirunews.lk/local-news.php?pageID=549"
}