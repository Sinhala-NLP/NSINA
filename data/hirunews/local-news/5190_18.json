{
       "Source": "hirunews",
       "Timestamp": "Friday, 29 January 2016 - 19:21",
       "Headline": "මාධ්‍යයට තර්ජනය නොකළ බව අගමැති කියයි",
       "News Content": "තමා මාධ්‍යයට තර්ජනය නොකළ බව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී ප්‍රකාශ කළා.\nමේ අතර, පුරප්පාඩු වී ඇති නීතිපති තනතුරට සුදුස්සෙකු මෙතෙක් පත් නොකිරීම සම්බන්ධයෙන් ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන අද පාර්ලිමේන්තුවේ අවධානය යොමු කළා.\nඑහිදී මන්ත්‍රීවරයා කියා සිටියේ දැනට එම ධුරයේ වැඩ බැලීමට පත් කර ඇති සුදුසුකම් සහිත පුද්ගලයා වෙනුවට වෙනත් අයෙකු පත් කිරීමේ සූදානමක් ඇති බවට වාර්තා වී ඇති බවයි.\nඑසේම දියවඩන නිළමේවරයාගේ ධුර කාලය වසර 05 ක් දක්වා සීමා කෙරෙන බෞද්ධ විහාර දේවාල ගම් සංශෝධන පනත් කෙටුම්පතද අද පාර්ලිමේන්තුවට ඉදිරිපත් කෙරුණා.\nඑම පනතට අනුව දියවඩන නිලමේවරයාගේ ධුර කාලය වසර 10 සිට 5 දක්වා සීමා කරන අතර එක් තැනැත්තෙකුට ඉදිරිපත්විය හැක්කේ වාර 3 ක් සඳහා පමණයි.\nමීට අමතරව දියවඩන නිලමේවරයාට බස්නායක නිලමේ ධුරයක් දැරීමේ අවස්ථාවද අහිමිවනවා.",
       "URL": "https://www.hirunews.lk/125017/මාධ්‍යයට-තර්ජනය-නොකළ-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5190"
}