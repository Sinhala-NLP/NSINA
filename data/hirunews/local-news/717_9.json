{
       "Source": "hirunews",
       "Timestamp": "Tuesday, 22 November 2022 - 13:07",
       "Headline": "සොලමන් දූපත්වලටත් භූ කම්පනයක්",
       "News Content": "ඕස්ට්‍රේලියාවේ සහ නවසීලන්තය ආසන්නයේ පිහිටි සොලමන් දූපත්වල රික්ටර් මාපකයේ ඒකක 7ක ප්‍රබලත්වයෙන් යුත් භූ කම්පනයක් අද සිදුව තිබෙනවා.\nවිදෙස් වාර්තා සඳහන් කළේ මෙම භූ කම්පනයෙන් සිදුවූ ජීවිත හානි හෝ දේපළ හානි සම්බන්ධයෙන් මෙතෙක් වාර්තා ලැබී නොමැති බවයි.\nභූ කම්පනයත් සමඟ සුනාමි අනතුරු ඇගවීම් නිකුත් කළද මේවනවිට එය ඉවත් කර තිබෙනවා.\nවිදෙස් වාර්තා සඳහන් කළේ භූ කම්පනයෙන් පසුව රික්ටර් මාපකයේ ඒකක 6ක ප්‍රබලත්වයෙන් යුත් පසුකම්පන 3ක් සිදුව ඇති බවයි.\nඉන්දුනිසියාවේ ජාවා දූපත්වල රික්ටර් මාපකයේ ඒකක 6යි දශම 8ක ප්‍රබලත්වයෙන් යුත් භූ කම්පනයක් ඊයේ සිදුවූ අතර ඉන් 162කු මියගොස් සිය ගණනක් ජනතාව තුවාල ලැබුවා.",
       "URL": "https://www.hirunews.lk/320993/සොලමන්-දූපත්වලටත්-භූ-කම්පනයක්",
       "Category": "Local News",
       "Parent URL": "https://www.hirunews.lk/local-news.php?pageID=717"
}