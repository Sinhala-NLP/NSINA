{
       "Source": "hirunews",
       "Timestamp": "Saturday, 01 October 2022 - 18:56",
       "Headline": "සැත්කමකින් පසු මියගිය ජා-ඇල තරුණියගේ ඥාතීන් පොලීසියට (වීඩියෝ)",
       "News Content": "පෞද්ගලික රෝහලක සිදුකළ ශල්‍යකර්මයකින් පසු ජා-ඇල ප්‍රදේශයේ තරුණියක් ජිවිතක්ෂයට පත්වීමේ සිද්ධිය සම්බන්ධයෙන් විමර්ශනයක් සිදුකරන ලෙස ඉල්ලා අද වත්තල පොලීසියට පැමිණිල්ලක් ඉදිරිපත් කර තිබෙනවා.\nඒ ඇයගේ ඥාතීන් විසින්.\nජා-ඇල - දෑලතුර ප්‍රදේශයේ පදිංචි 32 හැවිරිදි තරුණියක් වත්තල ප්‍රදේශයේ පෞද්ගලික රෝහලක් වෙත යොමුව තිබුණේ උදරය ආශ්‍රිත රෝගී තත්ත්වයක් හේතුවෙන් වෛද්‍ය ප්‍රතිකාර ලබා ගැනීම සඳහායි. ඇයට පිත්තාශයේ ගල් හට ගෙන ඇති බැවින් ශල්‍යකර්මයක් සිදු කිරීමට වෛද්‍යවරයා නිර්දේශ කර තිබුණා.\nඒ අනුව පසුගිය සැප්තැම්බර් මස පළවනදා වෛද්‍යවරයා විසින් අදාළ ශල්‍යකර්මය සිදුකර ඇති අතර අනතුරුව ඇති වූ සංකූලතා හේතුවෙන් රාගම ශික්ෂණ රෝහලට ඇතුළත් කිරීමෙන් පසු එහිදී ඇය පසුගිය 25 වනදා ජිවිතක්ෂයට පත්වුණා.\nමෙම මරණය සම්බන්ධයෙන් සමාජ මාධ්‍යයේ දැඩි කතාබහකට ලක් වූ අතර, ශල්‍යකර්මය සිදුකළ වෛද්‍යවරයාට ද ඒ පිළිබඳව චෝදනා එල්ල වුණා.",
       "URL": "https://www.hirunews.lk/316805/සැත්කමකින්-පසු-මියගිය-ජා-ඇල-තරුණියගේ-ඥාතීන්-පොලීසියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=831"
}