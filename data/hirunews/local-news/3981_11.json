{
       "Source": "hirunews",
       "Timestamp": "Saturday, 21 April 2018 - 10:09",
       "Headline": "රාගමදී පුද්ගලයෙකු ඝාතනය කෙරේ",
       "News Content": "රාගම - මහර  ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nපොලිස් හදිසි ඇමතුම් අංකයට ලැබුණු තොරතුරකට අනුව සිදුකළ විමර්ශනයේදී අනාවරණ වී ඇත්තේ කිසියම් පිරිසක්, පුද්ගලයින් දෙදෙනෙකුට තියුණු ආයුධයකින් පහරදී ඇති බවයි.\nතුවාල ලැබූවන් රාගම රෝහලට ඇතුළත් කිරීමෙන් පසු 55 හැවිරිදි එම ප්‍රදේශයේම පදිංචි පුද්ගලයෙකු ජීවිතක්ෂයට පත්වී ඇති බව සඳහන්.\nසිද්ධියට සම්බන්ධ සැකකරු හඳුනාගෙන ඇති අතර ඔහු අත්අඩංගුවට ගැනීම සඳහා විශේෂ විමර්ශනයක් ආරම්භ කර ඇති බවයි පොලීසිය සඳහන් කළේ.",
       "URL": "https://www.hirunews.lk/188888/රාගමදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3981"
}