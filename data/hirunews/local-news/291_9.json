{
       "Source": "hirunews",
       "Timestamp": "Tuesday, 06 June 2023 - 10:08",
       "Headline": "ඉන්දියාව හා ශ්‍රී ලංකාව අතර නැව් මඟින් භාණ්ඩ ප්‍රවාහනය ඇරඹේ",
       "News Content": "දකුණු ඉන්දියාවේ පොන්ඩිචෙරි සිට කන්කසන්තුරේ දක්වා භාණ්ඩ ප්‍රවාහන නැව් සේවයක් ජූනි මස 10 වෙනිදා සිට ආරම්භ කිරීමට හේලිස් සමාගමට අවසර\nලැබී තිබෙනවා.\nඒ අනුව එම සමාගම භාණ්ඩ ප්‍රවාහන කටයුතුවල නිරත වන අතර තවත් සමාගම් හතරක් ඊට අවසරය ඉල්ලා ඇතැයි වාර්තා වෙනවා.\nඉන්දියාවේ කරෙයිකාල් හා කන්කසන්තුරේ අතර මගී ප්‍රවාහන සේවා ව මැයි මස 15 වෙනිදා සිට ආරම්භ කිරීමට මුලින් සැලසුම් කොට තිබුණ ද එම සැලසුම\nදියත් කිරීමට ඉන්දියාව පාර්ශ්වයෙන් තවත් කාලයක් ඉල්ලා සිටීම නිසා එම මගී නැව් සේවා ආරම්භ කිරීම කල් දමා තිබෙනවා.\nකෙසේ වෙතත් ඉන්දියාව හා ශ්‍රී ලංකාව අතර භාණ්ඩ ප්‍රවාහන කටයුතු ජූනි මස 10 දා සිට ආරම්භ වෙනවා.",
       "URL": "https://www.hirunews.lk/337173/ඉන්දියාව-හා-ශ්‍රී-ලංකාව-අතර-නැව්-මඟින්-භාණ්ඩ-ප්‍රවාහනය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=291"
}