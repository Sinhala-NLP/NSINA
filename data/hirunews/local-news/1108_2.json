{
       "Source": "hirunews",
       "Timestamp": "Thursday, 09 June 2022 - 12:58",
       "Headline": "ඩෙංගු ශීඝ්‍ර ව්‍යාප්තියක්",
       "News Content": "මෙම මාසයේ ගත වූ දින කිහිපය තුල ඩෙංගු රෝගිීන් වාර්තා වීමේ සීඝ්‍ර ඉහළයාමක් පවතින බව ජාතික ඩෙංගු මර්ධන ඒකකය පවසනවා.\nඑහි අධ්‍යක්ෂ විශේෂඥ වෛද්‍ය සුදත් සමරවීර කොළඹ අද පැවති මාධ්‍ය හමුවකට එක් වෙමින් කියා සිටියේ, මෙම මාසයේ ඊයේ දින දක්වා ගත වූ දින 8 තුළ පමණක් ඩෙංගු රෝගීන් 2,416ක් වාර්තා වී ඇති බවයි.\nඉන් සියයට 54යි දශම 4ක වැඩි ම රෝගීන් ප්‍රමාණයක් වාර්තා වන්නේ බස්නාහිර පළාතෙන්.\nඒ අනුව මෙම මාසයේ ගත වූ දින 8 තුළ කොළඹ දිස්ත්‍රික්කයෙන් රෝගීන් 728 දෙනෙකු ද ගම්පහ දිස්ත්‍රික්කයෙන් රෝගීන් 354 දෙනෙකු ද වාර්තා වී තිබෙනවා.\nකලුතර දිස්ත්‍රික්කයෙන් ද මෙම මස තුළ රෝගීන් සංඛ්‍යාව 233ක් වාර්තා වී ඇති බවයි ජාතික ඩෙංගු මර්දන ඒකකය සඳහන් කළේ.\nඒ අනුව වසරේ මේ දක්වා කාලය තුළ දිවයින පුරා වාර්තා වී ඇති සමස්ත ඩෙංගු රෝගීන් සංඛ්‍යාව 26,622ක්.",
       "URL": "https://www.hirunews.lk/306654/ඩෙංගු-ශීඝ්‍ර-ව්‍යාප්තියක්",
       "Category": "Local News",
       "Parent URL": "https://www.hirunews.lk/local-news.php?pageID=1108"
}