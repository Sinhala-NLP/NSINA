{
       "Source": "hirunews",
       "Timestamp": "Sunday, 18 July 2021 - 12:59",
       "Headline": "මුහුදු සත්ත්වයින් ප්‍රවාහනය කිරීමේ ජාවාරමක් හෙළිවේ",
       "News Content": "ශ්‍රී ලංකාව සහ ඉන්දියාව අතර නීතිවිරෝධීව සිදුකෙරෙන මුහුදු කූඩැල්ලන් සහ මුහුදු කටුස්සන් ඇතුළු සත්ත්ව ජාවාරමක් පිළිබඳව තොරතුරු අනාවරණ වී තිබෙනවා.\nතමිල්නාඩු වන සංරක්ෂණ දෙපාර්තමේන්තුව මුහුදු කූඩැල්ලන් කිලෝ 300කට ආසන්න සංඛ්‍යාවක් සිය භාරයට ගැනීමත් සමඟ මෙම ජාවාරම පිළිබඳ තොරතුරු අනාවරණ වී ඇති බවයි ඉන්දීය මාධ්‍ය වාර්තාවල දැක්වෙන්නේ.\nබෝට්ටු 24 කින් ශ්‍රී ලංකාවට ප්‍රවාහනය කිරීමට සූදානම්ව තිබියදි අදාළ මුහුදු කූඩැල්ලන් තොගය සොයා ගෙන ඇත්තේ තමිල්නාඩුවේ රාමනාදපුරම් හි වෙඩලායි වෙරළ තිරයේදීයි.\nඅදාළ මුහුදු කූඩැල්ලන් තොගයේ වටිනාකම ඉන්දීය රුපියල් මිලියන 2කට අධික වන බව ද එරට බලධාරින් ප්‍රකාශ කර තිබෙනවා.\nවැටලීම සිදුවන අවස්ථාවේදී පිරිසක් පලා යාමට උත්සාහ දරා ඇති අතර, කෙසේ වෙතත් අදාල ජාවාරමට සම්බන්ධ බවට සැකකෙරෙන පුද්ගලයින් 7 දෙනෙකු අත්අඩංගුවට ගැනීමට ඉන්දීය බලධාරින් සමත් වූ බව එරට මාධ්‍ය වාර්තා කළා.",
       "URL": "https://www.hirunews.lk/277305/මුහුදු-සත්ත්වයින්-ප්‍රවාහනය-කිරීමේ-ජාවාරමක්-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=1813"
}