{
       "Source": "hirunews",
       "Timestamp": "Saturday, 14 January 2023 - 10:26",
       "Headline": "බිරිඳ ඝාතනය කළ සැමියා තුන්වන මහලෙන් බිමට පනී",
       "News Content": "බොරැල්ල - සර්පන්ටයින් මහල් නිවාස සංකීර්ණයේ පිහිටි නිවසකදී සිය බිරිඳ ඝාතනය කළ සැමියෙකු තුන්වන මහලෙන් බිමට පැන තිබෙනවා.\nපොලිසිය සඳහන් කළේ අනතුරින් බරපතල තුවාල ලැබූ පුද්ගලයා කොළඹ ජාතික රෝහලට ඇතුළත් කර ඇති බවයි.\nඊයේ රාත්‍රියේ ඔහු සිය 32 හැවිරිදි බිරිඳ තියුණු ආයුධයකින් පහරදී ඝාතනය කර තිබුණා.\nසිද්ධිය සම්බන්ධයෙන් බොරැල්ල පොලිසියද විශේෂ විමර්ශනයක් ආරම්භ කර තිබෙනවා.\nමේ අතර බොරැල්ල සිරිසර උයන මහල් නිවාස සංකීර්ණයේදී මුදල් ගණුදෙනුවක් මත ඇතිවූ ආරවුලක් හේතුවෙන් පුද්ගලයෙකු තවත් අයෙකුට තියුණු ආයුධයකින් පහරදී තුවාල සිදුකර තිබෙනවා.\nසිද්ධියෙන් බරපතල තුවාල ලැබූ 59 හැවිරිදි පුද්ගලයා මේ වනවිට කොළඹ ජාතික රෝහලට ඇතුළත් කර තිබෙනවා.",
       "URL": "https://www.hirunews.lk/324997/බිරිඳ-ඝාතනය-කළ-සැමියා-තුන්වන-මහලෙන්-බිමට-පනී",
       "Category": "Local News",
       "Parent URL": "https://www.hirunews.lk/local-news.php?pageID=603"
}