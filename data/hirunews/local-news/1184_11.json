{
       "Source": "hirunews",
       "Timestamp": "Sunday, 08 May 2022 - 7:02",
       "Headline": "තාප්පයක් කඩා වැටීමෙන් කතක් මරුට",
       "News Content": "ගම්පොළ පොලිස් වසමේ දී තාප්පයක් ඇඟ මතට කඩා වැටී කාන්තාවක් ජීවිතක්ෂයට පත් ව තිබෙනවා.\nමෙලෙස ජීවිතක්ෂයට පත් ව ඇත්තේ 72 හැවිරිදි මවුන්ට් ටෙම්පල් ප්‍රදේශයේ පදිංචිකාරිනියක්.\nමරණකාරිය ඇයගේ නිවසේ පිහිටි ඉඩමේ තාප්පය අසල තිබූ කෙසෙල් කැනක් කැපීමට යාමේ දී කෙසෙල්ගස තාප්පය මතට වැටීම හේතුවෙන් තාප්පය එම කාන්තාවගේ ඇඟට පෙරළී බරපතළ තුවාල ලබා ගම්පොළ රෝහලට ඇතුළත් කිරීමෙන් අනතුරුවයි ජීවිතක්ෂයට පත් වුණේ.\nමෘතශරීරය පශ්චාත් මරණ පරීක්ෂණය සිදු කිරීමෙන් අනතුරුව ඥාතීන් වෙත භාර දී තිබෙනවා.",
       "URL": "https://www.hirunews.lk/303793/තාප්පයක්-කඩා-වැටීමෙන්-කතක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1184"
}