{
       "Source": "hirunews",
       "Timestamp": "Wednesday, 01 March 2017 - 17:33",
       "Headline": "රුපියල් 40ට සීගිරි වනය වැනසූ බාල වයස්කාරයා (ඡායාරූප)",
       "News Content": "සීගිරිය අභයභූමියට අයත් සීගිරිය හා පිදුරංගල පර්වත දෙක අතර පුරාවිද්‍යා හා වනජීවී කලාපය තුළ පිහිටි ගස් 150ක් හා කුබුක් ගසක් කපා දැව බවට පත්කළ බාල වයස්කාර පුතෙකු හා ඔහුගේ පියා අත්අඩංගුවට ගත්බව සීගිරිය වනජීවී කාර්යාලය පවසනවා.\nසීගිරියේ වනය මැද හා ඒ අවට සංචාරක හෝටල් ඉදිකිරිම මේ දිනවල තරගයක් වී හමාරයි.\nමෙම හෝටල් පැරණි ගම්මාන ක්‍රමයට ඉදිකිරිම හා තට්ටු දෙකට ඉදිකිරීම සදහා අවශ්‍ය දැව කොන්ත්‍රාත් ක්‍රමයට ලබාදෙනු ලබයි.\nඒ අනුව සීගිරියේම පදිංචි අයකු ලබාගත් දැව කොන්ත්‍රාත් එක 16 හැවිරිදි සිය පුතාට හා පුතාගේ මිතුරෙකුට භාර දී තිබෙනවා.\nඑක ගසක් සදහා මෙම සැකකාර පියා රු 40 බැගින් පුතාට හා මිතුරාට ගෙවන බව අප වාර්තාකරු පවසනවා.\nඒ අනුව රක්ශිතය තුල කපා ගොඩගසා තිබු ගස් 350ක් රැගෙන යාම සදහා පැමිණි පියා හා පුතා වනජීවී නිලධාරින් වනය තුලදීම අත්අඩංගුවට ගෙන ඇති අතර ඒ අතර තුරදී වනයේ සැගවී සිටි පුතාගේ මිතුරා පොරවත් පිහියත් දමා පැනගොස් තිබෙනවා.\nඔවුන් අද  දඹුල්ල මහේස්ත්‍රත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/155788/රුපියල්-40ට-සීගිරි-වනය-වැනසූ-බාල-වයස්කාරයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4636"
}