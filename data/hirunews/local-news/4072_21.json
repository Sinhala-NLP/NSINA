{
       "Source": "hirunews",
       "Timestamp": "Tuesday, 20 February 2018 - 7:20",
       "Headline": "වැල්ලවාය - වදිනහෙලයාය රක්ෂිතය ගිනි ගනී",
       "News Content": "පවතින වියළි කාලගුණයත් සමඟ ප්‍රදේශ රැසක රක්ෂිත ගිනි ගැනීම් පිළිබදව තොරතුරු වාර්තා වනවා.\nවැල්ලවාය - වදිනහෙලයාය කඳුවැටි රක්ෂිතයේ ඊයේ (19) හට ගත් ගින්න මේ වන විට නිවා දමා ඇති බවයි පොලීසිය සඳහන් කළේ.\nගින්නෙන් අක්කර 100කට වැඩි ප්‍රමාණයක් විනාශයට පත්වී තිබෙනවා.\nගින්න නිවීම සඳහා ආපදා කළමනාකරණ නිලධාරීන්, යුද හමුදාව සහ ප්‍රදේශවාසීන් ද එක්ව සිටි බවයි අප වාර්තාකරු සඳහන් කළේ.\nප්‍රදේශයට පවතින වියළි කාලගුණය හේතුවෙන් ගින්න පැතිරී යාම වේගවත් වූ බවයි ප්‍රදේශවාසීන් හිරු ප්‍රවෘත්ති අංශයට කියා සිටියේ.\nආපදා කළමණාකරණ මධ්‍යස්ථානය සහ පොලීසිය මහජනතාවගෙන් ඉල්ලා සිටියේ සතුන් දඩයම් කිරීම සහ විවිධ අරමුණු සහිතව කැළෑ ගිනි තැබීම් සිදුකිරීමෙන් වළකින ලෙසයි.\nකාලගුණ විද්‍යා දෙපාර්තමේන්තුව සඳහන් කළේ මාර්තු මාසය අවසන් වන තුරු වැසි අපේක්ෂා කළ නොහැකි බවයි.",
       "URL": "https://www.hirunews.lk/184038/වැල්ලවාය-වදිනහෙලයාය-රක්ෂිතය-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4072"
}