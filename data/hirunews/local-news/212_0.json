{
       "Source": "hirunews",
       "Timestamp": "Wednesday, 05 July 2023 - 11:50",
       "Headline": "පෙම්වතියට පහර දුන් පොලිස් කොස්තාපල්ගේ වැඩ තහනම්",
       "News Content": "තම පෙම්වතියට අමානුෂික ලෙස පහර දුන් පොලිස් කොස්තාපල්වරයෙකුගේ සේවය අත් හිටුවා තිබෙනවා.\nමෙම පහර දීම සිදු කර ඇත්තේ කිළිනොච්චිය පොලිසියට අනුයුක්තව සේවය කළ නිලධාරියෙක් බවයි වාර්තා වන්නේ.\nපොලිසිය සඳහන් කළේ අදාළ නිලධාරියා තම පෙම්වතියට බිම පෙරළා ගෙන පහර දී ඇති අතර මෙහි දී එම තරුණිය බරපතළ තුවාල ලබා තණමල්විල රෝහලට ඇතුළත් කර ඇති බවයි.\nමෙම තරුණිය තණමල්විල රණව ප්‍රදේශයේ පදිංචිකාරියක්.\nකෙසේ වෙතත් සිද්ධිය සම්බන්ධයෙන් තණමල්විල පොලීසිය අදාළ නිලධාරියාට එරෙහිව නීති මගින් කටයුතු කිරීම ආරම්භ කර ඇති බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/340073/පෙම්වතියට-පහර-දුන්-පොලිස්-කොස්තාපල්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=212"
}