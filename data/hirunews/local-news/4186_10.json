{
       "Source": "hirunews",
       "Timestamp": "Tuesday, 05 December 2017 - 14:45",
       "Headline": "පාලනයක් නැති යතුරු පැදිය ලොරියක ගැටී නවතී",
       "News Content": "නිට්ටඹුව - අත්තනගල්ල මාර්ගයේ මඩුවෙගෙදර ප්‍රදේශයේදී සිදුවූ රිය අනතුරකින් යතුරුපැදිකරුවෙකු ජීවිතක්ෂයට පත්වී තිබෙනවා.\nනිට්ටඹුවේ සිට අත්තනගල්ල දෙසට ධාවනය වූ යතුරුපැදියක් වේගය පාලනය කර ගත නොහැකිව මාර්ගයේ පෙරළී ගොස් ඉදිරියෙන් පැමිණි ලොරි රථයක ගැටීමෙන් මෙම අනතුර සිදුවී ඇති බවයි පොලීසිය සඳහන් කළේ.\nසිද්ධියෙන් යතුරුපැදිකරු බරපතල තුවාල ලබා වතුපිටිවල රෝහලට ඇතුළත් කිරීමෙන් පසු ජීවිතක්ෂයට පත්වී තිබෙනවා. 33 හැවිරිදි ඔහු නිට්ටඹුව - ඌරපොළ ප්‍රදේශයේ පදිංචිකරුවෙක්.",
       "URL": "https://www.hirunews.lk/177645/පාලනයක්-නැති-යතුරු-පැදිය-ලොරියක-ගැටී-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4186"
}