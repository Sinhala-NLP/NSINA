{
       "Source": "hirunews",
       "Timestamp": "Saturday, 19 December 2020 - 13:04",
       "Headline": "මොරටුව පදික වෙළඳුන් මහනගර සභාව ඉදිරිපිට විරෝධතාවයක",
       "News Content": "මොරටුව මහනගර සභාව සහ පොලීසිය දිගින් දිගටම තම වෙළඳාම් කටයුතුවලට බාධා කරන බව පවසමින් “ද මෙල්” මාවතේ පදික වෙළඳුන් පිරිසක් මොරටුව මහනගර සභාව ඉදිරිපිට උද්ඝෝෂණයක නිරත වුණා.\nපෙරේදා සිදුකෙරුණු මෙම විරෝධතාව සම්බන්ධයෙන් අප මොරටුව මහනගර සභාවේ නගරාධිපති සමන්ලාල් ප්‍රනාන්දුගෙන් විමසීමක් කළා.\nඑහිදී ඔහු සඳහන් කළේ වෙළඳාම් කිරීම සඳහා මහනගර සභාව විසින් වෙළඳපොලක් ඉදිකර තිබියදී අනවසර වෙළඳුන් පිරිසක් මෙලෙස පදික වේදිකාවේ වෙළඳාම් සිදුකරන බවයි.\nඅවස්ථා කිහිපයකදී ඔවුන්ට ඉන් ඉවත්වන ලෙස දැනුවත් කළ ද ඊට අවනත නොවීම හේතුවෙන් මෙම පිරිස ඉවත් කිරීමට කටයුතු කළ බවයි නගරාධිපතිවරයා සඳහන් කළේ.",
       "URL": "https://www.hirunews.lk/257391/මොරටුව-පදික-වෙළඳුන්-මහනගර-සභාව-ඉදිරිපිට-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=2266"
}