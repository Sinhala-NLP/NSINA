{
       "Source": "hirunews",
       "Timestamp": "Monday, 03 January 2022 - 14:24",
       "Headline": "බෙන්තර, කහගල්ල ප්‍රදේශයේ ජනතාව පානීය ජල අර්බුදයක(වීඩියෝ)",
       "News Content": "දශක 2 ක පමණ කාලයක සිට බෙන්තර, කහගල්ල ප්‍රදේශයේ ජනතාව පානීය ජල අර්බුදයෙන් පීඩා විඳිනවා.\nගාල්ල දිස්ත්‍රික්කයට අයත් බෙන්තර, කහගල්ල ප්‍රදේශයේ ජනතාව පානීය ජල අවශ්‍යතාව සපුරා ගැනීමට නොහැකිව පීඩා විඳින්නේ, දශක දෙකක පමණ කාලයක සිටයි.\nපවුල් 100 ක් පමණ ජීවත් වන මෙම ප්‍රදේශයට මීට වසර 20 කට පමණ ඉහතදී බද්දේගම, ගිංගඟ ජල යෝජනා ක්‍රමය මගින් ජලය සපයා තිබුණද, නිසි නඩත්තුවක් නොමැතිකම හේතුවෙන් එම ජල සැපයුමද මුළුමනින්ම අඩාල වී තිබෙනවා.\nප්‍රදේශවාසීන් පවසන්නේ, ළිං ජලයට කරදිය මිශ්‍ර වී ඇති බැවින් එම ජලයද පානීය අවශ්‍යතා වෙනුවෙන් ලබා ගැනීමට නොහැකි බවයි.\nමෙම පසුබිම හමුවේ මුදල් ගෙවා වෙනත් ප්‍රදේශවලින් පානීය ජලය සපයා ගැනීමට ඔවුන්ට සිදුව තිබෙනවා.",
       "URL": "https://www.hirunews.lk/292902/බෙන්තර-කහගල්ල-ප්‍රදේශයේ-ජනතාව-පානීය-ජල-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1452"
}