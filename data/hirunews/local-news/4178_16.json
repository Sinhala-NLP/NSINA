{
       "Source": "hirunews",
       "Timestamp": "Sunday, 10 December 2017 - 16:35",
       "Headline": "ගුරු සිසුන්ට පහරදුන් 5කට වැඩ වරදී",
       "News Content": "අකුරැස්ස - විල්පිට - නිල්වලා විද්‍යා පීඨයේ සිසුන් පිරිසකට පහරදීමේ සිද්ධිය සම්බන්ධයෙන් පුද්ගලයන් 5 දෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ විද්‍යා පීඨයේ සිසුන් වර්ෂ අවසාන නිවාඩුව ලබා නිවෙස් වෙත යාමට මාර්ගයේ රැදී සිටියදී මෙම පහරදීම සිදුව ඇත්තේ පෙරේදා දිනයේදියි.\nපහරදුන් පිරිස ත්‍රිරෝද රථයකින් පැමිණ ඇති අතර ඔවුන් පහරදීම සිදුකොට පළා ගොස් තිබෙනවා.\nපසුව පොලීසිය සිදුකරන ලද පරීක්ෂණවලින් අනතුරුවයි මෙම පිරිස අත්අඩංගුවට ගෙන ඇත්තේ.\nඅත්අඩංගුවට ගන්නා අවස්ථාවේදී ඔවුන් සතුව තිබී තියුණු ආයුධයක් ද සොයාගෙන තිබෙනවා.",
       "URL": "https://www.hirunews.lk/178062/ගුරු-සිසුන්ට-පහරදුන්-5කට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4178"
}