{
       "Source": "hirunews",
       "Timestamp": "Tuesday, 01 December 2020 - 23:01",
       "Headline": "කොරෝනාවට සැකසූ දේශීය ඖෂධය ගැන පරීක්ෂණයක් (වීඩියෝ)",
       "News Content": "කෑගල්ල ප්‍රදේශයේ දේශිය ආයුර්වේද වෛද්‍යවරයකු විසින් කොවිඩ් 19 වෛරසය මර්දනය කිරීම සඳහා නිෂ්පාදනය කළ ඖෂධය පිළිබඳ, කඩිනමින් විධිමත් පරීක්ෂණයක් සිදුකරන ලෙස ජනාධිපතිවරයා විසින් රාජ්‍ය අමාත්‍ය චන්න ජයසුමන මහතාට උපදෙස් ලබාදී තිබෙනවා.\nඒ, කොවිඩ් මර්දන කාර්ය සාධක බලකාය අද (01) රැස්වූ අවස්ථාවේදී.\nකොවිඩ් 19 වෛරසය මැඩපැවැත්විය හැකි දේශීය ඹෟෂධයක් නිෂ්පාදනය  කිරීමට  කෑගල්ල ප්‍රදේශයේ  පදිංචි ආයුර්වේද වෛද්‍ය ධම්මික බණ්ඩාර මහතා සමත් වූ අතර බටහිර වෛද්‍ය වරුන් කණ්ඩායමකගේ මැදිහත් වීමෙන් ඒ පිළිබඳව මූලික පරීක්ෂණයක්ද සිදු කෙරුණා.\nඒ වතුපිටිවල කොවිඩ් 19 ප්‍රතිකාර මධ්‍යස්ථානයේ සිටින රෝගීන් ස්වෙච්ඡාවෙන් ඉදිරපත් වූ කොවිඩ් රෝගීන් සඳහා එම ඹෟෂධය ලබාදෙමින්.\nඑලෙස ලබාදුන් රොගීන් කොවිඩ් වෛරසයෙන් සුව අතට පත් වූ තත්ත්වයක් වෛද්‍යවරුන් පරීක්ෂණ වලින් නිරීක්ෂණය කර තිබූ අතර ඒ පිළිබඳ අප පසුගියාදි හිරු ප්‍රවෘත්ති තුලින් පෙන්වා දුන්නා.\nමෙම ඖෂධය සම්බන්ධයෙන් ඊයේ පාර්ලිමේන්තුවේදී අදහස් දක්වමින් දේශිය වෙදකම් ප්‍රවර්ධන රාජ්‍ය අමාත්‍ය සිසිර ජයකොඩි මහතා සඳහන් කළේ ඒ පිළිබඳ සිය අවධානය යොමු ව ඇති බවයි.\nමේ අතර අද ජනාධිපති ගෝඨාභය රාජක්ෂ මහතාගේ ප්‍රධනත්වයෙන් රැස්වූ කොවිඩ් මර්ධන කාර්ය සාධක බලකායේදී මෙම ඹෟෂධය පිළිබඳ සාකච්ඡාවට ලක් වී තිබෙනවා.\nඊට සහභාගී වූ ඖෂධ නිෂ්පාදනය, සැපයුම් හා නියාමන රාජ්‍ය අමාත්‍ය චන්න ජයසුමන මහතා හිරු ප්‍රවෘත්ති වෙත අදහස් පල කළා.\nමෙම ඖෂධය සම්බන්ධයෙන් ඉදිරි පර්යේෂණ කටයුතු සිදුකරණ අකාරය පිළිබඳවද රාජ්‍ය අමාත්‍යවරයා අදහස් පල කළා.",
       "URL": "https://www.hirunews.lk/256095/කොරෝනාවට-සැකසූ-දේශීය-ඖෂධය-ගැන-පරීක්ෂණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2300"
}