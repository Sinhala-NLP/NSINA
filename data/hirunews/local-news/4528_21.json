{
       "Source": "hirunews",
       "Timestamp": "Sunday, 07 May 2017 - 18:42",
       "Headline": "ශ්‍රී ලංකන් ගුවන් සමාගමට රුපියල් බිලියන 6ක පාඩුවක්",
       "News Content": "ශ්‍රී ලංකන් ගුවන් සමාගමේ පසුගිය වසරේ අලාභය රුපියල් බිලියන 6.49ක් ලෙස ගණන් බලා තිබෙනවා.\nඑය පෙර වසරට වඩා රුපියල් බිලියන 2.9ක වැඩි වීමක්.\nඑමෙන්ම පසුගිය මූල්‍ය වසරේ අවසන් කාර්තුව තුළ කටුනායක බණ්ඩාරනායක ජාත්‍යන්තර ගුවන් තොටුපළ අලූත්වැඩියා කිරීම සඳහා වූ ව්‍යාපෘතිය ද මෙවර ශ්‍රී ලංකන් ගුවන් සේවයේ මූල්‍ය කාර්ය සාධනයට දැඩි බලපෑමක් එල්ල වී තිබෙනවා.\nඑම කාලය තුළ ගුවන් ගමන් 600කට වඩා වැඩි ප්‍රමාණයක් අත්හිටුවීමට සිදුවුණා.\nමේ අතර, ශ්‍රී ලංකන් ගුවන් සමාගමේ නව ආයෝජකයා ලෙස තෝරාගෙන තිබූ පෞද්ගලික සමාගම ද ඉවත්වීමට තීරණය කර ඇති බව සදහන්.\nමෙම සමාගම රාජ්‍ය, පෞද්ගලික හවුල්කාරීත්වයක් ලෙස පවත්වාගෙන යාම සඳහා එකඟ වී සිටි ටෙක්සාස් - පැසිෆික් ගෲප් නැමැති පෞද්ගලික ආයතනයයි මෙලෙස ආයෝජනයෙන් ඉවත්වීමට තීරණය කර ඇත්තේ.",
       "URL": "https://www.hirunews.lk/160814/ශ්‍රී-ලංකන්-ගුවන්-සමාගමට-රුපියල්-බිලියන-6ක-පාඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=4528"
}