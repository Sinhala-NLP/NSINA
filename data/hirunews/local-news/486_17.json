{
       "Source": "hirunews",
       "Timestamp": "Friday, 10 March 2023 - 7:16",
       "Headline": "ශ්‍රී ලංකා පළමු ඉනිම ලකුණු 355කට සීමා වෙයි",
       "News Content": "ශ්‍රී ලංකාව හා නවසීලන්තය අතර තරග දෙකකින් සමන්විත ටෙස්ට් තරගාවලියේ පළමු තරගය මේ වන විට නවසීලන්තයේ ක්‍ර‍යිස්ට් චර්ච් හි දී පැවැත්වෙනවා.\nදෙවැනි දිනය ආරම්භ කරන විට සිය පළමු ඉනිම ක්‍රීඩා කරමින් සිටි ශ්‍රී ලංකාව, අද (10) සිය පළමු ඉනිමට සියල්ලන් දැවී ලකුණු 355ක් ලබා ගැනීමට සමත් වුණා.\nශ්‍රී ලංකාව වෙනුවෙන් වැඩි ම ලකුණු ලාභියා වූ කුසල් මෙන්ඩිස් ලකුණු 87ක් රැස් කළ අතර, දිමුත් කරුණාරත්න සිය අර්ධ ශතකයක් රැස් කිරීමට සමත් වුණා.\nඇන්ජලෝ මැතිව්ස්, දිනේෂ් චන්දිමාල් සහ ධනංජය ද සිල්වා පිළිවෙළින් ලකුණු 47ක් 39ක් හා 46ක් ලබා ගත්තා.\nපන්දු යැවීමේ දී රිම් සවුදි කඩුලු 5ක් හා මැට් හෙන්රි කඩුලු 4ක් ලබා ගැනීමට සමත් වුණා.",
       "URL": "https://www.hirunews.lk/329498/ශ්‍රී-ලංකා-පළමු-ඉනිම-ලකුණු-355කට-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=486"
}