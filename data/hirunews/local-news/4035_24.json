{
       "Source": "hirunews",
       "Timestamp": "Thursday, 15 March 2018 - 22:05",
       "Headline": "ශ්‍රී ලාංකිකයින්ගේ මානව හිමිකම් උල්ලංඝණය කිරීමක් ගැන, රියර් අද්මිරාල් සරත් වීරසේකර කියයි",
       "News Content": "එක්සත් ජාතීන්ගේ මානව හිමිකම් කවුන්සිලය ශ්‍රී ලංකාව සම්බන්ධයෙන් වැරදි වාර්තාවක් මත පදනම්ව යෝජනාවක් ක්‍රියාත්මක කිරීම ශ්‍රී ලාංකිකයින්ගේ මානව හිමිකම් උල්ලංඝණය කිරීමක් බව විශ්‍රාමික රියර් අද්මිරාල් සරත් වීරසේකර පවසනවා.\nඔහු මේ බව සඳහන් කළේ එක්සත් ජාතීන්ගේ 37 වන මානව හිමිකම් සමුළුවේ සැසිවාරයකට සහභාගී වෙමින්.\nඑක්සත් ජාතීන්ගේ 37 වන මානව හිමිකම් සමුළුව මේ දිනවල ස්විට්සර්ලන්තයේ ජිනීවා නුවරදී පැවැත්වෙනවා.\nරාජ්‍ය නොවන සංවිධාන නියෝජිතයින් ඊයේ (14) සමුළුවේදී අදහස් දැක්වූ අතර ශ්‍රී ලංකාව වෙනුවෙන් ජාත්‍යන්තර බෞද්ධ සහන සංවිධානය නියෝජනය කරමින් ඊට සහභාගී වූයේ විශ්‍රාමික රියර් අද්මිරාල් සරත් වීරසේකර ඇතුළු පිරිසක්.",
       "URL": "https://www.hirunews.lk/186026/ශ්‍රී-ලාංකිකයින්ගේ-මානව-හිමිකම්-උල්ලංඝණය-කිරීමක්-ගැන-රියර්-අද්මිරාල්-සරත්-වීරසේකර-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4035"
}