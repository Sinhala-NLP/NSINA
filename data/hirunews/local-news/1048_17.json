{
       "Source": "hirunews",
       "Timestamp": "Monday, 04 July 2022 - 8:22",
       "Headline": "කොන්සියුලර් සේවා අද සිට සතියේ දින පහේම ක්‍රියාත්මකයි",
       "News Content": "විදේශ කටයුතු අමාත්‍යාංශයේ කොන්සියුලර් අංශය අද (04) සිට සතියේ දින පහේම විවෘතව තැබෙන බව එම අමාත්‍යාංශය සඳහන් කළා.\nපවතින ඉන්ධන අර්බුදය හමුවේ රාජ්‍ය සේවකයින් කාර්යාල වෙත කැඳවීම සීමා කිරීමත් සමඟ විදේශ කටයුතු අමාත්‍යාංශයේ කොන්සියුලර් සේවාවන් ද දින තුනකට සීමා කිරීමටයි මීට පෙර පියවර ගැනුනේ.\nඑහෙත් කොන්සියුලර් සේවාව සඳහා පවතින ඉල්ලුම සළකා බලා යළි එම සේවාවන් සාමාන්‍ය පරිදි ක්‍රියාත්මක කිරීමට පියවර ගත් බව විදේශ කටයුතු අමාත්‍යාංශය ප්‍රකාශ කළා.\nයාපනය, මහනුවර, මාතර, ත්‍රිකුණාමලය සහ කුරුණෑගල පිහිටි කාර්යාලවලද කොන්සියුලර් සේවා සාමාන්‍ය පරිදි ක්‍රියාත්මකයි.",
       "URL": "https://www.hirunews.lk/308963/කොන්සියුලර්-සේවා-අද-සිට-සතියේ-දින-පහේම-ක්‍රියාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=1048"
}