{
       "Source": "hirunews",
       "Timestamp": "Monday, 19 June 2023 - 22:16",
       "Headline": "ළමා ලාදුරු රෝගීන්ගේ වර්ධනයක්",
       "News Content": "ශ්‍රී ලංකාවේ ළමා ලාදුරු රෝගීන්ගේ වර්ධනයක් පෙන්නුම් කරන බව සෞඛ්‍ය අමාත්‍යාංශයේ ලාදුරු රෝග මර්දන ව්‍යාපාරයේ අධ්‍යක්ෂ, විශේෂඥ වෛද්‍ය ප්‍රසාද් රණවීර පවසනවා.\n2022 වසරේ දී ළමා ලාදුරු රෝගීන්ගේ ප්‍රතිශතය 11.1%ක් වූ නමුත් මේ වසරේ මේ දක්වා කාල පරාසය තුළ එම අගය 8.4% ලෙස වාර්තා වී ඇති බවයි ඔහු වැඩිදුරටත් සඳහන් කළේ.\nවෛද්‍යවරයා පෙන්වා දෙන්නේ රටක ලාදුරු පැතිරීම හොදින් පාලනය වී තිබේ නම් ළමා ලාදුරු රෝගීන්ගේ ප්‍රතිශතය 4% ට වඩා අඩු විය යුතු අතර එම ප්‍රතිශතය අඩු කිරීම එකවර සිදු කළ නොහැකි ඉතා අසීරු කටයුත්තක් බවයි.\nවිධිමත් හා ක්‍රමානුකුල වැඩ පිළිවෙලක් ක්‍රියාත්මක කිරීම හරහා 2030 වන විට ශ්‍රී ලංකාවේ ළමා ලාදුරු රෝගීන්ගේ ප්‍රතිශතය අවශ්‍ය අවම ඉලක්කයට ලඟා වීම කළ හැකි බවයි අධ්‍යක්ෂකවරයා පවසන්නේ.",
       "URL": "https://www.hirunews.lk/338445/ළමා-ලාදුරු-රෝගීන්ගේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=254"
}