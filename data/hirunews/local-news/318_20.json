{
       "Source": "hirunews",
       "Timestamp": "Thursday, 25 May 2023 - 8:17",
       "Headline": "රුපියල ශක්තිමත් වෙයි",
       "News Content": "එක්සත් ජනපද ඩොලරයට සාපේක්ෂව ශ්‍රී ලංකා රුපියල තවදුරටත් ශක්තිමත් වී තිබෙනවා.\nඒ අනුව අද ගැණුම් මිල රු.297.60 ලෙසත් සහ විකුණුම් මිල රු.310.95 ලෙසත් වාර්තා වී ඇති බව සඳහන්.\nකෙසේ වෙතත් ඇමෙරිකානු ඩොලරයට සාපේක්ෂව ශ්‍රී ලංකා රුපියල ඊයේ (24) දිනයේදී ද සැලකිය යුතු ලෙස ශක්තිමත් වී තිබෙනවා.\nමේ අනුව මහ බැංකුව නිකුත් කළ නවතම විනිමය අනුපාත අගයන්ට අනුව පෙරේදා (23දා) රු.312.33 ක්වූ ඇමෙරිකානු ඩොලරයක විකුණුම් අගය ඊයේ (24දා) දිනයේදී රු.311.23 දක්වා පහත වැටී ඇති බවයි වාර්තා වන්නේ.\nඑසේම ඇමෙරිකානු ඩොලරයක ගැනුම් අගය ද පෙරේදා (23) වාර්තා වූ රු.299.19 සිට ඊයේ (24) දිනයේදී රු.297.98 ක් දක්වා පහත වැටී තිබුණා.",
       "URL": "https://www.hirunews.lk/336150/රුපියල-ශක්තිමත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=318"
}