{
       "Source": "hirunews",
       "Timestamp": "Friday, 07 April 2017 - 18:56",
       "Headline": "සොරොව්වක සිරවී නාවික හමුදා කිමිදුම්කරුවෙකු මරුට",
       "News Content": "මහියංගනය නාගදීප වැවේ ප්‍රතිසංස්කරණ කටයුත්තක යෙදී සිටි නාවික හමුදා සෙබලෙකු අද වැවේ සොරොව්වක සිරවීමෙන් මියගොස් තිබෙනවා.\nරිදීමාලියද්ද පොලීසිය සදහන් කළේ මියගිය සෙබලා ඔලුවිල් නාවික හමුදා කදවුරට අනුයුක්තව සේවය කළ අයෙකු බවයි.\nඅවුරුදු 34ක් වයසැති මියගිය සෙබලා මහකනදරාව, යාය 02 ප්‍රදේශයේ පදිංචිකරුවෙක් බව පොලිසිය පවසනවා.\nමේ වනවිට මෘත ශරීරය බදුල්ල මහා රෝහලේ තැන්පත් කර ඇති බවයි වාර්තා වන්නේ.\nරිදීමාලියද්ද පොලිසිය මේ සම්බන්ධයෙන් වැඩිදුර පරීක්ෂණ පවත්වනවා.",
       "URL": "https://www.hirunews.lk/158731/සොරොව්වක-සිරවී-නාවික-හමුදා-කිමිදුම්කරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4573"
}