{
       "Source": "hirunews",
       "Timestamp": "Thursday, 12 August 2021 - 7:33",
       "Headline": "ගල්කිස්සේ 15 හැවිරිදි දැරිය අන්තර්ජාලයෙන් අලෙවි කළ වෙබ් අඩවි 04ක් තහනම් කරන ලෙස අධිකරණ නියෝගයක් (වීඩියෝ)",
       "News Content": "ගල්කිස්ස ප්‍රදේශයේ 15 හැවිරිදි දැරියක් අන්තර්ජාලය ඔස්සේ මුදලට අලෙවි කිරීමේ සිද්ධිය සම්බන්ධයෙන් තව දුරටත් පොලිස් පරීක්ෂණ ක්‍රියාත්මක බව පොලිස් මාධ්‍ය ප්‍රකාශක ජ්‍යේෂ්ඨ නියෝජය පොලිස්පති අජිත් රෝහණ පවසනවා.\nඅදාළ දැරිය අන්තර්ජාලය හරහා අලෙවි කිරීමට යොදාගත් වෙබ් අඩවි 04ක් ක්‍රියාත්මක වීම වළකාලමින් කොළඹ මහේස්ත්‍රාත් අධිකරණය විසින් විදුලි සංදේශ නියාමන කොමිෂන් සභාවට නියෝගයක් නිකුත් කර ඇති බවයි වාර්තා වන්නේ.\nඅදාළ වෙබ් අඩවි තහනම් කරන ලෙසට ළමා හා කාන්තා කාර්යාංශය අධිකරණයෙන් කළ ඉල්ලීමකට අනුව මෙම නියෝගය ලබා දුන් බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.",
       "URL": "https://www.hirunews.lk/279477/ගල්කිස්සේ-15-හැවිරිදි-දැරිය-අන්තර්ජාලයෙන්-අලෙවි-කළ-වෙබ්-අඩවි-04ක්-තහනම්-කරන-ලෙස-අධිකරණ-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1760"
}