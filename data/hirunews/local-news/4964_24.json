{
       "Source": "hirunews",
       "Timestamp": "Friday, 15 July 2016 - 12:10",
       "Headline": "අන්තරේ කැඳවුම්කරුට ඇප",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර අද (15) ඇප මත මුදා හැරුණා.\nඒ ඔහු කොළඹ කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඒ අනුව රුපියල් 7500 ක මුදල් ඇප සහ රුපියල් ලක්ෂ 03 ක ශරීර ඇප මත ඔහු මුදාහැරීමටයි කොළඹ කොටුව මහේස්ත්‍රාත් ලංකා ජයරත්න නියෝග කළේ.\nඅධිකරණ නියෝග කඩකරමින් විරෝධතාවක් සංවිධාන කිරීම සම්බන්ධයෙන් වන චෝදනාවකටයි ඔහු පසුගිය 8 වනදා අත්අඩංගුවට ගනු ලැබුවේ.\nමීට අමතරව ඔහු සමඟ තවත් තිදෙනෙකුට ඇප ලබාදීමට අධිකරණය අද පියවර ගත්තා.\nමහේස්ත්‍රාත්වරිය මෙහිදී නියෝග කළේ අදාළ සැකකරුවන් හතර දෙනා ඇප මත මුදාහැර ඇති බැවින් නීතිය කඩනොකරමින් ඉදිරියට කටයුතු කළ යුතු බවයි.\nනඩුව වැඩිදුර විභාගය ලබන මස 05 වනදා දක්වා කල් තැබුණා.\nඅද දිනයේ මෙම නඩුව කැදවන අවස්ථාවේදී සිවිල් සංවිධාන ක්‍රියාකාරින් මෙන්ම, දේශපාලන පක්ෂ කිහිපයක නියෝජිතයින් එම ස්ථානයට පැමිණ සිටි බවයි එහි සිටින හිරු වාර්තාකරු සදහන් කළේ.",
       "URL": "https://www.hirunews.lk/138059/අන්තරේ-කැඳවුම්කරුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4964"
}