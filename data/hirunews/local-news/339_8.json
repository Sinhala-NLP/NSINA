{
       "Source": "hirunews",
       "Timestamp": "Tuesday, 16 May 2023 - 15:25",
       "Headline": "ගංවතුර අනතුරු ඇඟවීමේ නිවේදනය දීර්ඝ කෙරේ",
       "News Content": "බද්දේගම, නියාගම සහ නාගොඩ ප්‍රාදේශීය ලේකම් කොට්ඨාසවලට අයත් ගිංගඟ නිම්නයේ හෙට (17) දින පවස්වරු 2 දක්වා වු කාලය තෙක් පහත්බිම්වලට සැලකිය යුතු මට්ටමේ ගංවතුරක් ඇති විය හැකි‍ බවයි වාරි මාර්ග දෙපාර්තමේන්තුව නිවේදනය කරන්නේ.\nඑහිදී ගිං ගඟ ද්‍රෝණිය සඳහා නිකුත් කළ ගංවතුර අනතුරු ඇඟවීමේ නිවේදනය ඉදිරි පැය 24 දක්වා දීර්ඝ කර ඇති බව සඳහන්.\nමෙම තත්ත්වය සම්බන්ධයෙන් දැඩි සැලකිල්ලකින් කටයුතු කරන ලෙස එම ප්‍රදේශවල පදිංචි මහජනතාවගෙන් වාරිමාර්ග දෙපාර්තමේන්තුව ඉල්ලා සිටිනවා.\nඑම ප්‍රදේශවල අතුරු මාර්ගවල ගමන් ගන්නා රියදුරන් ද මේ පිළිබඳ දැනුවත් වීම වැදගත් බවයි එහි සඳහන් වන්නේ.",
       "URL": "https://www.hirunews.lk/335364/ගංවතුර-අනතුරු-ඇඟවීමේ-නිවේදනය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=339"
}