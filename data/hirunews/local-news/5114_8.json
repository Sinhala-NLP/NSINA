{
       "Source": "hirunews",
       "Timestamp": "Saturday, 26 March 2016 - 16:32",
       "Headline": "දක්ෂිණ අධිවේගයේ වාහන 5 ක් ගැටෙයි (ඡායාරූප)",
       "News Content": "දක්ෂිණ අධිවේගී මාර්ගයේ කුරුඳුගහහැතැප්ම සහ වැලිපැන්න අතර ප්‍රදේශයේදී වාහන 5 ක් අනතුරට ලක්ව තිබෙනවා.\nඅප වාර්තාකරු සඳහන් කලේ මෙම අනතුරින් පුද්ගලයන් 4 දෙනෙකු තුවාල ලබා රෝහල් ගතකර ඇති බවයි.\nඅද පස්වරුවේ ගාල්ල සිට කොළඹ දෙසට පැමිණි කුඩා ලොරියක් රියදුරාට නින්ද යාම හමුවේ පෙරලී ගොස් තිබෙනවා.\nඒ සමග ගාල්ල සිට පැමිණි මෝටර් රථ දෙකක් සහ ලොරියක් මෙම අනතුර හේතුවෙන් නතර කර තිබෙනවා.\nඅනතුරුව විදේශිකයන් පිරිසක් රැගෙන පැමිණි වෑන් රථයක් නතර කර තිබු ලොරියේ සහ මෝටර් රථවල ගැටී ඇතැයි සඳහන්.\nමෙම අනතුරින් තුවාල ලැබුවන් නාගොඩ සහ ඇල්පිටිය රෝහල්වලට ඇතුලත් කර තිබෙනවා.\nපෙරලී ගිය කුඩා ලොරිය සහ පිටුපසින් පැමිණි වෑන් රථය පොලිස් භාරයට ගෙන ඇතැයි සඳහන්.\nඡායාරූප - දීපාල් අම්බලන්ගොඩ",
       "URL": "https://www.hirunews.lk/129425/දක්ෂිණ-අධිවේගයේ-වාහන-5-ක්-ගැටෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5114"
}