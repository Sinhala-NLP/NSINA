{
       "Source": "hirunews",
       "Timestamp": "Thursday, 08 September 2022 - 17:19",
       "Headline": "ඛනිජ තෙල් නිෂ්පාදන විශේෂ විධිවිධාන පනත් කෙටුම්පතට එරෙහි පෙත්සම් විභාගය ඇරඹේ",
       "News Content": "රජය විසින් පාර්ලිමේන්තුවට ඉදිරිපත් කර තිබෙන ”‍ඛනිජතෙල් නිෂ්පාදන විශේෂ විධිවිධාන පනත් කෙටුම්පත”‍ ආණ්ඩුක්‍රම ව්‍යවස්ථාවට පටහැනි බවට තීන්දු කරන ලෙස ඉල්ලා ගොනු කර ඇති පෙත්සම් ශ්‍රේෂ්ඨාධිකරණය හමුවේ විභාගයට ගැනීම අද ආරම්භ වුණා.\nඒ මුර්දු ප්‍රනාන්දු, ජනක් ද සිල්වා සහ අර්ජුන ඔබේසේකර යන ත්‍රිපුද්ගල විනිසුරු මඩුල්ල ඉදිරියේයි.\nඑහිදී ශ්‍රී ලංකා නිදහස් සේවක සංගමය වෙනුවෙන් පෙනී සිටි ජනාධිපති නීතිඥ සාලිය පීරිස් අධිකරණය හමුවේ කරුණු දක්වමින් මෙම පනත් කෙටුම්පතේ අන්තර්ගත ඇතැම් වගන්ති ආණ්ඩුක්‍රම ව්‍යවස්ථාවට පටහැනි බව සඳහන් කළා.",
       "URL": "https://www.hirunews.lk/314882/ඛනිජ-තෙල්-නිෂ්පාදන-විශේෂ-විධිවිධාන-පනත්-කෙටුම්පතට-එරෙහි-පෙත්සම්-විභාගය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=882"
}