{
       "Source": "hirunews",
       "Timestamp": "Friday, 16 October 2020 - 18:57",
       "Headline": "උසස් පෙළ විභාගයේ වෙනසක් නොමැති බව අධ්‍යාපන අමාත්‍යාංශයේ ලේකම් කියයි",
       "News Content": "අධ්‍යයන පොදු සහතික පත්‍ර උසස් පෙළ විභාගයේ කිසිදු වෙනසක් සිදුකිරීමට බලාපොරොත්තු නොවන බව අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා පවසනවා.\nරට තුළ දැනට පවත්නා කොවිඩ් 19 තත්ත්වය හමුවේ දරුවන්ගේ ආරාක්ෂාව තහවුරු කරමින් ඔක්තෝම්බර් 12 වනදා ආරම්භ කළ උසස් පෙළ විභාගය මේ දක්වා සාර්ථකව පවත්වාගෙන යා හැකි වූ බවත්, මින් ඉදිරියටත් එනම් නොවැම්බර් 06 වනදා තෙක් එම විභාගය ඒ අයුරින් ම පවත්වන බවත් ලේකම්වරයා පවසා සිටියා.\nඑමෙන් ම කොවිඩ් තත්ත්වය හේතුවෙන් ඇඳිරිනීතිය පවත්නා පොලිස් බල ප්‍රදේශ තුළ විභාග මධ්‍යස්ථානවල රාජකාරී කටයුතුවල නිරතව සිටින ගුරුවරුන්ට මුහුණපෑමට සිදුව ඇති ප්‍රවාහන අපහසුතා සම්බන්ද ඉල්ලීම් සැලකිල්ලට ගනිමින්, රජය භාණ්ඩාගාරය සමඟ සාකච්ඡා කොට සහනයක් සැලසීමට බලාපොරොත්තු වන බව ද මෙහිදී අධ්‍යාපන ලේකම්වරයා වැඩිදුරටත් පැවසුවා.\nඔහු මෙම අදහස් පළකර සිටියේ අද (16) දින පැවති මාධ්‍ය හමුවකදීයි.",
       "URL": "https://www.hirunews.lk/252676/උසස්-පෙළ-විභාගයේ-වෙනසක්-නොමැති-බව-අධ්‍යාපන-අමාත්‍යාංශයේ-ලේකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2386"
}