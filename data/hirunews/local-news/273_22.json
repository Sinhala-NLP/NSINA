{
       "Source": "hirunews",
       "Timestamp": "Tuesday, 13 June 2023 - 8:24",
       "Headline": "මවක් දරු දෙදෙනා අම්බලන්ගොඩ නගරයේ දමා යයි",
       "News Content": "මාස 06ක බිළිදෙකු සහ ඔහුගේ වැඩිමහල් සොහොයුරා වන අවුරුදු 6ක දරුවෙකු මහමඟ දමා ගිය පුවතක් අම්බලන්ගොඩ ප්‍රදේශයෙන් වාර්තා වුණා.\nපොලිසිය සඳහන් කළේ ත්‍රීරෝද රථ රියදුරෙකු විසින් මෙම දරුවන් අම්බලන්ගොඩ නගරයේ රැදී සිටියදී පොලිස් ස්ථානය වෙත බාරදුන් බවයි.\nමාස 06 බිළිදා මේ වනවිට බලපිටිය රෝහලට ඇතුළත් කර තිබෙනවා.\nඔහුගේ වැඩිමහල් සොහොයුරා තවමත් අම්බලන්ගොඩ පොලිස් භාරයේ පසුවන අතර මව කවුරුන්ද යන්න පොලිසිය හඳුනාගෙන ඇති බවයි වාර්තා වන්නේ.\nමේ අතර පවුල් ආරවුලක් දුරදිග යාම හේතුවෙන් තම දරුවා පාසලෙන් ඉවත් කර ගැනීමට මැදිහත් වන ලෙස ඉල්ලා දුරකතන සංඥා කුළුනකට නැග විරෝධතාවයේ නිරත වූ පියෙකු තිරප්පනේ පොලිසිය අත්අඩංගුවට ගෙන තිබෙනවා.\nමීට සති දෙකකට පමණ පෙර බිරිඳ තම දියණිය හැර දමා ගොස් ඇති අතර ඇය නිවසේ තනිකර රැකියාවකට හෝ යාමට නොහැකි බවයි මෙම පියා ප්‍රකාශ කර ඇත්තේ.\nඒ නිසා දරුවා දැනට ඉගෙනුම ලබන පාසලෙන් ඉවත් කර තම උපන් ගම් ප්‍රදේශයේ පාසලට ඇතුළත් කර ගැනීමට පහසුකම් සලසන ලෙස ඉල්ලමිනුයි මොහු මෙලෙස දුරකතන සංඥා කුළුණක් මත නැග විරෝධතාවයේ නිරතව ඇත්තේ.",
       "URL": "https://www.hirunews.lk/337773/මවක්-දරු-දෙදෙනා-අම්බලන්ගොඩ-නගරයේ-දමා-යයි",
       "Category": "Local News",
       "Parent URL": "https://www.hirunews.lk/local-news.php?pageID=273"
}