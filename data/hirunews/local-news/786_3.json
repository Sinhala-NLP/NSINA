{
       "Source": "hirunews",
       "Timestamp": "Saturday, 22 October 2022 - 14:41",
       "Headline": "දඹුල්ලේ අසාමාන්‍ය රෝගී තත්වයකින් පෙළෙන කුඩා දරුවෙක් (වීඩියෝ)",
       "News Content": "හඳුනා නොගත් අසාමාන්‍ය රෝගී තත්වයකින් පෙළෙන කුඩා දරුවෙකු පිළිබඳ සංවේදී පුවතක් දඹුල්ල - බුලන්වැව - අතුපරයාය ප්‍රදේශයෙන් වාර්තාවනවා.\nතුන් හැවිරිදි මෙම කුඩා දරුවාගේ ආසාමාන්‍ය රෝගී තත්වය හේතුවෙන් ඔහුගේ මවට නිවසේ දෛනික කටයුතු කිරීමට සිදුව ඇත්තේ දරුවාගේ දෙඅත් බැඳ දමමින්.\nමෙම පිරිමි දරුවාට වයස අවුරුද්දක් පමණ වනවිට, ඔහු ආසන්නයට පැමිණෙන්නන් සපා කෑම, හිස පොළොවේ සහ බිත්තිවල ගසාගැනීම සිදුකළ බවයි ඔහුගේ මව කියා සිටියේ.\nදරුවා මෙම තත්වයෙන් මුදාගැනීම සඳහා ප්‍රතිකාර ලබාදුන්නත් ඔවුන් පවසන ආකාරයට වෛද්‍ය පරීක්ෂණ කිරීම සඳහා ස්ථිර රැකියාවක් නොමැතිකමින් තමන් දැඩි අසරණ තත්වයට පත්ව ඇති බවයි දරුවාගේ මව කියා සිටියේ.",
       "URL": "https://www.hirunews.lk/318554/දඹුල්ලේ-අසාමාන්‍ය-රෝගී-තත්වයකින්-පෙළෙන-කුඩා-දරුවෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=786"
}