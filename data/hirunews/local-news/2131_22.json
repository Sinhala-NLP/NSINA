{
       "Source": "hirunews",
       "Timestamp": "Monday, 22 February 2021 - 10:46",
       "Headline": "ළහිරු කුමාරට කොවිඩ් ආසාදනය වෙයි",
       "News Content": "ශ්‍රී ලංකා ජාතික ක්‍රිකට් කණ්ඩායමේ වේග පන්දු යවන ක්‍රීඩක ළහිරු කුමාරට කොරෝනා වෛරසය ආසාදනය වී ඇති බව වාර්තා වනවා.\nඔහු ශ්‍රී ලංකා පිලේ කොදෙව් සංචාරයට එක්වීමට නියමිතව සිටි ක්‍රීඩකයෙක්.\nශ්‍රී ලංකා පිල අද (22) රාත්‍රියේ බටහිර ඉන්දීය කොදෙව් දිවයින් බලා යාමට නියමිතව ඇති අතර, ඊට පෙරයි ක්‍රීඩකයන් මෙලෙස කොරෝනා පරීක්ෂණවලට ලක් කර ඇත්තේ.\nමේ සම්බන්ධයෙන් අප කළ විමසීමකදී ශ්‍රී ලංකා ක්‍රිකට් පිලේ වෛද්‍ය උපදේශක කමිටුවේ ප්‍රධානී මහාචාර්ය අර්ජුන ද සිල්වා කණ්ඩායමේ එක් ක්‍රීඩකයෙකුට කොරෝනා වෛරසය ආසාදනය වී ඇති බව තහවුරු කළා.\nකෙසේ නමුත්, කොදෙව් සංචාරයට පෙර ශ්‍රී ලංකා කණ්ඩායමේ ක්‍රීඩකයන්ට කොරෝනා එන්නත් ලබාදීමට කටයුතු කෙරෙන්නේ නැහැ.\nඔවුන් සංචාරය නිමවා දිවයිනට පැමිණි පසු එලෙස කොරෝනා එන්නත් ලබා දෙනු ඇති.\nකෙසේ නමුත්, බංග්ලාදේශ ක්‍රිකට් පිලේ ශ්‍රී ලංකා සංචාරයට පෙර එලෙස කණ්ඩායමේ සියලු ක්‍රීඩකයන්ට කොරෝනා එන්නත් ලබාදීමට පියවර ගන්නා බවයි වෛද්‍ය මහාචාර්ය අර්ජුන ද සිල්වා සඳහන් කළේ.",
       "URL": "https://www.hirunews.lk/263316/ළහිරු-කුමාරට-කොවිඩ්-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2131"
}