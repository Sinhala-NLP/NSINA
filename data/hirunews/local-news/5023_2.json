{
       "Source": "hirunews",
       "Timestamp": "Thursday, 02 June 2016 - 8:55",
       "Headline": "රෝහල් ගතව සිටි හොරොව්පතාන OICගේ බිරිඳත් මියයයි",
       "News Content": "සිය බෑණාගේ පිහි ප්‍රහාරයකට ලක්ව බරපතල තුවාල ලබා ප්‍රතිකාර ලබමින් සිටි අනුරාධපුරය - හොරොව්පතාන පොලිස් ස්ථානාධිපතිගේ බිරිඳ ඊයේ රාත්‍රියේ මියගොස් තිබෙනවා.\nපසුගිය 25 වනදා රාත්‍රියේ හොරොව්පාතන පොලිස් ස්ථානාධිපතිවරයාගේ බිරිඳට සහ දියණියට ඔහුගේ බෑණා විසින් පිහි  ප්‍රහාරයක් එල්ල කර තිබුණා.\nඑහිදී ස්ථානාධිපතිවරයාගේ දියණිය මියගිය අතර බිරිඳ බරපතල තුවාල ලබා ප්‍රතිකාර ලබමින් සිටියේ අනුරාධපුර රෝහලේයි.\nසිද්ධිය සම්බන්ධයෙන් මියගිය දියණියගේ සැමියා අත්අඩංගුවට ගෙන පසුව රක්ෂිත බන්ධනාගාර ගතකරනු ලැබුවා.",
       "URL": "https://www.hirunews.lk/134574/රෝහල්-ගතව-සිටි-හොරොව්පතාන-oicගේ-බිරිඳත්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5023"
}