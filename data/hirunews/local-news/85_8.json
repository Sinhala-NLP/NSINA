{
       "Source": "hirunews",
       "Timestamp": "Sunday, 20 August 2023 - 13:59",
       "Headline": "සුබසාධන කටයුතුවලට රැකියා නියෝජිත ආයතන වලින් මුදල් ආධාර",
       "News Content": "විදේශ සේවා නියුක්ති කාර්යංශයේ සුබසාධන කටයුතුවලට රැකියා නියෝජිත ආයතන වලින් මුදල් ආධාර ලබා දී තිබෙනවා.\nලියාපදිංචි විදේශ රැකියා නියෝජිත ආයතන හරහා ශ්‍රමිකයින් පිටත් කර යැවීමේදි අදාළ නියෝජිත ආයතවලට ප්‍රතිපූර්ණය කරනු ලබන ලියාපදිංචි ගාස්තුවලින් රුපියල් ලක්ෂ එකොළහක මුදලක් ලබා දී තිබෙනවා.\nවිදේශ සේවා නියුක්ති කාර්යාංශය විසින් ක්‍රියාත්මක කරනු ලබන සුබසාධන කටයුතු සදහා යොදා ගැනීම සඳහා කාර්යාංශයේ අධ්‍යක්ෂ සහ කුරුණෑගල ට්‍රාන්ස් ගල්ෆ් විදේශ රැකියා නියෝජිත ආයතනයේ කළමනාකරණ අධ්‍යක්ෂ ෆස්ලි රෆයිඩීන් විසින් කම්කරු හා විදේශ රැකියා අමාත්‍ය මනුෂ නානායක්කාර වෙත ප්‍රදානය කරනු ලැබුවා.\nමුදල් අමාත්‍යාංශයේ සහ සෞඛ්‍ය අමාත්‍යාංශයේ ඉල්ලීම මත ශ්‍රී ලංකා විදේශ සේවා නියුක්ති කාර්යාංශයේ අරමුදල්වලින් රුපියල් මිලියන පන්සියයක මුදලක් මහරගම පිළිකා රෝහලට අවශ්‍ය ඖෂධ මිලදී ගැනීම සඳහා ලබාදෙන අතර, එම අරමුදල සඳහා මෙම මුදල එක් කිරීමටද නියමිතව තිබෙන බවයි වාර්තා වන්නේ.\nඑසේ ලබාදෙනු ලබන රුපියල් මිලියන පන්සියකක මුදලකින් මිලියන සියයක මුදලක් මේ වන විට නිකුත් කර තිබෙන අතර ඉතිරි මුදල ඖෂධ මිලදී ගැනීමේ අවශ්‍යතාවය මත නිදහස් කිරීමට නියමිතව තිබෙනවා.\nශ්‍රී ලංකා විදේශ සේවා නියුක්ති කාර්යාංශයේ කම්කරු සුබසාධක අරමුදල මගින් විදේශ රැකියා සඳහා පිටත්ව ගොස් නැවත පැමිණ නොයෙක් අනතුරු හා රෝගාබාධයන්ට ලක්වූ පුද්ගලයින්ට හා ඔවුන්ගේ පවුල්වල සාමාජිකයින්ට රුපියල් ලක්ෂ අසූ අටක මුදලක් ලබාදීමට කටයුතු කළ අතර ඒ අවස්ථාවේදී මෙම මුදල අමාත්‍යවරයා වෙත ප්‍රදානය කරනු ලැබුවා.",
       "URL": "https://www.hirunews.lk/345488/සුබසාධන-කටයුතුවලට-රැකියා-නියෝජිත-ආයතන-වලින්-මුදල්-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=85"
}