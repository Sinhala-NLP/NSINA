{
       "Source": "hirunews",
       "Timestamp": "Friday, 09 April 2021 - 19:58",
       "Headline": "අත්අඩංගුවට ගත් යාපනය නගරාධිපතිගෙන් තවදුරටත් ප්‍රශ්න කෙරේ (වීඩියෝ)",
       "News Content": "අත්අඩංගුවට ගත් යාපනය මහ නගර සභාවේ සභාවේ නගරාධිපති විශ්වලිංගම් මනිවන්නන්ගෙන් ත්‍රස්ත විමර්ශන කොට්ඨාශය මේ වනවිට ප්‍රශ්න කරමින් සිටින බව මහජන ආරක්ෂක අමාත්‍ය, ආචාර්ය සරත් වීරසේකර පවසනවා.\nයුද සමයේදී එල්.ටී.ටී.ඊ. පොලිස් භටයින් භාවිත කළ ඇඳුමට සමාන නිල ඇඳුමක් පුද්ගලයින් පස් දෙනෙකුට ලබාදුන් බව කියන සිද්ධියක් සම්බන්ධයෙනුයි ඔහුව අත්අඩංගුවට ගනු ලැබුවේ.\nපාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම්ගේ නායකත්වයෙන් යුත් ද්‍රවිඩ ජාතික ජනතා පෙරමුණට යාපනය මහ නගර සභාවේ බලය හිමිව ඇති අතර, යාපනය නගරයේ විශේෂ රාජකාරී සඳහා නගරාධිපතිවරයා විසින් පසුගියදා විශේෂ ඒකකයක් පිහිටුවා තිබෙනවා.\nඑහි මෙහෙයුම් සඳහා පුද්ගලයින් පස් දෙනෙකු බඳවාගෙන තිබූ අතර, ඔවුන්ගේ නිල ඇඳුම ලෙසයි මෙම ගැටළුකාරී ඇඳුම ලබාදී ඇත්තේ.\nඒ අනුව සිදුකළ විමර්ශනයට අනුවයි ඒ සම්බන්ධයෙන් යාපනය නගරාධිපතිවරයා අත්අඩංගුවට ගැනීමට පොලිසිය කටයුතු කළේ.",
       "URL": "https://www.hirunews.lk/268006/අත්අඩංගුවට-ගත්-යාපනය-නගරාධිපතිගෙන්-තවදුරටත්-ප්‍රශ්න-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2030"
}