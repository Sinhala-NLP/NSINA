{
       "Source": "hirunews",
       "Timestamp": "Monday, 13 March 2017 - 13:59",
       "Headline": "බාල වයස්කාර දැරියක් දුෂණය කිරීමට අවස්ථාව ලබා දුන් පුද්ගලයෙකු අත්අඩංගුවට",
       "News Content": "බාල වයස්කාර දැරියක් දුෂණය කිරීමට අවස්ථාව ලබා දුන් බව කියන පුද්ගලයෙකු හලාවත පොලීසිය විසින් අත්අඩංගුවට ගෙන තිබෙනවා.\nහලාවත පුත්තලම මාර්ගයේ ලැගුම්හලක් පවත්වාගෙන ගිය අයෙකු මෙලෙස අත්අඩංගුවට ගෙන ඇති බවයි අප වාර්තාකරු සදහන් කළේ.\nපසුගිය 09 වනදා ආණමඩුව - දකුණු පාලියාලම ප්‍රදේශයේ පදිංචි අවුරුදු 14ක දැරියක් මෙලෙස දුෂණයට ලක්ව ඇති බවයි වාර්තා වන්නේ.\nඑම දැරිය ඇයගේ දෙමව්පියන් විසින් ඔබේසේකරපුර ප්‍රදේශයේ පදිංචි පවුලකට හදා වඩා ගැනීම සදහා ලබා දී තිබෙනවා.\nඅදාල නිවසේ සිටීමට නොහැකි බව පවසමින් නැවතත් තම මව්පියන් සොයා ආණමඩුවට පැමිණ අතර තුර බස් රථයේ සිටි පුද්ගලයෙකු ඇයගෙන් තොරතුරු විමසා පසුව හලාවත දක්වා කැදවාගෙන විත් ඇති අතර, පසුව එදින රාත්‍රියේ ඇයව අදාල ලැගුම්හල් වෙත කැඳවාගෙන ගොස් ඇති බවයි වාර්තා වන්නේ.\nඑහිදී තමන් සිව් වරක් දුෂණය ලක් වූ බව ඇය පොලිසියට පවසා තිබෙනවා.\nදැරිය දුෂණය කළ පුද්ගලයා ප්‍රදේශයෙන් පලා ගොස් ඇති අතර පොලිසිය ඔහුව සොයා පරීක්ෂණ කටයුතු ආරම්භ කර ඇති බවයි අප වාර්තාකරු වැඩි දුරටත් කියා සිටියේ.\nදුෂණයට ලක්වූ දැරිය දැරිය වෛද්‍යය පරීක්ෂණයක් සදහා හලාවත මහ රෝහලට ඇතුළත් කර තිබෙනවා.",
       "URL": "https://www.hirunews.lk/156750/බාල-වයස්කාර-දැරියක්-දුෂණය-කිරීමට-අවස්ථාව-ලබා-දුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4617"
}