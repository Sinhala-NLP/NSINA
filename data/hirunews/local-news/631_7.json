{
       "Source": "hirunews",
       "Timestamp": "Sunday, 01 January 2023 - 11:03",
       "Headline": "ගිය වසරේ ඇමරිකාවෙන් මෙරටට ඩොලර් මිලියන 240ක් ලැබිලා",
       "News Content": "ශ්‍රී ලංකාවට ඩොලර් මිලියන 240 කට වැඩි ආධාර ප්‍රමාණයක් ඇමරිකාව පසුගිය වසරේ වෙන් කළ බව මෙරට ඇමරිකානු තානාපති ජූලි චංග් පවසනවා.\nආහාර සුරක්ෂිතතාව, පාසල් දිවා ආහාර අරමුදල්, කුඩා වතු හිමියන් සඳහා පොහොර සහ ගැබිණි මව්වරුන්ගේ අවශ්‍යතා සපුරාලීම සඳහා එම ආධාර වෙන් කර තිබූ බවයි ඇය සිය ට්විටර් ගිණුමේ සටහනක් තබමින් වැඩිදුරටත් සඳහන් කර ඇත්තේ.\nඑමෙන්ම පවතින ආර්ථික අර්බුද හමුවේ ශ්‍රී ලංකාවේ කුඩා හා මධ්‍ය පරිමාණ ව්‍යවසායකයින්ට අවශ්‍ය ණය, පුහුණුව සහ ආධාර ඉදිරියටත් ලබාදීමට සූදානම් බව ඇමරිකානු තානාපතිනිය නිකුත් කළ එම ට්විටර් පණිවුඩයේ දැක්වෙනවා.",
       "URL": "https://www.hirunews.lk/323998/ගිය-වසරේ-ඇමරිකාවෙන්-මෙරටට-ඩොලර්-මිලියන-240ක්-ලැබිලා",
       "Category": "Local News",
       "Parent URL": "https://www.hirunews.lk/local-news.php?pageID=631"
}