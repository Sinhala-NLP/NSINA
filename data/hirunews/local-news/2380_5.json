{
       "Source": "hirunews",
       "Timestamp": "Tuesday, 20 October 2020 - 7:37",
       "Headline": "ඇඳිරි නීතිය ක්‍රියාත්මක ගම්පහ, යක්කල, නිට්ටඹුව පොලිස් වසම් ආශ්‍රිත කොළඹ නුවර මාර්ගයේ ධාවනය වන වාහන නතර කිරීමට අද සිට ඉඩ නැහැ",
       "News Content": "නිරෝධායන ඇඳිරි නීතිය ක්‍රියාත්මක ගම්පහ, යක්කල සහ නිට්ටඹුව පොලිස් වසම් ආශ්‍රිත ප්‍රදේශවල කොළඹ නුවර මාර්ගයේ ධාවනය වන වාහන නතර කිරීමට අද(20) සිට ඉඩ ලබා නොදෙන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nනිරෝධායන ඇඳිරි නීතිය පනවනු ලැබූ පසුගිය 4 වන දා සිට අද අලුයම 6 දක්වා කාලය තුළ ඇදිරි නීතිය කඩ කළ 388 දෙනෙකු අත්අඩංගුවට ගෙන ඇති අතර, පොලිස් භාරයට ගනු ලැබූ වාහන සංඛ්‍යාව 58ක්.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ ගත වූ පැය 24රේදී පුද්ගලයින් 86 දෙනෙකු අත්අඩංගුවට ගෙන ඇති බවයි.\nමෙතෙක් පොලිස් භාරයට ගනු ලැබූ වාහන අතර යතුරුපැදි 40ක්  සහ ත්‍රිරෝද රථ 12ක් ද වන බව ඔහු කියා සිටියා.",
       "URL": "https://www.hirunews.lk/252906/ඇඳිරි-නීතිය-ක්‍රියාත්මක-ගම්පහ-යක්කල-නිට්ටඹුව-පොලිස්-වසම්-ආශ්‍රිත-කොළඹ-නුවර-මාර්ගයේ-ධාවනය-වන-වාහන-නතර-කිරීමට-අද-සිට-ඉඩ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=2380"
}