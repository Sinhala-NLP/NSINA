{
       "Source": "hirunews",
       "Timestamp": "Tuesday, 01 November 2016 - 8:23",
       "Headline": "නිදහස් පක්ෂ මධ්‍යම කාරක සභාව රැස්වෙයි",
       "News Content": "ශ්‍රී ලංකා නිදහස් පක්ෂ මධ්‍යම කාරක සභා රැස්වීම පක්ෂ සභාපති ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ ජනාධිපති නිල නිවසේදී පැවැත්වුණා.\nරාත්‍රී 7යි 15ට පමණ ජනාධිපතිවරයා මෙම රැස්වීමට සහභාගි වී අතර රාත්‍රී 9 පමණ දක්වා එය පැවති බවයි එහි සිටි හිරු වාර්තාකරු සඳහන් කළේ.\nනොවැම්බර් මස 10 වැනිදා පාර්ලිමේන්තුවට ඉදිරිපත් කිරීමට නියමිත අයවැය යෝජනා, පක්ෂයේ ප්‍රවර්ධන කටයුතු සහ වත්මන් දේශපාලන තත්ත්වය පිළිබඳව මෙහිදී වැඩි අවධානයක් යොමුව ඇති බවද පක්ෂ ආරංචි මාර්ග ප්‍රකාශ කළා.\nඑමෙන්ම මහ බැංකු බැදුම්කර සිද්ධිය සම්බන්ධයෙන් පාර්ලිමේන්තුවට ඉදිරිපත් වූ කෝප් කමිටු වාර්තාව පිළිබඳව අධ්‍යයනය සඳහා කමිටුවක් පත් කිරීමට මෙහිදී තීරණයකට පැමිණ ඇති බවයි එම ආරංචි මාර්ග කියා සිටියේ.\nජේ්‍යෂ්ඨ නීතිඥයින්ගෙන් සැදුම්ලත් කමිටුවක් විසින් මේ පිළිබඳව විමර්ශණ සිදු කර ඒ සම්බන්ධයෙන් නිර්දේශ ලබාගැනීමටද මෙහිදී එකඟතාවයකට පැමිණ ඇති බව සඳහන්.",
       "URL": "https://www.hirunews.lk/146534/නිදහස්-පක්ෂ-මධ්‍යම-කාරක-සභාව-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4813"
}