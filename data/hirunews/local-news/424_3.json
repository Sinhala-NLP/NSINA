{
       "Source": "hirunews",
       "Timestamp": "Sunday, 09 April 2023 - 18:47",
       "Headline": "එන්ජිමෙන් වෙන් වුණු සමුද්‍රදේවී මැදිරි දා තනියම ගමනේ ! (වීඩියෝ)",
       "News Content": "ගාල්ල සිට මරදාන දක්වා ධාවනය වෙමින් තිබූ සමුද්‍රදේවී දුම්රියෙහි එන්ජිම සහ දුම්රිය මැදිරි වෙන් වී ගමන් කිරීමේ අයුරු දැක්වෙන CCTV වීඩියෝ දර්ශන හිරු ප්‍රවෘත්ති ලැබී තිබෙනවා.\nඅද (09) පෙරවරුවේ සමුද්‍රදේවී දුම්රියට මෙම අකරතැබ්බ සිදුව ඇත්තේ කළුතර උතුර දුම්රිය ස්ථානය පසුකර යද්දි බවයි අප ප්‍රාදේශීය වාර්තාකරු පැවසුවේ.\nදුම්රිය එන්ජිම දුම්රිය මැදිරිවලින් ගැලවී යාමත් සමගම සමුද්‍රදේවීයේ මැදිරි කළුතර උතුර - නාගස් හන්දිය ප්‍රදේශයේ දී නතර වී තිබෙනවා.\nදුම්රිය එන්ජිම මැදිරිවලින් වෙන් වී කිලෝමීටරයකට ආසන්න දුරක් ධාවනය වී නතර වී ඇති බවයි අප ප්‍රාදේශීය වාර්තාකරු සඳහන් කළේ.\nකෙසේවෙතත් දුම්රිය එන්ජිම යළිත් විනාඩි 15ක පමණ කාලයකදී දුම්රිය මැදිරි වෙත ගොස් සවිකර යළිත් මරදාන බලා ධාවනය කිරීමටයි පියවර ගැනුණේ.\nදුම්රියෙහි ගමන් කළ කිසිදු අයෙකුට හානියක් සිදුව නොමැති අතර, මේ හේතුවෙන් සමුද්‍රදේවී දුම්රිය අද දිනයේ දී විනාඩි 20ක පමණ කාලයක් ප්‍රමාද වී තිබෙනවා.",
       "URL": "https://www.hirunews.lk/332121/එන්ජිමෙන්-වෙන්-වුණු-සමුද්‍රදේවී-මැදිරි-දා-තනියම-ගමනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=424"
}