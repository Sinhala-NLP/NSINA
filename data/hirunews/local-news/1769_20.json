{
       "Source": "hirunews",
       "Timestamp": "Saturday, 07 August 2021 - 13:57",
       "Headline": "අත්‍යවශ්‍ය කරුණකට හැර නිවසෙන් පිට නොවන ලෙස දැනුම්දීමක් (වීඩියෝ)",
       "News Content": "හැකි ඉක්මණින් කොරෝනා ප්‍රතිශක්තිකරණ එන්නත ලබාගන්නා ලෙස රජයේ ප්‍රවෘත්ති දෙපාර්තමේන්තුව ජනතාවට දැනුම් දෙනවා.\nආසාදිතයන්ගෙන් සියයට 1.5 ක් පමණ මරණයට පත්ව ඇති අතර, වැඩි පිරිසකට දැඩි සත්කාර ඒකකවල ප්‍රතිකාර ගැනීමට සිදුව ඇති බවයි නිවේදනයක් නිකුත් කරමින් එම දෙපාර්තමේන්තුව සඳහන් කළේ.\nලොව රටවල් රැසක මෙන්ම ශ්‍රී ලංකාවේද ඩෙල්ටා ප්‍රභේදය වේගයෙන් පැතිර යමින් පවතින පසුබිමක වෛරසයට ගොදුරු නොවී සිටීමට සෞඛ්‍ය බලධාරීන් ලබාදෙන උපදෙස් දැඩිව අනුගමනය කළ යුතු බව රජයේ ප්‍රවෘත්ති දෙපාර්තමේන්තුව දැනුම් දෙනවා.\nඑමෙන්ම අත්‍යවශ්‍ය කරුණකට හැර නිවසින් පිටතට නොයන ලෙසට ද ජනතාවට දැනුම් දෙනවා.\nඑමෙන්ම අත්‍යවශ්‍ය කරුණකට හැර නිවසින් පිටතට නොයන ලෙසට ද ජනතාවට දැනුම් දෙනවා.\nඑමෙන්ම සෙනග ගැවසෙන මංගල අවමංගල සහ වෙනත් උත්සවවලට සහභාගී වීම සම්පූර්ණයෙන් නතරන කරන ලෙසටයි රජයේ ප්‍රවෘත්ති දෙපාර්තමේන්තුව නිකුත් කළ නිවේදනය මගින් ජනතාවට උපදෙස් දී ඇත්තේ.\nපොදු ස්ථානයකට යන විට අනිවාර්යෙන්ම මුව ආවරණ පැළඳිය යුතු වනවා.\nකාමර, ශාලා, විදුලි සෝපාන, වාහන වැනි ආවරණය කළ ස්ථානවල සෙනග සමග නොගැවසෙන ලෙසට දැනුම්දෙනවා.\nවිටින් විට සබන් යොදා දෑත් සෝදාගත යුතු අතර අන්‍යයන් සමග මීටර දෙකකට වඩා දුරින් සිටිය යුතුයි.\nනිදන්ගත රෝග පවතී නම් රැකියාවට හැර නිකරුණේ  නිවසින් පිටතට නොයන ලෙසටයි ජනතාවට දැනුම්දෙන්නේ.",
       "URL": "https://www.hirunews.lk/279110/අත්‍යවශ්‍ය-කරුණකට-හැර-නිවසෙන්-පිට-නොවන-ලෙස-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1769"
}