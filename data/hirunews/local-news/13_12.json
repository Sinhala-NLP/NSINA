{
       "Source": "hirunews",
       "Timestamp": "Friday, 22 September 2023 - 16:37",
       "Headline": "අත්අඩංගුවෙන් මිදී පලා ගිය තැඹිලි අජිත් කොටුවෙයි",
       "News Content": "පොලිස් අත්අඩංගුවෙන් මිදී පලා ගිය සැකකරුවෙකු අත්අඩංගුවට ගැනීමට වීරකැටිය පොලීසියට හැකි වූ බව වාර්තා වෙනවා.\nමෙලෙස අත්අඩංගුවට ගෙන ඇත්තේ තිස්හත් හැවිරිදි තැඹිලි ගහවත්ත, හීල්ලගේ අයින, ජුලම්පිටිය ප්‍රදේශයේ පදිංචි තැඹිලි අජිත් නැමැත්තකු බව පොලීසිය පවසනවා.\nපසුගිය දෙවැනි දා  හෙරොයින්  ග්‍රෑම් 8කටඅධික ප්‍රමාණයක් සහිතව අත්අඩංගුවට ගත් මෙම සැකකරු අත් විලංගු ද සහිතව පොලිස් අත්අඩංගුවෙන් මිදී පලා ගොස් තිබුණා.\nඅත්අඩංගුවට ගත් සැකකරු සතුව අත් විලංගු ජෝඩුවද තිබී  සොයාගත් බව පොලීසිය පවසනවා.\nමෙම සම්බන්ධයෙන් වීරකැටිය පොලිසිය ඉදිරි විමර්ශන සිදුකරන බව වාර්තා වෙනවා.",
       "URL": "https://www.hirunews.lk/349095/අත්අඩංගුවෙන්-මිදී-පලා-ගිය-තැඹිලි-අජිත්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=13"
}