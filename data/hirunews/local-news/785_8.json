{
       "Source": "hirunews",
       "Timestamp": "Saturday, 22 October 2022 - 23:03",
       "Headline": "විදුලිබල ක්ෂේත්‍රයේ ප්‍රතිසංස්කරණ පිළිබද වාර්තාව ඇමති අතට",
       "News Content": "විදුලිබල ක්ෂේත්‍රයේ ප්‍රතිසංස්කරණ පිළිබද කැබිනට් මණ්ඩලය විසින් පත්කරන ලද කමිටුව විසින් සකස් කළ වාර්තාව තමන් වෙත ලැබී ඇති බව විදුලිබල හා බලශක්ති අමාත්‍ය කංචන විජේසේකර පවසනවා.\nඑම වාර්තාව ජනාධිපති රනිල් වික්‍රමසිංහට සහ අමාත්‍ය මණ්ඩලයට ඉදිරියේදී භාරදෙන බවයි අමාත්‍යවරයා ට්විටර් පණිවිඩයක් නිකුත් කරමින් සදහන් කළේ.\nඑමෙන්ම ලබන මාසයේදී අදාළ ප්‍රතිසංස්කරණ ඇතුළත් වාර්තාව පාර්ලිමේන්තුවට ඉදිරිපත් කිරීමටද තමන් අපේක්ෂා කරන බව විදුලිබල හා බලශක්ති අමාත්‍ය කංචන විජේසේකර නිකුත් කළ ට්විටර් පණිවිඩයේ වැඩිදුරටත් සදහන් වනවා.",
       "URL": "https://www.hirunews.lk/318591/විදුලිබල-ක්ෂේත්‍රයේ-ප්‍රතිසංස්කරණ-පිළිබද-වාර්තාව-ඇමති-අතට",
       "Category": "Local News",
       "Parent URL": "https://www.hirunews.lk/local-news.php?pageID=785"
}