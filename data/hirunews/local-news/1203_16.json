{
       "Source": "hirunews",
       "Timestamp": "Friday, 29 April 2022 - 8:01",
       "Headline": "මූල්‍ය අරමුදලේ වැඩසටහනකට මාස දෙකකින් මූලික එකඟත්වයක් (වීඩියෝ)",
       "News Content": "ජාත්‍යන්තර මූල්‍ය අරමුදලේ වැඩසටහනක් සඳහා ඉදිරි මාස දෙක තුළ මූලික එකඟත්වයකට පැමිණීමට හැකිවනු ඇතැයි මහ බැංකු අධිපති ආචාර්ය නන්දලාල් වීරසිංහ විශ්වාසය පළ කළා.\nලංකා වානිජ මණ්ඩල කමිටුව අමතමින් ඔහු සඳහන් කර ඇත්තේ, ඒ සඳහා සාර්වමූල්‍ය ප්‍රතිපත්ති රාමුවක් ස්ථාපිත කිරීමේ කටයුතු ප්‍රගතියක් අත්කරගනිමින් සිටින බවයි.\nඒ සඳහා ව්‍යුහාත්මක ප්‍රතිසංස්කරණ ක්‍රියාත්මක කළ යුතු වනවා.\nමූල්‍ය අරමුදලේ වැඩසටහනක් සඳහා මූලික එනම්, කාර්ය මණ්ඩල මට්ටමේ එකඟතාවක් ඇති කරගැනීමට පෙර එමඟින් ශ්‍රී ලංකාව අත්‍යවශ්‍යයෙන් ඉටුකළ යුතු යැයි අපේක්ෂා කරන ක්‍රියාමාර්ග සම්පූර්ණ කළ යුතු වනවා.\nඉන් අනතුරුව යි මෙරට අත්හිටුවන ලද විදේශීය ණය ගෙවීම් ප්‍රතිව්‍යුහගත කිරීමේ වැඩසටහනක් ඇරඹිය හැකි වන්නේ.",
       "URL": "https://www.hirunews.lk/303055/මූල්‍ය-අරමුදලේ-වැඩසටහනකට-මාස-දෙකකින්-මූලික-එකඟත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1203"
}