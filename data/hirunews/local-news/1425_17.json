{
       "Source": "hirunews",
       "Timestamp": "Friday, 14 January 2022 - 9:36",
       "Headline": "මධ්‍යම අධිවේගයේ මීරිගම - කුරුණෑගල කොටස හෙට විවෘත වෙයි (වීඩියෝ)",
       "News Content": "මධ්‍යම අධිවේගී මාර්ගයේ මීරිගම - කුරුණෑගල කොටස විවෘත කිරීමට සමගාමීව තරුණ හා ක්‍රීඩා අමාත්‍යාංශය සහ මහාමාර්ග අමාත්‍යාංශය එක්ව ශ්‍රී ලංකා පාපැදි සම්මේලනයේ පූර්ණ අධීක්ෂණය යටතේ පාපැදි තරගාවලියක් අද (14) පැවැත්වෙනවා.\nකාණ්ඩ 3 ක් යටතේ ජාතික හා අන්තර්ජාතික තරග නීතිරීතිවලට මෙන්ම කොරෝනා මාර්ගෝපදේශවලට යටත්ව පැවැත්වෙන මෙම පාපැදි තරගාවලියේ මුළු දුර ප්‍රමාණය කිලෝමීටර 80 ක්.\nත්‍රිවිධ හමුදාව, වරාය අධිකාරිය, දෙහිවල - ගල්කිස්ස නගර සභාව, සිවිල් ආරක්ෂක දෙපාර්තමේන්තුව ඇතුලු පාපැදි ක්‍රීඩා සමාජ 30 ක් පමණ මෙම තරගාවලිය නියෝජනය කිරීමට නියමිතව ඇති අතර, පාපැදි සම්මේලනයේ බලපත්‍රලාභී පාපැදි ක්‍රීඩකයින් 125 දෙනෙකුට අධික පිරිසක් ද ඊට එක්වනු ඇති.",
       "URL": "https://www.hirunews.lk/293968/මධ්‍යම-අධිවේගයේ-මීරිගම-කුරුණෑගල-කොටස-හෙට-විවෘත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1425"
}