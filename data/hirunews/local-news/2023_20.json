{
       "Source": "hirunews",
       "Timestamp": "Tuesday, 13 April 2021 - 8:17",
       "Headline": "පළමු දිනයේදීම පන්දහසේ දීමනාව ලක්ෂ 11 කට",
       "News Content": "සමෘද්ධිලාභීන් සහ අඩු ආදායම්ලාභීන් ඇතුළු තෝරා ගත් කාණ්ඩ කිහිපයකට රුපියල් 5000සේ දීමනාව ලබාදීම අද දිනයේදීත් සිදු කෙරෙනවා.\nඑම කටයුතු ඊයේ ආරම්භ වූ අතර, එහිදී පවුල් ඒකක ලක්ෂ 11 කට වැඩි ප්‍රතිලාභීන් පිරිසකට අදාළ දීමනාව ලබාදීමට හැකිවූ බවයි රාජ්‍ය අමාත්‍ය ෂෙහාන් සේමසිංහ සඳහන් කළේ.\nකෙසේ වෙතත් අදාළ දීමනාව ලබාදීමට අවශ්‍ය මුදල් ප්‍රතිපාදන ප්‍රමාද වීම හා එම දීමනාව ලබාදීමට අවශ්‍ය කටයුතු සිදුකරන නිලධාරීන්ගේ ඇතැම් වෘත්තිය සමිති ඊට සහය ලබා නොදීම හේතුවෙන් ඊයේ ඇතැම් ප්‍රදේශවල මේ සඳහා බාධා මතුව තිබුණා.\nකෙසේ වෙතත්, රාජ්‍ය අමාත්‍ය ෂෙහාන් සේමසිංහ තවදුරටත් කියා සිටියේ අද දිනයේදීත් පන්දහසේ දීමනාව ලබාදීමට කටයුතු කරන බවයි.",
       "URL": "https://www.hirunews.lk/268305/පළමු-දිනයේදීම-පන්දහසේ-දීමනාව-ලක්ෂ-11-කට",
       "Category": "Local News",
       "Parent URL": "https://www.hirunews.lk/local-news.php?pageID=2023"
}