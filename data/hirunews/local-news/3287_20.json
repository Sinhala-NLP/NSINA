{
       "Source": "hirunews",
       "Timestamp": "Saturday, 22 June 2019 - 8:58",
       "Headline": "පන්දහසේ ව්‍යාජ නොට්ටු 07ක් සමඟ අයෙක් කැකිරාවෙන් අල්ලයි",
       "News Content": "රුපියල් පන්දහසේ ව්‍යාජ නොට්ටු 07ක් සමඟ සැකකරුවකු කැකිරාව නගරයේ දී ඊයේ (21) පස්වරුවේ අත්අඩංගුවට ගෙන තිබෙනවා.\nමෙම ව්‍යාජ රුපියල් පන්දහසේ මුදල් නෝට්ටු කැකිරාව නගරයේ පිහිටි රන් අභරණ වෙළඳසැලකට ලබාදී රන් අභරණ මිලදී ගැනීමට සූදානම් වූ අවස්ථාවේදීයි අදාල සැකකරු අත්අඩංගුවට ගෙන ඇත්තේ.\nවෙළඳසැලේ හිමිකරු විසින් පොලීසියට කළ දැනුම් දීමකින් අනතුරුව සැකකරු මෙලෙස අත්අඩංගුවට ගෙන ඇති අතර ඔහු කැළණිය, පට්ටිය ප්‍රදේශයේ පදිංචි 26 හැවිරිදි අයෙක්.\nසැකකරුගෙන් සිදුකළ ප්‍රශ්ණ කිරීම්වලදී මෙම ව්‍යාජ මුදල් නොට්ටු ජාවාරම සම්බන්දව තවත් තොරතුරු රැසක් පොලිසිය අනාවරණය කර ගෙන ඇති අතර කැකිරාව පොලිස් ස්ථානයේ නිලධාරීන් මේ සම්බන්දයෙන් වැඩිදුර විමර්ශණ සිදුකරනු ලබනවා.\nසැකකරු කැකිරාව දිසා මහේස්ත්‍රාත් අධිකරණ්‍ය වෙත ඉදිරිපත් කිරීමට නියමිතයි.",
       "URL": "https://www.hirunews.lk/218876/පන්දහසේ-ව්‍යාජ-නොට්ටු-07ක්-සමඟ-අයෙක්-කැකිරාවෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3287"
}