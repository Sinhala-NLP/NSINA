{
       "Source": "hirunews",
       "Timestamp": "Wednesday, 21 July 2021 - 13:15",
       "Headline": "පේරගස්වත්ත මාර්ගය හරහා ඇති පාලම් කොටසක් ගිලා බැසිම නිසා ජනතාවට දුෂ්කරතා රැසක්  (වීඩියෝ)",
       "News Content": "මේ ඇල්පිටිය ප්‍රාදේශීය ලේකම් කොට්ඨාසයේ පිහිටි පිටිගල, කැල්ලපත පේරගස්වත්ත මාර්ගයයි.\n2018 වර්ෂයේදී ජල ගැලීම් හේතුවෙන් විනාශ වූ මෙම මාර්ගය රුපියල් ලක්ෂ 40කට වැඩි මුදලක් වැයකොට කාපට් අතුරා සංවර්ධනය කර ඇත්තේ 2019\nවසරේයි.\nනමුත් පුද්ගලික කොන්ත්‍රාත් ආයතනයක් මඟින් ප්‍රමිතියකින් තොරව සිදුකළ ඉදිකිරීම් හේතුවෙන් මාර්ගය හරහා ඇති පාලම් කොටසක් මේ වන විට ගිලා බැස\nතිබෙනවා.\nප්‍රදේශවාසීන් චෝදනා කරන්නේ පාලමේ පාදම නිසි ලෙස සකස් නොකිරීම ඊට ප්‍රධාන හේතුව බවයි.\nමේ හේතුවෙන් දෛනිකව මෙම මාර්ගය භාවිත කරන ජනතාව විඳින දුෂ්කරතා සුළුපටු නැහැ.\nමේ සම්බන්ධව බලධාරීන් කොතෙක් දැනුවත් කළද නිසි විසඳුමක් නොලැබුණු බවට ප්‍රදේශවාසීන් චෝදනා කරනවා.\nරුපියල් ලක්ෂ ගණනින් මහජන මුදල් වැයකොට ක්‍රියාත්මක කෙරෙන මෙවැනි ව්‍යාපෘති අධීක්ෂණය කොට ජනතාවට ඒවායේ නිසි ප්‍රතිලාභ ලබාදීමට කටයුතු\nකිරීම බලධාරීන් සතු වගකීමක් නොවේද?\nරතු මිනිත්තුව අවධානයෙන්....",
       "URL": "https://www.hirunews.lk/277596/පේරගස්වත්ත-මාර්ගය-හරහා-ඇති-පාලම්-කොටසක්-ගිලා-බැසිම-නිසා-ජනතාවට-දුෂ්කරතා-රැසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1805"
}