{
       "Source": "hirunews",
       "Timestamp": "Friday, 14 April 2023 - 19:31",
       "Headline": "රික්ටර් මාපක 7ක භූ කම්පනයක් සිදුවෙයි",
       "News Content": "ඉන්දුනීසියාවේ ජාවා දූපතට උතුරු මුහුදේ භූ කම්පනයක් සිදුව තිබෙනවා.\nමීට ටික වේලාවකට පෙර (14) පෙරයි උතුරු මුහුදේ දී මෙම භූ කම්පනය සිදුව ඇත්තේ.\nඑය රික්ටර් මාපකයේ ඒකක 7ක අගයක් ගත් බවයි වාර්තා වන්නේ.\nභූමිකම්පාව කිලෝමීටර් 632 ක ගැඹුරු ප්‍රදේශයකින් ඇති ව තිබෙන අතර එය විනාඩි 20කට පමණ පසුව යළිත් රික්ටර් මාපක 5.5ක ප්‍රබලත්වයෙන් පසු කම්පන තත්ත්වයක් ද හටගෙන තිබෙන බවයි CNA පුවත් සේවය වාර්තා කරන්නේ.\nමෙම භූ කම්පනය සුරබයා, ටුබන්, සේමරන්ග් සහ බාලිගේ ඩෙන්පසාර් යන නාගරික මධ්‍යස්ථානවලට දැනී ඇති බවත් වාර්තා වනවා.\nනමුත් මෙම භූ කම්පනයෙන් ඉන්දුනීසියාවට සුනාමි අවධානමක් නොමැති බවට එරට භූ භෞතික විද්‍යා ඒජන්සිය ප්‍රකාශ කළා.\nතවමත් මෙම භූ කම්පනයෙන් සිදු වූ ජීවිත හෝ දේපළ හානි ගැන වාර්තා වී නැහැ.\nමේ පිළිබඳව හිරු ප්‍රවෘත්ති කළ විමසා බැලීමක දී ආපදා කළමනාකරණ මධ්‍යස්ථානය පැවසුවේ මෙම භූ කම්පනයෙන් ශ්‍රී ලංකාවට සුනාමි අවධානමක් නොමැති බවයි.",
       "URL": "https://www.hirunews.lk/332536/රික්ටර්-මාපක-7ක-භූ-කම්පනයක්-සිදුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=414"
}