{
       "Source": "hirunews",
       "Timestamp": "Tuesday, 29 October 2019 - 8:13",
       "Headline": "මිහින්තලේ රිය අනතුරෙන් තුවාල ලැබූ තවත් අයෙකු මිය යයි",
       "News Content": "හොරොව්පතාන එක්සත් ජාතික පක්ෂ සම සංවිධායක, වී අලෙවි මණ්ඩලයේ සභාපති නීතිඥ කස්තුරි අනුරාධනායක ගමන් කළ ජීප් රථය වෑන් රථයක ගැටීමෙන් සිදුවූ අනතුරෙන් තවත් පුද්ගලයෙකු ජීවිතක්ෂයට පත්වී තිබෙනවා.\nඒ අනුව ඊයේ සිදුවූ මෙම අනතුරෙන් මිය ගිය සංඛ්‍යාව දෙදෙනෙකු දක්වා ඉහළ ගොස් ඇති බවයි පොලීසිය සදහන් කළේ. අනුරාධපුර රෝහලේ ප්‍රතිකාර ලබමින් සිටි වෑන් රථයේ රියදුරුයි මෙලෙස ජීවිතක්ෂයට පත්වී ඇත්තේ.\nඅනුරාධපුර - ත්‍රිකුණාමලය ප්‍රධාන මාර්ගයේ අඹගහවෙල හන්දියේදී මෙම අනතුර සිදුවූ අතර එහිදී කාන්තාවක් මිය ගොස් තවත් පුද්ගලයින් 6 දෙනෙකු තුවාල ලැබුවා.\nඅනතුරෙන් තුවාල ලැබූ හෙආරොව්පතාන එක්සත් ජාතික පක්ෂ සම සංවිධායක කස්තුරි අනුරාධනායක ද තුවාල ලබා රෝහල් ගත කළ බවයි හිරු වාර්තාකරු සඳහන් කළේ.",
       "URL": "https://www.hirunews.lk/227190/මිහින්තලේ-රිය-අනතුරෙන්-තුවාල-ලැබූ-තවත්-අයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=3074"
}