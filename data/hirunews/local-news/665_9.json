{
       "Source": "hirunews",
       "Timestamp": "Thursday, 15 December 2022 - 13:58",
       "Headline": "මහනුවර කණ්ඩායම ලංකා ප්‍රිමියර් ලීග් තරගාවලියේ පෙරමුණට",
       "News Content": "ලංකා ප්‍රිමියර් ලීග් තරගාවලියේ යාපනය කණ්ඩායමට එරෙහිව ඊයේ (14) පැවති තරගය ලකුණු 10කින් ජය ගත් මහනුවර කණ්ඩායම ප්‍රසාද ලකුණ සටහනේ පෙරමුණට පැමිණීමට සමත්ව තිබෙනවා.\nතරගාවලියේ තරගය 6කට සහභාගි වී ඉන් තරග 5ක් ජය ගෙන ඇති ඔවුන් ලබා ගත් ප්‍රසාද ලකුණු සංඛ්‍යාව 10 ක්.\nඒ අනුව මෙතෙක් පෙරමුණේ සිටි යාපනය කණ්ඩායම දෙවන ස්ථානයට පත්වුණා.\nපල්ලේකැලේ ක්‍රීඩාංගනයේ මෙතෙක් එල්.පී.එල්. තරග පැවති අතර, අනිද්දා (17) සිට කොළඹ ආර් ප්‍රේමදාස ක්‍රීඩාංගනයේ දී ඉතිරි සියලු තරග පැවැත්වෙනු ඇති.\nප්‍රේමදාස ක්‍රීඩාංගනයේ පළමු තරගය, දඹුල්ල සහ ගාල්ල කණ්ඩායම් අතරත්, දෙවන තරගය මහනුවර සහ කොළඹ කණ්ඩායම අතරත් පැවැත්වීමට නියමිතයි.",
       "URL": "https://www.hirunews.lk/322738/මහනුවර-කණ්ඩායම-ලංකා-ප්‍රිමියර්-ලීග්-තරගාවලියේ-පෙරමුණට",
       "Category": "Local News",
       "Parent URL": "https://www.hirunews.lk/local-news.php?pageID=665"
}