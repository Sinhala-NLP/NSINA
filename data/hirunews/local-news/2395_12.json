{
       "Source": "hirunews",
       "Timestamp": "Monday, 12 October 2020 - 8:47",
       "Headline": "ගිනි අවි පහක් සමඟ තුන්දෙනෙකු අත්අඩංගුවට",
       "News Content": "අම්පාර - තිරුක්කෝවිල් ප්‍රදේශයේදී මෙරට නිෂ්පාදිත බෝර 12 වර්ගයේ ගිනි අවි පහක් සමඟ සැකකරුවන් තුන්දෙනෙකු අත්අඩංගුවට ගෙන තිබෙනවා.\nඊයේ අත්අඩංගුවට ගත් මොවුන් අවුරුදු 22 ත් 66 ත් අතර වයස්වල පසුවන තිරුක්කෝවිල් ප්‍රදේශයේම පදිංචිකරුවන්.\nමේ අතර මොරගහහේන - තලගල ප්‍රදේශයේ සිදුකළ වැටලීමකදී හෙරොයින් ග්‍රෑම් 10ක් සමඟ අවුරුදු 26 ක් වයසැති නාරාහේන්පිට ප්‍රදේශයේ පදිංචිකාරියක අත්අඩංගුවට ගෙන තිබෙනවා.\nමෙම සැකකාරියගෙන් ලද තොරතුරු මත ඊයේ පස්වරුවේ පාදුක්ක ප්‍රදේශයේදී හෙරොයින් ග්‍රෑම් 100ක් සමඟ තවත් සැකකරුවෙකු අත්අඩංගුවට ගත්තා.\nඑමෙන්ම වෙන්නප්පුව - ලුණුවිල ප්‍රදේශයේ සිදුකළ වැටලීමකදී හෙරොයින් ග්‍රෑම් 125 ක් සන්තකයේ තබාගෙන යතුරුපැදියකින් ප්‍රවාහනය කරමින් සිටි පුද්ගලයෙකු පොලීසිය අත්අඩංගුවට ගනු ලැබුවා.\nමොහු 28 හැවිරිදි ලුණුවිල ප්‍රදේශයේ පදිංචිකරුවෙක්.",
       "URL": "https://www.hirunews.lk/252337/ගිනි-අවි-පහක්-සමඟ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2395"
}