{
       "Source": "hirunews",
       "Timestamp": "Friday, 16 December 2016 - 22:29",
       "Headline": "මත් පෙති අලවිකරන ඔෟෂධ හලක් වටලයි",
       "News Content": "මොරටුව - කටුබැද්ද ප්‍රදේශයේ පිහිටි ප්‍රසිද්ධ ඖෂධ හලක් වැටලීමට පොලිසිය සමත් වී තිබෙනවා.\nකලක පටන් මෙහි මානසික රෝගීන්ට ලබාදෙන ඖෂධ මත් පෙති ලෙස අලෙවි කිරීමේ ජාවාරමක් සිදුවන බවට තොරතුරු ලැබීමත් සමග මෙම වැටලීම සිදුකෙරුණා.\nහිරු සී.අයි.ඒ කළ ගවේෂණයේදී හෙළිවුයේ ඖෂධ හල වසා ඇති අවස්ථාවල පවා තරුණයන් පැමිණ මත් ඖෂධ ලබාගැනීමට උත්සාහ කිරීමට තරම්  තරුණයන් මීට ඇබ්බැහි වී ඇති බවයි.\nඖෂධ අධිකාරියේ ආහාර හා ඖෂධ පරීක්ෂකවරුන් ඊයේ උපාය දුතයෙකු යොදවා රහසිගතව මත් ඖෂධ ලබාගැනීමට කටයුතු කළා.\nඑහිදී ඔහුට ද මත් ඖෂධ නිකුත් කළ අතර ඒ සමගම අදාල ස්ථානය වැටලීම සිදුකෙරුණා.\nපිළිකා වැනි දරුණු රෝගාබාධ සදහා ලබාදෙන ප්‍රබල වේදනා නාශක පවා මෙහිදී මත් ලෝලී තරුණයන්ට අධික මිලකට අලෙවි කර ඇති බව හෙළිවුණා.",
       "URL": "https://www.hirunews.lk/149884/මත්-පෙති-අලවිකරන-ඔෟෂධ-හලක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4750"
}