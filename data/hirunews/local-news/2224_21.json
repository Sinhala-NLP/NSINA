{
       "Source": "hirunews",
       "Timestamp": "Friday, 08 January 2021 - 16:19",
       "Headline": "කොරෝනා මර්දනයට ලෝක සෞඛ්‍ය සංවිධානය පත් කළ නියෝජිතයින් අතර ශ්‍රී ලාංකිකයෙකුත්",
       "News Content": "කොරෝනා මර්ධනය සම්බන්ධයෙන් ලෝක සෞඛ්‍ය සංවිධානයේ විශේෂ නියෝජිතයෙකු ලෙස ශ්‍රී ලාංකික විශේෂඥ වෛද්‍යවරයෙකු වන පාලිත අබේකෝන් පත් කර තිබෙනවා.\nලෝක සෞඛ්‍ය සංවිධානයේ ප්‍රධානි ටෙඞ්රෝස් ඇඩනම් ගේබ්රියේසස් සිය නිල ට්විටර් ගිණුමේ සටහනක් තබමින් එය සනාථ කර තිබෙන අතර කොව්ඩ් වසංගතය මැඩලීමේ සටනට සාදරයෙන් පිළිගන්නා බවද එහි දැක්වෙනවා.\nඒ අනුව මොහු ගිනිකොණ දිග ආසියාවේ කොවිඞ් මර්ධන කටයුතු සම්බන්ධීකරණය කරනු ඇති.\nවිශේෂඥ වෛද්‍ය පාලිත අබේකෝන් ශ්‍රී ලංකා වෛද්‍ය සභාවේ සහ දුම්කොළ සහ මධ්‍යසාර පිළිබඳ ජාතික අධිකාරියේ සභාපතිවරයෙකු ලෙසද කටයුතු කර තිබෙනවා.\nමේ අතර, කොරෝනා වෛරසයට එරෙහිව  නිපද වූ ඔක්ස්ෆර්ඩ් එන්නත ලබන පෙබරවාරි මාසයේ මැද භාගය වන විට මෙරට ජනතාවට ලබාදීමට හැකිවනු ඇති බව වසංගත රෝග, ප්‍රාථමික සෞඛ්‍ය සේවා ඇමතිනී විශේෂඥ වෛද්‍ය සුදර්ශනී ප්‍රනාන්දුපුල්ලේ අද පාර්ලිමේන්තුවේදී ප්‍රකාශ කළා.",
       "URL": "https://www.hirunews.lk/259175/කොරෝනා-මර්දනයට-ලෝක-සෞඛ්‍ය-සංවිධානය-පත්-කළ-නියෝජිතයින්-අතර-ශ්‍රී-ලාංකිකයෙකුත්",
       "Category": "Local News",
       "Parent URL": "https://www.hirunews.lk/local-news.php?pageID=2224"
}