{
       "Source": "hirunews",
       "Timestamp": "Tuesday, 15 May 2018 - 18:04",
       "Headline": "යාපනය හරිත නගරයක් කිරීමට සැලසුම් (ඡායාරූප)",
       "News Content": "යාපනය නගරය හරිත නගරයක් බවට පත් කිරීමට නව සැලැස්මක් සකස්කර තිබෙනවා.\nඒ අනුව ලබන ජුනි මස 5 වනදා යාපනය නගරය අවට රුක් රෝපණ වැඩසටහනක් ක්‍රියාත්මක කිරීමටයි පළාත් ආණ්ඩුකාර රෙජිනෝල්ඩ් කුරේ පියවර ගෙන ඇත්තේ.\nඊට සියලු රාජ්‍ය ආයතනවල සහය ලබාදීමට නියමිතයි.\nමෙහිදී ප්‍රදේශය පුරා පැල 3000 ක් පමණ සිටුවීමටයි කටයුතු සැලසුම් කර ඇත්තේ.\nසිටුවීමට තෝරාගෙන ඇති පැල උතුරු පළාතේ කාලගුණයට, පරිසරයට, පසට මෙන්ම ජලයට ඔරොත්තු දෙන ආකාරයේ ඒවා වන අතර රෝපණයෙන් පසු යාපනය මහ නගර සභාව විසින් ඒවා නඩත්තු කරනු ඇති.",
       "URL": "https://www.hirunews.lk/190817/යාපනය-හරිත-නගරයක්-කිරීමට-සැලසුම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3944"
}