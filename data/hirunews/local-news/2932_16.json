{
       "Source": "hirunews",
       "Timestamp": "Monday, 27 January 2020 - 7:43",
       "Headline": "ගාලු වරායේ බර කිරීම ඇහේ අනුමානයට",
       "News Content": "ගාලු වරායට නෞකා මගින් රැගෙන එනු ලබන භාණ්ඩවල බර කිරීම සඳහා යොදා ගනු ලබන තාරාදිය දැනට වසර හතරක පමණ කාලයක සිට සවි කර නොමැති බව ගාලු වරායේ වෘත්තීය සමිති චෝදනා කරනවා.\nමෙය ටොන් 100 ක පමණ බර කිරීමට හැකි විශාල තරාදියක් බවත්, එය නොමැතිවීම නිසා ඇස් මට්ටමින් බලා බර කිරීමට සිදුවන බවත්, වෘත්තිය සමිති පෙන්වා දෙනවා.\nමීට පෙර වරායේ තිබූ තරාදිය 2004 වසරේදී විනාශ වී ඇති අතර, නැවත 2005 වසරේදී කොළඹ වරායෙන් පැරණි තරාදියක් ගෙනවිත් එය අලුත්වැඩියා කර සවිකර තිබුණා.\n2014, 2015 වසරවලදී ගාලු වරාය සංවර්ධනය කිරීමේ ව්‍යාපෘතිය යටතේ මෙම තරාදිය තිබූ ස්ථානයෙන් ගළවා ඉවත් කර ඇති නමුත් මෙතෙක් එය සවිකර නොමැති බවයි සමස්ත ලංකා වරාය පොදු සේවක සංගමයේ ප්‍රධාන ලේකම් චන්ද්‍රසිරි මහගමගේ කියා සිටියේ.",
       "URL": "https://www.hirunews.lk/233139/ගාලු-වරායේ-බර-කිරීම-ඇහේ-අනුමානයට",
       "Category": "Local News",
       "Parent URL": "https://www.hirunews.lk/local-news.php?pageID=2932"
}