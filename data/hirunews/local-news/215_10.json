{
       "Source": "hirunews",
       "Timestamp": "Tuesday, 04 July 2023 - 9:02",
       "Headline": "අම්බලන්ගොඩ ධර්මාශෝකයේ නියෝජ්‍ය විදුහල්පතිට වෙඩි තැබීමට කාන්තාවක් අත්අඩංගුවට",
       "News Content": "අම්බලන්ගොඩ ධර්මාශෝක විද්‍යාලයේ නියෝජ්‍ය විදුහල්පතිවරයාට වෙඩි තබා තුවාල සිදුකිරීමේ සිදුවීමට ආධාර අනුබල දුන් කාන්තාවක් පොලිස් විශේෂ කාර්‍ය බලකා ගෝනහේන කඳවුරේ නිලධාරීන් විසින් අත්අඩංගුවට ගෙන තිබෙනවා.\nමිනුවන්ගොඩ, කටුවැල්ලේගම ප්‍රදේශයේ පදිංචි වයස අවුරුදු 32ක් වන මෙම කාන්තාව මත්ද්‍රව්‍ය ජාවාරමේ නිරත වී ඇති අතර, ඇය සතුව තිබී කේරල ගංජා ග්‍රෑම් 118ක්, අයිස් මත්ද්‍රව්‍ය ග්‍රෑම් 05ක් සොයාගෙන තිබෙනවා.\nඉදිරි විමර්ශන කටයුතු සඳහා අත්අඩංගුවට ගත් සැකකාර කාන්තාව මිනුවන්ගොඩ පොලිසියට බාර දී තිබෙනවා.",
       "URL": "https://www.hirunews.lk/339946/අම්බලන්ගොඩ-ධර්මාශෝකයේ-නියෝජ්‍ය-විදුහල්පතිට-වෙඩි-තැබීමට-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=215"
}