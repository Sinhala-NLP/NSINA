{
       "Source": "hirunews",
       "Timestamp": "Friday, 27 May 2016 - 7:01",
       "Headline": "වෛද්‍ය, හෙද සංගම්වලට  ඕනෑ පරිදි පත්වීම් දෙන්න සූදානම් නැහැ - ඇමති රාජිත",
       "News Content": "වෛද්‍ය සංගම්වලට හෝ හෙද සංගම්වලට අවශ්‍ය ආකාරයට වෛද්‍ය  සහ හෙද පත්වීම් ලබාදීමට සූදානම් නොමැති බව සෞඛ්‍ය අමාත්‍ය රාජිත සේනාරත්න පවසනවා.\nඅමාත්‍යවරයා මේ බව කියා සිටියේ පශ්චාත් සීමාවාසික වෛද්‍ය පත්වීම් ලැයිස්තුව මුල්කරගෙන රජයේ වෛද්‍යවරුන් ලබන 31 වනදා පැවැත්වීමට සැලසුම් කරඇති සංකේත වර්ජනය පිළිබදව අදහස් පළ කරමින්.\nකොළඹ ඊයේ (26) පැවති මාධ්‍ය හමුවකදී රජයේ වෛද්‍ය නිලධාරින්ගේ සංගමයේ ලේකම් වෛද්‍ය නලින්ද හේරත් කියා සිටියේ අමාත්‍යාංශයේ සේවා අධ්‍යක්ෂවරයාගේ ක්‍රියාමාර්ග හේතුවෙන් වෛද්‍යවරුන්ගේ පත්වීම් ලැයිස්තුව අවුල් ජාලාවක් බවට පත්වී ඇති බවයි.\nඊයේ පස්වරුවේ කොළඹ පැවති වැඩසටහනකින් අනතුරුව සෞඛ්‍ය අමාත්‍ය රාජිත සේනරත්න වෛද්‍යවරුන්ගේ වැඩවර්ජනය සම්බන්ධයෙන් අදහස් දක්වමින් කියා සිටියේ තවදුරටත් මෙරට ක්‍රියාත්මක වන්නේ වෛද්‍ය සංගම් හෝ හෙද සංගම්වල  ඕනෑ එපාකම් නොවන බවයි.",
       "URL": "https://www.hirunews.lk/134114/වෛද්‍ය-හෙද-සංගම්වලට-ඕනෑ-පරිදි-පත්වීම්-දෙන්න-සූදානම්-නැහැ-ඇමති-රාජිත",
       "Category": "Local News",
       "Parent URL": "https://www.hirunews.lk/local-news.php?pageID=5030"
}