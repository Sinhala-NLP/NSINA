{
       "Source": "hirunews",
       "Timestamp": "Thursday, 21 April 2022 - 20:21",
       "Headline": "මේ ආණ්ඩුව මහනායක හාමුදුරුවෝ පිළිගන්නෙත් නෑ - අගමැතිතුමනි යන්න වෙලාව හරි (වීඩියෝ)",
       "News Content": "රට තුළ මතුව ඇති වත්මන් දේශපාලන තත්ත්වය සම්බන්ධයෙන් මහා සංඝ රත්නය ඇතුළු විවිධ පාර්ශ්ව අදහස් පළ කළා.\nසුරකිමු ශ්‍රී ලංකා සංවිධානයේ සභාපති පාහියංගල ආනන්ද සාගර හිමියන් මාධ්‍ය හමුවකට එක්වෙමින් කියාසිටියේ අගමැතිවරයාට මෙන්ම අමාත්‍ය මණ්ඩලයට ධුරයෙන් ඉවත්වන ලෙසට මහනායක නාහිමිපාණන් වහන්සේලා ද දන්වා ඇති බවයි.\nඑබැවින් තවදුරටත් රැඳී නොසිටි අමාත්‍ය මණ්ඩලය ද ඉවත් කර ගනිමින් ඉල්ලා අස්විය යුතු බව උන්වහන්සේ පෙන්වා දෙනවා.\nමේ අතර පූජ්‍ය ඕමල්පේ සෝභිත හිමියන් ද එහිදී අදහස් පළ කළා.\nඋන් වහන්සේ පෙන්වා දුන්නේ අගමැතිවරයා ජාතිය ඇමතීම මගින් සිදුකරනු ලබන්නේ තවදුරටත් බලයේ රැඳී සිටීමට ගන්නා අසාර්ථක උත්සාහයක් බවයි.\nපවතින අමාත්‍ය මණ්ඩලය සමග යමින් දේශපාලන ස්ථාවරත්වයක් ඇති කිරීමට නොහැකි බව උත්සවයකට එක්වෙමින් හිටපු අමාත්‍ය විමල් වීරවිංශ ප්‍රකාශ කළා.",
       "URL": "https://www.hirunews.lk/302478/මේ-ආණ්ඩුව-මහනායක-හාමුදුරුවෝ-පිළිගන්නෙත්-නෑ-අගමැතිතුමනි-යන්න-වෙලාව-හරි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1217"
}