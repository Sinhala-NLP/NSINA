{
       "Source": "hirunews",
       "Timestamp": "Wednesday, 29 June 2022 - 8:55",
       "Headline": "රහස් ප්‍රදේශයේ සඟවාගෙන අයිස් මත්ද්‍රව්‍ය රැගෙන ගිය කාන්තාවක් අත් අඩංගුවට",
       "News Content": "බන්ධනාගාර ගතව සිටින තම සැමියාට රහස් ප්‍රදේශයේ අයිස් මත්ද්‍රව්‍ය සගවා ගෙන පැමිණි විසි එක්හැවිරිදි තරුණ බිරිඳක් විශේෂ කාර්ය බලකා අත්අඩංගුවට පත් වී තිබෙනවා.\nඊයේ (28) වන දින අගුණකොළපැලැස්ස බන්ධනාගාරයේ රැදවියන් බැලිමට පැමිණෙන ඥාතින් හා එම ඥාතින් විසින් රැගෙන එන භාණ්ඩ පරීක්‍ෂා කරන ස්ථානයේ දී යි මෙම වැටලීම සිදු කර ඇත්තේ.\nමිනි මැරීමේ වරදක් හේතුවෙන් අගුණකොළපැලැස්ස බන්ධනාගාරයේ රදවා සිටින රැඳවියකු බැලිමට පැමිණි එම රැඳවියාගේ බිරිද මෙසේ අත් අඩංගුවට ගෙන ඇති බව සඳහන්.\nසැකකාරිය අම්බලන්තොට ප්‍රදේශයේ පදිංචි වයස අවුරුදු 21ක කාන්තාවක්.\nසැකකාරිය පරීක්ෂා කිරිමේ දී රහස්‍ ප්‍ර‍දේශය හා සනිපාරක්ෂක තුවාය අතර කොටසේ රතු පැහැති පොලිතින් කවරයක ඔතා ඉතා සූක්ෂ්ම ව සඟවා ගෙන සිටි අයිස් මිලි ග්‍රෑම් 2,160ක් මෙසේ සොයා ගෙන තිබෙනවා.\nවැඩිදුර විමර්ශන කටයුතු අගුණකොළපැලැස්ස පොලිසිය විසින් සිදු කරනු ඇති.",
       "URL": "https://www.hirunews.lk/308472/රහස්-ප්‍රදේශයේ-සඟවාගෙන-අයිස්-මත්ද්‍රව්‍ය-රැගෙන-ගිය-කාන්තාවක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1061"
}