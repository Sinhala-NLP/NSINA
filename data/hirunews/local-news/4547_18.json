{
       "Source": "hirunews",
       "Timestamp": "Tuesday, 25 April 2017 - 17:27",
       "Headline": "පියා සංවිධායක ධුරයෙන් ඉවත් කිරීමත් සමග පුත්‍රයා ඇමති ධුරයෙන් ඉල්ලා අස්වෙයි",
       "News Content": "පාර්ලිමේන්තු මන්ත්‍රී ජනක බණ්ඩාර තෙන්නකෝන්ගේ පුත් ප්‍රමිත බණ්ඩාර මධ්‍යම පළාත් ක්‍රීඩා අමාත්‍ය ධුරයෙන් ඉල්ලා අස්වී තිබෙනවා.\nඅද පස්වරුවේ සිය ඉල්ලා අස්වීමේ ලිපිය මධ්‍යම පළාත් ආණ්ඩුකාර නිලූකා ඒකනායක වෙත භාරදුන් බවයි ඔහු හිරු ප්‍රවෘත්ති අංශයට සඳහන් කළේ.\nතම පියා ආසන සංවිධායක ධුරයෙන් ඉවත් කිරීමට විරෝධය පළ කරමින් තමන් මෙලෙස පළාත් අමාත්‍ය ධුරයෙන් ඉල්ලා අස්වූ බවයි ඔහු තවදුරටත් ප්‍රකාශ කළේ.\nජනක බණ්ඩාර තෙන්නකෝන් වෙනුවට දඹුල්ල ආසනයට සම සංවිධායකවරුන් ලෙස ඩබ්ලිව් එම් යසමාන සහ යු ආර් දයා නන්දසිරි පත්කර තිබෙනවා.",
       "URL": "https://www.hirunews.lk/159962/පියා-සංවිධායක-ධුරයෙන්-ඉවත්-කිරීමත්-සමග-පුත්‍රයා-ඇමති-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4547"
}