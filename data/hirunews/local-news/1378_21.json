{
       "Source": "hirunews",
       "Timestamp": "Thursday, 03 February 2022 - 14:44",
       "Headline": "ෆේස් බුක් සමාගමේ දෛනික පරිශීලකයන් අඩු වෙයි",
       "News Content": "18 වසරක ෆේස්බුක් ඉතිහාසයේ පළමු වරට දෛනික පරිශීලකයන් සංඛ්‍යාව අඩු වී තිබෙනවා.\nපසුගිය දෙසැම්බර් මාසයෙන් අවසන් වූ කාර්තුවේදී දෛනික ෆේස්බුක් පරිශීලකයන් සංඛ්‍යාව සටහන්වූයේ බිලියන 1.929 ක් ලෙසයි.\nෆේස්බුක් සමාගමේ පසුගිය කාර්තුවේ ඉපැයීම් වාර්තාව ඊයේ ප්‍රකාශයට පත්වී ඇති අතර එමගිනුයි මෙම විස්මිත සංඛ්‍යාලේඛන  හෙළි කර ඇත්තේ.\nවිදෙස් මාධ්‍ය හෙළිකර ඇත්තේ පළමු වතාවට සමාගමේ වර්ධනය ලොව පුරා එකතැන පල්වෙමින් පවතින බවයි.\n18 වසරක් වන Facebook සමාගමට තම ඉතිහාසයේ ප්‍රථම වරට දෛනික පරිශීලකයින් මෙලෙස අහිමි වී ඇති බවයි විදෙස් වාර්තා පෙන්වා දෙන්නේ.\n2021 වසරේ අවසාන මාස තුන තුළ පරිශීලකයින් මිලියන භාගයකින් පමණ පහත වැටී ඇති අතර සෑම දිනකම ෆේස් බුක් වෙත ලොග් වීම බිලියන 1.93 දක්වා අඩු වී තිබෙනවා.\nපසුගිය දෙසැම්බර් මාසයෙන් අවසන් වූ කාර්තුවේදී දෛනික ෆේස්බුක් පරිශීලකයන් සංඛ්‍යාව සටහන්වූයේ බිලියන 1.929 ක් ලෙසයි.\nකෙසේවෙතත් ඊට පෙර කාර්තුවේදී එය බිලියන 1.930ක් ලෙස පැවතුණා.\nඑහි විශාලතම  පාඩුව සිදුව ඇත්තේ අප්‍රිකාවේ සහ ලතින් ඇමරිකාවේ බව සඳහන්.\nTikTok හි තරඟකාරී ඉහළ යාම  මෙන්ම ජාත්‍යන්තර නියාමකයින් එහි ව්‍යාපාර පිළිවෙත් කෙරෙහි අවධානය යොමු කිරීම සඳහා කටයුතු කරන බැවින් Facebook සමාගම විවිධ අභියෝගවලට මුහුණ දෙන බව විචාරකයන් පෙන්වා දෙනවා.\nටික්ටොක් සහ යූ ටියුබ් වැනි ප්‍රතිවාදී සමාජ ජාල හමුවේ ෆේස්බුක් ආදායම ද අහිමවීමේ අවධානමක් උද්ගත වී ඇති බවද සඳහන්.\nමේ අතර ඊයේ දිනයේදී ෆේස්බුක් මව් සමාගම වෙන මෙටා හි කොටස් මිළ ගණන්ද සියයට 20 කින් පමණ පහළගොස් ඇති බවයි විදෙස් වාර්තා සඳහන් කලේ.",
       "URL": "https://www.hirunews.lk/296064/ෆේස්-බුක්-සමාගමේ-දෛනික-පරිශීලකයන්-අඩු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1378"
}