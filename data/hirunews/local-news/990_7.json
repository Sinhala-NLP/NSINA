{
       "Source": "hirunews",
       "Timestamp": "Wednesday, 27 July 2022 - 7:49",
       "Headline": "පොල්දූවේ දී පැහැර ගත් කදුළු ගෑස් උණ්ඩ 5ක් සොයා ගැනේ",
       "News Content": "වැලිකඩ පොල්දූව මන්සන්ධිය අසල පසුගිය 13 වැනි දා පවත්වන ලද විරෝධතාවය පාලනය කිරීමට ගෙනෙමින් තිබිය දී පැහැර ගත් කදුළු ගෑස් උණ්ඩවලින් 05ක් සමඟ සැකකරුවෙකු ඇතුල්කෝට්ටේ ප්‍රදේශයේ දී අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාශය සඳහන් කළේ, ඊයේ මෙලෙස අත්අඩංගුවට ගෙන ඇත්තේ 26 හැවිරිදි තරුණයෙකු බව යි.\nපසුගිය 13 වනදා පොල්දූව මන්සන්ධියේ පැවති විරෝධතාවය පාලනය කිරීම සඳහා පොලිස් මහජන සාමය කළමණාකරන කොට්ඨාශයට අයත් ත්‍රීරෝද රථයකින් මෙම කදුළු ගෑස් උණ්ඩ ප්‍රවයාහනය කරමින් තිබිය දී විරෝධතාකරුවන් ඒවා පැහැරගෙන තිබුණා.",
       "URL": "https://www.hirunews.lk/311055/පොල්දූවේ-දී-පැහැර-ගත්-කදුළු-ගෑස්-උණ්ඩ-5ක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=990"
}