{
       "Source": "hirunews",
       "Timestamp": "Saturday, 22 July 2017 - 10:08",
       "Headline": "සවියට තිබූ ලණුවෙන් දෑත ගිලිහුණු ගලෙන්බිඳුණුවැව සජීව",
       "News Content": "තම නිවසේ ළිඳෙහි පස්‌ ඉවත් කිරීමට ළිඳට බැස ආපසු ගොඩට එමින්  සිටියදී ලණුවෙන් අත ලිස්‌සා යැම හේතුවෙන් ළිඳ තුළට වැටී පසුගිය 20දා පුද්ගලයකු මියගොස්‌ ඇති බව ගලෙන්බිඳුණුවැව පොලිසිය පවසනවා.\nඅනතුරෙන් මෙලෙස මියගොස්‌ ඇත්තේ සිවලාකුලම, දඹගොල්ලෑව ප්‍රදේශයේ පදිංචි සජීව සිසිර කුමාර නමැති 35 හැවිරිදි එක්‌ දරු පියෙක් බව සදහන්.\nඅදාල පුද්ගලයා  ශ්‍රී ලංකා යුද හමුදාවේ සේවයේ නියුතු අයෙක් වන අතර, නිවාඩු ලබා නිවසට පැමිණි ඔහු  නිවස ඉදිරිපිට ඇති ළිඳෙහි මඩ ඉවත් කර ශුද්ධ පවිත්‍ර කිරීම සඳහා තවත් පුද්ගලයන් කිහිපදෙනකු සමඟ සහභාගි වී තිබෙනවා.\nමේ දිනවල රජරටට ප්‍රදේශ වලට ඇති වී තිබෙන නියං තත්වය හේතුවෙන්  ළිඳේ ජලය අඩු වීම හේතුවෙන් එය ශුද්ධ පවිත්‍ර කිරීමට කටයුතුකර තිබෙනවා.\nමෙහිදී ළිඳේ පස්‌ ඉවත් කිරීමට මොහු ළිඳට බැස ඇති අතර නැවත ගොඩට ඒමේදී ලණුවෙන් අත ලිස්‌සා ගොස්‌ නැවත ළිඳට වැටී ඇති බවයි වාර්තා වන්නේ.\nළිං පතුලට වැටීමේදි  හිස ළිඳේ කළුගලක්  මත වැදීමෙන් අසාධ්‍ය වූ මොහු රෝහල්ගත කරන විටත් මියගොස්‌ තිබෙනවා.",
       "URL": "https://www.hirunews.lk/166491/සවියට-තිබූ-ලණුවෙන්-දෑත-ගිලිහුණු-ගලෙන්බිඳුණුවැව-සජීව",
       "Category": "Local News",
       "Parent URL": "https://www.hirunews.lk/local-news.php?pageID=4409"
}