{
       "Source": "hirunews",
       "Timestamp": "Wednesday, 27 October 2021 - 19:14",
       "Headline": "ඩොලර් ඉල්ලා සීනි ආනයනකරුවන් පාරිභෝගික අමාත්‍යාංශයට",
       "News Content": "වෙළඳපොළේ පවතින සීනී අර්බුදය නිමා කිරිම සඳහා අවශ්‍ය ඩොලර් ලබා ගැනීමට පහසුකම් සලසන ලෙස ඉල්ලමින් සීනී ආනයනකරුවන් අද පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න හමුවුණා.\nඑහිදී ඔහු සඳහන් කර ඇත්තේ තමන් මහබැංකු අධිපතිවරයා ඒ පිළිබඳ සාකච්ඡා කරන බවයි. සීනී ආනයනය කිරිමට අවශ්‍ය ඇමෙරිකානු ඩොලර් මිලියන 18 ක මුදලක් ආනයනකරුවන් මීට පෙර රජයෙන් ඉල්ලා සිටියා.\nඊට නිසි ප්‍රතිචාරයක් නොලැබීම හේතුවෙනුයි අද දින සීනී ආනයනකරුවන් විෂයභාර අමාත්‍යවරයා හමුවුණේ.\nඅවම වශයෙන් මාසයක් සඳහා අවශ්‍ය කරන සීනී මෙටි්‍රක් ටොන් 30,000 ක් ආනයනය කිරිමට ඔවුන් මෙම මුදල ඉල්ලා තිබෙනවා.\nදැනට වෙළඳ පොළේ උග්‍ර සීනී හිඟයක් පවතින අතර, මේ හේතුවෙන් සීනී කිලෝග්‍රැමයක් රුපියල් 170 දක්වා මිළකට අලෙවි වන්නේ රජය විසින් සුදු සීනි සඳහා රුපියල් 122 කත්, දුඹුරු සීනි සඳහා 125 කත් පාලන මිලක් ද පනවා තිබියදීයි.\nඒ අනුව, සුපිරි වෙළඳසැල් ඇතුළු බොහෝ වෙළඳසැල්වල සීනි කිලෝග්‍රෑමයක් පමණක් අලෙවි කරන බව අප කළ සොයා බැලීමකදී අනාවරණ වුණා.",
       "URL": "https://www.hirunews.lk/286223/ඩොලර්-ඉල්ලා-සීනි-ආනයනකරුවන්-පාරිභෝගික-අමාත්‍යාංශයට",
       "Category": "Local News",
       "Parent URL": "https://www.hirunews.lk/local-news.php?pageID=1601"
}