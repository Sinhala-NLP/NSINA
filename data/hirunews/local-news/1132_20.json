{
       "Source": "hirunews",
       "Timestamp": "Monday, 30 May 2022 - 12:52",
       "Headline": "පොහොර හිඟයෙන් හෙම්බත් වුණු ගොවි ප්‍රජාව - යල කන්නයත් වැටඋඩ (වීඩියෝ)",
       "News Content": "පොහොර නොමැති වීම හේතුවෙන් යල කන්නයේ කුඹුරු වගාව අත්හැර ගොඩබෝග වගා කිරීමට ගොවීන්ට සිදු වී තිබෙනවා.\nගිරිතලේ ගොවීන් පවසන්නේ , කුඹුරු වගා නොකිරීම හේතුවෙන් ගිරිතලේ ජලාශයේ ජලය ද මේ වන විට නිරපරාදේ අපතේ යන බවයි.\nකුඹුරු අක්කර 750 ක් පමණ වගා කෙරෙන ගිරිතලේ ප්‍ර දේශයේ ගොවීන් මේ සූදානම් වන්නේ වී ගොවිතැන අතහැර ගොඩ බෝග වගා කිරීමටයි.\nවෙනත් වසරවල යල කන්නය සඳහා ජලය නිකුත් කෙරුණු ගිරිතලේ ජලාශයේ ජලය වාන් දමමින් පවතිනේ මෙවර එම ජලය කුඹුරු වගා කටයුතු සඳහා යොදා නොගන්නා බැවිනුයි.\nපසුගිය කන්නයේ ද පොහොර ලබා දෙන බවට බලධාරීන් පොරොන්දු වුවත් එය නොලැබීම හේතුවෙන් තමන් දැඩි ආර්ථික දුෂ්කරතවායකට මුහුණ දුන් බවටයි ගිරිතලේ ගොවීන් චෝදනා කරන්නේ.\nඔවුන් බලධාරීන්ගෙන් ඉල්ලා සිටින්නේ පොහොර කඩනමින් ලබා දීමට පියවර ගන්නා ලෙසයි.\nමේ අතර පොහොර ගැටලුව සම්බන්ධයෙන් තවත් ප්‍රවෘත්ති සාකච්ඡාවල දී ද අදහස් පළ වුණා.\nමේ අතර එළවලු මිල ඉහළ යාමත් සමඟ තොග වෙළෙඳුන් මෙන්ම පාරිභෝගිකයින් ද නොපැමිණීම හේතුවෙන් තඹුත්තේගම ආර්ථික මධ්‍යස්ථානය අද පාලු ස්වභාවයක් ගෙන තිබුණා.",
       "URL": "https://www.hirunews.lk/305694/පොහොර-හිඟයෙන්-හෙම්බත්-වුණු-ගොවි-ප්‍රජාව-යල-කන්නයත්-වැටඋඩ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1132"
}