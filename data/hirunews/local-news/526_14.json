{
       "Source": "hirunews",
       "Timestamp": "Sunday, 19 February 2023 - 11:05",
       "Headline": "ජල විදුලි බලාගාරයක් හදිසියේ නවතියි",
       "News Content": "පොල්පිටිය සමනල ජල විදුලි බලාගාරයේ විදුලි උත්පාදක යන්ත්‍රවල අලුත්වැඩියාවක් හේතුවෙන් විදුලි උත්පාදන කටයුතු මේ වනවිට (19) තාවකාලිකව නවතා තිබෙනවා.\nජල විදුලි බලාගාරයේ ඉහළ පෙළේ විදුලි ඉංජිනේරුවරයෙකු පැවසුවේ, ඊයේ සිට ක්‍රියාත්මක වන පරිදි මෙම තාවකාලික අත් හිටුවීම සිදු කර ඇති බවයි.\nඑම ජල විදුලි බලාගාරයෙන් මෙගාවොට් 75 ක විදුලි ධාරිතාවක් උත්පාදනය කරන අතර, ලක්ෂපාන ජල විදුලි බලාගාරයෙන් ජල විදුලි උත්පාදනය සඳහා ලබා ගන්නා\nජලය ලක්ෂපාන පොකුණු ජලාශයේ සිට උමං මාර්ගයක් ඔස්සේ සමනල ජල විදුලි බලාගාරය වෙත රැගෙන යනු ලබනවා.\nසමනල ජල විදුලි බලාගාරයේ විදුලි උත්පාදනය තාවකාලිකව නතර කර ඇති නිසා ලක්ෂපාන ජල විදුලි බලාගාරයේ විදුලි උත්පාදනයෙන් පසු ජලය කැළණි ගඟට මුදා හැරීමට ලක්ෂපාන ජල විදුලි බලාගාරයේ පාලන අධිකාරිය පියවර ගෙන ඇති බවත් වාර්තා වනවා.",
       "URL": "https://www.hirunews.lk/327767/ජල-විදුලි-බලාගාරයක්-හදිසියේ-නවතියි",
       "Category": "Local News",
       "Parent URL": "https://www.hirunews.lk/local-news.php?pageID=526"
}