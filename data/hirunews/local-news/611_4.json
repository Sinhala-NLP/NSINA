{
       "Source": "hirunews",
       "Timestamp": "Tuesday, 10 January 2023 - 17:20",
       "Headline": "ඉන්දියාවෙන් ශ්‍රී ලංකාවට දැවැන්ත ඉලක්කයක්",
       "News Content": "ඉන්දියාව සහ ශ්‍රී ලංකාව අතර පළමු එක්දින තරගය ග්වහාති ක්‍රීඩාංගනයේදී අද ආරම්භ වුනා.\nඑහිදී පළමුවෙන් පන්දුවට පහරදුන් ඉන්දීය කණ්ඩායම සිය පන්දු ඕවර 50 දී කඩුලු 7ක් දැවී ලකුණු 373ක් ලබා ගත්තා.\nතරගයේ කාසියේ වාසිය දසුන් ශානක දිනාගත් අතර ඔහු ඉන්දීය කණ්ඩායමට පන්දුවට පහරදීමට ආරාධනා කළා.\nඉන්දීය නායක රෝහිත් ශර්මා සහ ශුබ්මන් ගිල් පළමු කඩුල්ල සඳහා පන්දු ඕවර 19.4කදී ලකුණු 143ක සබදතාවක් ගොඩ නැගුවා.\nගිල් පන්දු 60කදී ලකුණු 70යි ඊට 4 පහර 11ක් අයත් වුනා.\nශර්මා පන්දු 67කදී ලකුණු 83ක් රැස්කළ අතර ඊට 6 පහර 3ක් සහ 4 පහර 9ක් ඇතුළත් වුනා.\nවිරාත් කෝලි පන්දු 87කට මුහුණ දෙමින් ලකුණු 113ක් ලබා ගත්තා.",
       "URL": "https://www.hirunews.lk/324727/ඉන්දියාවෙන්-ශ්‍රී-ලංකාවට-දැවැන්ත-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=611"
}