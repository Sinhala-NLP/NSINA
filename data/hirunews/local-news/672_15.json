{
       "Source": "hirunews",
       "Timestamp": "Monday, 12 December 2022 - 11:29",
       "Headline": "ජයවර්ධනපුර විශ්වවිද්‍යාලය සහ පොලීසිය අවබෝධතා ගිවිසුමක (වීඩියෝ)",
       "News Content": "ශ්‍රී ලංකා පොලිස් නිලධරයන්ගේ වෘත්තීය සංවර්ධනයට උසස් අධ්‍යාපන අවස්ථා ලබා දීමේ අරමුණින් ජාතික පොලිස් අභ්‍යාස ආයතනය ශ්‍රී ජයවර්ධනපුර විශ්වවිද්‍යාලය සමග අද (12) ගිවිසුමකට එළඹුණා.\nමහජන ආරක්ෂක අමාත්‍යාංශයේදී ඊට අදාළ ගිවිසුම අත්සන් කෙරුණේ විෂය භාර අමාත්‍ය ටිරාන් අලස්ගේ ප්‍රධානත්වයෙන්.\nමෙම ව්‍යවහාරික පොලිස් අධ්‍යයන උපාධි පාඨමාලාව මගින් ශ්‍රී ලංකා පොලීසියේ නිලධරයන්ගේ වෘත්තීයමය ප්‍රගමනය උදෙසා සුවිශේෂ අවස්ථාවක් හිමිවන බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/322486/ජයවර්ධනපුර-විශ්වවිද්‍යාලය-සහ-පොලීසිය-අවබෝධතා-ගිවිසුමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=672"
}