{
       "Source": "hirunews",
       "Timestamp": "Wednesday, 07 September 2022 - 13:19",
       "Headline": "ඉන්දියානු නායකයා, පරාජයට හේතු කියයි",
       "News Content": "ශ්‍රී ලංකා කණ්ඩායමේ ආරම්භ පිතිකරුවන්ගේ සබදතාවය හේතුවෙන් ඊයේ ඩුබායි පැවති පන්දුවාර විස්ස තරගය පරාජය පත්වීමට සිදු වූ බව ඉන්දීය කණ්ඩායමේ නායක රෝහිත ෂර්මා ප්‍රකාශ කළා.\nතරගයෙන් අනතුරුව පැවති මාධ්‍ය හමුවට එක්වෙමින් ඔහු කියා සිටියේ, අතිදක්ෂ කණ්ඩායමක් වන ශ්‍රී ලංකා ක්‍රිකට් කණ්ඩායම කිසිසේත් අවතක්සේරු නො කළ යුතු බව යි.\n“තරගය පරාජය ගැන කථා කලොත් ශ්‍රී ලංකාව හොද ආරම්යක් ලබා ගත්තා. ලකුණු 90 වෙනකොටත් කිසිදු කඩුල්ලක් දැවිගිහින් තිබුනේ නැහැ. එතකොට පන්දුවාර 10ක් ගිහින් ඉවරයි. අපි උත්සහ කළා තරගය අපේ පැත්තට ගන්න එත් කඩුලු දවාගන්න ඉතාම අපහසු වුනා. එක අපේ දවස නෙමෙයි.\nශ්‍රී ලංකා නවක ක්‍රීඩක ඩිල්ශාන් මධුසංඛ කෝලිගේ කඩුල්ල සමග කඩුලු 03ක් ගන්නවා. මොකද හිතන්නේ ඔහු ගැන.\nඔහු ඉතාම හොද පන්දුයවන්නෙක්. වේගය වගේම හොද හැකියාවක් ඔහුට තියෙනවා.\nඔබ හිතුවද ලංකාව හමුවේ මෙවැනි පරජයක් සිදුවෙයි කියලා. මොකද ලංකාව තරගවලිය ආරම්යේදි සුපුරුදු දක්ෂතා අතර හිටියේ නැහැ.\nකිසිම කණ්ඩායමක් ගැන අවතක්සේරුවෙන් හිතන්න හොද නැහැ. ඕනෑම කණ්ඩායමක් ඉතා හොදින් ක්‍රිඩා කරනවා හැම තරගයකදීම. අපි දැක්කා ශ්‍රී ලංකා කණ්ඩායමේ තිබුනු සුපිරි දක්ෂතා හා හැකියාව. ශ්‍රී ලංකාව ක්‍රීඩා කළ අවසන් තරග දෙක බැලුවනම් එක තේරේයි. ශ්‍රී ලංකාව ඉතා හොද කණ්ඩායමක්. ”\nමේ තරගය ජයගැනීම පිලිබද මාධ්‍ය හමුවේදි භානුක රාජපක්ෂ කියා සිටියේ පැතුම් නිශ්ශංක සහ කුසල් මෙන්ඩිස්ගේ ආරම්භක පිතිකරණ සබඳතාව තරගයේ ජයග්‍රහණයට වඩාත් ඉවහල් වූ බවයි.\nඑමෙන්ම මේ වනවිට පිතිකරණයෙන් පසුබැස සිටින චරිත් අසලංක ඉදිරියේදී සාර්ථක වනු ඇති බවට කණ්ඩායම තුල විශ්වාසයක් පවතින බව ද ඔහු එහිදී වැඩිදුරටත් ප්‍රකාශ කළා.\nමේ අතර ආසියානු කුසලාන තරගාවලියේ සුපිරි වටයේ පාකිස්ථානය සහ ඇෆ්ගනිස්ථානය අතර, තරග අද රාත්‍රියේ පැවැත්වෙනවා.",
       "URL": "https://www.hirunews.lk/314776/ඉන්දියානු-නායකයා-පරාජයට-හේතු-කියයි",
       "Category": "Local News",
       "Parent URL": "https://www.hirunews.lk/local-news.php?pageID=885"
}