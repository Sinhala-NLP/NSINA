{
       "Source": "hirunews",
       "Timestamp": "Sunday, 05 March 2017 - 13:21",
       "Headline": "ආරක්ෂක ගිවිසුම දික් කරනවාද? නැද්ද?",
       "News Content": "පසුගිය රජය සමයේ ඇමරිකා එක්සත් ජනපදය සමඟ ශ්‍රී ලංකාව අත්සන් කළ ආරක්ෂක ගිවිසුමේ කාලය නැවත දිගු කරන්නේද ද නැත්නම් අහෝසි කරන්නේද යන්න රජය පැහැදිළිව ප්‍රකාශ කළ යුතු බව ජනතා විමුක්ති පෙරමුණ පවසනවා.\nඑහි ප්‍රධාන ලේකම් ටිල්වින් සිල්වා මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\n‘‘එවකට ආරක්ෂක ලේකම්වරයා සහ ඇමරිකා එක්සත් ජනපදය අතර අත්සන් කරපු ලංකාවේ ආරක්ෂාවට හානිකර මෙම ආරක්ෂක ගිවිසුම වසර 10 නිමාවෙන් පස්සේ නැවත ආණ්ඩුව දික් කරනවා ද නැත්නම් ඒ සම්බන්ධයෙන් ගන්නා ක්‍රියාමාර්ගයක කුමක්ද කියලා ආණ්ඩුව පැහැදිලිව කිව යුතුව තිබෙනවා. අපේ පැත්තෙන් ගත්තොත් අපි බරපතල විරෝධය පළකරනවා මේ ගිවිසුම දික් කළ යුතු නැහැ කියලා. මොකද මේ ගිවිසුම රටට කිසිදු වාසියක් නැති රටට හානිවිය හැකි ගිවිසුමක් නිසා.  ඕන වෙලාවක ලංකාවට ගැටලූවක් නිර්මාණය කිරීමේ හැකියාව මෙම ගිවිසුමට තියෙනවා. මේ පිලිබඳ ආණ්ඩුවේ ස්ථාවරය ආරක්ෂක අමාත්‍යාංශයේ ස්ථාවරය ජනතාවට පැහැදිලි කළ යුතු වනවා. මෙවැනි ගිවිසුමක් තිබුණා. ඒක අහෝසි වෙනවා. ඒකට මොක ද කරන්නේ. ආණ්ඩුවේ ස්ථාවරය මොකක්ද මේ ගිවිසුම නැවත අත්සන් කරනවා ද නැත්නම් මෙවැනි ගිවිසුමක් අත්සන් කරන්න යනවා ද මොක ද හේතුව තමයි දැනට අපිටත් ආරංචියි ආරක්ෂක අමාත්‍යාංශය තුළ මේ සම්බන්ධයෙන් සාකච්ඡා වෙමින් තියෙනවා කියලා.’’",
       "URL": "https://www.hirunews.lk/156106/ආරක්ෂක-ගිවිසුම-දික්-කරනවාද-නැද්ද",
       "Category": "Local News",
       "Parent URL": "https://www.hirunews.lk/local-news.php?pageID=4630"
}