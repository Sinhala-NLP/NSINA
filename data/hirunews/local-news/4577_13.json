{
       "Source": "hirunews",
       "Timestamp": "Wednesday, 05 April 2017 - 13:28",
       "Headline": "විදෙස් විනිසුරුවරුන් පැමිණීමට හැකිවන ලෙස ව්‍යවස්ථා සංශෝදනයක් නැහැ - එස්.බී",
       "News Content": "විදෙස් විනිසුරුවරුන්ට මෙරටට පැමිණීමට හැකිවන අයුරින් ආණ්ඩුක්‍රම ව්‍යවස්ථාව සංශෝධනය කිරීමේ අදහසක් ආණ්ඩුවට නොමැති බව ශ්‍රී ලංකා නිදහස් පක්ෂයේ භාණ්ඩාගාරික අමාත්‍ය එස්.බී. දිසානායක පවසනවා.\nඒ පිළිබදව පැහැදිලි ස්ථාවරයක ජනාධිපති මෛත්‍රිපාල සිරිසේන ද පසුවන බවයි අද (05) කොළඹ පැවති මාධ්‍ය හමුවකට එක්වෙමින් අමාත්‍යවරයා කියා සිටියේ.\nහිටපු ජනාධිපති මහින්ද රාජපක්ෂට වත්මන් ආණ්ඩුව වෙනස් කිරීමට නොහැකි බව ද අමාත්‍යවරයා ප්‍රකාශ කළා. ඒ, ඒකාබද්ධ විපක්ෂයේ මන්ත්‍රීවරුන් කරන ප්‍රකාශ පිළිබඳව මාධ්‍යවේදීන් කළ ප්‍රශ්න කිරීමකදියි.\nමැතිවරණ ප්‍රකාශනයෙහි සඳහනක් නොමැති වුවත් ඇතැම් අමාත්‍යවරුන් මීළඟ ජනාධිපතිවරණයට වත්මන් ජනාධිපතිවරයාගේ නම යෝජනා කිරීම පිළිබඳවද මෙහිදී අමාත්‍යවරයාට ප්‍රශ්නයක් යොමු වුණා.\nඊට පිළිතුරු ලබාදෙමින් ජනාධිපතිවරයා කුමක් ප්‍රකාශ කළද මීළඟ ජනපතිවරණයේදී නිදහස් පක්ෂයේ අපේක්ෂකයා වන්නේ ජනාධිපති මෛත්‍රිපාල සිරිසේන බවයි.",
       "URL": "https://www.hirunews.lk/158554/විදෙස්-විනිසුරුවරුන්-පැමිණීමට-හැකිවන-ලෙස-ව්‍යවස්ථා-සංශෝදනයක්-නැහැ-එස්-බී",
       "Category": "Local News",
       "Parent URL": "https://www.hirunews.lk/local-news.php?pageID=4577"
}