{
       "Source": "hirunews",
       "Timestamp": "Saturday, 31 March 2018 - 13:49",
       "Headline": "බෝ නොවන රෝග පිළිබඳ  සාර්ක් සමුළුව ජනපතිගේ ප්‍රධානත්වයෙන් ඇරඹේ (ඡායාරූප)",
       "News Content": "බෝ නොවන රෝග පිළිබඳ සාර්ක් රටවල ප්‍රථම වාර්ෂික සමුළුව අද (31) පෙරවරුවේ ජනාධිපති මෛත්‍රීපාල සිරිසේනගේ ප්‍රධානත්වයෙන් කොළඹදී ආරම්භ වුණා.\nමෙම සමුළුවේදී බෝ නොවන රෝග අවම කිරීම සඳහා ගත යුතු ක්‍රියාමාර්ග, ප්‍රතිපත්ති ක්‍රියාත්මක කිරීම මෙන්ම සාර්ක් රටවල අත්දැකීම් හුවමාරු කර ගැනීම වැනි ක්‍රියාමාර්ග කෙරෙහි අවධානය යොමුවනු ඇති.\nතිරසර සංවර්ධන ඉලක්ක ජය ගැනීම සඳහා බාධාවක් වන බෝ නොවන රෝග 2030 වනවිට අවම කර ගැනීමේ ක්‍රියාමාර්ග සැකසීම මෙම සමුළුවෙහි අරමුණයි.\nදෙදිනක් පුරා පැවැත්වෙන මෙම සමුළුවේ සමාරම්භක අවස්ථාවට සාර්ක් රටවල නියෝජිතයින් මෙන්ම සාර්ක් ලේකම් කාර්යාලයෙහි අධ්‍යක්ෂවරයා ද එක්ව සිටියා.\nහෘද රෝග, පිළිකා, ශ්වසනාබාධ, දියවැඩියාව ඇතුළු ප්‍රධාන බෝ නොවන රෝගවලට ප්‍රධාන වශයෙන් ගොදුරු වන්නේ පහළ සහ මධ්‍යම ආදායම්ලාභිී රටවල් විම විශේෂත්වයක්.\nලොවපුරා වසරකට මිලියන 10 ක් පමණ ජනතාව මියයන්නේ බෝ නොවන රෝග වලට ගොදුරු වීමෙන්.\nතිරසර සංවර්ධන ඉලක්ක ජය ගැනීම සදහා බාධාවක් වන බෝ නොවන රෝග 2030 වනවිට අවම කර ගැනීමේ ක්‍රියාමාර්ග සැකසීම මෙම සමුළුවෙහි අරමුණයි.",
       "URL": "https://www.hirunews.lk/187333/බෝ-නොවන-රෝග-පිළිබඳ-සාර්ක්-සමුළුව-ජනපතිගේ-ප්‍රධානත්වයෙන්-ඇරඹේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4011"
}