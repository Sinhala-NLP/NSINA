{
       "Source": "hirunews",
       "Timestamp": "Sunday, 05 December 2021 - 9:26",
       "Headline": "කාබනික පොහොර පර්යේෂණ තවත් ඉහළට",
       "News Content": "ජාතික වී පර්යේෂණායතනය මගින් කාබනික පොහොර වගාවට අදාළ පර්යේෂණ ප්‍රමාණය වැඩි කර තිබෙනවා.\nබතලේගොඩ වී පර්යේෂණ සංවර්ධන ආයතනයේ අධ්‍යක්ෂ ආචාර්ය ජයන්ත බණ්ඩාර සේනානායක සඳහන් කළේ, මෙරට තුළ නිෂ්පාදනය කරනු ලබන කොම්පෝස්ට් පොහොරවල ඇති නයිට්‍රජන් ප්‍රමාණය වැඩි කිරීමට අදාළ පර්යේෂණ ද මේ අතර වන බවයි.\nඑසේම, මීට පෙර රසායනික හා කාබනික වගාව වෙනුවෙන් සකසා තිබූ බීජ කාබනික ක්‍රමය යටතේ වගා කීරීමට ඇති යෝග්‍යතාවය පිළිබඳව මෙහි දී පර්යේෂණයට ලක් කෙරෙනු ඇති.\nරෝග හා පලිබෝධ පාලනයට කාබනික පොහොර තුළ ඇති යෝග්‍යතාවය පරීක්ෂා කිරීම ද මේ වනවිටත් සිදුවන බවයි වී පර්යේෂණ සංවර්ධන ආයතනයේ අධ්‍යක්ෂ ආචාර්ය ජයන්ත බණ්ඩාර සේනානායක වැඩිදුරටත් සඳහන් කළේ.",
       "URL": "https://www.hirunews.lk/290057/කාබනික-පොහොර-පර්යේෂණ-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1516"
}