{
       "Source": "hirunews",
       "Timestamp": "Thursday, 16 September 2021 - 21:55",
       "Headline": "ලොහාන් රත්වත්තේ වෙත එල්ල වන අපරාධමය චෝදනා ගැන නීතීඥ සංගමයේ දැඩි අවධානය",
       "News Content": "බන්ධනාගාර කළමනාකාර හා සිරකරුවන් පුනරුත්ථාපන රාජ්‍ය අමාත්‍ය ධූරයෙන් ඉල්ලා අස් වූ ලොහාන් රත්වත්තේ වෙත එල්ල වන අපරාධමය චර්යා චෝදනා පිළිබඳව ශ්‍රී ලංකා නීතීඥ සංගමය සිය දැඩි අවධානය යොමු කර තිබෙන බව එම සංගමය නිවේදනයක් නිකුත් කරමින් සඳහන් කරනවා.\nඑම නිවේදනයේ වැඩිදුරටත් දැක්වෙන්නේ ඔහුට චෝදනා එල්ල වන අපරාධකාරී චර්යා සම්බන්ධ චෝදනා හේතුවෙන් තවදුරටත් එම තනතුර දැරීමට ඇති යෝග්‍යතාව ශ්‍රී ලංකා නීතිඥ සංගමය දැඩි ලෙස ප්‍රශ්න කරන බවයි.\nහිටපු බන්ධනාගාර කළමනාකාර හා සිරකරුවන් පුනරුත්ථාපන රාජ්‍ය අමාත්‍යවරයා තවත් පිරිසක් සමඟ වැලිකඩ බන්ධනාගාරයට බලහත්කාරයෙන් ඇතුළු වූ බවටත්, අනුරාධපුර බන්ධනාගාරය වෙත හෙලිකොප්ටරයකින් ගොස් එයට බලහත්කාරයෙන් ඇතුලු වූ බවටත්, සිරකරුවන්ට තර්ජනය කළ බවට එල්ල වන චෝදනා අතිශය සාපරාධී වන අතර එම ක්‍රියා නීතියේ ආධිපත්‍යය බරපතළ තර්ජනයක් වන බවත් එම නිවේදනයේ වැඩිදුරටත් සඳහන්.\nශ්‍රී ලංකා නීතිඥ සංගමයේ ලේකම් රජීව් අමරසූරියගේ අත්සනින් නිකුත් කළ සම්පූර්ණ නිවේදනය පහතින්.",
       "URL": "https://www.hirunews.lk/282410/ලොහාන්-රත්වත්තේ-වෙත-එල්ල-වන-අපරාධමය-චෝදනා-ගැන-නීතීඥ-සංගමයේ-දැඩි-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1687"
}