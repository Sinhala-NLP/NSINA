{
       "Source": "hirunews",
       "Timestamp": "Thursday, 01 July 2021 - 12:43",
       "Headline": "මින්නේරියේ සිද්ධියට අත්අඩංගුවට ගත් මේජර් ජනරාල්ට ඇප (වීඩියෝ)",
       "News Content": "මින්නේරිය ජාතික උද්‍යානයේදී වනජීවි නිලධාරීන්ගේ රාජකාරියට බාධා එල්ල කිරීමේ සිද්ධිය සම්බන්ධයෙන් අත්අඩංගුවට ගත් යුද හමුදා මේජර් ජනරාල්වරයා ඇප මත මුදා හැරීමට අධිකරණය නියෝග කළා.\nඒ අනුව, රුපියල් ලක්ෂ 5 බැගින් වූ ශරීර ඇප දෙකක් මත ඔහු මුදා හැරීමටයි කැකිරාව මහේස්ත්‍රාත් සමන් වැරණියගොඩ නියෝග කරනු ලැබූවේ.\nමෙම මේජර් ජනරාල්වරයා හබරණ පොලීසියට පැමිණීමෙන් පසු අද පෙරවරුවේ අත්අඩංගුවට ගනු ලැබුවා.\nසිද්ධිය සම්බන්ධයෙන් පසුගියදා පොලීසිය කැකිරාව මහේස්ත්‍රාත් අධිකරණයට කරුණු වාර්තා කිරීමේදී මහේස්ත්‍රාත්වරයා නියෝග කර තිබුණේ සිද්ධියට සම්බන්ධ යුධ හමුදා මේජර් ජෙනරාල්වරයා හා සෙසු සැකකරුවන් වහාම අත්අඩංගුවට ගෙන අධිකරණයට ඉදිරිපත් කරන ලෙසටයි.\nඒ අනුවයි අදාළ මේජර් ජෙනරාල්වරයා පොලීසියට පැමිණි පසු අද අත්අඩංගුවට ගනු ලැබූවේ.\nනඩුව යළි ලබන වසරේ පෙබරවාරි 22 යළි කැඳවීමට නියමිතයි.",
       "URL": "https://www.hirunews.lk/275766/මින්නේරියේ-සිද්ධියට-අත්අඩංගුවට-ගත්-මේජර්-ජනරාල්ට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1849"
}