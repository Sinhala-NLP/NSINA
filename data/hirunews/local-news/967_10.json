{
       "Source": "hirunews",
       "Timestamp": "Thursday, 04 August 2022 - 7:43",
       "Headline": "නිදහස් පක්ෂය ජනපති හමුවට",
       "News Content": "සර්ව පාක්ෂික රජයක් පිහිටුවීම පිළිබඳ ශ්‍රී ලංකා නිදහස් පක්ෂය සහ ජනාධිපති රනිල් වික්‍රමසිංහ අතර සාකච්ඡාවක් අද (040 පැවැත්වීමට නියමිත යි.\nඒ, ජනාධිපති කාර්යාලයේ දී යි.\nමේ අතර, සර්ව පාක්ෂික රජයක් පිහිටුවීම පිළිබඳ දෙමළ ජාතික සන්ධානය ඇතුළු පාර්ශව කිහිපයක් ඊයේ ජනාධිපතිවරයා හමු වී සාකච්ඡා කළා.\nඑහි දී ඔවුන් දීර්ඝ ලෙස කරුණු ඉදිරිපත් කර ඇති අතර, 22 වැනි ආණ්ඩුක්‍රම ව්‍යවස්ථා සංශෝධනය සහ අතුරු අයවැය පිළිබඳ ද ජනාධිපති රනිල් වික්‍රමසිංහ මන්ත්‍රී කණ්ඩායම දැනුවත් කර තිබෙනවා.\nපාර්ලිමේන්තු මන්ත්‍රී කුමාර වෙල්ගමගේ නායකත්වය දරන නව ලංකා නිදහස් පක්ෂය සහ පූජ්‍ය අතුරලියේ රතන හිමියන් ඇතුළු විජයධරණී ජාතික සභාව ද ඊයේ ජනාධිපතිවරයා හමු වුණා.\nඑහි දී ජනාධිපතිවරයා ඉදිරිපත් කළ ප්‍රතිපත්ති ප්‍රකාශයේ සඳහන් කරුණු පිළිබඳ ද අවධානය යොමු කෙරුණු බව සඳහන්.\nමේ අතර, සර්ව පාක්ෂික ආණ්ඩුවකට සිය සහයෝගය ලබා නො දෙන බව ජාතික ජන බලවේගයේ නායක පාර්ලිමේන්තු මන්ත්‍රී අනුර කුමාර දිසානායක ඊයේ ප්‍රකාශ කළා.\nකෙසේ වෙතත්, විපක්ෂ නායක සජිත් ප්‍රේමදාස ජනාධිපතිවරයා වෙත ලිපියක් යොමුකරමින් දැනුම් දුන්නේ, සර්ව පාක්ෂික වැඩපිළිවෙළක් වෙනුවෙන් සාකච්ඡා කිරීමට සූදානම් බව යි.",
       "URL": "https://www.hirunews.lk/311832/නිදහස්-පක්ෂය-ජනපති-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=967"
}