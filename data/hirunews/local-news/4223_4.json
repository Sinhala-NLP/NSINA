{
       "Source": "hirunews",
       "Timestamp": "Sunday, 12 November 2017 - 13:25",
       "Headline": "දේශනවලට සහභාගි වන්න - උපකුලපතිවරු පන්ති වර්ජනයේ නිරත වෛද්‍ය සිසුන්ගෙන් ඉල්ලයි",
       "News Content": "රජයේ වෛද්‍ය පීඨවල සියලුම සිසුන්ට හෙට සිට දේශනවලට සහභාගි වන ලෙස විශ්වවිද්‍යාල උපකුලපතිවරුන්ගේ සංගමය ඉල්ලීමක් කරනවා.\nඑම සංගමයේ සභාපති, රජරට විශ්වවිද්‍යාලයේ උප කුලපති මහාචාර්ය රංජිත් විජේවර්ධන හිරු ප්‍රවෘත්ති අංශයට අදහස් දක්වමින් කියා සිටියේ මාළඹේ පෞද්ගලික වෛද්‍ය විද්‍යාලය සම්බන්ධයෙන් පිළිගත හැකි විසඳුමක් ලැබී ඇති නිසා සිසුන්ගෙන් මෙම ඉල්ලීම සිදු කරන බවයි.\nකෙසේ වෙතත් වෛද්‍ය පීඨ ශිෂ්‍ය ක්‍රියාකාරි කමිටුව ප්‍රකාශ කළේ හෙට සිට දේශනවලට සහභාගි වීම සම්බන්ධයෙන් සිසුන් සමඟ සකච්ඡා කළ යුතු බවයි.",
       "URL": "https://www.hirunews.lk/175833/දේශනවලට-සහභාගි-වන්න-උපකුලපතිවරු-පන්ති-වර්ජනයේ-නිරත-වෛද්‍ය-සිසුන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4223"
}