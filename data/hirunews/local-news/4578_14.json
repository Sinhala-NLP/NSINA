{
       "Source": "hirunews",
       "Timestamp": "Tuesday, 04 April 2017 - 19:31",
       "Headline": "වැලිකඩ ගැටුම ගැන අලූත් පෙත්සමක්",
       "News Content": "රැදවියන් 27 දෙනෙකු මරණයට පත් කරමින් 2012 වසරේ නොවැම්බර් මස 9 වනදා වැලිකඩ බන්ධනාගාරයේ සිදුවූ ගැටුමට වගකිව යුතු පුද්ගලයන් අත්අඩංගුවට ගෙන නීතිය හමුවට ඉදිරිපත් කරන්නැයි ඉල්ලා අභියාචනාධිකරණය හමුවේ පෙත්සමක් ගොනුකර තිබෙනවා.\nඒ, එවකට වැලිකඩ බන්ධනාගාරයේ සැකකරුවෙකු ලෙස රඳවා සිටි සුදේශ් නන්දිමාල් සිල්වා නැමැත්තෙකු විසින්.\nඒ අනුව පොලිස්පතිවරයාට හා අපරාධ පරීක්ෂණ දෙපාර්තමේන්තුවේ අධ්‍යක්ෂවරයාට අදාළ නියෝගය ලබාදෙන ලෙසයි ඔහු ඉල්ලා සිටින්නේ.\nඑසේම බන්ධනාගාර කොමසාරිස් ජනරාල්වරයා, අපරාධ පරීක්ෂණ දෙපාර්තමේන්තුවේ අධ්‍යක්ෂවරයා, පොලිස්පතිවරයා, බන්ධනාගාර විෂයභාර අමාත්‍යවරයා සහ නීතිපතිවරයා එහි වගඋත්තර කරුවන් ලෙස නම් කර තිබෙනවා.",
       "URL": "https://www.hirunews.lk/158495/වැලිකඩ-ගැටුම-ගැන-අලූත්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4578"
}