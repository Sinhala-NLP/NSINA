{
       "Source": "hirunews",
       "Timestamp": "Thursday, 08 December 2016 - 18:27",
       "Headline": "එජාපයේ ඇතමුන් අධිමානසිකත්වයක - නිදහස් පක්ෂය",
       "News Content": "වසර 20 කින් පසු බලයට පැමිණි එක්සත් ජාතික පක්ෂයේ ඇතමුන් අද වනවිට අධි මානසිකත්වයෙන් පෙලෙන බව ක්‍රීඩා අමාත්‍ය දයාසිරි ජයසේකර පවසනවා.\nඑම තත්ත්වය මත එක්සත් ජාතික පාක්ෂිකයින් ශ්‍රී ලංකා නිදහස් පක්ෂය වටා ඒකරාශි වන බව අද (08) පක්ෂ මූලස්ථානයේ පැවති මාධ්‍ය හමුවකට එක්වෙමින් අමාත්‍යවරයා කියා සිටියා.\nමහබැංකු බැඳුම්කර සිද්ධිය සම්බන්ධයෙන් මෙහිදී මාධ්‍යවේදීන් දිගින් දිගටම ප්‍රශ්න කළ අතර, එයට අමාත්‍ය දයාසිරි ජයසේකර මෙන්ම, රාජ්‍ය අමාත්‍ය ඩිලාන් පෙරේරා ද පිළිතුරු ලබාදුන්නා.\nඑහිදී ඔවුන් කියා සිටියේ ඒ සම්බන්ධයෙන් වන නිදහස් පක්ෂ ස්ථාවරයේ වෙනසක් නොමැති බවයි.\nබැඳුම්කර වංචාවේ මුදල්වලින් ඇරඹෙන මාධ්‍ය ආයතනවලට එක් නොවන්නැයි ඔවුන් මෙහිදී මාධ්‍යවේදීන්ගෙන් ඉල්ලීමක් කළා.",
       "URL": "https://www.hirunews.lk/149259/එජාපයේ-ඇතමුන්-අධිමානසිකත්වයක-නිදහස්-පක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4762"
}