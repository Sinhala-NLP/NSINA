{
       "Source": "hirunews",
       "Timestamp": "Friday, 01 September 2017 - 8:56",
       "Headline": "නීතිවිරෝධී මත්පෙති සහ ගබ්සා පෙති 15,000 ක් සමගින් පුද්ගලයන් තුන්දෙනෙකු අත්අඩංගුවට",
       "News Content": "නීතිවිරෝධී මත්පෙති 24,700 ක් සහ ගබ්සා පෙති 15,000 ක් සමගින් පුද්ගලයින් තුන්දෙනෙකු වනාතවිල්ලූව කලපුව ප්‍රදේශයේදී අත්අඩංගුවට ගෙන තිබෙනවා.\nපොලිසිය සදහන් කළේ බෝට්ටුවක් ආධාරයෙන් කලපුවට ගෙන ආ මෙම මත්පෙති සහ ගබ්සා පෙති තොගය ප්‍රවාහනයට සූදානම් කර සිටි අවස්ථාවේදී සොයා ගෙන ඇති බවයි.\nඅත්අඩංගුවට ගත් සැකකරුවන් මීගමුව ප්‍රදේශයේ පදිංචිකරුවන් වන අතර ඔවුන් අද පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතයි.\nමීට පෙර ද මෙරට ඔසුසැල් වෙත බෙදා හැරීම සදහා නීතිවිරෝධී ලෙස රැගෙන ආ ගබ්සා පෙති 16,930 ක් සමග ඉන්දීය ජාතිකයෙකු කටුනායක ගුවන්තොටුපල රේගුව අත්අඩංගුවට ගත්තා.",
       "URL": "https://www.hirunews.lk/169891/නීතිවිරෝධී-මත්පෙති-සහ-ගබ්සා-පෙති-15000-ක්-සමගින්-පුද්ගලයන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4343"
}