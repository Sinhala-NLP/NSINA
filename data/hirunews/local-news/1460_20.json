{
       "Source": "hirunews",
       "Timestamp": "Thursday, 30 December 2021 - 9:56",
       "Headline": "ගණිකා නිවාසයක් වටලා සැකකාරියන් පස් දෙනෙකු අත් අඩංගුවට",
       "News Content": "ගල්කිස්ස පොලිස් වසමේ රත්මලාන ප්‍රදේශයේ දී පොලිසිය සිදු කළ වැටලීමකින්, සම්භාහන මධ්‍යස්ථානයක මුවාවෙන් පවත්වාගෙන ගිය ගණිකා නිවාසයක් වටලා තිබෙනවා.\nඑහි දී ගණිකා නිවාසය කළමනාකරණය කළ හා කළමනාකරණයට සහාය වූ දෙදෙනෙකු සමඟ ගණිකා වෘත්තියේ යෙදීමේ අරමුණෙන් රැඳී සිටි සැකකාරියන් පස් දෙනෙකු අත් අඩංගුවට ගත් බව වාර්තා වෙනවා.\nමෙසේ අත් අඩංගුවට ගත් සැකකාරියන්, අවුරුදු 38, 25, 31, හා 41 යන වයස්වල පසුවන්නියන් බවට යි වාර්තා වෙන්නේ.\nඔවුන් මීගහතැන්න, පාණදුර, වක්වැල්ල, මොරටුව, මඩොල්සිම හා හම්බන්තොට යන ප්‍රදේශවල පදිංචිකාරිනියන්.\nඅදාළ සැකකාරියන් අද (30) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර, ගල්කිස්ස පොලිසිය විසින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/292541/ගණිකා-නිවාසයක්-වටලා-සැකකාරියන්-පස්-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1460"
}