{
       "Source": "hirunews",
       "Timestamp": "Saturday, 26 November 2016 - 16:25",
       "Headline": "දිවයිනේ ප්‍රදේශ රැසකට ඉදිරියේදීත් වැසි",
       "News Content": "දිවයිනේ ප්‍රදේශ රැසකට හෙට දිනයේත් වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඉදිරි පැය 36 ක කාලය සඳහා නිවේදනයක් නිකුත් කරමින් දෙපාර්තමේන්තුව සඳහන් කලේ දකුණු සහ නැගෙනහිර ප්‍රදේශවල අහස වළාකුලින් බරව පවතින අතර වැසි තත්වයේ වැඩිවීමක් අපේක්ෂා කෙරෙන බවයි.\nඌව සහ දකුණු පළාත්වල මෙන්ම මඩකලපුව සහ අම්පාර දිස්ත්‍රික්වල තැනින් තැන වැසි හෝ ගිගුරුම් සහිත වැසි ඇතිවනවා.\nබස්නාහිර / සබරගමුව සහ මධ්‍යම පළාත්වල සවස 2 න් පසු වැසි හෝ ගුරුම් සහිත වැසි ඇතිවිය හැකියි.\nවිශේෂයෙන් ඌව සහ දකුණු පළාත්වලත් මඩකලපුව සහ අම්පාර දිස්ත්‍රික්වලට මිලිමීටර් 75 ට වැඩි තද වැසි ද ඇතිවිය හැකියි.\nබස්නාහිර / සබරගමුව / මධ්‍යම සහ දකුණු පළාතේ ඇතැම් ස්ථානවල උදෑසන කාලයේදී මිහිදුම් සහිත තත්වයක් ද අපේක්ෂා කරන බවයි කාලගුණ විද්‍යා දෙපාර්තමේන්තුව ප්‍රකාශ කලේ.",
       "URL": "https://www.hirunews.lk/148381/දිවයිනේ-ප්‍රදේශ-රැසකට-ඉදිරියේදීත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4779"
}