{
       "Source": "hirunews",
       "Timestamp": "Saturday, 16 September 2017 - 15:42",
       "Headline": "ඉන්දියානු රජයේ ප්‍රදානයක් වූ ගැඹුරු මුහුදු නිරීක්ෂණ නෞකාව කොළඹ වරායට සේන්දු වෙයි",
       "News Content": "ශ්‍රී ලංකා නාවික හමුදාවේ මෙහෙයුම් කටයුතු පුළුල් කිරීම වෙනුවෙන් ඉන්දියානු රජය මගින් ප්‍රදානය කරන ලද ගැඹුරු මුහුදු නිරීක්ෂණ නෞකාව අද උදෑසන කොළඹ වරායට සේන්දු වී තිබෙනවා.\nඑහිදී නාවික සම්ප්‍රදායානුකූල චාරිත්‍ර අනුව නාවික හමුදාව විසින් එම නෞකාව පිළිගෙන ඇති බව සදහන්.\nඑම නෞකාවේ කාර්ය මණ්ඩලයට නිලධාරින් 10 දෙනෙකු සහ නාවිකයින් 98 දෙනෙකු ඇතුළත් වන බවයි නාවික හමුදාව සදහන් කළේ.\nමෙම නෞකාව සී.ජී.60 වෂයෙන් නම් කර ශ්‍රී ලංකා වෙරළාරක්ෂක බලකායට එක්වීමට නියමිතයි.",
       "URL": "https://www.hirunews.lk/171071/ඉන්දියානු-රජයේ-ප්‍රදානයක්-වූ-ගැඹුරු-මුහුදු-නිරීක්ෂණ-නෞකාව-කොළඹ-වරායට-සේන්දු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4319"
}