{
       "Source": "hirunews",
       "Timestamp": "Tuesday, 28 February 2023 - 14:26",
       "Headline": "මත්ද්‍රව්‍ය තොගයක් සමග බොලිවියානු ජාතික කාන්තාවක් අත්අඩංගුවට (ඡායාරූප)",
       "News Content": "රුපියල් කෝටි 23ක් පමණ වටිනා කොකේන් තොගයක් සමග බොලිවියානු ජාතික කාන්තාවක් කටුනායක ගුවන්තොටුපලේ දී අත්අඩංගුවට ගෙන තිබෙනවා.\nඅද (28) පෙරවරු 8.30ට එමිරේට්ස් ගුවන් සේවයට අයත් යානයකින් ඩුබායි සිට මෙරටට එම කාන්තාව පැමිණ ඇති බව සදහන්.\nඑහිදී ඇගේ ගමන් මළු පරීක්ෂා කිරීමේ දී කොකේන් ද්‍රාවණයෙන් යුත් තෙතමනය සහිත රෙදි තිබූ බව ගුවන්තොටුපල රේගුව සඳහන් කළා.\nඑම රෙදි තුළ තිබූ කොකේන් ප්‍රමාණය, කිලෝ 4යි ග්‍රෑම් 600ක්.\n26 හැවිරිදි මෙම කාන්තාවගෙන් රඳවාගෙන ප්‍රශ්න කිරීම් සිදුකරන බවයි රේගු දෙපාර්තමේන්තුව සඳහන් කළේ.",
       "URL": "https://www.hirunews.lk/328592/මත්ද්‍රව්‍ය-තොගයක්-සමග-බොලිවියානු-ජාතික-කාන්තාවක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=507"
}