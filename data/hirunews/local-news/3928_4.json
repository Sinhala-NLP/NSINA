{
       "Source": "hirunews",
       "Timestamp": "Friday, 25 May 2018 - 8:43",
       "Headline": "ආපදා තත්ත්වයෙන් මියගිය පුද්ගලයින්ගේ සංඛ්‍යාව 15 ක් දක්වා ඉහළට",
       "News Content": "අයහපත් කාලගුණයෙන් ඇති වූ ආපදා නිසා මියගිය සංඛ්‍යාව මේ වනවිට 15 දක්වා ඉහළ ගොස් තිබෙනවා. ආපදා කළමනාකරණ මධ්‍යස්ථානය සදහන් කළේ මෙම මරණ වලින් වැඩි ප්‍රමාණයක් දියපහරට හසුවීමෙන් ජීවිතක්ෂයට පත්වූ සිද්ධින් බවයි.\nදිස්ත්‍රික්ක 19 කට තවදුරටත් පවතින වැසි සහිත කාලගුණ තත්ත්වයෙන් බලපෑම් එල්ල වී ඇති අතර, ඒ හේතුවෙන් පීඩාවට පත් පුද්ගලයින්ගේ සංඛ්‍යාවද එක්ලක්ෂ 25,954 ක් දක්වා ඉහළ ගොස් තිබෙනවා.\nඑමෙන්ම, වර්ෂාවත් සමඟ ඇතිවු විවිධ අනතුරු හේතුවෙන් එක් පුද්ගලයෙකු අතුරුදන්වී ඇති අතර, ඔහු ගම්පහ ප්‍රදේශයේ ආපනශාලාවක බීමතින් සිටියදී ඊයේ මෙලෙස දියපහරට වැටී ඇති බවයි ආපදා කළමනාකරණ මධ්‍යස්ථානය ප්‍රකාශ කළේ.\nඅතුරුදන් වූ පුද්ගලයා සෙවීමේ කටයුතු මේ වනවිට ආරම්භ කර තිබෙනවා.",
       "URL": "https://www.hirunews.lk/191517/ආපදා-තත්ත්වයෙන්-මියගිය-පුද්ගලයින්ගේ-සංඛ්‍යාව-15-ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3928"
}