{
       "Source": "hirunews",
       "Timestamp": "Tuesday, 09 May 2017 - 19:14",
       "Headline": "මුදල් නෝට්ටුවේ අර්ජුන් මහේන්ද්‍රන්ගේ අත්සන ගැන ඒකාබද්ධයට ගැටළුවක්",
       "News Content": "සිංගප්පූරු පුරවැසිභාවය හිමි හිටපු මහ බැංකු අධිපති අර්ජුන් මහේන්ද්‍රන් මෙරට මුදල් නෝට්ටුවලට අත්සන් තැබීම පිළිබඳව ගැටළුවක් පවතින බව ඒකාබද්ධ විපක්ෂය පවසනවා.\nඑය විසඳාගැනීම සඳහා ශ්‍රේෂ්ඨාධිකරණයේ සහය පැතීමට බලාපොරොත්තු වන බවයි කොළඹ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ.\nසිංගප්පූරු පුරවැසියෙකුට මෙරට මුදල් නෝට්ටුවලට අත්සන් තැබිය හැකිනම් ද්විත්ව පුරවැසිභාවය ලබා සිටින අයෙකු මන්ත්‍රී ධුරයක් දැරීම නුසුදුසු වන්නේ කෙසේදැයි ඔහු එහිදී විමසා සිටියා.",
       "URL": "https://www.hirunews.lk/160973/මුදල්-නෝට්ටුවේ-අර්ජුන්-මහේන්ද්‍රන්ගේ-අත්සන-ගැන-ඒකාබද්ධයට-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=4524"
}