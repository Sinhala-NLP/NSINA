{
       "Source": "hirunews",
       "Timestamp": "Friday, 25 March 2022 - 8:07",
       "Headline": "රිදීගම සෆාරි උද්‍යානයේ පශු වෛද්‍යවරයාට පහරදීම ගැන විමර්ශනයක්",
       "News Content": "රිදීගම - සෆාරි උද්‍යානයේ පශු වෛද්‍යවරයෙකුට පහර දීමේ සිද්ධිය සම්බන්ධයෙන් අද විමර්ශනයක් ආරම්භ කරන බව වන ජීවී රාජ්‍ය අමාත්‍යංශයේ ලේකම් සෝමරත්න විදානපතිරණ පවසනවා.\nලේකම්වරයා හිරු ප්‍රවෘත්තී අංශයට කියා සිටියේ, විමර්ශනයෙන් අනතුරුව ඊට සම්බන්ධ පිරිස්වලට එරෙහිව පියවර ගන්නා බවයි.\nසත්වෝද්‍යාන දෙපාර්තමේන්තුවේ අධ්‍යක්ෂ ජනරාල්වරයා පෙරේදා රිදීගම - සෆාරි උද්‍යානයේ නිරීක්ෂණ චාරිකාවකට ගිය අවස්ථාවේදී එහි ඩෝරා නැමති සිංහ ධේනුව රැක බලාගත් ප්‍රියසාද් එදිරිවර්ණ නැමති පශු වෛද්‍යවරයාට එහි සේවකයින් පිරිසක් විසින් පහර දී තිබුණා.\nඅදාළ පහරදීමට විරෝධය පල කරමින් සත්වෝද්‍යාන දෙපාර්තමේන්තුවට අයත් පශු වෛද්‍ය නිලධාරීන් ඊයේ ආරම්භ කළ දීපව්‍යාප්ත වැඩවර්ජනය අද 2 වන දිනයටත් ක්‍රියාත්මකයි.",
       "URL": "https://www.hirunews.lk/300326/රිදීගම-සෆාරි-උද්‍යානයේ-පශු-වෛද්‍යවරයාට-පහරදීම-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1273"
}