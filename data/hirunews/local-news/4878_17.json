{
       "Source": "hirunews",
       "Timestamp": "Thursday, 15 September 2016 - 10:47",
       "Headline": "රාජගිරියේ ප්‍රසිද්ධ පාසලක සිසුන් පිරිසක් සිසුවකුට පහරදෙයි",
       "News Content": "රාජගිරිය ප්‍රදේශයේ ප්‍රසිද්ධ පාසලක සිසුන් පිරිසක් විසින් සිසුවකුට පහර දී තිබෙනවා.\nමේ පිළිබඳව එම පාසලේ විදුහල්පති සඳහන් කළේ දෙමව්පියන් විසින් තමන් දනුම්වත්කර ඇති අතර පහර කෑමට ලක්වූ සිසුවාගේ දෙමව්පියන් රාජගිරිය පොලිසියට පැමිණිලිකර ඇති බවයි.\nමෙම පහර දීම පසුගිය සිකුරාදා (09) කර ඇති බව මව්පියන් ප්‍රකාශ කර ඇති අතර, නමුත් ඊට පෙර දිනක මෙය සිදුව ඇති බවයි විදුහල්පතිවරයා වැඩිදුරටත් ප්‍රකාශ කළේ.\nකෙසේ වෙතත් අධ්‍යාපන අමාත්‍යංශයේ උපදෙස් පරිදි පාසලේ විනය කමිටුව මේ පිළිබඳව විනය ක්‍රියාමාර්ගයක් ගන්නා බවයි විදුලපති තවදුරටත් කියා සිටියේ.\nරාජගිරිය පොලිසියන් හිරු ප්‍රවෘත්ති අංශය කළ විමසීමකදී එහි නලධාරියකු ප්‍රකාශ කළේ මෙම පහර දීම සම්බන්ධයෙන් පැමිණිල්ලක් ලැබී ඇති අතර එය විභාගවන බවයි.",
       "URL": "https://www.hirunews.lk/143040/රාජගිරියේ-ප්‍රසිද්ධ-පාසලක-සිසුන්-පිරිසක්-සිසුවකුට-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4878"
}