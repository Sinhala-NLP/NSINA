{
       "Source": "hirunews",
       "Timestamp": "Tuesday, 29 June 2021 - 8:53",
       "Headline": "දෙහිවල ශීනාගේ පරීක්ෂණයක් ගැන රජයේ පශු වෛද්‍ය නිලධාරීන්ගේ සංගමයෙන් චෝදනාවක්",
       "News Content": "දෙහිවල ජාතික සත්වෝද්‍යානයේ කොරෝනා ආසාදනය වූ බව කියන ශීනා නැමැති සිංහ දේනුවගේ සෙම් පටල සාම්පල මෙතෙක්, සතුන්ගේ කොරෝනා පරීක්ෂණ සිදු කිරීම සදහා නිර්දේශ කර ඇති පර්යේෂණාගාරයක් වෙත යොමු කර නොමැති බවට රජයේ පශු වෛද්‍ය නිලධාරීන්ගේ සංගමය චෝදනා කරනවා.\nඑම සංගමය පෙන්වා දෙන්නේ ශීනා සිංහ දේනුවට කොරොනා ආසාදනය වූ බවට නිවේදනය කර ඇත්තේ මිනිසුන්ගේ කොරෝනා පරීක්ෂණ සිදු කරන රාගම රෝහලේ පර්යේෂණාගාරය මගින් බවයි.\nමෙරට සතුන්ගේ කොරෝනා පර්යේෂණ පැවැත්වීමට නිර්දේශ කර ඇති එකම පර්යේෂණාගොරය පේරාදෙණිය විශ්ව විද්‍යාලයේ පශු වෛද්‍ය පීඨය සතුව පවතින බව රජයේ පශු වෛද්‍ය නිලධාරීන්ගේ සංගමය සඳහන් කළා.\nඑම සංගමය ප්‍රකාශ කළේ මිනිසුන්ගේ පරීක්ෂණ සිදු කරන පර්යේෂණාගාරයක් මගින් සත්වයෙකුට කොරෝනා ආසාදනය වූ බව ප්‍රකාශ කිරීම ප්‍රමාණවත් නොවන බවයි.\nකෙසේ වෙතත්, වනජීවි රාජ්‍ය අමාත්‍ය විමලවීර දිසානායක පසුගියදා හිරු ප්‍රවෘත්ති අංශයට කියා සිටියේ දෙහිවල සත්වෝද්‍යානයේ වෙනත් කිසිදු සත්ත්වයෙකුට කොරෝනා වෛරසය ආසාදනය වී නොමැති බවට නිරීක්ෂණය වී ඇති බවයි.\nකොරෝනා ආසාදනය වූ තෝර් නැමැති සිංහයා සහ ශීනා නමැති සිංහ ධේනුව මේ වනවිට සුව අතට පත්වී ඇති බව ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/275598/දෙහිවල-ශීනාගේ-පරීක්ෂණයක්-ගැන-රජයේ-පශු-වෛද්‍ය-නිලධාරීන්ගේ-සංගමයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1853"
}