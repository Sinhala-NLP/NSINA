{
       "Source": "hirunews",
       "Timestamp": "Wednesday, 26 June 2019 - 17:20",
       "Headline": "අසාද් සාලි පිළිබඳ පරීක්ෂණයක්",
       "News Content": "විනිසුරුවරුන් අන්තගාමී සංවිධානවල සාමාජිකයින් වී ඇති බවට සිදුකළ ප්‍රකාශයක් සම්බන්ධයෙන් බස්නාහිර පළාත් හිටපු ආණ්ඩුකාර අසාද් සාලි පිළිබඳ පරීක්ෂණයක් ආරම්භ කර ඇතැයි සංවිධානාත්මක අපරාධ නිවාරණ කොට්ඨාශය අද අධිකරණය හමුවේ ප්‍රකාශ කළා.\nඒ, කොළඹ ප්‍රධාන මහේස්ත්‍රාත් ලංකා ජයරත්න හමුවේ කරුණු ඉදිරිපත් කරමින්.\nඅදාළ ප්‍රකාශය මගින් ආගම් සහ ජාතීන් අතර වෛරී තත්ත්වයන් ඇතිකරන බවට කරුණු දක්වමින් මීට අදාළ පැමිණිල්ල ගොනුකර තිබුණේ නීතීඥ ප්‍රේමනාත් සී දොළවත්ත විසින්.\nඒ අනුව ආණ්ඩුකාරවරයා සිදුකළ ප්‍රකාශය පිළිබඳ සංස්කරණය කළ සහ නොකළ දර්ශන ලබාදෙන ලෙසට මහේස්ත්‍රාත්වරිය මාධ්‍ය ආයතන දෙකකට නියෝග කළා.",
       "URL": "https://www.hirunews.lk/219160/අසාද්-සාලි-පිළිබඳ-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=3280"
}