{
       "Source": "hirunews",
       "Timestamp": "Wednesday, 27 December 2017 - 17:06",
       "Headline": "පළාත් මන්ත්‍රී රන්දීර් රොද්‍රිගෝ ඇතුලු සැකකරුවන් යළි රිමාන්ඩ්",
       "News Content": "දිවුලපිටිය හේන්පිටගෙදර ප්‍රදේශයේදී පොලිස් විශේෂ කාර්ය බලකාය සහ ආයුධ සන්නද්ධ පිරිසක් අතර ඇතිවු වෙඩි හුවමාරුවට අදාළව අත්අඩංගුවට ගෙන සිටින සැකකරුවන් ලබන ජනවාරි මස 9 වනදා දක්වා යළි රක්ෂිත බන්ධනානාර ගතකර තිබෙනවා.\nමිනුවන්ගොඩ මහේස්ත්‍රාත් අධිකරණයයි මෙම නියෝගය ලබාදුන්නේ.\nමෙම සිද්ධියට අදාළව අත්අඩංගුවට ගෙන සිටින බස්නාහිර පළාත් සභා මන්ත්‍රී රන්දීර් රොද්‍රිගෝ මෙහිදී ඉල්ලීමක් කර ඇත්තේ ලබන ජනවාරි 9 වනදා පළාත් සභා රැස්වීමට සහභාගී වීමට අවස්ථාව ලබාදෙන ලෙසටයි.\nඒ අනුව එම රැස්වීම් වාරය සඳහා මන්ත්‍රීවරයා රැගෙන යන ලෙසට මහේස්ත්‍රාත්වරිය මීගමුව බන්ධනාගාර අධිකාරීවරයාට නියෝග කළ බවයි අප වාර්තාකරු සඳහන් කළේ.\nපසුගිය ඔක්තෝම්බර් මස 23 වනදා හේන්පිටගෙදර ප්‍රදේශයේදී පොලිස් විශේෂ කාරය බලකාය සහ ආයුධ සන්නද්ධ පිරිසක් අතර සිදුවු වෙඩි හුවමාරුවෙන් එක් පුද්ගලයෙකු මරණයට පත්වුනා.",
       "URL": "https://www.hirunews.lk/179491/පළාත්-මන්ත්‍රී-රන්දීර්-රොද්‍රිගෝ-ඇතුලු-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4154"
}