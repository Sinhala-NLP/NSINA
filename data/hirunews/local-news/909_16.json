{
       "Source": "hirunews",
       "Timestamp": "Saturday, 27 August 2022 - 15:36",
       "Headline": "අමරිකානු නෞකාවක් ආපසු හැරී යයි - චීන බලපෑමක් දැයි සැක",
       "News Content": "දකුණු පැසිපික් සාගර කලාපයේ වෙරලාරක්ෂක මෙහෙයුම්වල නිරත ඇමරිකානු නෞකාවකට සොලමන් දූපත් රාජ්‍යයේ වරායකට ඇතුළු වීමට අවසර ලබා නොදී ඇති බව විදෙස් මාධ්‍ය වාර්තා කර තිබෙනවා.\nසොලමන් දූපත්හි හොනිඅරා වරායට ඉන්ධන ඇතුළු සැපයුම් ලබා ගැනීමට අදාළ නෞකාව සොලමන් දූපත් රාජ්‍යයෙන් අවසර ඉල්ලා ඇතත් ඊට ඔවුන් ප්‍රතිචාර දක්වා නොමැති බවයි වාර්තා වන්නේ.\nඒ හේතුවෙන් නෞකාව පැපුවා නිව්ගිනියාව බලා යාත්‍රා කර ඇති බව විදෙස් වාර්තා සදහන් කළා.\nසොලමන් දූපත් රාජ්‍ය චීනයෙන් වැඩි වශයෙන් ණය ලබා ගෙන ඇති රටක් වන අතර තම නෞකාවට අදාළ වරායට ඇතුළු වීමට අවසර ලබා නොදීම පිටුපස චීනය සිටින බවටයි ඇමරිකාව චෝදනා කරන්නේ.",
       "URL": "https://www.hirunews.lk/313879/අමරිකානු-නෞකාවක්-ආපසු-හැරී-යයි-චීන-බලපෑමක්-දැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=909"
}