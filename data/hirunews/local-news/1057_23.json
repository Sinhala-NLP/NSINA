{
       "Source": "hirunews",
       "Timestamp": "Thursday, 30 June 2022 - 9:43",
       "Headline": "රුපියල් නවලක්ෂයකට ආසන්න වටිනාකමකින් යුතු ඉන්ධන තොගයක් ගිරාඳුරුකෝට්ටේ නිවසක",
       "News Content": "විශේෂ කාර්ය බලකාය අරන්තලාව කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී බලපත්‍ර රහිතව ඉන්ධන තොගයක් තබාගෙන සිටි අයෙකු අත් අඩංගුවට ගෙන තිබෙනවා.\nඊයේ (29) මෙම වැටලීම සිදු කර ඇත්තේ ගිරාඳුරුකෝට්ටේදියි.\nඑහිදී සොයාගැනුණු ඩීසල් ලීටර් 1,900 ක් හා පෙට්‍රල් ලීටර් 19 ක් පොලිස් භාරයට ගෙන තිබෙනවා.\nඑම ඉන්ධනවල මුළු වටිනාකම රුපියල් 900,000කට ආසන්නයි.\nඅත් අඩංගුවට ගත් සැකකරු 42 හැවිරිදි වියෙහි පසුවන ගිරාඳුරුකෝට්ටේ ප්‍රදේශයේ ම පදිංචිකරුවෙක්.\nසිද්ධිය සම්බන්ධයෙන් වැඩිදුර විමර්ශන ගිරාඳුරුකෝට්ටේ පොලිසිය විසින් සිදු කරනු ලබනවා.",
       "URL": "https://www.hirunews.lk/308596/රුපියල්-නවලක්ෂයකට-ආසන්න-වටිනාකමකින්-යුතු-ඉන්ධන-තොගයක්-ගිරාඳුරුකෝට්ටේ-නිවසක",
       "Category": "Local News",
       "Parent URL": "https://www.hirunews.lk/local-news.php?pageID=1057"
}