{
       "Source": "hirunews",
       "Timestamp": "Monday, 27 January 2020 - 12:56",
       "Headline": "රැකියා අහිමිවූ නිවාස අධිකාරියේ පිරිසක් කොළඹදී විරෝධතාවක",
       "News Content": "ජාතික නිවාස සංවර්ධන අධිකාරියේ රැකියා අහිමිවූ සේවකයින් පිරිසක් අද පෙරවරුවේ ජනාධිපති ලේකම් කාර්යාලය ඉදිරිපිට විරෝධතාවක නිරතවුණා.\nඑහිදී ඔවුන් කියා සිටියේ හම්බන්තොට දිස්ත්‍රික්කයේ පදිංචිව කොන්ත්‍රාත් පදනම යටතේ එම අධිකාරියේ සේවය කළ 2042 කු පසුගිය රජය සේවයෙන්, ඉවත් කිරීමට විරෝධය දක්වා මෙම විරෝධතාව සිදුකරන බවයි.\nවිරෝධතාව හේතුවෙන් ගාලු මුවදොරට පිවිසෙන මාර්ගය ලෝටස් වටරවුමෙන් තාවකාලිකව වසා දැමීමට පියවර ගැණුනු අතර මේ වනවිට එම මාර්ගය යලි ගමනාගමන කටයුතු සඳහා විවෘත කර තිබෙනවා.\nපසුව විරෝධතාකරුවන්ගෙන් දසදෙනෙකු ජනාධිපති ලේකම් කාර්යාලය වෙත කැඳවා මෙම ගැටළුව සම්බන්ධයෙන් සාකච්ඡා කළ බවයි එහි සිටි හිරු වාර්තාකරු සඳහන් කළේ.\nතම ගැටළුවට ජනාධිපති ලේකම් කාර්යාල නිලධාරීන්ගෙන් යහපත් ප්‍රතිචාරයක් ලැබුණු බැවින් පසුව විරෝධතාකරුවන් එම විරෝධතාව අවසන් කරනු ලැබුවා.\nමේ අතර ගාල්ල - ගිංතොට තුනීලෑලි සංස්ථාවට අයත් ඉඩමක් පසුගිය රජය සමයේදී පෞද්ගලික සමාගමකට සින්නක්කරව ලබාදීමට විරෝධය පළ කරමින් අද පෙරවරුවේ එහි සේවකයින් පිරිසක් විරෝධතාවක නිරතවුණා.",
       "URL": "https://www.hirunews.lk/233164/රැකියා-අහිමිවූ-නිවාස-අධිකාරියේ-පිරිසක්-කොළඹදී-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2932"
}