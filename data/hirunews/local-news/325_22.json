{
       "Source": "hirunews",
       "Timestamp": "Monday, 22 May 2023 - 11:26",
       "Headline": "තරුණියක් පැහැර ගැනීමේ සිද්ධියකට පස්දෙනෙකු අත්අඩංගුවට",
       "News Content": "හලාවත ප්‍රදේශයේදී 18 හැවිරිදි තරුණියක් පැහැරගැනීමේ සිද්ධියකට අදාළව පස්දෙනෙකු ඊයේ (21) අත්අඩංගුවට ගෙන තිබෙනවා.\nමාතලේ කොට්ඨාස අපරාධ විමර්ශන කාර්යාංශය විසින් දඹුල්ල ප්‍රදේශයේදී මෙම පිරිස අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅදාළ සැකකරුවන් එම ප්‍රදේශයේම පදිංචිකරුවන් වන බවයි පොලිසිය සඳහන් කළේ.\nසැකකරුවන් අවුරුදු 21 ත් 40 අතර වයස්වල පසුවන බවයි මූලික පොලිස් විමර්ශනවල දී අනාවරණය වී ඇත්තේ.\nමෙම පැහැරගැනීම පසුගිය 19 වැනිදා සිදු වූ බවයි වාර්තා වී ඇත්තේ.",
       "URL": "https://www.hirunews.lk/335903/තරුණියක්-පැහැර-ගැනීමේ-සිද්ධියකට-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=325"
}