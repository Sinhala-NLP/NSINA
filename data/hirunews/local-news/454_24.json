{
       "Source": "hirunews",
       "Timestamp": "Saturday, 25 March 2023 - 15:14",
       "Headline": "යල කන්නය සඳහා සියලු ගොවීන්ට වගා ආධාරයක්",
       "News Content": "මෙම යල කන්නයේදී මෙරට සියලු ගොවීන්ට වගා කටයුතු සඳහා ආධාර මුදලක් ලබාදීම කෙරෙහි රජයේ අවධානය යොමුව ඇති බව කෘෂිකර්ම අමාත්‍ය මහින්ද අමරවීර පවසනවා.\nවව්චරයක් ලෙස හෝ ගොවි ගිණුම්වලට මුදල් ලෙස එම ආධාර මුදල බැර කිරීමට අපේක්ෂිතයි.\nමේ සම්බන්ධයෙන් සිදුකළ සාකච්ඡාවල දී ජනාධිපතිවරයා ද ඊට එකඟතාවය පළ කර ඇති බවයි කෘෂිකර්ම අමාත්‍යවරයා සඳහන් කළේ.\nගොවි ජනතාවගේ නිෂ්පාදන වියදම් අවම කිරීමේ අරමුණින් මෙම මූල්‍ය ආධාරය පිරිනැමීම සිදුකරන බව ද ඔහු කියා සිටියා.\nමේ අතර රුපියල් 65 කට සහ 70කට වී මිලදී ගන්නා බවට ඇතැම් ගොවීන් සිදුකරන ප්‍රකාශ අසත්‍ය බව ඇලහැර ගොවි ව්‍යාපාරයේ මොරගහකන්ද යාය - 20 - 28 බෙදුම්ඇල ගොවි සංවිධානයේ සභාපති බන්දුල උදය කුමාර ඇතුළු නියෝජිතයින් ප්‍රකාශ කළා.",
       "URL": "https://www.hirunews.lk/330890/යල-කන්නය-සඳහා-සියලු-ගොවීන්ට-වගා-ආධාරයක්",
       "Category": "Local News",
       "Parent URL": "https://www.hirunews.lk/local-news.php?pageID=454"
}