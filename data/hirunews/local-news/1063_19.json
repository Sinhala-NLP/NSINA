{
       "Source": "hirunews",
       "Timestamp": "Tuesday, 28 June 2022 - 7:45",
       "Headline": "යාපනයේ ජනතාව අශ්ව සහ ගොන් කරත්තවලට බසී",
       "News Content": "ඉන්ධන හිඟයත් සමඟ ජනතාව සිය ගමනාගමනය සඳහා විකල්ප ක්‍රමවේදයන් වෙත යොමු වීමේ ප්‍රවණතාවක් මේ වනවිට දක්නට ලැබෙනවා.\nඔවුන් ඉන් එක් ක්‍රමවේදයක් ලෙස තෝරාගෙන ඇත්තේ පාපැදිය යි.\nඑවන් පසුබිමක යාපනය ප්‍රදේශයේ ජනතාව ප්‍රවාහන මාධ්‍යයක් ලෙස අශ්ව සහ ගොන් කරත්ත භාවිතයට යොමුව ඇති බවයි ප්‍රදේශයේ හිරු වාර්තාකරුවන් සඳහන් කළේ.\nඑහි දී අශ්ව කරත්ත සඳහා පවතින්නේ ඉහළ ඉල්ලුමක්.\nඉන්ධන අර්බුදයත් සමඟ කොළඹ ඇතුළු සියලු ම නගරබද පාසල් වසා දමා ඇති පසුබිමක යාපනයේ සිසුන් පාසැල්වලට පැමිණෙන්නේ පාපැදිවලින්.\nඉන්ධන අර්බුදයත් සමඟ කොළඹ සහ තදාසන්න ප්‍රදේශවල ජනතාවද පාපැදියට යොමු වී ඇති අතර එය යළිත් මහ මඟට එක්වීමත් සමඟ සිදු වන රිය අනතුරු ප්‍රමාණය ද ඉහළ ගොස් ඇති බවයි වාර්තා වන්නේ.",
       "URL": "https://www.hirunews.lk/308364/යාපනයේ-ජනතාව-අශ්ව-සහ-ගොන්-කරත්තවලට-බසී",
       "Category": "Local News",
       "Parent URL": "https://www.hirunews.lk/local-news.php?pageID=1063"
}