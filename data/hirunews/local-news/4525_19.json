{
       "Source": "hirunews",
       "Timestamp": "Tuesday, 09 May 2017 - 14:47",
       "Headline": "අනියම් සබඳතාවයකින් බිහිකළ බිළිඳා රට යවන්න හැදු තිදෙනෙක් අත්අඩංගුවට",
       "News Content": "අනියම් සබඳතාවයක් හේතුවෙන් ප්‍රසූතකළ බිළිදෙකු  නිත්‍යානු කූල නොවන ලෙස වෙනත් පාර්ශවයකට පැවරීමට යාමේදී බිළිදාගේ මව සහ තවත් කාන්තාවන් දෙදෙනෙකු පොලීසිය විසින් අත්අඩංගුවට ගෙන තිබෙනවා.\nමහනුවර පොලිසිය ලද පැමිණිල්ලකට අනුව මෙම අත්අඩංගුවට ගැනීම සිදුකර ඇති බවයි වාර්තා වන්නේ.\nදරුවා ප්‍රසූතකළ බව කියන මව මහනුවර අම්පිටිය ප්‍රදේශයේ පදිංචිකාරියක වන අතර සෙසු සැකකාරියන් දෙදෙනා මහනුවර, මහයියාව සහ ගාල්ල ප්‍රදේශයේ පදිංචිකරුවන් බව සදහන්.\nදින පහකට පෙර ප්‍රසූතකළ අදාල බිළිදා විදේශ රටක වෙසෙන ශ්‍රී ලාංකික යුවලකට හදා ගැනීම සදහා දීමට ගාල්ල ප්‍රදේශයට රැගෙන ගොස් සිට ඇති බවයි වාර්තා වන්නේ.\nඒ අනුව පොලීසිය කළ විමර්ශන වලදී  දරුවා ගාල්ල ගිංතොට ප්‍රදේශයේ නිවසක තබාගෙන සිටියදී සොයාගෙන තිබෙනවා.\nඅදාල බිළිදාගේ මව මිට පෙර විවාහ වී සිටි තැනැත්තා මියගොස් ඇති අතර ඇය මෙහෙකාර සේවයේ යෙදී සිටින කාන්තාවක් බවයි පොලිසිය පවසන්නේ.",
       "URL": "https://www.hirunews.lk/160947/අනියම්-සබඳතාවයකින්-බිහිකළ-බිළිඳා-රට-යවන්න-හැදු-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4525"
}