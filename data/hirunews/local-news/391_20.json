{
       "Source": "hirunews",
       "Timestamp": "Tuesday, 25 April 2023 - 14:29",
       "Headline": "අකුණුසැර වැදීමෙන් පුද්ගලයෙකු සහ ගවයින් 7 දෙනෙකු මරුට",
       "News Content": "ධාරාණිපාත වර්ෂාවත් සමග ඇති වූ අකුණු ප්‍රහාර හේතුවෙන් තරුණයෙකු සහ ගවයින් 7 දෙනෙකු මියගොස් තිබෙනවා.\nබලංගොඩ - ගොඩකුඹුර ප්‍රදේශයේ නිවසේ සිටියදී මෙලෙස අකුණු සැර වැදීමෙන් මියගොස් ඇත්තේ 18 හැවිරිදි තරුණයෙකු වන අතර, ඔහු බලංගොඩ රෝහලට ඇතුළත් කිරීමේදී ජිවිතක්ෂයට පත්වූ බව පොලීසිය සඳහන් කළා.\nඑමෙන්ම, බිබිල - මැදගම - අලංමුල්ල ප්‍රදේශයට ඊයේ පස්වරුවේ ඇඳහැළුණු අධික වර්ෂාවත් සමග ඇතිවූ අකුණු ප්‍රහාරයක් හේතුවෙන් ගවයින් 7 දෙනෙකු මියගොස් තිබුණා.\nමේ අතර, සබරගමුව, මධ්‍යම, උතුර මැද, ඌව සහ වයඹ යන පළාත්වලට සවස් කාලයේ දී හෝ රාත්‍රි කාලයේ දී ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් ඇතිවිය හැකි අකුණු අනතුරු වළක්වා ගැනීම සදහා අවශ්‍ය පියවර ගන්නා ලෙසයි කාර්යායේ නියුතු කාලගුණ විද්‍යාඥ ප්‍රීතිකා ජයකොඩි ජනතාවගෙන් ඉල්ලා සිටින්නේ.",
       "URL": "https://www.hirunews.lk/333418/අකුණුසැර-වැදීමෙන්-පුද්ගලයෙකු-සහ-ගවයින්-7-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=391"
}