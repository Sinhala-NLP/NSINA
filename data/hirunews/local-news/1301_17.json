{
       "Source": "hirunews",
       "Timestamp": "Thursday, 10 March 2022 - 22:54",
       "Headline": "IOC ඉන්ධන මිල යළි ඉහළට",
       "News Content": "ලංකා ඉන්දියන් ඔයිල් සමාගමේ ඉන්ධන මිල අද (10) මධ්‍යම රාත්‍රියේ සිට ක්‍රියාත්මක වන පරිදි ඉහළ නංවා තිබෙනවා.\nඒ අනුව ඩීසල් ලීටරයක මිල රුපියල් 75කින් ඉහළ යන අතර පෙට්‍රල් ලීටරයක මිල ඉහළ නංවා ඇත්තේ රුපියල් 50කින්.\nලංකා ඉන්දියන් ඔයිල් සමාගමේ ඉන්ධන මිල අද (10) මධ්‍යම රාත්‍රියේ සිට ක්‍රියාත්මක වන පරිදි ඉහළ නංවා තිබෙනවා.\nඒ අනුව ඩීසල් ලීටරයක මිල රුපියල් 75කින් ඉහළ යන අතර පෙට්‍රල් ලීටරයක මිල ඉහළ නංවා ඇත්තේ රුපියල් 50කින්.\nඒ අනුව එම සමාගමේ පෙට්‍රල් ලීටරයක නව මිල රුපියල් 254ක් වන අතර ඩීසල් ලීටරයක නව මිල වන්නේ රුපියල් 214ක්.\nපසුගිය පෙබරවාරි මස 25 වනදා ද ලංකා ඉන්දියන් ඔයිල් සමාගම සිය ඉන්ධන මිල ගණන් ඉහළ දමනු ලැබුවා.\nඒ පෙට්‍රල් ලීටරයක් රුපියල් 20කින් සහ ඩීසල් ලීටරයක් රුපියල් 15ක් වශයෙන්.\nIOC සමාගම පසුගිය පෙබරවාරි මස 6 වනදා ද සිය ඉන්ධන මිල ගණන් ඉහළ දමනු ලැබුවා.\nලංකා ඉන්දියන් ඔයිල් සමාගම පැවසුවේ, රටේ පවතින ඩොලර් අර්බුදය සහ රුපියල පා කිරීම හේතුවෙන් මෙම තීරණය ගැනීමට සිදු වූ බවයි.\nසිය සමාගම් පාඩු නොලබන ආකාරයට ජනතාවට ඉන්ධන සැපයීමට නම් ලෝක වෙළෙඳපොළේ බොරතෙල් මිල වැඩිවීමේ දී මෙන්ම මෙරට තුළ රුපියල අවප්‍රමාණය වීම යනාදී කාරණා හේතුවෙන් මෙවැනි තීරණවලට ව්‍යාපාරික වශයෙන් එළඹීමට සිදුවන බවයි ලංකා ඉන්දියන් ඔයිල් සමාගමේ කළමනාකාර අධ්‍යක්ෂ මනෝජ් ගුප්තා කියා සිටියේ.\nඅමරිකානු ඩොලරයට සාපේක්ෂව රුපියල් දින 07ක් තුළ රුපියල් 57ක් දක්වා දෙවතාවක් අවප්‍රමාණය වීම ඩීසල් සහ ප්‍රෙටල්වල ගොඩබෑමේ සිට මිල සෘජුව වර්ධනයට බලපෑ බව ද ඔහු වැඩිදුරටත් නිවේදනයක් නිකුත් කරමින් පෙන්වා දෙනවා.\nඑම නිවේදනය පහතින්...",
       "URL": "https://www.hirunews.lk/299191/ioc-ඉන්ධන-මිල-යළි-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1301"
}