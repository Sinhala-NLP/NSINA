{
       "Source": "hirunews",
       "Timestamp": "Sunday, 28 May 2023 - 9:30",
       "Headline": "හෙරොයින් සමඟ සැකකරුවන් අල්ලයි",
       "News Content": "ගම්පහ ශ්‍රී බෝධි මාවතේ ඊයේ (27) කරන ලද වැටලීමකදී හෙරොයින් ග්‍රෑම් 06යි මිලිග්‍රෑම් 470ක් ළඟ තබා ගෙන සිටි පුද්ගලයකු අත්අඩංගුවට ගෙන තිබෙනවා.\nගෝනහේන විශේෂ කාර්ය බළකා කඳවුරේ නිලධාරීන්ට ලද තොරතුරක් මත අත්අඩංගුවට ගත් සැකකරු ගම්පහ පොලිස් ස්ථානයට භාර දී ඇති බවයි වාර්තා වන්නේ.\nසැකකරු 38 හැවිරිදි ගම්පහ ප්‍රදේශයේ පදිංචිකරුවෙක් වන අතර ඔහු අද (28) ගම්පහ මහේස්ත්‍රාත් අධිකරණයට ඉදිරිපත් කිර්‍රිමට නියමිතයි.\nසිද්ධිය පිළිබඳ වැඩිදුර විමර්ශන ගම්පහ පොලිසිය විසින් සිදු කරනු ලබනවා.\nමේ අතර ඊයේ (27) දෙහිවල එකමුතු පාර ප්‍රදේශයේදී ද හෙරොයින් සමඟ පුද්ගලයකු අත්අඩංගුවට ගෙන තිබෙනවා.\nදෙහිවල ප්‍රදේශයේ පදිංචි 44 වියැති සැකකරු සන්තකයේ හෙරොයින් ග්‍රෑම් 05, මිලිග්‍රෑම් 100 තිබී ඇති බවයි පොලිස් මාධ්‍ය ප්‍රකශක කොට්ඨාසය පවසන්නේ.\nසැකකරු අද (28) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර දෙහිවල පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/336422/හෙරොයින්-සමඟ-සැකකරුවන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=311"
}