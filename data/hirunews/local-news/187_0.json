{
       "Source": "hirunews",
       "Timestamp": "Thursday, 13 July 2023 - 19:23",
       "Headline": "වීඩියෝ ගේම් සඳහා බද්දක්",
       "News Content": "වීඩියෝ ගේම් සඳහා 28%ක බද්දක් පැනවීමට ඉන්දීය රජය සැලසුම් කර තිබෙනවා.\nඒ අනුව වීඩියෝ ගේම් එකක් Download කර ගැනීමේදී ගෙවිය යුතු ගාස්තුවෙන් 28%ක් බදු ලෙස ගෙවිය යුතු බවයි ඉන්දීය රජය පවසන්නේ.\nවිදෙස් මාධ්‍ය වාර්තා කරන්නේ මේ වන විට පුද්ගලයින් 50,000ක් පමණ මේ ක්ෂේත්‍රය තුළ රැකියා කරන‍ අතර 2028 වන විට එය 350,000ක් දක්වා වර්ධනය කර ගැනීම ඉන්දීය රජයේ අපේක්ෂාව බවයි.\nකෙසේ වෙතත් ඉන්දියාව තුළ අන්තර්ජාලය ඔස්සේ සිදු කෙරෙන වීඩියෝ ගේම් නිර්මාණකරුවන් 900කට වැඩි ප්‍රමාණයක් සිටින අතර මෙම බද්ද අය කි‍රීම හරහා එම නිර්මාණකරුවන් අධෛර්‍යමත් විය හැකි බවයි ආර්ථික විශේෂඥයින් පවසන්නේ.",
       "URL": "https://www.hirunews.lk/341109/වීඩියෝ-ගේම්-සඳහා-බද්දක්",
       "Category": "Local News",
       "Parent URL": "https://www.hirunews.lk/local-news.php?pageID=187"
}