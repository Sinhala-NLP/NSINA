{
       "Source": "hirunews",
       "Timestamp": "Monday, 24 May 2021 - 13:20",
       "Headline": "සජිත් ප්‍රේමදාසගේ තවත් ආශ්‍රිතයින් හඳුනාගැනේ (වීඩියෝ)",
       "News Content": "විපක්ෂ නායක සජිත් ප්‍රේමදාසගේ ආශ්‍රිතයින් වූ පාර්ලිමේන්තු මන්ත්‍රීවරුන් 10 ත්, 15 ත් අතර සංඛ්‍යාවක් පාර්ලිමේන්තු සංකීර්ණයේ සී.සී.ටී.වී. දර්ශන පරීක්ෂා කිරීමෙන් අනතුරුව හඳුනාගෙන තිබෙනවා.\nඒ අනුව, ඔවුන්ට ස්වයං නිරෝධායනය වී කොරෝනා පරීක්ෂණයක් සිදුකරගන්නා ලෙස දැනුම් දී ඇති බවයි පාර්ලිමේන්තු ආරංචි මාර්ග සඳහන් කළේ.\nඑසේම, පාර්ලිමේන්තු කාර්ය මණ්ඩල සාමාජිකයින් දෙදෙනෙකුද විපක්ෂ නායකවරයාගේ ආශ්‍රිතයින් වීම හේතුවෙන් ස්වයං නිරෝධායනයට යොමුකර තිබෙනවා.\nමේ අතර විපක්ෂ නායකවරයාගේ ආශ්‍රිතයෙකු වීම හේතුවෙන් සමගි ජන බලවේගයේ පාර්ලිමේන්තු මන්ත්‍රී අශෝක් අබේසිංහ ස්වයං නිරෝධායනයට යොමුව ඇති බව වර්තා වනවා.",
       "URL": "https://www.hirunews.lk/272300/සජිත්-ප්‍රේමදාසගේ-තවත්-ආශ්‍රිතයින්-හඳුනාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1932"
}