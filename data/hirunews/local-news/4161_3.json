{
       "Source": "hirunews",
       "Timestamp": "Friday, 22 December 2017 - 15:06",
       "Headline": "ආර්. සම්බන්ධන් රෝහලට",
       "News Content": "විපක්ෂ නායක ආර් සම්බන්ධන් හදිසි රෝගී තත්වයක් හේතුවෙන් රෝහල්ගත කර තිබෙනවා.\nපවුලේ ප්‍රකාශකයෙකු සඳහන් කළේ විපක්ෂ නායකවරයා කොළඹ පෞද්ගලික රෝහලකට ඇතුලත් කර ඇති බවයි.\nඔහුගේ තත්වය බරපතල නොවන බවයි එම ප්‍රකාශකයා වැඩිදුරටත් කියාසිටියේ.\nපසුගිය දින කිහිපය පුරා ත්‍රිකුණාමල දිස්ත්‍රික්කය වෙනුවෙන් පළාත් පාලන මැතිවරණයට අදාළ නාම යෝජනා සකස් කරමින් සිටි ආර් සම්බන්ධන් විවේක ගන්නා ලෙසට ලැබී තිබු වෛද්‍ය උපදෙස් ප්‍රතික්ෂේප කර තිබු බව සඳහන්.\nවිපක්ෂ නායකවරයා අද (22) ඉන්දියාව බලා පිටත්ව යාමට නියමිතව තිබු අතර මෙම රෝගී තත්වය හේතුවෙන් එම සංචාරය ද අවලංගු කර තිබෙනවා.",
       "URL": "https://www.hirunews.lk/179047/ආර්-සම්බන්ධන්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=4161"
}