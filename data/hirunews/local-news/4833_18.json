{
       "Source": "hirunews",
       "Timestamp": "Monday, 17 October 2016 - 17:02",
       "Headline": "ජනපති යළි ශ්‍රී ලංකාවට පැමිණේ",
       "News Content": "ඉන්දියාවේ ගෝවා නගරයේ පැවැති බ්‍රික්ස් - බිම්ස්ටෙක් රාජ්‍ය නායක සමුළුවට සහභාගි  වූ ජනාධිපති මෛත්‍රීපාල සිරිසේන අද පස්වරුවේ යළි දිවයිනට පැමිණියා.\nපස්වරු 4යි 25ට ශ්‍රී ලන්කන් ශ්‍රී ලන්කන් ගුවන් සේවයට අයත් යූ.එල්. 134 දරණ ගුවන් යානයෙන් ජනාධිපතිවරයා දිවයිනට පැමිණි බවයි හිරු ගුවන් තොටුපළ වාර්තාකරු සඳහන් කළේ.\nබිම්ස්ටෙක් රාජ්‍ය නායක සමුළුවට සහභාගි වූ ජනාධිපති මෛත්‍රීපාල සිරිසේන ඉන්දීය අග්‍රාමාත්‍ය නරේන්ද්‍ර මෝදි මෙන්ම රුසියානු ජනාධිපති ව්ලැදිමීර් පුටින් සහ චීන ජනාධිපති ෂී - ජින් පින් හමුවී ද්වි පාර්ශවික සාකච්ඡාවල නිරත වුණා.\nශ්‍රී ලංකාවට අවශ්‍ය  ඕනෑම සහයක් ලබාදීමට තමන් සූදානම් බවයි රුසියානු ජනාධිපති ව්ලැදිමීර් පුටින් එහිදී ප්‍රකාශ කළේ.\nඑක්සත් ජාතීන්ගේ මානව හිමිකම් කොමිසම් සභාව හමුවේ රුසියාව, ශ්‍රී ලංකාවට දැක්වූ කොන්දේසි විරහිත සහය වෙනුවෙන් ද මෙහිදී ජනාධිපති මෛත්‍රීපාල සිරිසේන, රුසියානු ජනාධිපතිවරයාට ස්තූතිය පළ කළා.\nචීන ජනාධිපති ෂී ජින් පින් සමඟ පැවති සාකච්ඡාවේදී දෙරටේ සබඳතා තවදුරටත් ඉහළ නංවා ගැනීම පිළිබඳව සාකච්ඡා වූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/145439/ජනපති-යළි-ශ්‍රී-ලංකාවට-පැමිණේ",
       "Category": "Local News",
       "Parent URL": "https://www.hirunews.lk/local-news.php?pageID=4833"
}