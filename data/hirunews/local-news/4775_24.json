{
       "Source": "hirunews",
       "Timestamp": "Tuesday, 29 November 2016 - 10:18",
       "Headline": "කරුණා අම්මාන් FCID යට",
       "News Content": "හිටපු අමාත්‍ය විනයාගමූර්ති මුරලිදරන් හෙවත් කරුණා අම්මාන් අද උදෑසන පොලිස් මූල්‍ය අපරාධ කොට්ඨාශය වෙත පැමිණියා.\nඒ,ජනාධිපති ලේකම් කාර්යාලයට අයත් වාහනයක් අවභාවිතා කිරීමේ චෝදනාව සම්බන්ධයෙන් ප්‍රකාශයක් ලබාදීමටයි.\nරුපියල් කෝටි 9ක් පමණ වටිනා අදාළ වෙඩි නොවදින මෝටර් රථය මඩකලපුව ප්‍රදේශයේ ගරාජයකින් පසුගිය දා සොයා ගැනුණේ පොලිස් මූල්‍ය අපරාධ කොට්ඨාශයට ලැබුණු තොරතුරක් මතයි.\nවිනයාගමූර්ති මුරලිදරන් හෙවත් කරුණා අම්මාන් මහින්ද රාජපක්ෂ රජයේ ජාතික ඒකාබද්ධ සහ සංහිදියා අමාත්‍යවරයා ලෙස කටයුතු කළා.",
       "URL": "https://www.hirunews.lk/148566/කරුණා-අම්මාන්-fcid-යට",
       "Category": "Local News",
       "Parent URL": "https://www.hirunews.lk/local-news.php?pageID=4775"
}