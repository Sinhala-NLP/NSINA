{
       "Source": "hirunews",
       "Timestamp": "Friday, 25 September 2020 - 6:45",
       "Headline": "බාල වයස්කාර දැරියකගේ නිරුවත් දර්ශන ජංගම දුරකථනයක තබාගෙන සිටි බාල වයස්කරුවන් දෙදෙනෙක් පොලිස් භාරයට",
       "News Content": "වයස අවුරුදු 13ක බාල වයස්කාර පාසල් සිසුවියකගේ නිරුවත් ඡායාරූප සහ වීඩියෝ දර්ශන ජංගම දුරකථනයේ තබාගෙන සිටි තවත් බාල වයස්කරුවන් දෙදෙනෙක් පොලිස් භාරයට ගෙන තිබෙනවා.\nමිනුවන්ගොඩ පොලිසිය විසින් ඊයේ (24) සිය භාරයට ගෙන ඇත්තේ 15 හැවිරිදි පිරිමි ළමුන් දෙදෙනෙක්.\nතම දියණියගේ නිරුවත් ඡායාරූප සහ වීඩියෝ දර්ශන අසල්වැසි ළමයින් දෙදෙනෙකු ඔවුන්ගේ ජංගම දුරකථනයේ තිබී තවත් අසල්වැසි ළමයෙකුට පෙන්වා ඇති බවට මවක් විසින් මිනුවන්ගොඩ පොලිසියට කරන ලද පැමිණිල්ලකට අනුවයි මෙම බාල වයස්කරුවන් දෙදෙනා පොලිස් භාරයට ගෙන ඇත්තේ.\nඅනතුරුව පොලිසිය විසින් එක් සැකකරුවෙකුගේ ජංගම දුරකථනය පරික්ෂා කිරීමේදී එහි තිබී අදාල පාසල් සිසුවියගේ නිරුවත් ඡායාරූප 20ක් සහ වීඩියෝ දර්ශනයක් සොයා ගැනීමට හැකිව තිබෙනවා.\nසැකකරුවන්ගෙන් කළ ප්‍රශ්න කිරීම වලදී  ඔවුන් දෙදෙනා පොලිසිය හමුවේ පවසා ඇත්තේ බාලවයස්කාර දැරිය, ඇයගේ නිවසේ නාන කාමරය තුල දිය නාන අවස්ථාවල දී ඇයට හොරෙන් මෙලෙස ඡායාරූප ලබාගත් බවයි.\nසැකකාර බාල වයස්කරුවන් දෙදෙනා මිනුවන්ගොඩ මහෙස්ත්‍රාත් අධිකරණය හමුවට ඉදිරිපත් කිරීමට නියමිත බවයි පොලිසිය සඳහන් කළේ.",
       "URL": "https://www.hirunews.lk/251038/බාල-වයස්කාර-දැරියකගේ-නිරුවත්-දර්ශන-ජංගම-දුරකථනයක-තබාගෙන-සිටි-බාල-වයස්කරුවන්-දෙදෙනෙක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2432"
}