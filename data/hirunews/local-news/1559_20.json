{
       "Source": "hirunews",
       "Timestamp": "Monday, 15 November 2021 - 18:05",
       "Headline": "පැය 8ක ප්‍රකාශයක් ලබා දීමෙන් අනතුරුව සිරිල් ගාමිණී පියතුමන් CIDයෙන් පිටව යයි (වීඩියෝ)",
       "News Content": "ආචාර්ය සිරිල් ගාමිණි පියතුමන් අද අපරාධ පරීක්ෂණ දෙපාර්තමේන්තුව හමුවේ ප්‍රකාශයක් ලබාදුන්නා.\nඒ, පාස්කු ප්‍රහාරයට අදාළව සිදුකළ ප්‍රකාශයක් සම්බන්ධයෙන් රාජ්‍ය බුද්ධි අංශ ප්‍රධානී මේජර් ජෙනරාල් සුරේෂ් සලේ විසින් පසුගියදා සිදුකළ පැමිණිල්ලකට අනුවයි.\nපෙරවරු 9.45 ට පමණ අපරාධ පරික්ෂණ දෙපාර්තමේන්තුවට පැමිණි පියතුමන් ඉන් නික්ම ගියේ පැය අටකට ආසන්න කාලයක් ප්‍රකාශයක් ලබාදීමෙන් අනතුරුවයි.\nකෙසේ වෙතත් හෙට උදෑසන 9ට පියතුමන්ට යළිත් අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙසට දැනුම්දී තිබෙනවා.",
       "URL": "https://www.hirunews.lk/288086/පැය-8ක-ප්‍රකාශයක්-ලබා-දීමෙන්-අනතුරුව-සිරිල්-ගාමිණී-පියතුමන්-cidයෙන්-පිටව-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1559"
}