{
       "Source": "hirunews",
       "Timestamp": "Wednesday, 21 December 2022 - 18:30",
       "Headline": "දිස්ත්‍රික් මට්ටමින් ගව සහ එළුමස් ප්‍රවාහනයට පැනවූ තහනම ඉවත් කරයි",
       "News Content": "දිස්ත්‍රීක් සහ පළාත් මට්ටමින් ගවමස් සහ එළු මස් ප්‍රවාහනයට පනවා තිබූ තහනම ඉවත් කළ බව ජනාධිපති මාධ්‍ය අංශය පවසනවා.\nඋතුර සහ නැගෙනහිර පළාත්වල පසුගිය දිනවල ගවයින් සහ එළුවන් හදිසියේ මිය යාමත් සමඟ දිස්ත්‍රීක් අතර, මස් ප්‍රවාහනය අත් හිටුවීමටයි පියවර ගෙන තිබුණේ.\nඑහෙත් පසුව අනාවරණය වූයේ මෙම සතුන්ගේ මරණ වලට හේතුව පසුගිය දිනවල පැවති අධික සීත කාලගුණය නිසා ඇති වූ කම්පන තත්වයන් බවයි.\nඒ අනුව මෙම සත්ව මරණ වලට හේතුව වසන්ගතයක් නොවන බවට පසුව අනාවරණය වූවා.",
       "URL": "https://www.hirunews.lk/323223/දිස්ත්‍රික්-මට්ටමින්-ගව-සහ-එළුමස්-ප්‍රවාහනයට-පැනවූ-තහනම-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=652"
}