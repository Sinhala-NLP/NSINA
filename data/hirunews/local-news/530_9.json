{
       "Source": "hirunews",
       "Timestamp": "Friday, 17 February 2023 - 13:20",
       "Headline": "ෂාෆ්ටර්ගේ මරණය පිළිබඳ විමර්ශන සඳහා අධිකරණ වෛද්‍ය නිලධාරින් 5 දෙනෙක්",
       "News Content": "ව්‍යාපාරික දිනේෂ් ශාෆ්ටර්ගේ මරණයට හේතුව නිගමනය කිරීම සඳහා පංච පුද්ගල විශේෂඥ අධිකරණ වෛද්‍ය නිලධාරීන්ගෙන් සමන්විත කමිටුවක් පත් කිරීමට කොළඹ මහේස්ත්‍රාත් අධිකරණය අද (17) තීන්දු කළා.\nකොළඹ අතිරේක මහේස්ත්‍රාත් රජින්ද්‍රා ජයසූරියයි ඊට අදාළ නියෝගය ලබාදුන්නේ.\nඉන් අනතුරුව පැමිණිල්ල පෙබරවාරි මස 20 වනදා කැඳවීමට ද නියම කෙරුණා.\nෂාෆ්ටර්ගේ මරණය දිවි නසා ගැනීමක් ද ඝාතනයක් ද යන්න පිළිබඳ සමාජය තුළ තවමත් ඇත්තේ, බරපතළ කුකුසක්.\nකෙසේ වෙතත් මේ වන විට විමර්ශනවලින් හෙළි වී ඇත්තේ, ෂාෆ්ටර්ගේ මරණය දිවි නසා ගැනීමක් බව යි.",
       "URL": "https://www.hirunews.lk/327622/ෂාෆ්ටර්ගේ-මරණය-පිළිබඳ-විමර්ශන-සඳහා-අධිකරණ-වෛද්‍ය-නිලධාරින්-5-දෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=530"
}