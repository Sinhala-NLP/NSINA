{
       "Source": "hirunews",
       "Timestamp": "Wednesday, 22 June 2016 - 13:11",
       "Headline": "වැට් බදු ඉහළ නැංවීමට එරෙහි ජානිපෙ පෙත්සම විභාගයට අවසර",
       "News Content": "වැට් බදු ඉහල නැංවීමට එරෙහිව ජාතික නිදහස් පෙරමුණ ගොනු කර තිබූ පෙත්සම විභාග කිීරීම සඳහා ශ්‍රේෂ්ඨාධිකරණය අද අවසර ලබා දුන්නා.\nජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ විසින් පසුගිය 11 වැනිදා මෙම පෙත්සම ගොනු කරමින් කියා සිටියේ වැට් බදු වැඩි කිීමට හෝ සංශෝධනය කිරීමට අවශ්‍ය නම් ඊට අදාල පනත් සංශෝධනය කිරීම අවශ්‍ය බවයි.\nඑහෙත් මුදල් අමාත්‍යවරයා අදාල පනත් සංශෝධනය නොකොට සිය අභිමතය පරිදි මෙම බදු ඉහල නැංවීම නීති විරෝධී බවයි ඔහු සිය පෙත්සම මඟින් පෙන්වා දී ඇත්තේ.\nමේ නිසා මෙම පෙත්සම විභාග කර අවසන් වනතුරු වැඩි කරන ලද වැට් බද්ද අය කිරීම වලක්වාලමින් අතුරු තහනම් නියෝගයක් නිකුත් කරන ලෙසද මෙමගින් ඉල්ලා තිබෙනවා.\nඅදාල පෙත්සමේ වගඋත්තරකරුවන් ලෙස නම් කර ඇත්තේ මුදල් අමාත්‍යවරයා, මුදල් අමාත්‍යාංශ ලේකම් සහ නීතිපතිවරයායි.",
       "URL": "https://www.hirunews.lk/136169/වැට්-බදු-ඉහළ-නැංවීමට-එරෙහි-ජානිපෙ-පෙත්සම-විභාගයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4995"
}