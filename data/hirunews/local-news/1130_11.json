{
       "Source": "hirunews",
       "Timestamp": "Tuesday, 31 May 2022 - 12:14",
       "Headline": "ඖෂධ නියාමන අධිකාරියේ ප්‍රධාන විධායක නිලධාරී සිය ධුරයෙන් ඉල්ලා අස් වෙයි",
       "News Content": "ඖෂධ නියාමන අධිකාරියේ ප්‍රධාන විධායක නිලධාරී ධුරයෙන් විශේෂඥ වෛද්‍ය සවීන් සේමගේ ඉල්ලා අස් වී තිබෙනවා.\nසිය සමුගැනීම පිළිබඳ සටහනක් තම ෆේස්බුක් ගිණුමේ තබමින් ඔහු සඳහන් කරන්නේ තමා වසර 32ක් නොකැලැල් රාජ්‍ය සේවයක නිරත වූ ඔහු පසුගිය මාස කිහිපය තුළ නිසි ආකාරයෙන් සිය වැටුප පවා ලබා නොගත් නිලදාරියෙකු බවත්, තමා ඖෂධ නියාමන අධිකාරිය පිළිබඳව දේශපාලන අඳබාලයන් එල්ල කරන චෝදනා සම්බන්ධයෙන් කණස්සල්ලට පත් වන බවයි.\nඑලෙස ම ඖෂධ නියාමන අධිකාරියේ රාජකාරි සඳහා ඔහුව නිර්දේශ කළ ජනාධිපතිවරයා, යුද හමුදාපතිවරයා හා හිටපු සෞඛ්‍ය ලේකම්වරයාට ඔහු ස්තූතිය පල කොට තිබුණි.\nඑලෙස ම ඔහු සිය සටහන මගින් සඳහන් කරන්නේ, රටේ පවතින ඖෂධ අර්බුදයට වගකිව යුත්තේ ඖෂධ නියාමන අධිකාරිය බව පවසමින් පසුගිය දා රජයේ සෞඛ්‍ය වෘත්තීයවේදීන්ගේ සංගමයේ සම කැඳවුම්කරු රවී කුමුදේශ් කළ ප්‍රකාශය තමා හෙළා දකින බවයි.\n(ඔහුගේ ෆේස්බුක් සටහන පහතින්)",
       "URL": "https://www.hirunews.lk/305781/ඖෂධ-නියාමන-අධිකාරියේ-ප්‍රධාන-විධායක-නිලධාරී-සිය-ධුරයෙන්-ඉල්ලා-අස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1130"
}