{
       "Source": "hirunews",
       "Timestamp": "Monday, 10 July 2017 - 10:46",
       "Headline": "16 හැවිරිදි පාසල් සිසුවියකට රෝහලේදී අත්වූ ඉරණම  (ඡායාරූප)",
       "News Content": "උණ සහ කැස්ස හේතුවෙන් මහියංගන මුලික රෝහල වෙත ඇතුලත් කරනු ලැබු  පාසල් සිසුවියක් පසුගිය 07වන  දින අලුයම මියගොස් ඇති බව වාර්තා වනවා.\nමෙලෙස මියගොස් ඇත්තේ මහියංගන, අලුත්තරම, බතලයාය, ප්‍රදේශයේ පදිංචිව සිටි අයේෂා සදුනිකා සෙව්වන්දි නමැති 16 හැවිරිදි පාසල් සිසුවියක්.\nඋණ හා කැස්ස හේතුවෙන් පසුගිය 05 දා මහියංගන මුලික රෝහල වෙත ඇය ඇතුලත් කර තිබෙනවා.\nඇයගේ දෙමාපියන් පවසන්නේ තම දියණියගේ සිරුරට එන්නත් කළ එන්නත් වලට කිහිප අවස්ථාවකදීම ඇයගේ සිරුරේ පලු මතු වු බවයි.\nදෙමාපියන් වැඩිදුරටත් පවසන්නේ පසුගිය 06 වන දින මධ්‍යම රාත්‍රියේ ලබාදුන් එන්නතින් පසුව ඇයගේ තත්වය බරපතල තත්වයට පෙරලුන බවත්, 07 වන දින අලුයම 2.00ට පමණ ඇය මියගිය බවයි.\nමහියංගන මුලික රෝහලේ රෝහල් අධ්‍යක්ෂ ඒ. එම්. සෙනරත් බංඩාරගෙන් මෙම සම්බන්ධයෙන් විමසිමක් සිදු කල විට ඔහු පවසා ඇත්තේ.\n\"මෙම මරණය සම්බන්දයෙන් අපේ රෝහලේදි අධිකරණ වෛද්‍යවරයා විසින් මරණ පරික්ෂණයක් සිදු කරලා තියෙනවා. එහිදි නිගමනය කරලා තියෙන්නේ මරණ කාරිය නියුමෝනියා තත්වයට පත්ව ඇති බවත්, පෙනහළු හා ශරීරයේ වැදගත් ඉන්ද්‍රියන් හානියට පත්වීමෙන් මියගිය බවයි\" යනුවෙන්.\nඡායාරූප -  මහියංගනය, රංජිත් කරුණාවිර",
       "URL": "https://www.hirunews.lk/165515/16-හැවිරිදි-පාසල්-සිසුවියකට-රෝහලේදී-අත්වූ-ඉරණම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4429"
}