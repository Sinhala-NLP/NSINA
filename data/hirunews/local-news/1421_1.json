{
       "Source": "hirunews",
       "Timestamp": "Sunday, 16 January 2022 - 18:21",
       "Headline": "ශ්‍රී ලංකාවට ලකුණු 297ක ඉලක්කයක්",
       "News Content": "සංචාරක සිම්බාබ්වේ කණ්ඩායම සමග පැවැත්වෙන පළමු එක්දින තරගය ජය ගැනීම සඳහා ශ්‍රී ලංකා කණ්ඩායමට ලකුණු 297ක ඉලක්කයක් හිමිවී තිබෙනවා.\nපල්ලෙකැලේ ජාත්‍යන්තර ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් සිම්බාබ්වේ කණ්ඩායම නියමිත පන්දුවාර 50 අවසානයේ කඩුලු 9ක් දැවී ලකුණු 296ක් රැස්කර ගැනීමට සමත්වුණා.\nSean Williams ලකුණු 100ක් ලබාගත්තේ පන්දු 87කට මුහුණ දෙමින්. ඒ හතරේ පහර 9ක් සහ හයේ පහ 2ක් ද සමගින්.\nමෙය ඔහුගේ පස්වන එක්දින ශතකය ලෙසටයි වාර්තා අතරට එක්වන්නේ.\nනායක Craig Ervine ලබාගත්තේ ලකුණු 9ක් පමණයි.\nRegis Chakabva ලකුණු 72ක් ලබාගත්තා. ඒ හතරේ පහර 6ක් සහ එක් හයේ පහරක් ද සමගින්.  Takudzwanashe Kaitano ලකුණු 42 යි.\nචාමික කරුණාරත්න කඩුලු 3යි. නුවන් ප්‍රදීප් සහ ජෙෆ්රි වැන්ඩසේ කඩුලු දෙක බැගින් බිඳහෙලුවා.\nශ්‍රී ලංකා කණ්ඩායමේ පිළිතුරු ඉනිම තවත් සුළු වේලාවකින් ආරම්භ වීමට නියමිතයි.",
       "URL": "https://www.hirunews.lk/294180/ශ්‍රී-ලංකාවට-ලකුණු-297ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1421"
}