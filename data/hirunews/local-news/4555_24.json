{
       "Source": "hirunews",
       "Timestamp": "Thursday, 20 April 2017 - 11:35",
       "Headline": "අලුත්ගම අනතුරකින් පා පැදිකරුවෙකු මියයයි",
       "News Content": "අලුත්ගම කළුවාමෝදර ගාලූ පාරේ කල්‍යාණරාම විහාරය ආසන්නයේ අද (20) උදෑසන 6.45 පමණ සිදුවූ ත්‍රීරෝද රථ හා පා පැදි අනතුරෙන් එක් අයෙකු මියගොස් තිබෙනවා.\nමෙලෙස මියගොස් ඇත්තේ 58 හැවිරිදි පා පැදියේ ගමන් පුද්ගලයා බවයි පොලිසිය සඳහන් කළේ.\nමියගිය පුද්ගලයාගේ මෘත ශරීරය සුවසැරිය ගිලන්රථයෙන් අලුත්ගම රෝහල වෙත රැගෙන ගොස් මරණ පරීක්‍ෂණ කටයුතු සිදු කිරීමට නියමිතයි.\nකොළඹ දෙසින් පැමිණි ත්‍රි රෝද රථයේ රියදුරාට වේගය පාලනය කරගැනීමට නොහැකිවීම නිසා මෙම අනතුර සිදුව තිබෙනවා.\nමියගිය පුද්ගලයා නිවසේ සිට අලුත්ගම ප්‍රදේශයේ ආපන ශාලාවක් වෙත තම නිවසේ සාදන ලද කෙටි ආහාර වර්ගයක් රැගෙන යමින් සිටියදී මෙසේ අවාසනාවන්ත ලෙස මියගොස් ඇති අතර ඔහු මොරගල්ල ප්‍රදේශයේ සංචාරක හෝටලයක සේවය කරන්නෙකු ද බවයි පොලීසිය සඳහන් කළේ.\nසිද්ධිය සම්බන්ධයෙන් අලුත්ගම පොලිසිය වැඩිදුර පරීක්ෂණ පවත්වනවා.\nඅලුත්ගම - තුසිත",
       "URL": "https://www.hirunews.lk/159564/අලුත්ගම-අනතුරකින්-පා-පැදිකරුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4555"
}