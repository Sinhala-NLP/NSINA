{
       "Source": "hirunews",
       "Timestamp": "Thursday, 01 July 2021 - 11:37",
       "Headline": "යාපනයේ සන්නද්ධ යතුරුපැදි කල්ලියක පහරදීමකින් 7 කට බරපතලයි (ඡායාරූප)",
       "News Content": "යාපනය කෝපායි ප්‍රදේශයේදී නිවසකට පැන කඩු සහ පොලු වලින් සිදුකල පහරදීමකින් පුද්ගලයන් 7 දෙනෙකු බරපතල තුවාල ලබා තිබෙනවා.\nඊයේ රාත්‍රී 8.30ට පමණ යතුරු පැදි පහකින් පැමිණි පුද්ගලයින් 14 දෙනෙකු මෙම පහරදීම සිදුකර පලා ගොස් ඇති බවටයි වාර්තා වී ඇත්තේ.\nපහරදීමෙන් පසු ඔවුන් එම නිවසට ගිනි තබා තිබෙනවා. එසේම අසල මාර්ගයේ නවතා තිබූ මෝටර් රථ දෙකකටද අලාභ හානි සිදුකර ඇති බව පොලිසිය ප්‍රකාශ කළා.\nසිද්ධියෙන් තුවාල ලැබු 7 දෙනා කෝපායි රෝහලට ඇතුලත් කිරීමෙන් පසු බරපතල තත්වයෙ පසුවූ නිසා යාපනය මහ රෝහලට මාරු කර යවා තිබෙනවා.\nමෙම නිවසේ ගීත පටිගත කිරීමේ ආයතනයක් පවත්වා ගෙන ගොස් ඇති අතර ව්‍යාපාරික ආරවුලක් ප්‍රහාරයට හේතුවී ඇති බවටයි සැක මතුව ඇත්තේ.",
       "URL": "https://www.hirunews.lk/275763/යාපනයේ-සන්නද්ධ-යතුරුපැදි-කල්ලියක-පහරදීමකින්-7-කට-බරපතලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1849"
}