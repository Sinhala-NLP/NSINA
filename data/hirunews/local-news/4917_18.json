{
       "Source": "hirunews",
       "Timestamp": "Thursday, 18 August 2016 - 18:20",
       "Headline": "ඒකාබද්ධ විපක්ෂයෙන්, කතානායකට ලිපියක්",
       "News Content": "ඒකාබද්ධ විපක්ෂය නියෝජනය කරන මන්ත්‍රීවරුන් පිරිසක්, කතානායක කරූ ජයසූරියට අද (18) ලිපියක් භාර දුන්නා.\nඒ අතුරුදහන්වුවන් පිළිබඳ සෙවීමේ කාර්යාලය සම්බන්ධයෙන් පාර්ලිමේන්තුවේදී සම්මත කළ  පනත ආණ්ඩුක්‍රම ව්‍යවස්ථාවට අනුකූලව සිදුකර නොමැති බවට ප්‍රකාශ කිරීමටයි.\nහිටපු ආමාත්‍ය මහාචාර්ය ජි. එල්. පීරීස් ප්‍රකාශ කළේ මෙම පනත අණ්ඩුක්‍රම ව්‍යවස්ථාවට අනුව යථා පරිදි සම්මත වුවක් නොවන බවයි.\nමාධ්‍ය සකච්ඡාවකට එක් වු පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල ප්‍රකාශ කළේ කතානායකවරයා, අදාළ පනත සම්මත කිරිමට අත්සන් කළහොත් ඔහුට විරුද්ධව විශ්වාසභංග යොජනාවක් ගෙන ඒමේ ඉඩකඩ ද පවතින බවයි.",
       "URL": "https://www.hirunews.lk/140938/ඒකාබද්ධ-විපක්ෂයෙන්-කතානායකට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4917"
}