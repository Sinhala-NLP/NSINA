{
       "Source": "hirunews",
       "Timestamp": "Saturday, 11 September 2021 - 11:00",
       "Headline": "හෙරොයින් සමග ඇල්ලූ විදේශිකයන්ගෙන් 7ක්ම පාකිස්තාන ජාතිකයන් (වීඩියෝ)",
       "News Content": "ශ්‍රී ලංකාවට දකුණු දෙසින් වූ ගැඹුරු මුහුදු තීරයේ සිදුකළ මෙහෙයුමකදී හෙරොයින් සමඟ  අත්අඩංගුවට ගත් විදේශිකයින් 09 දෙනා අතරින් 7 දෙනෙකු පාකිස්ථාන ජාතිකයින් බවට හඳුුනාගෙන තිබෙනවා.\nමෙලෙස අත්අඩංගුවට ගනු ලැබු හෙරොයින් ප්‍රමාණය කිලෝ ග්‍රෑම් 155 ක්.\nමඩකලපුව කොට්ඨාශය භාර ජේ්‍යෂ්ඨ පොලිස් අධිකාරීවරයාට ලැබුණු තොරතුරකට අනුව නාවික හමුදාව සමග එක්ව දින කිහිපයක සිට සිදුකළ මෙහෙයුමකින් අනතුරුවයි දකුණු මුහුදු තිරයේ දී මෙම හොරොයින් රැගෙන එන යාත්‍රාව  අත්අඩංගුවට ගනු ලැබුවේ.\nමේ වනවිටත් අදාළ යාත්‍රාව සමඟ සැකකරුවන් නාවික හමුදාව ගොඩබිමට රැගෙන එමින් සිටින බවයි පොලිස් මාධය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/281924/හෙරොයින්-සමග-ඇල්ලූ-විදේශිකයන්ගෙන්-7ක්ම-පාකිස්තාන-ජාතිකයන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1699"
}