{
       "Source": "hirunews",
       "Timestamp": "Saturday, 30 October 2021 - 10:03",
       "Headline": "විදෙස් තරුණියන් යොදවා සිදුකරගෙන ගිය ගණිකා ජාවාරමක් වටලයි",
       "News Content": "ගල්කිස්ස, සේරම් මාවත ප්‍රදේශයේ පවත්වාගෙන ගිය ගණිකා නිවාසයක් වටලා එහි කළමණාකරු සමඟ විදෙස් ජාතික කාන්තාවන් පස් දෙනෙකු අත්අඩංගුවට ගෙන තිබෙනවා.\nවලාන දූෂණ මර්ධන ඒකකයේ නිලධාරීන්ට ලද තොරතුරක් මත ඊයේ (29) පස්වරුවේ  මෙම වැටලීම සිදුකළ බවයි පොලිසිය පැවසුවේ.\nපොලිසිය වැඩි දුරටත් සඳහන් කළේ අත්අඩංගුවට ගැනුණු සැකකරු සහ සැකකාරියන් 51, 35, 31, සහ 28 යන වයස්වල පසුවන අය බවයි.\nසැකකරු කුරුණෑගල ප්‍රදේශයේ පදිංචිකරුවෙක් වන අතර අත්අඩංගුවට ගැනුණු සැකකාරියන් ඉන්දුනීසියානු ජාතික කාන්තාවන් බවයි වාර්තා වන්නේ.\nමොවුන් අද (30) දිනයේ දී ගල්කිස්ස මහේස්ත්‍රාත් අධිකරණ හමුවට ඉදිරිපත් කිරීමට නියමිතව තිබුණා.",
       "URL": "https://www.hirunews.lk/286476/විදෙස්-තරුණියන්-යොදවා-සිදුකරගෙන-ගිය-ගණිකා-ජාවාරමක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=1596"
}