{
       "Source": "hirunews",
       "Timestamp": "Saturday, 20 November 2021 - 13:08",
       "Headline": "ජනපතිට, අගමැතිට, රටට සහ ජනතාවට ආශිර්වාද පතා රුවන්වැලි මහ සෑ පුදබිමේ ආගමික වතාවත් (වීඩියෝ)",
       "News Content": "මෙරට ක්‍රියාත්මක නව දේශපාලන වැඩපිළිවෙළ සඳහා රටට ආදරය කරන සියලු පුරවැසියන්ගේ සහාය හිමිවිය යුතු බව අස්ගිරි පාර්ශවයේ අනුනායක පූජ්‍ය වෙඬරුවේ උපාලි හිමියන් පවසනවා.\nඋන්වහන්සේ මේ බව කියා සිටියේ ජනාධිපතිවරයා සහ අග්‍රාමාත්‍ය මහින්ද රාජපක්ෂ අනුරාධපුර ඓතිහාසික රුවන්වැලි සෑ රඳුන් අභියස පැවති ආශිර්වාද පිංමකට ඊයේ එක් වූ අවස්ථාවේ සිදු කළ විශේෂ අනුශාසනාවකදීයි.\nමෙහිදී මහා සංඝරත්නය සෙත් පිරිත් සඡ්ජායනා කර ජනාධිපතිවරයා සහ අග්‍රාමාත්‍යවරයා ප්‍රමුඛ රජයට සහ රටට ජනතාවටත් ආශිර්වාද කළ බව ජනාධිපති මාධ්‍ය අංශය නිවේදනය කළා.\nමෙම අවස්ථාවට ත්‍රෛනිකායික මහා නාහිමිවරුන්, අනුනා හිමිවරුන් ප්‍රධාන මහා සංඝරත්නය, ආණ්ඩුකාරවරුන්, මැති ඇමතිවරුන්, ත්‍රිවිධ හමුදාපතිවරුන් ඇතුළු පිරිසක් එක්ව සිටි බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/288622/ජනපතිට-අගමැතිට-රටට-සහ-ජනතාවට-ආශිර්වාද-පතා-රුවන්වැලි-මහ-සෑ-පුදබිමේ-ආගමික-වතාවත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1549"
}