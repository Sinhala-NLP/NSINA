{
       "Source": "hirunews",
       "Timestamp": "Wednesday, 30 December 2015 - 19:56",
       "Headline": "පෙන් ඩ‍්‍රයිව් එකෙන් හමුවු බෝම්බය",
       "News Content": "පෙන් ඩ‍්‍රයිව් උපකරණයක තිබු තොරතුරු අනුව ජීව අත් බෝම්බයක් සමග එකම පවුලේ සහෝදරයන් දෙදෙනෙකු පොලිස් අත්අඩංගුවට ගෙන තිබෙනවා.\nමෙම පුද්ගලයන් අත්අඩංගුවට ගෙන ඇත්තේ ගෝනපීනුවල ප්‍රදේශයේදීයි.\nතෙලිකඩ පොලිසිය විසින් ගෝනපීනුවල හංදියේ හදිසි රථ වාහන සෝදිසි මෙහෙයුමක් ක්‍රියාත්මක කර තිබෙනවා.\nඑහිදී තරුණයන් දෙදෙනෙකු ගමන් කල යතුරුපැදියකට නතර කරන ලෙසට පොලිසිය සංඥා කල ද ඔවුන් නොනවත්වා ධාවනය කර තිබෙනවා.\nඑය හඹා ගිය පොලිසිය යතුරුපැදිය නවතා එහි ගමන් කල සැකකරුවන් දෙදෙනා පරීක්ෂා කිරීමේදී පෙන් ඩ‍්‍රයිව් එකක් හමුව ඇතැයි ස‍ඳහන්.\nඑහි තිබු දත්ත පරීක්ෂා කර ප්‍රශ්ණ කිරීමේදී සැකකරුවන්ගේ නිවසේ තිබී විදේශයක නිශ්පාදිත අංකය අපැහැදිළි ජීව අත් බෝම්බයක් සොයාගෙන තිබෙනවා.\nමෙම සැකකරුවන් දෙදෙනා සම්බන්ධයෙන් තෙලිකඩ පොලිසිය විමර්ශණ මෙහෙයවනවා.",
       "URL": "https://www.hirunews.lk/123098/පෙන්-ඩ‍්‍රයිව්-එකෙන්-හමුවු-බෝම්බය",
       "Category": "Local News",
       "Parent URL": "https://www.hirunews.lk/local-news.php?pageID=5228"
}