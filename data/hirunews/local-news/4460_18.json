{
       "Source": "hirunews",
       "Timestamp": "Tuesday, 20 June 2017 - 16:12",
       "Headline": "කොල්ලුපිටියේ රාත්‍රී සමාජ ශාලාවක රූමත් නලඟනන් දෙදෙනෙක් ව්‍යාපාරිකයෙකු රවටයි",
       "News Content": "ව්‍යාපාරිකයෙකු සතු රුපියල් දෙලක්ෂ අනූ නවදහසක මුදලක් කොල්ල කා පලාගිය බව පවසන කොල්ලුපිටියේ රාත්‍රී සමාජ ශාලාවක නළඟනක් වන රූමත් තරුණියක් පොලිසිය විසින් අත්අඩංගුවට ගෙන තිබෙනවා.\nමෙයට හවුල්වූ බව පවසන එම රාත්‍රී සමාජ ශාලාවේ තවත් නළඟනක් වන රූමත් තරුණියක් සැඟව සිටින බවයි පොලිසිය සඳහන් කළේ.\nකෙසේ වෙතත් මුදල් කොල්ලය සිදුකළ රූමත් තරුණිය කැසිනෝ ක්‍රීඩාවට ඇබ්බැහි වී සිටි අයෙකු බවත් සොරකම් කළ මුදල් එම ක්‍රීඩාවට වැය කිරිම නිසා පරාජය වී ඇති බවත් ඇය පොලිසියට ප්‍රකාශ කර තිබෙනවා.\nමුදල් කොල්ලකෑමට ලක් වූ ව්‍යාපාරිකයා සින්නවන රන් භාණ්ඩ මුදල් දී බේරාගන්නා ව්‍යාපාරයක් කරගෙන යන වැලිගම ප්‍රදේශයේ අයෙකු බව සදහන්.\nඒ අනුව සමාජ ශාලාවේ  තරුණියන් දෙදෙනා රන් භාණ්ඩ බේරාගන්නා මුවාවෙන් ව්‍යාපාරිකයා කැඳවාගෙන තිබෙනවා.\nපසුව එක්වරම තරුණියන් දෙදෙනා ව්‍යාපාරිකයා සතු මුදල් බෑගය රැගෙන ත්‍රිරෝද රථයක පලාගොස් ඇති බවයි  පැවසෙන්නේ.\nමෙම මංකොල්ලය සිදුකල තරුණිය ව්‍යාපාරිකයා කලක් සිට දැන තිබෙන බවත් පසුව ව්‍යාපාරිකයා පොලිසියට කළ පැමිණිල්ල මත අදාළ තරුණිය අත්අඩංගුවට ගත් බවත් පොලිසිය පවසනවා.",
       "URL": "https://www.hirunews.lk/164008/කොල්ලුපිටියේ-රාත්‍රී-සමාජ-ශාලාවක-රූමත්-නලඟනන්-දෙදෙනෙක්-ව්‍යාපාරිකයෙකු-රවටයි",
       "Category": "Local News",
       "Parent URL": "https://www.hirunews.lk/local-news.php?pageID=4460"
}