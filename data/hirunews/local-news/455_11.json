{
       "Source": "hirunews",
       "Timestamp": "Saturday, 25 March 2023 - 11:41",
       "Headline": "සංක්‍රමණිකයන් 34 දෙනෙක් රැගත් යාත්‍රාවක් මුහුදේ ගිලෙයි",
       "News Content": "කුඩා දරුවන් ඇතුලු සංක්‍රමණිකයන් 34 දෙනෙකු රැගත් යාත්‍රාවක් ටියුනිසීයානු මුහුදේ ගිලී අතුරුදන් වී තිබෙනවා.\nඅප්‍රිකානුවන් පිරිසක් රැගත් මෙම යාත්‍රාව ඉතාලිය බලා ගමන් කරමින් සිට ඇති බවටයි විදෙස් වාර්තා සඳහන් කළේ.\nඑය දින දෙකක් තුළ මෙම මුහුදු සීමාවේ ගිලී ගිය පස්වන සංක්‍රමණික යාත්‍රාව වන අතර, මේ දක්වා සිදුවූ අනතුරුවලින් පුද්ගලයින් හත්දෙනෙකු මියගොස් ඇති තවත් 67 ක් අතුරුදන් වී තිබෙනවා.\nමේ අතර ටියානීසියානු වෙරළාරක්ෂකයින් විසින් පසුගිය දින දෙක තුළ දී ඉතාලිය බලා පිටත්ව ගිය බෝට්ටු 56 ක් සිය භාරයට ගනු ලැබුවා.\nඔවුන් විසින් මේ දක්වා රඳවාගෙන ඇති සංක්‍රමණිකයින් සංඛ්‍යාව 3000ක්.\nටියුනීසියාව, යුරෝපය කරා සංක්‍රමණය වීමට හැකි මර්මස්ථානයක් ලෙස සැළකෙන අතර, මේ වසරේ ඉතාලියට පැමිණි සංක්‍රමණිකයින් අතරින් 12,000ක් පමණ ඒ හරහා ගොස් ඇති බවටයි වාර්තාවන්නේ.",
       "URL": "https://www.hirunews.lk/330873/සංක්‍රමණිකයන්-34-දෙනෙක්-රැගත්-යාත්‍රාවක්-මුහුදේ-ගිලෙයි",
       "Category": "Local News",
       "Parent URL": "https://www.hirunews.lk/local-news.php?pageID=455"
}