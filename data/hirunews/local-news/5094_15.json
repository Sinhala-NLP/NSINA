{
       "Source": "hirunews",
       "Timestamp": "Sunday, 10 April 2016 - 14:26",
       "Headline": "බස්නාහිර සෞඛ්‍ය පුරප්පාඩුවලට විශ්‍රාමිකයින්",
       "News Content": "බස්නාහිර පළාතේ රෝහල්වල පුරප්පාඩු 1000 ක් පමණ පවතින බැවින් අදාළ ශ්‍රේණිවල විශ්‍රාමිකයින් කොන්ත්‍රාත් පදනම මත බදවා ගැනීමට කටයුතු කරන බව සෞඛ්‍ය හා දේශීය වෛද්‍ය පළාත් අමාත්‍ය සුමිත්ලාල් මෙන්ඩිස් පවසනවා.\nහිරු ප්‍රවෘත්ති අංශය සිදුකළ විමසීමකදී ඔහු කියා සිටියේ ඉදිරි සතිය තුළ  ඒ සඳහා අයදුම්පත් කැඳවන බවයි.\nපවුල් සෞඛ්‍ය සේවිකාවන් 421 දෙනෙකුගේ පුරප්පාඩුවක් පවතිනවා.\nඑමෙන්ම හෙද සහ කම්කරු ශ්‍රේණිවලද පුරප්පාඩු පවතින බවයි පළාත් අමාත්‍යවරයා සඳහන් කළේ.",
       "URL": "https://www.hirunews.lk/130553/බස්නාහිර-සෞඛ්‍ය-පුරප්පාඩුවලට-විශ්‍රාමිකයින්",
       "Category": "Local News",
       "Parent URL": "https://www.hirunews.lk/local-news.php?pageID=5094"
}