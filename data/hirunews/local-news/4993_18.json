{
       "Source": "hirunews",
       "Timestamp": "Friday, 24 June 2016 - 6:35",
       "Headline": "පාසල්වලට දරුවන් ඇතුළත් කිරීමට ජාතික ප්‍රතිපත්තියක්",
       "News Content": "පාසල්වලට දරුවන් ඇතුළත් කිරීම සම්බන්ධයෙන් වන ජාතික ප්‍රතිපත්තියක් සකස් කිරීමේ කටයුතු මේ වන විට ආරම්භ කර ඇති බව ජනාධිපති මෛත්‍රීපාල සිරිසේන මහතා පවසනවා.\nකොළඹ රාජකීය විද්‍යාලයේ වාර්ෂික ත්‍යාග ප්‍රදානෝත්සවයට එක්වෙමින් ජනාධිපතිවරයා මේ බව පැවසුවා.\nමේ අතර, වෛද්‍ය ක්ෂේත්‍රය ඇතුළු විවිධ වෘත්තිකයන් විසින් ඉල්ලා සිටින පරිදි ජාතික පාසල්වලට ළමයින් ඇතුළත් කිරීමේ හැකියාවක් නොමැති බව අධ්‍යාපන අමාත්‍ය අකිල විරාජ් කාරියවසම් පවසනවා.\nඑසේ වුවහොත් එය සාමාන්‍ය ජනතාවගේ දරුවන්ට කරන අසාධාරණයක් බවයි අමාත්‍යවරයා ඊයේ මාධ්‍ය වෙත අදහස් දක්වමින් කියා සිටියේ.",
       "URL": "https://www.hirunews.lk/136300/පාසල්වලට-දරුවන්-ඇතුළත්-කිරීමට-ජාතික-ප්‍රතිපත්තියක්",
       "Category": "Local News",
       "Parent URL": "https://www.hirunews.lk/local-news.php?pageID=4993"
}