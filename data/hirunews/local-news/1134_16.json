{
       "Source": "hirunews",
       "Timestamp": "Sunday, 29 May 2022 - 17:51",
       "Headline": "ඉන්දීය ජාතිකයෙකු වව්නියාවේදී දිවි නසාගනී",
       "News Content": "වව්නියාව ප්‍රදේශයේ ස්වර්ණාභරන අලෙවිසැලක සේවය කරමින් සිටි ඉන්දීය ජාතිකයෙකු ගොඩනැගිල්ලක ඉහළ මහලෙන් පැන සිය දිවි හානිකරගෙන තිබෙනවා.\n36 හැවිරිදි මෙම ඉන්දීය ජාතිකයා පසුගිය (27) වනදා රාත්‍රියේ මෙලෙස දිවි නසාගෙන ඇති බවටයි අනාවරණ වී ඇත්තේ.\nඔහු ගොඩනැගිල්ලකින් පනින ආකාරය දැක්වෙන CCTV දර්ශන හරහා සිදු කළ පරීක්ෂණවලදී ඔහු සියදිවි හානිකරගෙන ඇති බවට තහවුරු කරගෙන තිබෙනවා.\nමියයාමට පෙර මෙම ඉන්දීය ජාතිකයා ගොඩනැගිල්ලේ ඉහල මහලේ ගමන් කරමින් සිටින අතර ඔහුගේ මිතුරන් තරුණයාව එම ස්ථානයෙන් ඉවතට ගෙන යාමෙන් අනතුරුව ද යළිත් පැමිණ ගොඩනැගිල්ලෙන් බිමට පැන ඇතැයි සඳහන්.\nමෙම ඉන්දීය ජාතිකයාගේ මරණය සම්බන්ධයෙන් වව්නියාව පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/305626/ඉන්දීය-ජාතිකයෙකු-වව්නියාවේදී-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=1134"
}