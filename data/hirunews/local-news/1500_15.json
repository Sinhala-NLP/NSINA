{
       "Source": "hirunews",
       "Timestamp": "Sunday, 12 December 2021 - 7:59",
       "Headline": "දෙමළ සහ මුස්ලිම් පක්ෂ අද කොළඹ දී හමුවේ",
       "News Content": "දෙමළ සහ මුස්ලිම් දේශපාලන පක්ෂ අද කොළඹදී විශේෂ සාකච්ඡාවක් පැවැත්වීමට නියමිතව තිබෙනවා.\nඒ සඳහා දෙමළ ජාතික සන්ධානයේ නායක ආර්. සම්බන්ධන්, දෙමළ ප්‍රගතිශීලි සන්ධානයේ නායක මනෝ ගනේෂන්, ශ්‍රී ලංකා මුස්ලිම් කොංග්‍රසයේ නායක රවුෆ් හකීම් ඇතුළු පිරිසක් එක්වීමට නියමිත බවයි වාර්තා වන්නේ.\nමීට අමතරව සෙල්වම් අඩෙක්කලනාදන්, ටී. සිද්ධාර්ථන්, සී.වී. විග්නේෂ්වරන් යන මන්ත්‍රිවරුන් මෙන්ම සුරේෂ් ප්‍රේමචන්ද්‍රන් සහ එන්. ශ්‍රීකාන්තා යන හිටපු මන්ත්‍රීවරුන්ද සහභාගිවීමට නියමිතව තිබෙනවා.\nඅද (12) පෙරවරුවේ මෙම සාකච්ඡාව පැවැත්වෙන අතර, මෙහිදී දෙමළ බස කතා කරන ජනතාව මුහුණදෙන ගැට සම්බන්ධයෙන් යෝජනාවලියක් සකස් කිරීමට කටයුතු කරන බවයි දෙමළ ප්‍රගතිශීලි සන්ධානයේ නායක මනෝ ගනේෂන් කියා සිටියේ.",
       "URL": "https://www.hirunews.lk/290741/දෙමළ-සහ-මුස්ලිම්-පක්ෂ-අද-කොළඹ-දී-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1500"
}