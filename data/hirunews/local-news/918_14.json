{
       "Source": "hirunews",
       "Timestamp": "Wednesday, 24 August 2022 - 7:56",
       "Headline": "අමරවීර තෙල් සංස්ථාවේ පදිංචියට",
       "News Content": "කෘෂිකර්මයට අවශ්‍ය ඉන්ධන ලබා දීම ඉක්මනින් කළ යුතු යැ යි කොපමණ කීවත් ඛනිජතෙල් සංස්ථාව එය වටහා නො ගැනීම නිසා ගොවීන්ට ඉන්ධන නිකුත් කරන තුරු තමන් සංස්ථාවට ගොස් නවතින බව කෘෂිකර්ම අමාත්‍ය මහින්ද අමරවීර පවසනවා.\nඔහු මේ බව කියා සිටියේ, ගොවි නායකයින් සමඟ ඊයේ (23) කෘෂිකර්ම අමාත්‍යාංශයේ පැවති සාකච්ඡාවකින් අනතුරුව යි.\nමේ අතර, ලබන මහ කන්නයේ දී වී වගාවට අවශ්‍ය යූරියා පොහොරවලට අමතර ව ගොවි ජනතාවගේ ඉල්ලීම පරිදි බණ්ඩි පොහොර හෙවත් මියුරේට් ඔෆ් පොටෑෂ් ලබාදීම සඳහා ඇමරිකානු ඩොලර් මිලියන 25ක් ලබාදීමට මුදල් අමාත්‍යාංශය එකඟතාව පළ කර ඇති බව ද කෘෂිකර්ම අමාත්‍ය මහින්ද අමරවීර ප්‍රකාශ කළා.",
       "URL": "https://www.hirunews.lk/313578/අමරවීර-තෙල්-සංස්ථාවේ-පදිංචියට",
       "Category": "Local News",
       "Parent URL": "https://www.hirunews.lk/local-news.php?pageID=918"
}