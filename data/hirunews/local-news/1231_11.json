{
       "Source": "hirunews",
       "Timestamp": "Thursday, 14 April 2022 - 9:57",
       "Headline": "තනි තරුවත් අරගලයට (වීඩියෝ)",
       "News Content": "ගාලු මුවදොර පැවැත්වෙන අරගලය අද (14) වැනි දා වනවිටත් උණුසුම්කාරී ලෙස පැවැත්වෙනවා.\nතරුණ තරුණියන් හා වත්මන් පාලනයට එරෙහි වන බොහෝ දෙනා එම අරගලය හා සම්බන්ධ වී සිටින ආකාරය දැකගත හැකි යි.\nඑසේ ම, නොයෙක් අවස්ථාවල දී විවිධ ක්ෂේත්‍රයන්ට අයත් විශිෂ්ට පුද්ගලයන් ද තරුණයන්ට සහාය වෙමින් මෙම අරගලයට පැමිණෙන ආකාරය විස්මය දනවන්නක්.\nපෙරේ දා (12) වැනි දා හෙළයේ ගී කෝකිලාවිය හෙවත් නන්දා මාලිනිය ද මෙම අරගලයට පැමිණි අතර, එය අරගලකරුවන්ට මහත් වූ සවියක් වුණා.\nඑසේම අද උදෑසන අවුරුදු උදාවත් සමඟ, ලාංකේය සුභාවිත ගීතයේ විසල් සුලකුණක් වන ආචාර්‍ය වික්ටර් රත්නායකයන් ද අරගල භූමියට පැමිණ සිටි අයුරු දැකගන්නට ලැබුණා.\nතරුණ තරුණියන්ගේ උණුසුම් පිළිගැනීම හා ගරුත්වය වික්ටර් රත්නායකයන්ට නො අඬුව ලැබීමත් එහි දී පෙනුණ විශේෂ දසුනක්.",
       "URL": "https://www.hirunews.lk/301929/තනි-තරුවත්-අරගලයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1231"
}