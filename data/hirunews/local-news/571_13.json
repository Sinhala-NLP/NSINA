{
       "Source": "hirunews",
       "Timestamp": "Sunday, 29 January 2023 - 20:02",
       "Headline": "සභාපතිට විරුද්ධව චෝදනා පත්‍රය සකස් කර අවසන් - ඕනෑම දෙයකට ඔට්ටුයි සභාපතිගෙන් පිළිතුරු (වීඩියෝ)",
       "News Content": "විදුලිබල හා බලශක්ති අමාත්‍ය කංචන විජේසේකර සහ මහජන උපයෝගිතා කොමිසමේ සභාපති ජනක රත්නායක අද අවස්ථා දෙකකදී මාධ්‍ය හමු පවත්වමින් එකිනෙකාට චෝදනා එල්ල කළා.\nවිදුලිබල හා බලශක්ති අමාත්‍ය කංචන විජේසේකර පෙරවරුවේ මාධ්‍ය හමුවක් කැඳවමින් කියා සිටියේ මහජන උපයෝගිතා කොමිසමේ සභාපති ජනක රත්නායක එම ධුරයෙන් ඉවත්කිරීමට අවශ්‍ය නීතිමය කටයුතු ක්‍රියාත්මක කරමින් සිටින බවයි.\nඊට අදාළ චෝදනා පත්‍රයද මේ වන විට සකස්කර ඇති බව ඔහු සඳහන් කළා.\nකෙසේ වෙතත් අද පස්වරුවේ මාධ්‍ය හමුවක් කැඳවමින් මහජන උපයෝගිතා කොමිසමේ සභාපති ජනක රත්නායක කියා සිටියේ ස්වාධීන කොමිෂන් සභාවකින් දෙන ලද තීරණයක් නිලධාරින් විසින් ක්‍රියාත්මක නොකිරීම සම්බන්ධයෙන් හෙට දිනයේ සිට නීතිමය ක්‍රියාමාර්ග ගන්නා බවයි.",
       "URL": "https://www.hirunews.lk/326187/සභාපතිට-විරුද්ධව-චෝදනා-පත්‍රය-සකස්-කර-අවසන්-ඕනෑම-දෙයකට-ඔට්ටුයි-සභාපතිගෙන්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=571"
}