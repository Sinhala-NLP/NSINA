{
       "Source": "hirunews",
       "Timestamp": "Saturday, 07 January 2023 - 8:44",
       "Headline": "ඉන්දියාවේ අධික ශීතලෙන් දෛනික කටයුතුවලට බාධා",
       "News Content": "ඉන්දීය පාලනය යටතේ පවතින කාශ්මීරයේ උෂ්ණත්වය සෙල්සියස් අංශක ඍණ හය දක්වා පහත වැටී තිබෙනවා.\nඉන්දිය වාර්තා සඳහන් කළේ මේ හෙතුවෙන් කාශ්මීරයේ ඇතැම් ප්‍රදේශවල නළ පද්ධතිවල ජලයද මිදී ඇති බවයි.\nමේ හේතුවෙන් එම ප්‍රදේශවල ජල සැපයුමට බාධා එල්ලවී තිබෙනවා.\nඑමෙන්ම පවතින අධික මීදුම හේතුවෙන් දුම්රිය, බස් ඇතුලු ප්‍රවාහන සේවාවලටද බලපෑම් එල්ලවී ඇති බවයි ඉන්දිය වාර්තා වැඩිදුරටත් සඳහන් කළේ.\nදිල්ලි අගනුවර ඇතැම් ප්‍රදේශවල උෂ්ණත්වය සෙල්සියස් අංශක 2.2 ක් ලෙස පවතින අතර, නිවාස නොමැතිකමෙන් පදික වේදිකාවල ජීවත්වන ජනතාව අධික සීතලෙන් දැඩි පීඩාවන්ට ලක්ව තිබෙනවා.",
       "URL": "https://www.hirunews.lk/324468/ඉන්දියාවේ-අධික-ශීතලෙන්-දෛනික-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=618"
}