{
       "Source": "hirunews",
       "Timestamp": "Sunday, 01 August 2021 - 13:28",
       "Headline": "උමාරියා සිංහවංශ කොටුව මහේස්ත්‍රාත් අධිකරණයට (වීඩියෝ)",
       "News Content": "රාජගිරිය ගුවන් පාලම අසල වැලිකඩ මංසන්ධියේදී සිදුවූ රිය අනතුරක් සම්බන්ධයෙන් අත්අඩංගුවට ගත් ජනප්‍රිය ගායන ශිල්පිනී උමාරියා සිංහවංශ මේ වන විට කොටුව මහේස්ත්‍රාත් අධිකරණය වෙත ඉදිරිපත් කර තිබෙනවා.\nඊයේ පස්වරුවේදී මෙම අනතුර සිදුවුනේ උමාරියා සිංහවංශ ගමන් ගත් සුඛෝපභෝගී ජීප් රථය, ත්‍රීරෝද රථයක ගැටීමෙන්.\nඉන් 38 හැවිරිදි ත්‍රීරෝද රථ රියදුරා බරපතල තුවාල ලැබූ අතර ඔහු මේ වන විට කොළඹ ජාතික රෝහලේ දැඩිසත්කාර ඒකකය වෙත ඇතුලත් කර තිබෙනවා.\nමේ අතර දිවයිනේ විවිධ ප්‍රදේශවල සිදුවූ රිය අනතුරු වලින් ගතවූ පැය 24 තුල මරණ 9ක් වාර්තා වී ඇති බව පොලීසිය ප්‍රකාශ කළා.\nපොලිස් මාධ්‍ය ප්‍රකාශක ජේ්‍යෂ්ඨ නියෝජ්‍ය පොලිස්පති අජිත් රෝහණ සඳහන් කළේ පසුගිය සතිය තුල බස්නාහිර, වයඹ සහ දකුණු පළාත් වලින් වැඩිම රිය අනතුරු සංඛ්‍යාවක් වාර්තා වී ඇති බවයි.\nඉන් බොහෝමයක් සවස 4ත් රාත්‍රී 8ත් අතර කාලය තුල සිදුව ඇති බව ඔහු කියා සිටියා.",
       "URL": "https://www.hirunews.lk/278567/උමාරියා-සිංහවංශ-කොටුව-මහේස්ත්‍රාත්-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1782"
}