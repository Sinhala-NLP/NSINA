{
       "Source": "hirunews",
       "Timestamp": "Thursday, 21 July 2022 - 8:09",
       "Headline": "ජනපති රනිල් වික්‍රමසිංහගෙන් ස්කයි නිවුස් මාධ්‍යවේදියාට සැර පිළිතුරක්",
       "News Content": "ඊයේ සවස ජනාධිපති රනිල් වික්‍රමසිංහ කොළඹ හුණුපිටිය ගංගාරාම විහාරස්ථානයට පැමිණ සිටියා.\nමෙම ගමන පෞද්ගලික සංචාරයක් ලෙස සැලසුම් කර තිබුණද ඒ පිළිබඳ තොරතුරු දැන ගත් ආණ්ඩු පක්ෂයේ දේශපාලඥයින් සහ දෙස් විදෙස් මාධ්‍යවේදීන් බොහෝ පිරිසක් ද ඒ අවස්ථාවට එක්ව සිටියා.\nඑහිදී බ්‍රිතාන්‍යය sky news මාධ්‍යවේදියා ජනාධිපතිවරයාගෙන් විමසා සිටියේ, මෙරට ජනතාව වෙනසක් බලාපොරොත්තු වන බවත් පැරැණි රාජපක්ෂ හිතවාදියකු වන ඔබ එම වෙනස සිදු කරන්නේ කෙසේද කියයි.\nමම කොහොමද රාජපක්ෂවරුන්ගේ මිතුරෙක් වෙන්නේ.\nමම දන්න දා ඉදලා ඉඳලා ඔවුන්ට එරෙහි ව සිටි පුද්ගලයෙක්.\nඔබ දැන් අද පිටරට ඉඳලා ඇවිල්ලා මගෙන් අහනවා ඔබ රාජපක්ෂ හිතවාදියෙක් නේද කියලා.\nඔබ මෙතන ඉන්න ඕන කෙනෙක් ගෙන් අහන්න අර ඉන්නේ රාජපක්ෂගේ මිතුරන්.\nඔබ කොහොමද ශ්‍රී ලංකාව බලාපොරොත්තු වෙන වෙනස සිදු කරන්නේ?\nමම ශ්‍රී ලංකාවේ ජනතාව බලාපොරොත්තු වෙන වෙනස සිද්ධ කරන්න සූදානම්.\nමම ඔබට එක දෙයක් කියන්නට කැමතියි.\nජනමාධ්‍යවේදියෙක් විදිහට ඔබ ගැඹුරු විමර්ශනවලවල නිරත විය යුතුයි මේ වගේ ප්‍රශ්න අහන්න එපා.\nඔබ එතකොට රාජපක්ෂවරුන්ගේ හිතවතෙක් නොවේද?\nමම රාජපක්ෂවරුන්ගේ හිතවතෙක් නෙවෙයි මම ජනතාවගේ මිතුරෙක්.\nඔබට තව දෙයක් කියන්නම් මම මීට පෙර ජනාධිපතිනී චන්ද්‍රිකා කුමාරතුංග සමග කටයුතු කර තිබෙනවා.\nමම කිසිම අවස්ථාවක ඇය වෙනුවෙන් ඡන්දය භාවිත කර නැහැ.\nඇය එක් පක්ෂයකට අයිති‍යි මා තවත් පක්ෂයකට අයිතියි.\nමා රාජපක්ෂවරුන් සමග එක්ව කටයුතු කරනවා කරනවා කියන එකෙන් මා ඔහුගේ මිතුරෙක් යැයි හැඟෙන්නේ නැහැ.\nමා එතුලින් බලන්නේ මට තිබෙන අවස්ථාවන් සහ මගේ පක්ෂය ශක්තිමත් කර ගැනීමේ අවස්ථාවන් පිළිබඳ සොයා බලන්නට පමණයි.",
       "URL": "https://www.hirunews.lk/310525/ජනපති-රනිල්-වික්‍රමසිංහගෙන්-ස්කයි-නිවුස්-මාධ්‍යවේදියාට-සැර-පිළිතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1005"
}