{
       "Source": "hirunews",
       "Timestamp": "Thursday, 19 July 2018 - 13:02",
       "Headline": "හම්බන්තොට චීනයට දුන් නිසා මත්තල ඉන්දියාවට දීම සාධාරණ නැහැ - ඩිලාන් පෙරේරා",
       "News Content": "ආණ්ඩුවල හම්බන්තොට වරාය චීනයට ලබාදුන් නිසාවෙන් මත්තල ගුවන් තොටුපල ඉන්දියාවට ලබාදීම කිසිසේත්ම සාධාරණ නොවන බව ශ්‍රී ලංකා නිදහස් පක්ෂයේ දහසයේ කණ්ඩායම පවසනවා.\nපාර්ලිමේන්තු මන්ත්‍රී ඩිලාන් පෙරේරා මේ බව සඳහන් කළේ කොළඹ අද පැවති මාධ්‍ය හමුවකට එක්වෙමින්.\nමේ අතර නිව්යෝර්ක් ටයිම්ස් පුවත්පතේ වාර්තා අසත්‍ය බව ඇමරිකානු ජනාධිපතිවරයා ද සනාථ කර ඇතැයි පාර්ලිමේන්තු මන්ත්‍රී ඩිලාන් පෙරේරා ප්‍රකාශ කළා.\nමේ අතර සංවර්ධන ව්‍යාපෘති ජනතාව අතරට ගෙනයාමට ආණ්ඩුව අපොහොසත් වී ඇති බව අමාත්‍ය මහින්ද අමරවීර ප්‍රකාශ කළා.\nඔහු මේ බව සඳහන් කළේ මොරගහකන්ද ව්‍යාපෘතියේ ඉදිරි කටයුතු සම්බන්ධයෙන් මහවැලි කේන්ද්‍රයේ අද පැවති මාධ්‍ය හමුවකදියි.",
       "URL": "https://www.hirunews.lk/195550/හම්බන්තොට-චීනයට-දුන්-නිසා-මත්තල-ඉන්දියාවට-දීම-සාධාරණ-නැහැ-ඩිලාන්-පෙරේරා",
       "Category": "Local News",
       "Parent URL": "https://www.hirunews.lk/local-news.php?pageID=3841"
}