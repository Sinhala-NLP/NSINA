{
       "Source": "hirunews",
       "Timestamp": "Saturday, 23 January 2016 - 17:03",
       "Headline": "පියාගේ පොලූ පහරකින් කිරිකැටියෙක් මරුට (ඡායරූප)",
       "News Content": "පියා එල්ල කළ පොලූ පහරකට ලක්ව දරුවෙකු මියයාමේ සිද්ධියක් මහනුවර - පල්ලෙකැලේ ප්‍රදේශයෙන් අද (23) වාර්තා වුණා. පොලිසිය සදහන් කළේ සිද්ධියෙන් මියගොස් ඇත්තේ අවුරුද්දයි මාස 8ක් වයසැති පිරිමි දරුවෙකු බවයි.\nඊයේ රාත්‍රියේ සැකකාර පියා බීමතින් පැමිණ දරුවාගේ මව සමග ආරවුලක් ඇති කරගෙන ඇයට පොල්ලකින් පහරදීමට උත්සාහ කර ඇති අතර, එම පොලූ පහර මව් ඇකයේ සිටි දරුවාට වැදී ඇති බවයි හිරු වාර්තාකරු සඳහන් කළේ.\nදරුවා මහනුවර ශික්ෂණ රෝහලට ඇතුළත් කිරීමෙන් පසුව අද උදෑසන මියගොස් තිබෙනවා.\n(වීඩියෝව ඡායරූපවලට පහතින්....)\n(ඡායරූප - චන්දන උඩුවාවල කුණ්ඩසාලේ)",
       "URL": "https://www.hirunews.lk/124601/පියාගේ-පොලූ-පහරකින්-කිරිකැටියෙක්-මරුට-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=5198"
}