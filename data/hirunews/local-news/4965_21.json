{
       "Source": "hirunews",
       "Timestamp": "Thursday, 14 July 2016 - 15:50",
       "Headline": "ක්ෂුද්‍ර මූල්‍ය පනත ක්‍රියාත්මකයි",
       "News Content": "ක්ෂුද්‍ර මූල්‍ය පනත ක්‍රියාත්මක බව අග්‍රාමාත්‍ය කාර්යාලය නිවේදනයක් නිකුත් කරමින් පවසනවා.\nඅග්‍රාමාත්‍ය රනිල් වික්‍රමසිංහ ජාතික ප්‍රතිපත්ති සහ ආර්ථික කටයුතු අමාත්‍යවරයා වශයෙන් ඊට අදාළ නියෝගය පසුගිය 11 වැනිදා ගැසට් පත්‍රයෙන් ප්‍රසිද්ධ කර ඇති බවයි එම කාර්යාලය පවසන්නේ.\nදුප්පත් ජනතාවගේ වැඩි කොටසකට ණය පහසුකම් ලබාදෙන ක්ෂුද්‍ර මූල්‍ය ණය ව්‍යාපාර මෙරටදී යම් පාලන තන්ත්‍රයකට යටත් වන්නේ පළමුවැනි වතාවට බවයි අග්‍රාමාත්‍ය කාර්යාලය නිකුත් කළ නිවේදනයේ සදහන් වන්නේ.\nනෛතික රාමුවක් නොතිබීම හේතුවෙන් පසුගිය සමයේ ක්ෂුද්‍ර ණය මුවාවෙන් සක්විති, දඩුවම් මුදලාලි වැනි කූඨ ව්‍යාපාරිකයින් බිහිවූ බව සදහන්.\nමින් පසු එවැනි අක්‍රමිකතාවලට ඉඩක් නොමැති බව ද එම නිවේදනයේ වැඩිදුරටත් අවධාරණය කර තිබෙනවා.",
       "URL": "https://www.hirunews.lk/138000/ක්ෂුද්‍ර-මූල්‍ය-පනත-ක්‍රියාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=4965"
}