{
       "Source": "hirunews",
       "Timestamp": "Thursday, 16 June 2016 - 19:16",
       "Headline": "එෆ්.සී.අයි.ඩී. ය අහෝසි කරන්නේ නැහැ - රාජ්‍ය ඇමති පාලිත රංගේ බණ්ඩාර",
       "News Content": "පොලිස් මූල්‍ය අපරාධ කොට්ඨාශය අහෝසි නොකොට එය වඩාත් පුළුල් ආයතනයක් ලෙස ස්ථාපිත කිරීම රජයේ අරමුණ බව රාජ්‍ය අමාත්‍ය පාලිත රංගේබණ්ඩාර පවසනවා.\nඑක්සත් ජාතික පක්ෂ මූලස්ථානය වන සිරිකොත අද (16) උදෑසන පැවති මාධ්‍ය හමුවකට එක්වෙමින් ඔහු මේ බව සදහන් කළා.\nමෙහිදී මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින් රාජ්‍ය අමාත්‍ය පාලිත රංගේබණ්ඩාර කියා සිටියේ මහබැංකුවේ බැඳුම්කර සිද්ධිය සම්බන්ධයෙන් විගණකාධිපතිවරයා විසින් සිදුකරන පරීක්ෂණයෙන් අනතුරුව ඊට අදාළ තීරණය ගැනීමට නියමිත බවයි.",
       "URL": "https://www.hirunews.lk/135756/එෆ්-සී-අයි-ඩී-ය-අහෝසි-කරන්නේ-නැහැ-රාජ්‍ය-ඇමති-පාලිත-රංගේ-බණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=5003"
}