{
       "Source": "hirunews",
       "Timestamp": "Thursday, 11 August 2016 - 7:29",
       "Headline": "ඒකාබද්ධ විපක්ෂයෙන් ජනපතිට ලිපියක්",
       "News Content": "අතුරුදන් වූ තැනැත්තන් සම්බන්ධයෙන් වන කාර්යාලය පිහිටුවීමේ පනත් කෙටුම්පත පිළිබඳ ශ්‍රේෂ්ඨාධිකරණයේ මතය විමසීමට කටයුතු කරන ලෙස ඉල්ලමින් ඒකාබද්ධ විපක්ෂයේ මන්ත්‍රීවරුන් ජනාධිපති මෛත්‍රීපාල සිරිසේන වෙත ලිපියක් යොමුකර තිබෙනවා.\nඅද දිනයේදී පාර්ලිමේන්තුවේ විවාදයට ගැනීමට නියමිත මෙම පනත් කෙටුම්පත සම්මත කිරීම වහාම නවත්වා ඒ පිළිබඳව මෙලෙස ශ්‍රේෂ්ඨාධිකරණයේ මතය විමසීමට කටයුතු කරන ලෙසයි ඔවුන් එමගින් ඉල්ලා ඇත්තේ.\nඒකාබද්ධ විපක්ෂය නියෝජනය කරන මන්ත්‍රීවරුන් විසි දෙදෙනෙකුගේ අත්සනින් යොමුකර ඇති එම ලිපිය මගින් පෙන්වා දී ඇත්තේ මෙම පනත් කෙටුම්පතේ අඩංගු විධිවිධාන ජාතික ආරක්ෂාවටත්, ස්වෛරීභාවයටත් දැවැන්ත තර්ජනයක් බවයි.",
       "URL": "https://www.hirunews.lk/140329/ඒකාබද්ධ-විපක්ෂයෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4928"
}