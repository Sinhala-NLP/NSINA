{
       "Source": "hirunews",
       "Timestamp": "Monday, 05 April 2021 - 6:11",
       "Headline": "අද දිනයේ වැසි රහිත කාලගුණ තත්ත්වයක්",
       "News Content": "සබරගමුව පළාතේත් කළුතර, ගාල්ල සහ මාතර දිස්ත්‍රික්කවලත් ස්ථාන ස්වල්පයක සවස් කාලයේදී හෝ රාත්‍රී කාලයේ අද (05) දිනයේ වැසි හෝ ගිඟුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව දැනුම් දෙනවා.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බවයි එම දෙපාර්තමේන්තුව වැඩිදුරටත් පවසන්නේ.\nමධ්‍යම, සබරගමුව සහ බස්නාහිර පළාත්වල උදෑසන කාලයේදී මීදුම් සහිත තත්ත්වයක් ඇතිවිය හැකියි.\nදෘශ්‍ය ලෙස සූර්යයා උතුරට ගමන් කිරීමේදී සූර්යයා, අප්‍රේල් මස 05 සිට 14 දක්වා දිනවලදී ශ්‍රී ලංකාව ආශ්‍රිත අක්ෂාංශ වලට සෘජුවම ඉහළින් පවතින අතර අද  (05) දහවල් 12:13ට තෙල්වත්ත, බද්දේගම, දෙදියවල, මුලටියන, අඟුණකොලපැලැස්ස සහ උඩමලල  යන ප්‍රදේශ වලට හිරු මුදුන්ව පවතින බව දැනුම් දෙනවා.",
       "URL": "https://www.hirunews.lk/267522/අද-දිනයේ-වැසි-රහිත-කාලගුණ-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2041"
}