{
       "Source": "hirunews",
       "Timestamp": "Saturday, 14 January 2017 - 13:17",
       "Headline": "ගායන ශිල්පී දීපාල් සිල්වාගේ දේහය අද පස්වරුවේ නිවසට",
       "News Content": "අද අලුයම අභාවප්‍රාප්ත වූ ජනප්‍රිය ගායන ශිල්පී දීපාල් සිල්වාගේ දේහය අද පස්වරුවේ කිරිබත්ගොඩ,මාකොළ පාරේ පිහිටි ඔහුගේ නිවස වෙත රැගෙන යාමට නියමිත බවයි පවුලේ ඥාතීන් සදහන් කළේ.\nරෝගාතුරව රාගම රෝහලේ ප්‍රතිකාර ලැබූ ඔහු අද අලුයම අභාවප්‍රාප්ත වුණා.\n1967 නොවැම්බර් 20 වන දා උපත ලැබූ දීපාල් සිල්වා ‘පොඩි ළමයා’ භූමිකාවෙන් ජනප්‍රියත්වයට පත්වුණා.\nප්‍රසංග වේදිකාවේ විශේෂ දස්කම් දැක්වූ ඔහු මිය යන විට 50 හැවිරිදි වියේ පසු වුණා.\nදේහය පිළිබද අවසන් කටයුතු පසුව දැනුම් දෙන බව පවුලේ ඥාතීන් කියා සිටියා.",
       "URL": "https://www.hirunews.lk/152037/ගායන-ශිල්පී-දීපාල්-සිල්වාගේ-දේහය-අද-පස්වරුවේ-නිවසට",
       "Category": "Local News",
       "Parent URL": "https://www.hirunews.lk/local-news.php?pageID=4709"
}