{
       "Source": "hirunews",
       "Timestamp": "Sunday, 25 December 2016 - 14:16",
       "Headline": "වේයන්ගොඩ ඝාතනය ගැන තවදුරටත් පරීක්ෂණ",
       "News Content": "වේයන්ගොඩ දුම්රිය හරස් මාර්ගය අසල ඊයේ රාත්‍රීයේ සිදු වු  වෙඩි තැබීම සිදු කළේ කවුරුන්ද යන්න මෙතෙක් අනාවරණය වී නොමැති බව පොලිසිය පවසනවා.\nරාත්‍රි 11 ට පමණ සිදුවූ මෙම වෙඩි තැබීමෙන් මිය පුද්ගලයා 42 හැවිරිදි ජානක සමන්ත සමරදිවාකර හෙවත් උදම්මිට සමරේ නැමති පාතාල සාමාජිකයෙකු බවයි පොලීසිය සඳහන් කළේ.\nසුදු පැහැති ජීප් රථයකින් පැමිණි පිරිසක්, හයිබ්‍රිඞ් වර්ගයේ මෝටර් රථයකින් පැමිණි පුද්ගලයන් දෙදෙනෙකුට වෙඩි තබා පලාගොස් තිබුණා.\nඝාතනයට ලක්වූ පුද්ගලයා එම හයිබ්‍රිඞ් රථයේ ගමන් කර ඇති අතර, එහි සිටි අනෙක් තැනැත්තා බරපතල තුවාල ලබා වතුපිටිවල රෝහලට ඇතුළත් කෙරුණා.\nපසුව ඔහු කොළඹ ජාතික රෝහලට මාරු කෙරුණේ තත්ත්වය බරපතලවීම හේතුවෙන්.\nඔහු මේ වනවිට ජාතික රෝහලේ දැඩි සත්කාර ඒකකයේ ප්‍රතිකාර ලබන අතර ඔහුට කෘතීම ස්වසනය ලබා දෙන බවයි රෝහලේ ප්‍රකාශිකාවක සදහන් කළේ.\nමියගිය පුද්ගලයාගේ පශ්චාත් මරණ පරීක්ෂණය අද පැවැත්වෙන අතර සැකකරුවන් අත්අඩංගුවට ගැනීම සඳහා වේයන්ගොඩ පොලීසිය විශේෂ විමර්ශනයක් ආරම්භ කර තිබෙනවා.",
       "URL": "https://www.hirunews.lk/150547/වේයන්ගොඩ-ඝාතනය-ගැන-තවදුරටත්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4738"
}