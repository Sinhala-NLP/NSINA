{
       "Source": "hirunews",
       "Timestamp": "Wednesday, 31 May 2017 - 19:55",
       "Headline": "එකම කම්බියක්වත් නොදමා හැදූ මාවනැල්ලේ පාලමට අත්වෙන්න යන ඉරණම",
       "News Content": "ශ්‍රී ලංකාවේ ඇති පාලම් අතර කිසිදු කම්බියක් නොදමා නිර්මාණය කර ඇති මාවනැල්ලේ ගඩොල් පාලමේ ඇදි වැටේ බැම්මේ පතුරු ගැල වී ඇතැයි වාර්තා වනවා.\nවගකිය යුතු අයගේ අවදානය මෙ වන තෙක් යොමු වි නොතිබිම කණගාටුවට කරුණක් මා ඔය සුරකිමේ සංවිධානය පැවසුවා.\nමා ඔය කුඩා ඔය සුරකිමේ සංවිධානයේ ලේකම් චන්දන සෙනෙවිරත්න මහතා පැවසුයේ පසුගිය සති කිපයකට පෙර වගකිව යුතු අංශවල නිලධාරින්ද දැනුවත් කරමින් පුවත්පත් කිහිපයකින්ම මෙම ඓතිහාසික මාවනැල්ලේ ගඩොක් පාලමට අත් වි ඇති අවසනාවන්ත තත්වය හෙළි කල නමුත් ඒ වෙනුවෙන් කිසිවෙකුගේ අවදානය යොමු නොවිම නිසා දැන් පත්ව ඇති තත්වය ගැන කණගාටුවට පත් වන බවයි.\nමෙ වන විට පාලමේ වාහන ගමන් කරන කොටසේ ජලය එකතු වෙන අතර එම ජලය බැස යෑමට තිබු ස්ථාන සියල්ල අවහිර වි තිබෙනවා.\nමේ  නිසා පාලම උඩින් පයින් ගමන් කිරිමටද අපහසු තත්වයක් ඇති වි ඇති අතර පාලමේ බොහෝ ස්ථාන වල කපුටු බෝ සහ වෙනත් පැළෑටි පැලවි ඇති අතරම වාහන ගමන් කරන ඇතුලත කොටසේ දෙපසද මෙ වන විට පැළඇටි වැවී පවතිනවා.\nඑවකට මෙම පාලම තනිකරම සදා ඇත්තේ ගඩොල් යොදා ගෙනයි. කිසිදු කම්බි කැල්ලක් ප්‍රයෝජනයට නොගෙන නිර්මාණය කර ඇති පාලමේ අදටත් බර වාහන පවා නිතර දෙවෙලේ ගමන් කරන නමුත් මෙ වන තුරු හානියද සිදු වි නැහැ.\nක්‍රි:ව 1821 දී සර් එඞ්වඞ් බාන්ස් ආණ්ඩුකාරවරයාගේ සමයෙහි කොළඹ මහනුවර මාර්ගය නිර්මාණය කිරිමෙන් පසුව මෙම මා ඹය හරහා විශාල ආරක්කු සහිත දිගම හා විශාලතම ගඩොල් පාලම මෙසේ ඉදි කර තිබෙනවා.\nමෙම පාලම කොළඹ මහනුවර මාර්ගයේ ඇති විශාලතම ගඩොල් පාලම ද වෙයි. ඒ නිසා මෙය පෞරාණික වස්තුවක් වශයෙන් ද ඓතිහාසික වශයෙන් වැදගත් වනවා. ඉංග්‍රීසි පාලන කාලයේ උඩරට කෝපි කොළඹට ප්‍රවාහනය හා උඩරට වතුකරයේ ජනතාවය අවශ්‍ය රෙදිපිළි ආහාර ද්‍රව්‍ය ප්‍රවාහනය කිරිමටද මෙම පාලම විශාල සේවාවක් කර තිබෙනවා.\nඑවන් ඓතිහාසික වටිනාකමක් ඇති පාලම අද වන විට තත්ව ඇති ඉරණම පිළිබඳ සොයා බලන්නට අපි එහි ගොස් නිරික්ෂණය කළා.\nඑහිදි අපට මුණ ගැසුණු ප්‍රදේශවාසින් හා මහජන නියෝජිතයින් මෙ පාලම අද ඇති ඉරණම පිළිබඳ කණගාටුව ප්‍රකාශ කර අතර ආනාගත පරපුර වෙනුවෙන් මෙය ඓතිහාසික වටිනාකමක් ලෙස සිතා රැකගන්නා ලෙස බලධාරීන්ගෙන් ඔවුන් ඉල්ලා සිටිනවා.",
       "URL": "https://www.hirunews.lk/162557/එකම-කම්බියක්වත්-නොදමා-හැදූ-මාවනැල්ලේ-පාලමට-අත්වෙන්න-යන-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4490"
}