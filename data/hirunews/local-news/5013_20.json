{
       "Source": "hirunews",
       "Timestamp": "Thursday, 09 June 2016 - 10:32",
       "Headline": "පාර්ලිමේන්තුවේ ශබ්ද පරිපාලන පද්ධතියේ තාක්ෂණික දෝෂය කුමන්ත්‍රණයක් නොවේ",
       "News Content": "පාර්ලිමේන්තුවේ ශබ්ද පරිපාලන පද්ධතිය තුළ ඇතිවූ තාක්ෂනික දෝෂය කිසියම් කුමන්ත්‍රණකාරී වැඩපිලිවෙලක් නිසා සිදුවූවක්  නොවන බව කතානායක කරූ ජයසූරිය ප්‍රකාශ කළා.\nපාර්ලිමේන්තු කටයුතු  අද පෙරවරු 9.30 ට ආරම්භ වූ අවස්තාවේදී ප්‍රකාශයක් සිදුකරමින් කථානායකවරයා කියා සිටියේ ඊයේ සිදුවූ මෙම සිද්ධිය පිළිබඳව පරීක්ෂණයක් සිදුකළ බවයි.\n2002, 2003, 2004 යන වසරවලද මෙවැනි සිදුවීම් ඇතිවී තිබූ බවත් පාර්ලිමේන්තුවේ ශබ්ද පරිපාලන පද්ධතිය වසර 15 ක් පමණ පැරණි බවත් ඔහු මෙහිදී අවධාරණය කළා.\nඑමෙන්ම මෙම වසර අවසන් වීමට පෙර පාර්ලිමේන්තු ශබ්ද පරිපාලන පද්ධතිය නවීකරණය කරන බවද කථානායකවරයා එහිදී කියා සිටියා.\nමේ අතර මුදල් අමාත්‍ය රවී කරුණානායකට එරෙහිව ඒකාබද්ධ විපක්ෂය ඉදිරිපත් කළ විශ්වාසභංග යෝජනාව මේ වනවිට පාර්ලිමේන්තුවේ විවාදයට ගැනෙනවා.",
       "URL": "https://www.hirunews.lk/135115/පාර්ලිමේන්තුවේ-ශබ්ද-පරිපාලන-පද්ධතියේ-තාක්ෂණික-දෝෂය-කුමන්ත්‍රණයක්-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=5013"
}