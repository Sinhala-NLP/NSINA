{
       "Source": "hirunews",
       "Timestamp": "Friday, 10 February 2023 - 10:47",
       "Headline": "මිට්සුබිෂී ලංකාව හැර යයි",
       "News Content": "කීර්තිමත් ජපාන සමාගමක් වූ මිට්සුබිෂී කෝපරේෂන් සමාගම ලබන මාසයේ දී ලංකාවේ මෙහෙයුම් කටයුතු අවසන් කිරීමට තීරණය කර ඇති බව අද (10) ජාතික පුවත්පත් රැසක් වාර්තා කළා.\nශ්‍රී ලංකාව බාහිර ණය ගෙවීම අත්හිටුවීම සහ ජපානය මෙරට තුළ දියත් කිරීමට සැලසුම්කර තිබූ සැහැල්ලු දුම්රිය ව්‍යාපෘතිය අවලංගු කිරීම වැනි ව්‍යාපෘති කිහිපයක් අවලංගු කිරීම මිට්සුබිෂී සමාගම මෙසේ ලංකාව අත්හැර යෑමට හේතුවී ඇති බවයි එම පුවත් වාර්තා සඳහන් කරන්නේ.\nමේ අතර ජපානය සහ ලංකාව අතර පැවති මිත්‍රත්වය බිද වැටී ඇති බවත් එම මිත්‍රත්වය යළි ගොඩ නගා ගැනීම සදහා ශ්‍රී ලංකාව පාර්ශ්වයෙන් දැඩි වෙහෙසක් දැරීමට සිදුවනු ඇති බව ශ්‍රී ලංකාවේ ජපාන තානාපති කාර්යාලය පවසන බවටත් කරුණු වාර්තා වනවා.",
       "URL": "https://www.hirunews.lk/327096/මිට්සුබිෂී-ලංකාව-හැර-යයි",
       "Category": "Local News",
       "Parent URL": "https://www.hirunews.lk/local-news.php?pageID=545"
}