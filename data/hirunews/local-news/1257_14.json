{
       "Source": "hirunews",
       "Timestamp": "Friday, 01 April 2022 - 13:13",
       "Headline": "නීතිඥ සංගමයේ පෙත්සම් සලකා බැලීම ලබන සඳුදා",
       "News Content": "වත්මන් ආර්ථික අර්බුදයෙන් පීඩාවට පත්ව සිටින ජනතාවට සහන සැලසීම සඳහා විධිමත් ප්‍රතිපත්තිමය වැඩපිළිවෙළක් සකස් කරන ලෙස අමාත්‍ය මණ්ඩලය වෙත නියෝගයක් නිකුත් කරන්නැයි ඉල්ලා ශ්‍රී ලංකා නීතිඥ සංගමය ගොනුකර ඇති මුලික අයිතිවාසිකම් පෙත්සම් සලකා බැලීම සඳහා ලබන සඳුදා කැඳවන ලෙස ශ්‍රේෂ්ඨාධිකරණය අද නියම කළා.\nගාමිණී අමරසේකර, අචල වෙංගප්පුලි සහ අර්ජුන ඔබේසේකර යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ මෙම පෙත්සම් සලකා බැලීම සඳහා කැඳවනු ලැබුවා.\nඑහිදී ශ්‍රී ලංකා නීතිඥ සංගමය වෙනුවෙන් පෙනී සිටි ජනාධිපති නීතිඥ උදිත ඉගලහේවා කරුණු දක්වමින් කියා සිටියේ ගෑස්, විදුලිය, ඉන්ධන වැනි අත්‍යවශ්‍ය සේවාවන් සපුරා ගැනීමට නොහැකි වීම හේතුවෙන් රටේ මහජනතාව දැඩි අපහසුතාවයකට පත්ව සිටින බවයි.",
       "URL": "https://www.hirunews.lk/300927/නීතිඥ-සංගමයේ-පෙත්සම්-සලකා-බැලීම-ලබන-සඳුදා",
       "Category": "Local News",
       "Parent URL": "https://www.hirunews.lk/local-news.php?pageID=1257"
}