{
       "Source": "hirunews",
       "Timestamp": "Friday, 16 October 2020 - 9:03",
       "Headline": "කොරෝනා වසංගතයෙන් එක්කෝටි දස ලක්ෂයක් ගැහැණු දරුවන්ගේ අධ්‍යාපනය නවතී",
       "News Content": "කොරෝනා වෛරස් ගෝලීය වසංගතය නිසා ලොව පුරා පනවා ඇති සීමාවන් ඉවත් කළද එක්කෝටි දස ලක්ෂය ඉක්මවූ ගැහැණු දරුවන් නැවතත් පාසල් වෙත නොපැමිණෙනු ඇතැයි යුනෙස්කෝ සංවිධානය පවසනවා.\nඑහි ප්‍රධානී ඕද්‍ර ඇෂොලේ මේ බව ප්‍රකාශ කළේ කොංගෝ ජන රජයේ චාරිකාවක නිරතවෙමින්.\nකොරෝනා වසංගතයත් සමඟ රටවල් රැසක පාසල් වැසීයාමේ තත්ත්වයක් පවතිනවා.\nඑමෙන්ම ලොව පුරා අධ්‍යාපනයේ අවස්ථා සමාන නොවන නිසා ගැහැණු දරුවන්ගේ අධ්‍යාපනයට ප්‍රමුඛත්වයක් හිමිවන්නේ නැහැ.\nමේ තත්ත්වය මත ලොව පුරා එක්කෝටි දස ලක්ෂය ඉක්මවූ ගැහැණු දරුවන්ට අධ්‍යාපනය අහිමිවනු ඇති බව යුනෙස්කෝ සංවිධානයේ අධ්‍යක්ෂ ජනරාල්වරිය වැඩිදුරටත් සඳහන් කළා.",
       "URL": "https://www.hirunews.lk/252646/කොරෝනා-වසංගතයෙන්-එක්කෝටි-දස-ලක්ෂයක්-ගැහැණු-දරුවන්ගේ-අධ්‍යාපනය-නවතී",
       "Category": "Local News",
       "Parent URL": "https://www.hirunews.lk/local-news.php?pageID=2387"
}