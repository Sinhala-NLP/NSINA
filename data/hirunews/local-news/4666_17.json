{
       "Source": "hirunews",
       "Timestamp": "Saturday, 11 February 2017 - 12:20",
       "Headline": "රුවන්වැලි මහසෑරදුන් වටා වසර 2000කට පසු වැලි අතුරයි",
       "News Content": "වසර 2000කට අධික කාලයකින් පසු රුවන්වැලි මහසෑරදුන් වටා පිහිටි වැලි මළුව සංරක්ෂණය කර වැලි ඇතිරීමට මධ්‍යම සංස්කෘතික අරමුදල සහ පුරාවිද්‍යා දෙපාර්තමේන්තුව තීරණය කර තිබෙනවා.\nඒ අනුව එම චාරිත්‍රය හෙට සිදුකිරීමට නියමිත බව මධ්‍යම සංස්කෘතික අරමුදලේ අධ්‍යක්ෂ ජනරාල් මහාචාර්ය ප්‍රිශාන්ත ගුණවර්ධන කියා සිටියා.\nමීට අමතරව වසර 2000ක් පැරණි ප්‍රතිසංස්කරණය කරන ලද ඉබ්බන්කටුව - මෙගලිතික සුසාන භූමිය අද පස්වරුවේ විවෘත කිරීමට ද නියමිත බව ප්‍රිශාන්ත ගුණවර්ධන සඳහන් කළා.\nතවද සීගිරිය නැරඹීම සඳහා පැමිණෙන සංචාරකයින්ගේ පහසුව සඳහා අන්තර්ජාලය ඔස්සේ ප්‍රවේශ පත්‍ර ලබා ගැනීමේ හැකියාව අද පස්වරුවේ සිට උදා වන බවයි මධ්‍යම සංස්කෘතික අරමුදල සදහන් කළේ.\nදඹුළු ගල්ලෙන්වල පිහිටි සිතුවම් සංරක්ෂණය කිරීමේ කටයුතු ද ඊට සමාගාමීව අද පස්වරුවේ ආරම්භවීමට නියමිතයි.",
       "URL": "https://www.hirunews.lk/154217/රුවන්වැලි-මහසෑරදුන්-වටා-වසර-2000කට-පසු-වැලි-අතුරයි",
       "Category": "Local News",
       "Parent URL": "https://www.hirunews.lk/local-news.php?pageID=4666"
}