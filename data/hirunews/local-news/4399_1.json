{
       "Source": "hirunews",
       "Timestamp": "Friday, 28 July 2017 - 9:47",
       "Headline": "පල්ලම බිරිඳකට සැකයක් හරස් වුන හැටි",
       "News Content": "අධික ලෙස මත්පැන් පානය කර වෙරිමතින් ඊයේ (27) රාත්‍රියේ නිවසට පැමිණ බිරිද සමග ඇති කර ගත් ගැටුමකින් පසු අමානුෂික ලෙසින් ඇයගේ පපුවට උල් ආයුධයකින් ඇණ ඝාතනය කර පලා ගිය ස්වාමි පුරුෂයෙකු අත්අඩංගුවට ගැනිමට පරික්ෂණ ආරමිභ කර ඇති බව පල්ලම පොලිසිය පවසනවා.\nමෙසේ ඝාතනය කර ඇත්තේ පල්ලම යෝධයා කැලේ ඉබිබන්වලයායේ විසු එස් ඩි හේමලතා නමැති 46 හැවිරිදි සිවි දරු මවක්.\nකාලයක්ම හලාවත මයික්කුලම අසරප්පාවත්තේ ජීවත් වි ඇති මියගිය කාන්තාව හා ඇගේ ස්වාමි පුරුෂයා පසුව පල්ලම යෝධයා කැලේ ඉබිබන්වල යායේ පදිංචියට පැමිණ ඇති බවත් මියගිය කාන්තාවගේ සැමියා අධික ලෙෂ මතට පුරුදු වූ අයෙකු බවත් පොලිසිය පවසනවා.\nමේ  අතර ඔහු දිනපතා අධික ලෙස මත්වි නිවසට පැමිණ සිය බිරිද සමග ආරවුල් ඇති කර ගනිමින් ඇයට අමානුෂික ලෙසින් පහර දෙන බවත් පොලිසිය සඳහන් කරනවා.\nමේ සමිබන්ධයෙන් පැමිණිළි ගණනාවක්ම මියගිය කාන්තාව විසින් පල්ලම පොලිසියට කර ඇති අතර පසුව පොලිසිය දෙදෙනාව පොලිසියට ගෙන්වා අවවාද කර දෙදෙනා සමාදාන කර යවා තිබෙනවා.\nමෙම ආරාවුලට ප්‍රධාන හේතුව සිය බිරිද වෙනත් පිරිමියෙකු හා සම්බන්ධයක් ඇති කර ගත් සැකයක් බවත් වෙරිමතින් ඒ ගැන ප්‍රශ්ණ කරමින් ඔහු බිරිදට පහර දෙන බවත් සඳහන්.\nබිරිද සිද්ධිය වු ස්ථානයේදිම මියගොස් ඇති අතර ඇගේ මෘත ශරීරය මේවන විට පශ්චාත් වෛද්‍ය පරික්ෂණයක් සදහා හලාවත දිස්ත්‍රික් මහා රෝහලේ මෘත ශරීරාගාරය වෙත ගෙන ගොස් තිබෙනවා.\nමේ අතර අද (28) උදේ ලැබී ඇති තොරතුරක්  අනුව සැකකාර සැමියා මෙම ඝාතනයෙන් පසු කිසියම් කුප්පියක් ගෙන තමා වස පානය කර සිය දිවි නසා ගන්නා බව කියමින් නිවසින් පිටව ගියත් ඒ සමිබන්ධයෙන් කිසිදු තොරතුරක් මෙතෙක් නොලද බවත් පොලිසිය පවසනවා.",
       "URL": "https://www.hirunews.lk/166973/පල්ලම-බිරිඳකට-සැකයක්-හරස්-වුන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4399"
}