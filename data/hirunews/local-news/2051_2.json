{
       "Source": "hirunews",
       "Timestamp": "Wednesday, 31 March 2021 - 10:12",
       "Headline": "හෙරොයින් තොගයක් සමඟ ශ්‍රී ලාංකිකයින් 6 දෙනෙක් අත්අඩංගුවට (ඡායාරූප)",
       "News Content": "ඉන්දීය වෙරළාරක්ෂක බලකාය විසින් පසුගියදා භාරයට ගත් ශ්‍රී ලාංකික ධීවර යාත්‍රාවක තිබි හෙරොයින් කිලෝ ග්‍රෑම් 300ක්, ගිනි අවි සහ පතොරම් තොගයක් සොයාගත් බවට ඉන්දීය මත්ද්‍රව්‍ය පාලන කාර්යාංශය නිවේදනය කර තිබෙනවා.\nඉන්දීය මාධ්‍ය වාර්තා කලේ පාකිස්ථානයේ ක්‍රියාත්මක මත්ද්‍රව්‍ය ජාලයක් මෙම සිදුවිම පසුපස සිටින බවයි.\nපසුගිය 25 වැනිදා කේරළයේ විසින්ජම් මුහුදු තීරයේදි එරට වෙරළාක්ෂක බලකාය විසින් නෞකා තුනක් සහ ශ්‍රී ලාංකික ධීවරයින් 19 දෙනෙකු තම භාරයට ගෙන තිබුනා.\nඉන්දිය මත්ද්‍රව්‍ය පාලන කාර්යාංශය නිවේදනය කලේ එහිදි සිදුකල සොදිසි කිරීමේදි රවි හංසි නම් ධිවර යාත්‍රාවේ ජලටැංකිය තුළ සඟවා තිබු හෙරොයින් මත්ද්‍රව්‍ය අඩංගු පැකට් 301ක් හමුවු බවයි.\nඑමෙන්ම, ඒ.කේ 47 වර්ගයේ රයිෆල් 05 ක් සහ මිලිමිටර් 09 පතොරම් 1,000ක් එහිදි සොයාගෙන තිබෙනවා.\nරවි හංසි නම් ධිවර යාත්‍රාවේ සිටියදි අත්අඩංගුවට ගත් ශ්‍රී ලාංකිකයින් 06 දෙනා අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කර ඇති බවයි ඉන්දීය මාධ්‍ය වාර්තා කර තිබුනේ.\nඅදාල මත්ද්‍රව්‍ය තොගය සහ ගිනි අවි ශ්‍රි ලාංකිකයින් සිටි ධීවර යාත්‍රාවට ලබාදි ඇත්තේ  ඉරාන යාත්‍රාවකින් බවට සැක පලකරන බවද ඉන්දීය මාධ්‍ය වාර්තා කර තිබුනා.",
       "URL": "https://www.hirunews.lk/267073/හෙරොයින්-තොගයක්-සමඟ-ශ්‍රී-ලාංකිකයින්-6-දෙනෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2051"
}