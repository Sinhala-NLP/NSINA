{
       "Source": "hirunews",
       "Timestamp": "Monday, 15 May 2017 - 13:57",
       "Headline": "ජල නිෂ්පාදනාගාරයකට ප්‍රහාරයක්",
       "News Content": "කුලියාපිටිය - පන්නල ප්‍රදේශයේ ජලය පිරිසිදුකර විකිණිමේ ස්ථානයකට විරෝධය පළ කරමින් ප්‍රදේශවාසින් ඊයේ රාත්‍රියේ එම ආයතනයට පහර දී තිබෙනවා.\nප්‍රදේශවාසින් පවසන්නේ මෙම ආයතනය ප්‍රමාණය ඉක්මවා ජලය පොම්ප කිරිම හේතුවෙන් සඳලංකාව , වැටකෙයාව, කෝරලේවත්ත, මාකදුර, ගුරුගේවත්ත ඇතුලු ප්‍රදේශ රැසක ළිං සියල්ල සිඳි ගොස් ඇති බවයි.\nමේ සම්බන්ධයෙන් පන්නල පොලිසියෙන් හිරු ප්‍රවෘත්ති අංශය විමසීමක් කළ අතර එහි ප්‍රකාශකයෙකු කියා සිටියේ ජලය පොම්ප කිරිම සඳහා අදාල ආයතනයට නීතිමය වශයෙන් බලපත්‍රයක් පවතින බවයි.\nඅදාළ ආයතනයට පහරදීම සිදු කළ පුද්ගලයන් දෙදෙනෙකුද අද උදෑසන පොලිසිය අත්අඩංගුවට ගෙන ඇති අතර ඔවුන් කුලියාපිටිය මහේස්ත්‍රාත් අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/161387/ජල-නිෂ්පාදනාගාරයකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4516"
}