{
       "Source": "hirunews",
       "Timestamp": "Saturday, 02 December 2017 - 18:50",
       "Headline": "බන්දුල, හිස් පිගානක් රැගෙන ජනපති ළගට එයි",
       "News Content": "ජනාධිපති මෛත්‍රීපාල සිරිසේන සහ ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන අතර හදිසි හමුවක් ඊයේ රාත්‍රියේ සිදුවුණා.\nඒ, එක්සත් අරාබි එමීර් රාජ්‍යයේ ශ්‍රී ලංකා තානාපති කාර්යාලය කොළඹ සංවිධාන කර තිබූ එක්සත් අරාබි එමීර් රාජ්‍යයේ 46 වන ජාතික සැමරුම් දින උත්සවයේදීයි.\nඊට එක්ව සිටි අමාත්‍ය රිෂාඞ් බදියුදීන්, පාර්ලිමේන්තු මන්ත්‍රී බන්දුල ගුණවර්ධන සහ ජනාධිපති මෛත්‍රීපාල සිරිසේන අතර සුහද සංවාදයක් මතුවූ අයුරු මාධ්‍යවේදීන්ගේ කැමරා ඇසට හසුවුණා.\nඑහිදී ජනාධිපතිවරයා බන්දුල ගුණවර්ධන මන්ත්‍රීවරයාගෙන් උපදෙස් ලබා ගන්නා ලෙස රිෂාද් බදියුදීන් අමාත්‍යවරයාට ප්‍රකාශ කරන්නේ සිනහ මුසු මුහුණින්.\nතමන් සහ බන්දුල ගුණවර්ධන මන්ත්‍රීවරයා පසුගිය ආණ්ඩුවේදී එක්ව බඩු මිල අඩු කිරීම වෙනුවෙන් කැප කිරීම් කළ ආකාරය ජනාධිපතිවරයා මෙහිදී සිහිපත් කළා.\nබන්දුල ගුණවර්ධන මන්ත්‍රීවරයා හිස් පිඟානක් රැගෙන ජනාධිපතිවරයා වෙත පැමිණි අවස්ථාවේදී ජනාධිපතිවරයා බන්දුල ගුණවර්ධනට කියාසිටියේ පිඟානේ කිසිවක් නොමැති බැවින් කිසියම් හෝ දෙයක් ලබාගෙන ආහාරයට ගන්නා ලෙසටයි.",
       "URL": "https://www.hirunews.lk/177455/බන්දුල-හිස්-පිගානක්-රැගෙන-ජනපති-ළගට-එයි",
       "Category": "Local News",
       "Parent URL": "https://www.hirunews.lk/local-news.php?pageID=4190"
}