{
       "Source": "hirunews",
       "Timestamp": "Thursday, 09 June 2022 - 8:12",
       "Headline": "නොරොච්චෝලේ පූර්ණ ධාරිතාවයෙන් ජාතික විදුලි පද්ධතියට",
       "News Content": "නොරොච්චෝලේ ගල් අගුරු බලාගාරය පූර්ණ ධාරිතාවයෙන් ජාතික විදුලි පද්ධතියට මේ වනවිට සම්බන්ධ කර ඇති බව මහජන උපයෝගිතා කොමිසම පවසනවා.\nඑහි සභාපති ජනක රත්නායක කියා සිටියේ, වෘත්තීය සමිති ක්‍රියාමාර්ග හේතුවෙන් ජලවිදුලි බලාගාර කිහිපයක් අක්‍රිය වූවත් ගල් අඟුරු බලාගාරය සක්‍රිය ව පවතින බවයි.\nමේ අතර, ලක්ෂපාන, නව ලක්ෂපාන, පොල්පිටිය, විමලසුරේන්ද්‍ර සහ කැණියොන් ජලවිදුලි බලාගාර 05ම තවදුරටත් ක්‍රියාවිරහිතව පවතිනවා.\nමේ හේතුවෙන් එම බලාගාරවලින් උත්පාදනය කෙරෙන මෙගාවොට් 300ක ධාරිතාවය ජාතික විදුලිබල පද්ධතියට අහිමි වී ඇති බවද සඳහන්.\nඑමෙන්ම ප්‍රදේශ රැසකට බිද වැටුණු විදුලි සැපයුම මෙතෙක් යථා තත්ත්වයට පත් කර නැහැ.",
       "URL": "https://www.hirunews.lk/306628/නොරොච්චෝලේ-පූර්ණ-ධාරිතාවයෙන්-ජාතික-විදුලි-පද්ධතියට",
       "Category": "Local News",
       "Parent URL": "https://www.hirunews.lk/local-news.php?pageID=1109"
}