{
       "Source": "hirunews",
       "Timestamp": "Wednesday, 30 March 2022 - 15:59",
       "Headline": "කෝටි 5කට වැඩි අයිස් මත්ද්‍රව්‍ය සමග දෙදෙනෙකු STF දැලේ",
       "News Content": "රුපියල් කෝටි 5කට අධික වටිනාකමකින් යුත් අයිස් මත්ද්‍රව්‍ය තොගයක් සමග සැකකරුවන් දෙදෙනෙකු ග්‍රෑන්ඩ්පාස් බණ්ඩාරනායක වටරවුම අසල සිදුකළ වැටලීමකදී පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nකිලෝ 4යි ග්‍රෑම් 900ක් පමණ වන එම අයිස් මත්ද්‍රව්‍ය තොගය බහුදින යාත්‍රා මගින් විදෙස් රටවල සිට මෙරට මන්නාරම වෙරළ තීරයට රැගෙන ආ පසු කොළඹ සහ අවට ප්‍රදේශවල ගැණුම්කරුවන් වෙත බෙදා හරින බවටයි අනාවරණ වී ඇත්තේ.\nඅත්අඩංගුවට ගත් පුද්ගලයන් 41 සහ 43 යන වයස්වල පසුවන මන්නාරම සහ වව්නියාව ප්‍රදේශවල පදිංචිකරුවන්.",
       "URL": "https://www.hirunews.lk/300788/කෝටි-5කට-වැඩි-අයිස්-මත්ද්‍රව්‍ය-සමග-දෙදෙනෙකු-stf-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1261"
}