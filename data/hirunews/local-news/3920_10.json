{
       "Source": "hirunews",
       "Timestamp": "Wednesday, 30 May 2018 - 8:23",
       "Headline": "බටපොළ දී දැරියක් පැහැර ගත් 4 දෙනෙකු අත්අඩංගුවට",
       "News Content": "බටපොල - සාදමුල්ල ප්‍රදේශයේ පදිංචි 14 හැවිරිදි සිසුවියක් පැහැරගෙන යාමේ සිද්ධියකට අදාලව පුද්ගලයින් හතරදෙනෙකු පොලීසිය අත්අඩංගුවට ගෙන තිබෙනවා.\nඊයේ අලූයම 3ට පමණ නිවැසියක් බිය වද්දවා මෙම පැහැරගැනීම සිදුකර ඇති බවයි පොලීසිය ප්‍රකාශ කළේ.\nඅනතුරුව බටපොල පොලීසිය මගින් සිදුකළ විමර්ශනවලදී අනාවරණ වී ඇත්තේ සිසුවිය පැහැරගැනීම සඳහා පුද්ගලයන් පස්දෙනෙකු පැමිණ ඇති බවයි.\nපසුව ඊයේ පස්වරුවේ පැහැරගැනීමට ලක්වූ සිසුවිය සොයාගැනීමට පොලීසිය  සමත්ව ඇති අතර, අනෙක් සැකකරු සොයා විමර්ශන ක්‍රියාත්මක කර තිබෙනවා.",
       "URL": "https://www.hirunews.lk/191879/බටපොළ-දී-දැරියක්-පැහැර-ගත්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3920"
}