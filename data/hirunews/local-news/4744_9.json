{
       "Source": "hirunews",
       "Timestamp": "Wednesday, 21 December 2016 - 13:36",
       "Headline": "මහඇමතිවරුන් හත් දෙනාම විරුද්ධලු",
       "News Content": "සංවර්ධන විශේෂ විධි විධාන පනත් කෙටුම්පතට නිදහස් පක්ෂයේ බලය පවතින පළාත් සභා හතේ මහ ඇමතිවරුන් විරෝධය පළ කරන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් ඔහු කියා සිටියේ මෙමඟින් පළාත් සභාවල බලතල උදුරාගැනීමක් සිදුවන බවයි.\nඅදාළ සංවර්ධන විශේෂ විධිවිධාන පනත් කෙටුම්පත ලබන 28 වනදා මධ්‍යම පළාත් සභාවට ඉදිරිපත් කිරීමට නියමිතව තිබෙනවා.\nඒ සම්බන්ධයෙන් සහ මෙම පනත් කෙටුම්පත පිළිබඳව එම පළාත් සභාවේ මහ ඇමති සරත්  ඒකනායකගෙන් මාධ්‍යවේදින් අද මහනුවරදී කරුණු විමසා සිටියා.\nඔහුද කියා සිටියේ එම පනත් කෙටුම්පත සම්බන්ධයෙන් විරෝධය පළ කරන බවයි.",
       "URL": "https://www.hirunews.lk/150240/මහඇමතිවරුන්-හත්-දෙනාම-විරුද්ධලු",
       "Category": "Local News",
       "Parent URL": "https://www.hirunews.lk/local-news.php?pageID=4744"
}