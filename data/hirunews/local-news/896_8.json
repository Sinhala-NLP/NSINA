{
       "Source": "hirunews",
       "Timestamp": "Friday, 02 September 2022 - 12:01",
       "Headline": "ශ්‍රී ලංකාවේ ණය ප්‍රතිව්‍යුහගත කරන්නැයි ජපානයෙන් ණය හිමියන්ට ඇරයුම්",
       "News Content": "ශ්‍රී ලංකාව, ජාත්‍යන්තර මූල්‍ය අරමුදල සමඟ ණය ගිවිසුමකට එළැඹීමෙන් පසු ශ්‍රී ලංකාවේ ණය ප්‍රතිව්‍යුහගත කිරීම පිළිබඳව සාකච්ඡා කරන ලෙස ජපාන මුදල් අමාත්‍ය සුනිචි සුසුකි විසින් ශ්‍රී ලංකාවේ ණය හිමියගෙන් ඉල්ලා සිටින බව අද (02) රොයිටර්ස් පුවත් සේවය වාර්තා කරනවා.\nඑම මාධ්‍ය වාර්තා කරන ආකාරයට ජපාන මුදල් අමාත්‍යවරයා ප්‍රවෘත්ති සාකච්ඡාවක දී කියා ඇත්තේ, \"ශ්‍රී ලංකාවේ ණය ප්‍රතිව්‍යුහගත කිරීම ගැන සාකච්ඡා කිරීමට චීනය සහ ඉන්දියාව ඇතුළු සියලුම ණය දෙන ජාතීන්ට එක්රැස් වීම වැදගත්\" බවයි.\n1948 දී බ්‍රිතාන්‍යයෙන් නිදහස ලැබීමෙන් පසු මුහුණ දුන් දරුණුතම ආර්ථික අර්බුදයෙන් මිදීමට මගක් සොයමින් සිටින විට ශ්‍රී ලංකාවට ඩොලර් බිලියන 2.9ක විස්තීරණ මූල්‍ය පසහුකමක් සඳහා ජාත්‍යන්තර මූල්‍ය අරමුදල සමග ඊයේ (02) එකඟතාවකට පැමිණියා.",
       "URL": "https://www.hirunews.lk/314358/ශ්‍රී-ලංකාවේ-ණය-ප්‍රතිව්‍යුහගත-කරන්නැයි-ජපානයෙන්-ණය-හිමියන්ට-ඇරයුම්",
       "Category": "Local News",
       "Parent URL": "https://www.hirunews.lk/local-news.php?pageID=896"
}