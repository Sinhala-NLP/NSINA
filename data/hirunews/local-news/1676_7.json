{
       "Source": "hirunews",
       "Timestamp": "Wednesday, 22 September 2021 - 13:22",
       "Headline": "යොහානිට ඉන්දියාවේ සජීවි ප්‍රසංග දෙකක්",
       "News Content": "'මැණිකේ මගේ හිතේ' ගීතයෙන් ලොවක් දිනූ ශ්‍රී ලාංකික යොවුන් ගායිකා යොහානිට ඉන්දියාවේ සජීවි ප්‍රසංග දෙකක් සඳහා ඇරයුම් ලැබී තිබෙනවා.\nසුපිරි සඳ නැතිනම් සුපර් මූන් ලෙස නම් කර ඇති එම ප්‍රසංගය ඉන්දීය සී මාධ්‍ය නාලිකාව මඟින් සංවිධාන කර ඇති අතර, ගුරුග්‍රාම් සහ හයිද්‍රාබාද්හි දී එම ප්‍රසංග පැවැත්වෙනු ඇති.\nසැප්තැම්බර් 30 වැනි දා පළමු ප්‍රසංගය පැවැත්වෙන අතර, දෙවන ප්‍රසංගය ඔක්තෝම්බර් 03 වැනි දා පැවැත්වෙන බවයි ඉන්දීය මාධ්‍ය වාර්තා කළේ.\nයොහානි, සතීෂන් සමඟ ගැයූ මැණිකේ මගේ හිතේ ගීතය මේ වෙනවිට යූටියුබ් සමාජ මාධ්‍යයේ මිලියන 119 වාරයකට වඩා නරඹා ඇති අතර, බොලිවුඩ් පුරයේ මෙන්ම ලොව පුරා උන්මාදයක් බවට පත් ව තිබෙනවා.",
       "URL": "https://www.hirunews.lk/282929/යොහානිට-ඉන්දියාවේ-සජීවි-ප්‍රසංග-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1676"
}