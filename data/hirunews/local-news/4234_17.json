{
       "Source": "hirunews",
       "Timestamp": "Sunday, 05 November 2017 - 11:11",
       "Headline": "රන්මාල සොරුන් දෙදෙනෙකුට වව්නියාවේදී හොඳ පාඩමක් (ඡායාරූප)",
       "News Content": "කාන්තාවකගේ රන් මාලයක් කඩා ගත් පුද්ගලයින් දෙදෙනෙකු ප්‍රදේශවාසීන් විසින් අල්ලා පහර දී වව්නියාව පොලීසියට භාර දී තිබෙනවා.\nවව්නියාව තාණ්ඩික්කුලම් අයියනායර් හින්දු කෝවිල ඉදිරිපිටදී ඊයේ (04) සවස යතුරු පැදියකින් පැමිණි පුද්ගලයින් දෙදෙනෙකු විසින් මහළු කාන්තාවකගේ රන් මාලය කඩාගෙන තිබුණා.\nඇය කෝවිලේ ආගමික කටයුතු සඳහා පැමිණි අවස්ථාවේදීයි මෙම සිදුවීමට මුහුණ පා ඇත්තේ.\nඑම අවස්ථාවේදී ඒ අසල සිටි අයෙක් යතුරුපැදි කරු අල්ලා බිම දමා තිබෙනවා.\nපසුව එම ස්ථානයට පැමිණි ප්‍රදේශවාසීන් විසින් සොරුන් දෙදෙනාට පහර දී අසල පිහිටි විදුලි කණුවක ගැටගැසීමට කටයුතු කර ඇති බවයි වාර්තා වන්නේ.\nපසුව එම පිරිස විසින් වව්නියාව පොලීසියට මේ බව දන්වා තිබෙනවා.\nමෙම සොරුන් දෙදෙනා කලක සිටම ප්‍රදේශයේ කාන්තාවන්ගේ රන්මාල කඩා ඇති බවයි වාර්තා වන්නේ.\nඅත්අඩංගුවට ගත් සැකකරුවන් දෙදෙනා ලබන 6 වනදා අධිකරණයට ඉදිරිපත් කිරීමට නියමිතයි.\nරන් මාල කල්ලියේ තවත් පිරිස් පිළිබඳව වව්නියාව පොලීසිය මගින් පරීක්ෂණ ක්‍රියාත්මකයි.\nඡායාරූප - වවුනියාව රොමේෂ් මධුෂංඛ / වවුනියාව මාධව කුලසූරිය",
       "URL": "https://www.hirunews.lk/175292/රන්මාල-සොරුන්-දෙදෙනෙකුට-වව්නියාවේදී-හොඳ-පාඩමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4234"
}