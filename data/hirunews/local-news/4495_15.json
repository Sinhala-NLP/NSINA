{
       "Source": "hirunews",
       "Timestamp": "Sunday, 28 May 2017 - 12:16",
       "Headline": "මියගිය ගුවන් හමුදා සැරයන්ට උසස් වීමක්",
       "News Content": "නෙළුව ප්‍රදේශයේ ජල ගැල්මෙන් විපතට පත් ජනතාව මුදා ගැනීමේ මෙහෙයුමක් අතරතුර හෙලිකොප්ටර් යානයකින් ඇද වැටී තුවාල ලබා කරාපිටිය රෝහලට ඇතුළත් කිරීමෙන් පසු ජීවිතක්ෂයට පත්වූ ගුවන් හමුදා සාමාජිකයාගේ තනතුර උසස් කර තිබෙනවා.\nගුවන් හමුදාපතිවරයා විසින් මෙලෙස බලලත් නිලධාරී තනතුරට උසස් කර ඇත්තේ එම අනතුරට මුහුණපෑ ගුවන් සැරයන් වයි.එම්.එස්. යාපාරත්නයි. හෙලිකොප්ටර් යානයේ සිට ජීවිතාරක්ෂක මෙහෙවරක් සඳහා ගොඩබැසීමේදී කේබල් රැහැන කැඞී යාමෙන් මෙම ගුවන් හමුදා සාමාජිකයා අනතුරට ලක්වුණා.",
       "URL": "https://www.hirunews.lk/162315/මියගිය-ගුවන්-හමුදා-සැරයන්ට-උසස්-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=4495"
}