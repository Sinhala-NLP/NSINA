{
       "Source": "hirunews",
       "Timestamp": "Friday, 30 December 2016 - 18:16",
       "Headline": "ආණ්ඩුවේ ශක්තිය ගැන ගැටළුවක් නැහැලූ",
       "News Content": "කවුරුන් කුමන ප්‍රකාශ සිදු කල ද ආණ්ඩුවේ ශක්තිමත්භාවය පිළිබඳ ගැටළුවක්  නොමැති බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය ප්‍රකාශ කළා.\nඅමාත්‍යවරයා මේ බව කියා සිටියේ කොළඹ  අද  පැවති ලංකා විදුලි බල මණ්ඩලයේ තිළිණ ප්‍රධානෝත්සවයට එක්වීමෙන් අනතුරුව මාධ්‍යවේදීන් අමතමින්.\nලබන වසරේදී ආණ්ඩුව පෙරලා දමන බවට හිටපු ජනාධිපති මහින්ද රාජපක්ෂ ඊයේ විදෙස් මාධ්‍යවේදින් හමුවු අවස්ථාවේ සිදු කල ප්‍රකාශය පිලිබදවද  මාධ්‍යවේදින් එහිදී අමාත්‍යවරයාගෙන් ප්‍රශ්න කලා.\nඔහු කියා සිටියේ තමන් ඒ පිළිබද දැනුවත් නොමැති බවයි.\nඑම අවස්ථාවට එක්ව සිටි නියෝජ්‍ය අමාත්‍ය අජිත්. පී. පෙරේරා ගෙන් ද මාධ්‍යවේදින් හිටපු ජනාධිපතිවරයාගේ ප්‍රකාශය පිලිබද ප්‍රශ්න කළා.\nසිහින දැකීමට  ඕනෑම අයෙකුට ඉඩ ඇති බවයි නියෝජ්‍ය අමාත්‍යවරයා එහිදී සදහන් කළේ.\nඕනෑම කුමන්ත්‍රණයකට ඔරොත්තුදීමට තරම් ශක්තියක් තම රජය සතු බව ද අජිත් පී පෙරේරා මහතා මහතා කියාසිටියා.\nබියගම ප්‍රදේශයේ පැවැති උත්සවයකට එක්වෙමින් ආරක්ෂක රාජ්‍ය අමාත්‍ය රුවන් විජේවර්ධන ද හිටපු ජනපතිවරයාගේ ප්‍රකාශය පිලිබදව අදහස් දක්වා සිටියා.\nජනවාරි 8 වෙනස සිදුකළේ යළි ඉවත් වූ පිරිස්වලට බලය ලබාදීමට නොවන බවයි ඔහු සදහන් කළේ.",
       "URL": "https://www.hirunews.lk/150929/ආණ්ඩුවේ-ශක්තිය-ගැන-ගැටළුවක්-නැහැලූ",
       "Category": "Local News",
       "Parent URL": "https://www.hirunews.lk/local-news.php?pageID=4731"
}