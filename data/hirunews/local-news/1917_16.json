{
       "Source": "hirunews",
       "Timestamp": "Monday, 31 May 2021 - 7:56",
       "Headline": "සංචාරකයින්ට රට විවෘත කිරීම ගැන SJB විරෝධය",
       "News Content": "ශ්‍රී ලංකාවට විදේශ සංචාරකයන් පැමිණීම වළක්වාලමින් පනවා තිබූ තාවකාලික තහනම ඉවත් කිරීමට රජය ගත් තීරණය සුදුසු ක්‍රියාවක් නොවන බව සමගි ජන බලවේගයේ පාර්ලිමේන්තු මන්ත්‍රී ජේ.සී. අලවතුවල ප්‍රකාශ කළා.\nමෙරටට විදෙස් සංචාරකයින් පැමිණීම වළක්වාලමින් පනවා තිබූ තහනම හෙට (01) සිට තාවකාලිකව ඉවත් කිරීමට තීරණය කළ බවයි සිවිල් ගුවන් සේවා අධිකාරිය පසුගිය බදාදා ප්‍රකාශ කළේ.\nඑහෙත් පසුගිය දින 14 තුල ඉන්දියාවට ගොස් සිටි පුද්ගලයන් සඳහා එම තහනම නැවත දැනුම්දෙනතුරු ක්‍රියාත්මක වනු ඇති බව ද එම අධිකාරිය ප්‍රකාශ කළා.\nඊට අමතරව සංචාරක ගුවන් යානයක සමස්ත මගී සංඛ්‍යාව 75 කට නොවැඩි විය යුතු වනවා.\nකෙසේ වෙතත්, සංචාරක අමාත්‍ය ප්‍රසන්න රණතුංග මිනුවන්ගොඩ දී ඊයේ (30)  මාධ්‍ය වෙත අදහස් දක්වමින් කියා සිටියේ සංචාරකයින් පැමිණීම සම්බන්ධයෙන් අවසන් තීන්දුව කොවිඩ් කමිටුව විසින් ගන්නා බවයි.",
       "URL": "https://www.hirunews.lk/272922/සංචාරකයින්ට-රට-විවෘත-කිරීම-ගැන-sjb-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=1917"
}