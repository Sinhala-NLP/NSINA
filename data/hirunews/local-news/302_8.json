{
       "Source": "hirunews",
       "Timestamp": "Thursday, 01 June 2023 - 12:19",
       "Headline": "කල්ලඩි පාලමෙන් කලපුවට පැන්න කාන්තාවක් මරුට",
       "News Content": "මඩකලපුව, කල්ලඩි පාලමෙන් කලපුවට පැන කාන්තාවක් ඊයේ (31) සිය දිවි හානි කර ගෙන ඇති බව තිබෙනවා.\nපොලිසිය සහ ප්‍රදේශවාසීන් එක්ව සිදු කළ සොයා බැලීමේදී මෙම කාන්තාවගේ මළ සිරුර සොයා ගෙන ඇති බව වාර්තා වෙනවා.\nඊයේ සවස් කාලයේ මඩකලපුව, කල්ලඩි පාලමෙන් කාන්තාවක් කලපුවට පැන ඇති බවට මඩකලපුව පොලිසියට ලැබුණු පැමිණිල්ලකට අනුව මෙම කාන්තාවගේ මළ සිරුර සොයා ගෙන ඇති බවයි පොලිසිය පවසන්නේ.\nමියගිය කාන්තාව වයස අවුරුදු 21ක් වූ මඩකලපුව, වන්ඩි ලේන්හි පදිංචිකාරියක්.\nඇයගේ මෘත ශරීරය මඩකලපුව රෝහලේ මෘත ශරීරාගාරයේ තැන්පත් කර ඇති අතර මඩකලපුව පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/336759/කල්ලඩි-පාලමෙන්-කලපුවට-පැන්න-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=302"
}