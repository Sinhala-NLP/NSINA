{
       "Source": "hirunews",
       "Timestamp": "Thursday, 23 March 2017 - 14:42",
       "Headline": "සෞදි රැකියාවලට ගොස් අතුරුදන්වූ හයදෙනෙකු ගැන පැමිණිලි (ඡායාරූප)",
       "News Content": "සෞදි අරාබියේ රැකියා සඳහා ගිය ශ්‍රී ලාංකිකයන් හයදෙනෙකු පිළිබඳව කිිසිදු තොරතුරක් නොමැති බව ඔවුන්ගේ ඥාතීන් විසින් විදේශ සේවා නියුක්ති කාර්යාංශය වෙත පැමිණිලි කර තිබෙනවා.\nකල්අඩිය, ඇතිමලේ, ගිරිඋල්ල, රත්නපුර, ගලෙන්බිඳුණුවැව සහ අක්කරෙයිපත්තුව ප්‍රදේශවල පදිංචි මෙම පුද්ගලයන් පිළිබඳ තොරතුරු නොමැති බවටයි මෙම පැමිණිලි වල දැක්වුණේ.\nමේ සම්බන්ධයෙන් සොයාබැලීමේ කටයුතු මේ වනවිටත් ආරම්භ කර ඇති බව විදේශ සේවා නියුක්ති කාර්යාංශය නිවේදනයක් නිකුත් කරමින් ප්‍රකාශ කළා.\nවිදේශ සේවා නියුක්ති කාර්යාංශය ඉල්ලා සිටින්නේ මෙම පිරිස් සම්බන්ධයෙන් තොරතුරු දන්නා අය සිටී නම් කාර්යාංශයේ විශේෂ සබඳතා අංශයේ 011 4379328 අංකයට දැනුම් දෙන ලෙසටයි.\nවිශේෂයෙන් සෞදි අරාබියේ රැකියාවල නියුතු පිරිස් වෙත මෙම ඉල්ලීම සිදුකරන බව ද කාර්යාංශය සඳහන් කලා.",
       "URL": "https://www.hirunews.lk/157538/සෞදි-රැකියාවලට-ගොස්-අතුරුදන්වූ-හයදෙනෙකු-ගැන-පැමිණිලි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4599"
}