{
       "Source": "hirunews",
       "Timestamp": "Tuesday, 12 December 2017 - 11:19",
       "Headline": "නව දරු පියා කෝන් ගසේ (ඡායාරූප)",
       "News Content": "තම කුඩා දියණිය තමන් භාරයට දෙන්නයි පවසමින් දරුවන් නව දෙනෙකුගේ පියෙකු අද(12) උදෑසන පොලොන්නරුව අධිකරණය සංකීර්ණය ඉදිරිපිට ඇති කෝන් ගසක් උඩ නැග විරෝධතාවයක යෙදී සිටිනවා.\nමෙසේ ගස උඩ නැග ඇත්තේ පොලොන්නරුව අංක 124/18 මෛත්‍රී ගම ,ලක්ෂ උයන ප්‍රදේශයේ පදිංචි ලියනගේ ගුණරත්න නමැති පුද්ගලයෙක්.\nවයස අවුරුදු 09 ක් වයසැති චන්දිමා සමන් කුමාරි නමැති කුඩා දියණිය පොලොන්නරුව දිසා අධිකරණය මගින් 2017 දෙසැම්බර්11 වැනි දින දියණියගේ වැඩිමහල් සහෝදරයාගේ බිරිදට භාර දීමට නියෝග කර තිබෙනවා.\nඒ අනුව පොලොන්නරුව දිස්ත්‍රික් පරිවාස කාර්යාලය හරහා දියණිය මෙසේ භාරයට පත් කර ඇත්තේ දියණියගේ අයියාගේ බිරිද වන දිල්හානි පුෂ්ප කුමාරි නමැති අයටයි.\nවිරෝධතාවක යෙදී සිටින පුද්ගලයේගේ බිරිඳ ද ඔහු අතහැර ගොස් ඇති බවද සඳහන්.\nපොලොන්නරුව දිස්ත්‍රික් පරිවාස කාර්යාලයද ඇත්තේ කොන් ගස ආසන්නයේ බවයි හිරු වාර්තාකරු සඳහන් කළේ.",
       "URL": "https://www.hirunews.lk/178178/නව-දරු-පියා-කෝන්-ගසේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4176"
}