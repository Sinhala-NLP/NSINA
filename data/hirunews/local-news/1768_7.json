{
       "Source": "hirunews",
       "Timestamp": "Sunday, 08 August 2021 - 10:14",
       "Headline": "රාගම රෝහලේ කොරෝනා මෘතදේහ කඩිනමින් ආදාහනයට පියවර",
       "News Content": "රාගම ශික්ෂණ රෝහලේ මෘත ශරීරාගාරයේ පවතින කොරෝනා මෘතදේහ කඩිනමින් ආදාහන කිරීමට පියවර ගන්නා ලෙස උපදෙස් ලබාදී තිබෙනවා.\nමිය ගිය පුද්ගලයින්ගේ ඥාතීන් අපහසුතාවට පත් නොවන අයුරින් මෙම කටයුතු සිදුකරන ලෙසට මේ සම්බන්ධයෙන් ඊයේ පැවති සාකච්ඡාවට එක්වූ ග්‍රාමීය මාර්ග හා අවශේෂ යටිතල පහසුකම් රාජ්‍ය අමාත්‍ය නිමල් ලංසා උපදෙස් ලබාදී ඇත්තේ.\nරාගම රෝහලේ මෘත ශරීරාගාරයේ පවතින මෘතදේහ 26ක් මහර, වත්තල, බියගම, ජාඇල, කටාන සහ මීගමුව යන පළාත් පාලන බල ප්‍රදේශවල පිහිටි ආදාහනාගාර වෙත යැවීමටද මෙහිදී තීරණය වී තිබෛනවා.",
       "URL": "https://www.hirunews.lk/279172/රාගම-රෝහලේ-කොරෝනා-මෘතදේහ-කඩිනමින්-ආදාහනයට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1768"
}