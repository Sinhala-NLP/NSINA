{
       "Source": "hirunews",
       "Timestamp": "Thursday, 30 September 2021 - 21:29",
       "Headline": "මාස 21ක් එක දිගට වැඩ IDH රෝහල  (වීඩියෝ)",
       "News Content": "හුස්මක් නැතුව ජීවයක් පවතින්නේ නැහැ හුස්ම ගැන මේ දිනවල බොහෝ දෙනෙක් කතා කරන්නේ පවතින කොවිඩ් වසංගත තත්ත්වය හේතුවෙන්.\nහුස්ම ඉල්ලා අසරණ වූ ජීවිත වෙනුවෙන් හුස්මක් ගන්නවත් ඉස්පාසුවක් නොතිබුණු තැනක් තිබෙනවා.\nකාලෙකට පස්සේ එතන අයට හුස්මක් ගන්න අවස්ථාවක් ඇවිත්.\nමේ හුස්ම ගන්න අයි.ඩී.එච්.\nකොවිඩ් වසංගතය ගත වූ මාස කිහිපය පුරාවට මුළු රටකම හද ගැස්ම වැඩි කළේ එහෙමයි.\nජීවිතවල ඊළඟ මොහොත ගැන පවා විශ්වාසයක් නැති තැනට ජනතාව පත්වෙද්දී ඔවුන් තුළ බලාපොරොත්තුවේ එළි දැල් වූ තැනයි මේ.\nමේ ජාතික බෝ නොවන රෝග පිළිබඳ විද්‍යායතනය හෙවත් අයි.ඩී.එච්. රෝහල.\nකොවිඩ් තුන්වන රැල්ලත් සමඟ අතිශය කාර්ය බහුල වූ මේ රෝහලට අපි ගියේ අවදානම් සහගත තත්ත්වයෙන් රට ක්‍රම ක්‍රමයෙන් සුවපත් වෙමින් පවතින පසුබිමකයි.\nකොවිඩ් ආසාදිත බවට හඳුනාගත් පළමු රෝගියාගේ සිට අයි.ඩී,එච්. රෝහල ගත වූ කාලය තුරා අනුන්ගේ ජීවිත වෙනුවෙන් කැප වුණා.\nතම සමීපතමයන්ගේ ජීවිත අවදානම පවා නොතැකූ සුව විරුවන් රැයක් දවාලක් නොමැතිව ඒ වෙනුවෙන් වෙහෙසුණා.\nඒ, අවාසනාවන්ත කාල සීමාවේ උපරිමය වාර්තා වුණේ ගත වූ මාස එක හමාර තුළදීයි.\nරෝහල් ධාරිතාව ඉක්මවා යන තරම් කොවිඩ් ආසාදිතයින් මෙහි පැමිණියා.\nනමුත් මේ වන විට එම සංඛ්‍යාව සියයට 50 කින් පමණ අඩු වී තිබුණා.\nරෝහල් කාර්ය මණ්ඩලයටත් ඒ නිසාම අස්වැසිල්ලක් ලැබිලා.\nඒත් ඔවුන් මත පැවරී ඇති වගකීම සුළු පටු නැහැ.",
       "URL": "https://www.hirunews.lk/283697/මාස-21ක්-එක-දිගට-වැඩ-idh-රෝහල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1658"
}