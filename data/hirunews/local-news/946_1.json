{
       "Source": "hirunews",
       "Timestamp": "Friday, 12 August 2022 - 20:51",
       "Headline": "සංචාරක ඇමති හා අමෙරිකානු තානාපති අතර හමුවක්",
       "News Content": "සංචාරක සහ ඉඩම් අමාත්‍ය හරීන් ප්‍රනාන්දු සහ අමෙරිකාවේ මෙරට තානාපති ජුලි චංග් අතර හමුවක් සිදුව තිබෙනවා.\nඑහි දී අමාත්‍යවරයා හා තානාපතිවරිය අතර ශ්‍රී ලංකාවේ සංචාරක ක්ෂේත්‍රය පුනර්ජීවනය කිරීමේ ක්ෂණික හා දිගුකාලීන සැලසුම් පිළිබඳව වැඩි දුරටත් සාකච්ඡා සිදු වූ බව අමෙරිකානු තානාපතිවරිය සිය ට්විටර් ගිණුමේ සඳහන් කරනවා.\nඑහි දී ඇය වැඩි දුරටත් කියා සිටින්නේ, ශ්‍රී ලංකාවේ ඇති ස්වභාවික සුන්දරත්වය සහ සිත් ඇදගන්නාසුළු සංස්කෘතිය තවත් අමෙරිකානුවන් සමඟ බෙදා ගැනීමට තමන් උනන්දු වන බවයි.\nඑසේ ම ශ්‍රී ලංකාවේ ආර්ථික ප්‍රකෘතිය සඳහා සංචාරක ව්‍යාපාරය ප්‍රධාන වන බව තමන් විශ්වාස කරන බවයි.\n(තානාපතිවරියගේ ට්විටර් පණිවිඩය පහතින්)",
       "URL": "https://www.hirunews.lk/312594/සංචාරක-ඇමති-හා-අමෙරිකානු-තානාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=946"
}