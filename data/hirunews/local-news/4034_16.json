{
       "Source": "hirunews",
       "Timestamp": "Friday, 16 March 2018 - 18:03",
       "Headline": "ජනාධිපති  මාධ්‍ය අංශයෙන් පැහැදිළි කිරීමක්",
       "News Content": "ජනාධිපති මෛත්‍රීපාල සිරිසේනගේ ජපාන සංචාරයේ ශ්‍රී ලංකා දුත පිරිස අතරට ගලගොඩඅත්තේ ඥානසාර හිමියන් ද එක්ව සිටින බවට පළවන පුවත් සත්‍යතාවකින් තොර බව ජනාධිපති මාධ්‍ය අංශය පවසනවා.\nනිවේදනයක් නිකුත් කරමින් ඔවුන් සඳහන් කළේ එය අසත්‍ය ප්‍රවෘත්තියක් බවයි.\nගලගොඩඅත්තේ ඥානසාර හිමියන් ජනාධිපතිවරයාගේ සංචාරයට පෙර පෞද්ගලික සංචාරයක් සඳහා ජපානයට වැඩම කර තිබු බව ජනාධිපති මාධ්‍ය අංශය පෙන්වා දෙනවා.\nජපානයේ ශ්‍රී ලංකා තානාපති කාර්යාලය මගින් සංවිධාන කල ජපානයේ වෙසෙන ශ්‍රී ලාංකිකයන්ගේ සුහද හමුව සඳහා ජපාන විහාරස්ථානවල නායක ස්වාමීන් වහන්සේලා සමගින් ඥානසමාර හිමියන් ද සහභාගී වී තිබෙනවා.\nඑම අවස්ථාවේ ලබාගෙන ඇති ඡායාරූප කිහිපයක් භාවිතා කරමින් ජනාධිපතිවරයාගේ දුත පිරිස අතරට ඥානසාර හිමියන් ද එක්වු බව පවසමින් මෙම පුවත් පළකර ඇති බවයි ජනාධිපති මාධ්‍ය අංශ්‍ය කියාසිටියේ.\nඑබැවින් එම පුවත්වල කිසිදු සත්‍යතාවක් නොමැති බවයි ඔවුන් නිකුත්කල නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/186094/ජනාධිපති-මාධ්‍ය-අංශයෙන්-පැහැදිළි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4034"
}