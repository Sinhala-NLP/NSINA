{
       "Source": "hirunews",
       "Timestamp": "Thursday, 25 May 2023 - 13:18",
       "Headline": "ප්‍රවාහනයට නුසුදුසු පාසල් බස් රථ 65ක් ධාවනයෙන් ඉවතට",
       "News Content": "පාසල් දරුවන් ප්‍රවාහනය කරන බස් රථ සහ වෑන් රථ ප්‍රවාහනයට සුදුසු තත්ත්වයේ තිබෙනවා ද යන්න පිළිබඳව සොයා බැලීම සඳහා ශ්‍රී ලංකා මෝටර් රථ දෙපාර්තමේන්තුවේ නිලධාරීන් පිරිසක් අනුරාධපුර නගරයේ සෝදිසි මෙහෙයුමක් ක්‍රියාත්මක කර තිබෙනවා.\nමේ සඳහා අනුරාධපුර පොලිස් රථ වාහන අංශය ද සහ‍යෝගය දක්වා ඇති බවයි වාර්තා වන්නේ.\nමෙහිදී ධාවනයට නුසුදුසු, කාර්මික දෝෂ ඇති බස් රථ ධාවනයෙන් ඉවත් කිරීමට ද පියවර ගනු ලැබුවා.\nප්‍රවාහනයට නුසුදුසු තත්ත්වයේ බස් රථ 65ක් සඳහා තහනම් නි‍යෝග ලබා දුන් බවත් වාර්තා වෙනවා.\nඑමෙන්ම බස් රථවල සවි කර තිබූ අනවශ්‍ය අංගෝපාංග සහ නලා ඉවත් කොට ඒවා අලුත්වැඩියා කොට දින 14ක් තුළදී පොලිසියේ සහ මෝටර් රථ ප්‍රවාහන දෙපාර්තමේන්තුවේ අනුමැතිය ලබා ගත යුතු බව ද ඔවුනට දැනුම් දී තිබෙනවා.",
       "URL": "https://www.hirunews.lk/336184/ප්‍රවාහනයට-නුසුදුසු-පාසල්-බස්-රථ-65ක්-ධාවනයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=317"
}