{
       "Source": "hirunews",
       "Timestamp": "Monday, 29 May 2017 - 14:16",
       "Headline": "Update : ගුවනේදී අඩු වයසින් උපන් දරුවා මියයයි",
       "News Content": "ආපදාවට ලක්ව සිටි ගැබිණි මවක් ගුවන් මගින් රැගෙන යන අවස්ථාවක හෙලිකොප්ටර් යානය තුලදී දරුවා ලැබීම ආරම්භවූ පුවතක් රත්නපුරයෙන් වාර්තා වුණා.\nකෙසේ වෙතත් මෙසේ බිහිවූ දරුවා මේ වනවිට මියගොස් ඇති බවටයි රෝහල් ආරංචි මාර්ග ප්‍රකාශ කළේ.\nමෙය සති විසි හයක අඩු වයස් දරු උපතක් බැවින් මෙලෙස දරුවා මියගොස් ඇති බවටයි වාර්තා වන්නේ.\nකලවානේ සිට රත්නපුරය දක්වා රැගෙන යමින් සිටියදී අදාළ ගැබිණි කාන්තාව දරුවා ප්‍රසූතකිරීම ආරම්භ කර තිබෙනවා.\nඅනතුරුව මව සහ දරුවා රත්නපුර රෝහලට ඇතුලත් කර ඇති බවට වාර්තා වූ අතර අප ඒ පිළිබඳව රත්නපුර රෝහලේ අධ්‍යක්ෂ FPAL රණවීර මහතාගෙන් අප විමසීමක් කළා.\nඔහු කියාසිටියේ හෙලිකොප්ටරය තුලදී දරුවා බිහිකිරීම ආරම්භ කර ඇතත් එය අවසන් කෙරුනේ රෝහල තුලදී බවයි.\nමෙය සති විසි හයක අඩු වයස් දරු උපතක් බව ඒ අවස්ථාවේ කියා සිටි වෛද්‍යවරයා වැඩි දුරටත් ප්‍රකාශ කළේ එවැනි දරුවෙකු ජීවත් කරවීමේ හැකියාව ඉතා අවම බවයි.\nUpdate : Monday, May 29, 2017\nආපදාවට ලක්ව සිටි හෘද රෝගියෙකු සහ ගැබිණි මවක් ගුවන් මගින් රැගෙන යන අවස්ථාවක හෙලිකොප්ටර් යානය තුලදී දරුවා ලැබීම ආරම්භ වූ පුවතක් රත්නපුරයෙන් වාර්තා වුණා.\nකලවානේ සිට රත්නපුරය දක්වා රැගෙන යමින් සිටියදී ගැබිණි කාන්තාව දරුවා ප්‍රසූතකිරීම ආරම්භ කර තිබෙනවා.\nමේ වන විට මව සහ දරුවා රත්නපුර රෝහලට ඇතුලත් කර ඇති බවයි වාර්තා වන්නේ.\nමේ සම්බධයෙන් රත්නපුර රෝහලේ අධ්‍යක්ෂ FPAL රණවීර ගෙන් අප විමසීමක් කළා.\nඔහු කියාසිටියේ හෙලිකොප්ටරය තුලදී දරුවා බිහිකිරීම ආරම්භ කර ඇතත් එය අවසන් කෙරුනේ රෝහල තුලදී බවයි.\nමෙය සති විසි හයක අඩු වයස් දරු උපතක් බවද කියා සිටි වෛද්‍යවරයා වැඩි දුරටත් ප්‍රකාශ කළේ එවැනි දරුවෙකු ජීවත් කරවීමේ හැකියාව ඉතා අවම බවයි.",
       "URL": "https://www.hirunews.lk/162385/update-ගුවනේදී-අඩු-වයසින්-උපන්-දරුවා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4493"
}