{
       "Source": "hirunews",
       "Timestamp": "Wednesday, 01 September 2021 - 13:27",
       "Headline": "දැවිතෙල් ජාවාරම නතර කිරීමට පරිසර අමාත්‍යාංශයෙන් විශේෂ කමිටුවක්",
       "News Content": "දැවිතෙල් ජාවාරම හරහා මෙරටට අහිමිවන විදේශ විනිමය නැවත ලබාගැනීම පිළිබඳව අධ්‍යයනය කිරීම සඳහා විශේෂ කමිටුවක් පත් කිරීමට පරිසර අමාත්‍යාංශය පියවර ගෙන තිබෙනවා.\nජාත්‍යන්තර නීතිය අනුව නෞකාවක එක්වන දැවිතෙල් අවසන් වරාය විසින් භාරගත යුතු අතර, පරිසරයට වන හානිය සැළකිල්ලට ගෙන නැව විසින් අදාළ රටට මුදලක් ගෙවිය යුතුයි. කෙසේ වෙතත් මෙතෙක් මෙරට සිදු ව ඇත්තේ නෞකාවලට මුදල් ගෙවා ඔවුන් බැහැර කරන දැවිතෙල් මිලදී ගැනීම පමණක් බවයි පරිසර අමාත්‍යවරයා ප්‍රකාශ කළේ.\nඒ අනුව මේ පිළිබඳව සොයා බලා සුදුසු පියවර ගැනීමට යෝජනා කිරීම සඳහා යි අදාළ කමිටුව පත්කර ඇත්තේ.",
       "URL": "https://www.hirunews.lk/281107/දැවිතෙල්-ජාවාරම-නතර-කිරීමට-පරිසර-අමාත්‍යාංශයෙන්-විශේෂ-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=1717"
}