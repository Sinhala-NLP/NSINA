{
       "Source": "hirunews",
       "Timestamp": "Thursday, 24 November 2016 - 12:15",
       "Headline": "දඩ වැඩි කළේ ආදායම වැඩි කරගැනීමට නොවේ - මුදල් ඇමති කියයි",
       "News Content": "රථ වාහන වැරදි 07ක් සඳහා ඉහල දැමූ දඩ මුදල් සෞඛ්‍ය වැනි ක්ෂේත්‍ර සඳහා වැය කිරීමට අපේක්ෂා කරන බව මුදල් අමාත්‍ය රවී කරුණානායක ප්‍රකාශ කළා.\nඑමඟින් උපයා ගන්නා මුදල් රජයේ ආදායමට එක්කර නොගන්නා බවයි කොළඹ අද පැවති මාධ්‍ය හමුවකට එක්වෙමින් අමාත්‍යවරයා කියා සිටියේ.\nපසුගිය වසරට සාපේක්ෂව මෙවර අයවැයේදී පළාත් සභා සඳහා වෙන්කර ඇති මුදල් කප්පාදු කර ඇති බවට පළාත් ප්‍රධාන අමාත්‍යවරු චෝදනා කළා.\nකෙසේ වෙතත් මෙම ගැටළුව පිලිබඳව පළාත් ප්‍රධාන අමාත්‍යවරු, පසුගියදා ජනාධිපතිවරයා හමුවී සාකච්ඡා කළ අතර එහිදී කප්පාදු කර ඇති මුදල් යලි ලබාදීමට එකඟතාවය පළ වූ බවයි මාධ්‍ය වාර්තා කළේ.\nඅද පැවති මාධ්‍ය හමුවේදී මෙම මාධ්‍ය වාර්තා ප්‍රතික්ෂේප කරමින් අමාත්‍යවරයා කියා සිටියේ  එවැනි වැඩි කිරීමක් සිදු නොකරන බවයි.",
       "URL": "https://www.hirunews.lk/148229/දඩ-වැඩි-කළේ-ආදායම-කරගැනීමට-නොවේ-මුදල්-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4782"
}