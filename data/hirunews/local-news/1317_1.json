{
       "Source": "hirunews",
       "Timestamp": "Saturday, 05 March 2022 - 14:32",
       "Headline": "යුරෝපයේ අන්තර්ජාල බිඳ වැටීමක්",
       "News Content": "යුක්රේනයේ රුසියානු ආක්‍රමණය ආරම්භවීමත් සමඟ එල්ලවූ සයිබර් ප්‍රහාරයක් හේතුවෙන් යුරෝපය පුරා දැවැන්ත අන්තර්ජාල බිඳවැටීමක් සිදු වූ බව අනාවරණ කෙරෙනවා.\nජර්මනිය, ප්‍රංශය, හංගේරියාව, ග්‍රීසිය, ඉතාලිය, පෝලන්තය ආදී රටවල් රැසකින් මෙලෙස අන්තර්ජාල බිඳවැටීම් වාර්තා වී ඇති අතර, දින කිහිපයක් පුරා එම තත්වය පැවති බව වාර්තා වුණා.\nප්‍රධාන පෙළේ අන්තර්ජාල සහ චන්ද්‍රිකා සමාගම් මේ සම්බන්ධයෙන් සිය දත්ත ඊයේ අනාවරණ කරනු ලැබුවා.\nමීට අමතරව සයිබර් ප්‍රහාරය හේතුවෙන් යුරෝපයේ සුළං විදුලි ජනන ටර්බයින් යන්ත්‍ර 5,800 ක් පමණ අක්‍රිය වූ බව සඳහන්.\nදත්ත විනාශ කරන පරිගණක වෛරසයක් මෙම සයිබර් ප්‍රහාරය සඳහා යොදාගෙන ඇති අතර, ඒ පිළිබඳ වැඩිදුර තොරතුරු මෙතෙක් අනාවරණ වී නැහැ.",
       "URL": "https://www.hirunews.lk/298724/යුරෝපයේ-අන්තර්ජාල-බිඳ-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=1317"
}