{
       "Source": "hirunews",
       "Timestamp": "Thursday, 09 March 2017 - 9:45",
       "Headline": "පොල් අහුලන්න ගිය කාන්තාවකට ලිංගික අතවරයක්",
       "News Content": "කුඹුරක පලා නෙලමින් සිටි කාන්තාවක් පොල් ඇහිලීම සඳහා යැයි පවසා අසල වූ වත්තකට ගෙන ගොස් අස්වාභාවික ලිංගික අතවරයක් සිදු කළ බව කියන පුද්ගලයින් දෙදෙනෙකු අත්අඩංගුවට ගැනීම සඳහා විමර්ශණ කටයුතු ආරම්භ කර ඇති බව දංකොටුව, කොස්වත්ත පොලීසිය පවසනවා.\nඅතවරයට ලක්ව ඇත්තේ දංකොටුව - හාල්දඬුවන ප්‍රදේශයේ පදිංචි 42 හැවිරිදි කාන්තාවක්.\nතමන් නිවස ආසන්නයේ ඇති කුඹුරක පලා නෙලමින් සිටින විට එම ස්ථානයට පැමිණි හඳුනන දෙදෙනෙකු පොල් ඇහිලීම සඳහා අසල ඇති වත්තකට යමු යැයි පවසා තමන්ව කැඳවාගෙන ගොස් අස්වාභාවික ලෙස අතවර කළ බව අතවරයට මුහුණ දුන් කාන්තාව පොලිසිය හමුවේ පවසා තිබෙනවා.\nඅතවරයට ලක් වූ කාන්තාව ප්‍රතිකාර සඳහා දංකොටුව දිසා රෝහලට ඇතුළත් කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/156427/පොල්-අහුලන්න-ගිය-කාන්තාවකට-ලිංගික-අතවරයක්",
       "Category": "Local News",
       "Parent URL": "https://www.hirunews.lk/local-news.php?pageID=4623"
}