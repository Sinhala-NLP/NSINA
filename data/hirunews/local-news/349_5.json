{
       "Source": "hirunews",
       "Timestamp": "Friday, 12 May 2023 - 17:05",
       "Headline": "ලොව වයස්ගතම සුනඛයා 31 වන උපන් දිනය සමරයි",
       "News Content": "ලොව වයස්ගතම සුනඛයා වන බොබී සිය 31 වන උපන් දිනය සමරා තිබෙනවා.\nබොබී 1992 වසරේ මැයි 11 වනදා පෘතුගාලයේ දී උපත ලබා ඇති බවයි විදෙස් පුවත් වාර්තා සඳහන් කළේ.\nඑම සුනඛයාගේ හිමිකරු වන ලියනොල් කොස්තා සඳහන් කර ඇත්තේ ලොව වයස්ගතම සුනඛයා ලෙස සැළකෙන බොබීගේ මව ජීවත්ව ඇත්තේ වයස අවුරුදු 18 ක් පමණක් බවයි.\nකෙසේ වෙතත් බොබී දශක 3 ක් ජීවත්වනු ඇතැයි තමන් අපේක්ෂා නොකළ බවද ඔහු සඳහන් කර තිබෙනවා.\nබොබී ලොව වයස්ගම සුනඛයා ලෙස ගිනස් වාර්තා අතරට එක්වී ඇත්තේ පසුගිය පෙබරවාරි මාසයේදී වන අතර, ඇමරිකාව, ජපානය මෙන්ම යුරෝපිය ජනතාවද බොබී සමඟ ඡායාරූප ගැනීම සඳහා පැමිණෙන බව බොබීගේ හිමිකරු පවසා තිබෙනවා.\nලොව පුරා සුනඛයෙකුගේ ආයු කාලය වයස අවුරුදු 12 ත් 15 ත් අතර වන අතර, උපරිම වයස අවුරුදු විස්සක් දක්වා ද ජීවත්වනු ඇතැයි සැළකිය හැකියි.",
       "URL": "https://www.hirunews.lk/334990/ලොව-වයස්ගතම-සුනඛයා-31-වන-උපන්-දිනය-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=349"
}