{
       "Source": "hirunews",
       "Timestamp": "Saturday, 19 October 2019 - 13:11",
       "Headline": "තවත් දෙමළ පක්ෂ 10කගේ සහය ගෝඨාභයට",
       "News Content": "නැගෙනහිර පළාතේ දෙමළ දේශපාලන පක්ෂ 10කගේ සහය ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂට ලබාදීමට තීරණය කර තිබෙනවා.\nහිටපු ජනාධිපති මහින්ද රාජපක්ෂ නැගෙනහිර පළාතේ සිදුකළ සංවර්ධනය හේතුවෙන් ඉදිරි ජනාධිපතිවරණයේදී තමන් ශ්‍රී ලංකා පොදුජන පෙරමුණ ප්‍රමුඛ ඒකාබද්ධ විපක්ෂයේ ජනාධිපති ධුර අපේක්ෂක ගෝඨාභය රාජපක්ෂට සහය පළ කරන බව මඩකලපුව දිස්ත්‍රික් පාර්ලිමේන්තු මන්ත්‍රී එස්. වියාලේන්ද්‍රන් පසුගිය 14 වන දා ප්‍රකාශ කළා.\nනැගෙනහිර දෙමළ දේශපාලන පක්ෂ 10ක සහය ලබා ගැනීම සඳහා මැදිහත් වී ඇත්තේ ද ඔහුයි.\nඒ සම්බන්ධයෙන් මඩකලපුව ප්‍රදේශයේ අද පැවති මාධ්‍ය හමුවකදී පාර්ලිමේන්තු මන්ත්‍රී එස්. වියාලේන්ද්‍රන් කරුණු දක්වා තිබෙනවා.\nඑහිදී ඔහු කියා සිටියේ කරුණු 3ක් මත පදනම්ව පොදුජන පෙරමුණේ අපේක්ෂක ගෝඨාභය රාජපක්ෂට සහය දැක්වීමට එම දෙමළ පක්ෂ එක්වී සිටින බවයි.\nඋතුරේ ඉඩම් නිදහස් කිරීම, අතුරුදන් වූවන් පිළිබද ගැටළුව හා නැගෙනහිර පළාත සංවර්ධනය එම කරුණු 3 වනවා.\nමේ අතර, මව්බිමේ සුරක්ෂිතභාවය වෙනුවෙන් කලාකරුවන් රැසකගේ සහය ශ්‍රී ලංකා පොදුජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂට පළ කර තිබෙනවා.\nඒ, ඊයේ පස්වරුවේ විවිධ කලා අංශ නියෝජනය කරන ජ්‍යෙෂ්ඨ කලා ශිල්පීන් රැසක් හමුවූ අවස්ථාවේදියි.",
       "URL": "https://www.hirunews.lk/226542/තවත්-දෙමළ-පක්ෂ-10කගේ-සහය-ගෝඨාභයට",
       "Category": "Local News",
       "Parent URL": "https://www.hirunews.lk/local-news.php?pageID=3090"
}