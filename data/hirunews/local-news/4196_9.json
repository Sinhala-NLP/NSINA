{
       "Source": "hirunews",
       "Timestamp": "Wednesday, 29 November 2017 - 8:35",
       "Headline": "අයවැය කාරක සභා විවාදයේ 11 වන දිනය අදයි",
       "News Content": "අයවැය කාරක සභා විවාදයේ 11 වන දිනය අදයි.\nඅද දිනයේදී කර්මාන්ත හා වාණිජ, ග්‍රාමීය ආර්ථික කටයුතු සහ රාජ්‍ය ව්‍යවසාය සංවර්ධන යන අමාත්‍යාංශයන් පිළිබඳව වැය ශීර්ෂයන් විවාදයට ගැනෙනවා.\nමේ අතර, 2018 අයවැය යෝජනාවකට අනුව විදෙස් නැව් සමාගම්වලට සියයට 100 ක් දේශීය වෙළඳපොල විවෘත කිරීම සම්බන්ධ ගැසට් නිවේදනයට විෂයභාර අමාත්‍යවරයා ලෙස තමන් අත්සන් නොකරන බව වරාය සහ නාවික කටයුතු අමාත්‍ය මහින්ද සමරසිංහ පාර්ලිමේන්තුවේදී ප්‍රකාශ කළා.\nවරාය සහ නාවික කටයුතු අමාත්‍යාංශයේ වැය ශීර්ෂ විවාදයට ඊයේ එක්වෙමින් ඔහු කියා සිටියේ තම අමාත්‍යාංශයට අදාළ අයවැය යෝජනා සකස් කිරීමේදී තමන් සමග කිසිවක් සාකච්ඡා නොකළ බවයි.",
       "URL": "https://www.hirunews.lk/177176/අයවැය-කාරක-සභා-විවාදයේ-11-වන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4196"
}