{
       "Source": "hirunews",
       "Timestamp": "Tuesday, 20 June 2023 - 17:11",
       "Headline": "මෙරට වෘත්තිකයන්ට බලපත්‍රයක් හඳුන්වා දීමට පියවර",
       "News Content": "මෙරට සියලු වෘත්තිකයන්ට බලපත්‍රයක් ලබා දීමට ඉදිරියේදී කටයුතු කරන බව කම්කරු හා විදේශ රැකියා අමාත්‍ය මනූෂ නානායක්කාර පවසනවා.\nකොළඹ අද පැවති මාධ්‍ය හමුවකට එක් වෙමින් ඔහු සඳහන් කළේ වෘත්තිකයන්ට පිළිගැනීමක් ලබා දීමේ අරමුණින් මෙම පියවර ගන්නා බවයි.\nඑමඟින් ඔවුන්ට විදේශගත වීමේදී මෙන්ම මෙරටදීද වාසි රැසක් අත්වන බව අමාත්‍යවරයා කියා සිටියා.\nමේ අතර රුමේනියාවේ රැකියා ලබාදෙන බව පවසමින් මුදල් වංචා කළ 55 හැවිරිදි කාන්තාවක් විදේශ සේවා නියුක්ති කාර්යාංශයේ විශේෂ විමර්ශන ඒකකය මගින් අද කඳාන ප්‍රදේශයේදී සිය භාරයට ගෙන තිබෙනවා.\nපුද්ගලයන් කිහිපදෙනෙකුගෙන් මෙම කාන්තාව විසි හයලක්ෂ 75,000 ක පමණ මුදලක් මෙලෙස වංචා කර ඇති බවයි එම කාර්යාංශය පැවසුවේ.",
       "URL": "https://www.hirunews.lk/338527/මෙරට-වෘත්තිකයන්ට-බලපත්‍රයක්-හඳුන්වා-දීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=251"
}