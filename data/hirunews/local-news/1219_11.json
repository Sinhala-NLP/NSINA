{
       "Source": "hirunews",
       "Timestamp": "Thursday, 21 April 2022 - 6:55",
       "Headline": "ශ්‍රී ලංකාව වෙත හදිසි මානුෂීය ආධාර තොගයක්",
       "News Content": "පවතින දුෂ්කරතා මග හරවා ගැනීම සඳහා ශ්‍රී ලංකාවේ ජනතාවට උපකාර කිරීමේ අරමුණින් ශ්‍රී ලංකාව වෙත හදිසි මානුෂීය ආධාර තොගයක් ලබාදීමට චීන විදේශ අමාත්‍යාංශය සහ ජාත්‍යන්තර සංවර්ධන සහයෝගිතා ආයතනය තීරණය කර තිබෙනවා.\nශ්‍රී ලංකාවේ පිහිටි චීන තානාපති කාර්යාලය සිය ට්විටර් ගිණුමේ සටහනක් තබමින් ප්‍රකාශ කර ඇත්තේ චීන විදේශ අමාත්‍යාංශය සහ ජාත්‍යන්තර සංවර්ධන සහයෝගීතා නියෝජිත ආයතනය එක්ව අදාළ ආධාර ලබාදීමට තීරණය කර ඇති බවයි.\nවත්මන් දුෂ්කරතා මගහරවා ගැනීම සදහා ශ්‍රී ලංකාවේ ජනතාවට උපකාර කිරීමේ අරමුණින් මෙම අධාර ලබාදෙන අතර ලබාදෙන ආධාර පිළිබද තොරතුරු ඉදිරියේදී ප්‍රකාශයට පත් කරන බවද චීන තානාපති කාර්යාලය වැඩිදුරටත් සඳහන් කර තිබෙනවා.",
       "URL": "https://www.hirunews.lk/302411/ශ්‍රී-ලංකාව-වෙත-හදිසි-මානුෂීය-ආධාර-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=1219"
}