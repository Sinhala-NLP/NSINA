{
       "Source": "hirunews",
       "Timestamp": "Saturday, 30 September 2017 - 19:32",
       "Headline": "පිළියන්දල ඉදි කෙරුනු ශාක්‍ය ජනපදය වල් බිහිවෙයි",
       "News Content": "රටේ බෞද්ධ ජනතාවට ආධ්‍යාත්මික සුවය වෙනුවෙන් සෑම රජයකින්ම රුපියල් කෝටි ගණන් වැයකොට විවිධ ඉදිකිරීමේ ව්‍යාපෟති සිදු කරනු ලබනවා.\nඑලෙස ඇරඹෙන ඇතැම් ව්‍යාපෘතීන් අභාවයට පත් වන්නේ බළධාරීන්ගේ ඇති නොසැලකිල්ල හේතුවෙන්.\nපිලියන්දල ප්‍රදේශයේ ඉදිකෙරෙමින් පැවතුණු ශාක්‍ය ජනපද ව්‍යාපෟතියද මේ වනවිට අභාවයට යමින් පවතින බව අපට වාර්තා වුණා.\nපිලියන්දල - කහපොල රෙජිඩේල් වත්ත අක්කර 78ක මෙම භූමි භාගය තුල පසුගිය රජයන් කිහිපයක්ම විවිධ ව්‍යාපෟතීන් ආරම්භ කිරීමට සැලසුම් සකස් කළා.\nනමුත් ඒ කිසිදු ව්‍යාපෘතියක් සාර්ථක කර ගැනීමට හැකි වුයේ නැහැ.\nවත්මන් රජයද, මෙම භූමියේ සිදුහත් කුමරුගේ උපත සිදුවු ශාක්‍ය ජනපදය ප්‍රතිනිර්මාණය කිරීමේ ව්‍යාපෟතියක් ආරම්භ කළේ පසුගිය මැයි මාසයේ මෙරටදී සැමරු එක්සත් ජාතීන්ගේ ජාත්‍යන්තර වෙසක් දිනයට සමගාමීවයි.\nබුදධ ශාසන අමාත්‍යංශය එවකදී පැවසුවේ මෙමඟින් මෙරට බෞද්ධ සැදැහැවතුන්ට ඉන්දියාවට නොගොස් අදාල සිද්ධස්ථාන මෙරටදී වැදපුදා ගැනීමේ අවස්ථාව හිමිවන බවයි.\nරුපියල් මිලියන 500ක් වැය කිරීමට සැලසුම් කර තිබු මෙහි ඉදිකිරීම් මීට මාස කිහිපයකට ඉහතදී නතර වී ඇති අතර ඉදිකර අවසන් වු ගොඩනැගිලි පවා මේ වනවිට විනාශ වෙමින් පවතිනවා.",
       "URL": "https://www.hirunews.lk/172257/පිළියන්දල-ඉදි-කෙරුනු-ශාක්‍ය-ජනපදය-වල්-බිහිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4294"
}