{
       "Source": "hirunews",
       "Timestamp": "Thursday, 27 May 2021 - 14:40",
       "Headline": "කොවිඩ් නිසා අහිමිව ගිය වෙසක් සැමරුම් (වීඩියෝ)",
       "News Content": "කොවිඩ් 19 වසංගතය හමුවේ මෙවරත් වෙසක් උත්සවය සැමරීමට සිදුවුණේ බෞද්ධ ජනතාවට නිවසේ සිට ආමිස හා ප්‍රතිපත්ති පූජාවන්ට මුල්තැන දෙමින්.\nකෙසේ වෙතත් දිවයිනේ ප්‍රදේශ රැසකම ජනතාව මාර්ග දෙපස හා විවිධ ආයතන පරිශ්‍ර වෙසක් සැරසිලි වලින් අලංකාර කර තිබුණා.\n2019 වසරේ පාස්කු ප්‍රහාරයත් 2020 වසරේ කොවිඩ් වසංගත තත්ත්වයත් හේතුවෙන් වෙනත් දින වල වෙසක් උත්සවයට සමගාමීව සංවිධාන කෙරෙන වෙසක් තොරණ , දන්සල , වෙසක් කලාප පැවැත්වුණේ නැහැ.\nඒ කොවිඩ් 19 තෙවන රැල්ල අන් සියල්ලටම වඩා ප්‍රභලව ජන ජීවිත වලට එල්ල කල අවදානම හේතුවෙන්.\nකෙසේ වෙතත් දිවයිනේ ප්‍රදේශ කිහිපයක වෙසක් සැරසිළි දක්නට ලැබුණා.\nජනාධිපති ලේකම් කාර්යාල පරිශ්‍රය වෙසක් මංගල්‍යය වෙනුවෙන් අලෝකවත් කර තිබුනා.\nකුරුදුවත්ත පොලිසියේ වෙසක් නිර්මාණ ආලෝකවත් කෙරුණේ මහජන ආරක්ෂක අමාත්‍ය රියර් අද්මිරාල් ආචාර්ය සරත් වීරසේකර මහතා අතින්.\nකොවිඩ් වෛරසය සංකේතවත් කරමින් නිර්මාණය කර තිබූ  පහන් කූඩුවක් අනුරාධපුර ප්‍රදේශයෙන් දක්නට ලැබුනා.\nපවතින අයහපත් කාලගුණ තත්ත්වය මධ්‍යයේ වුවද හැටන් ප්‍රදේශයේ තරුණයින් මෙම පහන් කූඩු නිර්මාණය කර තිබුණේ ජලය මතයි.",
       "URL": "https://www.hirunews.lk/272598/කොවිඩ්-නිසා-අහිමිව-ගිය-වෙසක්-සැමරුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1925"
}