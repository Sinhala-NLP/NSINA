{
       "Source": "hirunews",
       "Timestamp": "Monday, 17 June 2019 - 9:14",
       "Headline": "පොසොන් පොහෝ දා සූදුපො‍ළක් වටලා කාන්තාවන් හතරක් අත්අඩංගුවේ",
       "News Content": "අම්බලන්තොට ප්‍රදේශයේ සුපිරි නිවසක් තුල පවත්වාගෙන ගිය සූදුපො‍ළක් වැටලීමට අම්බලන්තොට පොලිසිය සමත්ව තිබෙනවා.\nඊයේ (16) දින සිදුකළ මෙම වැටලීමේදී සූදු ක්‍රීඩාවේ නියැලී සිටි කාන්තාවන් සිව්දෙනෙක් අත්අඩංගුවට ගනු ලැබුවා.\nපොලිසියට ලද තොරතුරක් මත සිදුකළ වැටලීමේදී මෙලෙස අත්අඩංගුවට පත්ව ඇත්තේ මව දියණිය සහ තවත් ඥාති දියණියන් දෙදෙනෙක් බවයි පොලිසිය පැවසුවේ.\nමීට පෙරද කාන්තාවන් පිරිසක් අදාල නිවසේ මෙලෙස සූදු ක්‍රීඩාවේ නියැලෙමින් සිටි අවස්ථාවේ පොලිසිය විසින් අත්අඩංගුවට ගෙන ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/218556/පොසොන්-පොහෝ-දා-සූදුපො‍ළක්-වටලා-කාන්තාවන්-හතරක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=3296"
}