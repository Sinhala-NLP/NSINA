{
       "Source": "hirunews",
       "Timestamp": "Sunday, 05 June 2022 - 22:45",
       "Headline": "ළමුන් ශීඝ්‍රයෙන් පැතිර යන වෛරස ප්‍රභේදයක් - සැලකිලිමත් වන්න (වීඩියෝ)",
       "News Content": "මේ දිනවල කුඩා දරුවන් අතර උණ සමඟ ශරීරයේ රතු ලප හෝ සුදු බිබිලි මතුව ඇත්නම් එම දරුවන් ඉදිරි දින කිහිපයේ පෙර පාසල් හා පාසල් නොයවන ලෙස වෛද්‍යවරු මව්පියන්ගෙන් ඉල්ලා සිටිනවා.\nවෛද්‍යවරු පෙන්වා දෙන්නේ, මෙය දරුවන් අතර ශීඝ්‍රයෙන් පැතිර යන වෛරස ප්‍රභේදයක් හේතුවෙන් බෝ වන රෝගයක් බවයි.\nකොළඹ ඇතුළු ප්‍රදේශ කිහිපයකින් මේ දිනවල වාර්තා වන මෙම වෛරස ප්‍රභේදය මාස 6ත් - අවුරුදු 12ත් අතර දරුවන් අතර ව්‍යාප්ත වෙමින් ඇති බව ළමා රෝග විශේෂඥ වෛද්‍යවරුන් පෙන්වා දෙනවා.\nවෛරසයක් හේතුවෙන් පැතිර යන මෙම රෝගය මාරාන්තික නොවන බව වෛද්‍යවරුන් අවධාරණය කරනවා.",
       "URL": "https://www.hirunews.lk/306314/ළමුන්-ශීඝ්‍රයෙන්-පැතිර-යන-වෛරස-ප්‍රභේදයක්-සැලකිලිමත්-වන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1116"
}