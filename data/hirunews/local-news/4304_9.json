{
       "Source": "hirunews",
       "Timestamp": "Monday, 25 September 2017 - 12:56",
       "Headline": "පළාත් පාලන සංශෝධන පනත් කෙටුම්පතට පක්ෂව ඡන්දය දුන් හේතුව ජවිපෙ පහදයි",
       "News Content": "පසුගියදා පාර්ලිමේන්තුවේදී සම්මත කෙරුණු පළාත් සභා ජන්ද විමසීම් සංශෝධන පනත් කෙටුම්පතට පක්ෂව ඡන්දය ප්‍රකාශ කිරීම පිළිබඳව ජනතා විමුක්ති පෙරමුණ අද කරුණු පැහැදිළි කළා.\nඒ සිය පක්ෂ මූලස්ථානයේ පැවති මාධ්‍ය හමුවකට එක්වෙමින්.\nඑහිදී එම පක්ෂයේ නායක පාර්ලිමේන්තු මන්ත්‍රී අනුර කුමාර දිසානායක කියා සිටියේ ඉදිරිපත් කළ පනත මගින් පළාත් සභා ඡන්දය කල් යන බව තම පක්ෂය දැන සිටි නමුත් එමගින් කාන්තා නියෝජනය වැඩිකිරීමක් සිදුවන නිසා ඊට පක්ෂව ජන්දය භාවිතා කළ බවයි.\nමේ අතර එම පක්ෂයේ ප්‍රධාන ලේකම් ටිල්වින් සිල්වා බදුල්ලේ ඊයේ පැවති සම්මන්ත්‍රණයකට එක්වෙමින් කියා සිටියේ ඒකාබද්ධ විපක්ෂය සැබෑ ලෙසම මෙම පනතට විරුද්ධ නම් හිටපු ජනාධිපතිවරයාටද සිය ඡන්දය විරුද්ධව ප්‍රකාශ කිරීමට හැකියාව තිබූ බවයි.",
       "URL": "https://www.hirunews.lk/171796/පළාත්-පාලන-සංශෝධන-පනත්-කෙටුම්පතට-පක්ෂව-ඡන්දය-දුන්-හේතුව-ජවිපෙ-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4304"
}