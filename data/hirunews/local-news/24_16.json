{
       "Source": "hirunews",
       "Timestamp": "Sunday, 17 September 2023 - 13:01",
       "Headline": "නඩු භාණ්ඩ උකස් කර මුදල් ලබාගත් උප පොලිස් පරීක්ෂක අත්අඩංගුවට",
       "News Content": "මිරිහාන පොලීසියේ නඩු භාණ්ඩ ලෙස තිබූ රන් ආභරණ තොගයක් උකස් තබා මුදල් ලබාගත් උප පොලිස් පරීක්ෂකවරයෙකු මිරිහාන පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මිරිහාන පොලිසියට අනුයුක්තව සේවය කළ උප පොලිස් පරීක්ෂකවරයෙකු බව පොලීසිය පවසනවා.\nපොලිස් ස්ථානය විසින් අධිකරණයට ඉදිරිපත් කර තිබූ නඩු භාණ්ඩපසුගිය ජූලි මස 31 වැනිදාපැමිණිලිකරුවන් වෙත ලබාදීමට  අධිකරණය නියෝග ලබා දී තිබුණා.\nසැකකාර උප පොලිස්  පරීක්ෂකවරයා එම නියෝගය පැහැර හැර එම රන් භාණ්ඩ  නුගේගොඩ හා මහරගම ප්‍රදේශයේ පිහිටි උකස් මධ්‍යස්ථානයක් වෙත උකස් කර මුදල් ලබාගෙන ඇති බව අනාවරණය වූ බව පොලීසිය පවසනවා.\nමිරිහාන පොලීසියේ නිලධාරීන් විසින් විමර්ශන සිදුකර කැටන්දොල අක්මීමන ප්‍රදේශයේ සැඟව සිටියදී උප පොලිස් පරීක්ෂකවරයා අත්අඩංගුවට ගත් බව වාර්තා වෙනවා.",
       "URL": "https://www.hirunews.lk/348545/නඩු-භාණ්ඩ-උකස්-කර-මුදල්-ලබාගත්-උප-පොලිස්-පරීක්ෂක-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=24"
}