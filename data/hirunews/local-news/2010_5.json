{
       "Source": "hirunews",
       "Timestamp": "Monday, 19 April 2021 - 15:44",
       "Headline": "අම්බර් කිලෝග්රැම් දෙකහාමාරක් සමඟ සිව්දෙනෙකු අත්අඩංගුවට",
       "News Content": "තල්මසුන්ගෙන් ලැබෙන අම්බර් කිලෝග්රැම් දෙකහාමාරක් ප්‍රවාහනය කළ සැකකරුවන් සිව් දෙනෙකු අද (19) මුලතිව් නගරයේදී අත්අඩංගුවට ගත් බව මුලතිව් පොලිස් විශේෂ කාර්ය බළකාය පවසනවා.\nපොලිස් විශේෂ කාර්ය බළකාය පැවසූවේ ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බවයි.\nඅනුරාධපුරය ප්‍රදේශයේ පදිංචි කාන්තාවක් හා පිරිමි පුද්ගලයින් සිව් දෙනෙකු ජාවාරම වෙනුවෙන් පැමිණ සිටියදී අත්අඩංගුවට ගැනීම සිදුකළ බව පොලිස් විශේෂ කාර්ය බළකා නිළධාරීන් පැවසූවා.\nඅත්අඩංගුවට ගත් සැකකරුවන් වයස අවුරුදු 50 ත් 65 ත් අතර පිරිසක් වන අතර, මෙම අම්බර් තොගය රුපියල් කෝටි එකහාමාරක මුදලකට අලෙවි කිරීමට\nසැකකරුවන් රැගෙනවිත් ඇති බවට තොරතුරු අනාවරණය කොටගෙන තිබෙනවා.\nඅත්අඩංගුවට ගත් සැකකරුවන් මුලතිව් පොලිසිය හරහා මුලතිව් මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් මුලතිව් පොලිස් විශේෂ කාර්ය බළකා නිළධාරීන් හා මුලතිව් පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/268891/අම්බර්-කිලෝග්රැම්-දෙකහාමාරක්-සමඟ-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2010"
}