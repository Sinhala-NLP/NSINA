{
       "Source": "hirunews",
       "Timestamp": "Thursday, 10 August 2023 - 10:16",
       "Headline": "බිරිඳගේ දෝෂාරෝපණයට  ලක් වූ පොලිස් සැරයන් වස පානය කර රෝහලට",
       "News Content": "සියදිවි නසා ගැනීමට කෘමි නාශක පානය කිරීමෙන් පසු පොළොන්නරුව ප්‍රධාන මාර්ගයේ ඊරිගේඔය ප්‍රදේශයේ  බස් නැවතුම්පලක වැටී සිටි පොලිස් සැරයන්වරයෙකු ප්‍රතිකාර සඳහා දඹුල්ල රෝහලට ඇතුළත් කර තිබෙනවා.\nමෙලෙස රෝහල් ගත කොට ඇත්තේ පොලොන්නරුව පොලිස් ස්ථානයට අනුයුක්තව රාජකාරි කරනු ලබන පොලිස් සැරයන්වරයෙකු බව පොලීසිය පවසනවා.\nහබරණ පොලිසියෙන් මේ සම්බන්ධව විමර්ශන සිදු කිරීමේ දී හෙළි වී ඇත්තේ පොලොන්නරුව පොලිසියේ සිට පොලොන්නරුව අධිවේගී මාර්ග ආරක්ෂා කොට්ඨාසයට ස්ථාන මාරුවක් ලැබීම සම්බන්ධව සිය බිරිඳට  දුරකථනයෙන් පැවසීමෙන් අනතුරුව ඇය විසින් දෝෂාරෝපණය  කිරීම නිසා ඇති වූ සිත් තැවුලක් හේතුවෙන් මෙලෙස සිය දිවි නසා ගැනීමට කෘමිනාශක පානය කර ඇති බවකි.\nපොලිස් සැරයන්වරයා සම්බන්ධව දඹුල්ල රෝහලෙන් අප කළ විමසුමකදී ප්‍රකාශ කළේ අසාධ්‍ය තත්වයෙන්  දැඩි සත්කාර ඒකකයේ ප්‍රතිකාර ලබන බව ය.\nමෙම සම්බන්ධව ඉදිරි විමර්ශන කටයුතු හබරණ පොලීසිය විසින් සිදුකරනවා.",
       "URL": "https://www.hirunews.lk/344288/බිරිඳගේ-දෝෂාරෝපණයට-ලක්-වූ-පොලිස්-සැරයන්-වස-පානය-කර-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=109"
}