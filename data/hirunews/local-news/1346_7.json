{
       "Source": "hirunews",
       "Timestamp": "Sunday, 20 February 2022 - 9:07",
       "Headline": "ව්‍යාජ උසස් පෙළ කාලසටහන ගැන සොයන්න - නියාමන කොමිසමටත් පැමිණිලි",
       "News Content": "උසස් පෙළ විභාගයට අදාළව ව්‍යාජව සැකසූ කාලසටහනක් අන්තර්ජාලයට එක් කළ පුද්ගලයින් සම්බන්ධයෙන් විමර්ශනයක් සිදු කරන ලෙස ශ්‍රී ලංකා විදුලි සංදේශ නියාමන කොමිෂන් සභාවට පැමිණිලි කරන බව විභාග දෙපාර්තමේන්තුව පවසනවා.\nවිභාග කොමසාරිස් ජනරාල් එල්.එම්.ඩී. ධර්මසේන හිරු ප්‍රවෘත්ති අංශයට කියා සිටියේ ඒ සම්බන්ධයෙන් පොලිසිය දැනුවත් කිරීමට ද කටයුතු කරන බවයි.\nඑසේම, ඊයේ (19) දිනයේදී ද අදාළ ව්‍යාජ කාලසටහනට අනුව ඇතැම් සිසුන් ප්‍රමාද වී විභාග ශාලා වෙත පැමිණ ඇති අතර, ඔවුන්ට විභාග ප්‍රශ්නපත්‍ර සඳහා පිළිතුරු ලබාදීමට අමතර කාලයක් ලබාදීමට කටයුතු කළ බවයි විභාග කොමසාරිස් ජනරාල්වරයා සඳහන් කළේ.",
       "URL": "https://www.hirunews.lk/297485/ව්‍යාජ-උසස්-පෙළ-කාලසටහන-ගැන-සොයන්න-නියාමන-කොමිසමටත්-පැමිණිලි",
       "Category": "Local News",
       "Parent URL": "https://www.hirunews.lk/local-news.php?pageID=1346"
}