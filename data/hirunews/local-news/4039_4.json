{
       "Source": "hirunews",
       "Timestamp": "Wednesday, 14 March 2018 - 9:20",
       "Headline": "කොළඹ කුණුවලට තවමත් විසඳුම් නැහැ",
       "News Content": "කොළඹ නගරයේ මාලිගාකන්ද, මරදාන, දෙමටගොඩ ආදී ප්‍රදේශ රැසක සතියක පමණ කාලයක් තිස්සේ කසල ගොඩගැසී ඇති බවට ප්‍රදේශවාසීන් චෝදනා කරනවා.\nඔවුන් කියා සිටියේ කොළඹ මහනගර සභාව කසල එක්රැස් කිරීම සඳහා නොපැමිණීම හේතුවෙන් තමන් මෙම ගැටලුවට මුහුණදී ඇති බවයි.\nමේ පිළිබඳව අප කොළඹ මහනගර සභාවේ වැඩබලන නාගරික කොමසාරිස් ලලිත් වික්‍රමරත්නගෙන් විමසීමක් කළ අතර, ඔහු කියා සිටියේ කසල වර්ගීකරණය නොකිරීමෙන් මෙම ගැටලුව උද්ගතව ඇති බවයි.\nකසල වර්ගීකරණය කළ ද මහනගර සභාවේ සේවකයින් ඒවා රැගෙන යාමට නොපැමිණෙන බවටයි ජනතාව චෝදනා කළේ.",
       "URL": "https://www.hirunews.lk/185854/කොළඹ-කුණුවලට-තවමත්-විසඳුම්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4039"
}