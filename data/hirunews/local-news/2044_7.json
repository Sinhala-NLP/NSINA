{
       "Source": "hirunews",
       "Timestamp": "Saturday, 03 April 2021 - 13:09",
       "Headline": "කොවිෂීල්ඩ් දෙවන මාත්‍රාව අප්‍රේල් 19 වනදා  සිට (වීඩියෝ)",
       "News Content": "ඔක්ස්ෆර්ඩ් ඇස්ට්‍රාසෙනෙකා කොවිෂීල්ඩ් එන්නතේ දෙවැනි මාත්‍රාව අප්‍රේල් 19 වනදා සිට ජුනි 30 දක්වා කාලය තුල ලබාදීමේ හැකියාව පවතින බව විෂයභාර රාජ්‍ය ඇමතිනි වෛද්‍ය සුදර්ශනී ප්‍රනාන්දුපුල්ලේ පවසනවා.\nඊයේ (02) දිනයේ මෙරටින් හඳුනාගත් කොරෝනා ආසාදිතයන්ගෙන් වැඩිම පිරිස වන 35 දෙනෙකු ගම්පහ දිස්ත්‍රික්කයෙන් වාර්තා වී තිබෙනවා.\nමීට අමතරව, කොළඹ දිස්ත්‍රික්කයෙන් ආසාදියින් 30 දෙනෙකු සහ යාපනය දිස්ත්‍රික්කයෙන් ආසාදිතයින් 21 දෙනෙකු වාර්තා වූ බවයි කොවිඩ් 19 පැතිරිම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළේ.\nඊයේ (02) දිනයේ ආසාදිතයින් 211 දෙනෙකු මෙරටින් හදුනාගෙන තිබූ අතර ඉන් 28 දෙනෙකු විදේශ ගතව සිට මෙරටට පැමිණි පුද්ගලයින්.\nමේ අතර, අද (03) උදෑසනින් අවසන් වූ පැය විසි හතර තුළ ඉන්දියාවෙන් නව කොරෝනා ආසාදිතයන් 89,129 ක් වාර්තාවී තිබෙනවා.\nඑය, පසුගිය සැප්තැම්බර් විසිවනදායින් පසු වාර්තා වූ වැඩිම දෛනික කොරෝනා ආසාදිතයන් සංඛ්‍යාවයි.\nඉන්දියාවේ වැඩිම කොරෝනා ව්‍යාප්තියක් දක්නට ලැබෙන්නේ මහාරාෂ්ඨ ප්‍රාන්තයෙන්.\nමෙලෙස ආසාදිතයන් සංඛ්‍යාව අඛන්ඩව වැඩිවීම හේතුවෙන් ප්‍රාන්තය මුළුමනින්ම වසා දැමීමට සිදුවිිය හැකි බවට එහි ප්‍රධාන අමාත්‍ය උධාව් තකෙරේ අනතුරු ඇඟවීමක් කළා.",
       "URL": "https://www.hirunews.lk/267385/කොවිෂීල්ඩ්-දෙවන-මාත්‍රාව-අප්‍රේල්-19-වනදා-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2044"
}