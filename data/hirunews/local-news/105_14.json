{
       "Source": "hirunews",
       "Timestamp": "Friday, 11 August 2023 - 20:48",
       "Headline": "ශ්‍රී ලංකාවේ ආර්ථික අර්බුදයේදී ඉන්දියාව සැලකිය යුතු කාර්යභාරයක් ඉටු කළා:  තානාපති කියයි",
       "News Content": "1948 දී බ්‍රිතාන්‍යයෙන් නිදහස ලැබීමෙන් පසු දිවයිනට ඇති වූ දරුණුතම ආර්ථික අර්බුදය පසුගිය වසරේ ඇති වූ ආර්ථික අර්බුදය බව ඉන්දියාවේ ශ්‍රී ලංකා මහ කොමසාරිස් මිලින්ද මොරගොඩ ඊයේ (10) පැවසුවා.\nඑම දරුණුතාම ආර්ථික අර්බුදයේදී ඉන්දියාව ශ්‍රී ලංකාවට සහාය දුන් බවත් මහ කොමසාරිස්වරයා ප්‍රකාශ කළා.\nමහ කොමසාරිස් මිලින්ද මොරගොඩ එසේ ප්‍රකාශ කළේ, NatStrat, VIF, Pathfinder, සහ CII විසින් සම සත්කාරකත්වය දරන ඉන්දීය-ශ්‍රී ලංකා-ජපාන ත්‍රෛපාර්ශ්වික සහයෝගීතා උත්සවය අමතමින්.\nමොරගොඩ අවධාරණය කළේ ජනාධිපති රනිල් වික්‍රමසිංහ සහ අගමැති මෝදි අතර ප්‍රධාන ක්ෂේත්‍ර තුනක් ගෙනහැර දක්වන ඒකාබද්ධ ආර්ථික දැක්මක් තිබූ බවයි. එකක් නම් 'සම්බන්ධතාවය', දෙවැන්න 'ආර්ථික ඒකාබද්ධතාවය' සහ තුන්වැන්න ආයෝජනය බවයි.\nඔහු දෙරට අතර ත්‍රෛපාර්ශ්වික සහයෝගීතාවයට ප්‍රශංසා කළ අතර අවශ්‍ය ආයෝජන ප්‍රමාණය සැලකිල්ලට ගත් විට එය වැදගත් අංගයක් වන බව පැවසුවා.\nඅවශ්‍ය ආයෝජන ප්‍රමාණය අනුව, ත්‍රෛපාර්ශ්වික සහයෝගිතාව එහි වැදගත් අංගයක් බවට පත් වෙන බවත් ජනාධිපතිවරයාගේ සංචාරය ආර්ථික සහයෝගීතාව කෙරෙහි අවධානය යොමු කළ බවත් ඔහුගේ අදහස වුණා.\nචීන සබ්මැරීනය සහ එය ඉන්දියන් සාගර කලාපයේ පැවතීම පිළිබඳව විමසූ විට මහ කොමසාරිස්වරයා කියා සිටියේ මෙම සිදුවීම මීට ටික කලකට පෙර සිදුවූවක් බවත් ජනාධිපතිවරයාගේ සංචාරය ආර්ථික ඒකාබද්ධතාව කෙරෙහි අවධානය යොමු කළ බවත්.\n“සබ්මැරීන සිද්ධිය මීට කලකට පෙර සිදු වූවක්. එය මෑතකාලීන ප්‍රශ්නයක් නොවන අතර මේ මොහොතේ අප බලාපොරොත්තු වන්නේ ජනාධිපතිවරයාගේ සංචාරය ආර්ථික සහයෝගීතාව කෙරෙහි අවධානය යොමු කළ බව.\" යැයි මහ කොමසාරිස්වරයා පැවසුවා.\n\"අපට දුෂ්කරතා රාශියක් ඇති වූ විට ඉන්දියාව ශ්‍රී ලංකාවට සහාය දුන් අතර දැන් අපි ආර්ථික ප්‍රකෘති අවධිය සහ එම සන්දර්භය තුළ ඉන්දියාව සහ ශ්‍රී ලංකාව එකට එකතු වන්නේ කෙසේ ද යන්න පිළිබඳව අපි සොයා බලමින් සිටිනවා\" යැයි ඔහු අවසාන වශයෙන් කියා සිටියා.",
       "URL": "https://www.hirunews.lk/344486/ශ්‍රී-ලංකාවේ-ආර්ථික-අර්බුදයේදී-ඉන්දියාව-සැලකිය-යුතු-කාර්යභාරයක්-ඉටු-කළා-තානාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=105"
}