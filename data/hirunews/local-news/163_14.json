{
       "Source": "hirunews",
       "Timestamp": "Friday, 21 July 2023 - 16:34",
       "Headline": "ලිංගික අතවර සිද්ධියක ප්‍රධාන සැකකරුගේ නිවෙසට ප්‍රහාරයක්",
       "News Content": "ඉන්දියාවේ ඊසාන දිග මනිපූර් ප්‍රාන්තයේ කාන්තාවන් පිරිසක් විසින් රටම කෝපයට පත් කළ ලිංගික අතවර සිද්ධියක ප්‍රධාන සැකකරුගේ නිවෙසට ප්‍රහාරයක් එල්ල කර ඇති බව පොලිසිය පවසනවා.\nමෙම පුද්ගලයා මැයි මාසයේදී ගෝත්‍රික කාන්තාවන් දෙදෙනෙකු වීදිවලට ඇදගෙන ගොස් ඔවුන්ව දූෂණය කර නිරුවතින් පෙළපාලියට ගෙන ගොස් තිබෙනවා.\nමෙම ලිංගික අතවරය සිදු වී ඇත්තේ මීට මාස දෙකකට පමණ ඉහත දී නමුත් එය ජාතික අවධානයට ලක්වූයේ මෙම සතිය මුලදී සමාජ මාධ්‍ය තුළ කෙටි වීඩියෝවක් පැතිර යාමෙන් පසුවයි.\nඅගමැති නරේන්ද්‍ර මෝදි මනිපූර් ප්‍රචණ්ඩත්වය සම්බන්ධයෙන් දින 80කට ආසන්න කාලයක් නිශ්ශබ්දව සිටිමින්, “ලැජ්ජා සහගත” යැයි පැවසෙන ලිංගික අතවරය හෙළා දැක දැඩි ක්‍රියාමාර්ගයක් ගැනීමට පොරොන්දු වී පැය කිහිපයකට පසු, ප්‍රධාන සැකකරු, කුයිරේම් හෙරෝදාස්, මයිටේයි ලෙස හඳුනාගෙන ඇති බවයි වාර්තා වන්නේ.\nතවත් තිදෙනෙකු ද අත්අඩංගුවට ගෙන ඇති අතර, අපරාධයට සම්බන්ධ තවත් 30 දෙනෙකු පමණ සොයා මෙහෙයුම් ක්‍රියාත්මක කරන බව එරට මාධ්‍ය පවසනවා.\nරටේ කාන්තාවන්ගේ ආරක්ෂාව පිළිබඳ ප්‍රශ්නයක්ව පවතින මෙම නවතම සිදුවීම සම්බන්ධයෙන් යුක්තිය සහ කඩිනම් විමර්ශනයක් ඉල්ලා ඉන්දියාවේ ප්‍රදේශ කිහිපයක විරෝධතා සැලසුම් කර තිබෙන බව වාර්තා වෙනවා.\nමෙහි ඇති වුණ ප්‍රචණ්ඩත්වය පුපුරා යාමේ සිද්ධියේදී පුද්ගලයින් 130 දෙනෙකු මිය ගොස් ඇති අතර 50,000 කට වැඩි පිරිසක් තම නිවෙස්වලින් පලා ගොස් තිබෙනවා.\nගම්මාන දුසිම් ගණනක නිවාස හා පල්ලි ගිනි තබා ඇති බවත් එරට මාධ්‍ය පවසනවා.",
       "URL": "https://www.hirunews.lk/342046/ලිංගික-අතවර-සිද්ධියක-ප්‍රධාන-සැකකරුගේ-නිවෙසට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=163"
}