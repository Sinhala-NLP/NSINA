{
       "Source": "hirunews",
       "Timestamp": "Friday, 21 October 2016 - 10:49",
       "Headline": "'උසාවිය නිහඬයි' තහනම ඉවතට",
       "News Content": "ප්‍රසන්න විතානගේ අධ්‍යක්‍ෂණය කළ ‘‘උසාවිය නිහඩයි’’ චිත්‍රපටය ප්‍රදර්ශනය කිරීම වළක්වාලමින් කොළඹ දිසා අධිකරණය පනවා තිබූ අතුරු තහනම් නියෝගය ඉවත් කර තිබෙනවා.\nඒ එම චිත්‍රපටය ප්‍රදර්ශනය කිරීම මගින් තමාගේ කීර්ති නාමයට හානි වන බවට හිටපු මහේස්ත්‍රාත්වරයෙකු වූ ලෙනින් රත්නායක ඉදිරිපත් කර තිබූ පෙත්සමක් සළකා බැලීමෙන් අනතුරුවයි.\nඊයේ දිනයේ මෙම නඩුව කොළඹ දිසා විනිසුරු එම්.යූ. ගුණවර්ධන හමුවේ විභාගයට ගත් අවස්ථාවේදී විනිසුරුවරයා නියෝග කළේ අද දිනයේ මෙම චිත්‍රපටය ප්‍රදර්ශනය කිරීම සම්බන්ධයෙන් වන තීන්දුව ලබාදෙන බවයි.\nඋසාවිය නිහඩයි චිත්‍රපටය පසුගිය පස්වනදා ප්‍රදර්ශනය කිරීමට සැලසුම් කර තිබූ අතර, ඒ අනුව අද (21) දිනය දක්වා චිත්‍රපටය ප්‍රදර්ශනය වළක්වාලමින් අතුරු තහනම් නියෝගයක් නිකුත් කර තිබුණා.",
       "URL": "https://www.hirunews.lk/145734/උසාවිය-නිහඬයි-තහනම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=4828"
}