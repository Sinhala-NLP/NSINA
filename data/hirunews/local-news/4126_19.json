{
       "Source": "hirunews",
       "Timestamp": "Sunday, 14 January 2018 - 9:50",
       "Headline": "තරුණයන් දෙදෙනෙකුට දිවි අහිමි වෙයි (ඡායාරූප)",
       "News Content": "වව්නියාව කුරුමන්කාඩු ප්‍රදේශයේ සිදුවු රිය අනතුරකින් තරුණයන් දෙදෙනෙකු ජීවිතක්ෂයට පත්වී තිබෙනවා.\nතවත් දෙදෙනෙකු බරපතල තුවාල ලබා ඇති බවයි අප වාර්තාකරුවන් සඳහන් කළේ.\nතෛපොංගල් සැමරුම හේතුවෙන් පැවති උත්සවයකට සහභාගී  වී මෝටර් රථයකින් පැමිණෙමින් සිටියදී ඔවුන් අනතුරට ලක්වී තිබෙනවා.\nඅධික වේගයෙන් ධාවනය වු මෝටර් රථයේ වේගය පාලනය කර ගැනීමට නොහැකිව පෙරලි ගොස් විදුලි කණුවක ගැටීමෙනුයි රාත්‍රී 12.30 ට පමණ අනතුර සිදුව ඇත්තේ.\nඑක් තරුණයෙක් අනතුර සිදුවූ ස්ථානයේම මියගොස් ඇති අතර අනෙක් තරුණයා වව්නියාව මහ රෝහලට ඇතුලත් කිරීමෙන් පසුව අද උදෑසන මරණයට පත්ව තිබෙනවා.\nඅවුරුදු 20 සහ 21 වයස්වල පසුවන ඔවුන් වව්නියාව ප්‍රදේශයේම පදිංචිකරුවන්.\nඡායාරූප - වන්නි රොමේෂ් මදුෂංක / මාධව කුලසුරිය",
       "URL": "https://www.hirunews.lk/181008/තරුණයන්-දෙදෙනෙකුට-දිවි-අහිමි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4126"
}