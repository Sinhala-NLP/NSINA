{
       "Source": "hirunews",
       "Timestamp": "Saturday, 07 January 2023 - 10:38",
       "Headline": "තිත් මුවෙකුගේ දිවි බේරූ වනජිවී මෙහෙයුම",
       "News Content": "හිසෙහි බරපතළ තුවාලයක් සහිතව දුරුතු පොහෝ දින ගෙවත්තකට පැමිණ සිටි තිත් මුවකු සිය භාරයට ගෙන කඩිනමින් ප්‍රතිකාර සදහා යොමු කිරීමට ගල්කිරියාගම වන සත්ව අඩවි ආරක්ෂක කාර්යාලයේ නිලධාරීහු පියවර ගෙන තිබෙනවා.\nඒ ගල්කිරියාගම දික්වැන්නාගම ප්‍රදේශයේ පිහිටි මෙම ගෙවත්තේ නිවැසියන් විසින් ගල්කිරියාගම වනසත්ව අඩවි කාර්යාලයට කර තිබූ දැනුම්දීමකට අනුවයි.\nමෙලෙස තුවාල ලබා සිටි තිත් මුවා වයස අවුරුදු තුනහමාරක් පමණ වෙතැයි වනජීවී නිලධාරීහු අනුමාන කරනවා.\nඑම තිත් මුවාගේ හිසෙහි කල්ගිය බරපතල තුවාලයක් දැකිය හැකි වුණා.\nඑම තුවාලය මීට කලකට පෙර සිදුව ඇති එකක් බවටයි වනජීවි නිලධාරීන් අනුමාන කරන්නේ .\nහිහෙසි ඇතිවූ තුවාලය හේතුවෙන් රෝගාතුරව සිටි එම තිත් මුවාගේ දිවි බේරා ගැනීම සදහා කඩිනම් ප්‍රතිකාර කිරීමට ගිරිතලේ වනජීවි පශු වෛද්‍ය ඒකකය වෙත රැගෙනගොස් භාරදීමට ගල්කිරියාගම වනසත්ව අඩවි ආරක්ෂක කාර්යාලයේ නිලධාරීහු පියවර ගනු ලැබුවා.",
       "URL": "https://www.hirunews.lk/324472/තිත්-මුවෙකුගේ-දිවි-බේරූ-වනජිවී-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=618"
}