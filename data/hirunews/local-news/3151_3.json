{
       "Source": "hirunews",
       "Timestamp": "Thursday, 12 September 2019 - 11:28",
       "Headline": "නාවලපිටිය රෝහලේ බිළිඳියක දමා ගිය මව සොයා පරීක්ෂණ",
       "News Content": "නාවලපිටිය දිස්ත්‍රික් මහ රෝහලේදී බිළිඳියක දමා පලාගිය මව සොයා පොලිසිය පරීක්ෂණයක් ආරම්භ කර තිබෙනවා.\nපොලීසිය සඳහන් කළේ පසුගිය 31 වනදා නාවලපිටිය ප්‍රදේශයේ පදිංචි දෙදරු මවක් සිය තුන්වන දරුවා ප්‍රසූත කිරීම සඳහා නාවලපිටිය දිස්ත්‍රික් මහ රෝලට පැමිණ ඇති බවයි.\nපසුව මව ඉකුත් 1 වනදා සිසේරියන් සැත්කමකින් එම බිළිඳා බිහිකර තිබෙනවා.\nඅයහපත් සෞඛ්‍ය තත්ත්වයෙන් පසුවූ බිළිඳිය නොමේරූ ළදරු ඒකකයට ඇතුළත් කළ ඇති අතර පසුගිය 6 වනදා බැංකුවෙන් ඉල්ලූම් කළ ණය මුදලක් ලබාගැනීමට රෝහලෙන් බැහැරවීමට අවසර ඉල්ලා ලිපියක් බාරදී ඇය පිටව ගොස් ඇති බවයි වාර්තා වන්නේ.\nකෙසේ වෙතත් ඇය මෙතෙක් රෝහලට පැමිණ නොමැති අතර ඒ සම්බන්ධයෙන් පොලිසිය පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/224112/නාවලපිටිය-රෝහලේ-බිළිඳියක-දමා-ගිය-මව-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=3151"
}