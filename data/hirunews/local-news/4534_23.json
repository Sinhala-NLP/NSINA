{
       "Source": "hirunews",
       "Timestamp": "Wednesday, 03 May 2017 - 20:31",
       "Headline": "මැයි රැලියේදී මියගිය දෙදෙනාගේ මළගෙදරට ඇවිත් හිටපු ජනපති කියූ කතාව",
       "News Content": "ගාලුමුවදොර පිටියේ පැවති ඒකාබද්ධ විපක්ෂයේ මැයි රැලියට සහභාගී වීමෙන් පසු ජීවිතක්ෂයට පත් පුද්ගලයින් දෙදෙනාගේ දේහයන් ඔවුන් පදිංචි නිවාස වෙත අද පෙරවරුවේ රැගෙන ආවා.\nඊයේ රාත්‍රියේ පෞද්ගලික මල්ශාලාවල තැන්පත් කර තිබූ එම දේහයන්ට හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතා ඇතුළු ඒකාබද්ධ විපක්ෂයේ මන්ත්‍රීවරුන් රැසක් අවසන් ගෞරව දැක්වුවා.\nහෘදයාබාධයන් ඇතිවීමෙන් මියගිය මේ පුද්ගලයින් දෙදෙනාගේ මෘත දේහයන් ඊයේ පස්වරුවේ කොළඹ පෞද්ගලික මල් ශාලාවක තැන්පත් කෙරුණා.\nදේහයන්ට අවසන් ගෞරව දැක්විම සඳහා හිටපු ජනාධිපති මහින්ද රාජපක්ෂ මහතා ඇතුළු ඒකාබද්ධ විපක්ෂයේ නියෝජිතයින් පිරිසක් එක්ව සිටියා.",
       "URL": "https://www.hirunews.lk/160544/මැයි-රැලියේදී-මියගිය-දෙදෙනාගේ-මළගෙදරට-ඇවිත්-හිටපු-ජනපති-කියූ-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4534"
}