{
       "Source": "hirunews",
       "Timestamp": "Friday, 08 April 2022 - 13:56",
       "Headline": "ශ්‍රී ලංකාවේ බිම් බෝම්බ ඉවත් කිරීමට ඇමරිකාවෙන් තවත් ඩොලර් මිලියන හතක්",
       "News Content": "ශ්‍රී ලංකාවේ බිම්බෝම්බ ඉවත් කිරීම සඳහා ඉදිරි වර්ෂයට අදාළව ඇමරිකානු ඩොලර් මිලියන හතක් ලබාදීමට කටයුතු කරන බව ශ්‍රී ලංකාවේ ඇමරිකානු තානාපති කාර්යාලය පවසනවා.\nනිවේදනයක් නිකුත් කරමින් ඔවුන් පවසන්නේ පසුගිය වසරේදී මෙරට බිම් බෝම්බ ඉවත් කිරීම සඳහා ඩොලර් මිලියන 8.3ක් ලබාදී ඇති බවයි.\nඅප්‍රේල් මස 3 වනදා සිට මේ දක්වා ඇමරිකාවේ දූත පිරිසක් කිලිනොච්චිය, යාපනය, වවුනියාව සහ මුහමාලේ ප්‍රදේශවල ඇමරිකානු අරමුදල්වලින් ක්‍රියාත්මක බිම් බෝම්බ ඉවත් කිරීමේ ව්‍යාපෘති සමාලෝචනය කිරීම සඳහා චාරිකාවක නිරතවනවා.\nමේ සම්බන්ධයෙන් අදහස් දක්වමින් ශ්‍රී ලංකාවේ ඇමරිකානු තානපතිනි ජූලී ජේ චංග් කියා සිටියේ 1995 වසරේ සිට ඇමරිකානු ඩොලර් මිලියන 86යි දශම 3ක් ඉක්මවන මුදලක් මෙරට බිම් බෝම්බ ඉවත් කිරීම සඳහා ලබා දී ඇති බවයි.",
       "URL": "https://www.hirunews.lk/301488/ශ්‍රී-ලංකාවේ-බිම්-බෝම්බ-ඉවත්-කිරීමට-ඇමරිකාවෙන්-තවත්-ඩොලර්-මිලියන-හතක්",
       "Category": "Local News",
       "Parent URL": "https://www.hirunews.lk/local-news.php?pageID=1242"
}