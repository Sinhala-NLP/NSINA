{
       "Source": "hirunews",
       "Timestamp": "Wednesday, 07 April 2021 - 14:26",
       "Headline": "වෙළඳ සංගමයේ ලේකම්ට ප්‍රාදේශීය සභා මන්ත්‍රීවරු පහරදෙයි (වීඩියෝ)",
       "News Content": "කිරිබත්ගොඩ වෙළෙඳ සංගමයේ ලේකම්වරයාට කැලණිය ප්‍රාදේශීය සභා මන්ත්‍රීවරු දෙදෙනෙකු විසින් පහර දී ඇතැයි එම සංගමය චෝදනා කරනවා.\nපොලීසිය සඳහන් කළේ සිද්ධිය සම්බන්ධයෙන් චෝදනා එල්ල වූ එක් මන්ත්‍රීවරයෙකු අත්අඩංගුවට ගත් බවයි.\nකිරිබත්ගොඩ වෙළෙඳ සංගමයේ ලේකම් සිරිල් පතිරණ මහතාට මෙම පහර දීම සිදුකර තිබුණේ පසුගිය මාර්තු 08 වනදා රාත්‍රී 8.30 ට පමණ.\nකිරිබත්ගොඩ නගරයේ රථ ගාල විවෘත කිරීම සම්බන්ධයෙන් ඇති වූ මතභේදයක් ඊට මුල් වී තිබෙනවා.\nකිරිබත්ගොඩ ගාල හන්දියේ අවහන් හලකදී මෙම පහරදීම සිදුකර ඇත්තේ කැලණිය ප්‍රාදේශීය සභා මන්ත්‍රීවරු දෙදෙනෙක් වන නිශාන්ත අතුකෝරල සහ දුමින්ද පෙරේරා යි.\nමෙම පහරදීමේ සිද්ධිය එම අවහන් හලේ CCTV  කැමරාවල සටහන්ව තිබුණා.",
       "URL": "https://www.hirunews.lk/267767/වෙළඳ-සංගමයේ-ලේකම්ට-ප්‍රාදේශීය-සභා-මන්ත්‍රීවරු-පහරදෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2036"
}