{
       "Source": "hirunews",
       "Timestamp": "Monday, 15 November 2021 - 10:21",
       "Headline": "මිනුවන්ගොඩ ජනතාවගෙන් බලධාරීන්ට ඉල්ලීමක්",
       "News Content": "මිනුවන්ගොඩ - අඹගහවත්ත ප්‍රධාන මාර්ගයේ අඹගහවත්ත මංසන්ධියේ රථවාහන හැසිරවීම සඳහා ක්‍රමවත් වැඩපිළිවෙළක් නොමැතිකමින් මෙම ස්ථානයේ බොහෝ දුරට අනතුරු සිදුවීමට ඉඩ ඇති බවට ප්‍රදේශවාසීන් පවසනවා.\nජනාකීර්ණ ප්‍රදේශයක් වන මෙහි, අදාළ මංසන්ධියේ සිට මීගමුව, කටුනායක, කුරුණෑගල, කොළඹ හා ගම්පහ දක්වා ගමන් කරන වාහනවල රියදුරන් අවිධිමත් ලෙස සිය වාහන ප්‍රධාන මාර්ගයට ඇතුළු කිරීම මගින් ඉදිරියට අනතුරු සිදුවීමට ඉඩ ඇති බවයි ප්‍රදේශවාසීන් පෙන්වා දෙන්නේ.\nඑම නිසා අඹගහවත්ත මංසන්ධියට විදුලි ආලෝක සංඥා පද්ධතියක් සවිකර හෝ වෙනත් ක්‍රමවත් වැඩපිළිවෙළක් සකස් කර දෙන මෙන් අදාළ බලධාරීන්ගෙන් ප්‍රදේශවාසීන් වැඩි දුරටත් ඉල්ලා සිටිනවා.",
       "URL": "https://www.hirunews.lk/288048/මිනුවන්ගොඩ-ජනතාවගෙන්-බලධාරීන්ට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1560"
}