{
       "Source": "hirunews",
       "Timestamp": "Friday, 25 March 2016 - 7:35",
       "Headline": "පිටකොටුවෙන් ඇපල්, දොඩම් ගන්නව ද ?",
       "News Content": "හිරු සී අයි ඒ  හරහා ඊයේ අප හෙළි කළේ පිටකොටුව බෝධිරාජ මාවතේ කූඨ ඇපල් වෙළෙඳුන් ජනතාව රවටනා අයුරුයි.\nඇපල් ගෙඩි 9 ක් රුපියල් 100 කට ලබා දෙන බව මෙම දැන්වීමේ තිබුණද ඔවුන් කඩදාසි උරයට දමන්නේ ඇපල් ගෙඩි 7 ක් පමණයි.\nඇපල් මිලදී ගත් පුද්ගලයා එම ස්ථානයේදී ගෙඩි ගණන ගණන් කළ හොත් ක්ෂනයකින් පෙර තිබූ මිල දර්ශනය ඉවත් කර ගෙඩි 9 ක් රුපියල් 150 ක් ලෙස දැක්වෙන වෙනත් දැන්වීමක් ප්‍රදර්ශනය කරනවා.\nදොඩම් වෙළෙඳුන් මෙම ජාවාරම සිදුකරන්නේ රුපියල් 100 කට දොඩම් ගෙඩි 7 ක් ලබා දෙන බවට දැන්වීම් ප්‍රදර්ශනය කරමින්.\nනමුත් ඔවුන් වංචනිකව ලබාදෙන්නේ ගෙඩි 5 ක් පමණයි.\nඒ පිළිබඳව ප්‍රශ්න කිරීමේදී කලින් තිබූ මිල දර්ශනය සැඟවීමට උත්සාහ ගන්නා අයුරුද හිරු සී අයි ඒ කැමරාවේ සටහන් කර ගත්තා.",
       "URL": "https://www.hirunews.lk/129311/පිටකොටුවෙන්-ඇපල්-දොඩම්-ගන්නව-ද",
       "Category": "Local News",
       "Parent URL": "https://www.hirunews.lk/local-news.php?pageID=5116"
}