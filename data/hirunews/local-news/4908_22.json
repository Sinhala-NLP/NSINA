{
       "Source": "hirunews",
       "Timestamp": "Thursday, 25 August 2016 - 8:48",
       "Headline": "ප්‍රමිතියක් නොමැති වැඩිහිටි නිවාසවලට ඉදිරියේදී වැට",
       "News Content": "වැඩිහිටි ජනතාව රැක බලා ගැනීම සම්බන්ධයෙන් වන වගකීම සම්පූර්ණයෙන්ම රජයට පවතින බව සමාජ සවිබල ගැන්වීම හා සුබසාධන අමාත්‍ය එස්.බී.දිසානායක පවසනවා.\nදෙහිවල ප්‍රදේශයේ ඊයේ පැවති උත්සවයකට එක්වෙමිනුයි ඔහු මේ බව සඳහන් කළේ.\n‘‘ පනහේ අපි ඉපදිච්ච දශකය ගත්තොත්, ඔබතුමාලාගේ කොණ්ඩ අරහේ මෙහේ පැහිලා, රැවුල් පැහිලා තිබ්බට, මමත් ඩයි කරන්නේ නැත්නම් මමත් ඔය ගාන තමයි.\nමටත් දැන් 65 යි.\nඒ කාලේ සාමාන්‍යයෙන් අපේ ජනගහනය වැඩි වීමේ වේගය 4.4% ක් විතර තිබ්බා.\nඅද 1% යි.\nඒ නිසා ඉදිරි කාලේ වැඩිහිටියන් පිළිබදව අභියෝගයක් අපිට තියෙනවා.\nඅපේ වැඩිහිටියන් බලා ගැනීමේ සමාජ වගකීම සියලු ජනතාවට තියෙනවා, රජයක් හැටියට, රජයට ඒ වගකීම සම්පූර්ණයෙන්ම තියෙනවා.\nඅපායවල් කිට්ටුවෙන් යන වැඩිහිටි නිවාස එහෙම ඉදිරි කාලේ අපි තියා ගන්න ඉඩ දෙන්නේ නෑ.\nඅපි ඒ වැඩිහිටි නිවාස ගිහිල්ලා බලලා, අඩුපාඩු සපුරලා, ඒවට අවශ්‍ය අරමුදල් දීලා අපි මේවා ශක්තිමත් කරනවා. ’’",
       "URL": "https://www.hirunews.lk/141419/ප්‍රමිතියක්-නොමැති-වැඩිහිටි-නිවාසවලට-ඉදිරියේදී-වැට",
       "Category": "Local News",
       "Parent URL": "https://www.hirunews.lk/local-news.php?pageID=4908"
}