{
       "Source": "hirunews",
       "Timestamp": "Thursday, 26 September 2019 - 12:40",
       "Headline": "අබාධිත රණවිරුවන්ගේ බිරින්දෑවරු පවත්වන විරෝධතාවක් නිසා කොළඹ මාර්ගයක් වැසෙයි",
       "News Content": "ගුරු - විදුහල්පති සහ රණවිරු බිරින්දෑවරුන් සිදුකරන විරෝධතා හේතුවෙන් කොළඹ කොටුව අවට දැඩි රථ වාහන තදබදයක් පවතිනවා.\nවර්ජනයේ නිරත ගුරු විදුහල්පතිවරුන්ගේ වෘත්තීය සමිති කිහිපයක් කොළඹ කොටුවේ සිට ජනාධිපති ලේකම් කාර්යාලය දක්වා විරෝධතා පාගමනින් පැමිණ මේ වනවිට එහි රැදී සිටිනවා.\nමේ හේතුවෙන් ලෝටස් වටරවුමෙන් ගාලූමුවදොරට පිවිසෙන මාර්ගය තාවකාලිකව වසා දැමුණා.\nඑමෙන්ම රණවිරු බිරින්දෑවරුන් කිහිපදෙනෙකු ජනාධිපති ලේකම් කාර්යාලයේ සාකච්ඡාවකට පැමිණීම හේතුවෙන් එහි ඉදිරිපිටින් ගාලූමුවදොරට පිවිසෙන මාර්ගය ද තාවකාලිකව වසා දමා තිබෙනවා.",
       "URL": "https://www.hirunews.lk/225036/අබාධිත-රණවිරුවන්ගේ-බිරින්දෑවරු-පවත්වන-විරෝධතාවක්-නිසා-කොළඹ-මාර්ගයක්-වැසෙයි",
       "Category": "Local News",
       "Parent URL": "https://www.hirunews.lk/local-news.php?pageID=3128"
}