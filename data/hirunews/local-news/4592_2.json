{
       "Source": "hirunews",
       "Timestamp": "Tuesday, 28 March 2017 - 15:34",
       "Headline": "බීමත් රියදුරන් සොයන්න නව යන්ත්‍රයක්",
       "News Content": "බීමත් රියදුරන් අත්අඩංගුවට ගැනීම සඳහා විශේෂිත යන්ත්‍රයක් පොලිස් ස්ථාන අතර බෙදා දීමට සැලසුම් කර තිබෙනවා.\nබීමත් රියදුරන් අත්අඩංගුවට ගැනීම සඳහා සිදුකරන මෙහෙයුම්වලදී සිදු කෙරෙන ප්‍රාශ්වාස විශ්ලේෂණ පරීක්ෂණ වාර්තා ලබාගැනීම වඩාත් කාර්යක්ෂම කිරීම මෙහි අරමුණයි.\nඒ අනුවයි බ්‍රෙතලයිසර් නම් මෙම යන්ත්‍ර පළමු වරට කොට්ඨාශ රථ වාහන අංශ වෙත බෙදා දිමට සැලසුම් කර ඇත්තේ.\nමෙම යන්ත්‍රවල ක්‍රියාකාරීත්වය පිළිබඳ පොලිස් රථවාහන නිලධාරීන් දැනුවත් කිරීමේ වැඩමුලුවක් ද ලබන 30 වනදා පැවැත්වෙන බවයි පොලිස් මුලස්ථානය නිවේදනය කලේ.",
       "URL": "https://www.hirunews.lk/157935/බීමත්-රියදුරන්-සොයන්න-නව-යන්ත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=4592"
}