{
       "Source": "hirunews",
       "Timestamp": "Sunday, 29 August 2021 - 13:12",
       "Headline": "එන්නත් මාත්‍රා දෙකම ලබා දුන් සංඛ්‍යාව මිලියන 7 ඉක්මවයි",
       "News Content": "මේ වනවිට දිවයිනේ කොරෝනා එන්නත්කරන වැඩසටහන යටතේ එන්නත් මාත්‍රා දෙකම ලබා දුන් ජනගහනය මිලියන 7 ඉක්මවා ඇති බව සෞඛ්‍ය අමාත්‍ය කෙහෙළිය රඹුක්වැල්ල ප්‍රකාශ කළා.\nට්විටර් පණිවිඩයක් නිකුත් කරමින් අමාත්‍යවරයා සඳහන් කළේ ඒ අනුව, ඔක්තෝබර් මැද භාගය වනවිට ජනගහනයෙන් සියයට 60 කට කොරෝනා එන්නත් ලබා දිමේ ඉලක්කය කරා ළගා විමට හැකි වනු ඇති බවයි. එමගින් රට යළි විවෘත කිරිම පිළිබඳව අමාත්‍යවරයා විශ්වාසය පළ කළා.\nඑමෙන්ම, හික්කඩුව ප්‍රදේශයේදි කාඩ්පතෙහි එන්නත් කළ බවට සලකුණු කර  එන්නත් ලබා නොදුන් බවට චෝදනා එල්ල වු සිද්ධිය සම්බන්ධයෙන් කඩිනම් විමර්ශණයක් සිදු කළ බව අමාත්‍ය කෙහෙළිය රඹුක්වැල්ල කියා සිටියා.\nඑහිදි එන්නත් ලබා ගැනිමට ප්‍රමුඛත්වය අපේක්ෂා කළ කණ්ඩායමක් සහ තවත් කණ්ඩායමක් අතර, උණුසුම් තත්ත්වයක් ඇති වි තිබෙන බව හෙළි වි තිබෙනවා. විශාල ගැටුමක් ඇති විම වැළැක්විමට එන්නත්කරණය තවකාලිකව අත්හිටුවිමට බළධාරින් පියවර ගත්තා.\nඑම තත්ත්වය හමුවේ කාඩ් පත් සලකුණු කළ ඇතැමුන්ට එන්නත් ලබා දිමට නොහැකි වි ඇති බව අනාවරණය වි ඇති කරුණක්.\nමෙරට එන්නත්කරණ වැඩසටහන යටතේ පුද්ගලයින් 188,052 කට ඊයේ දිනයේ කොරෝනා එන්නත් ලබා දී තිබෙනවා.\nවසංගත රෝග විද්‍යා අංශය සඳහන් කළේ ඒ අනුව සයිනොෆාම් එන්නතේ පළමු මාත්‍රාව 14,207 දෙනෙකුට සහ දෙවන මාත්‍රාව 131,544 දෙනෙකුට ලබා දී ඇති බවයි.\nඑමෙන්ම, ඇස්ට්‍රාසෙනෙකා එන්නතේ පළමු මාත්‍රාව 4528 දෙනෙකුට සහ දෙවන මාත්‍රාව 679 දෙනෙකුට ලබා දී තිබෙනවා.\nමොඩර්නා එන්නතේ දෙවන මාත්‍රාව ඊයේ 36,261 දෙනෙකුට ලබා දී ඇති බවයි වසංගත රෝග විද්‍යා අංශය සඳහන් කළේ.\nෆයිසර් එන්නතේ  දෙවන මාත්‍රාවද 796 කට ලබාදී තිබෙනවා.",
       "URL": "https://www.hirunews.lk/280842/එන්නත්-මාත්‍රා-දෙකම-ලබා-දුන්-සංඛ්‍යාව-මිලියන-7-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1724"
}