{
       "Source": "hirunews",
       "Timestamp": "Monday, 13 September 2021 - 10:19",
       "Headline": "නිරෝධායන ඇඳිරි නීතිය උල්ලංඝනය කළ 737ක් අත් අඩංගුවට (වීඩියෝ)",
       "News Content": "නිරෝධායන ඇඳිරි නීතිය උල්ලඝනය කිරීම නිසා ගත වූ පැය විසි හතරක කාලය තුළ පුද්ගලයින් 737ක් අත් අඩංගුවට ගත් බව පොලිස් මාධ්‍ය ඒකකය නිවේදනය කරනවා.\nනිරෝධායන ඇඳිරි නීතිය උල්ලංඝනය කිරීම නිසා මේ දක්වා අත් අඩංගුවට ගත් මුළු පුද්ගලයින් සංඛ්‍යාව 70,694ක්.\nබස්නාහිර පළාත තුල ස්ථාපිත කොට ඇති මුළු මාර්ග බධක සංඛ්‍යාව 13ක් වෙන අතර, ඊයේ දිනයේ දී බස්නාහිර පළාතෙන් පිටවෙන හා ඇතුළු වෙන පුද්ගලයින් 1705 දෙනෙකු පොලිසිය විසින් පරීක්ෂාවට ලක් කර තිබෙනවා.\nපරීක්ෂා කරන ලද වාහන සංඛ්‍යාව 1057ක් ලෙසට යි වාර්තා වෙන්නේ.\nවලංගු අවසර පත්‍රයක් නොමැති ව මාර්ග බාධක හරහා පිටවීට උත්සාහ කළ වාහන 193ක් ද නැවත හරවා යැවූ බව පොලිස් මාධ්‍ය ඒකකය නිකුත් කළ නිවේදනයේ ඇතුළත්.",
       "URL": "https://www.hirunews.lk/282079/නිරෝධායන-ඇඳිරි-නීතිය-උල්ලංඝනය-කළ-737ක්-අත්-අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1695"
}