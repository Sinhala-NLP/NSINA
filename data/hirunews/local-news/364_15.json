{
       "Source": "hirunews",
       "Timestamp": "Saturday, 06 May 2023 - 22:26",
       "Headline": "එක්සත් ජාතික පක්ෂයට සජබයෙන් හා පොහොට්ටුවෙන් නව සාමාජිකයින්",
       "News Content": "වවුනියාව දිස්ත්‍රික්කයේ පළාත් පාලන ආයතනවල හිටපු සාමජිකයින් පිරිසක් අද එක්සත් ජාතික පක්ෂයට එක් වී තිබෙනවා.\nශ්‍රී ලංකා පොදුජන පෙරමුණෙන් තරඟ කළ හිටපු සභාපතිවරයෙක් වූ කසුන් සුමතිපාල ද ඒ අතර සිටින බවයි අප ප්‍රාදේශීය වර්තාකරු සඳහන් කළේ.\nඑම පක්ෂයේ මහ ලේකම් පාලිත රංගේ බංඩාර වවුනියාව දිස්ත්‍රික්කයේ අද සිදු කළ සංචාරයක දී එම පිරිස පවසා ඇත්තේ ජනාධිපති රනිල් වික්‍රමසිංහගේ වැඩපිළිවෙළ ශක්තිමත් කිරීම සදහා තමන් මේ පක්ෂයට එකතුවන බවයි.\nඑමෙන්ම වවුනියාව දිස්ත්‍රික්කයේ හිටපු නියෝජ්‍ය අමාත්‍යවරයෙකු වූ ප්‍රේමරත්න සුමතිපාල ද මෙලෙස එක්සත් ජාතික පක්ෂයට එකතු වූ බවයි වාර්තා වන්නේ.\nජනාධිපතිවරයා රට සංවර්ධනය කරා ගෙන යන වැඩපිළිවෙලට සියලු පාර්ශව එක්ව සහයෝගය දැක්විය යුතු බවයි වැඩසටහනට එක්වෙමින් එක්සත් ජාතික පක්ෂයේ මහ ලේකම් පාලිත රංගේ බණ්ඩාර වැඩිදුරටත් සඳහන් කළේ.\nමෙම අවස්ථාවේ දී වැලිඔය ප්‍රදේශය නියෝජනය කළ පළාත් පාලන සභිකයින් තිදෙනකු ද එක්සත් ජාතික පක්ෂය වෙනුවෙන් සහයෝගය දැක්වීමට එම පක්ෂයට එකතු වූ බවයි වාර්තා වන්නේ.",
       "URL": "https://www.hirunews.lk/334440/එක්සත්-ජාතික-පක්ෂයට-සජබයෙන්-හා-පොහොට්ටුවෙන්-නව-සාමාජිකයින්",
       "Category": "Local News",
       "Parent URL": "https://www.hirunews.lk/local-news.php?pageID=364"
}