{
       "Source": "hirunews",
       "Timestamp": "Saturday, 05 December 2020 - 16:54",
       "Headline": "බිරිඳගේ ජීවිතයෙන් වන්දි ගෙවූ, දුරදිග ගිය අඹුසැමි ආරවුල (වීඩියෝ)",
       "News Content": "මාතලේ, විල්ගමුව, ගොඩඋල්පත ප්‍රදේශයේ නිවසක් තුල වෙඩි තබා කාන්තාවක් ඝාතනය කර තිබෙනවා.\nඅප වාර්තාකරු පැවසුවේ මෙලෙස ඝාතනයට ලක්ව ඇත්තේ 57 හැවිරිදි සිව්දරු මවක් බවයි.\nබිරිඳ සමඟ ඇතිවූ බහින් බස්වීමක් දුරදිග යාමෙන් සැමියා විසින් වෙඩි තබා ඊයේ (04) රාත්‍රියේ මෙම අපරාධය සිදුකර ඇති බවයි පොලිසිය පවසන්නේ.\nමෙරට නිෂ්පාදිත බෙහෙත් කොටන තුවක්කුවකින් මෙම වෙඩි තැබීම සිදුකර ඇති අතර සැකකාර සැමියා අත්අඩංගුවට ගෙන තිබෙනවා.\nසැකකරු අද (05) දින නාඋල මහේස්ත්‍රාත්වරයා හමුවට ඉදිරිපත් කිරිමෙන් අනතුරුව මේ මස 16 වනදා දක්වා රක්ෂිත බන්ධනාගාර ගත කිරීමටයි නියෝග කර ඇත්තේ.\nසිද්ධිය සම්බන්ධයෙන් විල්ගමුව පොලිසිය විසින් වැඩිදුර විමර්ශන සිදුකරනවා.",
       "URL": "https://www.hirunews.lk/256367/බිරිඳගේ-ජීවිතයෙන්-වන්දි-ගෙවූ-දුරදිග-ගිය-අඹුසැමි-ආරවුල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2293"
}