{
       "Source": "hirunews",
       "Timestamp": "Tuesday, 16 February 2016 - 19:10",
       "Headline": "බොරැල්ල අවට රථවාහන නැවතිලා",
       "News Content": "අනවසර ඉදිකිරීම් ඉවත් කිරීම සම්බන්ධයෙන් විරෝධය පළ කරමින් ග්‍රෑන්ඞ්පාස් ප්‍රදේශයේ පැවැත්වෙන උද්ඝෝෂණයක් හේතුවෙන් බේස්ලයින් මාර්ගය මෙන්ම බොරැල්ල අවට මාර්ග රැසක අද දැඩි රථවාහන තදබදයක් හටගත්තා.\nතොටළග - ෆර්ගියුෂන් මාර්ගයේ  තොටළඟට සමීප මෙම ස්ථානයේ අනවසර නිවාස 200 කට අධික සංඛ්‍යාවක් ඉදිකර තිබෙනවා.\nනාගරික සංවර්ධන අධිකාරිය පැවසුවේ ජනතාවට මෙම නිවාසවලින් ඉවත් වීමට මීට වසරකට පමණ පෙරද දැනුම් දී තිබූ බවයි.\nඒ අනුව නාගරික සංවර්ධන අධිකාරිය අද එම අනවසර නිවාස ඉවත් කිරීමට පියවර ගත්තා.\nකෙසේ වෙතත් ප්‍රදේශවාසීන් ඊට විරෝධය පළ කිරීමත් සමග ඇති වුණේ උණුසුම් තත්ත්වයක්.\nතත්ත්වය පාලනය කිරීම සඳහා පොලිස් විශේෂ කාර්ය බලකාය ද යොදවනු ලැබුවා.",
       "URL": "https://www.hirunews.lk/126425/බොරැල්ල-අවට-රථවාහන-නැවතිලා",
       "Category": "Local News",
       "Parent URL": "https://www.hirunews.lk/local-news.php?pageID=5165"
}