{
       "Source": "hirunews",
       "Timestamp": "Sunday, 24 April 2022 - 20:14",
       "Headline": "විරෝධතා පුවරුවක් වූ අගමැති නිල නිවසේ තාප්පය (වීඩියෝ)",
       "News Content": "විජේරාම මාවතේ පිහිටි අග්‍රමාත්‍ය නිල නිවසේ තාප්පය විරෝධතාකරුවන්ගේ 'විරෝධතා පුවරුවක්' බවට පත්ව තිබෙනවා.\nඑහි ඡායාරූප සහ වීඩියෝ සමාජ මාධ්‍ය තුළ ද හුවමාරු වෙමින් පවතිනවා.\nඅන්තර් විශ්වවිද්‍යාලයීය ශිෂ්‍ය බලමණ්ඩලය සංවිධාන කළ පා ගමන අද පස්වරුවේ කොළඹ කොටුව දුම්රියපළ ඉදිරිපිටින් ආරම්භ වී විජේරාමේ පිහිටි අග්‍රාමාත්‍ය මහින්ද රාජපක්ෂ මහතාගේ නිවස ඉදිරිපිටට පැමිණියා.\nඑහිදි අග්‍රාමාත්‍යවරයාගේ නිවස අසල තිබු මාර්ග බාධක ඉවත් කිරීමත් සමග උණුසුම් තත්ත්වයක් ද හට ගත්තා.\nකෙසේවෙතත් පා ගමනට එරෙහිව පොලිසිය ඉල්ලා සිටි වාරණය කොළඹ අතිරේක මහේස්ත්‍රාත් අධිකරණය ප්‍රතික්ෂේප කළ නමුත් අද පෙරවරුවේ මෙම පාගමනට එරෙහිව නියෝගයක් නිකුත් කෙරුණා.",
       "URL": "https://www.hirunews.lk/302717/විරෝධතා-පුවරුවක්-වූ-අගමැති-නිල-නිවසේ-තාප්පය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1211"
}