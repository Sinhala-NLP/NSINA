{
       "Source": "hirunews",
       "Timestamp": "Friday, 27 May 2022 - 13:25",
       "Headline": "බංග්ලාදේශ ඉනිම නිමා වෙයි - ශ්‍රී ලංකාවට පහසු ඉලක්කයක්",
       "News Content": "සංචාරක ශ්‍රී ලංකා කණ්ඩායම සහ බංග්ලාදේශ කණ්ඩායම අතර මිපූර්හි දී පැවැත්වෙන දෙවන ටෙස්ට් තරගයේ දෙවන ඉනිම ක්‍රීඩා කළ බංග්ලාදේශ කණ්ඩායමේ පිතිකරුවන් සියලු දෙනා ම ලකුණු 169 කට දැවී ගියා.\nඒ අනුව ඔවුන් ශ්‍රී ලංකා කණ්ඩායමට වඩා ලකුණු 28 ක් ඉදිරියෙන් සිටිනවා.\nශ්‍රී ලංකා කණ්ඩායමේ පන්දු යවන්නන්ගේ පන්දු යැවීම හමුවේ බංග්ලාදේශ මුල් කඩුළු 4 දැවී ගියේ බංග්ලාදේශ ලකුණු පුවරුවේ ලකුණු 23ක් සටහන් වන විටයි.\nඉන් අනතුරුව පළමු ඉනිමේ මෙන් ස්ථාවර ඉනිමක් ගොඩ නැගීමට මැදපෙළ පිතිකරුවන් වන ලිටන් දාස් සහ මුෂ්ෆිකර් රහීම් උත්සහ කළත් තරගයේ 5 වැනි දිනයේ ආරම්භයේදීම කසුන් රාජිත යැවූ පන්දුවක් කෙලින් ම කඩුල්ලේ වැදී මුෂ්ෆිකර් රහීම් ලකුණු 23කට දැවී ගියා.\nඉන් අනතුරුව පිටියට පිවිසි ශකීබ් අල් හසන් සහ ලිටන් දාස් අතරේ 6 වැනි කඩුල්ලට ලකුණු 103 ක සම්බන්ඳතාවක් ගොඩ නැගුනා.\nඑය බිඳ වැටුනේ ලිටන් දාස් ලකුණු 52 ට දැවී යාමත් සමගයි.\nඉන් පසු ශකීබ් අල් හසන් ලකුණු 58ක් ලබා සිටිය දී අසිත ප්‍රනාන්දුගේ පන්දුවකට කඩුලු රකින ක්‍රීඩක නිරෝශන් දික්වැල්ල අතට උඩ පන්දුවක් ලබා දී දැවී ගියා.\nපන්දු 72ක දී වාර්තා වූ ශකීබ් ගේ ඉනිමට හතරේ පහර 7ක් ඇතුලත් වී තිබුනා.\nශකීබ් ගේ කඩුල්ල බිඳ වැටීමත් සමග ඉතිරි බංග්ලාදේශ පිතිකරුවන්ට ස්තාවර වීමට ඉඩ නොතැබූ ව්වෙග පන්දු යවන ක්‍ර්‍රිඩක අසිත ප්‍රනාන්දු ඉතිරි පිතිකරුවන් තිදෙනා ලකුණු 6 ක පරාසයක් තුල ක්‍රීඩාගාරයට හරවා යැවූයේ බංග්ලාදේශ ඉනිම ලකුනු 1679 කට සීමා කරමින්.\nසිය ටෙස්ට් ක්‍රිකට් දිවියේ හොඳම පන්දු යැවීම වාර්තා කර ගත් අසිත ප්‍රනාන්දු ලකුණු 51 ට බංග්ලාදේශ කන්ඩායමේ කඩුලු 6 ක්ම දවා ගත්තා.\nමේ අනුව ශ්‍රී ලංකා කණ්ඩායමට තරගයේ ජයග්‍රහනය සඳහා ලබා ගත යුතු ලකුණු සංඛ්‍යාව 29ක්.",
       "URL": "https://www.hirunews.lk/305432/බංග්ලාදේශ-ඉනිම-නිමා-වෙයි-ශ්‍රී-ලංකාවට-පහසු-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1139"
}