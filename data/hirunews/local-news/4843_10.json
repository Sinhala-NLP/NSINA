{
       "Source": "hirunews",
       "Timestamp": "Monday, 10 October 2016 - 17:28",
       "Headline": "ආගරපතන බස් අනතුරින් තුවාල ලැබු 8 ක් නුවරඑළිය රෝහලට (ඡායාරූප)",
       "News Content": "ආගරපතන ප්‍රදේශයේ සිදුවු බස් රථ අනතුරින් තුවාල ලැබු 8 දෙනෙකු වැඩිදුර ප්‍රතිකාර සඳහා  නුවරඑළිය මුලික රෝහලට මාරු කර යවා තිබෙනවා.\nඅනතුරින් තුවාල ලැබු පාසැල් ළමුන් 16 දෙනෙකු ආගරපතන රෝහලේ ප්‍රතිකාර ලබන බවයි අප වාර්තාකරු සඳහන් කලේ.\nඅද පෙරවරුවේ සිදුවු බස් රථ අනතුරින් තුවාල ලැබු 73 දෙනෙකුගෙන් 53 දෙනෙකු ආගරපතන රෝහලින් ප්‍රතිකාර ලබා පිටව ගොස් තිබෙනවා.\nතලවකැලේ සිට ඩයගම දක්වා ධාවනය වු බස් රථයේ ඇතිවු හදිසි කාර්මික දෝශයක් හේතුවෙන් එය නතර කර ගැනීමට රියදුරා රථය මාර්ගයේ කන්දක ගැටීමට සලස්වා තිබුනා.\nපෙරවරු 8 ට පමණ එම අනතුර සිදුවුයේ වාලමලෙයි හෙල්බොඩ වතුයාය ප්‍රදේශයේදීයි.\nබස් රථයේ රියදුරා ආගරපතන පොලිසිය විසින් අත්අඩංගුවට ගෙන තිබෙනවා. ඔහු නුවරඑළිය මහේස්ත්‍රාත් හමුවට ඉදිරිපත් කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/144892/ආගරපතන-බස්-අනතුරින්-තුවාල-ලැබු-8-ක්-නුවරඑළිය-රෝහලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4843"
}