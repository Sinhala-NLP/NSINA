{
       "Source": "hirunews",
       "Timestamp": "Saturday, 02 July 2022 - 16:28",
       "Headline": "අත්‍යවශ්‍ය කරුණු රැසක් ම විසි දෙකේ අන්තර්ගත නෑ! - රෝහණ හෙට්ටිආරච්චි",
       "News Content": "විසිදෙවැනි වැනි ආණ්ඩුක්‍රම ව්‍යවස්ථා සංශෝධන පනත් කෙටුම්පතෙන් අත්‍යවශ්‍ය කරුණු රැසක් ගිලිහී ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි චෝදනා කරනවා.\nඔහු මේ බව ප්‍රකාශ කළේ මාර්තු 12 ව්‍යාපාරයේ නියෝජිතයන් සහ අග්‍රාමාත්‍යවරයා අතර අග්‍රාමාත්‍ය කාර්යාලයේ පැවති සාකච්ඡාවකින් අනතුරුව මාධ්‍ය වෙත අදහස් දක්වමින්.\nවර්තමානයේ දැඩි කතා බහකට ලක්ව ඇති විසි දෙවැනි ආණ්ඩුක්‍රම ව්‍යවස්ථාව තුළ තමන් යෝජනා කළ ඇතැම් සාධනීය ලක්ෂණ නොමැති බවත්, ජනතාව මේ මොහොතේ ඉල්ලා සිටින මූලික පාලන ව්‍යුහයන්ට අදාළ ඉල්ලීම මෙහි ඇතුළත් නොවන බව ඔහු මාධ්‍ය හමුවේ ප්‍රකාශ කළා.\nතව ද රාජ්‍ය සේවයේ ස්වාධීනභාවය, පාර්ලිමේන්තුවට බලය පැවරීම, ජනාධිපතිවරය ධුරය හා අග්‍රාමාත්‍ය ධුරය අතර බලය හුවමාරුව, රාජ්‍ය මූල්‍ය කටයුතු පිළිබඳ වගවීම සහ විනිවිදභාවයට අදාළ සිද්ධාන්ත මෙම ව්‍යවස්ථා සංශෝධනයට ඇතුලත්ව නැති බව ද ඔහු ප්‍රකාශ කළා.\nකෙසේ නමුත් ජනතාව අපේක්ෂා කරන සංශෝධන මීට ඇතුලත් වේ යන විශ්වාසය තමා වෙත නැති බව ද ඔහු ප්‍රකාශ කර සිටියා.",
       "URL": "https://www.hirunews.lk/308839/අත්‍යවශ්‍ය-කරුණු-රැසක්-ම-විසි-දෙකේ-අන්තර්ගත-නෑ-රෝහණ-හෙට්ටිආරච්චි",
       "Category": "Local News",
       "Parent URL": "https://www.hirunews.lk/local-news.php?pageID=1051"
}