{
       "Source": "hirunews",
       "Timestamp": "Thursday, 10 August 2023 - 9:58",
       "Headline": "''පිරමීඩ යෝජනා ක්‍රමවලින් වළකින්න'' - මහබැංකුවෙන් දැනුම් දීමක්",
       "News Content": "සෘජුව හෝ වක්‍රව පිරමීඩ යෝජනා ක්‍රමවල නිරත වීමෙන් වැළකී සිටින්නැයි ශ්‍රී ලංකා මහබැංකුව දැනුම් දෙනවා.\nපිරමීඩ යෝජනා ක්‍රම ක්‍රියාත්මක කරන වංචාකරුවන් පිළිබඳ විමර්ශනය කෙරෙමින් පවතින බවයි මහබැංකුව පෙන්වා දෙන්නේ.\nප්‍රකට ක්‍රීඩා, ආගමික සහ විනෝදාස්වාදජනක අවස්ථා සඳහා අනුග්‍රාහකත්වය දැක්වීම මගින් ඔවුන් යහපත් පුද්ගලයන් සේ සමාජයේ පෙනී සිටීමට උත්සහ ගන්නා බවද මහබැංකුව කියා සිටියා.\nපීරමීඩ යෝජනා ක්‍රමවලට සහභාගි වීම දඩුවම් ලැබිය හැකි වරදක් බැවින් ඉන් වැළකී සිටින ලෙසයි දැනුම් දෙන්නේ.",
       "URL": "https://www.hirunews.lk/344287/පිරමීඩ-යෝජනා-ක්‍රමවලින්-වළකින්න-මහබැංකුවෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=110"
}