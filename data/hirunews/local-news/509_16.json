{
       "Source": "hirunews",
       "Timestamp": "Monday, 27 February 2023 - 14:40",
       "Headline": "විදුලි බිලට සහනයක් දෙන්න - කංචනට කාරුණික ඉල්ලීමක් (වීඩියෝ)",
       "News Content": "විදුලි ඒකක 30ත් 120ත් අතර භාවිත කරන විදුලි පාරිභෝගිකයින්ගේ බිල්පත සඳහා සහනයක් ලබා දෙන ලෙස සමස්ත ලංකා කුඩා කර්මාන්තකරුවන්ගේ සංගමය රජයෙන් ඉල්ලා සිටිනවා.\nකොළඹ දී පැවති ප්‍රවෘත්තිත සාකච්ඡාවක් අමතමින් එම සංගමය වැඩිදුරටත් සඳහන් කළේ විදුලි ගාස්තු ඉහළ යාම හේතුවෙන් වතුකරයේ ජනතාවගේ දෛනික කටයුතුවලට විශාල බලපෑමක් එල්ල වී ඇති බවයි.\nමේ අතර විදුලි ගාස්තු ඉහළ යාමෙන් සන්නිවේදන සේවා ගාස්තු ද ඉහළ දැමීමට සිදුව ඇති බව සමස්ත ලංකා කොමියුනිකේෂන් හිමිකරුවන්ගේ සංගමය පවසනවා.\nමේ අතර දිවයින පුරා විදුලි සේවකයින් අද ලෙඩ නිවාඩු වාර්තා කිරීමේ වෘත්තීය ක්‍රියාමාර්ගයක නිරත වුණා.\nසංශෝධිත බදු ප්‍රතිපත්තියට සහ විදුලි බිල වැඩි කිරීමට එරෙහිව දිවයින පුරා විදුලි සේවකයින් කොළඹට පැමිණ විරෝධතාවයේ නිරත වුණා.",
       "URL": "https://www.hirunews.lk/328487/විදුලි-බිලට-සහනයක්-දෙන්න-කංචනට-කාරුණික-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=509"
}