{
       "Source": "hirunews",
       "Timestamp": "Monday, 23 April 2018 - 7:37",
       "Headline": "කවුඩුල්ල ජාතික වනෝද්‍යානයේ සතුන් විශේෂ පරික්ෂාවකට",
       "News Content": "කවුඩුල්ල ජාතික වනෝද්‍යානයේ සතුන්ට කුර සහ මුඛ රෝගය වැලදී ඇත්ද යන්න සොයා විශේෂ පරීක්ෂණයක් ආරම්භ කර තිබෙනවා.\nපසුගිය 15 වන දා කුර හා මුඛ රෝගය වැලදී ඇති බවට සැක කෙරෙන අලි පැටවෙකු හමුවීමත් සමඟ අදාළ පරීක්ෂණ ආරම්භ කර ඇති බවයි වනජීවි පශු වෛද්‍ය නිලධාරීන් සඳහන් කළේ.\nපොළොන්නරුව සහ ත්‍රිකුණාමලය කලාප භාර වනජීවි පශු වෛද්‍ය සමීර කලිඟුආරච්චි කියා සිටියේ රෝගය වැලදී ඇති බවට සැක කෙරෙන මෙම අලි පැටවාට ප්‍රතිකාර කිරීමේ කටයුතු මේ වනවිට ආරම්භ කර ඇති බවයි.\nමේ අතර, දඹුල්ල - දිගම්පතහ රක්ෂිතයෙහි සැරිසැරූ අවුරුදු 15ක් වයසැති වේවැල් දළයා නමැති හස්තියාට වෙඩි වැදීම පිළිබදව ද මේ වන විට පරීක්ෂණ ආරම්භ කර තිබෙනවා.\nවේවැල් දළයාගේ් එක් පාදයකට බඳින තුවක්කුවක් පත්තුවීමෙන් තුවාල සිදුව ඇති බවට පසුගිය දා අනාවරණ වුණා.\nඑමෙන්ම යාල ජාතික වනෝද්‍යානයේ සැරිසැරූ මිස්සක නැමැති හස්තියා ද වෙඩි වැදීමෙන් මියගියේ පසුගිය බ්‍රහස්පතින්දායි.",
       "URL": "https://www.hirunews.lk/189009/කවුඩුල්ල-ජාතික-වනෝද්‍යානයේ-සතුන්-විශේෂ-පරික්ෂාවකට",
       "Category": "Local News",
       "Parent URL": "https://www.hirunews.lk/local-news.php?pageID=3979"
}