{
       "Source": "hirunews",
       "Timestamp": "Saturday, 06 August 2016 - 17:40",
       "Headline": "ගල්කොරියක් වසා දමන්නැයි ඉල්ලා විරෝධතාවක් (ඡායාරූප)",
       "News Content": "හබරාදුව දික්කුබුර ප්‍රදේශයේ ජනතාව අද විරෝධතාවක නිරතවුණා.\nඒ එම ප්‍රදේශයේ තිබෙන ගල්කොරිය ඉවත් කරන ලෙස බලකරමින්.\nවිරෝධතාකරුවන් ගල්කොරියට ඇතුළුවීමට උත්සාහ කරද්දී ඉමදුව සහ අහංගම පොලිසිය විසින් එය නැවැත්වූ අතර ප්‍රදේශවාසීන් අකණ්ඩව විරෝධතාවයේ නිරතවූ බවයි අප වාර්තාකරු සදහන් කළේ.\nපොලිසිය විසින් ගල් කොරියේ හිමිකරු අහංගම පොලිසියට කැදවන බවට දුන් පොරොන්දුව මත විරෝධතාකරුවන් විසිර ගිය බව සදහන්.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/139974/ගල්කොරියක්-වසා-දමන්නැයි-ඉල්ලා-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4934"
}