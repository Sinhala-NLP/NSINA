{
       "Source": "hirunews",
       "Timestamp": "Friday, 03 June 2022 - 13:16",
       "Headline": "ආහාර අර්බුද අවදානමට අග්‍රාමාත්‍යවරයාගෙන් නව වැඩසටහනක්",
       "News Content": "ආහාර හිඟයක් ඇතිවීමේ තර්ජනය හමුවේ කෘෂිකර්ම දෙපාර්තමේන්තු නිලධාරීන් එක්ව ආහාර සුරක්ෂිතතා වැඩසටහනක් සම්පාදනය කරමින් සිටින බව අග්‍රාමාත්‍ය රනිල් වික්‍රමසිංහ පවසනවා.\nඒ රටේ වත්මන් ආහාර තත්ත්වය පිළිබඳ අග්‍රාමාත්‍ය රනිල් වික්‍රමසිංහ එක්සත් ජාතීන්ගේ ආහාර හා කෘෂිකර්ම සංවිධානයේ(FAO) මෙරට නියෝජිත විම්ලේන්ද්‍ර ශරන් සහ එක්සත් ජාතීන්ගේ සංවර්ධන වැඩසටහනේ(UNDP) නියෝජ්‍ය නියෝජිත මාලින් හර්විග් සමඟ අද පැවැති සාකච්ඡාවක දී.\nඑම වැඩසටහන ලබන මාසයේ එළිදැක්වීමට නියමිත අතර, UNDP සහාය සඳහා එහි දී ආරධනා කර සිටියා.\nකෘෂිකාර්මික ක්ෂේත්‍රය දැනට මුහුණ දී සිටින ප්‍රධානතම ප්‍රශ්නය පොහොර සහ ඉන්ධන හිඟය බවට යි අග්‍රාමාත්‍ය රනිල් වික්‍රමසිංහ මහතා ප්‍රකාශ කළේ.\nඉදිරියේ දී විය හැකි ආහාර හිඟයක් මඟහරවා ගැනීම සඳහා තමන් විසින් ආරම්භ කරන ලද නාගරික කෘෂිකර්ම වැඩසටහන පිළිබඳ ද අග්‍රාමාත්‍යවරයා විස්තර කර තිබෙනවා.\nමේ අතර, පොහොර හිඟය මගහරවා ගැනීමට ගොවි ප්‍රජාවට උපකාර වන නව්‍ය ගොවි ආධාර වැඩසටහනක් සම්පාදනය කරමින් සිටින බව UNDP පැහැදිලි කර සිටියා.\nනාගරික කෘෂිකාර්මික වැඩසටහන ආධාර කිරීමට පරිත්‍යාගශීලීන් ඉදිරිපත් වී ඇති බවත් සාර්ථක ලෙස ක්‍රියාත්මක කිරීමක දී වැඩි මූල්‍ය ආධාර ලබා දෙනු ඇතැ යි බලාපොරොත්තු වන බවත් එක්සත් ජාතීන්ගේ ආහාර හා කෘෂිකර්ම සංවිධානයේ(FAO) මෙරට නියෝජිත විම්ලේන්ද්‍ර ශරන් පැහැදිලි කරනවා.\nශ්‍රී ලංකාව තුළ ක්‍රියාත්මක කළ හැකි ආහාර අර්බුදයට ප්‍රතිචාර දැක්වීම සැලැස්මක් කෙටුම්පත් කරමින් සිටින බව ද විම්ලේන්ද්‍ර ශරන් අවධාරණය කළා\nගොවීන් මුහුණ දී සිටින පොහොර ඉන්ධන ඇතුළු මුලික අවස්ථාවල හිඟය පියවීමට කඩිනම් ක්‍රියාමාර්ගයක් ගතහොත් දැනට පවතින අහාර හිඟය මාස 5-6ක් ඇතුළත පාලනය කළ හැකි බව අග්‍රාමාත්‍යවරයා පැහැදිලි කිරීමට ඇතුළත්.",
       "URL": "https://www.hirunews.lk/306107/ආහාර-අර්බුද-අවදානමට-අග්‍රාමාත්‍යවරයාගෙන්-නව-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1121"
}