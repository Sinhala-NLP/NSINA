{
       "Source": "hirunews",
       "Timestamp": "Thursday, 04 May 2017 - 18:00",
       "Headline": "වෛද්‍ය අනුරුද්ධ පාදෙණියගේ ප්‍රකාශයකට එරෙහිව අභියාචනාධිකරණයට පෙත්සමක්",
       "News Content": "රජයේ වෛද්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙණිය අධිකරණයට අපහාස කළ බවට නියෝගයක් නිකුත් කරන්නැයි ඉල්ලා අභියාචනාධිකරණයට පෙත්සමක් ඉදිරිපත්වී තිබෙනවා.\nමහාචාර්ය සරත් විජේසුරිය සහ ගාමිණී වියන්ගොඩ මහත්වරුන් විසිනුයි පෙත්සම ගොනුකර ඇත්තේ.\nජනවාරි 31 වනදා සයිටම් පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් තීන්දුව නීති විරෝධී තීන්දුවක් බවට වගඋත්තරකාර අනුරුද්ධ පාදෙණිය පසුගිය අප්‍රේල් 7 වනදා පැවති මහජන රැස්වීමකදී අදහස් දක්වා ඇති බව පෙත්සම්කරුවන් පෙන්වාදී තිබෙනවා.\nඑමගින් මහජනයා නොමග යවා ඇති බවයි ඔවුන් සඳහන් කරන්නේ.\nමේ හේතුවෙන් වෛද්‍ය අනුරුද්ධ පාදෙණිය අධිකරණයට අපහාස කිරීමේ චෝදනා යටතේ දඩුවම් ලබාදෙන ලෙසට ද පෙත්සම්කරුවන් වැඩිදුරටත් ඉල්ලා තිබෙනවා.",
       "URL": "https://www.hirunews.lk/160606/වෛද්‍ය-අනුරුද්ධ-පාදෙණියගේ-ප්‍රකාශයකට-එරෙහිව-අභියාචනාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4533"
}