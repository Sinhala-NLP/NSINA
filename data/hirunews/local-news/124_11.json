{
       "Source": "hirunews",
       "Timestamp": "Saturday, 05 August 2023 - 8:51",
       "Headline": "බන්ධනාගාර නිලධාරීන්ගෙන් මිදී පලා ගිය සැකකරු සොයා මෙහෙයුම්",
       "News Content": "බන්ධනාගාර නිලධාරීන්ගෙන් මිදී පලාගිය සැකකරුවෙකු සොයා උඩුගම පොලිසිය විමර්ශන සිදු කරනවා.\nනිවෙසක් බිඳ මුදල් සොරකම් කිරීමක් සම්බන්ධයෙන් අත්අඩංගුවට ගෙන බන්ධනාගාර ගත කර සිටි මෙම පලාගිය රැඳවියා තිස් දෙහැවිරිදි අයෙකු බව වාර්තා වෙනවා.\nගාල්ල බන්ධනාගාරයේ සිට උඩුගම මහේස්ත්‍රාත් අධිකරණයට ඉදිරිපත් කිරීමට රැගෙන ආ අවස්ථාවේදී මහේස්ත්‍රාත්  අධිකරණයේ සිරමැදිරිය වෙත යොමු කිරීමට යාමේදී සැකකරු පලාගොස් ඇති බව ගාල්ල බන්ධනාගාර නිලධාරීන් පවසනවා.",
       "URL": "https://www.hirunews.lk/343666/බන්ධනාගාර-නිලධාරීන්ගෙන්-මිදී-පලා-ගිය-සැකකරු-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=124"
}