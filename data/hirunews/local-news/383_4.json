{
       "Source": "hirunews",
       "Timestamp": "Saturday, 29 April 2023 - 8:24",
       "Headline": "ඇමරිකානු වාරණය ගැන කරන්නාගොඩට සැකයක්",
       "News Content": "තමාට සහ තම පවුලේ අයට අමෙරිකාවට ඇතුළුවීම තහනම් කිරීමට එක්සත් ජනපද රජය විසින් ගත් තීරණය තමාට පුදුමයට කරුණක් බව හිටපු නාවික හමුදාපති සහ වයඹ පළාත් ආණ්ඩුකාර මාෂල් ඔෆ් ද ෆ්ලීට් වසන්ත කරන්නාගොඩ පවසනවා.\nයුද්ධය අවසන් වී වසර 14කට පසු ගනු ලැබූ මෙම වාරණය සම්බන්ධයෙන් තමාට යම් සැකයක් පවතින බවත්, ඒ පිටුපස වෙනත් හේතුවක් ඇති බවට විශ්වාස කරන බවත් ඔහු සඳහන් කරනවා.\nමෙම මෙහෙයුම පිටුපස ශ්‍රී ලංකාවේ හිටපු හමුදා නිලධාරියෙකු සහ ඇමරිකානු තානාපතිවරයා සිටින බවට තමන් විශ්වාස කරන බවද ඔහු පවසා තිබෙනවා.\nරාජ්‍ය නොවන සංවිධාන විසින් ලේඛනගත කරන ලද තොරතුරු සහ වෙනත් විමර්ශන තමාට එරෙහිව සම්බාධක පැනවීමට හේතු වන බවත්, එක්සත් ජනපද රාජ්‍ය දෙපාර්තමේන්තුව රාජ්‍ය නොවන සංවිධාන වාර්තා වෙත යොමු කිරීම නුසුදුසු බවත් ඔහු පැවසුවා.",
       "URL": "https://www.hirunews.lk/333731/ඇමරිකානු-වාරණය-ගැන-කරන්නාගොඩට-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=383"
}