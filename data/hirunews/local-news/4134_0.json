{
       "Source": "hirunews",
       "Timestamp": "Tuesday, 09 January 2018 - 19:14",
       "Headline": "දරුවන් 6 ක් ලොවට බිහි කර අසරණ වූ මව",
       "News Content": "දරුවන් 6 දෙනෙකු මෙළොවට බිහිකර ඒ දරුවන් නිසාම අමානුෂික වද හිංසාවන් විඳින අවුරුදු 96ක මවක් ගැන අපට කටුගස්තොට ප්‍රදේශයෙන් වාර්තා වුණා.\nමීට හේතු වී තිබෙන්නේ දරුවන් අතර වූ දේපළ ආරවුලක්.\nපී.ජී. ලුසිහාමි නම් මේ මව ජීවත් වන්නේ මහනුවර- කටුගස්තොට ප්‍රදේශයේ අන්තෝනි වත්තේ කුඩා නිවසක.\nමාස 6ක පමණ සිට එක්තැන් වී සිටින ඇය ජීවත් වන්නේ වැඩිමහල් දියණිය සහ ඇගේ පවුලේ සාමාජිකයින් සමගයි.\nමවගේ අනෙක් දරුවන් චෝදනා කරන්නේ නිවස හිමිකර ගැනීමේ අරමුණින් තම වැඩිමහල් සහෝදරිය මවට නිසි ලෙස ආහාර පාන පවා නොදී අමානුෂික ලෙස නිවසේ සිර කර ගෙන සිටින බවයි.\nඒ අනුව එක් පුතකු මහනුවර පොලිසියේ ළමා හා කාන්තා කාර්යාංශයට කළ පැමිණිල්ලක් මත පොලිසිය එම නිවස ඊයේ (08) වැටලුවා.",
       "URL": "https://www.hirunews.lk/180628/දරුවන්-6-ක්-ලොවට-බිහි-කර-අසරණ-වූ-මව",
       "Category": "Local News",
       "Parent URL": "https://www.hirunews.lk/local-news.php?pageID=4134"
}