{
       "Source": "hirunews",
       "Timestamp": "Wednesday, 28 September 2016 - 15:56",
       "Headline": "අවුරුදු හතරක දරුවෙක් දිය රකුසාට බිලි",
       "News Content": "මුලතිවි වට්ටුවාකල් පාලම අසල දිය නෑමට ගිය අවුරුදු හතරක පිරිමි දරුවෙක් ඊයේ දියේ ගිලී මියගොස් තිබෙනවා.\nසිය දෙමව්පියන් සමග දිය නෑමට ගිය දරුවා දෙමව්පියන් රෙදිසෝදන අතරතුර දියට බැස ඇති අතර එහිදී ඔහු එකවරම දියේ ගිලී අතුරුදන් වී ඇති බවයි වාර්තා වන්නේ.\nඅප වාර්තාකරු සදහන් කළේ ධීවරයින් පිරිසකගේ සහයෝගයෙන් මියගිය දරුවාගේ සිරුර සොයා ගත් බවයි.\nමරණය සම්බන්ධයෙන් මුලතිවි පොලීසිය පරීක්ෂණ පවත්වනවා.",
       "URL": "https://www.hirunews.lk/144007/අවුරුදු-හතරක-දරුවෙක්-දිය-රකුසාට-බිලි",
       "Category": "Local News",
       "Parent URL": "https://www.hirunews.lk/local-news.php?pageID=4860"
}