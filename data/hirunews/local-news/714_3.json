{
       "Source": "hirunews",
       "Timestamp": "Wednesday, 23 November 2022 - 19:34",
       "Headline": "ගුරු සාරිය අදත් කතාබහට",
       "News Content": "ගුරුවරියන්ට සාරිය අනිවාර්ය කර චක්‍රලේඛයක් නිකුත් කර නොමැති බව ලංකා ගුරු සංගමයේ ප්‍රධාන ලේකම් ජෝශප් ස්ටාලින් පවසනවා.\nකොවිඩ් වසංගත සමයේදී රාජ්‍ය සේවකයින්ට පහසු ඇඳුමකින් සේවයට වාර්තා කිරීමට නිකුත් කළ චක්‍රලේඛය ගුරුවරුන්ට අදාළ නොවන අතර, එය සංශෝධනය කරන්නැයි රාජ්‍ය පරිපාලන ලේකම්වරයාට උපදෙස් ලබාදුන් බව අධ්‍යාපන අමාත්‍ය ආචාර්ය සුසිල් ප්‍රේමජයන්ත් ඊයේ ප්‍රකාශ කළා.\nඑලෙස පහසු ඇඳුමකින් පාසලට පැමිණි ගුරුවරු සම්බන්ධයෙන් අධ්‍යාපන අමාත්‍යවරයාගේ මැදිහත් වීමෙන් අනිවාර්යෙන් විනය ක්‍රියාමාර්ග ගත යුතුව ඇති බවයි වැඩබලන කැබිනට් ප්‍රකාශක සහ වැඩබලන ජනමාධ්‍ය අමාත්‍ය ශාන්ත බණ්ඩාර එහිදී ප්‍රකාශ කළේ.",
       "URL": "https://www.hirunews.lk/321107/ගුරු-සාරිය-අදත්-කතාබහට",
       "Category": "Local News",
       "Parent URL": "https://www.hirunews.lk/local-news.php?pageID=714"
}