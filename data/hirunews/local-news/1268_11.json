{
       "Source": "hirunews",
       "Timestamp": "Sunday, 27 March 2022 - 11:23",
       "Headline": "උණවටුනේ දී රුසියානුවෙකුට පහර දුන් හයදෙනෙකු අත්අඩංගුවට",
       "News Content": "උණවටුන ප්‍රදේශයේ දී රුසියානු ජාතිකයෙකුට සහ අවන්හල් හිමියෙකුට පහර දුන් පුද්ගලයන් හයදෙනෙකු අත්අඩංගුවට ගෙන තිබෙනවා.\nබූස්ස ප්‍රදේශයේ පදිංචිකරුවන් වන මෙම තරුණයන් ඔවුන්ගේ වාහනය මෙම අවන්හලේ පිවිසුම අවහිර වන පරිදි නතර කර තිබුණා.\nඑහිදී එම තරුණයන් සහ අවන්හලේ හිමිකරු අතර ගැටුමක් ඇති වී ඇති අතර, එය බේරීම සඳහා අවන්හලේ සිටි රුසියානු ජාතිකයෙකු ද ඉදිරිපත් වී තිබෙනවා.\nඑහිදී ඔවුන් එම විදේශිකයාට ද පහර දී ඇති බව සඳහන්.\nමේ සම්බන්ධයෙන් අත්අඩංගුවට ගත් සැකකරුවන් හයදෙනා හඳුනාගැනීමේ පෙරට්ටුවකට ඉදිරිපත් කෙරෙන බවයි හබරාදූව පොලිසිය සඳහන් කළේ.",
       "URL": "https://www.hirunews.lk/300502/උණවටුනේ-දී-රුසියානුවෙකුට-පහර-දුන්-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1268"
}