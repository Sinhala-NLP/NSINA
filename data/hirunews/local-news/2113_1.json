{
       "Source": "hirunews",
       "Timestamp": "Wednesday, 03 March 2021 - 15:37",
       "Headline": "මාර්ග සංවර්ධන අධිකාරියේ රථ වාහන ගැන, ඇමති වාර්තාවක් කැඳවයි",
       "News Content": "මාර්ග සංවර්ධන අධිකාරියේ රථ වාහන සහ යන්ත්‍ර සූත්‍රවල වර්තමාන තත්ත්වය පිළිබඳ තාක්ෂණික වාර්තාවක් දෙසතියක් ඇතුළත තමන් වෙත ලබාදෙන ලෙස මහාමාර්ග අමාත්‍ය ජොන්ස්ටන් ප්‍රනාන්දු එම අධිකාරියේ අධ්‍යක්ෂ ජනරාල්වරයාට නියෝග කර තිබෙනවා.\nඒ මාර්ග සංවර්ධන අධිකාරියට අයත් ප්‍රාදේශීය කාර්යාලවල අලුත්වැඩියා කර භාවිත කළ හැකි තත්ත්වයේ රථ වාහන 100ක් සහ මාර්ග ඉදිකිරීමට භාවිත කරන යන්ත්‍ර සූත්‍ර 40 ක් පමණ අතහැර දමා තිබීමත් සමඟයි.\nතමන් පසුගියදා සිදුකල ක්ෂේත්‍ර චාරිකාවලදී ඒ බව අනාවරණ වූ බවත්, එම වාහන සහ යන්ත්‍ර සූත්‍ර සියල්ල මාර්ග සංවර්ධන අධිකාරියේ අඟුලාන වැඩ ඒකකය වෙත ගෙන්වා ගෙන කඩිනමින් අලුත්වැඩියා කර යළි මාර්ග සංවර්ධන ව්‍යාපෘතිවලට යෙදවීමට අවශ්‍ය පියවර ගන්නා ලෙසත්, මහාමාර්ග අමාත්‍ය ජොන්ස්ටන් ප්‍රනාන්දු එම අධිකාරියේ අධ්‍යක්ෂ ජනරාල්වරයාට වැඩිදුරටත් නියෝග කර තිබෙනවා.",
       "URL": "https://www.hirunews.lk/264224/මාර්ග-සංවර්ධන-අධිකාරියේ-රථ-වාහන-ගැන-ඇමති-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=2113"
}