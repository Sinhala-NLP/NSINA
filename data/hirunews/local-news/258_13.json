{
       "Source": "hirunews",
       "Timestamp": "Sunday, 18 June 2023 - 13:03",
       "Headline": "එංගලන්තයේ පාසල් ගුරුවරු දෙදින වැඩ වර්ජනයකට සූදානම්",
       "News Content": "එංගලන්තයේ පාසල් ගුරුවරු වැටුප් සම්බන්ධ ගැටලු මුල්කර ගනිමින් එළැඹෙන ජූලි මාසයේදී දෙදින වැඩ වර්ජනයක් සිදුකරන බව පවසනවා.\nඑරට අධ්‍යාපනික ක්ෂේත්‍රයේ විශාලතම වෘත්තීය සමිතිය වන ජාතික අධ්‍යාපන වෘත්තීය සමිතිය නිවේදනය කළේ, ඒ අනුව ජූලි 5 සහ 7 දිනවල වැඩ වර්ජනය සිදුකරන බවයි.\nඑම වෘත්තීය සමිතිය පසුගිය පෙබරවාරි සහ මැයි මාසවලද දින 6ක වැඩවර්ජනයක් සිදු කළා.\nබ්‍රිතාන්‍ය රජය විසින් යෝජනා කළ 4.5%ක වැටුප් වර්ධකය සහ පවුම් 1000ක ගෙවීම පසුගිය අප්‍රේල් මාසයේදී ගුරුවරුන් විසින් ප්‍රතික්ෂේප කළ බවද සඳහන්.",
       "URL": "https://www.hirunews.lk/338302/එංගලන්තයේ-පාසල්-ගුරුවරු-දෙදින-වැඩ-වර්ජනයකට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=258"
}