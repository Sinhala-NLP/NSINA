{
       "Source": "hirunews",
       "Timestamp": "Tuesday, 28 July 2020 - 7:33",
       "Headline": "කල් දැමුණු රාජාංගණයේ තැපැල් ඡන්දය හෙට (වීඩියෝ)",
       "News Content": "කොරෝනා වෛරසය ව්‍යාප්ත වීමත් සමඟ තාවකාලිකව අත්හිට වූ රාජාංගණය ප්‍රාදේශීය ලේකම් කොට්ඨාශයේ තැපැල් ඡන්ද විමසීම හෙට දිනයේ පැවැත්වීමට තීරණය කර තිබෙනවා.\nමැතිවරණ කොමිසම සඳහන් කළේ ඒ අනුව හෙට පෙරවරු 9 සිට පස්වරු 4 දක්වා අදාළ ඡන්ද විමසීම පැවැත්වෙන බවයි. රාජාංගණය ප්‍රාදේශීය ලේකම් කාර්යාලය, සෞඛ්‍ය වෛද්‍ය නිලධාරී කාර්යාලය සහ කලාප අධ්‍යාපන කාර්යාලයේදී මෙම ඡුන්ද විමසීම පැවැත්වෙනු ඇති.\nමේ අතර, රාජාංගණය ප්‍රාදේශීය ලේකම් කොට්ඨාශයේ නිළ ඡන්ද දැන්වීම් පත්‍රිකා බෙදීමේ කටයුතු අද දිනයේ ආරම්භ කරන බව මැතිවරණ කොමිෂන් සභාවේ සභාපති මහින්ද දේශප්‍රිය ප්‍රකාශ කළා.\nඒ අනුව අදාළ නිළ ඡුන්ද දැන්වීම් පත්‍රිකා ලබන මස 2 වන දා දක්වා බෙදා හැරීමේ කටයුතු සිදුකරන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/246563/කල්-දැමුණු-රාජාංගණයේ-තැපැල්-ඡන්දය-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2555"
}