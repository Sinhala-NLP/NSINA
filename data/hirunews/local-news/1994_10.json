{
       "Source": "hirunews",
       "Timestamp": "Monday, 26 April 2021 - 20:08",
       "Headline": "විදේශ සේවා නියුක්ති කාර්යාංශය හෙට සහ අනිද්දා වැසේ (වීඩියෝ)",
       "News Content": "සේවකයෙකුට කොරෝනා ආසාදනය වීම හේතුවෙන් විදේශ සේවා නියුක්ති කාර්යාංශයේ ප්‍රධාන කාර්යාලය හෙට සහ අනිද්දා වසා තැබීමට පියවර ගෙන තිබෙනවා.\nකෙසේ වෙතත් ප්‍රධාන කාර්යාලයේ පළමු සහ අවසන් අනුමැති අංශය සහ කොරියානු රැකියා අංශය සීමිත කාර්ය මණ්ඩලයක් මගින් පවත්වාගෙන යාමටයි තීරණය වී ඇත්තේ.\nඑමෙන්ම, තලාහේන කාර්යාලය සහ ප්‍රාදේශීය කාර්යාල වසා නොතැබෙන අතර, ඒවායේ සේවාවන් සාමාන්‍ය පරිදි සිදු කෙරෙනු ඇති.\nමෝටර් රථ ප්‍රවාහන දෙපාර්තමේන්තුවේ වේරහැර කාර්යාලය මගින් රියදුරු බලපත්‍ර නිකුත් කිරීමට අදාළව සේවා සැපයීම සීමා කර තිබෙනවා.\nඒ අනුව 011 2 677 877 දුරකථන අංකයට ඇමතීමෙන් රියදුරු බලපත් ලබාගැනීම සඳහා ලබන 13 වනදා දක්වා වේලාවන් වෙන් කරගෙන ඇති පුද්ගලයින්ට සංශෝධිත වේලාවන් නිකුත් කිරීමට පියවර ගෙන ඇති බවයි එම දෙපාර්තමේන්තුව නිවේදනය කළේ.",
       "URL": "https://www.hirunews.lk/269609/විදේශ-සේවා-නියුක්ති-කාර්යාංශය-හෙට-සහ-අනිද්දා-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1994"
}