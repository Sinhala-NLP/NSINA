{
       "Source": "hirunews",
       "Timestamp": "Friday, 27 January 2023 - 17:52",
       "Headline": "13 වැනි සංශෝධනය ගැන ජනපතිගෙන් ප්‍රකාශයක් (වීඩියෝ)",
       "News Content": "ජනාධිපතිවරයාට හිමි විධායක බලතල අනුව රටේ පවතින නීතිය ක්‍රියාත්මක කිරීමට තමන් බැඳී සිටින බව ජනාධිපති රනිල් වික්‍රමසිංහ පවසනවා.\nඑමෙන්ම 13 වැනි සංශෝධනය මුළුමනින් ම ක්‍රියාත්මක කිරීමට කටයුතු කරන්නේ, ඒ අනුව බවත් එසේ නොමැති නම් පාර්ලිමේන්තුව හරහා 13 වැනි ව්‍යවස්ථාව සංශෝධනය අහෝසි කළ යුතු බවත් ජනාධිපතිවරයා මෙහිදී වැඩිදුරටත් සඳහන් කළා.\n13 වැනි සංශෝධනය අහෝසි කිරීම සඳහා ඕනෑම මන්ත්‍රීවරයෙකුට පාර්ලිමේන්තුවට පුද්ගලික මන්ත්‍රී යෝජනාවක් ඉදිරිපත් කළ හැකි බවයි ජනාධිපතිවරයා ඊයේ පැවැති සර්ව පාක්ෂික හමුව අමතමින් සඳහන් කළේ.\nඊට බහුතරය අකමැති වුවහොත් සිදු වන්නේ එය ක්‍රියාත්මක කිරීම පමණක් බව ද මෙහිදී අවධාරණය කළා.",
       "URL": "https://www.hirunews.lk/326036/13-වැනි-සංශෝධනය-ගැන-ජනපතිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=575"
}