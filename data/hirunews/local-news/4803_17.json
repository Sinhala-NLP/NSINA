{
       "Source": "hirunews",
       "Timestamp": "Tuesday, 08 November 2016 - 18:58",
       "Headline": "රට තුළ සිටියානම් ආබාධිත රණවිරුවන්ට කඳුළු ගෑස් ප්‍රහාර එල්ල කිරීමට ඉඩ නොදෙන බව ජනපති කියයි",
       "News Content": "ආබාධිත විශ්‍රාමික රණවිරුවන් පිටුපස  දේශපාලන මෙහෙයුමක් ක්‍රියාත්මක වූ බවත්, තමන් රට තුළ සිටියේ නම් ඔවුන්ට ජල සහ කඳුළු ගෑස් ප්‍රහාර එල්ල කිරීමට කිසි විටක ඉඩ නොදෙන බවත් ජනාධිපති මෛත්‍රිපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ පූජ්‍ය මාදුළුවාවේ සෝභිත හිමියන් අපවත්වී වසරක් සපිරීම වෙනුවෙන් කොළඹ අද පැවති විශේෂ සැමරුම් උත්සවය අමතමින්.\nඑම අවස්ථාවට මහා සංඝ රත්නය, අග්‍රාමාත්‍ය රනිල් වික්‍රමසිංහ ඇතුලූ දේශපාලන නායකයින් මෙන්ම  සිවිල් සංවිධාන කිහිපයක නියෝජිතයන්ද එක්ව සිටියා.\nඑහිදී අදහස් දැක්වූ ජනාධිපති මෛත්‍රිපාල සිරිසේන වැඩිදුරටත් සඳහන් කළේ ආබාධිත රණවිරුවන්ගේ ගැටළුව විසඳීමට මාස ගණනාවකට පෙර තමන් අවශ්‍ය පියවර ගෙන තිබූ බවයි.",
       "URL": "https://www.hirunews.lk/147126/රට-තුළ-සිටියානම්-ආබාධිත-රණවිරුවන්ට-කඳුළු-ගෑස්-ප්‍රහාර-එල්ල-කිරීමට-ඉඩ-නොදෙන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4803"
}