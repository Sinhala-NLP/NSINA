{
       "Source": "hirunews",
       "Timestamp": "Friday, 20 January 2023 - 10:27",
       "Headline": "ඕමානයේ සුරක්ෂා නිවසේ සිටි තවත් 14 දෙනෙකු දිවයිනට",
       "News Content": "ඕමානයේ ගෘහ සේවය සඳහා ගොස් සිටි මෙරට ගෘහ සේවිකාවන් 14 දෙනෙකු කටුනායක ගුවන් තොටුපලින් අද (20) යළි දිවයිනට පැමිණියා.\nඉන් 8 දෙනෙකු තමන් සේවය කළ නිවෙස්වල දී සුළු වැරදිවලට චෝදනා ලබා එරට කම්කරු උසාවියෙන් වැරදිකරුවන් වී පිටුවහල් කළ කාන්තාවන් බව යි ගුවන් තොටුපල හිරු වාර්තාකරු සඳහන් කළේ.\nමෙම පිරිස මෙරටට එවීමට පෙර ඕමානයේ ශ්‍රී ලංකා තානාපති කාර්යාලයට අනුබද්ධිත සුරක්ෂා රැඳවුම් නිවාසයේ රඳවා තබා තිබෙනවා.\nඅද දිවයිනට පැමිණි පිරිස අතර ගර්භණී තත්වයේ පසු වන කාන්තාවක්ද සිටි බව සඳහන්.",
       "URL": "https://www.hirunews.lk/325469/ඕමානයේ-සුරක්ෂා-නිවසේ-සිටි-තවත්-14-දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=590"
}