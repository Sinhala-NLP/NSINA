{
       "Source": "hirunews",
       "Timestamp": "Monday, 23 January 2023 - 10:48",
       "Headline": "පළමු වරට ආණ්ඩුක්‍රම ව්‍යවස්ථා සභාව අනිද්දා රැස්වේ",
       "News Content": "පළමු වරට ආණ්ඩුක්‍රම ව්‍යවස්ථා සභාව අනිද්දා රැස්වීමට නියමිතයි.\nපාර්ලිමේන්තුවේ සන්නිවේදන දෙපාර්තමේන්තුව සඳහන් කළේ එදින පෙරවරු 9.30ට එම සභාව ස්වාධීන කොමිෂන් සභා පිහිටුවීම ඇතුලු තීරණ කිහිපයක් ගැනීම සඳහා රැස්වීමට නියමිත බවයි.\nආචාර්ය ප්‍රතාප් රාමනුජන්, වෛද්‍ය අනුලා විජේසුන්දර සහ ආචාර්ය දිනේෂ් සමරරත්න ආණ්ඩුක්‍රම ව්‍යවස්ථා සභාවේ සිවිල් නියෝජිතයන් තුන්දෙනා ලෙස පසුගිය සතියේ දී පත් කරනු ලැබුවා.\nනමුත් ආණ්ඩුක්‍රම ව්‍යවස්ථා සභාව සඳහා ප්‍රධාන විපක්ෂය නොවන විපක්ෂයේ සෙසු පක්ෂවල නියෝජිතයා තවමත් පත් කර නැහැ.\nකෙසේ වෙතත්, ආණ්ඩුක්‍රම ව්‍යස්ථා සභාව රැස්වීමට එය බාධාවක් නොවන බවයි පාර්ලිමේන්තු සන්නිවේදන දෙපාර්තමේන්තුව සඳහන් කළේ.",
       "URL": "https://www.hirunews.lk/325691/පළමු-වරට-ආණ්ඩුක්‍රම-ව්‍යවස්ථා-සභාව-අනිද්දා-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=584"
}