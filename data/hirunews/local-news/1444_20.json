{
       "Source": "hirunews",
       "Timestamp": "Thursday, 06 January 2022 - 15:57",
       "Headline": "ගජමුතු ඉස්සූ පුද්ගලයින් දෙදෙනකු STF අත්අඩංගුවට",
       "News Content": "රුපියල් කෝටි පහකට අධික වටිනාකමකින් යුත් ගජමුතු සන්තකයේ තබාගෙන, ඒවා අලෙවි කිරීමට ප්‍රවාහනය කරමින් සිටි පුද්ගලයින් දෙදෙනකු විශේෂ කාර් ය බලකායේ දෙවන කඳවුරු අණදෙන භාර නිලධාරින් විසින් අත් අඩංගුවට ගෙන තිබෙනවා.\nඒ ඊයේ (05) පෙරවරුවේ අම්පාර - බුද්ධංගල ආදාහනාගාරය අසල සිදු කළ වැටලීමක දී යි.\nමෙලෙස අත් අඩංගුවට ගත් සැකකරුවන් අඹකොටේ සහ රන්සෑගොඩ යන ප්‍රදේශවල පදිංචි 39 - 40 යන වයස් සීමාවල පසුවන්නන්.\nඑහිදී විශේෂ කාර්ය බලකාය භාරයට ගත් ගජමුතුවල බර ප්‍රමාණය වෙන වෙනම ග්‍රෑම් 84, මිලිග්‍රෑම් 778ක්, ග්‍රෑම් 61 මිලිග්‍රෑම් 627 ක් සහ ග්‍රෑම් 06 මිලිග්‍රෑම් 445කින් යුත් බරකින් සමන්විතයි.\nමෙම ගජමුතු සැකකරුවන් විසින් ලබාගෙන ඇත්තේ, යාල, කුමන සහ උඩවලව ආදී රක්ෂිතවලින් වන අතර, ඔවුන් එය ලබා ගැනීමට එම වනෝද්‍යාන තුළට ඇතුල් වී වනඇතුන් ඝාතනය කර ඇත් දළ ලබාගෙන ඇති බවට තොරතුරු අනාවරණ වී තිබෙනවා.\nසිද්ධිය සම්බන්ධයෙන් වැඩිදුර විමර්ශන කටයුතු සිදු කිරීමට සැකකරුවන් අම්පාර පොලිස් ස්ථානය විශේෂ කාර් ය බලකාය විසින් භාර දී ඇත්තේ, ඔවුන් සතු මෝටර් රථයක් ද සමගින්.",
       "URL": "https://www.hirunews.lk/293201/ගජමුතු-ඉස්සූ-පුද්ගලයින්-දෙදෙනකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1444"
}