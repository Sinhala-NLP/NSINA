{
       "Source": "hirunews",
       "Timestamp": "Monday, 28 December 2020 - 13:01",
       "Headline": "කොරෝනා වසංගතයෙන් පසු විදෙස් සංචාරකයින් දිවයිනට පැමිණීම අදින් ඇරඹේ (වීඩියෝ)",
       "News Content": "කොරෝනා වසංගතයෙන් පසු ශ්‍රී ලංකාව විදේශීය සංචාරකයන් සඳහා නැවත විවෘත කිරීමේ නියමු ව්‍යාපෘතිය යටතේ පළමු ගුවන් යානය මත්තල රාජපක්ෂ ජාත්‍යන්තර ගුවන් තොටුපළ වෙත අද (28) පස්වරුවේ පැමිණෙනවා.\nයුක්රේනයේ සිට සංචාරකයින් 180 කට වැඩි පිරිසක් රැගත් මගී ගුවන් යානයක් මෙලෙස දිවයිනට පැමිණීමට නියමිතයි.\nමේ අනුව මෙම ව්‍යාපෘතිය යටතේ සැලසුම් කළ පරිදි දිවයිනට ඉදිරියේදී සංචාරකයින් රැගත් ගුවන් යානා පැමිණෙනු ඇති.\nවිශේෂ ක්‍රමවේදයකට යටත්ව සංචාරකයින් දිවයිනට ගෙන්වා ගැනීමේ නියමු ව්‍යාපෘතිය සැලසුම් කර ඇති බවයි වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර කියා සිටියේ.",
       "URL": "https://www.hirunews.lk/258144/කොරෝනා-වසංගතයෙන්-පසු-විදෙස්-සංචාරකයින්-දිවයිනට-පැමිණීම-අදින්-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2249"
}