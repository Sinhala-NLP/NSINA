{
       "Source": "hirunews",
       "Timestamp": "Tuesday, 26 September 2017 - 12:47",
       "Headline": "වස්ගමුව වනජීවි කාර්යාලයේ අවි සොරකම් කළේ, පාතාල කණ්ඩායමක්දැයි සැක",
       "News Content": "වස්ගමුව ජාතික වනෝද්‍යානයේ වනජීවි නිලධාරීන්ට අයත් ආයුධ ගබඩාව බිඳ එහි තිබූ ගිනි අවි 5ක් සොරා ගැනීමේ සිද්ධියට පාතාල සම්බන්ධයක් පවතින බවට පොලීසිය සැක පළ කරනවා.\nවිමර්ශන කටයුතු සිදුකරන උසස් පොලිස් නිලධාරියෙකු සඳහන් කළේ පැති කිහිපයක් ඔස්සේ සිදුකළ පරීක්ෂණවලින් ඒ සම්බන්ධයෙන් සැකයක් මතුව ඇති බවයි.\nමීට අමතරව සැකකරුවන් අත්අඩංගුවට ගැනීම සඳහා අද විශේෂ මෙහෙයුමක් ක්‍රියාත්මක බව ද ඔහු කියා සිටියා.\nඊට පොලිස් විශේෂ කාර්ය බලකායේ සෙබළුන් පිරිසක්ද එක්ව සිටින බවයි  වාර්තා වන්නේ.\nවස්ගමුව ජාතික වනෝද්‍යානයේ වනජීවි නිලධාරීන්ට අයත් ආයුධ ගබඩාව බිඳ එහි තිබූ ගිනි අවි 5ක් සොරාගෙන තිබුණේ පසුගිය 21 වනදා රාත්‍රියේයි.\nසැකකරුවන් ටී 56 වර්ගයේ ගිනි අවියක්, රිපීටර් වර්ගයේ ගිනි අවි දෙකක්, බෝර 12 පතොරම් තුවක්කු දෙකක් සහ ටී 56 මැගසින් 2ක් මෙන්ම ඊට යොදන උණ්ඩ 5ක් ද සොරාගෙන ගොස් තිබුණා.",
       "URL": "https://www.hirunews.lk/171879/වස්ගමුව-වනජීවි-කාර්යාලයේ-අවි-සොරකම්-කළේ-පාතාල-කණ්ඩායමක්දැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=4302"
}