{
       "Source": "hirunews",
       "Timestamp": "Saturday, 08 September 2018 - 13:13",
       "Headline": "මීලඟ ජනාධිපතිවරණය ගැන ජනපතිගෙන් ප්‍රකාශයක්",
       "News Content": "ජනාධිපතිවරණය නියමිත කාලයට දිනකට හෝ පෙර නොපවත්වන බව ජනාධිපති මෛත්‍රීපාල සිරිසේන අවධාරණය කළා.\nශ්‍රී ලංකා නිදහස් පක්ෂයේ නිවිතිගල මධ්‍යම බල මණ්ඩල රැස්වීමට අද එක්වෙමින් ජනාධිපතිවරයා මේ බව කියා සිටියේ ආණ්ඩුවේ ඇතැම් ඇමතිවරුන් කඩිනමින් ජනාධිපතිවරණයක් පැවැත්විය යුතු බවට සිදුකරන ප්‍රකාශ වලට පිළිතුරු දෙමින්.\nඑහිදී වැඩිදුරටත් අදහස් දැක්වූ ජනාධිපති මෛත්‍රීපාල සිරිසේන ප්‍රකාශ කළේ රටේ දේශපාලන සංවාද තුළ සාකච්ඡාවට බඳුන් විය යුත්තේ මීළඟ අගමැතිවරයා කවුරුන් ද යන්න පිළිබඳව බවයි.",
       "URL": "https://www.hirunews.lk/199433/මීලඟ-ජනාධිපතිවරණය-ගැන-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3758"
}