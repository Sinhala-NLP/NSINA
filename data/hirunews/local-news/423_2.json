{
       "Source": "hirunews",
       "Timestamp": "Monday, 10 April 2023 - 10:35",
       "Headline": "පාලන මිලට වැඩියෙන් බිත්තර අලෙවි කළ වෙළඳුන් තුන්දෙනෙකුට නඩු",
       "News Content": "පාලන මිලට වඩා වැඩි මිලට බිත්තර අලෙවි කළ වෙළඳුන් තුන්දෙනෙකුට එරෙහිව හැටන් මහේස්ත්‍රාත් අධිකරණය හමුවේ නඩු පවරා තිබෙනවා.\nපාරිභෝගික සේවා අධිකාරියේ නුවරඑළිය දිස්ත්‍රික් කාර්යාලය ප්‍රකාශ කළේ හැටන්, කොටගල සහ නෝවුඩ් යන ප්‍රදේශවල වෙළඳුන් මෙලෙස වැඩිමිලට බිත්තර අලෙවි කර ඇති අතර, ඔවුන් රුපියල් 56 සිට රුපියල් 60 දක්වා වූ විවිධ මිල ගණන් යටතේ සුදු සහ රතු බිත්තර අලෙවි කර ඇති බවයි.\nමේ අතර මිල ප්‍රදර්ශනය නොකොට ආහාර ද්‍රව්‍ය අලෙවි කළ මස්කෙළිය සහ කොටගල නගරවල වෙළඳුන් තුන්දෙනෙකුට එරෙහිව ද නීතිමය පියවර ගෙන තිබෙනවා.",
       "URL": "https://www.hirunews.lk/332164/පාලන-මිලට-වැඩියෙන්-බිත්තර-අලෙවි-කළ-වෙළඳුන්-තුන්දෙනෙකුට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=423"
}