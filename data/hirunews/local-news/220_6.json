{
       "Source": "hirunews",
       "Timestamp": "Sunday, 02 July 2023 - 13:47",
       "Headline": "අස්වැසුමේ ආබාධිත, වැඩිහිටි සහ වකුගඩු ප්‍රතිලාභීන්ගේ ලැයිස්තුව අනිද්දා නිකුත් කෙරේ",
       "News Content": "අස්වැසුම සහන වැඩසටහනේ ආබාධිත, වැඩිහිටි සහ වකුගඩු ප්‍රතිලාභී ලැයිස්තව ලබන අඟහරුවාදා නිකුත් කෙරෙන බව රාජ්‍ය අමාත්‍ය අනුප පැස්කුවල් ප්‍රකාශ කළා.\nඔහු මේ බව කියා සිටියේ හිරු ප්‍රවෘත්ති අංශය කල විමසීමකට ප්‍රතිචාර දක්වමින්.\nඅස්වැසුම ප්‍රතිලාභි ලැයිස්තු පවුල් සහ පුද්ගලයන් ලෙස කොටස් දෙකකට වෙන් කර ඇති අතර මේ වන විට නිකුත් කර ඇත්තේ පවුල් සඳහා වන නාම ලේඛණය පමණක් බව සඳහන්.\nඒ සඳහා අභියාචනා මේ වන විට 560,211ක් ලැබී ඇති අතර විරෝධතා 5,419ක් ඉදිරිපත්ව ඇති බවයි අස්වැසුම සුබසාධක ප්‍රතිලාභී මණ්ඩලය කියා සිටියේ.\nමෙතෙක් නිකුත් කර නොමැති දෙවන නාම ලේඛණය වන අස්වැසුම ප්‍රතිලාභි පුද්ගල ලැයිස්තුවට අයත් වන්නේ අබාධිත, වැඩිහිටි ප්‍රජාව සහ වකුගඩු රෝගීන්.\nඒ අනුව එම ලැයිස්තුවයි මෙලෙස අනිද්දා (04) නිකුත් කෙරෙන්නේ.",
       "URL": "https://www.hirunews.lk/339742/අස්වැසුමේ-ආබාධිත-වැඩිහිටි-සහ-වකුගඩු-ප්‍රතිලාභීන්ගේ-ලැයිස්තුව-අනිද්දා-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=220"
}