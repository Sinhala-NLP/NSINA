{
       "Source": "hirunews",
       "Timestamp": "Saturday, 23 April 2016 - 16:43",
       "Headline": "හෙරොයින් සමග අත්අඩංගුවට ගත් මාලදිවයින් ජාතිකයන් රදවාගෙන ප්‍රශ්න කිරීමට අවසර",
       "News Content": "හෙරොයින් කිලෝ එකයි ග්‍රෑම් 280ක් සමඟ අත්අඩංගුවට ගත් මාලදිවයින් ජාතිකයින් දෙදෙනා ලබන 28 වනදා දක්වා රදවාගෙන ප්‍රශ්න කිරීමට මීගමුව මහේස්ත්‍රාත් අධිකරණය අද නියෝග කළා.\nඒ සැකකරුවන් මීගමුව වැඩබලන මහේස්ත්‍රාත් කේ.ජී. ගුණදාස හමුවට ඉදිරිපත් කිරීමෙන් අනතුරුවයි.\nසැකකරුවන් අධිකරණයට ඉදිරිපත් කරමින් පොලිස් මත්ද්‍රව්‍ය නාශක කාර්යාංශය ඔවුන්ගෙන් වැඩිදුරටත් ප්‍රශ්න කිරීම සදහා අවසර ඉල්ලා සිටි අතර ඊට අවසර ලබාදෙමිනුයි වැඩබලන මහේස්ත්‍රාත්වරයා මෙම නියෝගය නිකුත් කළේ.\nබම්බලපිටිය හෝටලයක් තුළ රැදී සිටි 28 හැවිරිදි සහ 30 හැවිරිදි මෙම මාලදිවයින් ජාතිකයින් දෙදෙනා පොලිස් මත්ද්‍රව්‍ය නාශක කාර්යාංශය මගින් ඊයේ රාත්‍රියේ අත්අඩංගුවට ගත්තා.\nපාකිස්තානය, ශ්‍රී ලංකාව සහ මාලදිවයින අතර ක්‍රියාත්මක වන හෙරොයින් ජාවාරමට අදාළව මෙම වැටලීම සිදුකළ බවයි පොලිසිය සදහන් කළේ.",
       "URL": "https://www.hirunews.lk/131559/හෙරොයින්-සමග-අත්අඩංගුවට-ගත්-මාලදිවයින්-ජාතිකයන්-රදවාගෙන-ප්‍රශ්න-කිරීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=5076"
}