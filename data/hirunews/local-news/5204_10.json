{
       "Source": "hirunews",
       "Timestamp": "Tuesday, 19 January 2016 - 16:28",
       "Headline": "දැරිය කෙළෙසු ගැබිණිය විවාහ වී නෑ ?",
       "News Content": "තඹුත්තේගම ප්‍රදේශයේ  වයස අවුරුදු 7 ක දැරියක් ලිංගික අපයෝජනයකට ලක් කල බව පැවසෙන 17 හැවිරිදි ගැබිණිය විවාහ වී නොමැති බව පොලිසීය පවසනවා.\nවිමර්ෂණ වලදී අනාවරණ වී ඇත්තේ වයස සම්පුර්ණ වීමට ප්‍රථම සිය කැමත්තෙන් යුග දිවියට එළඹ ඇති බවයි.\nතරුණියගේ උපන් ගම් ප්‍රදේශය මාතර වන අතර ස්ව කැමැත්තෙන් යුග දිවියට එළඹීම සදහා තඹුත්තේගම ප්‍රදේශයට පැමිණ තිබෙනවා.\nගැබිණියගේ වත්මන් භාරකාර තරුණයා තඹුතේතගම ප්‍රදේශයෙන් බැහැරව ඇත්තේ රැකියාව සදහායි.\nපසුගියදා අපයෝජනයට ලක්වු  දැරිය  සහ ඇගේ මව දිය නෑමට ආසන්න නිවසක  ළිඳකට ගොස්  තිබුණා.\nඒ වනවිට ගැබිණි තරුණියක් ද දියනාමින් සිට තිබේ.\nමව දැරිය නහවා අවසන් කර ගැබිණි තරුණියගේ නිවසට යවා ඇත්තේ මව එනතුරු සිටින ලෙස දන්වමින්.\nකෙසේ වෙතත් දැරිවිය  ලිංගික අපයෝජනයකට ලක් කර ඇති බවට අධිකරණ වෛද්‍ය වාර්තාවේ  සදහන් බව  පොලිසිය ඊයේ(18) ප්‍රකාශ කලා.\nසිද්ධිය වූ දිනයේ නිවසට පැමිණ - දැරිය මවට  මේ පිළිබඳ දැනුම් දි තිබුණා.\nදැරියගේ ඇදුම්වල ලේ තැවරී  තිබුණු ද මව සිතා ඇත්තේ දැරිය  වැඩිවියට පත්ව ඇති  බවයි.\nකෙසේ වෙතත් දැරියගේ පියා මේ පිළිබඳ පොලිසියට පැමිණිළි කර තිබුණේ පුගිය 13 වනදායි.\nපොලිසිය විසින් මුලික විමර්ශනයක් පවත්වා ගැබිණි තරුණිය අත්අඩංගුවට ගෙන අධිකරණයට ඉදිරිපත් කර මේ වන විට ඇප මත මුදා හැර තිබෙනවා.\nඅධිකරණ වෛද්‍ය වාර්තාවට අනුව දැරිය  ලිංගික අපයෝනජයට ලක්ව ඇති බවයි අනාවරණ වී ඇත්තේ.",
       "URL": "https://www.hirunews.lk/124308/දැරිය-කෙළෙසු-ගැබිණිය-විවාහ-වී-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5204"
}