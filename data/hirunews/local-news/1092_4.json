{
       "Source": "hirunews",
       "Timestamp": "Thursday, 16 June 2022 - 12:58",
       "Headline": "නෙළුම් කුළුණේ කොටස් බදු හෝ කුලී පදනම මත ලබාදීමට තීරණයක්",
       "News Content": "කොළඹ නෙළුම් කුළුණෙහි ‘පදනම’ සහ ටවර් හවුස් යන ස්ථානවලට අයත් කොටස් බදු හෝ කුලී පදනම මත ලබාදීමට නෙළුම් කුළුණ කළමනාකරණ පෞද්ගලික සමාගම තීරණය කර තිබෙනවා.\nනෙළුම් කුළුණෙහි තුන්වන මහලෙහි සිට හයවන මහළ දක්වා අයත් වන්නේ ටවර් හවුස් කොටසටයි.\nඑම කොටසට උත්සවශාලා, අවන්හල්, සුඛෝපභෝගී කාමර අයත් වනවා. බිම් මහලේ පිහිටි ස්මාරක අලෙවි සැළක්, භෝජනාගාර තුනක්, ප්‍රදර්ශනාගාර ගැලරියක් මෙන්ම පළමු මහලේ පිහිටි ඩිජිටල් බැංකුකරණ ඒකක පහක්, කෝපිහල් තුනක්, සිනමා හළක් මෙන්ම ඩිජිටල් කෞතුකාගාරයක්ද මෙලෙස බදු සහ කුලී පදනම මත ලබාදීමටයි නෙළුම් කුළුණ කළමනාකරණ පෞද්ගලික සමාගම තීරණය කර ඇත්තේ.\nඅදාළ කොටස් බදු සහ කුලී පදනම මත ලබාගැනීමට අපේක්ෂා කරන අය සිටීනම් ඔවුන් ලබන 30 වනදා පස්වරු 3 ට පෙර ඉල්ලීම් සිදු කරන ලෙසටයි නෙළුම් කුළුණ කළමනාකරණ පෞද්ගලික සමාගම දැනුම් දෙන්නේ.",
       "URL": "https://www.hirunews.lk/307269/නෙළුම්-කුළුණේ-කොටස්-බදු-හෝ-කුලී-පදනම-මත-ලබාදීමට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1092"
}