{
       "Source": "hirunews",
       "Timestamp": "Sunday, 17 April 2022 - 20:58",
       "Headline": "අරගල කරන හැටි ලොවට ඉගැන්වූ ගෝල්ෆේස් තුරුණු ජවය (වීඩියෝ)",
       "News Content": "රට තුළ පවතින දැඩි අර්බුදකාරි දේශපාලනික මෙන්ම සමාජීය පසුබිම ලොවට විදහා දක්වමින් 9 වැනි දිනටත් අද (17) දිනයේ දී ගාලුමුවදොර නිර්පාක්ෂික අරගලය පැවැත්වෙනවා.\nඅද රාත්‍රියේ දී එහි ඉදිකර ඇති ගෝඨාගෝගම පරිශ්‍රය තුළින් නව අරගල තේමා පාඨ විදහා දක්වමින් බලපෑම් කණ්ඩායම් සහ සිවිල් වැසියන් එක්ව මහජන පරමාධිපත්‍ය බලගැන්වෙන අයුරින් ''අරගලයක්'' සිදු කරන්නේ කෙසේද යන්න පෙන්වා දීමට ගත් නිර්මාණාත්මක උත්සාහයක් දකින්නට ලැබුණා.\nඒ අනුව නව තාක්ෂණය භාවිත කරමින් තරුණ ජවය විසින් නිර්මාණය කරන ලද විවිධ නිර්මාණශීලී අදහස් ඇතුළත් කලාත්මක නිර්මාණ ජනාධිපති ලේකම් කාර්යාලයේ ඉදිරිපස බිත්ති පුරාම වර්ණවත් ව සහ ආලෝකමත්ව ප්‍රදර්ශනය කරමින් ඇති අයුරු දක්නට ලැබුණා.\nමේ අතර, මෙම විචිත්‍රවත් සහ නිර්මාණශීලී අයුරින් රටටත්, මතු පරපුරටත් සාමකාමී අරගල කරන අයුරුත්, දූෂිත පාලනය පිටුදකින අයුරුත් පෙන්වාදීමට උත්සාහ කළ නිර්පාක්ෂික අරගලයේ මෙම ක්‍රියාවට ආරක්ෂක අංශ විසින් බාධා කිරීමේ සිදුවීමක් ද වාර්තා වුණා.",
       "URL": "https://www.hirunews.lk/302167/අරගල-කරන-හැටි-ලොවට-ඉගැන්වූ-ගෝල්ෆේස්-තුරුණු-ජවය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1225"
}