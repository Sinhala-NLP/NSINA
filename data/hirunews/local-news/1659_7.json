{
       "Source": "hirunews",
       "Timestamp": "Thursday, 30 September 2021 - 13:03",
       "Headline": "පාර්ලිමේන්තු මන්ත්‍රී චමින්ද විජේසිරි සිදුකළ ප්‍රකාශය සම්බන්ධයෙන් කරුණු විමසීමේ සූදානමක්  (වීඩියෝ)",
       "News Content": "විපක්ෂ නායක සජිත් ප්‍රේමදාස සම්බන්ධයෙන් පසුගිය දා පාර්ලිමේන්තු මන්ත්‍රී චමින්ද විජේසිරි සිදුකළ ප්‍රකාශය සම්බන්ධයෙන් ඔහුගෙන් කරුණු විමසීමට පක්ෂය තීරණය කර තිබෙනවා.\nපක්ෂයේ මහ ලේකම් පාර්ලිමේන්තු මන්ත්‍රී රංජිත් මද්දුමබණ්ඩාර මේ බව කියා සිටියේ ඊයේ පැවති පාර්ලිමේන්තු පක්ෂ නායක රැස්වීමෙන් අනතුරු ව මාධ්‍ය වෙත අදහස් දක්වමින්.\nමේ අතර සමගි ජන බලවේගයේ මාධ්‍ය ප්‍රකාශක පාර්ලිමේන්තු මන්ත්‍රී මනූෂ නානායක්කාර අද අපරාධ පරීක්ෂණ දෙපාර්තමේන්තුව වෙත පැමිණියා.\nඒ, එම දෙපාර්තමේන්තුවේ පරිගණක වෝහාරික විගණන අංශය මගින් සිදුකරනු ලබන විමර්ශනයකට අදාළ තොරතුරු ලබා ගැනීම සඳහා පැමිණෙන ලෙස ඩිජිටල් වෝහාරික විද්‍යාගාර ස්ථානාධිපතිවරයා සිදුකළ කැදවීමක් අනුවයි.\nජාතික ඖෂධ නියාමන අධිකාරියේ දත්ත මැකී යාම සම්බන්ධයෙන් පසුගිය දා මන්ත්‍රීවරයා ප්‍රකාශයක් සිදු කර තිබුණා.\nවිපක්ෂ නායක සජිත් ප්‍රේමදාස ද එම අවස්ථාවට එක්ව සිටියා.",
       "URL": "https://www.hirunews.lk/283651/පාර්ලිමේන්තු-මන්ත්‍රී-චමින්ද-විජේසිරි-සිදුකළ-ප්‍රකාශය-සම්බන්ධයෙන්-කරුණු-විමසීමේ-සූදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1659"
}