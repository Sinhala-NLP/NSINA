{
       "Source": "hirunews",
       "Timestamp": "Tuesday, 11 January 2022 - 6:34",
       "Headline": "පුත්තලමේ දී මනුෂ්‍ය ඝාතනයක්",
       "News Content": "පුත්තලම පොලිස් වසමේ මණතිව්, සෙව්වන්තිව් ප්‍රදේශයේ දී පුද්ගලයින් දෙදෙනෙකු අතර සිදු වූ බහින්බස් වීමක් හේතුවෙන් සිදු වූ මනුෂ්‍ය ඝාතනයක් පිළිබඳ වාර්තා වෙනවා.\nමෙහි දී එක් පුද්ගලයෙකු විසින් අනෙක් පුද්ගලයාට පොල්ලකින් පහර දී තිබෙන අතර,ඇති වූ බරපතළ තුවාල හේතුවෙන් අදාළ පුද්ගලයා මිය ගොස් තිබෙනවා.\nමිය ගොස් ඇත්තේ, වයස අවුරුදු 38ක 03 කණුව - පුත්තලම ප්‍රදේශයේ පදිංචිකරුවෙක්.\nසැකකාර ඝාතකයා අත් අඩංගුවට ගෙන ඇති බව වාර්තා වෙන අතර, පුත්තලම පොලිසිය විසින් වැඩිදුර පරීක්ෂණ මෙහෙයවෙනු ඇති.\nමේ අතර, පුදුකුඩුඉරිප්පු - විශ්වමඩු නැගෙනහිර දී වෙඩි තබා පුද්ගලයෙකු ඝාතනය කිරීමට දැරූ උත්සාහයක් ව්‍යර්ථ වීමේ සිදුවීමක් වාර්තා වෙනවා.\nවෙඩි තැබීමෙන් වයස අවුරුදු 22ක පුද්ගලයෙකු තුවාල ලබා ඇති අතර, සැකකරු අද (11) මුලතිව් මහේස්ත්‍රාත් අධිකරණයට ඉදිරිපත් කිරීමට නියමිත යි.",
       "URL": "https://www.hirunews.lk/293605/පුත්තලමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1434"
}