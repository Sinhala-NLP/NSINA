{
       "Source": "hirunews",
       "Timestamp": "Sunday, 24 September 2017 - 19:01",
       "Headline": "නව ව්‍යවස්ථාව පරාජය කරන්න සියලූ දෙනා එක්විය යුතුයි - විමල්",
       "News Content": "රට විනාශකාරී මාවතකට ගෙන යන යෝජිත නව ආණ්ඩුක්‍රම ව්‍යවස්ථාව පරාජය කිරීම සඳහා රටේ සියලූ දෙනා එක්ව කටයුතු කළ යුතු බව ජාතික නිදහස් පෙරමුණ පවසනවා.\nඑම පෙරමුණේ නායක පාර්ලිමේන්තු මන්ත්‍රී විමල් වීරවංශ මේ බව කියා සිටියේ අද පෙරවරුවේ කොළඹ දී පැවැති මාධ්‍ය හමුවකට එක්වෙමින්.\nමේ අතර, නව ආණ්ඩුක්‍රම ව්‍යවස්ථාව, ෆෙඩරල් ව්‍යවස්ථාවක් නොවන බවත්, ඒ තුළින් උතුරු - නැගෙනහිර ඒකාබද්ධ කිරීමක් සිදුනොවන බවත්, ජාතික සහජීවනය, සංවාද හා රාජ්‍ය භාෂා අමාත්‍ය මනෝ ගනේෂන් පවසනවා. ඔහු මේ බව කියා සිටියේ මහනුවර ප්‍රදේශයේ අද පැවැති උත්සවයකට එක්වෙමින්.",
       "URL": "https://www.hirunews.lk/171743/නව-ව්‍යවස්ථාව-පරාජය-කරන්න-සියලූ-දෙනා-එක්විය-යුතුයි-විමල්",
       "Category": "Local News",
       "Parent URL": "https://www.hirunews.lk/local-news.php?pageID=4305"
}