{
       "Source": "hirunews",
       "Timestamp": "Sunday, 13 January 2019 - 14:17",
       "Headline": "මුහුදු සීමා උල්ලංඝනය කළ ඉන්දීය ධීවරයින් 20 දෙනෙකු අත්අඩංගුවට",
       "News Content": "මෙරට මුහුදු සීමාව උල්ලංඝනය කරමින් ධීවර කටයුතුවල නිරතවූ ඉන්දීය ධීවරයින් 20 දෙනෙකු නාවික හමුදාව අත්අඩංගුවට ගෙන තිබෙනවා.\nඊයේ (12) රාත්‍රියේ සිට අද (13) උදෑසන දක්වා සිදුකළ විශේෂ මෙහෙයුමකින් මෙම ධීවරයින් සමඟ ට්‍රෝලර් යාත්‍රා 3 ක්ද සිය භාරයට ගත් බවයි නාවික හමුදාව සඳහන් කළේ.\nඔවුන් ඩෙල්ෆ්ට් දූපතට ඔබ්බෙන් වූ මුහුදේදී සහ තලෙයිමන්නාරම මුහුදු ප්‍රදේශයේදී අත්අඩංගුවට ගෙන ඇති බව සඳහන්.\nඑම ඉන්දීය ජාතික ධීවරයින් පිරිස වෛද්‍ය පරීක්ෂණවලට භාජනය කිරීමෙන් අනතුරුව ධීවර පරීක්ෂක කාර්යාලය වෙත භාරදීමට නියමිතයි.\nමේ අතර ශ්‍රී ලංකා මුහුදු තීරය උල්ලංගණය කරමින් ඉන්දියානු ධීවර යාත්‍රා 500කට අධික ප්‍රමාණයක් ඩෙල්ෆ් දූපතට ආසන්නයේ මෙරට මුහුදු සීමාව උල්ලංගණය කරමින් ධීවර කටයුතුවල නිරත වන බව නාවික හමුදාව පවසනවා.\nපසුගිය දින කිහිපය තුළම සිදුකළ නිරීක්ෂණවලදී ඒ පිළිබදව දක්නට ලැබුණු බවයි නාවික හමුදාව සඳහන් කළේ.",
       "URL": "https://www.hirunews.lk/208128/මුහුදු-සීමා-උල්ලංඝනය-කළ-ඉන්දීය-ධීවරයින්-20-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3557"
}