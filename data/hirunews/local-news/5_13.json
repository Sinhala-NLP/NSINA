{
       "Source": "hirunews",
       "Timestamp": "Tuesday, 26 September 2023 - 22:56",
       "Headline": "රජයේ වෛද්‍ය නිලධාරින්ගේ සංගමය සහ ජාතික ජනබලවේගය අතර සාකච්ඡාවක්",
       "News Content": "රජයේ වෛද්‍ය නිලධාරින්ගේ සංගමය අද පස්වරුවේ ජාතික ජනබලවේගය නියෝජිතයින් හමුවී සාකච්ඡාවක නිරත වුණා.\nඒ බත්තරමුල්ලේ පිහිටි ජාතික ජනබලවේගයේ පක්ෂ මූලස්ථානයේදීයි.\nපාර්ලිමේන්තු මන්ත්‍රී විජිත හේරත්, හිටපු පාර්ලිමේන්තු මන්ත්‍රී වෛද්‍ය නලින්ද ජයතිස්ස ඇතුලු ජාතික ජනබලවේගයේ විධායක කමිටු සාමාජිකයන් කිහිපදෙනෙකු සාකච්ඡාවට එක්වුණා.\nඑහිදී වෛද්‍යවරුන් රට හැර යාම හේතුවෙන් පවතින වෛද්‍ය හිගය පිලිබදව සාකච්ඡා කළ බවයි රජයේ වෛද්‍ය නිලධාරින්ගේ සංගමයේ ලේකම් වෛද්‍ය හරිත අලු‍ත්ගේ කියා සිටියේ.\nමේ අතර ඉල්ලීම් කිහිපයක් මුල් කර ගනිමින් සමස්ත ලංකා හෙද සංගමය අද සෞඛ්‍ය අමාත්‍යාංශය ඉදිරිපිට විරෝධතාවක නිරත වුණා.",
       "URL": "https://www.hirunews.lk/349496/රජයේ-වෛද්‍ය-නිලධාරින්ගේ-සංගමය-සහ-ජාතික-ජනබලවේගය-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=5"
}