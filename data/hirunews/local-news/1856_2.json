{
       "Source": "hirunews",
       "Timestamp": "Monday, 28 June 2021 - 7:40",
       "Headline": "සමස්ත කොරෝනා ආසාදිතයින් 253,000 ඉක්මවයි",
       "News Content": "නව කොරෝනා අසාදිතයින් 1,867 දෙනෙකු හඳුනා ගැනීමත් සමඟ මෙරට සමස්ත කොරෝනා අසාදිතයින් සංඛ්‍යාව 253,618 දක්වා ඉහළ ගියා.\nනව ආසාදිතයින් අතරින් 1,767 දෙනෙකු අලුත් අවුරුදු කොරෝනා පොකුරේ ආසාදිතයින් වන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nවිදේශයන්හි සිට දිවයිනට පැමිණ නිරෝධායනයට ලක්වෙමින් සිටින පුද්ගලයින් 100 දෙනෙකුද ඊයේ ආසාදිතයින් ලෙස හඳුනාගෙන තිබුණා.\nසුවය ලැබූ සමස්ත ආසාදිතයින් සංඛ්‍යාව 218,998 ක්.\nඑසේම, සෞඛ්‍ය සේවා අධ්‍යක්ෂ ජනරාල්වරයා විසින් ඊයේ පස්වරුවේ පසුගිය 26 වැනිදා සිදුවූ කොරෝනා ආසාදිත පුද්ගල මරණ 39 ක් තහවුරු කළා.\nකාන්තාවන් 12 දෙනෙකු සහ පිරිමි පුද්ගලයින් 27 දෙනෙකු එලෙස ජීවිතක්ෂයට පත්ව ඇති අතර, වයස අවුරුදු 30 ට අඩු එක් පුද්ගල මරණයක්ද ඒ අතර වනවා.\nඅවුරුදු 30 ත්, 59 ත් අතර සිදුව ඇති මරණ සංඛ්‍යාව 12 ක්.\nඑසේම, අවුරුදු 60 ඉක්ම වූ පුද්ගල මරණ සංඛ්‍යාව 26 ක් ලෙසයි දැක්වෙන්නේ.\nඒ අනුව මෙරටින් වාර්තා වන සමස්ත කොරෝනා ආසාදිත පුද්ගල මරණ සංඛ්‍යාව 2,944 ක්.",
       "URL": "https://www.hirunews.lk/275506/සමස්ත-කොරෝනා-ආසාදිතයින්-253000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1856"
}