{
       "Source": "hirunews",
       "Timestamp": "Thursday, 10 August 2023 - 8:38",
       "Headline": "මිය ගිය පුද්ගලයෙකුට විනාඩි 30 කට පසු පණ ඇවිත්",
       "News Content": "භාරතීය ජනතා පක්ෂයේ හිටපු සභාපතිවරයකු වන 65 හැවිරිදි මහේෂ් බගේල් නම් දේශපාලනඥයෙකු මියගොස් විනාඩි 30 කට පසු නැවත ජීවතුන් අතරට පැමිණි පුවතක් ඉන්දියාවෙන් වාර්තා වෙනවා.\nමහේෂ් බගේල් හදවතේ ඇති වූ ආසාදන තත්ත්වයක් හේතුවෙන් ඔහුව අග්‍රා නගරයේ පුෂ්පාන්ජලී රෝහලට ඇතුළත් කර තිබෙනවා.\nඑහිදී රෝගී තත්ත්වය උත්සන්න වීම හේතුවෙන් ඉන්ද්‍රීයන් අකර්මණ්‍ය වීම නිසා අදාළ පුද්ගලයා මිය හොස් ඇති බවයි වෛද්‍යවරු සඳහන් කර ඇත්තේ.\nවෛද්‍යවරුන් මරණය තහවුරු කිරීමෙන් පසු ඔහුගේ පවුලේ සාමාජිකයන් අවසන් කටයුතු සිදු කිරීම සඳහා සභාපතිවරයාගේ දේහය නිවසට ගෙන විත් ඇති බවයි වාර්තා වන්නේ.\nකෙසේ වෙතත් නිවසට පැමිණ පැය භාගයකට පමණ පසු නිසල දේහයේ අතපය සෙලවෙන අයුරු පවුලේ සාමාජිකයකුට දැක ගැනීමට හැකි වී තිබෙනවා.\nඉන් කම්පාවටත් සතුටටත් පත් පවුලේ සාමාජිකයන් නැවතත් ඔහුව අග්‍රාහි පිහිටි රෝහල වෙත රැගෙන ගොස් ඇති අතර එහිදී වෛද්‍යවරු සඳහන් කර ඇත්තේ ඔහු ජීවතුන් අතර සිටින බවයි.",
       "URL": "https://www.hirunews.lk/344278/මිය-ගිය-පුද්ගලයෙකුට-විනාඩි-30-කට-පසු-පණ-ඇවිත්",
       "Category": "Local News",
       "Parent URL": "https://www.hirunews.lk/local-news.php?pageID=110"
}