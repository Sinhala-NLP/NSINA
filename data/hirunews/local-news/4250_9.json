{
       "Source": "hirunews",
       "Timestamp": "Friday, 27 October 2017 - 13:08",
       "Headline": "සයිටම් ගැන රජයේ අවසන් තීන්දුව ළං වේ",
       "News Content": "සයිටම් පිළිබද රජයේ අවසන් තීන්දුව අද (27) පස්වරුව වනවිට බොහෝදුරට ප්‍රකාශයට පත් කිරීමට නියමිත බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල පවසනවා.\nඅමාත්‍යවරයා සදහන් කලේ ඊට අදාළ සාකච්ඡා කිහිපයක් විවිධ පාර්ශව අතර, පසුගිය දින කිහිපයේ පැවති බවයි.\nඒ අනුව, අවසන් ස්ථාවරය මේ වනවිට සකස් කර ඇති අතර, ජනාධිපතිවරයා විසින් එය ප්‍රකාශයට පත් කිිරීමටයි නියමිත බව ඔහු කියා සිටියා.\nමේ අතර, පෞද්ගලික විශ්වවිද්‍යාල සහ උසස් අධ්‍යාපන ආයතන ප්‍රමිතිය සකස් කිරීමෙන් අනතුරුව අඛන්ඩව පවත්වාගෙන යාමට කටයුතු කරන බව අමාත්‍ය ලක්ෂ්මන් කිරිඇල්ල අද  සදහන් කළේ රාජගිරියේ පැවති උත්සවයකට එක්වෙමින්.",
       "URL": "https://www.hirunews.lk/174577/සයිටම්-ගැන-රජයේ-අවසන්-තීන්දුව-ළං-වේ",
       "Category": "Local News",
       "Parent URL": "https://www.hirunews.lk/local-news.php?pageID=4250"
}