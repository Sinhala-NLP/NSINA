{
       "Source": "hirunews",
       "Timestamp": "Friday, 08 April 2016 - 12:57",
       "Headline": "දඹුල්ලේ රිය අනතුරකින් තරුණයෙකු ජීවිතක්ෂයට (ඡායාරූප)",
       "News Content": "දඹුල්ල - මාතලේ ප්‍රධාන මාර්ගයේ ලෙනදොර ප්‍රදේශයේදී ටිපර් රථ දෙකක් සහ යතුරුපැදි දෙකක් ගැටී සිදුවු අනතුරකින් තරුණයෙකු ජීවිතක්ෂයට පත්ව තිබෙනවා.\nමාතලේ ප්‍රදේශයේ සිට දඹුල්ලට වැලි ප්‍රවාහනය කළ ටිපර් රථයක් අද උදෑසන තවත් ටිපර් රථයක් ඉස්සර කිරීමට යාමේදී ඉදිරියෙන් පැමිණි යතුරුපැදි දෙකක ගැටී ඇති බවයි පොලිසිය සඳහන් කළේ.\nඅනතුරින් තවත් පුද්ගලයන් දෙදෙනෙකු තුවාල ලබා ඇති අතර ජීවිතක්ෂයට පත්ව ඇත්තේ බකමූණ - කොට්ටපිටිය ප්‍රදේශයේ පදිංචි 22 හැවිරිදි තරුණයෙක්.\nඡායාරූප - දඹුල්ල කාංචන කුමාර",
       "URL": "https://www.hirunews.lk/130408/දඹුල්ලේ-රිය-අනතුරකින්-තරුණයෙකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5097"
}