{
       "Source": "hirunews",
       "Timestamp": "Friday, 02 March 2018 - 14:25",
       "Headline": "අභිරහස් ලෙස මියගිය  ව්‍යාපාරිකයා (ඡායාරූප)",
       "News Content": "යාපනයේ, ආනේකෝට්ටේ ප්‍රදේශයේ යකඩ වැඩපලක හිමිකරුවෙකු සිය ව්‍යාපාරික ස්ථානයේම මිය ගොස් සිටියදී පොලිසිය විසින් අද (02) සොයාගෙන තිබෙනවා.\nමෙලෙස මියගොස් ඇත්තේ සිල්ලුවෙයි රාසා නමැති වයස අවුරුදු 69ක පුද්ගලයෙක්.\nඅදාල පුද්ගලයා මිය යාමට හේතුව මෙතෙක් අනාවරණය වී නොමැති අතර යාබද වෙළඳසැල් වල හිමිකරුවන් විසින් දන්වන ලද තොරතුරකට අනුව පොලිසිය විසින් මළ සිරුර සොයාගෙන තිබෙනවා.\nයාපනය මහේස්ත්‍රාත්වරයාගේ නියෝග මත වැඩිදුර පරීක්ෂණ කටයුතු සදහා මළ සිරුර යාපනය ශීක්ෂණ රෝහල වෙත බාර දී ඇති බවයි අප වාර්තාකරු සඳහන් කළේ.\nඡායාරූප- වව්නියාව, දිනසේන රතුගමගේ",
       "URL": "https://www.hirunews.lk/184931/අභිරහස්-ලෙස-මියගිය-ව්‍යාපාරිකයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4056"
}