{
       "Source": "hirunews",
       "Timestamp": "Tuesday, 14 July 2020 - 8:00",
       "Headline": "කොරෝනා, වාහන ලියාපදිංචියත් ඉහළ දමයි",
       "News Content": "කොවිඩ් 19 වසංගතය හේතුවෙන් පෞද්ගලික වාහන හිමිකාරත්වයක් දැරීමට වැඩි දෙනෙකු පෙළඹීම නිසා පසුගිය ජුනි මාසයේ මෙරට වාහන ලියාපදිංචිය කැපී පෙනෙන ලෙස ඉහළ ගොස් තිබෙනවා.\nමැයි මාසයේ ලියාපදිංචි කෙරුණු 17,313ක් වූ මුළු වාහන සංඛ්‍යාවට සාපේක්ෂව ජුනි මාසයේදී එමෙන් දෙගුණයක් පමණ එනම් වාහන 32,123ක් ලියාපදිංචි කර ඇති බවයි තැරැව්කාර සමාගම් ප්‍රකාශ කළේ.\nඑහිදී මැයි මාසයට සාපේක්ෂව අලුත් මෝටර් රථය ලියාපදිංචිය ද දෙගුණයකින් ඉහළ ගොස් ඇති අතර, එලෙස ලියාපදිංචි කළ වාහන සංඛ්‍යාව 316ක්.\nජුනි මාසයේදී වෑන් රථ, ත්‍රිරෝද රථ මෙන්ම යතුරුපැදි ලියාපදිංචිය ද මැයි මාසයට සාපේක්ෂව කැපී පෙනෙන ලෙස ඉහළ යාම විශේෂත්වයක්.",
       "URL": "https://www.hirunews.lk/245442/කොරෝනා-වාහන-ලියාපදිංචියත්-ඉහළ-දමයි",
       "Category": "Local News",
       "Parent URL": "https://www.hirunews.lk/local-news.php?pageID=2587"
}