{
       "Source": "hirunews",
       "Timestamp": "Sunday, 14 August 2016 - 11:03",
       "Headline": "මෝදර වෙඩි තැබීමේ සිද්ධියේ සැකකරුවන් 4 දෙනෙකු අත්අඩංගුවට",
       "News Content": "මෝදර - අලුත්මාවත - රෙඩ්බානා වත්ත ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධිය සම්බන්ධයෙන් සැකකරුවන් 4 දෙනෙකු කොළඹ අපරාධ කොට්ඨාසය මගින් අත්අඩංගුවට ගෙන තිබෙනවා.\nපසුගිය මස 29 වනදා රාත්‍රියේ ත්‍රිරෝද රථයකින් පැමිණි පුද්ගලයන් තිදෙනෙකු එල්ල කළ වෙඩි ප්‍රහාරයකින් මෙලෙස ජීවිතක්ෂයට පත්වුණේ 30 හැවිරිදි පුද්ගලයෙක්.\nඒ අනුව, ඊයේ අත්අඩංගුවට ගත් සැකකරුවන් මෝදර සහ ග්‍රෑන්ඩ්පාස් ප්‍රදේශවල පදිංචිකරුවන් බව කොළඹ අපරාධ කොට්ඨාසය සදහන් කළා.\nමොවුන් සමග ඝාතනය සදහා යොදා ගත් ත්‍රිරෝද රථ දෙකක් ද අත්අඩංගුවට ගත්  බවයි පොලිසිය කියා සිටියේ.",
       "URL": "https://www.hirunews.lk/140587/මෝදර-වෙඩි-තැබීමේ-සිද්ධියේ-සැකකරුවන්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4923"
}