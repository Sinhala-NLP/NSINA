{
       "Source": "hirunews",
       "Timestamp": "Wednesday, 15 February 2023 - 8:17",
       "Headline": "ඇමෙරිකාවේ ඉහළ පෙළේ රාජ්‍ය තාන්ත්‍රිකයෙකු දිවයිනට",
       "News Content": "ඇමෙරිකා එක්සත් ජනපදයේ ඉහළ පෙළේ රාජ්‍ය තාන්ත්‍රික නිලධාරියෙකු ඇතුළු 20 දෙනෙකු යුත් කණ්ඩායමක් ඊයේ (14) රාත්‍රියේ ඇමෙරිකානු ගුවන් හමුදාවට අයත් විශේෂ ගුවන් යානා දෙකකින් කටුනායක ගුවන් තොටුපළ වෙත පැමිණ තිබෙනවා.\nඒ වෙනුවෙන් දින 03 ක පමණ කාලයක සිට ගුවන් තොටුපළ තුළ සහ ඒ අවට ප්‍රදේශයේ ආරක්ෂාව තර කර තිබූ අතර ඊයේ පස්වරුවේ සිට ආරක්ෂාව දැඩි කර තිබූ ආකාරය දක්නට ලැබුණු බවයි ගුවන් තොටුපල හිරු වාර්තාකරු සඳහන් කළේ.\nමෙම රාජතාන්ත්‍රිකයන් රැගත් ඇමෙරිකානු ගුවන් හමුදාවට අයත් බෝයිං වර්ගයේ විශාල හමුදා භට පිරිස් සහ භාණ්ඩ ප්‍රවාහන යානා කටුනායක ගුවන් තොටුපළ වෙත පැමිණ තිබුණේ ග්‍රීසියේ සිටයි.\nමෙම පිරිස අද (15) දිනයේ පිටත්ව යාමට නියමිත බවයි වාර්තා වන්නේ.",
       "URL": "https://www.hirunews.lk/327451/ඇමෙරිකාවේ-ඉහළ-පෙළේ-රාජ්‍ය-තාන්ත්‍රිකයෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=535"
}