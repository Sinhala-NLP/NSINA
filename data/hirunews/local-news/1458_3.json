{
       "Source": "hirunews",
       "Timestamp": "Friday, 31 December 2021 - 13:43",
       "Headline": "එක් කෝටි පහළොස් ලක්ෂයකට අධික කේරළ ගංජා තොගයක් විශේෂ කාර්ය බලකා අත්අඩංගුවට",
       "News Content": "විශේෂ කාර්ය බලකාය මුලතිව් කඳවුරේ නිලධාරීන්ට ලද තොරතුරකට අනුව 30 වැනි දින පුදුකුඩිඉරුප්පු පොලිස් වසමේ සුගන්ධි පුරම්, චලෛ මාර්ගයේ, කොළනිය රක්ෂිත ප්‍රදේශයේ දී වැටලීමක් සිදු කර තිබෙනවා.\nඑහි දී කේරල ගංජා සන්තකයේ තබාගෙන සිටි තේරාවිල්, මඩකලපුව, උඩයාර්කට්ටු දකුණ, මුන්ගිල්ආරු යන ප්‍රදේශ වල පදිංචිකරුවන් පිරිසක් අත් අඩංගුවට ගත් බව වාර්තා වනවා.\nමෙසේ අත්අඩංගුවට ගෙන ඇත්තේ, වයස අවුරුදු 30, 24, 24, 44 යන වයස්වල පසුවෙන් පිරිසක්.\nඔවුන් සතු ව කේරල ගංජා කිලෝ 89යි ග්‍රෑම් 200ක් තිබුණු බවට යි විශේෂ කාර්‍ය බලකාය වාර්තා කරන්නේ.\nවැඩිදුර විමර්ශන කටයුතු සඳහා පුදුකුඩිඉරුප්පු පොලිස් ස්ථානය මඟින් මෙහෙයවෙනු ඇති.",
       "URL": "https://www.hirunews.lk/292653/එක්-කෝටි-පහළොස්-ලක්ෂයකට-අධික-කේරළ-ගංජා-තොගයක්-විශේෂ-කාර්ය-බලකා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1458"
}