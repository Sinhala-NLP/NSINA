{
       "Source": "hirunews",
       "Timestamp": "Friday, 10 May 2019 - 16:29",
       "Headline": "සයින්දමරුදු පිපිරීම සිදුකළ ත්‍රස්තවාදීන් විසින් වළදමා තිබූ තවත් පුපුරණ ද්‍රව්‍ය කිහිපයක් සොයාගැනේ",
       "News Content": "සයින්දමරදු පිපිරීම සිදුකරගත් ත්‍රස්තවාදීන් විසින් සඟවා තිබූ තවත් පුපුරණ ද්‍රව්‍ය කිහිපයක් කාත්තන්කුඩි වෙරළේ වළදමා තිබියදී සොයාගත් බව පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර පවසනවා.\nජාතික ආරක්ෂාව පිළිබඳ මාධ්‍ය මධ්‍යස්ථානයේ අද (10) පැවති මාධ්‍ය හමුවකදී ඔහු මේ බව කියා සිටියා.\nමේ අතර, බෝම්බකරුවන් සමඟ සබදතා පැවැත්වූ දෙහිවල - ගල්විහාර පාරේ පදිංචි බුහාරි මොහොමඩ් නමැත්තෙකු පොලීසිය ඊයේ (09) අත්අඩංගුවට ගෙන තිබෙනවා.\nකොළඹ - ටී.බී. ජයා මාවතේ පිහිටි ඔහුගේ පෞද්ගලික සේවා ස්ථානයේ කාර්යාලයේ තිබී රුපියල් ලක්ෂ 83ක මුදලක් සහ පවුම් 97ක රන් භාණ්ඩ ද පසුව සොයා ගත් බවයි පොලිස් මාධ්‍ය ප්‍රකාශකවරයා කියා සිටියේ.",
       "URL": "https://www.hirunews.lk/216135/සයින්දමරුදු-පිපිරීම-සිදුකළ-ත්‍රස්තවාදීන්-විසින්-වළදමා-තිබූ-තවත්-පුපුරණ-ද්‍රව්‍ය-කිහිපයක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3358"
}