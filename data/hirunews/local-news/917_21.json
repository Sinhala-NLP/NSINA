{
       "Source": "hirunews",
       "Timestamp": "Wednesday, 24 August 2022 - 13:17",
       "Headline": "සේනපුර පුනරුත්ථාපන මධ්‍යස්ථානයේ උණුසුම් තත්ත්වයක්",
       "News Content": "මත්ද්‍රව්‍යවලට ඇබ්බැහි වූවන් රඳවා සිටින පොළොන්නරුව - සේනපුර පුනරුත්ථාපන මධ්‍යස්ථානයේ උණුසුම් තත්ත්වයක් හට ගෙන තිබෙනවා.\nඒ අනුව එම ස්ථානයට පොලීසිය සහ යුද හමුදාව කැඳවීමට කටයුතු කළ බව යි පුනරුත්ථාපන කොමසාරිස් ජනරාල් විශ්‍රාමික මේජර් ජෙනරාල් දර්ශන හෙට්ටිආරච්චි කියා සිටියේ.\nමත්ද්‍රව්‍යවලට ඇබ්බැහි වී අත්අඩංගුවට ගන්නා පුද්ගලයින් වසරක කාලයක් පුනරුත්ථාපනය කෙරෙන අතර පළමු මාස හය සඳහා ඔවුන් යොමු කරනු ලබන්නේ කන්දකාඩු පුනරුත්ථාපන මධ්‍යස්ථානය වෙත යි.\nඅනතුරු ව, මෙම රැඳවියන් වෘත්තීය පුහුණුව සඳහා සේනපුර වෘත්තීය පුහුණු මධ්‍යස්ථානය වෙත යොමු කෙරෙනවා.\nකෙසේ වෙතත්, ඇතැම් පිරිස් ආර්ථික අපහසුතාවන් හේතුවෙන් නිවෙස්වලට යාමට අවශ්‍ය බව පවසමින් ඊයේ සහ අද කලහකාරි ලෙස හැසිරී ඇති බවයි වාර්තා වන්නේ.\nඒ අනුව පිරිසක් පලායාමට උත්සාහ කර ඇති අතර, ඔවුන් විරෝධතාවක් ද ආරම්භ කර ඇති බවයි හිරු ප්‍රාදේශීය වාර්තාකරු නිමල් ජයරත්න කියා සිටියේ.\nපසුගියදා කන්දකාඩු පුනරුත්ථාපන මධ්‍යස්ථානයේ ද කලහකාරි සිද්ධියක් ඇති වූ අතර, එහි ඇති වූ ගැටුමකින් රැඳවියෙකු ජිවිතක්ෂයට පත්වුණා.",
       "URL": "https://www.hirunews.lk/313601/සේනපුර-පුනරුත්ථාපන-මධ්‍යස්ථානයේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=917"
}