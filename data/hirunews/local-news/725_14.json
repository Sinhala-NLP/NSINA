{
       "Source": "hirunews",
       "Timestamp": "Friday, 18 November 2022 - 16:07",
       "Headline": "ඩයනාට එරෙහි පෙත්සම කැඳවන්න අධිකරණය කල් දෙයි",
       "News Content": "ඩයනා ගමගේ රාජ්‍ය අමාත්‍යවරියගේ පාර්ලිමේන්තු මන්ත්‍රී ධුරය අහෝසි කිරීමේ නියෝගයක් නිකුත් කරන මෙන් ඉල්ලා ගොනු කර ඇති රිට් පෙත්සම සලකා බැලීම ලබන 28 වනදා කැඳවන ලෙස අභියාචනාධිකරණය අද නියෝග කළා.\nමෙම පෙත්සම අද සලකා බැලුණේ සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල ඉදිරියේයි.\nඑහිදී පෙත්සම ඉදිරිපත් කළ සමාජ ක්‍රියාකාරී ඕෂල හේරත් වෙනුවෙන් පෙනී සිටි නීතිඥ හෆීල් ෆාරිස් අධිකරණය හමුවේ කරුණු දක්වමින් කියා සිටියේ රාජ්‍ය අමාත්‍ය ඩයනා ගමගේ අනේවාසික තැනැත්තියක් වන අතර, ශ්‍රී ලංකා පුරවැසිභාවය නොමැති ඇය මෙරට වගකිවයුතු ධුරයක් දැරීම නීතියට පටහැනි බවයි.",
       "URL": "https://www.hirunews.lk/320711/ඩයනාට-එරෙහි-පෙත්සම-කැඳවන්න-අධිකරණය-කල්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=725"
}