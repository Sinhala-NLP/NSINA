{
       "Source": "hirunews",
       "Timestamp": "Monday, 15 August 2022 - 9:55",
       "Headline": "SLC අවසන් මහා තරගයට අද Reds සහ Blues තරග බිමට",
       "News Content": "එළඹෙන ආසියානු කුසලාන සහ විස්සයි විස්ස ලෝක කුසලානය සඳහා ජාතික කණ්ඩායම සූදානම් කිරීමට ශ්‍රී ලංකා ක්‍රිකට් විසින් පවත්වනු ලබන ශ්‍රී ලංකා ක්‍රිකට් ආරාධිත ලීග් තරගාවලියේ අවසාන මහා තරගයට සුදුසුකම් ලබා ගැනීමට Reds සහ Blues කණ්ඩායම් ද්විත්වය සමත්ව තිබෙනවා.\nඒ අනුව එම කණ්ඩායම්හි නායකත්වය ගෙන කටයුතු කරන්නේ පිළිවෙළින් කුසල් මෙන්ඩිස් සහ ධනංජය ද සිල්වා යි.\nමෙම තරගාවලිය පසුගිය 09 වැනිදින ආරම්භ වූයේ කොළඹ ආර්. ප්‍රේමදාස ක්‍රීඩාංගණයේ දියි.\nතරගාවලිය සඳහා කණ්ඩායම් 04ක් තරග වැදුණු අතර, එම කණ්ඩායම් වන්නේ, 'Greens,Reds,Blues සහ Greys යන කණ්ඩායමුයි.\nමෙම කණ්ඩායමේ නායකයින් ලෙස පිළිවෙළින් කටයුතු කළේ දසුන් ශානක, කුසල් මෙන්ඩිස්, චරිත් අසලංක හා අෂාන් ප්‍රියංජන් යි.\nආර්. ප්‍රේමදාස ක්‍රිකට් ක්‍රීඩාංගණයේ පැවැත්වෙන මෙම තරගාවලියේ පළමු තරගය අගෝස්තු මස 09 වැනි දින ආරම්භ වූ අතර, එය Greens හා Reds අතර පැවැත්වුණා.\nශ්‍රී ලංකා ක්‍රිකට් තේරීම් කමිටුව විසින් තෝරාගත් ජාතික සහ පළමු පෙළ ක්‍රිකට් ක්‍රීඩකයන්ගෙන් සමන්විත ක්‍රීඩකයින් 60 දෙනෙකුගේ නම් මෙම තරගාවලිය සඳහා නම් කර තිබෙනවා.\nමෙම තරගාවලිය සඳහා කණ්ඩායම් හතරක් තරග වැදුණු අතර සෑම කණ්ඩායමක් ම පළමු වටයේ තරග තුනක් ක්‍රීඩා කළා.\nප්‍රසාද ලකුණු සටහනේ ඉහළින් ම සිටින කණ්ඩායම් දෙක ලෙස බ්ලූස් සහ රෙඩ්ස් අද (15) දිනයේදී අවසන් මහා තරගයට ක්‍රීඩා කිරීමට නියමිතයි.",
       "URL": "https://www.hirunews.lk/312791/slc-අවසන්-මහා-තරගයට-අද-reds-සහ-blues-තරග-බිමට",
       "Category": "Local News",
       "Parent URL": "https://www.hirunews.lk/local-news.php?pageID=940"
}