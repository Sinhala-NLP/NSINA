{
       "Source": "hirunews",
       "Timestamp": "Sunday, 08 October 2017 - 15:18",
       "Headline": "නිතිවිරෝධි ගිනි අවියක් සමග දෙදෙනෙකු පොලිස් දැලේ",
       "News Content": "ගලෙන්බිදුණුවැව පොලිසියේ අපරාධ අංශයේ නිළධාරින් කළ මෙහෙයුමක් අතරතුර යතුරුපැදියකින් පැමිණි පුද්ගලයන් තිදෙනෙකු සතුව තිබී ගිනි අවියක් හා පතුරම් පොලිස් භාරයට ගෙන තිබෙනවා.\nඑම අවස්ථාවේ එක් පුද්ගලයකු පලා ගොස් ඇති අතර අනෙක් දෙදෙනා පොලිස් අත් අඩංගුවට ගැනුණා.\nපොලිසිය සදහන් කරන්නේ මොවුන් අතර දිවයිනේ නමගිය අපරාධකරුවන් දෙදෙනෙකුද සිටින බවයි.\nමොවුන් යම් අපරාධයක් සිදුකිරීමට යමින් සිටියදී මෙලෙස අත්අඩංගුවට ගෙන ඇති අතර පලාගිය පුද්ගලයා අත් අඩංගුවට ගැනීමට පොලිස් පරික්ෂණ සිදුකෙරෙනවා.\nසැකකරුවන් අද අනුරාධපුර මහේස්ත්‍රාත් අධිකරණය වෙත ඉදිරිපත් කර ඇති අතර ඔවුන් ලබන 22වනදා දක්වා රක්ෂිත බන්ධනාගාර ගතකර තිබෙනවා.\nගලෙන්බිදුණුවැව චින්තක බාලසූරිය",
       "URL": "https://www.hirunews.lk/172918/නිතිවිරෝධි-ගිනි-අවියක්-සමග-දෙදෙනෙකු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4282"
}