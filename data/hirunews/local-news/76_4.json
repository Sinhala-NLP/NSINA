{
       "Source": "hirunews",
       "Timestamp": "Thursday, 24 August 2023 - 15:39",
       "Headline": "බස් රථයක් යතුරුපැදියක ගැටී පුද්ගලයකු ජීවිතක්ෂයට",
       "News Content": "මඩකලපුව - පොළොන්නරුව මාර්ගයේ වාකනේරී ප්‍රදේශයේදී බස් රථයක් යතුරුපැදියක ගැටී පුද්ගලයකු මිය ගොස් තිබෙනවා.\nමෙම අනතුර සිදුවී ඇත්තේ කල්මුණ සිට කොළඹ දෙසට ධාවනය වූ බස් රථය ප්‍රතිවිරුද්ධ දිශාවෙන් පැමිණි යතුරුපැදියේ ගැටීමෙන්.\nමෙහිදී යතුරුපැදිකරු සහ පසුපැදිකරු යන දෙදෙනාම තුවාල ලබා වාලච්චේන මූලික රෝහලට ඇතුළත් කර ඇති අතර පසුපැදිකරු මිය ගොස් තිබෙනවා.\nමිය ගිය පුද්ගලයා අවුරුදු 25ක් වන ඩට්ටමාවඩී ප්‍රදේශයේ පදිංචිකරුවෙක්.\nමෙම අනතුර සම්බන්ධයෙන් බස් රථයේ රියැදුරු අත්අඩංගුවට ගෙන ඇති අතර වාලච්චේන පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/345949/බස්-රථයක්-යතුරුපැදියක-ගැටී-පුද්ගලයකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=76"
}