{
       "Source": "hirunews",
       "Timestamp": "Monday, 06 December 2021 - 21:43",
       "Headline": "''ඔයාට කලින් මට කියන්න දෙන්න '' - ඇමති මහින්දානන්ද අනුරගේ කට වසයි (වීඩියෝ)",
       "News Content": "සමගි ජන බලවේගයේ මන්ත්‍රීවරුන් 34 දෙනෙකු අද (06) පෙරවරුවේ පාර්ලිමේන්තු විවාදයට සහභාගී නොවී, උදෑසන ආහාර වේල ලබා ගැනීමට පමණක් භෝජනාගාරය වෙත ගොස් ඇති බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nඔහු ප්‍රකාශ කළේ, සමගි ජන බලවේගයේ මන්ත්‍රීවරුන් පිරිස පාර්ලිමේන්තු ඒම වර්ජනය කළ ද, උදෑසන ආහාරය වෙනුවෙන් භෝජනාගාරය වෙත ගොස් ඇති බවයි.\nඑමෙන්ම අද දිනයේ දී මන්ත්‍රී අනුර කුමාර දිසානායක විසින් රටට හෙළි කිරීමට උත්සාහ කළේ, විපක්ෂයේ මන්ත්‍රීවරුන් කිසිවෙකු පාර්ලිමේන්තුවට නොපැමිණි බව වුව ද, භෝජනාගාරයට ගොස් ආහාර ගත් පිරිසෙන් ඒ බව බොරුවක් බවට හෙළි වන බවයි මහින්දානන්ද අමාත්‍යවරයා වැඩිදුරටත් සඳහන් කළේ.\nකෙසේවෙතත්, මෙම සිදුවීමෙන් පසු යළි ඒ සඳහා පිළිතුරු සැපයූ මන්ත්‍රී අනුර කුමාර දිසානායක සහ අමාත්‍ය මහින්දානන්ද අලුත්ගමගේ අතර උණුසුම් වචන හුවමාරුවක් ඇති වූයේ, පසුගිය දේශපාලන සහ පෞද්ගලික සිදුවීම් ද ආවර්ජනය කරමින්.\nඑබැවින් අද පස්වරුවේ පාර්ලිමේන්තු සභා ගර්භය දැඩි උණුසුම් වාග් සංග්‍රාමයකින් අනූන වන ආකාරය ද දක්නට ලැබුණා.",
       "URL": "https://www.hirunews.lk/290233/ඔයාට-කලින්-මට-කියන්න-දෙන්න-ඇමති-මහින්දානන්ද-අනුරගේ-කට-වසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1512"
}