{
       "Source": "hirunews",
       "Timestamp": "Tuesday, 19 September 2023 - 7:52",
       "Headline": "කහ උණ සඳහා ලබාදෙන එන්නත් 2,000ක් ඉදිරි සතියේ මෙරටට",
       "News Content": "කහ උණ සඳහා ලබාදෙන එන්නත් 2,000 ක් ඉදිරි සතියේදී මෙරටට ලැබීමට නියමිත බව නියෝජ්‍ය සෞඛ්‍ය සේවා අධ්‍යක්ෂ ජනරාල් වෛද්‍ය ජී. වීජේසූරිය පවසනවා.\nයුනිසෙෆ් සංවිධානය හරහා ඒවා ලබාදෙන බවයි ඔහු කියා සිටියේ.\nකහ උණ සඳහා ලබාදෙන එන්නත් හයදහසක් පමණ මෙරටට අවශ්‍ය වී තිබෙනවා.\nඅප්‍රිකානු රටවලට වෙනත් රටවලින් යන පුරවැසියන් සියළුදෙනා මෙම එන්නත ලබා ගැනීම අනිවාර්ය අතර එම රටවලට යෑමට බලාපොරොත්තුවෙන් සිටින ශ්‍රී ලාංකිකයන් පන්දහසකට ආසන්න පිරිසක් මෙම එන්නත ලබාගැනීමට පෝලිමේ සිටින බවයි සෞඛ්‍ය ආරංචි මාර්ග සඳහන් කළේ.\nකෙසේ වෙතත්, පසුගියදා පාර්ලිමේන්තුවේදී මේ පිළිබඳව සාකච්ඡාවට පත් කෙරුණා.\nඑවන් පසුබිමකයි මෙලෙස කඩිනමින් කහ උණ එන්නත් මෙරටට ගෙන්වීමට කටයුතු කර තිබෙනවා.",
       "URL": "https://www.hirunews.lk/348704/කහ-උණ-සඳහා-ලබාදෙන-එන්නත්-2000ක්-ඉදිරි-සතියේ-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=21"
}