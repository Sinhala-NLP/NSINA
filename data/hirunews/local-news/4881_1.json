{
       "Source": "hirunews",
       "Timestamp": "Tuesday, 13 September 2016 - 18:53",
       "Headline": "ව්‍යවස්ථාව ගැන ගතු කියන්න මල්වත්තට ගිය විමල්ට මහ නාහිමියන්ගෙන් ඔවදන්",
       "News Content": "නව ව්‍යවස්ථා කෙටුම්පත එළිදක්වා නොමැති අවස්ථාවක බොරු සැකයක් ඇතිකරගනිමින් සිදුකරන ප්‍රකාශ අනුමත කළ නොහැකි බව මල්වතු මහ නායක අතිපූජ්‍ය  තිබ්බටුවාවේ ශ්‍රී සිද්ධාර්ථ සුමංගල හිමියන් ප්‍රකාශ කළා.\nඒ අද උන්වහන්සේ බැහැදැකීමට පැමිණි ජාතික නිදහස් පෙරමුණේ නායක විමල් වීරවංශ ඇතුලූ පිරිසක් අමතමින්.\nනව ව්‍යවස්ථාවෙන් බෙදුම්වාදය ඇති කරන කිසිදු යෝජනාවක් ගෙන නොඑන බවට ජනාධිපතිවරයා සහ අගමැතිවරයා ප්‍රකාශ කර ඇති බවයි මහ නාහිමියන් සඳහන් කළේ.\nජාතික නිදහස් පෙරමුණේ නායක පාර්ලිමේන්තු මන්ත්‍රි විමල් වීරවංශ ඇතුලූ පිරිසක් අද අස්ගිරි - මල්වතු මහ නාහිමිවරුන් බැහැදුටුවේ යෝජිත නව ව්‍යවස්ථාව මගින් රටේ ඒකීය භාවයට තර්ජනයක් වන බවට කරුණු දක්වමින් උන්වහන්සේලා දැනුම්වත් කිරීමටයි.\nකෙසේ වෙතත් මැදිහත්ව මේ පිළිබඳව සිතා බලන ලෙස  මන්ත්‍රිවරයා මහ නාහිමියන්ගෙන් ඉල්ලීමක් කළා.",
       "URL": "https://www.hirunews.lk/142910/ව්‍යවස්ථාව-ගැන-ගතු-කියන්න-මල්වත්තට-ගිය-විමල්ට-මහ-නාහිමියන්ගෙන්-ඔවදන්",
       "Category": "Local News",
       "Parent URL": "https://www.hirunews.lk/local-news.php?pageID=4881"
}