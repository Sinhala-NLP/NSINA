{
       "Source": "hirunews",
       "Timestamp": "Thursday, 28 September 2023 - 13:54",
       "Headline": "ඉදිරි වසර 20 තුළ මෙරට රිය අනතුරු වලින් පුද්ගලයින් 60,000ක් ජීවිතක්ෂයට",
       "News Content": "ඉදිරි වසර 20 තුල මෙරට රිය අනතුරු වලින් පුද්ගලයින් 60,000ක් පමණ ජීවිතක්ෂයට පත්වන බව පේරාදෙණිය විශ්වවිද්‍යාලයේ වෛද්‍ය පීඨයේ මහාචාර්ය වෛද්‍ය සමත් ධර්මරත්න අනාවරණය කරනවා.\nමාර්ග ආරක්ෂාව සම්බන්ධයෙන් පැවැති වැඩමුළුවකදී මෙම කරුණු අනාවරණය වුනා.\nමේ වන විට සිදුවන අනතුරු ප්‍රමාණය හා සැසදීමේදී ඉදිරි වසර 20කදී පුද්ගලයින් 60 000ක් රිය අනතුරු වලින් මිය යනු ඇති බව එම සමුළුවේදී අණාවරණය වී තිබෙනවා.\nඑසේම එම රිය අනතුරු වලින් තවත් පුද්ගලයින් 40 000ක් වීමේ ආබාධිතවීමේ අවදානමක් පවතින බවත් මේ හේතුවෙන් රටට රුපියල් බිලියන 200ක මුදලක්\nඅහිමි වන බවයි පේරාදෙණිය විශ්වවිද්‍යාලයේ වෛද්‍ය පීඨයේ මහාචාර්ය වෛද්‍ය සමත් ධර්මරත්න පැවසුවේ.\nපවතින තත්ත්වය සම්බන්දයෙන් පසුගිය ජනාධිපතිවරුන් 3දෙනෙකු වෙත කරුණු පැහැදිලි කිරීමක් සිදු කලද කිසිදු ජනාධිපතිවරයෙක් ඒ සම්බන්ධයෙන් කිසිදු\nඅවධානයක් යොමු නොකල බවටද මහාචාර්යවරයා චෝදනා කරනවා.\nඒ අනුව මෙම ගැටළුවට විසඳුම් ඉදිරිපත් කිරීම සඳහා ජනාධිපති කාර්යසාධක බළකායක් කඩිනමින් ස්ථිපිත කල යුතු බවයි මහාචාර්යවරයා වැඩිදුරටත් අවධාරණය කරන්නේ.\nමෙම වසරේ අගෝස්තු 31 දක්වා කාලය තුල දිවයින පුරා වාර්තා වී ඇති රිය අනතුරු සංඛ්‍යාව 16,496ක්.\nඑම රිය අනතුරු වලින් පුද්ගලයින් 1,539 දෙනෙක ජීවිතක්ෂයට පත්ව ඇති බවත් මෙලෙස මියගොස් ඇත්තේ වැඩිවශයෙන් වයස අවුරුදු 18ත් 28ත් අතර වයස් වල පසුවූ පුද්ගලයන් බවත්, රථවාහන අංශය භාර නියෝජ්‍ය පොලිස්පති ඉන්දික හපුගොඩ එම සමුළුවේදී පෙන්වා දුන්නා.\nමෙලෙස සිදු වන අනතුරු අවම කර ගැනීම සඳහා E TRAFIC මෘදුකාංගය ඉදිරියේදී හදුන්වා දීමට කටයුතු කරන බවයි නියෝජ්‍ය පොලිස්පතිවරයා වැඩිදුරටත් සඳහන් කලේ.",
       "URL": "https://www.hirunews.lk/349658/ඉදිරි-වසර-20-තුළ-මෙරට-රිය-අනතුරු-වලින්-පුද්ගලයින්-60000ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1"
}