{
       "Source": "hirunews",
       "Timestamp": "Friday, 22 October 2021 - 16:06",
       "Headline": "ඉන්ධන මිලදී ගැනීමට ඕමානයෙන් ඩොලර් බිලියන 3.6ක ණයක් (වීඩියෝ)",
       "News Content": "ඉන්ධන මිලදී ගැනීම සඳහා ඕමානයෙන් ඇමරිකානු ඩොලර් බිලියන 3.6ක ණයක් ලබාගැනීමට අමාත්‍ය මණ්ඩල අනුමැතිය හිමිවූ බව බලශක්ති අමාත්‍ය උදය ගම්මන්පිල පවසනවා.\nමේ අතර ලංකා IOC සමාගම ඉන්ධන මිල ඉහළ දමා ඇති පසුබිමක අදත් දිවයින පුරා ප්‍රදේශ කිහිපයකම ඉන්ධන පිරවුම්හල් රැසක දිගු පෝලිම් දක්නට ලැබුණා.\nඔක්ටේන් 92 වර්ගයේ පෙට්‍රල් ලීටරයක මිල රුපියල් 5කින් සහ ලංකා ඔටෝ ඩීසල් ලීටරයක මිල රුපියල් 5කින් ඊයේ මධ්‍යම රාත්‍රීයේ සිට ඉහළ දැමීමටයි ලංකා අයි.ඕ.සී. සමාගම තීරණය කළේ.\nඒ අනුව ලංකා අයිගඕගසීග සමාගමේ ඔක්ටේන් 92 වර්ගයේ පෙට්‍රල් ලීටරයක නව මිල රුපියල් 162ක් වන අතර, ලංකා ඔටෝ ඩීසල් ලීටරයක නව මිල රුපියල් 116ක් වනවා.\nකෙසේවෙතත් ඔවුන් ලංකා සුපර් ඩීසල් සහ ඔක්ටේන් 95 වර්ගයේ පෙට්‍රල් ලීටරයක මිල සංශෝධනය කර නැහැ.",
       "URL": "https://www.hirunews.lk/285753/ඉන්ධන-මිලදී-ගැනීමට-ඕමානයෙන්-ඩොලර්-බිලියන-3-6ක-ණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1612"
}