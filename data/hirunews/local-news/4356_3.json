{
       "Source": "hirunews",
       "Timestamp": "Thursday, 24 August 2017 - 12:44",
       "Headline": "ලුණුගම්වෙහෙර ජාතික වනෝද්‍යානයේ නිධන් හෑරූ තිදෙනෙක් කොටුවෙයි (ඡායාරූප)",
       "News Content": "ලුණුගම්වෙහෙර ජාතික වනෝද්‍යානයේ නිධන් හැරිම සදහා ඇතුළු වී සිටි පුද්ගලයින් 03 දෙනෙකු අද (24 )උදෑසන ලුණුගම්වෙහෙර වනජිවි කාර්යාලයේ නිලධාරින් විසින් අත්අඩංගුවට ගෙන තිබෙනවා.\nනියන්සමයත් සමග වනෝද්‍යානයේ සතුන් දඩයම් කරන පුද්ගලයින් සොයා අද (24)උදෑසන විශේෂ මෙහෙයුමක් වනෝද්‍යානය තුළ වෙහෙරගල හා ,කරිවිලේ ප්‍රදේශයන් තුළ මුර සංචාරය කරමින් සිටියදී සැක කටයුතු ජීප් රථයක් පරිස්ක්ෂා කිරීමට යාමේදී එම ජීප් රථය වනජීවී නිලධාරීන්ගෙන් බේරී වනෝද්‍යානයෙන් පිටතට පැමිණ ඇති අතර පසුව වනජිවී නිලධාරින් එම වාහනය පිටුපස හබා ගොස් පිටුපස රෝදයට වෙඩි තබා තිබෙනවා.\nමේ සමග වාහනය නැවතී ඇති අතර එහි සිටි සැකකරුවන් දෙදෙනකු පලා ගොස් ඇති බවත් තිදෙනෙකු වනජීවී නිලධාරීන්ගේ ග්‍රහණයට හසුවී ඇති  බවත් සඳහන්.\nමෙසේ අත්අඩංගුවට ගත් පුද්ගලයින් අතර හක්මන ප්‍රද්ශයේ පදිංචි මාතර ප්‍රසිද්ද පාසලක ගුරුවරයෙක් මෙන්ම කතරගම ප්‍රදේශයේ පදිංචි වනජිවී  දෙපාර්තමේන්තුවේ කනිෂ්ට සේවකයෙකුද වන බව වනජීවී නිලධාරින් පවසනවා.\nඅනෙක් සැකකරු තිස්සමහාරාම බෙරේලි හෙළ පදිංචිකරුවෙක්.\nඅත්අඩංගුවට ගත් සැකකරුවන් සහ වාහනය සමග ගමන්ගත් තවත් වෑන් රථයක් හා නිධන් හැරීමට ගෙන එන ලද පුජා භාන්ඩ , අහාර ,ජලය ,ගෑස් සිලින්ඩර් හා ගෑස් ලිප් ,ගල්විදින යන්ත්‍ර ඇතුළු තවත් උපකරණ රාශියක් ද වන බව වනජීවී නිලධාරින් පවසනවා.\nඅත්අඩංගුවට ගත් සැකකරුවන් තිස්සමහාරාම අධිකරණයට ඉදිරිපත් කිරීමට නියමිත අතර මෙම වැටලීම ලුණුගම්වෙහෙර උද්‍යාන වනජිවිකාර්යලයේ අඩවි ආරක්ෂක ඩබ්ලිව්.එම් ,ඒ ගුණතුංගගේ ප්‍රධානත්වයෙන් සිදුකර තිබෙනවා.\nඡායාරූප - හම්බන්තොට රාහුල් සමන්ත",
       "URL": "https://www.hirunews.lk/169241/ලුණුගම්වෙහෙර-ජාතික-වනෝද්‍යානයේ-නිධන්-හෑරූ-තිදෙනෙක්-කොටුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4356"
}