{
       "Source": "hirunews",
       "Timestamp": "Saturday, 17 March 2018 - 15:54",
       "Headline": "තියුණු ආයුධයකින් පහරදී දෙදරු මවක් ඝාතනය කරයි (ඡායාරූප)",
       "News Content": "වැලිපැන්න, හතරේ කණුව ප්‍රදේශයේදී දෙදරු මවක් ගෙල කපා ඝාතනය කර තිබෙනවා.\nමෙලෙස මියගොස් ඇත්තේ 37 හැවිරිදි කාන්තාවක්.\nඇය විදේශගතව සිට පැමිණ මාස 3 ක පමණ කාලයක සිට සැමියාගෙන් වෙන්ව කුලී නිවසක පදිංචිව සිටි බවටයි හෙළිවී ඇත්තේ.\nඒ ඇයගේ අවුරුදු 16 හැවිරිදි දියණිය සහ 12 හැවිරිදි පුත්‍රයා ද සමගින්.\nදියණිය සඳහන් කර ඇත්තේ නිවසට පැමිණි 34 හැවිරිදි පුද්ගලයෙකු සමග ඇතිවූ බහින්බස් වීමකින් පසු මෙම ඝාතනය සිදුව ඇති බවයි.\n37 හැවිරිදි දෙදරු මවක් වන ඇය සිය අනියම් සැමියා අතින් මෙලෙස ඝාතනයට ලක්ව ඇති බවයි පොලීසිය පවසන්නේ.\nසැකකරු ද ඝාතනයෙන් පසු වස පානය කිරීම හේතුවෙන් නාගොඩ මහ රෝහලට ඇතුලත් කර තිබෙනවා.\nඔහුගේ තත්ත්වය බරපතල බවයි රෝහල් ආරංචි මාර්ග සදහන් කළේ.\nමෙම ඝාතනය සිදුවන අවස්ථාවේ එය වැලැක්වීමට ගිය කුලී නිවසේ හිමිකාරිය සහ මියගිය කාන්තාවගේ පුත්‍රයා ද තුවාල ලබා දර්ගා නගරයේ ප්‍රාදේශීය රෝහලේ ප්‍රතිකාර ලබන බවයි අප වාර්තාකරු කියාසිටියේ.\nසිද්ධිය පිළිබඳ වැලිපැන්න පොලිසිය වැඩිදුර විමර්ශණ මෙහෙයවනවා.\nඡායාරූප - අගලවත්ත ලංකා නානායක්කාර",
       "URL": "https://www.hirunews.lk/186166/තියුණු-ආයුධයකින්-පහරදී-දෙදරු-මවක්-ඝාතනය-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4033"
}