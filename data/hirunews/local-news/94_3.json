{
       "Source": "hirunews",
       "Timestamp": "Wednesday, 16 August 2023 - 14:32",
       "Headline": "ජූලි, ගෝලීය උණුසුම ඉහළම මාසය වෙයි",
       "News Content": "1980 වසරින් අනතුරුව වාර්තා වු උණුසුම අධිකම මාසය පසුගිය ජුලි මාසය බව නාසා ආයතනය පවසනවා.\nනාසා විද්‍යාඥයින් පෙන්වා දෙන්නේ ගෝලිය උෂ්ණත්වය අනුව පසුගිය ජූලි මාසය සෙසු වසරවල ජුලි මාසවලට සාපේක්ෂව ෆැරන්හයිට් අංශක 0.43 කින් ඉහළ ගොස් ඇති බවයි.\nපෘථිවිය පුරා තාප තරංග අඛණ්ඩව පැතිර යාම , උතුරු ඇමරිකාව පුරා ඇවිළෙන ලැව්ගිනි, සුළි කුණාටු වැනි ස්වාභාවික විපත්වල බරපතලකම වැඩි බව ආදිය මෙලෙස ගෝලීය උණුසුම ඉහළ යාමට බලපා තිබෙනවා.\n'මිනිසා විසින් ඇති කරන ලද දේශගුණික විපර්යාසවල සියලු ප්‍රතිවිපාක කෙරෙහි අභ්‍යාවකාශ ඒජන්සිය අවධානය යොමු කර ඒවායේ බලපෑම් අවම කිරීමට උපකාර කළ හැකි ක්‍රම සොයමින් සිටින බව නාසා හි අභ්‍යවකාශ අධ්‍යයනය සඳහා වූ ගොඩාඩ් ආයතනයේ අධ්‍යක්ෂ Gavin Schmidt පවසනවා.\nඑසේම ඔහු මෙහිදී වැඩිදුරටත් ප්‍රකාශ කළේ එමෙන්ම, දිනෙන් දින සිදුවෙමින් පවතින දේ පිළිබඳ අවබෝධය ඇතිව, ජූලි මාසය වාර්තාගත උණුසුම්ම නිරපේක්ෂ මාසය වූ බවයි.\nපසුගිය ජූලි මාසයේ ලොව පැවති ගෝලීය උණුසුම පිළිබඳ වාර්තාව වසර සිය ගණනක් නොව දහස් ගණනක් ඈතට දිවෙන වාර්තාවක් වනු ඇති බව ඔහු සඳහන් කළා.",
       "URL": "https://www.hirunews.lk/345011/ජූලි-ගෝලීය-උණුසුම-ඉහළම-මාසය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=94"
}