{
       "Source": "hirunews",
       "Timestamp": "Sunday, 03 September 2017 - 8:25",
       "Headline": "විජේදාස තනතුරු වලින් ඉවත් කිරීම තුළින් රජයේ පිරිහීම පෙන්නුම් කළා - විපස්සී නාහිමි",
       "News Content": "හිටපු අධිකරණ හා බුද්ධශාසන අමාත්‍ය විජේදාස රාජපක්ෂ වැන්නන් තනතුරුවලින් ඉවත් කිරීම තුළින් රජයේ පිරිහීම පෙන්නුම් කරන බව ජපානයේ ප්‍රධාන සංඝනායක පූජ්‍ය පැල්පොල විපස්සි නාහිමියන් ප්‍රකාශ කළා.\nඋන්වහන්සේ මේ බව සඳහන් කළේ මාදිවල ගංගාතිලක විහාරස්ථානයේ ඊයේ පැවති පුණ්‍යෝත්සවයකදියි.\nඋතුරු ඇමරිකාවේ සංඝනායක පදවියෙන් පිදුම් ලද මාදිවෙල - ඊයම්පොරුව - ගංඟාතිලක විහාරාධිපති ශාසනකීර්ති ශ්‍රී ඤාණානන්ද අලූත්නුවර සුමනතිස්ස මහ නාහිමියන් පිළිගැනීමේ උත්සවයක් එම විහාරස්ථානයේදී ඊයේ පැවැත්වුණා.\nමෙම උත්සවයට අමාත්‍ය පාඨලී චම්පික රණවක සහ අධිකරණ සහ බුද්ධශාසන අමාත්‍ය ධුරයෙන් ඉවත් කෙරුණු පාර්ලිමේන්තු මන්ත්‍රී විජේදාස රාජපක්ෂද එක්ව සිටියා.",
       "URL": "https://www.hirunews.lk/170033/විජේදාස-තනතුරු-වලින්-ඉවත්-කිරීම-තුළින්-රජයේ-පිරිහීම-පෙන්නුම්-කළා-විපස්සී-නාහිමි",
       "Category": "Local News",
       "Parent URL": "https://www.hirunews.lk/local-news.php?pageID=4340"
}