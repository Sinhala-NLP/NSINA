{
       "Source": "hirunews",
       "Timestamp": "Sunday, 04 September 2022 - 12:18",
       "Headline": "ලක් රජය අයි.එම්.එෆ්. හා එකඟ වීම ගැන සතුටුයි - ක්‍රිස්ටලිනා ජෝර්ජීවා",
       "News Content": "ඇමරිකානු ඩොලර් බිලියන 2.9 ක විස්තීර්ණ ණය පහසුකමක් සඳහා ජාත්‍යන්තර මූල්‍ය අරමුදල සහ ශ්‍රී ලංකාව අතර කාර්ය මණ්ඩල එඟතාවකට එළැඹීම සම්බන්ධයෙන් තමන් ඉමහත් ප්‍රසාදයට පත්වන බව ජාත්‍යන්තර මූල්‍ය අරමුදලේ කළමනාකාර අධ්‍යක්ෂ ක්‍රිස්ටලීනා ජියෝජීයේවා පවසනවා.\nමෙය ශ්‍රී ලංකාවට ඉදිරියට ගමන් කිරීම සඳහා ඉතා වැදගත් පියවරක් බවයි ට්විටර් පණිවුඩයක් නිකුත් කරමින් ඇය වැඩිදුරටත් සඳහන් කළේ.\nදිවයිනට පැමිණි ජාත්‍යන්තර අරමුදලේ නියෝජිතයින් සහ ශ්‍රී ලංකාවේ බලධාරීන් අතර පැවති සාකච්ඡාවලින් පසු කාර්ය මණ්ඩල මට්ටමේ එකඟතාවට පසුගියදා එළඹ තිබුණා.\nඒ අනුව ඇමරිකානු ඩොලර් බිලියන 2.9 ක විස්තීරණ ණය පහසුකමක් ශ්‍රී ලංකාවට ලබාදීමටයි යෝජනා කෙරුණේ.",
       "URL": "https://www.hirunews.lk/314515/ලක්-රජය-අයි-එම්-එෆ්-හා-එකඟ-වීම-ගැන-සතුටුයි-ක්‍රිස්ටලිනා-ජෝර්ජීවා",
       "Category": "Local News",
       "Parent URL": "https://www.hirunews.lk/local-news.php?pageID=892"
}