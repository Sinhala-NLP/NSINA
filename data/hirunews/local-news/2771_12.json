{
       "Source": "hirunews",
       "Timestamp": "Sunday, 26 April 2020 - 19:18",
       "Headline": "උතුරු කොරියානු නායකයා මිය ගිය බවට තොරතුරු",
       "News Content": "උතුරු කොරියානු නායක කිම් ජොන් උන් අයහපත් සෞඛ්‍ය තත්ත්වයකින් පසුබන බවට විදෙස් මාධ්‍ය පසුගිය දිනවල වාර්තා කළා.\nනමුත් විදෙස් වෙබ් අඩවි කිහිපයක් අද වාර්තා කළේ, උතුරු කොරියානු නායකයා හෘදයාබාධයක් හේතුවෙන් ඊයේ රාත්‍රියේ මියගොස් ඇති බවටයි.\nනමුත් ඔහු ශල්‍යකර්මයකට භාජනය කිරීමෙන් පසු සිහිය පැමිණියද ඒ පිළිබඳ සලකුණු නොපෙන්වන බව ඇතැම් විදෙස් මාධ්‍ය වාර්තා කරනවා.\nකෙසේ වෙතත් තම උත්තරීතර නායකයා මිය ගිය බවට හෝ ඔහුගේ සෞඛ්‍ය තත්ත්වය පිළිබඳව උතුරු කොරියාව මෙතෙක් කිසිදු නිල නිවේදනයක් නිකුත් කර නැහැ.\nමේ අතර උතුරු කොරියානු නායක කිම් ජොන් උන් බරපතළ සෞඛ්‍ය අවදානමකින් පසුවූ බවට වන වාර්තා අසල්වැසි දකුණු කොරියාව මෙන්ම ඇමරිකානු ජනාධිපති ඩොනල්ඩ් ට්‍රම්ප්ද ප්‍රතික්ෂේප කරනවා.\nකෙසේ වෙතත් චීනය සමඟ සමීප සබඳකම් පවත්වන හොංකොං මාධ්‍යවේදිනියක් පවසන්නේ උතුරු කොරියානු නායකයාට ජීවිත අවදානමක් තිබූ බවයි.\nමෙවන් පසුබිමක කිම් ජොන් උන් ගේ නිල දුම්රිය උතුරු කොරියාවේ නැගෙනහිර වෙරළාසන්න සංචාරක නිඛේතන පිහිටි වොන්සාන් නගරයේ නවතා ඇති අයුරු ඇමරිකානු චන්ද්‍රිකා මගින් නිරීක්ෂණය කර තිබෙනවා.\nපසුගිය 21 වැනිදා සිට 23 වැනිදා දක්වා දුම්රිය එම ස්ථානයේ නතර කර තිබුණද උතුරු කොරියානු නායකයා සිටින ස්ථානය එමගින් පැහැදිලි නොවන බව ජාත්‍යන්තර විශ්ලේෂකයන්ගේ අදහස වී තිබෙනවා.\n1984 වසරේ උපන් කිම් ජොන් උන් තම පියා වූ එරට සදාකාලික නායක කිම් ජොන් ඉල්ගෙ අභාවයෙන් පසුව 2011 වසරේදී කොරියානු නායකත්වයට පත්වුණා.",
       "URL": "https://www.hirunews.lk/239494/උතුරු-කොරියානු-නායකයා-මිය-ගිය-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=2771"
}