{
       "Source": "hirunews",
       "Timestamp": "Tuesday, 18 October 2016 - 8:29",
       "Headline": "චීනයෙන් ශ්‍රී ලංකාවට යුද ආධාර",
       "News Content": "ශ්‍රී ලංකාවට චීන රෙන්මින්බි මිලියන මිලියන 120ක් වටිනා යුද ආධාර ලබාදීමට චීනය එකඟ වී තිබෙනවා.\nඑමෙන්ම මෙරටට මුර සංචාර යාත්‍රාවක් ලබාදීම සඳහා ද චීනය ගිවිසුම්ගත වුණා.\nඒ, ආරක්ෂක ලේකම් කරුණාසේන හෙට්ටිආරච්චි ඇතුළු මෙරට ආරක්ෂක අංශ ප්‍රධානීන් චීනයේ සිදුකළ සංචාරයේදියි.\nආරක්ෂක ක්ෂේත්‍රයේ සහයෝගීතාව වර්ධනය කර ගැනීම සඳහා සිදුකළ මෙම සංචාරයේදී ඔවුන් චීන - ශ්‍රී ලංකා දෙවන ආරක්ෂක සහයෝගීතා සංවාද සමුළුවට ද එක්වුණා.\nහමුදා පුහුණු සහය, තොරතුරු හුවමාරුව, ඒකාබද්ධ යුද අභ්‍යාස ඇතුළු ආරක්ෂාවට අදාළ සියලුම අංශ පිළිබඳ මෙහිදී සාකච්ඡා කළ බවයි ආරක්ෂක අමාත්‍යාංශය ප්‍රකාශ කළේ.",
       "URL": "https://www.hirunews.lk/145473/චීනයෙන්-ශ්‍රී-ලංකාවට-යුද-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=4833"
}