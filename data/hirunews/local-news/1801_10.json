{
       "Source": "hirunews",
       "Timestamp": "Friday, 23 July 2021 - 13:00",
       "Headline": "සෞඛ්‍ය උපදෙස් පිළිපදිමින් බැතිමතුන් වෙහෙර විහාරස්ථාන වෙත (වීඩියෝ)",
       "News Content": "සෞඛ්‍ය මාර්ගෝපදේශ වලට අනුකූලව නිසි සෞඛ්‍ය උපදෙස් පිළිපදිමින් අදට යෙදී ඇති  ඇසළ පුර පසලොස්වක පොහොය දිනයට සමගාමීව ආගමික වතාවත්වල නිරතවීම සඳහා බෞද්ධ බැතිමතුන් වෙහෙර විහාරස්ථාන වෙත පැමිණෙමින් සිටිනවා.\nපසුගිය කාලසීමාවේදී කොරෝනා වසංගතයත් හේතුවෙන් සෞඛ්‍ය අමාත්‍යාංශය විසින් නිකුත් කර තිබූ සෞඛ්‍ය මාර්ගෝපදේශවලට අනුව ආගමික ස්ථානවල වැඩ කටයුතු සීමා කෙරුණා.\nකෙසේ වෙතත්, පසුගිය දා එම සීමාවන් ඉවත් කිරීමත් සමඟයි අද දින ශ්‍රී දළදා මාළිගාව ඇතුළු අනෙකුත් වෙහෙර විහාරස්ථාන වෙත බැතිමතුන් පැමිණ තිබුණේ.\nමීට අමතරව දිවයිනේ අනෙකුත් වෙහෙර විහාරස්ථානවලට ද නිසි සෞඛ්‍ය මාර්ගෝපදේශ අනුගමනය කරමින් බැතිමතුන් පැමිණෙමින් සිටින බවයි හිරු වාර්තාකරුවන් සදහන් කළේ.",
       "URL": "https://www.hirunews.lk/277786/සෞඛ්‍ය-උපදෙස්-පිළිපදිමින්-බැතිමතුන්-වෙහෙර-විහාරස්ථාන-වෙත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1801"
}