{
       "Source": "hirunews",
       "Timestamp": "Tuesday, 15 August 2023 - 15:27",
       "Headline": "ලංකා පොස්පේට් සැපයුම් කළමනාකරුගෙන් ශ්‍රේෂ්ඨාධිකරණයට පෙත්සමක්",
       "News Content": "ලංකා පොස්පේට් සැපයුම් කළමනාකරු සහ මෙහෙයුම් කළමනාකරු විසින් තම වැඩ තහනම් කිරීමට ගත් තීන්දුවට අදාළව රාජ්‍ය ඇමැති චාමර සම්පත් ඇතුළු පිරිසකට එරෙහිව ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කර තිබෙනවා.\nපසුගිය දා රාජ්‍ය ඇමැති චාමර සම්පත් දසනායක ලංකා රාජ්‍ය පොස්පේට් සමාගමේ නිරීක්‍ෂණ චාරිකාවක් අතරතුර ඇති වූ උණුසුම් තත්ත්වයකදී සේවකයකු විසින් වංචා දූෂණවලට සම්බන්ධ යැයි පවසා විධායක නිලධාරියකුට පහරදීමේ සිද්ධියෙන් අනතුරුව පහර කෑමට ලක්වූ සැපයුම් නිලධාරිවරයාගේ සේවය තහනම් කිරීමට එහි පාලන අධිකාරිය කටයුතු කර තිබුණා.\nඑදින රාජ්‍ය අමාත්‍ය චාමර සම්පත් දසනායකගේ සංචාරය අවස්ථාවේදී ද ඇමැතිවරයා එම නිලධාරියාගේ සේවය තහනම් කරන ලෙසට සභාපතිවරියට උපදෙස් දී තිබෙනවා.\nජූලි මස 18 දින සිට සේවය තහනම් කළ බවට සැපයුම් නිලධාරි එස්. ඒ. අබේසිරිට ලංකා රාජ්‍ය පොස්පේට් ආයතනයේ සාමාන්‍යාධිකාරිවරයා\nමේ බව ලිපියක් මගින් එදින දැනුම් දී තිබුණ බවයි වාර්තා වන්නේ.",
       "URL": "https://www.hirunews.lk/344912/ලංකා-පොස්පේට්-සැපයුම්-කළමනාකරුගෙන්-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=96"
}