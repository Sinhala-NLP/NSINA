{
       "Source": "hirunews",
       "Timestamp": "Sunday, 25 July 2021 - 6:06",
       "Headline": "අත්තිඩියේදී හෙරොයින් ග්‍රෑම් 210සමග කාන්තාවක් ඇතුලු දෙදෙනෙකු අත්අඩංගුවට",
       "News Content": "අත්තිඩියේදී හෙරොයින් ග්‍රෑම් 210සමග කාන්තාවක් ඇතුලු දෙදෙනෙකු අත්අඩංගුවට\nගල්කිස්ස පොලිසිය විසින් අත්තිඩිය ප්‍රදේශයේ සිදුකළ වැටලීමකදී හෙරොයින් ග්‍රෑම් 210ක් සමග කාන්තාවක් ඇතුලු දෙදෙනෙකු අත්අඩංගුවට ගෙන තිබෙනවා.\nඅවුරුදු 50 සහ 41 වයස්වල පසුවන සැකකරුවන් අධිකරණයට ඉදිරිපත් කිරීමෙන් අනතුරුව රඳවා තබා ගැනීමේ නියෝගයක් ලබාගන්නා බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියාසිටියේ.\nඔවුන් සතුව තිබී සොයාගත් මත්ද්‍රව්‍යවල වටිනාකම රුපියල් ලක්ෂ 21කට ආසන්න බවට අනාවරණ වී තිබෙනවා.\nමේ අතර මොරටුව ප්‍රදේශයේදී හෙරොයින් සමග 25 හැවිරිදි සැකකරුවෙකු ද අත්අඩංගුවට ගෙන ඇති බවයි පොලිසිය කියාසිටියේ.\nඑමෙන්ම හෙරොයින් ග්‍රෑම් 10ක් සමග ග්‍රෑන්ඩ්පාස් ප්‍රදේශයේදී සැකකරුවන් දෙදෙනෙකු අත්අඩංගුවට ගෙන තිබෙනවා.\nමේ අතර කොහුවල ප්‍රදේශයේ සිදු කළ මෙහෙයුමකදී අයිස් මත්ද්‍රව්‍ය ග්‍රෑම් 15ක් සමග සැකකරුවෙකු ද අත්අඩංගුවට ගෙන තිබෙනවා.\nඊයේ දිනයේ සිදු කළ මෙහෙයුම්වලින් අත්අඩංගුවට ගෙන ඇති සමස්ත මත්ද්‍රව්‍යවල වටිනාකම රුපියල් ලක්ෂ 35කට ආසන්න බවටයි වාර්තා වන්නේ.",
       "URL": "https://www.hirunews.lk/277928/අත්තිඩියේදී-හෙරොයින්-ග්‍රෑම්-210සමග-කාන්තාවක්-ඇතුලු-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1798"
}