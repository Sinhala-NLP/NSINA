{
       "Source": "hirunews",
       "Timestamp": "Sunday, 11 June 2023 - 15:36",
       "Headline": "කෘෂිකාර්මික නිෂ්පාදනයේ අඩුවීමක්",
       "News Content": "පසුගිය වසරට සාපේක්ෂව තේ, පොල් සහ රබර් යන කෘෂිකාර්මික නිෂ්පාදනවල අඩුවක් දක්නට ලැබෙන බව මහ බැංකුව පවසනවා.\nඒ අනුව පසුගිය වසරේ ජනවාරි සිට මාර්තු දක්වා කාලයට සාපේක්ෂව මෙම වසරේ මුල් කාර්තුවේදී එම නිෂ්පාදන සියයට 6.5 කින් අඩුවී ඇති බවයි මහ බැංකුව නිකුත් කළ නවතම වාර්තාවේ දැක්වෙන්නේ.\nඒ අනුව මෙම වසරේ තේ කිලෝග්‍රෑම් මිලියන 59.2 ක් නිපදවා තිබූ අතර, පසුගිය වසරේ එම ප්‍රමාණය කිලෝග්‍රෑම් 63.3 ක්. රබර් කිලෝග්‍රෑම් මිලියන 19.2 ක්\nපසුගිය වසරේ නිපදවා තිබූ අතර එය මෙම වසරේ කිලෝග්‍රෑම් මිලියන 18.7 ක් බව සඳහන්.\nඑසේම පොල්ගෙඩි මිලියන 837.4 ක පසුගිය වසරේ ලැබී තිබූ අතර, මෙම වසරේ එම සංඛ්‍යාව මිලියන 790.3ක් බවයි වාර්තා වන්නේ.",
       "URL": "https://www.hirunews.lk/337623/කෘෂිකාර්මික-නිෂ්පාදනයේ-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=278"
}