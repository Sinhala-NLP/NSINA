{
       "Source": "hirunews",
       "Timestamp": "Sunday, 19 November 2017 - 10:07",
       "Headline": "කැකිරාවේ නිධන් හෑරීමට ගිය තුන්දෙනෙකු අත්අඩංගුවට",
       "News Content": "කැකිරාව - කිණිහිරකන්ද රජමහා විහාරය ආසන්න රක්ෂිතයේ නිධන් හෑරීමට ගිය පුද්ගලයින් තුන්දෙනෙකු පොලීසිය අත්අඩංගුවට ගෙන තිබෙනවා.\nකැකිරාව පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්.\nඅත්අඩංගුවට ගත් මෙම සැකකරුවන් කැකිරාව - නෙල්ලියාගම සහ පොළොන්නරුව - මැදිරිගිරිය ප්‍රදේශවල පදිංචිකරුවන් බවයි පොලීසිය සඳහන් කළේ.\nසැකකරුවන් අද කැකිරාව දිසා මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/176384/කැකිරාවේ-නිධන්-හෑරීමට-ගිය-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4211"
}