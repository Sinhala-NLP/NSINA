{
       "Source": "hirunews",
       "Timestamp": "Tuesday, 31 January 2023 - 15:37",
       "Headline": "නව දෙමුහුන් ඇන්තූරියම් විශේෂ සහ නව අන්නාසි ප්‍රභේද හඳුනා ගැනේ",
       "News Content": "නව දෙමුහුන් ඇන්තූරියම් විශේෂ 44ක් සහ අන්නාසි ප්‍රභේද 02ක් කුලියාපිටිය, මාකඳුර කෘෂිකර්ම පර්යේෂණ ආයතනය විසින් හදුනාගෙන තිබෙනවා.\nඇන්තූරියම් වගාව, ස්වයං රැකියාවක් ලෙස ප්‍රවර්ධනය වී ඇති බැවින් කඩිනමින් එම ප්‍රභේද ඉදිරියේ දී රටට හදුන්වා දෙන බවයි මාකඳුර කෘෂිකර්ම පර්යේෂණ ආයතනය සඳහන් කළේ.\nමෙම ඇන්තූරියම් විශේෂ 44ට අමතරව ලංකා බියුටි සහ ලංකා කුමාරි ලෙස නම්කරන ලද නව ඇන්තූරියම් විශේෂ 02ක් ද හඳුනාගෙන ගෙන තිබෙනවා.\nමේ අතර රසායනික පොහොර යෙදීමකින් තොරව පහසුවෙන් වගාකළ හැකි කටු රහිත නව අන්නාසි ප්‍රභේද 02ක් ද මාකඳුර කෘෂිකර්ම පර්යේෂණ ආයතනය හදුනාගෙන ඇති බවයි කෘෂිකර්ම අමාත්‍යංශය සඳහන් කළේ.",
       "URL": "https://www.hirunews.lk/326321/නව-දෙමුහුන්-ඇන්තූරියම්-විශේෂ-සහ-නව-අන්නාසි-ප්‍රභේද-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=568"
}