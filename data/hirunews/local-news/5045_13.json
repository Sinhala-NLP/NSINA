{
       "Source": "hirunews",
       "Timestamp": "Sunday, 15 May 2016 - 13:17",
       "Headline": "අගමැති - ජනපති ගැන ජනතාවට ගැටලූවක් - ජවිපෙ",
       "News Content": "ජනාධිපතිවරයාගේ සහ අග්‍රාමාත්‍යවරයාගේ් ක්‍රියාකලාප පිළිබදව ජනතාවට ගැටලූකාරි තත්ත්වයක් මතුවී ඇති බව ජනතා විමුක්ති පෙරමුණ පවසනවා.\nඑම පෙරමුණේ දේශපාලන මණ්ඩල සභික කේ.ඩී. ලාල්කාන්ත කොළඹ අද පැවති මාධ්‍ය හමුවකට එක්වෙමින් මේ බව කියා සිටියේ වැට් බදු සංශෝධනය පිළිබදව අදහස් දක්වමින්.\nසාමාන්‍ය ජනතාවට පීඩාවක් නොවන සේ වැට් බදු සංශෝධනය සිදුකරන බව ජනාධිපතිවරයා ප්‍රකාශ කළත් එය සිදු වී නොමැති බවයි ඔහු පෙන්වා දුන්නේ.\nමේ අතර, ඉහළ දැමූ වැට් බද්ද අවුරුද්දක් වැනි කෙටි කාලයක් තුළදී ඉවත් කිරීමට හැකිවනු ඇතැයි වැවිලි කර්මාන්ත අමාත්‍ය නවීන් දිසානායක ප්‍රකාශ කළා.\nමල්වතු සහ අස්ගිරි මහානාහිමිවරුන් ඊයේ බැහැදැකීමෙන් අනතුරුව මාධ්‍ය වෙත අදහස් දක්වමිනුයි අමාත්‍යවරයා මේ බව සඳහන් කළේ.\nමේ අතර, දුරකථන බදු වැඩි කිරීමට සහ වැට් බද්ද ඉහළ දැමීමට විරෝධය පළ කරමින් උද්ඝෝෂණයක් විදුලි සංදේශ නියාමන කොමිසම ඉදිරිපිටදී අද පැවැත්වුණා.",
       "URL": "https://www.hirunews.lk/133259/අගමැති-ජනපති-ගැන-ජනතාවට-ගැටලූවක්-ජවිපෙ",
       "Category": "Local News",
       "Parent URL": "https://www.hirunews.lk/local-news.php?pageID=5045"
}