{
       "Source": "hirunews",
       "Timestamp": "Monday, 06 February 2023 - 8:58",
       "Headline": "අරණායක ත්‍රිපුද්ගල මරණයක් (වීඩියෝ)",
       "News Content": "අරණායක - ගොඩිගමුව ප්‍රදේශයෙන් ත්‍රිපුද්ගල මරණයක් වාර්තා වී තිබෙනවා.\nපොලිසියට ලද තොරතුරකට අනුව ප්‍රදේශයේ පිහිටි අම්බලමක තිබී සියදිවි නසාගත් පුද්ගලයෙකුගේ සිරුරක් සොයා ගැනුණා.\nඒ අසලම තිබී ජීවිතක්ෂයට පත්ව සිටි දරු දෙදෙනාගේ ද සිරුරු සොයා ගැනුණා.\nමෙලෙස මියගොස් ඇත්තේ එකම පවුලේ පියා සහ දරුවන් දෙදෙනා බවටයි පොලිසිය සැක පළ කරන්නේ.\nමියගිය පියාගේ වයස අවුරුදු 33 ක් වන අතර, මියගිය ගැහැණු දරුවාගේ වයස අවුරුදු 9ක්. පිරිමි දරුවා හය හැවිරිදි වියේ පසුවනවා.\nසිද්ධිය සම්බන්ධයෙන් අරණායක පොලිස් විමර්ශන ක්‍රියාත්මක අතර පවුල් ආරවුලක් මෙම සිද්ධියට හේතුවන්නට ඇති බවටයි පොලිසිය සැක පළ කරන්නේ.",
       "URL": "https://www.hirunews.lk/326769/අරණායක-ත්‍රිපුද්ගල-මරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=555"
}