{
       "Source": "hirunews",
       "Timestamp": "Friday, 11 March 2016 - 19:02",
       "Headline": "අදත් ගොවීන් මහපාරේ",
       "News Content": "ඇලහැර ව්‍යාපාරයට අයත් ගොවි සංවිධාන 52 ක සහභාගීත්වයෙන් ගොවීන් බකමූණ නගර මධ්‍යයේ පිහිටි මහවැලි වටරවුමට එක්රැස් වී අද විරෝධතාවයක නිරත වුණා.\nඒ, රුපියල් 350 ට පොහොර ලබාදෙන ලෙසත්, වී වලට රජය පොරොන්දු වූ සහතික මිල ලබාදෙන ලෙසත් ඉල්ලමින්.\nඒ සඳහා පොලොන්නරුව, මින්නේරිය, දියබෙදුම, ඇලහැර, බකමූණ සහ මැදිරිගිරිය යන ප්‍රදේශවල ගොවීන් එක්ව සිටි බවයි ප්‍රදේශයේ හිරු වාර්තාකරුවන් සඳහන් කළේ.\nමේ අතර, වී වලට සහ සහල්වලට සහතික මිලක් නිකුත් කරන ලෙස ඉල්ලා සමස්ත ලංකා ගොවිජන සම්මේලනය, එක්සත් සහල් නිෂ්පාදකයින්ගේ සංගමය සහ වී මෝල් හිමියන්ගේ සංගමය අද ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කළා.\nවී අලෙවි මණ්ඩලය විසින් සහතික මිල ගණන් යටතේ වී මිලදී නොගැනීමත්, පාරිභෝගික සේවා අධිකාරිය එම සහල් සඳහා සහතික මිලක් නියම නොකිරිම එමගින් පෙන්වා දෙනවා.\nඒ හේතුවෙන් ගොවියන් සහ පාරිභෝගිකයන් ද අපහසුතාවට පත්ව සිටින බවයි පෙත්සම්කරුවන් සදහන් කර ඇත්තේ.",
       "URL": "https://www.hirunews.lk/128315/අදත්-ගොවීන්-මහපාරේ",
       "Category": "Local News",
       "Parent URL": "https://www.hirunews.lk/local-news.php?pageID=5133"
}