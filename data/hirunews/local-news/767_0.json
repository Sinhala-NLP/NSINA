{
       "Source": "hirunews",
       "Timestamp": "Monday, 31 October 2022 - 10:19",
       "Headline": "කිසිදු මන්ත්‍රීවරයෙක්ට ද්විත්ව පුරවැසිකමක් ඇති බවට තහවුරු වුණේ නෑ - ආගමන විගමන දෙපාර්තමේන්තුව",
       "News Content": "ද්විත්ව පුරවැසිභාවය සම්බන්ධයෙන් සිදු කෙරෙන විමර්ශන අද (31) දිනයේ දී අවසන් කළ හැකි බව ආගමන විගමන දෙපාර්තමේන්තුව පවසනවා.\nඑම දෙපාර්තමේන්තුව පෙන්වා දෙන්නේ මෙතෙක් සිදු කෙරුණු විමර්ශනවල ප්‍රතිඵල අනුව කිසිදු මන්ත්‍රීවරයෙකුට ද්විත්ව පුරවැසිභාවයක් හිමිව ඇතැයි තහවුරු නොවූ බවයි.\nමෙම සිදුවීම සම්බන්ධයෙන් ආගමන විගමන දෙපාර්තමේන්තුව සිය විමර්ශන ආරම්භ කළේ පසුගිය සතියේ වන අතර එහිදී සියලුම මැති ඇමතිවරුන්ගේ උපන්දින සහ ජාතික හැඳුනුම්පත් තොරතුරු පාර්ලිමේන්තුවෙන් ලබාගැනුණා.\nඉන් අනතුරුවයි ආගමන විගමන දෙපාර්තමේන්තුවෙන් මෙම පරීක්ෂණ ආරම්භ කෙරුණේ.",
       "URL": "https://www.hirunews.lk/319261/කිසිදු-මන්ත්‍රීවරයෙක්ට-ද්විත්ව-පුරවැසිකමක්-ඇති-බවට-තහවුරු-වුණේ-නෑ-ආගමන-විගමන-දෙපාර්තමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=767"
}