{
       "Source": "hirunews",
       "Timestamp": "Monday, 10 April 2023 - 12:18",
       "Headline": "මන්නාරම,පේසාලේ ආපන ශාලාවක පරිප්පු හොද්දේ හැකරැල්ලෙක්",
       "News Content": "මන්නාරම පේසාලේ ප්‍රදේශයේ පාරිභෝගිකයෙකුට උදෑසන ආහාරය සදහා ලබා දුන් පරිප්පු හොද්දක හැකරැල්ලෙකු සිටීම සම්බන්ධයෙන් කළ පැමිණිල්ලක් ඔස්සේ ක්‍රියා කළ මන්නාරම මහජන සෞඛ්‍ය පරීක්ෂකවරු එම ආපන ශාලවට සීල් තබා හිමිකරුට එරෙහිව ඊයේ (09) දින නීතිමය පියවර ගෙන තිබෙනවා.\nමෙම හැකරැල්ලා හමු වී ඇත්තේ අදාළ පාරිභෝගිකයා පරාටා රොටී දෙකක් කෑමට ලබා ගත් පරිප්පු හොද්දේ සිට බවයි වාර්තා වන්නේ.\nඑම පැමිණිල්ලට අනුව මහජන සෞඛ්‍ය පරීක්ෂකවරු විසින් කළ පරීක්ෂාවේදී එම ආපන ශාලාවේ පොල්සම්බෝලයේ සිටි කෘමීන් කීප දෙනෙකුද හමුවී තිබෙනවා.\nමෙම සිද්ධියත් සමඟම මහජන සෞඛ්‍ය පරීක්ෂකවරු මන්නාරම හා පේසාලේ ප්‍රදේශ වල පිහිටි සියලුම ආපන ශාලා හා වෙළද සැල් දැඩි පරීක්ෂාවට ලක් කළ ඇති බවයි සඳහන් වන්නේ.",
       "URL": "https://www.hirunews.lk/332174/මන්නාරමපේසාලේ-ආපන-ශාලාවක-පරිප්පු-හොද්දේ-හැකරැල්ලෙක්",
       "Category": "Local News",
       "Parent URL": "https://www.hirunews.lk/local-news.php?pageID=422"
}