{
       "Source": "hirunews",
       "Timestamp": "Monday, 08 March 2021 - 13:48",
       "Headline": "ගඩොල් වෙන අළු (වීඩියෝ)",
       "News Content": "නොරොච්චෝලේ ගල් අඟුරු බලාගාරයෙන් ඉවතලන අළු භාවිත කරමින් ගඩොලක් නිෂ්පාදනය කර තිබෙනවා.\nපේරාදෙණිය විශ්වවිද්‍යාලයේ සිදුකළ පරීක්ෂණයක ප්‍රතිඵලයක් ලෙස මෙය නිපදවා ඇති අතර, ගල් අඟුරු අළුවලට අමතරව සිමෙන්ති සහ හුණු ප්‍රමාණයක් ඒ සඳහා භාවිත කරන බවයි එම විශ්වවිද්‍යාලයේ ජ්‍යෙෂ්ඨ මහාචාර්ය රංජිත් දිසානායක සඳහන් කළේ.\nඅඩි දෙකක දිගින්, අගල් හයක පළලින් සහ අඟල් හතරක උසින් යුත් මෙම ගඩොල භාවිත කරමින් ඉදිකිරීම් සිදුකිරීමේදී වැලි, සිමෙන්ති සහ කම්බි භාවිතය අවම වන බවද මහාචාර්යවරයා කියා සිටියා.\nමේ සම්බන්ධයෙන් අදහස් දැක්වූ විදුලිබල මණ්ඩලයේ සභාපති විජිත හේරත් කියා සිටියේ මෙම ගඩොල් නිෂ්පාදනය කිරීම සඳහා ගල් අඟුරු අළු අලෙවි කිරීමෙන් විදුලිබල මණ්ඩලයට වාර්ෂිකව රුපියල් මිලියන 600 ක අමතර ආදායමක් ලැබෙන බවයි.",
       "URL": "https://www.hirunews.lk/264698/ගඩොල්-වෙන-අළු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2102"
}