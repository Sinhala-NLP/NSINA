{
       "Source": "hirunews",
       "Timestamp": "Wednesday, 19 June 2019 - 9:54",
       "Headline": "මිලියන දෙකකට ආසන්න හෙරොයින් සමග සැකකරුවෙකු අත්අඩංගුවට",
       "News Content": "රුපියල් මිලියන දෙකකට ආසන්න වටිනාකමකින් යුත් හෙරොයින් කිලෝග්‍රෑම් එකහමාරක් සමග පුද්ගලයෙකු කටුබැද්ද ප්‍රදේශයේදී අත්අඩංගුවට ගෙන තිබෙනවා.\nමෝටර් රථයකින් අදාළ හෙරොයින් තොගය ප්‍රවාහනය කරමින් සිටියදී පොලිස් විශේෂ කාර්යබලකායේ නිලධාරින් විසින් අද උදෑසන මෙම අත්අඩංගුවට ගැනීම සිදුකර ඇති බවයි පොලීසිය සදහන් කළේ.\nඅත්අඩංගුවට ගත් සැකකරු පිලියන්දල - මඩපාත ප්‍රදේශයේ පදිංචි 40 හැවිරිදි පුද්ගලයෙක්.",
       "URL": "https://www.hirunews.lk/218688/මිලියන-දෙකකට-ආසන්න-හෙරොයින්-සමග-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3292"
}