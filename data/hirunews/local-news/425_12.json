{
       "Source": "hirunews",
       "Timestamp": "Sunday, 09 April 2023 - 8:54",
       "Headline": "කොළඹ නගරය ආශ්‍රිත ප්‍රදේශ රැසක ජල සැපයුම අඩු පීඩනයකින්",
       "News Content": "හදිසි බිඳවැටීමක් හේතුවෙන් කොළඹ නගරය ආශ්‍රිත ප්‍රදේශ රැසක ජල සැපයුම අඩු පීඩනයක් යටතේ සිදුවන බව ජලසම්පාදන හා ජලාපවහන මණ්ඩලය සඳහන් කළා.\nඒ අනුව, කොළඹ 1, 2, 3, 4, 7, 8, 9, 10 සහ 11 යන ප්‍රදේශවල ජල සැපයුම අද(09) දහවල් 12 දක්වා අඩු පීඩනයක් සිදුවන අතර, ඇතැම් උස් ස්ථානවල සැපයුමට බාධා එල්ලවිය හැකියි.\nජලසම්පාදන හා ජලාපවහන මණ්ඩලය වැඩිදුරටත් සඳහන් කළේ කොළොන්නාව ප්‍රදේශයේදී අඹතලේ ජල පවිත්‍රාගාරයේ සිට ජලය බෙදාහරින නළ මාර්ගයක බිඳවැටීමක් හේතුවෙන් මෙම තත්වය උද්ගතව ඇති බවයි.",
       "URL": "https://www.hirunews.lk/332064/කොළඹ-නගරය-ආශ්‍රිත-ප්‍රදේශ-රැසක-ජල-සැපයුම-අඩු-පීඩනයකින්",
       "Category": "Local News",
       "Parent URL": "https://www.hirunews.lk/local-news.php?pageID=425"
}