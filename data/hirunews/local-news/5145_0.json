{
       "Source": "hirunews",
       "Timestamp": "Wednesday, 02 March 2016 - 20:53",
       "Headline": "භූ කම්පනයෙන් ලංකාවට බලපෑමක් නැහැ",
       "News Content": "ඉන්දුනීසියාවට බලපෑ භූ කම්පනයෙන් ශ්‍රී ලංකාවට කිසිදු අවධානමක් නොමැති බව ආපදා කළමණාකරණ මධ්‍යස්ථානය පවසනවා.\nඔවුන් සඳහන් කලේ මෙම භූ කම්පනය පිළිබඳ තවදුරටත් අවධානයෙන් පසුවන බවයි.\nඉන්දුනීසියාවේ නිරිතදිග වෙරළ තීරයට බලපෑ භූ කම්පනය රික්ටර් මාපක ඒකක 7.9 ක් ලෙසටයි සටහන් වී ඇත්තේ.\nඅමරිකා භූ විද්‍යා සමීක්ෂණ ආයතනය නිවේදනය කලේ පොළොව අභ්‍යන්තරයේ කිලෝමීටර් 10 ක් පමණ ගැඹුරකින් මෙම භූ චලනය හටගෙන ඇති බවයි.\nභූ කම්පනයෙන් සිදුවු හානියක් පිළිබඳ මෙතෙක් තොරතුරු අනාවරණ වී නැහැ.\nකම්පනයත් සමග ඉන්දුනීසියානු ජනතාව දැඩි කලබලයට පත්ව ඇති බවයි විදෙස් පුවත් සේවා පෙන්වා දෙන්නේ.\nභූ කම්පනයෙන් පසු නිරතදිග වෙරළ තීරයට සුනාමි අවධානමක් ද නිකුත්කර ඇතැයි සඳහන්.\n2014 වසරේදී ඉන්දුනීසියාවේ සිදුවු භූ චලනයකින් පුද්ගලයන් දෙලක්ෂ තිස් දහසකට ජීවිත අහිමිවුනා.",
       "URL": "https://www.hirunews.lk/127634/භූ-කම්පනයෙන්-ලංකාවට-බලපෑමක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5145"
}