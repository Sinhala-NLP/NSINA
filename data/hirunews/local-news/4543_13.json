{
       "Source": "hirunews",
       "Timestamp": "Friday, 28 April 2017 - 9:34",
       "Headline": "යුද සමයේදී වල දැමූ රත්තරන් ගොඩගන්න ගිය 12 ක් අල්ලියි",
       "News Content": "මුලතිව් ආලම්පීලි ආනන්දපුරම් ප්‍රදේශයේදී යුද සමයේදී වල දැමූවයි පැවසෙන රත්තරන් ගොඩගැනීමට ගිය 12 දෙනෙකුගෙන් යුත් පිරිසක් ඊයේ (27) අලුයම් කාලයේ මුලතිව් පොලීසිය හා යුදහමුදාව ඒකාබද්දව අත්අඩංගුවට ගෙන ඇත.\nමෙම පිරිස අදාල ස්ථානයේ අඩි 12 ක් පමණ හාරා ඇති අතර පළමුව මුලතිව් යුද හමුදා කඳවුරේ නිලධාරීන් පිරිසක් විසින් අදාල ස්ථානයට ගොස් විමසීමේදී සැකකරුවන් පවසා ඇත්තේ තමන් පොලිස් නිලධාරීන් බවටත් අධිකරණ නියෝගයක් මත අදාල ස්ථානයේදී කැනීම් සිදු කරන බවටත්ය.\nපසුව මේ බව මුලතිව් පොලීසියට දැනුම් දීමෙන් පසුව පොලිස් නිලධාරීන් අදාල ස්ථානයට පැමිණ කලුවර පවතින අවස්ථාවක අධිකරණ නියෝගයකින් කැනීම් කිරීම පිළිබඳව සැක පහල වී සැකකරුවන් පරික්ෂා කිරීමේදී ඔවුන් ව්‍යාජ පොලිස් නිලධාරීන් බවටත් රත්තරන් ගොඩ ගැනීමට උත්සහ දැරීම නිසා එම පිරිස් හා සැකකරුවන් පැමිණි වාහනයද එම අවස්ථාවේදීම අත්අඩංගුවට ගෙන තිබෙනවා.\nපසුව අත්අඩංගවට ගත් සැකකරුවන් මුලතිව් අධිකරණයට ඉදිරිපත් කිරීමෙන් පසුව මුලතිව් මහෙස්ත්‍රාත් එම් සම්සුධීන් මහතා විසින් සැකකරුවන් ලබන මැයි 02 දා දක්වා බන්ධනාගාරගත කිරීමට නියෝග කරා.\nමෙම සැකකරුවන් පොලොන්නරුවල දෙහිඅත්තකණ්ඩිය,බොරැල්ල හා මුලතිව් මුල්ලියාවෙලි ප්‍රදේශයන්හි පදිංචිකරුවන් වන අතර මුලතිව් පොලීසිය වැඩි දුර පරික්ෂණ කටයුතු ආරම්භ කොට තිබෙනවා.\nවන්නි රොමේෂ්",
       "URL": "https://www.hirunews.lk/160154/යුද-සමයේදී-වල-දැමූ-රත්තරන්-ගොඩගන්න-ගිය-12-ක්-අල්ලියි",
       "Category": "Local News",
       "Parent URL": "https://www.hirunews.lk/local-news.php?pageID=4543"
}