{
       "Source": "hirunews",
       "Timestamp": "Saturday, 16 March 2019 - 17:12",
       "Headline": "වැල්ලවායේ රක්ෂිතයක ගින්නක්",
       "News Content": "වැල්ලවාය - ආනපල්ලම - සපුගොඩ - කදු රක්ෂිතයේ අද දහවල් ගින්නක් හටගෙන තිබෙනවා.\nගින්න හේතුවෙන් රක්ෂිතයේ අක්කර 20 ක් පමණ මේ වනවිට විනාශ වී ඇති බවයි මොනරාගල ආපදා කළමනාකරණ ඒකකය සදහන් කළේ.\nගින්න මැඩපැවැත්වීම සදහා පොලීසිය සහ ප්‍රදේශවාසීන් කටයුතු කරමින් සිටින අතර, ඒ සදහා යුද හමුදාවේ ද සහය ලබා ගැනීමට අපේක්ෂා කරන බවයි මොනරාගල දිස්ත්‍රික් ආපදා කළමනාකරණ ඒකකයේ සහකාර අධ්‍යක්ෂ රවීන්ද්‍ර කුමාර කියාසිටියේ.\nකිසියම් පුද්ගලයෙකු විසින් රක්ෂිතයට ගිනි තබන්නට ඇති බවටයි පොලීසිය සැක පළ කරන්නේ.",
       "URL": "https://www.hirunews.lk/212521/වැල්ලවායේ-රක්ෂිතයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3451"
}