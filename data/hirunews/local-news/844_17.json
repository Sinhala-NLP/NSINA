{
       "Source": "hirunews",
       "Timestamp": "Sunday, 25 September 2022 - 21:00",
       "Headline": "ලෝක වෙළෙඳපොලේ අඩුම බොරතෙල් මිල වාර්තා වෙයි (වීඩියෝ)",
       "News Content": "වසරේ මේ දක්වා ලෝක වෙළෙඳපොළන් වාර්තා වූ අඩුම බොරතෙල් මිල මේ වනවිට වාර්තා වි තිබෙනවා.\nකෙසේවෙතත් දෙසතියකට වරක් මිල සුත්‍රය අනුව ඉන්ධන මිල සංශෝධනය කරන බවට බලධාරීන් ප්‍රකාශ කර තිබුණ ද අවසන් වරට මෙරට ඉන්ධන මිල සංශෝධනය වුයේ පසුගිය ජූලි මස 17 වැනිදායි.\nලෝක වෙළඳ පොළෙන් මේ වසරේ වාර්තා වන අඩුම බොරතෙල් මිල මේ වනවිට සටහන් වන අතර ඩබ්ලිව් ටි අයි බොරතෙල් බැරලයක මිල දැක්වුණේ අමෙරිකානු ඩොලර් 78ක් ලෙසයි.\nබ්‍රෙන්ට් බොරතෙල් බැරලයක මිල අමෙරිකානු ඩොලර් 86ක් දක්වා පහල ගොස් තිබෙනවා.\nසති දෙකකට වරක් මිල සුත්‍රය අනුව ඉන්ධන මිල සන්ශෝධනය කිරිමට නියමිතව තිබුනද අවසන් වරට මෙරට ඉන්ධන මිල පහත හෙලණු ලැබුවේ පසුගිය ජුලි 17වනදායි.\nමේ අතර ලෝක වෙළඳපොලේ පවතින ඉන්ධන මිල ගණන්වලට සාපේක්ෂව බලශක්ති අමාත්‍යංශය මිල සංශෝධනයක් කරන්නේ නම් ඊට අනුකුලවීමට දැක්වීමට සුදානම් බව ලංකා අයි.ඕ.සී. සමාගම පවසනවා.\nකෙසේ වෙතත් එහි කළමනාකාර අධ්‍යක්ෂ මනෝජ් ගුප්තා මහතා හිරු ප්‍රවෘත්ති වෙත සඳහන් කළේ ලෝක වෙළදපොලේ ඉන්ධන මිල අඩුවීමට සාපේක්ෂව ක්ෂණික ප්‍රතිචාර දැක්වීමට හැකියාවක් නොමැති බවයි.\nවැඩි මිලට ගත් ඉන්ධන තොග තවදුරටත් පැවතීම ඊට ප්‍රධාන හේතුවක් වන අතර ශ්‍රී ලංකාවේ පවතින ඩොලර් අර්බුදය මත සැපයුම්කරුවන් මෙරටට ඉන්ධන සැපයීමේදී ඉහළ මිල සීමාවක් තීරණය කර තිබිම තවත් හේතුවක් බවයි එම සමාගම පෙන්වා දෙන්නේ.\nණයවර ලිපි විවෘත කිරීමේදි ඒ සඳහා පවතින බාධාවන්ද ඉන්ධන සැපයුමේදී ගැටළුකාරී තත්ත්වයන් මතුවීමට හේතු වන බව ලංකා අයි.ඕ.සී සමාගමේ කළමනාකරණ අධ්‍යක්ෂ මනෝජ් ගුප්තා මහතා පැවසුවා.\nමේ අතර බස් ධාවනය කළද බස් රථ සඳහා ප්‍රමාණවත් පරිදි ඉන්ධන නොලැබෙන බවට ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා චෝදනා කරනවා.\nමේ අතර නොරොච්චෝලේ ලක්විජය ගල්අඟුරු බලාගාරයට ගල්අඟුරු මිලදී ගැනීම සඳහා විවෘත කළ ටෙන්ඩරය අවලංගුවීමත් සමග එළඹෙන අඟහරුවාදා ක්ෂණික මිලදී ගැනීම් සඳහා ටෙන්ඩර් කැඳවන බව ලංකා ගල්අඟුරු සමාගමේ සාමාන්‍යාධිකාරි නාමල් හේවගේ මහතා පවසනවා.\nමේ අතර ඉදිරියේදි විදුලි කාප්පාදුව සිදුවන අකාරය සම්බන්ධයෙන් හිරු ප්‍රවෘත්ති සමඟ විශේෂ සම්මුක සාකච්ජාවකට එක් වෙමින් මහජන උපයෝගිතා කොමිසමේ සභාපති ජනක රත්නායක මහතා මෙලෙස අදහස් පළ කළා.",
       "URL": "https://www.hirunews.lk/316314/ලෝක-වෙළෙඳපොලේ-අඩුම-බොරතෙල්-මිල-වාර්තා-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=844"
}