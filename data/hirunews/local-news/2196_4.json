{
       "Source": "hirunews",
       "Timestamp": "Friday, 22 January 2021 - 12:56",
       "Headline": "මුතුරාජවෙල තෙත්බිම විනාශය ගැන කාදිනල් හිමිපාණන්ගේ බලාපොරොත්තුව (වීඩියෝ)",
       "News Content": "මුතුරාජවෙල තෙත්බිම විනාශය සම්බන්ධයෙන් සොයා බැලීම සඳහා පරිසර අමාත්‍යවරයා පත්කළ කමිටුව මගින් සාර්ථක විසඳුමක් බලාපොරොත්තුවන බව  කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nඋන්වහන්සේ මේ බව සඳහන් කළේ පරිසර අමාත්‍යවරයා සමගින් ඊයේ කොළඹදී පැවැත් වූ විශේෂ ප්‍රවෘත්ති සාකච්ඡාවකදී\nපෞද්ගලික සමාගමක් විසින් මුතුරාජවෙල තෙත්බිම මහා පරිමාණ සංචාරක වැඩපිළිවෙළක් සඳහා යොදා ගැනීම තුළින් මුතුරාජවෙල විනාශවන බවට අගරදගුරු හිමිපාණන් පසුගියදා චෝදනාවක් එල්ල කළා.\nඒ සම්බ්න්ධයෙන් අවධානය යොමු කළ පරිසර අමාත්‍ය මහින්ද අමරවීර මහතා අදාළ සිදුවීම පිළිබඳව සොයා බැලීම සදහා කමිටුවක් පත් කළ අතර ඒ පිළිබඳ විශේෂ සාකච්ඡාවක් ඊයේ අගරදගුරු හිමියන් සහ පරිසර අමාත්‍යවරයා අතර පැවැත්වුණා.",
       "URL": "https://www.hirunews.lk/260406/මුතුරාජවෙල-තෙත්බිම-විනාශය-ගැන-කාදිනල්-හිමිපාණන්ගේ-බලාපොරොත්තුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2196"
}