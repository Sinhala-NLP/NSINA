{
       "Source": "hirunews",
       "Timestamp": "Thursday, 02 April 2020 - 6:04",
       "Headline": "කොරෝනා නිසා ඇමරිකාවේ පැය 24ක් තුළ 1,046ක් මරුට - ලොව පුරා ආසාදිතයන් ලක්ෂ 9 ඉක්මවයි",
       "News Content": "කොරෝනා වෛරසය ආසාදනය වී ඇමරිකාවේ දිනක් තුළ වාර්තාවූ ඉහළම මරණ සංඛ්‍යාව ඊයේ වාර්තාවුණා.\nඑම සංඛ්‍යාව 1,046 ක්. ඒ අනුව ඇමරිකාව තුළ දෙලක්ෂ 14,639 කට මෙම වෛරසය ආසාදනය වී ඇති අතර, මියගිය මුළු සංඛ්‍යාව 5,099ක්.\nඉතාලියේ ගතවූ පැය 24 තුළ 727 ක් වෛරසය ආසාදනයවී මියගොස් ඇති අතර, ඒ අනුව ඉන් මියගිය මුළු සංඛ්‍යාව 13,155ක්.\nවෛරසය ආසාදිතයන් සංඛ්‍යාව එක්ලක්ෂ 10,574 ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nස්පාඤ්ඤයේ ගතවූ පැය 24 තුළ වෛරසය ආසාදනය වීමෙන් 923 දෙනෙකු මියගොස් ඇති අතර, ඒ අනුව රට තුළ මියගිය මුළු සංඛ්‍යාව 9,387 ක්. පුද්ගලයින් එක්ලක්ෂ 4,118 දෙනෙකුට වෛරසය ආසාදනය වී තිබෙනවා.\nගතවූ පැය 24 තුළ ප්‍රංශයේ පුද්ගලයින් 509 දෙනෙකු මියගොස් ඇති අතර, ඒ අනුව එරටින් වාර්තාවූ මුළු මරණ සංඛ්‍යාව 4,032ක්.\nආසාදිතයන් 56,983 ක්ද වාර්තාවී තිබෙනවා.\nබ්‍රිතාන්‍යයෙන් ගතවූ පැය 24 තුළ මරණ 563 ක් වාර්තාවී ඇති අතර, එරටින් වාර්තාවූ මුළු මරණ සංඛ්‍යාව 2,352ක්.\nආසාදිතයන් 29,474ක් ද වාර්තාවී තිබෙනවා.\nලොවපුරා කොවිඩ් 19 හෙවත් නව කොරෝනා වෛරසය ආසාදනය වූ පුද්ගලයින් සංඛ්‍යාව නවලක්ෂ 34,825ක්.\nමරණ 47,189 ක් වාර්තාවන අතර, වෛරසය වැළඳී සුවවූ සංඛ්‍යාව එක්ලක්ෂ 93,989ක්.",
       "URL": "https://www.hirunews.lk/237741/කොරෝනා-නිසා-ඇමරිකාවේ-පැය-24ක්-තුළ-1046ක්-මරුට-ලොව-පුරා-ආසාදිතයන්-ලක්ෂ-9-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2821"
}