{
       "Source": "hirunews",
       "Timestamp": "Saturday, 30 April 2022 - 13:57",
       "Headline": "නීතිවිරෝධීව ඉන්දියාවට යාමට තැත්කළ 13 ක් නාවික හමුදා භාරයට",
       "News Content": "නීතිවිරෝධී ලෙස ඉන්දියාවට යාමට තැත් කළ පුද්ගලයන් 13 දෙනෙකු යාපනය - කන්කසන්තුරේ මුහුදේදී නාවික හමුදාව භාරයට ගෙන තිබෙනවා.\nනාවික හමුදාව සඳහන් කළේ එම පිරිස අතර කුඩා දරුවන් 5 දෙනෙකුද සිටින බවයි.\nඔවුන් මීට පෙර මන්නාරම ප්‍රදේශයෙන් නීතිවිරෝධී ලෙස ඉන්දියාවට යාමට උත්සාහ කිරීම හේතුවෙන් අත්අඩංගුවට ගෙන ඇප ලැබූ පිරිසක් බවටයි මේ වන විට අනාවරණය වී ඇත්තේ.\nනාවික හමුදාව භාරයට ගත් මෙම පිරිස අද කන්කසන්තුරේ පොලීසිය වෙත භාරදීමට නියමිතයි.",
       "URL": "https://www.hirunews.lk/303175/නීතිවිරෝධීව-ඉන්දියාවට-යාමට-තැත්කළ-13-ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1200"
}