{
       "Source": "hirunews",
       "Timestamp": "Thursday, 10 November 2022 - 7:42",
       "Headline": "ආශාවරී, ද්වේශසහගත ලෙස තහනම් කළේ නැහැ - කම්කරු දෙපාර්තමේන්තුව",
       "News Content": "පොළොන්නරුව - මැදිරිගිරියේ ,ආශාවරී, නම් වූ සංගීත කණ්ඩායමක් ද්වේශ සහගත ලෙස තහනම් කළ බවට වන ප්‍රචාරයන් අසත්‍ය බව කම්කරු දෙපාර්තමේන්තුව පවසනවා.\nකම්කරු කොමසාරිස් ජනරාල් බී.කේ. ප්‍රභාත් චන්ද්‍රකීර්ති නිවේදනයක් නිකුත් කරමින් සඳහන් කළේ, ළමා ශ්‍රමය සූරාකෑම මෙරටින් තුරන් කිරීමේ කාරයභාරය පැවරී ඇති රාජ්‍ය දෙපාර්තමේන්තුව වන්නේ කම්කරු දෙපාර්තමේන්තුව බවයි.\nස්ත්‍රීන්, තරුණයන් සහ ළමයින් සේවය යෙදවීමේ පනත ක්‍රියාත්මක කිරීම සිය දෙපාර්තමේන්තුවේ ප්‍රධාන කාර්ය භාරයක් බවයි කම්කරු කොමසාරිස් ජනරාල්වරයා පෙන්වා දෙන්නේ.\nඑහෙත් ඊට සංගීත කණ්ඩායම් තහනම් කිරීම හෝ දරුවන්ගේ කලා හා ප්‍රාසාංගික දක්ෂතා යටපත් කිරීමේ කිසිදු ක්‍රියාවලියක් අයත්වන්නේ නැහැ.\nළමයින්ගේ කලා හැකියාවන් ප්‍රගුණ කිරීම පාසල් සංදර්ශන වලදී රඟදැක්වීම මෙන්ම අනතුරුදායක නොවන පුහුණුවීම සිදු කිරීමට ළමයින් සේවයේ යෙදවීමේ පනත මගින් කිසිදු බාධාවක් ඇති නොකරන බවයි, කම්කරු කොමසාරිස් ජනරාල් බී.කේ. ප්‍රභාත් චන්ද්‍රකීර්ති සිය නිවේදනය මගින් වැඩිදුරටත් පෙන්වා දෙන්නේ.\nමේ අතර, ආශාවරී, සංගීත කණ්ඩායම සම්බන්ධයෙන් තමන්ට ගැටලුවක් නැතැයි අධ්‍යාපන අමාත්‍ය සුසිල් ප්‍රේමජයන්ත් අද (10) පාර්ලිමේන්තුවේ දී ප්‍රකාශ කළා.\nඔහු මේ බව කියා සිටියේ සමගි ජනබලවේගයේ පාර්ලිමේන්තු මන්ත්‍රී තුෂාර ඉඳුනිල් යොමුකළ ප්‍රශ්නයකට පිළිතුරු දෙමින්.",
       "URL": "https://www.hirunews.lk/320023/ආශාවරී-ද්වේශසහගත-ලෙස-තහනම්-කළේ-නැහැ-කම්කරු-දෙපාර්තමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=745"
}