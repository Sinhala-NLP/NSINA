{
       "Source": "hirunews",
       "Timestamp": "Wednesday, 16 August 2023 - 7:50",
       "Headline": "ව්‍යාජ මුදල් සමඟ සැකකරියක් සහ සැකකරුවෙකු අත්අඩංගුවට",
       "News Content": "කටුනායක කෝවින්න ප්‍රදේශයේ දී ව්‍යාජ මුදල් නෝට්ටු සමඟ සැකකාරියක් සහ සැකකරුවෙකු ඊයේ(15) අත්අඩංගුවට ගෙන තිබෙනවා.\nමෙම වැටලීම සිදුකර ඇත්තේ කටුනායක පොලිසියට ලද තොරතුරක් මතයි.\nපොලිසිය පැවසුවේ ව්‍යාජ රුපියල් 5000ක නෝට්ටුවක් සමඟ සැකකාරියක් අත්අඩංගුවට ගෙන වැඩිදුර ප්‍රශ්න කිරිමේදී මෙම ව්‍යාජ මුදල් මුද්‍රණය කරනු ලබන පුද්ගලයෙකු සම්බන්ධව තොරතුරු අනාවරණය වීමෙන් පසු ව්‍යාජ රුපියල් 5000ක නෝට්ටු 18ක් හා එම ව්‍යාජ නෝට්ටු මුද්‍රණ කිරීමට යොදාගත් පරිගණකය සමඟ සැකකරුවෙකු අත්අඩංගුවට ගත් බවයි.\nඅත්අඩංගුවට ගත් සැකකරුවන් වයස අවුරුදු 38ක හා 26ක මාළිගාවත්ත හා අඩිඅම්බලම ප්‍රදේශයේ පදිංචිකරුවන් බවයි වාර්තා වන්නේ.\nපොලිසිය වැඩිදුරටත් පැවසුවේ සැකකරුවන් අද(16) මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මේ පිළිබඳව කටුනායක පොලිසිය වැඩිදුර විමර්ශන සිදුකරන බවයි.",
       "URL": "https://www.hirunews.lk/344961/ව්‍යාජ-මුදල්-සමඟ-සැකකරියක්-සහ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=95"
}