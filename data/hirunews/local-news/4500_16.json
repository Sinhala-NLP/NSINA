{
       "Source": "hirunews",
       "Timestamp": "Wednesday, 24 May 2017 - 19:22",
       "Headline": "මීතොටමුල්ල ගැන මානව හිමිකම් කොමිසමේ පැමිණිල්ලේ විමර්ශන අරඹයි",
       "News Content": "මීතොටමුල්ල කසළ කන්දට එරෙහි ජනතා ව්‍යාපාරය විසින් ශ්‍රී ලංකා මානව හිමිකම් කොමිසන් සභාවට ඉදිරිපත් කළ පැමිණිල්ලේ විමර්ශන කටයුතු අද ආරම්භ කළා.\nඊට සහභාගිවීම සඳහා එම ව්‍යාපාරයේ කැඳවුම්කරු නීතීඥ නුවන් බෝපගේ ඇතුලූ පිරිසක් මානව හිමිකම් කොමිෂන් සභාවට පැමිණ සිටියා.\nඑහිදී  ඔවුන් විසින් මෙම ඛේදවාචකයෙන් මියගිය හා විපතට පත්වූ පවුල් සඳහා සහන සැළසීමේදී ඔවුන්ගේ මානව හිමිකම් කඩවීම සම්බන්ධයෙන් සහ එයට වගකිව යුතු පාර්ශවයන් පිළිබඳව ප්‍රකාශ ලබාදී තිබෙනවා.\nමෙම ප්‍රකාශ සැළකිල්ලට ගත් මානව හිමිකම් කොමිෂන් සභාවේ නිලධාරීන් අදාළ පාර්ශවයන් ඉදිරියේදී කැඳවා සාක්ෂි විමසීමට කටයුතු කරන බවට දැනුම් දුන් බවයි නීතීඥ නුවන් බෝපගේ කියා සිටියේ.",
       "URL": "https://www.hirunews.lk/162086/මීතොටමුල්ල-ගැන-මානව-හිමිකම්-කොමිසමේ-පැමිණිල්ලේ-විමර්ශන-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4500"
}