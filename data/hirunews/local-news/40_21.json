{
       "Source": "hirunews",
       "Timestamp": "Sunday, 10 September 2023 - 7:15",
       "Headline": "අද මුත්තණුවන්ගේ සහ මිත්තණියන්ගේ දිනයයි",
       "News Content": "අද (සැප්. 10) ඉරිදා ජාතික ආච්චිලා සීයලාගේ දිනය ලෙස සමරනවා.\nමවුවරුන්ගේ දිනය සහ පියවරුන්ගේ දිනය සේම අපගේ ආච්චිලා සීයලා වෙනුවෙන් කැප වූ මුළු දවසක් තිබීම ද අත්‍යවශ්‍ය කාරණයක් වන්නේ මවුපියවරුන් සේම ආච්චිලා සීයලා සහ මුණුපුරු මිණිපිරියන් අතර ඇත්තේ විශේෂ සම්බන්ධතාවයක් තිබීමයි.\nඇතැම් විට අම්මා, තාත්තාට වඩා අන්‍යෝන්‍ය සම්බන්ධතාවක් මුත්තණුවන් සහ මිත්තණියන් අතර තිබෙන බව පෙනෙන්නට තිබෙනවා.\nතම දරුවන් තමන්ගේ මවුපියන්ට භාර දී රට රැකියාවලට සහ මෙරට රැකියාවලට යද්දී දරුවන් වඩාත්ම ළං වන්නේ ආත්තම්මාට සහ සීයාටය. මේ සෙනෙහස ඉතා බලසම්පන්න ලෙස වර්ධනය වෙනවා.\nමෙම සෙනෙහස ආච්චිලා සීයලා දිගු කලක් ජීවත් වීමට ඉවහල් වන අතර දරුවන්ගේ සිත් වඩාත් චිත්තවේගී හැඟීම්වලට ඔරොත්තු දෙන ආකාරයට හැඩගැසෙන බවත් තහවුරු වී තිබෙනවා.\nආච්චිලා සීයලාගේ දිනය වන අද දිනය දරුවන්ට එම සම්බන්ධතාවය තවත් ආකර්ෂණීය ලෙස පවත්වා ගැනීමට ඉවහල් වනු ඇති.",
       "URL": "https://www.hirunews.lk/347754/අද-මුත්තණුවන්ගේ-සහ-මිත්තණියන්ගේ-දිනයයි",
       "Category": "Local News",
       "Parent URL": "https://www.hirunews.lk/local-news.php?pageID=40"
}