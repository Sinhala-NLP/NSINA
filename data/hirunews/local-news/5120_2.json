{
       "Source": "hirunews",
       "Timestamp": "Tuesday, 22 March 2016 - 18:48",
       "Headline": "දඩමස් කන පිරිසක් ගැන ඇමතිවරයකුගෙන් හෙළිදරව්වක්",
       "News Content": "ලෝක ජල දිනය අදට යෙදී තිබුණු අතර තවදුරටත් ජලය අරපිරිමැස්මෙන් යුතුව භාවිතා කරන්නැයි ජාතික ජලසම්පාදන හා ජලාපවහන මණ්ඩලය ජනතාවගෙන් ඉල්ලීමක් කරනවා.\nදිවයිනට බලපා ඇති වියලි කාලගුණයත් සමඟ පළාත් රැසක ජනතාව මේ වනවිට ජලය ලබාගැනීමේ අර්බුදයකට මුහුණපා සිටීම ඊට හේතුවයි.\nලෝක ජල දිනයට සමගාමීව වාරිමාර්ග හා ජලසම්පත් කළමනාකරන අමාත්‍යාංශයද වැඩසටහන් රාශියක් සංවිධාන කර තිබුණා.\nඑම අවස්ථා සඳහා විශේෂ ආරාධිතයෙකු ලෙස ආදිවාසී නායක ඌරුවරිගේ වන්නිලැත්තන්ද සහභාගිවීම විශේෂත්වයක්.\nඑහිදී අදහස් දැක්වූ වාරිමාර්ග හා ජලසම්පත් කළමනාකරන අමාත්‍ය ගාමිණී විජිත් විජයමුණි සොයිසා දඩමස් කන පාර්ශව තුනක් ගැන හෙළිදරව්වක් කළා.\nපොලිසිය, යුද හමුදාව සහ මැති ඇමතිවරුන් එම පිරිසයි.",
       "URL": "https://www.hirunews.lk/129125/දඩමස්-කන-පිරිසක්-ගැන-ඇමතිවරයකුගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=5120"
}