{
       "Source": "hirunews",
       "Timestamp": "Saturday, 01 April 2017 - 19:12",
       "Headline": "දියණියට පහරදී මව අපයෝජනය කළ උළු ව්‍යාපාරිකයෙකු අත්අඩංගුවට",
       "News Content": "කාන්තාවක් අපයෝජනය කර ඇයගේ වයස අවුරුදු 2 ක කුඩා දැරිය පොළොවේ ගසා තුවාල සිදුකළ උළු මෝල් ව්‍යාපාරිකයෙකු කොච්චිකඩේ පොලිසිය අද (01) අත්අඩංගුවට ගත්තා.\nසැකකරු අනිද්දා දක්වා රක්ෂිත බන්ධනාගාර ගත කළ බවයි පොලිසිය සදහන් කළේ.\nඊයේ පස්වරුවේ කොච්චිකඩේ - ජනපදගම ප්‍රදේශයේ පදිංචි අදාළ කාන්තාවගේ සැමියා නිවසින් බැහැරව සිටි අවස්ථාවක ඇය සහ දරුවා මෙම සිද්ධියට මුහුණපා තිබෙනවා.\nසැකකාර ව්‍යාපාරිකයාට අයත් නිවසක් කුලියට ලබාගෙනයි මෙම කාන්තාව ඇතුළු පවුලේ සාමාජිකයින් පදිංචිව සිට ඇත්තේ.\nකාන්තාව සහ තුවාල ලැබූ දැරිය මේ වනවිට මීගමුව දිස්ත්‍රික් රෝහලේ ප්‍රතිකාර ලබන අතර ඔවුන්ගේ තත්ත්වය බරපතල නොවන බවයි රෝහල් ප්‍රකාශිකාවක සදහන් කළේ.",
       "URL": "https://www.hirunews.lk/158283/දියණියට-පහරදී-මව-අපයෝජනය-කළ-උළු-ව්‍යාපාරිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4583"
}