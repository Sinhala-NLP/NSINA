{
       "Source": "hirunews",
       "Timestamp": "Friday, 12 March 2021 - 6:41",
       "Headline": "60 හැවිරිදි කාන්තාවක් හෙරොයින් සමඟ අල්ලයි",
       "News Content": "හෙරොයින් ග්‍රෑම් 20ක් සහ යතුරුපැදියක් ද සමඟ කාන්තාවක් ඊයේ (11) පස්වරුවේ අත්අඩංගුවට ගත් බව ගාල්ල පොලිසිය පවසනවා.\nමෙලෙස අත්අඩංගුවට ගෙන ඇත්තේ ගාල්ල, රත්ගම, කපුමුල්ල ප්‍රදේශයේ පදිංචි 60 හැවිරිදි කාන්තාවක්.\nසැකකාර කාන්තාව සිය දියණිය සමඟ යතුරුපැදියෙන් ඊයේ සවස නිවසින් පිටත්ව ගොස් ඇති අතර පොලිසියට තොරතුරු ලැබී ඇත්තේ ඇය හෙරොයින් ගෙන ඒමට මෙලෙස නිවසින් ගොස් ඇති බවටයි.\nඒ, අනුව පොලිස් නිලධාරීන් ඇයගේ නිවස අසල රැකවල්ලා සිටියදී සැකකාරිය සිය දියණිය සමඟ නැවත නිවසට පැමිණි අවස්ථාවේ සිදුකළ පරික්ෂාකිරීම් වලදී මෙම හෙරොයින් සොයාගැනීමට හැකිව තිබෙනවා.\nසැකකාරිය සිය යතුරුපැදියේ අසුන යට සඟවාගෙන මෙම හෙරොයින් රැගෙන ඇවිත් ඇති අතර අත්අඩංගුවට ගැනුණු ඇය අද (12) ගාල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතයි.",
       "URL": "https://www.hirunews.lk/265082/60-හැවිරිදි-කාන්තාවක්-හෙරොයින්-සමඟ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2094"
}