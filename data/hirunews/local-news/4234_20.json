{
       "Source": "hirunews",
       "Timestamp": "Sunday, 05 November 2017 - 9:01",
       "Headline": "තෙල්ගමු ඔයේ ගිලී අතුරුදන්වූ කුඩා දැරියකගේ සිරුරක් හමුවේ (ඡායාරූප)",
       "News Content": "මාතලේ - ලග්ගල - තෙල්ගමු ඔයේ දිය නෑමට ගොස් ඊයේ (04) අතුරුදන්වූ පිරිස අතුරෙන් තවත් කුඩා ගැහැණු දරුවෙකුගේ මළ සිරුර හමුවී තිබෙනවා.\nඒ, ඔවුන් දියේ ගිලූණු ස්ථානයේ සිට කිලෝමීටර 4 ක් පමණ ඔයට පහළින් පිහිටි ප්‍රදේශයක රැඳී තිබියිදියි.\nමෙලෙස හමුවී ඇත්තේ සිව් හැවිරිදි කුඩා දැරියකගේ මළ සිරුරක් බවයි එහි සිටින අප වාර්තාකරු සඳහන් කළේ.\nමාතලේ - ලග්ගල තෙල්ගමු ඔයේ දිය නෑමට ගොස් අටදෙනෙකු ඊයේ (04) දිනයේ දියේ ගිලී අතුරුදන්වුණා.\nපස්වරුව වනවිට ඔවුන් අතුරෙන් පිරිමි පුද්ගලයන් දෙදෙනෙකුගේ, කාන්තාවන් දෙදෙනෙකුගේ සහ කුඩා ගැහැණු දරුවෙකුගේ මෘත ශරීර සොයාගනු ලැබුවා.\nඒ අනුව මේ වනවිට දියේ ගිලී අතුරුදන්වූවන් අටදෙනාගෙන් හයදෙනෙකුගේ මෘත ශරීර හමුවී තිබෙනවා.\nහිරු වාර්තාකරු සඳහන් කළේ අනෙක් මළ සිරුරු දෙක සෙවීමේ මෙහෙයුම් කටයුතු මේ වනවිට ආරම්භ කර ඇති බවයි.\nමෙම අනතුරට ලක්වූයේ හලාවත - නාත්තන්ඩිය ප්‍රදේශයේ පදිංචිකරුවන් පිරිසක්.\nඡායාරූප - දඹුල්ල කාංචන කුමාර / පුත්තලම ජූඩ් සමන්ත",
       "URL": "https://www.hirunews.lk/175287/තෙල්ගමු-ඔයේ-ගිලී-අතුරුදන්වූ-කුඩා-දැරියකගේ-සිරුරක්-හමුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4234"
}