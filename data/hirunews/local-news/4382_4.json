{
       "Source": "hirunews",
       "Timestamp": "Tuesday, 08 August 2017 - 7:34",
       "Headline": "රවී ගැන සාකච්ඡා කරන්න, පක්ෂ නායකයින් රැස්වේ",
       "News Content": "විදේශ අමාත්‍ය රවී කරුණානායකට එරෙහිව ඒකාබද්ධ විපක්ෂය විසින් ඉදිරිපත් කර ඇති විශ්වාසභංග යෝජනාව සම්බන්ධයෙන් සාකච්ඡා කිරීම සඳහා විශේෂ පක්ෂ නායක හමුවක් අද පැවැත්වීමට නියමිතයි.\nමන්ත්‍රීවරුන් තිස් දෙදෙනෙකුගේ අත්සන් යුත් විශ්වාසභංගය ඒකාබද්ධ විපක්ෂය විසින් පසුගිය 03 වන දා පාර්ලිමේන්තු නියෝජ්‍ය මහ ලේකම්වරයා වෙත භාර දෙනු ලැබුවා.\nමීට පෙර ද මුදල් අමාත්‍යවරයාව සිටි සමයේදී රවී කරුණානායකට එරෙහිව චෝදනා කිහිපයක් මුල් කර ගනිමින් ඒකාබද්ධ විපක්ෂයේ මන්ත්‍රීවරුන් විශ්වාසභංග යෝජනාවක් ඉදිරිපත් කළ අතර, එය පාර්ලිමේන්තුවේදී පරාජයට පත්වුණා.\nකෙසේ වෙතත්, අද පස්වරු 01ට කථානායක කරු ජයසූරියගේ ප්‍රධානත්වයෙන් පක්ෂ නායක හමුව පැවැත්වීමට නියමිත බවයි සභානායක අමාත්‍ය ලක්ෂ්මන් කිරිඇල්ල හිරු ප්‍රවෘත්ති අංශයට සදහන් කළේ.\nමහ බැඳුම්කර සිද්ධිය සම්බන්ධයෙන් එකල මුදල් අමාත්‍යවරයාව සිටි වත්මන් විදේශ අමාත්‍ය රවී කරුණානායක ඊට අදාළ ජනපති කොමිසමට ගෙන්වූ අතර ඔහු සාක්ෂි ලබා දුන්නා.\nඑහි දී හිටපු මුදල් ඇමතිවරයාගෙන් මුලින්ම විමසන ලද්දේ පර්පෙචුවල් සමාගමේ අධ්‍යක්ෂ අර්ජුන ඇලෝසියස් සමඟ ඇති සම්බන්ධතාවය පිළිබඳවයි.\nවිසිපස් වසරක් පමණ තිස්සේ ඇලෝසියස් පවුල, තම පවුලේ මිතුරන් වන බවත් වසර 10 ක් හෝ 12ක් තිස්සේ අර්ජුන් ඇලෝසියස් හඳුනන බවත් රවී කරුණානායක ඇමතිවරයා ප්‍රකාශ කර තිබුනා. සඳහන් කළා.\nඒ හැරෙන්නට තමා සහ අර්ජුන් ඇලෝසියස් අතර කිසිදු ව්‍යාපාරික සබඳතාවක් නොමැති බව වත්මන් විදේශ අමාත්‍ය රවී කරුණානායක අවධාරණය කළා.\nවත්මන් රජය බලයට පත්වීමෙන් අනතුරුව තමන්ගේ පෞද්ගලික ව්‍යාපාරවලින් ද ඉවත් වූ බව අමාත්‍යවරයා කියාසිටියා.\nකෙසේ නමුත් අර්ජුන් ඇලෝසියස් දෙතුන් වතාවක් මුදල් අමාත්‍යංශයට පැමිණි බව නීතිපති දෙපාර්තමේන්තුවේ ප්‍රශ්න කිරීම් හමුවේ හිටපු මුදල් අමාත්‍යවරයා පිළිගත්තා.\nකෙසේවෙතත් මේ වනවිට ඒකාබද්ධ විපක්ෂය පාර්ලිමේන්තුවට ඉදිරිපත් කර ඇති විශ්වාස භංගය විවාදයට ගැනීම ගැන පාර්ලිමේන්තුව නියෝජනය කරන පක්ෂ නායකයන් අද සාකච්ඡා කරනවා.\nමේ අතර අමාත්‍ය රවී කරුණානායක සිය ධුරයෙන් ඉල්ලා අස්විය යුතු බවට මීට පෙර රජය නියෝජනය කරන ඇතැම් ප්‍රබල අමාත්‍යවරුන් ප්‍රකාශ කර සිටියා.\nඇතැම් වෙබ් අඩවි වාර්තා කර තිබුනේ අමාත්‍යවරයා ඉල්ලා අස්වීමට යන බවයි එහෙත් ඔහුගේ පාර්ශවයෙන් විමසීමේ දී කියා සිටියේ එවන්නක කිසිදු අවශ්‍යතාවක් නොමැති බවයි .\nමේ අතර අමාත්‍ය මහින්ද අමරවීර පවසා තිබුනේ මේ අවස්ථාවේ අමාත්‍ය රවී කරුණානායක කළ යුත්තේ ඇමති ධුරයෙන් ඉල්ලා අස්වී ඔහුගේ හා ආණ්ඩුවේ ගෞරවය රැක ගැනීම බවයි.\nඑහෙත් රාජිත සේනාරත්න අමාත්‍යවරයා කියා තිබුනේ ඒකාබද්ධ විපක්ෂයේ කම්බා හොරු සිටිය දී ඇමති රවී ගේ සිද්ධිය ලූනු බිකක් බවයි.",
       "URL": "https://www.hirunews.lk/167867/රවී-ගැන-සාකච්ඡා-කරන්න-පක්ෂ-නායකයින්-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4382"
}