{
       "Source": "hirunews",
       "Timestamp": "Wednesday, 07 December 2022 - 12:53",
       "Headline": "ලංකා ප්‍රිමියලීග් තරගාවලියේ තවත් තරග දෙකක් අද පස්වරුවේ",
       "News Content": "ලංකා ප්‍රිමියලීග් තරඟාවලියේ තවත් තරඟ දෙකක් අද හම්බන්තොට මහින්ද රාජපක්ෂ ක්‍රිකට් ක්‍රීඩාංගනයේ දී පැවැත්වෙනවා.\nඑහි පළමු තරඟය පස්වරුවේ දඹුල්ල සහ ජැෆ්නා කණ්ඩායම් අතර සහ දෙවන තරගය පැවැත්වෙන්නේ ගාල්ල සහ නුවර කණ්ඩායම් අතරයි.\nමේ අතර, 2022 පළමුවන දකුණු ඉන්දීය ප්‍රවීනයන්ගේ විවෘත මළල ක්‍රීඩා තරගාවලියට සහභාගි වීම සඳහා ශ්‍රී ලාංකික ක්‍රීඩක ක්‍රීඩිකාවන් 54 දෙනෙකුගෙන් සමන්විත කණ්ඩායමක් කටුනායක ජාත්‍යන්තර ගුවන්තොටුපලින් අද පිටත්ව ගියා.\nඒ ඉන්දීය ගුවන් සේවයට අයත් ඒ.අයි. 274 දරණ ගුවන් යානයෙන්.\nඑම තරගාවලිය සඳහා ඉන්දුනීසියාව, මැලේසියාව සහ ඉන්දියාවේ ප්‍රාන්ත 15 ක ප්‍රවීන මළල ක්‍රීඩක ක්‍රීඩිකාවන් 650 ක් සහභාගි වීමට නියමිතව තිබෙනවා.",
       "URL": "https://www.hirunews.lk/322154/ලංකා-ප්‍රිමියලීග්-තරගාවලියේ-තවත්-තරග-දෙකක්-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=682"
}