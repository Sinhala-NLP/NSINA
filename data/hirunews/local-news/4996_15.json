{
       "Source": "hirunews",
       "Timestamp": "Tuesday, 21 June 2016 - 19:19",
       "Headline": "බැසිල්ට යළිත් සංවිධායක ධුරයක්",
       "News Content": "හිටපු ජනාධිපති මහින්ද රාජපක්ෂගේ නායකත්වයෙන් නව සන්ධානයක් යටතේ එළඹෙන පළාත්පාලන මැතිවරණයට තරඟ කරන බව එක්සත් ජනතා නිදහස් සන්ධානයේ හිටපු පළාත්පාලන නියෝජිතයින් පිරිසක් අද ප්‍රකාශ කළා.\nබත්තරමුල්ලේ පිහිටි හිටපු ජනාධිපතිවරයාගේ කාර්යාලයේ පැවති මාධ්‍ය හමුවට වළල්ලාවිට ප්‍රාදේශීය සභාවේ හිටපු සභාපති උදේනි අතුකෝරල, ගම්පහ ප්‍රාදේශීය සභාවේ හිටපු සභාපති රංජිත් ගුණවර්ධන, මහරගම හිටපු නගරාධිපතිනි කාන්ති කොඩිකාර සහ මීරිගම ප්‍රාදේශීය සභාවේ හිටපු සභාපති සනත් රණතුංගද එක්ව සිටියා.\nඑහිදී මාධ්‍යවේදීන් හිටපු අමාත්‍ය බැසිල් රාජපක්ෂ, ඔවුන්ගේ මැතිවරණ ව්‍යාපාරයට එක්වීම සම්බන්ධයෙන් විමසීමත් උනුසුම් සංවාදයක් ඇතිවුණා.\nසන්ධානයේ සංවිධායක ධුරයට හිටපු අමාත්‍ය බැසිල් රාජපක්ෂ පත්කරන බව ප්‍රකාශ කළ අතර, ඒ පිළිබඳව මාධ්‍යවේදීන් දිගින් දිගටම ප්‍රශ්න කළා.",
       "URL": "https://www.hirunews.lk/136117/බැසිල්ට-යළිත්-සංවිධායක-ධුරයක්",
       "Category": "Local News",
       "Parent URL": "https://www.hirunews.lk/local-news.php?pageID=4996"
}