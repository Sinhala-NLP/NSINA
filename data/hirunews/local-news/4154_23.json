{
       "Source": "hirunews",
       "Timestamp": "Wednesday, 27 December 2017 - 11:15",
       "Headline": "දෙමස්සිනාලා අතර ඇති වූ බහින්බස් වීම ඛේදවාචකයකින් අවසන් වෙයි",
       "News Content": "රත්තොට, ඇලගලවත්ත ප්‍රදේශයේදී තියුණු ආයුධයකින් පහර දී ඊයේ (26) පුද්ගලයෙකු ඝාතනය කර තිබෙනවා.\nප්‍රේම සම්බන්ධයක් හේතුවෙන් ඇති වූ බහින්බස් වීමක් දුරදිග යාමෙන් මෙම ඝාතනය සිදු කර ඇති බවයි පොලිසිය පවසන්නේ.\nමියගිය පුද්ගලයාගේ හිසට තියුණු ආයුධයකින් පහර දී මෙම ඝාතනය සිදුකර තිබෙනවා.\nඝාතනයට ලක්ව ඇත්තේ 46 හැවිරිදි පුද්ගලයෙක්.\nසිද්ධියට සම්බන්ධ  27 හැවිරිදි සැකකරු රත්තොට පොලිසිය විසින් අත්අඩංගුවට ගෙන තිබෙනවා.\n27 හැවිරිදි සැකකරුගේ සහෝදරිය විවාහ කරගෙන සිටින 46 හැවිරිදි පුද්ගලයා අදාල සැකකරුගේ ප්‍රේම සම්බන්ධයකට විරුද්ධව සැමවිටම බැන වැදී තිබෙනවා.\nඅදාළ සිද්ධිය සිදුවන අවස්ථාවේ සැකකරු සහ මියගිය පුද්ගලයා බිමත්ව සිට ඇති අතර එම අවස්ථාවේද මෙම බහින්බස් වීම සිදුව ඇති බවයි පොලිසිය පවසන්නේ.\nඑම අවස්ථාවේ 27 හැවිරිදි සැකකරු තියුණු  ආයුධයකින් පහර දී අදාළ පුද්ගලයා ඝාතනය කර තිබෙනවා.\nරත්තොට පොලිසිය සිද්ධිය සම්බන්ධයෙන් පරීක්ෂණ සිදුකරනවා.",
       "URL": "https://www.hirunews.lk/179446/දෙමස්සිනාලා-අතර-ඇති-වූ-බහින්බස්-වීම-ඛේදවාචකයකින්-අවසන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4154"
}