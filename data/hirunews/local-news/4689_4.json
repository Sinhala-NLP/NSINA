{
       "Source": "hirunews",
       "Timestamp": "Saturday, 28 January 2017 - 9:59",
       "Headline": "\"හිරු සිරිපා කරුණාව\" අති සාර්ථකව නිමවූ වගයි (ඡායාරූප)",
       "News Content": "ලක් ඉතිහාසයේ සංවිධාන වන්නා වූ මහා වන්දනා චාරිකාව, හිරු සිරිපා කරුණාව අද (28)  අති සාර්ථකව නිමාවට පත්වුණා.\nහිරු එෆ්.එම්. සංවිධාන කළ මේ සුපින්බර වන්දනා ගමනට එක්වුණේ රට පුරා විසිරුණු හිරු ශ්‍රාවකයන්.\nආසියානු මාධ්‍යජාලයේ ගරු සභාපති රේනෝ සිල්වා මහතාගේ සංකල්පයක් මත සංවිධාන වූ මෙම සුපින්බර වන්දනා ගමනේදී එයට සහභාගී වන හිරු ශ්‍රාවකයන්ට සියලු පහසුකම්වලින් සපිරි බස් රථ මෙන්ම ඔවුන්ට අවශ්‍ය සියළු දෑ ලබාදීමට හිරු එෆ්.එම්. කටයුතු කළේ මේ සුපින්බර වන්දනා ගමනට එක්වූ සෑම සියලූ දෙනාටම තම සිතැගි අයුරින් සිරිපා කරුණා කරන්නට අවස්ථාව සලසමින්.\nමෙම මහා වන්දනා ගමනට සමගාමීව රටපුරා විසිරුණු සැදැහැවතුන් වෙනුවෙන් තවත් සුවිශේෂී කටයුත්තක් සිදුකිරීමට හිරු එෆ්.එම්. තීරණය කළා.\nඒ උත්තරීතර පූජා කරඬු වහන්සේ හය නමක් වැඩම කරවන මංගල රිය පෙරහරයි.\nඑය දිවයිනේ ස්ථාන රැසකින් ගමන් ආරම්භ කළ අතර ඊට වන්දනාමාන කිරීමට සහ පඬුරු පූජා කිරීමට මග දෙපස රැස්ව සිටියේ අති විශාල ජනකායක්.\nහිරු ශ්‍රාවකයන් ශ්‍රි පාද පූජා භූමියේදී වතාවත් සිදුකිරීමෙන් අනතුරව නැවත ගම්බිම්කරා පිටත්වූයේ මෙම පින්බර වන්දනා ගමන සංවිධානය කල සියලු දෙනාටම සිය ස්තූතිය පුදකරමිනුයි. මෙම සුපින්බර චාරිකාවේ ඡායාරූප එකතුව හා වීඩියෝව පහතින්.....\nසම්පූර්ණ ඡායාරූප එකතුව\nමෙතැනින් බලන්න......",
       "URL": "https://www.hirunews.lk/153099/හිරු-සිරිපා-කරුණාව-අති-සාර්ථකව-නිමවූ-වගයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4689"
}