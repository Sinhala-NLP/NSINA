{
       "Source": "hirunews",
       "Timestamp": "Tuesday, 19 April 2022 - 16:37",
       "Headline": "නීතිඥවරුන් පිරිසකගෙන් අධිකරණ සේවා කොමිසමට පෙත්සමක්",
       "News Content": "රටේ පවතින වත්මන් ආර්ථික අර්බුදයට විසඳුම් ඉල්ලා ගාලු‍ මුවදොර පිටියේ පැවැත්වෙන විරෝධතාවට එරෙහිව යම් අධිකරණ නියෝග ලබා ගැනීමට අපේක්ෂා කරන්නේ නම් එය කොටුව මහේස්ත්‍රාත් අධිකරණය හමුවේ සලකා නොබලා එය කොළඹ අලු‍ත්කඩේ මහේස්ත්‍රාත් අධිකරණය හමුවේ සලකා බලන ලෙස ඉල්ලමින් නීතිඥවරුන් විසින් අද (19) අධිකරණ සේවා කොමිෂන් සභාව වෙත පෙත්සමක් භාර දී තිබෙනවා.\nඅධිකරණ සේවා කොමිසමට බාර දුන් එම පෙත්සම සඳහා නීතිඥවරුන් 100කට ආසන්න පිරිසක් අත්සන් කර තිබූ බවයි වාර්තා වන්නේ.\nගාලු‍ මුවදොර පිටියේ පැවැත්වෙන විරෝධතාව සම්බන්ධව කොටුව පොලිසිය ඊයේ කොළඹ අලුත්කඩේ මහේස්ත්‍රාත් අධිකරණය වෙත කරුණු වාර්තා කිරීමක් සිදු කළා.",
       "URL": "https://www.hirunews.lk/302307/නීතිඥවරුන්-පිරිසකගෙන්-අධිකරණ-සේවා-කොමිසමට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=1222"
}