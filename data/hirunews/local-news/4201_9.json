{
       "Source": "hirunews",
       "Timestamp": "Saturday, 25 November 2017 - 16:06",
       "Headline": "අද සහ හෙට වැසි වැඩිවේ",
       "News Content": "දිවයිනේ සහ දිවයින වටා වන මුහුදු ප්‍රදේශවල වැසි තත්ත්වය අද සහ හෙට (26) දිනයන්හිදී වැඩි වනු ඇතැයි කාලගුණ විද්‍යා දෙපාර්තමේන්තුව පවසනවා.\nදිවයිනට ආසන්නයේ පවතින පහළ වායුගෝලීය කැළඹිලි තත්ත්වය ඊට හේතුවයි.\nඒ අනුව, දිවයිනේ බොහෝ පළාත්වල විටින් විට වැසි හෝ ගිගුරුම් සහිත වැසි ඇතිවිය හැකි අතර නැගෙනහිර, මධ්‍යම, සබරගමුව ඌව, බස්නාහිර සහ දකුණු පළාත්වලට මිලිමීටර් 100 ඉක්මවූ තද වැසි ඇතිවිය හැකියි.\nඑමෙන්ම, මඩකලපුව සිට ත්‍රිකුණාමලය, කන්කසන්තුරය සහ කොළඹ හරහා ගාල්ල දක්වා වෙරළට ඔබ්බෙන් වන මුහුදු ප්‍රදේශවල සුළෙඟේ වේගය ද ඇතැම් විට පැයට කිලෝමීටර් 80 දක්වා වැඩිවිය හැකි අතර, එම මුහුදු ප්‍රදේශ විටින් විට රළු විය හැකි බව ද කාලගුණ විද්‍යා දෙපාර්තමේන්තුව වැඩිදුරටත් පෙන්වා දෙනවා",
       "URL": "https://www.hirunews.lk/176916/අද-සහ-හෙට-වැසි-වැඩිවේ",
       "Category": "Local News",
       "Parent URL": "https://www.hirunews.lk/local-news.php?pageID=4201"
}