{
       "Source": "hirunews",
       "Timestamp": "Monday, 23 May 2016 - 12:07",
       "Headline": "ශාන්තිකර්මය මුලාවෙන් එකම පවුලේ දැරියන් දෙදෙනෙකු පිදේන්නට ගත් යකදුරා",
       "News Content": "ශාන්තිකර්මයක් සිදුකරන මුවාවෙන්  16හැවිරිදි දැරියක් හා 10 හැවිරිදි දැරියක්  දූෂණය කළ පුද්ගලයකු හසලක පොලිසිය විසින් අත්අඩංගුවට ගෙන තිබෙනවා.\nහසලක වේරගන්තොට ප්‍රදේශයේ පදිංචිකරුවෙකු පසුගිය 15 වනදා  සිය දියණියන් දෙදෙනා සමඟ  අදාළ සැකකරුගේ  හමුවිමට ගොස් ඇත්තේ   දියණියන් දෙදෙනාගේ අධ්‍යාපන කටයුතු සාර්ථක කර ගැනීම උදෙසා ශාන්තිකර්මයක් සිදුකර ගැනීමටයි.\nඑහිදී දැරියන් දෙදෙනාට අපල ඇති බැවින් ප්‍රබල ශාන්තිකර්මයක් සිදුකිරීම සඳහා අවශ්‍ය කළමනා රැගෙන එන ලෙස සැකකරු දැරියන්ගේ පියාට දන්වා තිබෙනවා.\nඑක නැට්ටේ දෙහි ගෙඩි 3ක් ඇතුළු ක්‍ෂණිකව සොයාගත නොහැකි භාණ්ඩ රැසක ලැයිස්තුවක් රැගෙන ඒම සඳහා පියා කාර්යාලයෙන් පිටතට යවා ඇතැයි සදහන්.\nඅනතුරුව  වරින් වර දැරියන් දෙදෙනා සැකකරු විසින් දුෂණය කර ඇත්තේ බියගන්වමිනුයි.\nශාන්තිකර්මය සිදු කිරීමනේ අනතුරුව දැරියන් දෙමාපියන්ට කරන ලද ප්‍රකාශය අනුවයි පොලිසීයට පැමිණිල්ලක් ඉදිරිපත් වී ඇත්තේ.\nඒ අනුව 40 හැවිරිදි සැකකරු අත්අඩංගුවට ගෙන තිබෙනවා.\nඔහු දෙහිවල ප්‍රදේශයේ පදිංචි එක්දරු පියෙකු බවයි අනාවරණ වී ඇත්තේ.",
       "URL": "https://www.hirunews.lk/133808/ශාන්තිකර්මය-මුලාවෙන්-එකම-පවුලේ-දැරියන්-දෙදෙනෙකු-පිදේන්නට-ගත්-යකදුරා",
       "Category": "Local News",
       "Parent URL": "https://www.hirunews.lk/local-news.php?pageID=5036"
}