{
       "Source": "hirunews",
       "Timestamp": "Friday, 26 April 2019 - 22:15",
       "Headline": "සර්ව ආගමික නායකයින්ගේ ප්‍රධානත්වයෙන් විශේෂ සමුළුවක් පාර්ලිමේන්තුවේදී",
       "News Content": "රට තුළ පවතින තත්ත්වය සම්බන්ධයෙන් අද (26) පාර්ලිමේන්තුවේදී සර්ව ආගමික නායකයින්ගේ ප්‍රධානත්වයෙන් විශේෂ සමුළුවක් පැවැත්වුණා.\nඊට කථානායකවරයා, විපක්ෂනායකවරයා මෙන්ම පාර්ලිමේන්තු මැති ඇමතිවරුන් පිරිසක්ද එක්ව සිටියා.\nජාතික හා ආගමික සහජීවනය තහවුරු කිරීම පිණිස, ඒ පිළිබඳ අධ්‍යයනය කර නිර්දේශ පාර්ලිමේන්තුවට ඉදිරිපත් කිරීම සඳහාවන විශේෂ කාරක සභාවේ සමුළුව අද පස්වරුවේ පාර්ලිමේන්තු පරිශ්‍රයේදී පැවැත්වුණා.\nකථානායකවරයාගේ ප්‍රධානත්වයෙන් පැවති ඊට විපක්ෂනායක මහින්ද රාජපක්ෂ, හිටපු ජනාධිපතිනි චන්ද්‍රිකා බණ්ඩාරනායක ඇතුළු දේශපාලන පක්ෂ නියෝජිතයින් රැසක් එක්ව සිටියා.",
       "URL": "https://www.hirunews.lk/215248/සර්ව-ආගමික-නායකයින්ගේ-ප්‍රධානත්වයෙන්-විශේෂ-සමුළුවක්-පාර්ලිමේන්තුවේදී",
       "Category": "Local News",
       "Parent URL": "https://www.hirunews.lk/local-news.php?pageID=3382"
}