{
       "Source": "hirunews",
       "Timestamp": "Monday, 28 November 2022 - 22:38",
       "Headline": "නුසුදුස්සන්ව සෞඛ්‍ය වෘත්තිකයන් ලෙස ලියාපදිංචි කිරීමේ වෑයමක්",
       "News Content": "සම සෞඛ්‍ය වෘත්තිකයන්ගේ පුහුණු හා අධ්‍යාපන සම්මත සැකසීම සඳහා ව්‍යයස්ථාපිත නියාමන සංවිධානය වනුයේ ශ්‍රී ලංකා වෛද්‍ය විද්‍යාල සභාවයි.\nඒ සඳහා පසුගියදා පැවැත්වූ “ශ්‍රී ලංකා සෞඛ්‍ය ආරක්ෂක වෘත්තීන්ගේ නියාමන, අධ්‍යාපන, පුහුණු සහ වෘත්තීය ව්‍යවහාරය නවීකරණය සඳහා පාර්ශවකරුවන් උපදේශනය” මැයෙන් පැවැත්වූ සම්මන්ත්‍රණයේ දී අක්ෂි විද්‍යා සහයක (Ophthalmic Auxiliary) විශේෂඥ පැනලයේ ප්‍රධානියා විසින් පුද්ගලික අංශයේ විවිධ පුද්ගලයින් පවත්වාගෙන යනු ලබන නොවිධිමත් සෞඛ්‍ය වෘත්තික පුහුණු ආයතන හා ඒවායින් ලබාදෙනු ලබන සහතිකලාභීන් වෛද්‍ය විද්‍යාල සභාවෙහි ලියාපදිංචි කරවීම වෙනුවෙන් දැඩි උත්සහයක නිරත වන බව පෙනී යනවා.\nවිධිමත් න්‍යායික හා ප්‍රායෝගික පුහුණුවකින් තොරව මුදල් ගසා කෑමේ අරමුණින් පවත්වාගෙන යනු ලබන මෙවැනි පුහුණු කිරීමේ ආයතන මඟින් සුදුසුකම් සපුරා නොමැති පුද්ගලයින් සෞඛ්‍ය සේවකයින් ලෙස ශ්‍රී ලාංකික ජනතාවට ඉදිරිපත් කරනු ලබනවා.\nතවද එම සම්මේලනයට සහභාගී වූ නොවිධිමත් පුද්ගලික පුහුණු පාඨමාලා සහ ආයතන පවත්වාගෙන යනු ලබන පුද්ගලයින් විසින් සෞඛ්‍ය අමාත්‍යංශයේ අධ්‍යාපන පුහුණු හා පර්යේෂණ අංශය යටතේ පවත්වාගෙන යනු ලබන අක්ෂි තාක්ෂණ පාසල, ලියාපදිංචි විධිමත් පුහුණු ආයතනයක් නොවන බව ප්‍රකාශකර ඇති අතර විශේෂඥ කමිටුවේ ප්‍රධානතුමියද එය අනුමත කරන බව පෙනී යනවා.\nඇය ඉහත නොවිධිමත් පාඨමාලාවක් පවත්වාගෙන යනු ලබන ආයතනයක උපදේශකවරියක් ලෙසද කටයුතු කරන අතර මූල්‍යමය ප්‍රතිලාභ ලබාගැනීමේ අරමුණින් මෙලෙස පක්ෂක්ග්‍රාහී ලෙස කටයුතු කරන බව පෙනී යනවා.\nමැය අක්ෂි විද්‍යා සහයක සෞඛ්‍ය වෘත්තික විෂය විශේෂඥ කමිටුවේ ප්‍රධානියා ලෙස කටයුතු කිරීම සඳහා පත් කරනු ලැබ තිබීම බලවත් ගැටළුවක් වනවා.\nරජයේ අක්ෂි විද්‍යා සහයක වෘත්තිකයන් මේ පිළිබඳ වගකිවයුතු නිලධාරීන් දැනුවත් කර ඇති නමුත් තවම ඇය එම තනතුරේ කටයුතු කරනු ලබනවා.\nඑබැවින් මෙවැනි ක්‍රියාකාරකම් අත්හිටුවා සෞඛ්‍ය අමාත්‍යංශයේ සහ උසස් අධ්‍යාපන අමාත්‍යංශයේ අනුමත පාඨමාලාවන්, ආයතන සහ සුදුසුකම් ලැබූ පුද්ගලයින් පමණක් වෛද්‍ය විද්‍යාල සභාව යටතේ ලියාපදිංචි කර මෙරට ජනතාවගේ සෞඛ්‍ය ආරක්ෂණය තගා සිටුවීමට කටයුතු කරන ලෙස රජයේ අක්ෂිතාක්ෂණවේදීන්ගේ හා සෘජු නේත්‍රඥයන්ගේ සංගමය පවසනවා.",
       "URL": "https://www.hirunews.lk/321532/නුසුදුස්සන්ව-සෞඛ්‍ය-වෘත්තිකයන්-ලෙස-ලියාපදිංචි-කිරීමේ-වෑයමක්",
       "Category": "Local News",
       "Parent URL": "https://www.hirunews.lk/local-news.php?pageID=701"
}