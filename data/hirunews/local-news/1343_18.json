{
       "Source": "hirunews",
       "Timestamp": "Monday, 21 February 2022 - 11:19",
       "Headline": "මානව හිමිකම් කවුන්සිලයේ 49 වැනි සැසිවාරයට මෙරට සූදානම",
       "News Content": "එක්සත් ජාතීන්ගේ මානව හිමිකම් කවුන්සිලයේ 49 වන සැසිවාරයේදී ලබන 3 වනදා ශ්‍රී ලංකාව පිළිබඳ අන්තර් ක්‍රියාකාරී සංවාදයක් පැවැත්වීමට නියමිත බව විදේශ අමාත්‍යාංශය ප්‍රකාශ කළා.\nලබන 28 වනදා සිට අප්‍රේල් 1 වනදා දක්වා මෙම සැසිවාරය ජිනීවා නුවරදී පැවැත්වෙන අතර, විදේශ අමාත්‍ය මහාචාර්ය ජී.එල්. පීරිස්ගේ ශ්‍රී ලංකා කණ්ඩායමට නායකත්වය ලබාදෙන බවයි එම අමාත්‍යාංශය සඳහන් කළේ.\nජිනීවා මානව හිමිකම් 49 වන සැසිවාරයේදී විදේශ අමාත්‍යවරයා ශ්‍රී ලංකාව පිළිබඳ පැවැත්වෙන අන්තර් ක්‍රියාකාරී සංවාදය ඇමතීමට නියමිත අතර, එක්සත් ජාතීන්ගේ මානව හිමිකම් පිළිබඳ මහ කොමසාරිස් මිචලේ බැචලේ ඇතුලු රාජ්‍ය නායකයන් කිහිපදෙනෙකු හමුවීමටද නියමිතව තිබෙනවා.",
       "URL": "https://www.hirunews.lk/297591/මානව-හිමිකම්-කවුන්සිලයේ-49-වැනි-සැසිවාරයට-මෙරට-සූදානම",
       "Category": "Local News",
       "Parent URL": "https://www.hirunews.lk/local-news.php?pageID=1343"
}