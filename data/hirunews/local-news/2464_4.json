{
       "Source": "hirunews",
       "Timestamp": "Thursday, 10 September 2020 - 15:36",
       "Headline": "ග්ලයිෆොසේට් සමඟ දෙදෙනෙකු අත්අඩංගුවට (වීඩියෝ)",
       "News Content": "දක්ෂිණ අධිවේගී මාර්ගයේ මත්තල පිවිසුමේ අද සිදුකළ වැටලීමකදී ග්ලයිෆොසේට් ඇතුළු තහනම් කෘමි නාශක තොගයක් ලොරි රථයකින් ප්‍රවාහනය කරමින් සිටි සැකකරුවන් දෙදෙනෙකු ලුණුගම්වෙහෙර පොලීසිය විසින් අත්අඩංගුවට ගෙන තිබෙනවා.\nඑම ලොරි රථයේ තිබී ග්ලයිෆොසේට් කිලෝ 100 ක් සහ කාබෝෆියුරාන් කිලෝ දහසක් සොයා ගත් බවයි සඳහන් කළේ.\nමෙම කෘමිනාශක තණමල්විල ප්‍රදේශයට ප්‍රවාහනය කරමින් සිටි බව අනාවරණ වී ඇති අතර, සැකකරුවන් අකුරැස්ස සහ බණ්ඩාරවෙල ප්‍රදේශවල පදිංචිකරුවන්.",
       "URL": "https://www.hirunews.lk/249895/ග්ලයිෆොසේට්-සමඟ-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2464"
}