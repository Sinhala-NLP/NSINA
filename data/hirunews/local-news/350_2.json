{
       "Source": "hirunews",
       "Timestamp": "Friday, 12 May 2023 - 11:18",
       "Headline": "රුමේනියාවේ විදේශ රැකියා ලබාදීමේ ජාවාරමක නිරත වූ කාන්තාවක් අත්අඩංගුවට",
       "News Content": "රුමේනියාවේ රැකියා ලබාදෙන බව පවසමින් පුද්ගලයින් විදේශ ගත කළ 30 හැවිරිදි කාන්තාවක් කළුබෝවිල ප්‍රදේශයේ දී අත්අඩංගුවට ගෙන තිබෙනවා.\nඒ, විදේශ සේවා නියුක්ති කාර්යාංශයේ වැටලීම් ඒකකයට ලද පැමිණිලිවලට අනුවයි.\nමෙලෙස අත්අඩංගුවට පත් වුණේ කළුබෝවිල - දෙහිවල ප්‍රදේශයේ පදිංචි 30 හැවිරිදි කාන්තාවක්.\nඇය සිය නිවසේ බලපත්‍රයක් නොමැතිව මෙම විදේශ රැකියා ඒජන්සිය පවත්වාගෙන ගොස් ඇති අතර, රැකියා ලබාදීම සඳහා සැකකාරිය එක් අයෙකුගෙන් රුපියල් 440,000 ආසන්න මුදලක් අයකරගෙන තිබෙනවා.",
       "URL": "https://www.hirunews.lk/334961/රුමේනියාවේ-විදේශ-රැකියා-ලබාදීමේ-ජාවාරමක-නිරත-වූ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=350"
}