{
       "Source": "hirunews",
       "Timestamp": "Thursday, 14 April 2016 - 19:12",
       "Headline": "ආදිවාසී ගැටුමේ 04 ක් අත්අඩංගුවට",
       "News Content": "පොළොන්නරුව - මනම්පිටිය - දළුකාන ආදිවාසී ගම්මානයේ ඊයේ (13) පස්වරුවේ දෙපිරිසක් අතර ඇතිවු ගැටුමට අදාළව පුද්ගලයින් 04 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අත්අඩංගුවට ගත් පුද්ගලයින් 03 දෙනෙකු අද පොළොන්නරුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 18 වනදා දක්වා රක්ෂිත බන්ධනාගාරගත කළ බවයි.\nපහරකෑමට ලක්වු 08 දෙනෙකු පමණ මේ වනවිටත් පොළොන්නරුව මහ රෝහලේ නේවාසිකව ප්‍රතිකාර ලබනවා.\nඒ අතර ගැබිණි මව්වරුන් දෙදෙනෙකු සහ කුඩා දරුවෙක්ද වනවා.\nඔවුන්ගේ තත්ත්වය බරපතල නොවන බවයි රෝහල් ආරංචි මාර්ග සඳහන් කළේ.\nමීට දින කිහිපයකට පෙර ඇතිවු ආරවුලක් දුරදිග යාම, මෙම පහරදීමට හේතුව බවටයි ගම්වාසීන් සැක පළ කරන්නේ.",
       "URL": "https://www.hirunews.lk/130865/ආදිවාසී-ගැටුමේ-04-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5088"
}