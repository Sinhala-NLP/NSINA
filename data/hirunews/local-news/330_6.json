{
       "Source": "hirunews",
       "Timestamp": "Saturday, 20 May 2023 - 14:57",
       "Headline": "දෙබරවැව ජාතික පාසලට සිසුන් ඇතුළත් කිරීමේදී අසාධාරණයක්",
       "News Content": "දෙබරවැව ජාතික පාසලට සිසුන් ඇතුළත් කිරීමේදී ප්‍රදේශයේ පහ වසර ශිෂ්‍යත්වය සමත් දරුවන්ට අසාධාරණයක් සිදුව ඇති බවට හම්බන්තොට දිස්ත්‍රික් සංවර්ධන කමිටුවෙි දී අනාවරණ වුණා.\nදිස්ත්‍රික් සංවර්ධන කමිටු සභාපති, පාර්ලිමේන්තු මන්ත්‍රී චමල් රාජපක්ෂ එහිදී සදහන් කළේ මෙම ගැටලුව පිළිබඳව අධ්‍යාපන බලධාරින්ගේ අවධානයට යොමු කරවන බවයි.\nහම්බන්තොට දිස්ත්‍රික් සංවර්ධන කමිටුව, එම දිස්ත්‍රික් ලේකම් කාර්යාලයේදී පැවැත්වුනේ කමිටු සභාපති පාර්ලිමේන්තු මන්ත්‍රී චමල් රාජපක්ෂ ප්‍රධානත්වයෙන්.\nමෙහිදී දෙබරවැව ජාතික පාසලට සිසුන් ඇතුළත් කිරීමේදී එහි පෝෂිත පාසල යැයි පවසමින් යටාලතිස්ස ප්‍රාථමික විද්‍යාලයේ ශිෂ්‍යත්වය අසමත් සිසුන් වැඩි වශයෙන් ඇතුළත් කරගන්නා බවට අනාවරණ වුණා.\nමේ අතර අනුරාධපුර නිරවි ප්‍රදේශයේ අල් අක්ෂා මුස්ලිම් පාසලේ දරුවන් සහ මව්පියන් අනුරාධපුර කළාප අධ්‍යාපන කාර්යාලය අසළ විරෝධතාවයක නිරතවුනා.\nඒ, එම පාසල 09 වසර දක්වා පමනක් ක්‍රියාත්මක වීම හේතුවෙන් 10වසරෙන් ඉහළ දරුවන්ට කිලෝමිටර් ගණනක් දුර අනුරාධපුර නගරයට යාමට සිදුවන බව පවසමින්.\nපැය හයක පමණ කාලයක් පැවති විරෝධතාව අතර සිසුවියක සිහිසුන්ව ඇද වැටී ඇති බව ද අප වාර්තාකරු සඳහන් කළා.",
       "URL": "https://www.hirunews.lk/335727/දෙබරවැව-ජාතික-පාසලට-සිසුන්-ඇතුළත්-කිරීමේදී-අසාධාරණයක්",
       "Category": "Local News",
       "Parent URL": "https://www.hirunews.lk/local-news.php?pageID=330"
}