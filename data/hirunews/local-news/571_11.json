{
       "Source": "hirunews",
       "Timestamp": "Sunday, 29 January 2023 - 23:04",
       "Headline": "19න් පහළ කාන්තා විස්සයි විස්ස ක්‍රිකට් ලෝක කුසලාන ඉන්දියාවට",
       "News Content": "19න් පහළ කාන්තා විස්සයි විස්ස ක්‍රිකට් ලෝක කුසලාන අවසන් තරඟය කඩුලු 7කින් ජයගැනීමට ඉන්දීය 19න් පහළ කාන්තා කණ්ඩායම සමත් වුනා.\nඒ, එංගලන්ත 19න් පහළ කාන්තා ක්‍රිකට් කණ්ඩායම පරාජයට පත්කරමින්.\nතරගයේ කාසියේ වාසිය දිනූ ඉන්දීය 19න් පහළ කාන්තා කණ්ඩායමේ නායිකාව පළමුවෙන් පන්දුවට පහරදීම සඳහා එංගලන්ත 19න් පහළ කාන්තා කණ්ඩායමට ආරාධනා කළා.\nඑහිදී එංගලන්ත කාන්තා කණ්ඩායමේ සියලුදෙනා දැවී ලකුණු 68ක් රැස් කිරීමට සමත් වුනා.\nඑංගලන්ත කණ්ඩායම වෙනුවෙන් Ryana MacDonald-Gay ලකුණු 19ක් රැස් කළා.\nජයග්‍රාහී ලකුණු 69ක ඉලක්කය හඹායෑමට පිටියට පිවිසි ඉන්දීය කාන්තා කණ්ඩායම පන්දුවාර 14ක් අවසානයේ කඩුලු 3ක් දැවී ජයග්‍රහණය වාර්තා කළා.",
       "URL": "https://www.hirunews.lk/326194/19න්-පහළ-කාන්තා-විස්සයි-විස්ස-ක්‍රිකට්-ලෝක-කුසලාන-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=571"
}