{
       "Source": "hirunews",
       "Timestamp": "Sunday, 01 May 2022 - 12:21",
       "Headline": "හෙට සහ මැයි 04 වැනි දින පැය 03යි විනාඩි 20ක විදුලි කප්පාදුවක්",
       "News Content": "හෙට (02) සහ මැයි මස 04 වැනි දින දිවයින පුරා සිදු කෙරෙන විදුලි කප්පාදුව පිළිබඳ දැනුවත් කිරීමක් මහජන උපයෝගිතා කොමිසම විසින් සිදු කර තිබෙනවා.\nඒ අනුව එම දිනයන් දෙකෙහි දී දිවයින පුරා විදුලි කප්පාදුව සිදු කෙරෙන්නේ\nපැය 03 - විනාඩි 20ක\nකාලයක් පමණයි.\nවිදුලි කප්පාදුව සඳහා වර්ගීකරණය කරන ලද\nA,B,C,D,E,F,G,H,I,J,K,L,P,Q,R,S,T,U,V,W\nකලාපවල විදුලිය ඇනහිටින්නේ උදෑසන 09 සිට පස්වරු 05 අතර කාලය තුළ දෙපැයක් පමණක් වන අතර සෙසු පැයයි විනාඩි 20ක කාලය විදුලිය අක්‍රීය වන්නේ පස්වරු 05 සිට රාත්‍රී 09 තෙක් කාලයේ දි යි.\nරට තුළ මේ වනවිට දැඩි උද්ධමනයක් පවතින අතර, මෙවන් පසුබිමක ඩොලර් හිඟතාවක් නිර්මාණය වී තිබෙනවා.\nමේ හේතුවෙන් මෙරටට අවශ්‍ය බලශක්ති ලබාගැනීමේ දුෂ්කරතාවකට මුහුණදී ඇති අතර, අත්‍යවශ්‍ය භාණ්ඩ හිඟයක් ද දක්නට ලැබෙනවා.\nඑවන් තත්ත්වයක් මත විදුලිය උත්පාදනය කිරීමට බලාගාරවලට අවශ්‍ය කරන ඩීසල් සහ නැප්තා හිඟවීමෙන් ධාරිතාව සහ සමබරතාව පාලනය කරගැනීම වෙනුවෙනුයි ලංකා විදුලිබල මණ්ඩලය විදුලි කප්පාදුවකට අවතීර්ණ වීමට මහජන උපයෝගිතා කොමිසමෙන් අවසර පැතුවේ.\nඑම අවසරය හිමිවීමත් සමග මේ වනවිට තුන් මසකට ආසන්න කාලයක සිට විදුලි කප්පාදුව දිවයිනටම බලපැවැත්වෙන පරිදි හෝරා ගණනින් කප්පාදුවකට ලක්වනවා.",
       "URL": "https://www.hirunews.lk/303237/හෙට-සහ-මැයි-04-වැනි-දින-පැය-03යි-විනාඩි-20ක-විදුලි-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1198"
}