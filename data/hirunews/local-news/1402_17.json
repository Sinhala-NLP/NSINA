{
       "Source": "hirunews",
       "Timestamp": "Monday, 24 January 2022 - 14:44",
       "Headline": "ජල අර්බුදයෙන් පීඩා විඳින ගම්වැසියන් (වීඩියෝ)",
       "News Content": "ගම්වාසීන්ගේ ශ්‍රම දායකත්වය ද ලබා ගනිමින් සිදු කළ පානීය ජල ව්‍යාපෘතියක් නිසි කළමනාකාරීත්වයකින් තොරව සිදු කිරීම හේතුවෙන් පානීය ජල පහසුකම් අහිමි වූ ගම්වාසීන් පිරිසක් පිළිබඳවයි මේ තොරතුරු.\nමාතර - පස්ගොඩ - බෙරලපානාතර, දකුණ ග්‍රාම නිලධාරී වසමේ ගම්මාන කිහිපයක ජනතාව පානීය ජල අර්බුදයෙන් පීඩා විඳින්නේ කලක සිටයි.\nඊට විසඳුමක් ලෙස 1999 වර්ෂය්දී නිල්වලා ප්‍රජා මූල ජලසම්පාදන හා සනීපාරක්ෂක ව්‍යාපෘතිය මගින් පවුල් 265කට පානීය ජලය ලබා දී තිබෙනවා.\nනමුත් මේ වන විට එම ජල ව්‍යාපෘතිය හරහා ජලය සැපයෙන්නේ ඉතා සීමිත පිරිසකට වන අතර ජල ව්‍යාපෘතිය ආරම්භ කර වසර 5කට පසුව එම ජලය පානය\nසඳහා නුසුදුසු බවට හඳුනා ගැනීමත් සමග ඔවුන් ද මෙම ජලය පානය කිරීමෙන් වැළකී සිටිනවා.\nමෙම ප්‍රදේශවාසීන්ට පානීය ජලය ලබා දීම සඳහා සකස් කර ඇති ජල ටැංකි වල් බිහි වී විනාශ මුඛයට යන ආකාරයයි මේ.\nප්‍රදේශවාසීන් ඉල්ලා සිටින්නේ රුපියල් ලක්ෂ 19 ක පමණ මුදලක් වැය කර ගම්වාසීන්ගේ ශ්‍රම දායකත්වයෙන් ඉදි කළ නිල්වලා ප්‍රජා මූල සංවිධානයට අයත් මෙම ජල ව්‍යාප්පෘතිය යළි සක්‍රීය කර තම පානීය ජල අවශ්‍යතා සපුරාලන ලෙසයි.",
       "URL": "https://www.hirunews.lk/294991/ජල-අර්බුදයෙන්-පීඩා-විඳින-ගම්වැසියන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1402"
}