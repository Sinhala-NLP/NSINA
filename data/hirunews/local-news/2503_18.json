{
       "Source": "hirunews",
       "Timestamp": "Sunday, 23 August 2020 - 15:24",
       "Headline": "කහ ආනයන තහනම ඉවත් කර නොමැති බව වෙළඳ ඇමති කියයි",
       "News Content": "කහ ආනයනය සඳහා තහනම ඉවත් කර ඇති බවට පළ වන වාර්තා සම්පූර්ණයෙන්ම අසත්‍ය බව වෙළඳ අමාත්‍ය බන්දුල ගුණවර්ධන පවසනවා.\nඅපනයන අවශ්‍යතා සඳහා කහ ආනයනය කරන මෙරට ව්‍යාපාරික අපනයනකරුවන් හා සමාගම්, කහ ආනයනය කිරීම සඳහා රජයෙන් පනවන ලද සීමා හේතුවෙන් මුහුණ පා ඇති ගැටළු පිළිබඳව තමා දැනුවත් කර ඇති බවයි අමාත්‍යවරයා කියා සිටියේ.\nඒ අනුව මෙරට සාමාන්‍ය වෙළදපොළේ අවශ්‍යතා සඳහා නොව අපනයන අවශ්‍යතා සඳහා පමණක් පිටරටින් කහ ආනයනය කිරීම සඳහා අමාත්‍ය මණ්ඩලයට යෝජනා කර එහි අනුමැතිය මත ඉදිරි පියවර ගන්නා බව අමාත්‍ය බන්දුල ගුණවර්ධන වැඩිදුරටත් සඳහන් කළා.",
       "URL": "https://www.hirunews.lk/248459/කහ-ආනයන-තහනම-ඉවත්-කර-නොමැති-බව-වෙළඳ-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2503"
}