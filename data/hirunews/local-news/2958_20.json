{
       "Source": "hirunews",
       "Timestamp": "Saturday, 11 January 2020 - 13:14",
       "Headline": "වත්තල - කැළණිය හා බියගම ප්‍රදේශවලට සඳුදා පැය 24ක ජල කප්පාදුවක්",
       "News Content": "ලබන සඳුදා පෙරවරු 8 සිට පැය 24ක කාලයක් වත්තල, කැළණිය හා බියගම ප්‍රදේශවලට ජල සැපයුම අත්හිටුවන බව ජල සම්පාදන හා ජලාපවහන මණ්ඩලය පවසනවා.\nඒ අනුව පෑලියගොඩ, වත්තල - මාබෝල, නගර සභා බල ප්‍රදේශවලට මෙලෙස ජල සැපයුම අත්හිටුවනු ඇති. එමෙන්ම කැළණිය ප්‍රාදේශීය සභා බල ප්‍රදේශයේ හැදල, ඇලකන්ද සහ පල්ලියවත්ත ප්‍රදේශවලට ද මෙලෙස ජල සැපයුම අත්හිටුවනවා.\nබියගම ප්‍රාදේශීය සභා බල ප්‍රදේශයේ මගුරුවිල පාර, විජේරාම මාවත, කේ.ඊ. පෙරේරා මාවත, ගෝනවල, පමුණුවිල හා බතලහේන වත්ත ආදී ප්‍රදේශවලට ද ජල සැපයුම අත්හිටුවන බවයි ජාතික ජලසම්පාදන හා ජලපවාහන මණ්ඩලය සඳහන් කළේ.",
       "URL": "https://www.hirunews.lk/232061/වත්තල-කැළණිය-හා-බියගම-ප්‍රදේශවලට-සඳුදා-පැය-24ක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=2958"
}