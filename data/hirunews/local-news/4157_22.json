{
       "Source": "hirunews",
       "Timestamp": "Monday, 25 December 2017 - 9:54",
       "Headline": "ජීවිත දෙකක් මරු තුරුලට අරන් ගිය සෙල්ෆිය (ඡායාරූප)",
       "News Content": "මුලතිව්, පුදුකුඩිඉරිප්පු කල්ලිඅඩි ඔයේ ගිලීමෙන් පාසල් සිසුන් දෙදෙනෙකු ඊයේ (24) සවස ජිවිතක්ෂයට පත්ව තිබෙනවා.\nමිතුරන් පිරිසක් සමඟ කල්ලිඅඩි ඔයේ දිය නෑමට ගිය අදාළ සිසුන් දෙදෙනා දුරකථනයෙන් සෙල්ෆි ඡායාරූප ගැනීමට ඔය මැදට ගොස් ඇති අතර, එහිදි වැලි ගැනීමට හෑරූ වළක වැටී ජිවිතක්ෂයට පත්ව ඇති බවයි මුලතිව් පුදුකුඩිඉරිප්පු පොලිසිය පවසන්නේ.\nමෙලෙස ජීවිතක්ෂයට පත්ව ඇත්තේ පුදුකුඩිඉරිප්පු ශිවනගර් ප්‍රදේශයේ පදිංචි වයස අවුරුදු 17 ක් වන ශිවරාසා බහිදරන් හා තවම් කණිෂ්ටන් නමැති සිසුන්  දෙදෙනෙක්.\nගම්වාසීන් සහ පොලිසිය එක්ව ඔය පරීක්ෂා කිරීමේදී  ඔවුන්ගේ සිරුරු සොයා ගැනීමට හැකිවී තිබෙනවා.\nමියගිය තරුණයින්ගේ සිරුරු පශ්චාත් මරණ පරීක්ෂණ වෙනුවෙන් මුලතිව් රෝහලේ තැන්පත් කොට ඇති අතර සිද්ධිය සම්බන්ධයෙන් පුදුකුඩිඉරිප්පු පොලිසිය වැඩිදුර පරීක්ෂණ සිදුකරනවා.\nඡායාරූප -වවනියාව, රොමේෂ් මධුසංක",
       "URL": "https://www.hirunews.lk/179248/ජීවිත-දෙකක්-මරු-තුරුලට-අරන්-ගිය-සෙල්ෆිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4157"
}