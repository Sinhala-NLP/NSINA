{
       "Source": "hirunews",
       "Timestamp": "Tuesday, 13 August 2019 - 7:28",
       "Headline": "පොලිස් නිලධාරීන් 33,000ක් උසස්වීම් ඉල්ලයි",
       "News Content": "පොලිස් නිලධාරීන් 33,000කට වැඩි ප්‍රමාණයක් වසර 10ක් පුරා උසස්වීම් නොලැබීම හේතුවෙන් එම තනතුරුවලම රැදී සිටින බව ජාතික පොලිස් කොමිසම පවසනවා.\nමේ නිසා එම තනතුරුවල සිටින නිලධාරීන් කලකිරීමට පත්ව සිටින බවටයි වාර්තා වන්නේ. පොලිස් කොස්තාපල් සිට පොලිස් පරීක්ෂක දක්වා තනතුරුවල සිටින නිලධාරීන් මෙලෙස උසස්වීම් නොලැබීම නිසා දීර්ඝ කාලයක් එම තනතුරේම සිටින බවයි ජාතික පොලිස් කොමිසමේ ජ්‍යෙෂ්ඨ ප්‍රකාශකයෙකු සඳහන් කළේ.\nකෙසේ වෙතත්, ඉදිරියේදී ජාතික පොලිස් කොමිසමේ අනුමැතිය සහිතව එම උසස්වීම් ලබාදීමට කටයුතු කරන බව ද එම ප්‍රකාශකයා වැඩිදුරටත් කියා සිටියා.",
       "URL": "https://www.hirunews.lk/222102/පොලිස්-නිලධාරීන්-33000ක්-උසස්වීම්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3202"
}