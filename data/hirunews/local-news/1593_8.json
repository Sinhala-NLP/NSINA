{
       "Source": "hirunews",
       "Timestamp": "Sunday, 31 October 2021 - 19:38",
       "Headline": "අන්තර් පළාත් පොදු ප්‍රවාහන සේවා හෙට සිට සාමාන්‍ය පරිදි (වීඩියෝ)",
       "News Content": "සංචරණ සීමා හේතුවෙන් අත්හිටුවා තිබු අන්තර් පළාත් පොදු ප්‍රවාහන සේවා හෙට සිට සාමාන්‍ය පරිදි ක්‍රියාත්මක කිරීමට අවසර ලැබී ඇති බව ප්‍රවාහන රාජ්‍ය අමාත්‍ය දිලුම් අමුණුගම ප්‍රකාශ කළා.\nකෙසේ වෙතත් අද අලුයම 4ට පළාත් අතර සංචරණ සීමා ඉවත් කීරීමත් සමඟ අන්තර් පළාත් පොදු ප්‍රවාහන සේවා කිහිපයක් ද ක්‍රියාත්මක වුණා.\nපළාත් අතර පොදු ප්‍රවාහන සේවා ක්‍රියාත්මක වීමේ දි ආසන සංඛ්‍යාවට පමණක් මඟීන් රැගෙන යා යුතු වනවා.\nඑම නීතිය තදින් ක්‍රියාත්මක කරන ලෙසට හෙට දිනයේදී පොලීසියට ලිඛිතව දැනුම් දෙන බවයි රාජ්‍ය අමාත්‍ය දිලුම් අමුණුගම සදහන් කළේ.\nහෙට දිනයේදි අන්තර් පළාත් බස්රථ ධාවනය කළ හැක්කේ 50%ක් පමණක් බවයි සමස්ත ලංකා පෞද්ගලික බස් සමාගම් සම්මේලනයේ ප්‍රධාන ලේකම් අංජන ප්‍රියන්ජිත් සහ ලංකා පෞද්ගලික බස්රථ හිමියන්ගේ සංගමයේ සභාපති ගැමුණු විජේරත්න පවසන්නේ.",
       "URL": "https://www.hirunews.lk/286618/අන්තර්-පළාත්-පොදු-ප්‍රවාහන-සේවා-හෙට-සිට-සාමාන්‍ය-පරිදි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1593"
}