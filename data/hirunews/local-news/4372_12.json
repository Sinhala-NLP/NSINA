{
       "Source": "hirunews",
       "Timestamp": "Monday, 14 August 2017 - 11:21",
       "Headline": "තද සුළඟකින් කහටගස්දිගිලියේ නිවාස රැසකට හානි",
       "News Content": "අනුරාධපුර - කහටගස්දිගිලිය ප්‍රදේශය හරහා හමාගිය තද සුළගක් හේතුවෙන් නිවාස සහ වෙළදසැල් රැසක වහලයට හානි සිදුවී තිබෙනවා.\nඊයේ සවස 6 ට පමණ තද සුළං තත්ත්වය ඇති වී අතර, මාර්ගයට ගස් සහ විදුලි රැහැන් කඩා වැටීම හේතුවෙන් ගමනාගමන කටයුතු ද තාවකාලිකව අවහිර වී තිබූ බවයි හිරු ප්‍රාදේශීය වාර්තාකරු සදහන් කළේ.\nරැහැන් අලූත්වැඩියා කර විදුලි සැපයුම ලබාදීමට විදුලිබල මණ්ඩලය ඊයේ රාත්‍රියේම පියවර ගෙන තිබූ බව ආපදා කළමනාකරණ මධ්‍යස්ථානයේ අනුරාධපුර කාර්යාලය සදහන් කළා.",
       "URL": "https://www.hirunews.lk/168389/තද-සුළඟකින්-කහටගස්දිගිලියේ-නිවාස-රැසකට-හානි",
       "Category": "Local News",
       "Parent URL": "https://www.hirunews.lk/local-news.php?pageID=4372"
}