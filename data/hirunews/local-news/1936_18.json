{
       "Source": "hirunews",
       "Timestamp": "Saturday, 22 May 2021 - 12:49",
       "Headline": "ඩිලිවරි මුවාවෙන් හොරොයින් ගෙන ගිය සැකකරුවෙකු බොරලැස්ගමුවේදී අල්ලයි",
       "News Content": "ඩිලිවරි සේවා පවත්වාගෙන යන මුවාවෙන් යතුරුපැදියකින් හෙරොයින් මත්කුඩු ප්‍රවාහනය කළ සැකකරුවෙකු කොළඹ මධ්‍යම අපරාධ විමර්ශන කාර්යාංශය මගින් අත්අඩංගුවට ගෙන තිබෙනවා.\nසුප්‍රසිද්ධ ඩිලිවරි සමාගමක නම සඳහන් ඇසුරුමක් තුල මත්කුඩු ඇසුරුම් කර ප්‍රවාහනය කරමින් සිටියදී බොරලැස්ගමුව ප්‍රදේශයේදී මොහු අත්අඩංගුවට ගත් බවයි පොලීසිය සඳහන් කළේ.\nමොහු සතුව තිබී රුපියල් ලක්ෂ 25ක පමණ වටිනා හෙරොයින් මත්කුඩු පොලිස් භාරයට ගෙන තිබෙනවා.\nමොහු පාතාල සාමාජිකයෙකු වන බඩෝවිට අසංක නමැත්තාගේ ගෝලයෙකු බවයි වැඩිදුර පරීක්ෂණවලදී හෙළිවී ඇත්තේ.\nකිඹුලාඇලේ ගුණා නම් ඉන්දීය අත්අඩංගුවේ පසුවන ප්‍රබල මත්ද්‍රව්‍ය ජාවාරම්කරුගේ ගෝලයෙකු මට්ටක්කුලිය ප්‍රදේශයේදී පොලිස් විශේෂ කාර්ය බලකාය මගින් ඊයේ අත්අඩංගුවට ගත්තා.\nමොහු සතුව තිබී අයිස් මත්ද්‍රව්‍ය පොලිස් භාරයට ගෙන තිබෙන අතර සැකකරු කොළඹ ප්‍රදේශ ගණනාවකට මත්ද්‍රව්‍ය බෙදා හැරීමේ ජාලයේ ප්‍රධාන සැකකරුවෙකු බවට හෙළිවී තිබෙනවා.\nමේ අතර, පොලිස් මත්ද්‍රව්‍ය නාශක කාර්යාංශයේ සේවයේ යෙදී සිටියදී වැඩ තහනමට ලක් වූ පොලිස් කොස්තාපල්වරයෙකු සිය රාජකාරි හැඳුනුම්පත අවභාවිත කරමින් මත්පැන් බෝතල් තොගයක් ප්‍රවාහනය කරමින් සිටියදී අලුත්ගම - දර්ගා නගර ප්‍රදේශයේදී අත්අඩංගුවට ගෙන තිබෙනවා.",
       "URL": "https://www.hirunews.lk/272119/ඩිලිවරි-මුවාවෙන්-හොරොයින්-ගෙන-ගිය-සැකකරුවෙකු-බොරලැස්ගමුවේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1936"
}