{
       "Source": "hirunews",
       "Timestamp": "Thursday, 26 May 2022 - 7:56",
       "Headline": "චීන යුද අභ්‍යාසය තායිවානයට කරන බලපෑමක් බව ඇමරිකාව කියයි",
       "News Content": "චීනය විසින් තායිවානය අවට යුද අභ්‍යාස කිරීම එරටට කරන බලපෑමක් බව ඇමරිකානු ජනපති ජෝ බයිඩ්න් පවසනවා.\nඔහු මේ දිනවල ආසියානු සංචාරයක නිරත වන අතරතුර මෙම ප්‍රකාශය සිදු කිරීම විශේෂත්වයක්.\nතායිවානය සම්බන්ධයෙන් ඇමරිකානු ජනාධිපතිවරයා පසුගිය දා සිදු කළ ප්‍රකාශයක් පදනම් කර ගනිමින් චීනය මෙම යුද අභ්‍යාසය සැලසුම් කර ඇති බවයි විදෙස් මාධ්‍ය සඳහන් කළේ.\nමේ අතර, උතුරු කොරියාවට පනවා ඇති සම්බාධක ඉදිරියේ දී තවදුරටත් දැඩි කිරීමට එක්සත් ජාතීන්ගේ ආරක්ෂක මණ්ඩලය තීරණය කරනු ඇති බව ඇමරිකානු රජයේ ජ්‍යෙෂ්ඨ නිලධාරියෙකු ප්‍රකාශ කළා.\nඔහු සදහන් කළේ, උතුරු කොරියාව, අන්තර් මහද්වීපික බැලස්ටික් මිසයිල එල්ල කිරීමට කටයුතු කිරීම හේතුවෙන් එම පියවර ගනු ඇති බවයි.\nඒ අනුව නුදුරේදී ම සම්බාධක දැඩි කිරීම සම්බන්ධයෙන් එක්සත් ජාතීන්ගේ ආරක්ෂක මණ්ඩලයේ ඡන්ද විමසීමක් කැදවනු ඇති බව ද විදෙස් මාධ්‍ය සඳහන් කළා.",
       "URL": "https://www.hirunews.lk/305305/චීන-යුද-අභ්‍යාසය-තායිවානයට-කරන-බලපෑමක්-බව-ඇමරිකාව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1143"
}