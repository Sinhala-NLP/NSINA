{
       "Source": "hirunews",
       "Timestamp": "Monday, 23 May 2022 - 17:10",
       "Headline": "බූම් ට්‍රක් රථයක් පෙරළීමෙන් එක් අයෙක් ජිවිතක්ෂයට",
       "News Content": "නානුඔය ප්‍රදේශයේ දී බූම් ට්‍රක් රථයක් මාර්ගයෙන් ඉවතට පැන අඩි 25 පමණ ප්‍රපාතයට පෙරලිමෙන් එම බූම් ට්‍රක් රථයේ පසුපස ගමන් ගත්\nඅයෙකු මිය ගොස් තිබෙනවා.\nබරපතළ ලෙස තුවාල ලැබූ මරණකරු නුවරඑළිය මහ රෝහල වෙත ඇතුළත් කිරිමෙන් පසු (23) දින මිය ගිය බව යි නානුඔය පොලිසිය පවසන්නේ.\nමෙම අනතුරින් ජිවිතක්ෂයට පත් වී ඇත්තේ, ගිනිගත්හේන ප්‍රදේශයේ පදිංචි එස්.පණ්ඩුක නමැති 44 හැවිරිදි දෙදරු පියෙක්.\nනුවරඑලියේ සිට බූම් ට්‍රක් රථයේ නානුඔය පොලිස් වසමට අයත් රදැල්ල වතු යායේ වංගි වත්ත පහළ කොටසේ කපා ඇති දැව කඳන් රැගෙන යාමට ධාවනය කරමින් සිටින අවස්තාවේ බූම් ට්‍රක් රථය වතු මාර්ගයෙන් ඉවතට පැනීමෙනු යි මෙම අනතුර සිදු වී ඇත්තේ.\nඅනතුර සම්බන්ධයෙන් නානුඔය පොලිසිය වැඩිදුර පරීක්ෂණ පවත්වනු ඇති.",
       "URL": "https://www.hirunews.lk/305096/බූම්-ට්‍රක්-රථයක්-පෙරළීමෙන්-එක්-අයෙක්-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1148"
}