{
       "Source": "hirunews",
       "Timestamp": "Thursday, 17 August 2023 - 17:05",
       "Headline": "තණමල්විල දර අඟුරු නිෂ්පාදන කර්මාන්තශාලාවකට ප්‍රදේශවාසීන්ගෙන් විරෝධයක්",
       "News Content": "තණමල්විල - අරඹෙකෙම ප්‍රදේශයේ චීන ජාතිකයින් පිරිසක් පවත්වාගෙන යන දර අඟුරු නිෂ්පාදන කර්මාන්තශාලාවක් හේතුවෙන් ප්‍රදේශයේ වටිනා ශාක විනාශ වීමේ අවදානමක් මතුව ඇති බවට ගම්වාසින් චෝදනා කරනවා.\nඉවත දමන දර අතු භාවිත කරමින් මෙම කර්මාන්තශාලාව ආරම්භ කරන බවට මුලින් ප්‍රකාශ කළ ද මේ වන විට ප්‍රදේශයේ බුරුත, තේක්ක, නැදුන් වටිනා ශාක ද කපා අගුරු කිරීම ආරම්භ කර ඇති බවයි ඔවුන් ප්‍රකාශ කළේ.\nගම්වාසින් සහ පරිසර යුක්ති කේන්ද්‍රය එක්ව ඊයේ මෙම කර්මාන්තශාලාවට එරෙහිව ප්‍රදේශයේ විරෝධතාවක් ද පැවත්වුවා.",
       "URL": "https://www.hirunews.lk/345175/තණමල්විල-දර-අඟුරු-නිෂ්පාදන-කර්මාන්තශාලාවකට-ප්‍රදේශවාසීන්ගෙන්-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=91"
}