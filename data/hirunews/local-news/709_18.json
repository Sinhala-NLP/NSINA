{
       "Source": "hirunews",
       "Timestamp": "Friday, 25 November 2022 - 13:31",
       "Headline": "පිඹුරු ප්‍රහාරයකින් ගැලවුණු පස් හැවිරිදි ඕස්ට්‍රේලියානු දරුවා",
       "News Content": "ඔස්ට්‍රෙලියාවේ නිව් සවුත් වේල්ස් හි වෙරළබඩ නගරයක් වන බයිරන් බේ ප්‍රදේශයේ දී පිඹුරෙකුගේ ප්‍රහාරයකින් දිවි ගලවා ගන්නට පස් හැවිරිදි දරුවෙකු සමත් වී තිබෙනවා.\nබියු බ්ලේක් නැමති මෙම කුඩා දරුවා මෙලෙස අඩි දහයක් පමණ දිග පිඹුරාගේ ප්‍රහාරයට ලක් වී ඇත්තේ, ඔහුගේ නිවසේ ඉදි කර ඇති කුඩා පිහිනුම් තටාකයේ ක්‍රීඩා කරමින් සිටිය දී.\nඒ අවස්තාවේ දී මෙම දරුවා වෙත පැමිණි පිඹුරා බි‍යුගේ පාදයේ වෙලී ඔහු ව පිහිනුම් තටාකය තුළට ඇදගෙන ගොස් තිබෙනවා.\nමෙම සිදුවීම ඒ අසල සිටි කුඩා දරුවාගේ 76 හැවිරිදි මුත්තනුවන් වන විසින් දැක ඇති අතර ඔහු වහාම පිහිනුම් තටාකයට පැන පිඹුරා සමඟ පොරබැද දරුවාව පිඹුරාගෙන් බේරා ගැනීමට සමත් වී තිබෙනවා.\nඒ සමඟම එතැනට පැමිණි බියු ගේ පියා වන බෙන් පිඹුරාව අල්ලාගෙන එම සත්වයා අසල වන ලැහැබකට මුදාහැරීමට කටයුතු කර තිබෙනවා.\nකෙසේ වෙතත් මෙම ප්‍රහාරයෙන් කුඩා බියු හට බරපතළ හානි සිදු වී නොමැති අතර ඔහුගේ පාදයේ සුළු සීරීම් තුවාල කිහිපයක් පමණක් දක්නට ලබුනු බවයි සිඩ්නි ප්‍රාදේශීය ගුවන් විදුලි සේවාවක් වාර්තා කරන්නේ.\n\"අපි ලේ පිරිසිදු කර, ඔහු විෂ සහිත සර්පයෙකු නොවන නිසා ඔහු මිය යන්නේ නැති බව ඔහුට පැවසුවා. ඇත්තටම ඔහු ඉතා හොඳින්,\" ඔහුගේ පියා බෙන් සිකුරාදා මෙල්බර්න් ගුවන් විදුලි නාලිකාවකට සිද්ධිය ගැන පවසමින් කියා සිටියා.\n\"බියු තටාකයේ අද්දර ඇවිදිමින් සිටියා. මම විශ්වාස කරන්නේ පිඹුරා එහි හිඳගෙන ගොදුරක් එනතුරු බලා සිටි බවයි.\n\"මම දැක්කා ලොකු කළු ඡායාවක් පඳුරෙන් එලියට ඇවිත් ඒක සම්පූර්ණයෙන්ම එයාගේ කකුල වටේ එතෙනවා.\"\n\"මම පොඩි කොල්ලෙක් නෙවෙයි. ඉතින් මම තත්පර 15-20ක් ඇතුළත ඔහුව නිදහස් කළා,\" බෙන් පැවසීය.",
       "URL": "https://www.hirunews.lk/321245/පිඹුරු-ප්‍රහාරයකින්-ගැලවුණු-පස්-හැවිරිදි-ඕස්ට්‍රේලියානු-දරුවා",
       "Category": "Local News",
       "Parent URL": "https://www.hirunews.lk/local-news.php?pageID=709"
}