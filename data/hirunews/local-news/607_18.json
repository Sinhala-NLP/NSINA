{
       "Source": "hirunews",
       "Timestamp": "Thursday, 12 January 2023 - 11:22",
       "Headline": "බැස්ටියන් මාවතේ ඝාතන සිද්ධියට සැකකරුවන් පැමිණි යතුරුපැදිය පිලියන්දලින් සොයා ගැනේ",
       "News Content": "පසුගිය වසරේ මැයි මස 30 වන දින පිටකොටුව බැස්ටියන් මාවතේ දී පුද්ගලයෙකුට වෙඩි තබා ඝාතනය කිරීම සහ තවත් පුද්ගලයෙකුට තුවාල සිදුකිරීමේ සිද්ධියට සැකකරුවන් පැමිණි යතුරුපැදිය පිලියන්දල - මකුලුදූව ප්‍රදේශයේ දී සොයා ගෙන තිබෙනවා.\nඊට අදාළව පුද්ගලයෙකු ඊයේ (11) අත්අඩංගුවට ගෙන ඇති අතර පසුව ඔහුගෙන් කරන ලද ප්‍රශ්න කිරීමවලදී යතුරුපැදිය ළඟ තබා ගැනීමට භාර දුන් පුද්ගලයා ද අත්අඩංගුවට ගත් බවයි පොලිස් මාධ්‍ය කොට්ඨාශය සඳහන් කළේ.\nඔහු මට්ටක්කුලිය - සමිට්පුර ප්‍රදේශයේ පදිංචි 37 හැවිරිදි අයෙක්.\nඔවුන්ගෙන් සිදුකරන ලද ප්‍රශ්න කිරීම්වලින් අනාවරණ වී ඇත්තේ සමිට්පුර ප්‍රදේශයේ පදිංචි පුද්ගලයා ඩුබායිහි සිටින සංවිධානාත්මක අපරාධකරුවෙකු සමග සබඳතා පවත්වන බවටයි.",
       "URL": "https://www.hirunews.lk/324850/බැස්ටියන්-මාවතේ-ඝාතන-සිද්ධියට-සැකකරුවන්-පැමිණි-යතුරුපැදිය-පිලියන්දලින්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=607"
}