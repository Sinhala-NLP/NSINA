{
       "Source": "hirunews",
       "Timestamp": "Wednesday, 24 October 2018 - 7:57",
       "Headline": "ජල ගාස්තු වැඩි කිරීමට ඇමති හකීම් අනුමැතිය ඉල්ලයි",
       "News Content": "ජල ගාස්තු සියයට 65කින් පමණ ඉහළ දැමීමට ජල සම්පාදන හා නාගරික සැලසුම් අමාත්‍ය රවුෆ් හකීම් අමාත්‍ය මණ්ඩල අනුමැතිය ඉල්ලා තිබෙනවා.\nමේ සඳහා අමාත්‍යවරයා විසින් ඊයේ (23) පැවැති කැබිනට් රැස්වීමට අමාත්‍ය මණ්ඩල සංදේශයක් ද ඉදිරිපත් කර ඇති බවයි වාර්තා වන්නේ.\nමෙම යෝජනාවට අමාත්‍යවරුන් රිෂාඩ් බදියුදීන් සහ ආචාර්ය සරත් අමුණුගම දැඩි විරෝධය පළ කර ඇති බව ද රජයේ ආරංචි මාර්ග සඳහන් කළා.\nඅමාත්‍ය රවුෆ් හකීම් කියා සිටියේ 2012 සිට ජල ගාස්තු වැඩිවීමක් සිදුකර නොමැති බැවින් මණ්ඩලය පාඩු ලබන බවයි.\nකෙසේ වෙතත්, මෙහි අවසන් තීරණය ගැනීමට ජීවන වියදම් කමිටුවට භාර දී තිබෙනවා.",
       "URL": "https://www.hirunews.lk/202805/ජල-ගාස්තු-වැඩි-කිරීමට-ඇමති-හකීම්-අනුමැතිය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3684"
}