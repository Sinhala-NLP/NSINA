{
       "Source": "hirunews",
       "Timestamp": "Tuesday, 18 July 2023 - 6:50",
       "Headline": "ඉඩම් ආරවුලක් දුරදිග ගිහින්: පහර දීමකින් අයෙක් මරුට",
       "News Content": "අම්බලන්තොට, මාමඩල ප්‍රදේශයේදී ඊයේ (17) උදැල්ලකින්, යකඩ පොල්ලකින් සහ සවලකින් පහර දීමක් හේතුවෙන් තුවාල සහිතව අම්බලන්තොට රෝහලට ඇතුළත් කළ පුද්ගලයකු වැඩිදුර ප්‍රතිකාර සඳහා හම්බන්තොට රෝහලට ඇතුළත් කර ප්‍රතිකාර ලබමින් සිටියදී මිය ගොස් තිබෙනවා.\nමෙසේ මිය ගොස් ඇත්තේ 60 හැවිරිදි අම්බලන්තොට, මාමඩල ප්‍රදේශයේ පදිංචිකරුවෙක්.\nමිය ගිය අයගේ සහෝදරියගේ දරුවන් සමඟ ඉඩමේ වැටක් සම්බන්ධව ඇති කර ගත් ආරවුලක් හේතුවෙන් මෙම පහර දීම සිදු කර ඇති බවයි පොලිස් විමර්ශනවලින් අනාවරණය වී තිබෙන්නේ.\nසිද්ධියට අදාළ සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා අම්බලන්තොට පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/341562/ඉඩම්-ආරවුලක්-දුරදිග-ගිහින්-පහර-දීමකින්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=175"
}