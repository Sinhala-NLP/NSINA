{
       "Source": "hirunews",
       "Timestamp": "Saturday, 24 April 2021 - 5:52",
       "Headline": "බදියුදීන් සහ ඔහුගේ සොහොයුරා CID අත්අඩංගුවට (වීඩියෝ)",
       "News Content": "පාස්කු ප්‍රහාරයේ ස්වයං ඝාතකයන්ට ආධාර අනුබලදීම සහ ඔවුන් සමඟ සබඳතා පැවැත්වීමේ චෝදනා මත පාර්ලිමේන්තු මන්ත්‍රී රිෂාඩ් බදියුදීන් සහ ඔහුගේ සොහොයුරු රියාජ් බදියුදීන් අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\nඔවුන් සම්බන්ධයෙන් ත්‍රස්තවාදය වැළැක්වීමේ පනත යටතේ කටයුතු කරන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ.\nමේ අතර ත්‍රස්ත විමර්ශන කොට්ඨාසය විසින් කුලියාපිටියේදී අත්අඩංගුවට ගනු ලැබු සහරාන් හෂීම්ගේ බිරිඳගේ පියා ඇතුළු තුන්දෙනාගෙන් රැඳවුම් නියෝග යටතේ තවදුරටත් ප්‍රශ්න කරමින් සිටිනවා.\nඅන්තවාදී දේශනවලට සහභාගි වූ පුද්ගලයින් 80 දෙනෙකු මේ වනවිට අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා. ඒ වවුනියාව ප්‍රදේශයේදී මාධ්‍ය වෙත අදහස් දක්වමින්.",
       "URL": "https://www.hirunews.lk/269335/බදියුදීන්-සහ-ඔහුගේ-සොහොයුරා-cid-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2000"
}