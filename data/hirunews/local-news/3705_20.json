{
       "Source": "hirunews",
       "Timestamp": "Wednesday, 10 October 2018 - 14:09",
       "Headline": "බීමට ජලය ඉල්ලා මාවනැල්ලේ විරෝධතාවයක් (ඡායාරූප)",
       "News Content": "පානීය ජල පහසුකම් ලබාදෙන ලෙස ඉල්ලා මාවනැල්ල ප්‍රදේශයේ පවුල් 6000 කට අයත් පුද්ගලයන් පිරිසක් කොළඹ - නුවර ප්‍රධාන මාර්ගයේ අලූත් නුවර මංසන්ධියේ අද විරෝධතාවයක නිරත වුණා.\nතම ගම්මාන වලට යන ප්‍රධාන මාර්ගයේ ජල සම්පාදන මණ්ඩලයට අයත් ජල නල තුනක් තිබුන ද එමගින් නියමිත ලෙස ජලය බෙදා හැරීමේ ගැටලුවක් පවතින බවයි විරෝධතාකරුවන් පෙන්වාදී ඇත්තේ.\nමේ පිළිබඳ සියලූ වගකිව යුතු අංශ දැනුවත් කර තිබුන ද ඊට විසඳුම් නොලැබීම හමුවේ සාමකාමී ලෙස විරෝධතාවක නිරතවු බව ප්‍රදේශවාසීන් සඳහන් කළා.\nඅප වාර්තාකරු සදහන් කළේ විරෝධතාවයේ නිරත වීමෙන් අනතුරුව ඔවුන් පාගමනින් මාවනැල්ල ජල සම්පාදන මණ්ඩලයට පැමිණ බලධාරින් තම ගැටලූව සම්බන්ධයෙන් දැනුවත් කළ බවයි.\nඑහිදී නිලධාරීන් සඳහන් කර ඇත්තේ මෙම ජනතාවගේ ජල ගැටලූව වෙනුවෙන් එම ජල නලවලට සිකුරාදා සහ සදුදා දිනයන්හිදි ජලය ලබා දෙන බවයි.\nඡායාරූප - හෙම්මාතගම සමන් විජය බණ්ඩාර",
       "URL": "https://www.hirunews.lk/201836/බීමට-ජලය-ඉල්ලා-මාවනැල්ලේ-විරෝධතාවයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3705"
}