{
       "Source": "hirunews",
       "Timestamp": "Tuesday, 24 November 2020 - 7:56",
       "Headline": "ජනපතිට මෝදිගෙන් සුබපැතුම් (වීඩියෝ)",
       "News Content": "ජනාධිපති ධුරයට පත්ව වසරක් සම්පූර්ණවීම නිමිත්තෙන් ඉන්දීය අග්‍රාමාත්‍ය නරේන්ද්‍ර මෝදි ජනාධිපති ගෝඨාභය රාජපක්ෂ වෙත සුබපැතුම් එක්කර තිබෙනවා.\nවිශේෂ සුබපැතුම් පණිවුඩයක් යොමු කරමින් ඉන්දීය අග්‍රාමාත්‍යවරයා සඳහන් කර ඇත්තේ පසුගිය වසරක කාලය තුළදී ශ්‍රී ලංකාව සහ ඉන්දියාව අතර සබඳතා නව මානයකට රැගෙන යමින් පුළුල් කිරීමට හැකිවූ බවයි. දෙරට අතර සබඳතා ශක්තිමත් කරගැනීමට ඉන්දියාව සැමවිටම කැපවී සිටින බවද ඉන්දීය අග්‍රාමාත්‍යවරයා පෙන්වා දෙනවා.\nකොරෝනා වසංගතය හමුවේ දෙරට අතර ඇතිවූ සහයෝගීතාව තුළින් එය මනාව පිළිබිඹු වන බවද එම සුබපැතුම් පණිවුඩයේ සඳහන්.\nශ්‍රී ලංකාවේ සංවර්ධන වැඩපිළිවෙලට මෙන්ම කොරෝනා මර්දනයට ඉන්දීය රජයේ අඛන්ඩ සහය හිමිවන බව සඳහන් කරන ඉන්දීය අග්‍රාමාත්‍ය නරේන්ද්‍ර මෝදි, ගෝඨාභය රාජපක්ෂගේ නායකත්වය යටතේ ද්විපාර්ශවික සබඳතාවල ඉහළම තත්ත්වයක් අත්කරගැනීමට හැකිවනු ඇතැයි අපේක්ෂා කරනවා.",
       "URL": "https://www.hirunews.lk/255452/ජනපතිට-මෝදිගෙන්-සුබපැතුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2315"
}