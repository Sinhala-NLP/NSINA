{
       "Source": "hirunews",
       "Timestamp": "Friday, 30 December 2022 - 8:02",
       "Headline": "නිවාස අලෙවියෙන් ඩොලර් ලක්ෂ 05ක් ඉපයූ නාගරික සංවර්ධන අධිකාරිය (වීඩියෝ)",
       "News Content": "නාගරික සංවර්ධන අධිකාරියට අයත් නිවාස ඩොලර්වලට අලෙවි කිරීමේ වැඩපිලිවෙල යටතේ මේ දක්වා අමෙරිකානු ඩොලර් ලක්ෂ 05කට අධික මුදලක් උපයා තිබෙනවා.\nරට තුළ පැවති ඩොලර් අර්බුදයට විසඳුමක් ලෙස නාගරික සංවර්ධන අධිකාරිය විසින් ඉදිකර ඇති මධ්‍යම පාන්තික නිවාස විදෙස්ගත ශ්‍රී ලාංකිකයන්ට සහ විදෙස්ගත ශ්‍රී ලාංකික ශ්‍රමිකයන්ට අලෙවි කිරීම ආරම්භ වූයේ පසුගිය සැප්තැම්බර් මාසයේ සිටයි.\nඒ අනුව ඩොලර් ගෙවා පළමු නිවස මිල දී ගනු ලැබුවේ ඩුබායි හි සිටි ශ්‍රී ලාංකිකයෙක් වන අතර, මේ වනවිට නිවාස 11ක් ඩොලර්වලට අලෙවි කර තිබෙනවා.",
       "URL": "https://www.hirunews.lk/323854/නිවාස-අලෙවියෙන්-ඩොලර්-ලක්ෂ-05ක්-ඉපයූ-නාගරික-සංවර්ධන-අධිකාරිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=635"
}