{
       "Source": "hirunews",
       "Timestamp": "Friday, 21 April 2023 - 13:54",
       "Headline": "බිත්තර මිල අඩු කිරීමට සූදානමක් (වීඩියෝ)",
       "News Content": "ඉදිරි සති දෙක තුළ බිත්තර මිල අඩුකිරීමට කටයුතු කරන බව වෙළඳ අමාත්‍ය නලින් ප්‍රනාන්දු පවසනවා.\nකෙසේ වෙතත්, බිත්තරයක නිෂ්පාදන පිරිවැය රුපියල් 30කට වඩා අඩු වුවත් ඊට සාපේක්ෂව ඉදිරියේදී බිත්තර මිල අඩු කළහොත් බිත්තර නිෂ්පාදකයන් ගැටළු රැසකට මුහුණදෙන බවයි බිත්තර වෙළඳ සංගමයේ සභාපති ඇන්ටන් නිශාන්ත අප්පුහාමි ජාඇළ අද (21) දින පැවති මාධ්‍ය හමුවකට එක්වෙමින් සඳහන් කළේ.\nකෙසේ වෙතත් පාලන මිල ඉක්මවා බිත්තර අලෙවි කිරීමට කිසිසේත් ඉඩ ලබා නොදෙන බවයි අමාත්‍යවරයා ගනේමුල්ල ප්‍රදේශයේ ඊයේ පැවති වැඩසටහනකින් අනතුරුව මාධ්‍යවේදීන් නැගූ ප්‍රශ්නයකට පිළිතුරු ලබාදෙමින් වෙළඳ අමාත්‍ය නලින් ප්‍රනාන්දු කියා සිටියේ.",
       "URL": "https://www.hirunews.lk/333066/බිත්තර-මිල-අඩු-කිරීමට-සූදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=400"
}