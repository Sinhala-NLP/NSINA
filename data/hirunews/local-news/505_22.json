{
       "Source": "hirunews",
       "Timestamp": "Wednesday, 01 March 2023 - 9:16",
       "Headline": "පොලිස් විශේෂ කාර්ය බලකාය පිහිටුවා අදට දශක 4ක්",
       "News Content": "පොලිස් විශේෂ කාර්ය බලකාය පිහිටුවා අදට දශක 4ක් සපිරෙනවා.\nපොලිසියෙන් තෝරාගන්නා දක්ෂතම නිලධාරින් 60 දෙනෙකු විශේෂ පුහුණුවක් ලබාදීමත් සමඟ දිවංගත රවී ජයවර්ධනගේ සංකල්පයකට අනුව පොලිස් විශේෂ කාර්ය බලකාය ආරම්භ වන්නේ 1983 අද වැනි දිනකයි.\nකටුකුරුන්ද පුහුණු පාසලට අනුයුක්ත කර බි්‍රතාන්‍යය විශේෂ උපදේශකයන්ගේ පුහුණුව ලබාදී බඳවාගත් එම කණ්ඩායමෙන් 30 දෙනෙකු වැල්ලවත්ත ප්‍රදේශයේත්, තවත් 30 දෙනෙකු යාපනය ප්‍රදේශයේත් රාජකාරියට අනුයුක්ත කළා.\nඑවක පොලිස් අධිකාරී බෝධි ලියනගේ විශේෂ කාර්ය බලකායේ මුල්ම අණදෙන නිලධාරියා වුණා.\nයුද කාලසීමාවේ රටේ සහ ජනතාවගේ ආරක්ෂාව වෙනුවෙන් විශේෂ කාර්ය බලකාය ඉටුකළ මෙහෙවර වදනින් කැටි කළ නොහැකියි.\nනියෝජ්‍ය පොලිස්පති නීතීඥ වරුණ ජයසුන්දර වර්තමානයේ පොලිස් විශේෂ කාර්ය බලකායේ අණදෙන නිලධාරියා ලෙස කටයුතු කරනවා.\nදිවයින පුරා පිහිටුවා ඇති කඳවුරු 74 ක් මගින් පොලිස් විශේෂ කාර්ය බලකාය අදටත් රටේ ආරක්ෂාව, මත්ද්‍රව්‍ය මැඩලීම්, ස්වභාවික සම්පත් සුරැකීම්, දේපළ ආරක්ෂා කිරීම් ඇතුලු නීතිය හා සාමය සුරක්ෂිත කිරීම වෙනුවෙන් මහා මෙහෙවරක් සිදුකරන්නේ නියත ජයක් යන ඔවුන්ගේ ආදර්ශ පාඨය සැබෑවක් බවට පත් කරමින්.",
       "URL": "https://www.hirunews.lk/328642/පොලිස්-විශේෂ-කාර්ය-බලකාය-පිහිටුවා-අදට-දශක-4ක්",
       "Category": "Local News",
       "Parent URL": "https://www.hirunews.lk/local-news.php?pageID=505"
}