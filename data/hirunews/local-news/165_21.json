{
       "Source": "hirunews",
       "Timestamp": "Friday, 21 July 2023 - 7:21",
       "Headline": "ප්‍රංශ තරුණියකට සිතුල්පව්වේදී වන අලියෙකු පහරදෙයි",
       "News Content": "සිතුල්පව්ව රජමහ විහාරස්ථානය නැරඹීමට පැමිණි ප්‍රංශ ජාතික 24 හැවිරිදි තරුණියකට විහරස්ථාන භූමියේ දී වන අලියෙකු පහරදී තිබෙනවා.\nඊයේ (20) පස්වරුවේ විහාරස්ථානයේ පිවිසුම් දොරටුව අසළ ඇති සංඝාවාසය ඉදිරිපිටදී කොන්දා නමින් හදුන්වන වන අලියෙකු ඡායාරූප ගත කිරීමට යාමේදීයී මෙලෙස පහර දී ඇත්තේ.\nඑම අවස්ථාවේ තරුණිය සමග තවත් ප්‍රංශ ජාතිකයන් තුන්දෙනෙකු සහ කාන්තාවක සිට තිබෙනවා.\nපසුව අසළ සිටි පිරිස අලියා එළවා දමා ප්‍රංශ ජාතික තරුණිය සුවසැරිය ගිලන්රථයක් මගින් දෙඹරවැව රෝහලට ඇතුළත් කරනු ලැබුවා.\nඇයගේ තත්ත්වය බරපතල නොවන බවයි පොලීසිය සඳහන් කළේ.\nමේ අතර අහංගම - කබලාන ප්‍රදේශයේ සංචාරක නිවාසයක නවාතැන් ගෙන සිටි රුසියානු ජාතික කාන්තාවක් කුලී පදනම මත ලබාගත් ස්කූටර් වර්ගයේ යතුරුපැදියක් සහ එහි තිබූ රුපියල් 15,000ක මුදලක් සමග සොරාගෙන තිබෙනවා.\nඒ සම්බන්ධයෙන් විමර්ශනයක් ආරම්භ කර ඇති බවයි අහංගම පොලිසිය කියා සිටියේ.",
       "URL": "https://www.hirunews.lk/341965/ප්‍රංශ-තරුණියකට-සිතුල්පව්වේදී-වන-අලියෙකු-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=165"
}