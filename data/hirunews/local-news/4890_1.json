{
       "Source": "hirunews",
       "Timestamp": "Wednesday, 07 September 2016 - 7:31",
       "Headline": "වසර 17කට පෙර සිදුවූ ඝාතනයකට තුන්දෙනෙකුට මරණ දඩුවම",
       "News Content": "මීට වසර 17 කට පෙර සිදුවූ මනුෂ්‍ය ඝාතනයකට වරදකරුවන් වූ තිදෙනෙකුට ගම්පහ මහාධිකරණය ඊයේ මරණ දඩුවම නියම කළා.\nඒ, හත්දෙනෙකුගෙන් යුත් විශේෂ ජූරි සභාවක් හමුවේ අදාළ නඩුව කැඳවූ අවස්ථාවේදියි.\n1999 වසරේ පෙබරවාරි මස 22 වනදා මෙම ඝාතනය සිදුව තිබෙනවා.\nවිත්තිකරුවන් තුන්දෙනා අදාළ පුද්ගලයාගේ අතපය බැඳ ඝාතනය කර දොම්පේ ප්‍රදේශයෙන් කැළණි ගඟට දමා ඇති බව  සඳහන්.\nඝාතනය සිදුකර දින  දෙකකට පසුවයි මෙම පුද්ගලයාගේ සිරුර සොයාගෙන ඇත්තේ.\nමෙලෙස ඝාතනයට ලක්වූයේ පන්නිපිටිය ප්‍රදේශයේ පදිංචි 27 හැවිරිදි ත්‍රිරෝද  රථ රියදුරෙක්.\nකුලී ගමනක් යන මුවාවෙන් අදාළ ත්‍රිරෝද රථ රියදුරු දොම්පේ ප්‍රදේශයට රැගෙන ගොස් මෙම ඝාතනය සිදුකර තිබෙනවා.",
       "URL": "https://www.hirunews.lk/142412/වසර-17කට-පෙර-සිදුවූ-ඝාතනයකට-තුන්දෙනෙකුට-මරණ-දඩුවම",
       "Category": "Local News",
       "Parent URL": "https://www.hirunews.lk/local-news.php?pageID=4890"
}