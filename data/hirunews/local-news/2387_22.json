{
       "Source": "hirunews",
       "Timestamp": "Thursday, 15 October 2020 - 20:20",
       "Headline": "හස්ති ශෛලපුර රාජසභාව සුරැකීමේ ජනතා පවුර බුවනෙක හෝටලයට",
       "News Content": "පුරාවිද්‍යා වටිනාකමක් සහිත කුරුණෑගල බුවනෙක හෝටලයේ කොටසක් විනාශ කර අදට මාස 03 ක් සැපිරීම නිමිත්තෙන් එම ස්ථානයට පැමිණි හස්ති ශෛලපුර රාජසභාව සුරැකීමේ ජනතා පවුරේ කැඳවුම්කරු, ජනතා විමුක්ති පෙරමුණේ දේශපාලන මණ්ඩල සභික නාමල් කරුණාරත්න සහ සිවිල් සංවිධාන නියෝජිතයින්ට පිරිසකගෙන් දැඩි විරෝධයක් එල්ල වුණා.\nඅද(15) එම ස්ථානයේ විරෝධතා පැවැත්වීමට එරෙහිව කුරුණෑගල පොලිසිය අධිකරණ නියෝගයක්ද ලබාගෙන තිබූ බවයි අප වාර්තාකරු සඳහන් කළේ.\nඑම අවස්ථාවේ පොලිසිය සහ හස්ති ශෛලපුර රාජසභාව සුරැකීමේ ජනතා පවුරේ කැඳවුම්කරු, නාමල් කරුණාරත්න ඇතුළු පිරිස අතර කතාබහක් සිදුවූ අතර, ප්‍රදේශවාසීන්ද ඔවුන්ට දැඩි විරෝධයක් එල්ල කළා.",
       "URL": "https://www.hirunews.lk/252624/හස්ති-ශෛලපුර-රාජසභාව-සුරැකීමේ-ජනතා-පවුර-බුවනෙක-හෝටලයට",
       "Category": "Local News",
       "Parent URL": "https://www.hirunews.lk/local-news.php?pageID=2387"
}