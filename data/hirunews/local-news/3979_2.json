{
       "Source": "hirunews",
       "Timestamp": "Monday, 23 April 2018 - 6:47",
       "Headline": "අනුරපුරේදී සහ මෝදරදී හෙරොයින් සමඟ දෙදෙනෙක් කොටු",
       "News Content": "අනුරාධපුර, පොතානේගම හන්දිය ප්‍රදේශයේදී හෙරොයින් සමඟ පුද්ගලයෙකු අනුරාධපුර පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු සන්තකයේ තිබී හෙරොයින් ග්‍රෑම් නවයයි මිලි ග්‍රෑම් 750ක් සොයාගත් බවයි පොලිසිය පවසන්නේ.\nමෙලෙස අත්අඩංගුවට ගැනුණු සැකකරු අනුරාධපුර ප්‍රදේශයේම පදිංචිකරුවෙක් වන අතර ඔහු අද (23) දින අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර මෝදර ප්‍රදේශයේදී ද හෙරොයින් ග්‍රෑම් දෙකයි මිලි ග්‍රෑම් 320ක් සමඟ සැකකරුවෙකු ඊයේ (22) අත්අඩංගුවට ගෙන තිබෙනවා.\nඅත්අඩංගුවට ගැනුණු 31 හැවිරිදි සැකකරු අද (23) මාලිගාකන්ද මහේස්ත්‍රාත් අධිකරණයට ඉරිදිරිපත් කිරීමට නියමිත අතර මෝදර පොලිසිය වැඩිදුර පරීක්ෂණ පවත්වන බව සඳහන්.",
       "URL": "https://www.hirunews.lk/189005/අනුරපුරේදී-සහ-මෝදරදී-හෙරොයින්-සමඟ-දෙදෙනෙක්-කොටු",
       "Category": "Local News",
       "Parent URL": "https://www.hirunews.lk/local-news.php?pageID=3979"
}