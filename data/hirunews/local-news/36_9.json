{
       "Source": "hirunews",
       "Timestamp": "Tuesday, 12 September 2023 - 8:39",
       "Headline": "රත්මලාන වෙඩි තැබීමේ සිද්ධියට සැකකරුවන් පැමිණි යතුරු පැදිය ගඟකින් ගොඩගනී",
       "News Content": "රත්මලාන ඥානේන්ද්‍ර ප්‍රදේශයේදී බෝට්ටු හිමි ව්‍යාපාරිකයෙකුට වෙඩි තැබීමේ සිද්ධියට අදාළව සැකකරුවන් පැමිණි බව කියන යතුරු පැදිය බණ්ඩාරගම - කිදෙල්පිටිය බොල්ගොඩ ගඟේ අතුගඟක දමා ගොස් තිබියදී පොලිසිය ඊයේ (11) සොයා ගත්තා.\nරත්මලාන ඥානේන්ද්‍ර පාරේ විජයාරාම විහාරස්ථානය අසල දුම්රිය මාර්ගයට යාබඳව පෙරේදා අලුයම සිදුවූ මෙම වෙඩි තැබීමෙන් තුවාල ලැබුවේ විමුක්ති නුවන් සම්පත් නැමැති 34 හැවිරිදි පුද්ගලයෙක්.\nඔහු තවදුරටත් කළුබෝවිල ශික්ෂණ රෝහලේ ප්‍රතිකාර ලබනවා.\nවෙඩි තැබීමේ පසුව සැකකරුවන් පැමිණි මෝටර් රථය සහ යතුරු පැදිය රත්මලාන බොරුපන, මාර්ගය ඔස්සේ බෝකුන්දරට පැමිණ අලු‍ත් පාර ඔස්සේ කැස්බෑවට නගරයට ධාවනය කර තිබෙනවා.\nපසුව මොවුන් බණ්ඩාරගම මාර්ගයෙන් හොරණ දෙසට ගමන් කර තිබූ බවයි සීසීටීවි දර්ශන ඔස්සේ පොලිසිය අනාවරණය කර ගනු ලැබුවේ.",
       "URL": "https://www.hirunews.lk/347994/රත්මලාන-වෙඩි-තැබීමේ-සිද්ධියට-සැකකරුවන්-පැමිණි-යතුරු-පැදිය-ගඟකින්-ගොඩගනී",
       "Category": "Local News",
       "Parent URL": "https://www.hirunews.lk/local-news.php?pageID=36"
}