{
       "Source": "hirunews",
       "Timestamp": "Friday, 10 April 2020 - 17:21",
       "Headline": "පස්වරු 4.30න් අවසන් වූ පැය 24 තුල කිසිදු කොරෝනා වෛරස් ආසාදිතයෙකු හමුවී නැහැ",
       "News Content": "අද පස්වරු 4.30 දක්වා ගතවූ පැය 24ක කාලය තුල කොරෝනා වෛරස් ආසාදිත කිසිවෙකු ශ්‍රී ලංකාවෙන් වාර්තාවී නොමැති බව සෞඛ්‍ය සේවා අධ්‍යක්ෂ ජෙනරාල් විශේෂඥ වෛද්‍ය අනිල් ජාසිංහ පවසනවා.\nමේ දක්වා ශ්‍රී ලංකාවෙන් හමුවී ඇති ආසාදිතයන් සංඛ්‍යාව 190ක්.\nපුද්ගල මරණ 7ක් ද වාර්තාවී ඇති අතර වෛරස ආසාදනයෙන් පසු සුවය ලබා රෝහල්වලින් පිටව ගොස් ඇති සංඛ්‍යාව 50ක්.\nඑමෙන්ම 133 දෙනෙකු ප්‍රතිකාර ලබමින් සිටිනවා.\nසෞඛ්‍ය සේවා අධ්‍යක්ෂ ජෙනරාල්වරයා කියාසිටියේ සාම්පල් ලබා ගැනීමේදී රෝහල්වල රෝගීන්ට අමතරව සමාජයේ නියැදි සාම්පල් ලබා ගැනීම ද සිදු කෙරෙන බවයි.\nඑමගින් දිනකට පරීක්ෂා කරනු ලබන සාම්පල් ප්‍රමාණය වැඩි කර ඇතැයි ද ඔහු සඳහන් කළා.",
       "URL": "https://www.hirunews.lk/238349/පස්වරු-4-30න්-අවසන්-වූ-පැය-24-තුල-කිසිදු-කොරෝනා-වෛරස්-ආසාදිතයෙකු-හමුවී-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=2804"
}