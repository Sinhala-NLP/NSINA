{
       "Source": "hirunews",
       "Timestamp": "Friday, 12 May 2023 - 13:51",
       "Headline": "ට්විටර් සමාගමේ ප්‍රධාන විධායක නිලධාරී තනතුරට කාන්තාවක්",
       "News Content": "ට්විටර් සමාගමේ ප්‍රධාන විධායක නිලධාරී තනතුර සඳහා කාන්තාවක් පත්කිරීමට නියමිත බව එහි හිමිකාරීත්වය දරණ ඉලෝන් මස්ක් නිවේදනය කර තිබෙනවා.\nට්විටර් සටහනක් තබමින් ඔහු සදහන් කර ඇත්තේ තවත් සති 6 කින් නව විධායක නිලධාරිනිය එම තනතුරට පත්වන බවයි.\nඒ අනුව තම භූමිකාව විධායක සභාපති ධුරයට සහ නිෂ්පාදන මෘදුකාංග හා පද්ධති මෙහෙයුම් සදහා පමණක් සීමාවන බව ඔහු එමගින් නිවේදනය කර තිබෙනවා.\nනව ප්‍රධාන විධායක නිලධාරි ලෙස පත් කරනු ලබන්නේ කාන්තාවක් බවට ප්‍රකාශ කර ඇතත් ඒ, කවුරුන්ද යන්න ඔහු මෙතෙක් අනාවරණ කර නැහැ.",
       "URL": "https://www.hirunews.lk/334972/ට්විටර්-සමාගමේ-ප්‍රධාන-විධායක-නිලධාරී-තනතුරට-කාන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=349"
}