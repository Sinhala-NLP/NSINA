{
       "Source": "hirunews",
       "Timestamp": "Thursday, 22 September 2016 - 16:35",
       "Headline": "ගැඹුරු සහ නොගැඹුරු මුහුදේ සුළගේ වේගය වැඩිවිය හැකියි - කාලගුණ විද්‍යා දෙපාර්තමේන්තුව කියයි",
       "News Content": "දිවයින හරහා සහ අවට මුහුදු ප්‍රදේශවල විටින් විට තද සුළං බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nමන්නාරම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශවල සුළගේ වේගය විටෙක පැයට කිලෝමීටර් 60 ත් 70 ත් දක්වා වැඩිවිය හැකි බව එම දෙපාර්තමේන්තුව නිවේදනයක් නිකුත් කරමින් සදහන් කළා.\nඒ හේතුවෙන් මුහුදු ප්‍රදේශ විටින් විට රළු විය හැකි අතර මේ පිළිබදව විමසිලිමත් වන ලෙස ධීවර සහ නාවික ප්‍රජාවගෙන් කාලගුණ දෙපාර්තමේන්තුව ඉල්ලා සිටිනවා.",
       "URL": "https://www.hirunews.lk/143574/ගැඹුරු-සහ-නොගැඹුරු-මුහුදේ-සුළගේ-වේගය-වැඩිවිය-හැකියි-කාලගුණ-විද්‍යා-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4867"
}