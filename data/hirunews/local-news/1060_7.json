{
       "Source": "hirunews",
       "Timestamp": "Wednesday, 29 June 2022 - 14:20",
       "Headline": "රජයේ සහ පෞද්ගලික බැංකු ගණුදෙනු කරන වේලාවන්වල වෙනසක්",
       "News Content": "ඉන්ධන අර්බුදය හේතුවෙන් රාජ්‍ය සහ පෞද්ගලික බැංකු සතියේ දිනවල ගණුදෙනු කරන වේලාවන් සංශෝධනය කර තිබෙනවා.\nඒ අනුව, අද සිට පෙරවරු 9 සිට පස්වරු 1 දක්වා පමණක් ගණුදෙනු කිරීම් සිදුකරන බවයි ලංකා බැංකු සේවක සංගමයේ සභාපති චන්න දිසානායක හිරු ප්‍රවෘත්ති අංශයට කියා සිටියේ.\nමේ අතර, ඉන්ධන ලබාදෙන ලෙස ඉල්ලා සෞඛ්‍ය වෘත්තීය සමිති කිහිපයක් කොළඹ ජාතික රෝහල ඉදිරිපිට සිට ආරම්භ කර ඇති විරෝධතාවක් හේතුවෙන් අග්‍රාමාත්‍ය කාර්යාලයට පිවිසෙන කොල්ලුපිටිය - මල්පාර මේ වනවිට වසා දමා තිබෙනවා.",
       "URL": "https://www.hirunews.lk/308511/රජයේ-සහ-පෞද්ගලික-බැංකු-ගණුදෙනු-කරන-වේලාවන්වල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=1060"
}