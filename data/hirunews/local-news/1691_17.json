{
       "Source": "hirunews",
       "Timestamp": "Wednesday, 15 September 2021 - 8:09",
       "Headline": "පරිසරය ආරක්ෂා කරගැනීම වෙනුවෙන් අරගල කළ ලොව පුරා පුද්ගලයින් 227ක් ජීවිතක්ෂයට",
       "News Content": "පසුගිය වසරේ දේශගුණික විපර්යාස හේතුවෙන් විනාශ වෙන වනාන්තර, ජලය සහ අනෙකුත් ස්වභාවික සම්පත් ආරක්ෂා කරගැනීම වෙනුවෙන් අරගල කළ ලොව පුරා පුද්ගලයින් 227 දෙනෙකු මිය ගොස් ඇති බව වාර්තාවකින් පෙන්වා දෙනවා.\nඑම වාර්තාවට අනුව පරිසර හිතකාමීන් සඳහා 2020 වසර මාරක වසරක් වී ඇති බව සඳහන්.\nග්ලෝබල් විට්නස් වාර්තාවලට අනුව වැඩි ම පිරිසක් ඝාතනයට ලක්ව ඇත්තේ ලතින් ඇමරිකාවේයි.\nදරුණු ලෙස පීඩාවට පත් වූ රට ලෙස කොළොම්බියාව දැක්වෙන අතර, ස්වදේශික ඉඩම් සහ වනාන්තර ආරක්ෂා කරගැනීමට ගොස් පුද්ගලයින් 65 දෙනෙකු මියගොස් තිබෙනවා.\nමෙක්සිකෝව දෙවන ස්ථානයට පත්වෙමින් තිස් දෙනෙනකු ඝාතනයට ලක්ව ඇති බවයි එම වාර්තා වැඩිදුරටත් පෙන්වා දෙන්නේ.",
       "URL": "https://www.hirunews.lk/282239/පරිසරය-ආරක්ෂා-කරගැනීම-වෙනුවෙන්-අරගල-කළ-ලොව-පුරා-පුද්ගලයින්-227ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1691"
}