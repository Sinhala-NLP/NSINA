{
       "Source": "hirunews",
       "Timestamp": "Saturday, 08 April 2017 - 7:26",
       "Headline": "ඩැනිලා නෞකාවේ තවත් දුම්",
       "News Content": "කොළඹට මුහුදු සැතපුම් 10ක් දුරින් නැංගුරම්ලා ඇති  එම්.එස්.සී. ඩැනියෙලා බහාළුම් නෞකාවේ හටගත් ගින්න පාලනය කර ඇතත්, තවමත් ඉන් ඝන සුදු දුමාරයක් පිටවෙමින් තිබෙන බව නාවික හමුදාව පවසනවා.\nනාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ සඳහන් කළේ සාගර නෞකාව සහ කොළඹ වරායේ රාවණා සහ මහ වැව යන ටග් යාත්‍රා තවදුරටත් ඊට අදාළ මෙහෙයුම්වල නිරත වන බවයි.\nගින්න නිවීම සඳහා දායකත්වය ලබාදුන් ශූර් නැමැති ඉන්දීය වෙරළාරක්ෂක බලකායට අයත් නෞකාව අද යළි ඉන්දියාව බලා පිටත්ව යාමට නියමිත බව ද ඔහු කියා සිටියා.",
       "URL": "https://www.hirunews.lk/158746/ඩැනිලා-නෞකාවේ-තවත්-දුම්",
       "Category": "Local News",
       "Parent URL": "https://www.hirunews.lk/local-news.php?pageID=4573"
}