{
       "Source": "hirunews",
       "Timestamp": "Saturday, 30 September 2017 - 18:43",
       "Headline": "සංඝ ආඥාව රැගෙන රිය පෙරහර කැළණියට",
       "News Content": "රට සහ බුදු සසුන ආරක්ෂා කර දෙන ලෙස මහා සංඝරත්නය විසින් විශ්ණු දෙවියන්ට නිකුත් කළ සංඝ ආඥාව රැගෙන එන රිය පෙරහර මේ වනවිට  කැළණිය විහාරස්ථානය වෙත ළගා වී තිබෙනවා.\nඑය කැළණිය - වරාගොඩ ශ්‍රී බෝධිරුක්ඛාරාම විහාරස්ථානයේ සිට කැළණිය රජමහා විහාරයේ පිහිටි විභීෂණ දේවාලය වෙත පැමිණි බවයි එහි සිටින අප වාර්තාකරු කියා සිටියේ.\nරට සුරකින සසුන රකින දේශය නොබෙදෙන ධර්ම යාත්‍රාව ලෙස නම් කර ඇති මෙම විශේෂ රිය පෙරහර පසුගිය 29 ආරම්භ වුණේ දෙවිනුවර ශ්‍රී විෂ්ණු දේවාලයේ පැවති විශේෂ පූජාවකින් අනතුරුවයි.\nඑය ගාලූපාර ඔස්සේ සීනිගම දේවාලය වලාන සිරි සිද්ධත්තාරාම විහාරස්ථාන වලට පැවති විශේෂ පූජාවලින් අනතුරුවයි අද දිනයේ කැළණියේ පිහිටි ශ්‍රී විශ්ණු දේවාලයට ළගාවුයේ.\nඅද දහවල් මෙම ධර්ම යාත්‍රාව සමග පැමිණි භික්ෂුන් වහන්සේට දානය පිරිනැමුණේ හිටපු ජනාධිපති මහින්ද රාජපක්ෂගේ ප්‍රධානත්වයෙන්.\nඑහිදී හිටපු ජනාධිපතිවරයා මාධ්‍ය වෙත අදහස් පළ කරමින් කියා සිටියේ රටේ බඩු මිල ඉහළ ගොස් ඇති අවස්ථාවක රජය මැතිවරණ කල් දමා ඇති බවයි.\nජනතාව සතු දේපල විකුණා දමන ආණ්ඩුව නව ව්‍යවස්ථාවක් වගකීමකින් තොරව ගෙන ඒමට සූදානම් වන බව ද ඔහු සදහන් කළා.",
       "URL": "https://www.hirunews.lk/172248/සංඝ-ආඥාව-රැගෙන-රිය-පෙරහර-කැළණියට",
       "Category": "Local News",
       "Parent URL": "https://www.hirunews.lk/local-news.php?pageID=4295"
}