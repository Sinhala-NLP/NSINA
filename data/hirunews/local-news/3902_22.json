{
       "Source": "hirunews",
       "Timestamp": "Sunday, 10 June 2018 - 13:29",
       "Headline": "හෙටත් තද සුළං",
       "News Content": "දිවයිනේ ප්‍රදේ්ශ කිහිපයකට බලපා ඇති තද සුළං සහිත තත්වය ඉදිරි පැය 24 තුළත් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්‍ෂ අතුල කරුණානායක හිරු ප්‍රවෘත්ති අංශය කළ විමසීමකදී කියා සිටියේ දිවයින වටා වූ මුහුදු ප්‍රදේශවලද සුළෙඟ් වේගය ඉහළ යාමේ හැකියාවක් පවතින බවයි.\nමේ අතර මධ්‍යම කඳුකරයටද දැඩි සුළං තත්ත්වයක් බලපා ඇති බවයි හිරු ප්‍රාදේශීය වාර්තාකරුවන් සඳහන් කළේ.\nදැඩි සුළං තත්ත්වය හේතුවෙන් නුවරඑළිය දිස්ත්‍රික්කයේ ප්‍රදේශ රැසක විදුලි බිඳවැටීම්ද වාර්තා වුණා.\nඑමෙන්ම කොත්මලේ ජලාශයේ වාන් දොරටුවක්ද මේ වනවිට විවෘත කර තිබෙනවා.",
       "URL": "https://www.hirunews.lk/192719/හෙටත්-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=3902"
}