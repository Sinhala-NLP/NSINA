{
       "Source": "hirunews",
       "Timestamp": "Thursday, 20 July 2017 - 10:46",
       "Headline": "බුදු රුව සහිත ගවුමක් හැඳ කොල්ලුපිටියේ සැරිසැරූ තරුණිය පොලිසියට",
       "News Content": "බුදු රුව සහිත ගවුමක් ඇඳගෙන සිටි ඉන්දීය ජාතික තරුණියක් කොල්ලුපිටියේ දී පොලිස් භාරයට ගෙන තිබෙනවා.\nඇය සිය අම්මා සමග සංචාරයකට ශ්‍රී ලංකාවට පැමිණ ඇතැයි සඳහන්.\nකොල්ලුපිටිය ප්‍රදේශයේ හෝටලයක වෙළෙඳ සැලකින් මෙම තරුණිය බුදු රුව සහිත ඇඳුමින් සැරසී භාණ්ඩ මිලට ගනිමින් සිටිය දී කිසියම් පුද්ගලයෙකු පොලිසියට ඒ බව දැනුම් දී ඇතැයි සඳහන්.\nඒ අනුව  පොලිසිය ඇය පොලිසියට කැඳවා අවවාද කර මුදා හැර තිබෙනවා.\nප්‍රශ්න කිරීම්වලදී මෙම තරුණිය පවසා ඇත්තේ තමන් මෙම ගවුම තායිලන්තයෙන් මිලට ගත් බවයි.\nබුදු රජාණන් වහන්සේගේ ප්‍රතිරූපයට හානි වන ඇඳුම් ඇඳීමේ වරද කොල්ලුපිටිය පොලිස් ස්ථානාධිපති ප්‍රියදර්ශන සිල්වා ඇයට පහදා දුන් පසු ඇය කනගාටුව පළ කර ඇති සඳහන්.\nපසුව පොලිසිය ඇයව අවවාද කර මුදා හැර තිබෙනවා.\nමිට පෙර ද මෙවන් බුදු රුව සහිත ගවුමක් හැඳ සිටි විදේශීය කාන්තාවක් ත්‍රිකුණාමලයේ සංචාරයක නිරතව සිටියදී පිරිසකගේ විරෝධයට ලක් වුනා.\nත්‍රිකුණාමලයේ කින්නියා උණු දිය උල්පත් ඇති සංචාරක කලාපයේ මෙම කාන්තාව ඇවිදිමින් සිටිය දී මෙම විරෝධය එල්ල වුනා.\nඑහි දීද ඒ ගැන පිරිසක් පොලිසිය දැනුවත් කර තිබුනා.",
       "URL": "https://www.hirunews.lk/166319/බුදු-රුව-සහිත-ගවුමක්-හැඳ-කොල්ලුපිටියේ-සැරිසැරූ-තරුණිය-පොලිසියට",
       "Category": "Local News",
       "Parent URL": "https://www.hirunews.lk/local-news.php?pageID=4413"
}