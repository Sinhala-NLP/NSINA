{
       "Source": "hirunews",
       "Timestamp": "Wednesday, 22 March 2017 - 10:28",
       "Headline": "අතුරුදන් වූ පුද්ගලයෙකුගේ මළ සිරුරක් ලඳු කැලෑවකින් හමුවෙයි (ඡායාරූප)",
       "News Content": "දින 10 කට පමණ පෙර අතුරුදන්ව සිටි බගවන්තලාව කොටියාගල වතුයායේ පදිංචි පුද්ගලයෙකුගේ සිරුරක් එම වතුයායේ ලඳු කැළැවක තිබී හමුවී තිබෙනවා.\nඊයේ පස්වරුවේ සොයා ගත් මෙම මළ සිරුර එම වතුයායේම පදිංචි 44 හැවිරිදි තිදරු පියෙකුගේ බවයි බගවන්තලාව පොලිසිය ප්‍රකාශ කළේ.\nඅපස්මාර රෝගියෙකු වන මෙම පුද්ගලයා අතුරුදන්ව ඇති බවට බගවන්තලාව පොලිසියට පැමිණිල්ලක් ද ලැබී තිබුණා.\nඔහුගේ මළ සිරුර මේ වනවිට නාවලපිටිය මූලික රෝහලේ තැන්පත් කර ඇති අතර, පශ්චාත් මරණ පරීක්ෂණ අද සිදුකිරීමට නියමිතයි.\nඡායාරූප - හැටන් රංජිත්",
       "URL": "https://www.hirunews.lk/157436/අතුරුදන්-වූ-පුද්ගලයෙකුගේ-මළ-සිරුරක්-ලඳු-කැලෑවකින්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4601"
}