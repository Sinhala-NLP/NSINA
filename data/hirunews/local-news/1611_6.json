{
       "Source": "hirunews",
       "Timestamp": "Saturday, 23 October 2021 - 10:20",
       "Headline": "සුදුලූනු වංචාවට අදාළ ව්‍යාපාරිකයාගේ පුත්‍රයා අත්අඩංගුවට",
       "News Content": "ලංකා සතොස ආයතනයේ සිදු වූ සුදුලූනු වංචාවට අදාළව තවත් සැකකරුවෙකු බම්බලපිටිය ප්‍රදේශයේදී අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දූව සඳහන් කළේ, 25 හැවිරිදි අදාළ පුද්ගලයා එම සුදුලුනු මිල දී ගැනීමේ චෝදනාවට අත්අඩංගුවට ගත් ව්‍යාපාරිකයාගේ පුත්‍රයා බවයි.\nඔහු, එම සමාගමට රුපියල් 11,79,520ක් වංචා කිරීම සම්බන්ධයෙන් කූට ලේඛන සකස් කිරීම හා සොරබඩු ළඟ තබාගැනීම යන වැරදි සිදු කරමින් එම වරදට ආධාර අනුබලදීම යටතේ අත්අඩංගුවට ගත් බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.\nසැකකරු අද වත්තල මහේස්ත්‍රාත් අධිකරණයට ඉදිරිපත් කිරීමට නියමිතයි.\nමෙම සිද්ධියට අදාළව අත්අඩංගුවට ගෙන රක්ෂිත බන්ධනාගාරගත කර සිටි එම සුදුලුනු මිල දී ගත් ව්‍යාපාරිකයා ඇතුළු 5 දෙනා පසුගිය දා ඇප මුදා හැරුණා.\nමේ අතර ගෑස් මිල ඉහළ නැංවුවද තමන්ට හිමිවන ලාභාංශවල ගැටලු පවතින බව ගෑස් අලෙවිකරුවන් චෝදනා කරනවා.",
       "URL": "https://www.hirunews.lk/285814/සුදුලූනු-වංචාවට-අදාළ-ව්‍යාපාරිකයාගේ-පුත්‍රයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1611"
}