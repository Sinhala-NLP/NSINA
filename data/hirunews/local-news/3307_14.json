{
       "Source": "hirunews",
       "Timestamp": "Tuesday, 11 June 2019 - 10:30",
       "Headline": "ආචාර්ය පණ්ඩිත් අමරදේව ආශ්‍රමයේ ඉදිකිරීම් කටයුතු ජනපතිගේ නිරීක්ෂණයට",
       "News Content": "ආචාර්ය පණ්ඩිත් අමරදේව ආශ්‍රමය අගෝස්තු මස 31 වැනිදාට පෙර ජනතා අයිතියට පැවරීමට කටයුතු කරන ලෙස ජනාධිපති මෛත්‍රිපාල සිරිසේන විසින් නිලධාරීන්ට උපදෙස් ලබාදී තිබෙනවා.\nඑම ආශ්‍රමයේ ඉදිකිරීම් සම්බන්ධව නිරීක්ෂණ චාරිකාවට එක්වෙමින් ඊයේ (11) ජනාධිපතිවරයා මෙම උපදෙස් ලබා දී ඇති බවයි ජනාධිපති මාධ්‍ය අංශය සඳහන් කළේ.\nආචාර්ය පණ්ඩිත් අමරදේව ජීවත්ව සිටින කාලයේ කරන ලද ඉල්ලීමකට අනුව සහ එතුමාගේ අවමංගල්‍ය උත්සවයේදී ජනාධිපතිවරයා ලබාදුන් පොරොන්දුවකට අනුව මෙහි ඉදිකිරීම් කටයුතු අරඹනු ලැබුවා.\n2017 වසරේ අගෝස්තු මස මෙහි ඉදිකිරීම් කටයුතු ආරම්භ කළ අතර බත්තරමුල්ල අපේගම ප්‍රදේශයේ නාගරික සංවර්ධන අධිකාරියට අයත් පර්චස් 120ක භුමි ප්‍රදේශයක මෙම අසපුව ඉදිකරන අතර ඒ සඳහා වැය කරන මුදල මිලියන 200ක්.",
       "URL": "https://www.hirunews.lk/218171/ආචාර්ය-පණ්ඩිත්-අමරදේව-ආශ්‍රමයේ-ඉදිකිරීම්-කටයුතු-ජනපතිගේ-නිරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=3307"
}