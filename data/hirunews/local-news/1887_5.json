{
       "Source": "hirunews",
       "Timestamp": "Sunday, 13 June 2021 - 19:03",
       "Headline": "මෙරට එන්නත්කරණ වැඩසටහනෙන් වාර්තාවක්  (වීඩියෝ)",
       "News Content": "කොරෝනා එන්නත් ලබාදිම සහ කොරෝනා ව්‍යාප්තිය හමුවේ අමතර රාජකාරී සඳහා අතුරු දීමනා ලබාදිම ඇතුළු ඉල්ලිම් කිහිපයක් මුල් කරගනිමින්  සමස්ත ලංකා හෙද සංගමය ඉදිරි සතිය තුළ යළි වෘත්තිය ක්‍රියාමාර්ගයක නිරත විමට තිරණය කර තිබෙනවා.\nමිට පෙර අවස්ථාවකද සමස්ත ලංකා හෙද සංගමය අසනිප නිවාඩු වාර්තා කර වෘත්තිය ක්‍රියාමාර්ගයක නිරත වුව ද ඊට විසදුම් ලැබුනේ නැහැ.\nමේ අතර ස්පුට්නික් - වී එන්නතේ පළමු මාත්‍රාව අද මහනුවර ප්‍රදේශයේ එන්නත් මධ්‍යස්ථානයක් වෙත ලබා දෙන බවට ජනතාවට දැනුම් දිමත් සමඟ එය සිදු කිරිමට නොහැකි විම නිසා ඉන් අපහසුතාවයට පත්  ජනතාව සෞඛ්‍ය නිලධාරින්ට චෝදනා එල්ල කළා.\nකෙසේ වෙතත්, පසුව රාජ්‍ය අමාත්‍ය දිලුම් අමුණුගම මාධ්‍ය වෙත අදහස් දක්වමින් කියා සිටියේ ලබන 16, 17 යන දෙදින යළි එම පිරිසට ස්පුට්නික් - වී එන්නතේ පළමු මාත්‍රාව ලබා දෙන බවයි.\nකොරෝනා එන්නත්කරණ වැඩසටහනට අදාළව මෙරට වැඩිම පිරිසකට එන්නත් ලබාදීම ඊයේ දිනයේදී සිදුකළ අතර, එහිදී එන්නත් ලබාදුන් සංඛ්‍යාව එක්ලක්ෂ 37,067 ක්.\nආසාදිතයින් 2,031 ක් අද සුවය ලබා නිවෙස් වෙත පිටව ගියා. එසේම, අද දිනයේදී ආසාදිතයින් 1,886 දෙනෙකු හඳුනාගත් අතර, ඒ අනුව මෙරටින් වාර්තා වන සමස්ත කොරෝනා ආසාදිතයින්ගේ සංඛ්‍යාව දෙලක්ෂ 23,163 ක්.",
       "URL": "https://www.hirunews.lk/274199/මෙරට-එන්නත්කරණ-වැඩසටහනෙන්-වාර්තාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1887"
}