{
       "Source": "hirunews",
       "Timestamp": "Monday, 06 May 2019 - 13:19",
       "Headline": "රාමසාන් සමයේ ශබ්ද විකාශණ යන්ත්‍ර භාවිතයට සීමා",
       "News Content": "හෙටින් ආරම්භ වන රාමසාන් උපවාස මාසයේදී ඉස්ලාම් දේවස්ථාන තුල ශබ්ද විකාශණ යන්ත්‍ර භාවිතා කිරීමේදී සීමා පනවා තිබෙනවා.\nමුස්ලිම් ආගමික කටයුතු දෙපාර්තමේන්තුවේ අධ්‍යක්ෂ එම්.ආර්.එම්. මලික් හිරු ප්‍රවෘත්ති අංශයට කියා සිටියේ පිටතට ශබ්දය නොඇසෙන සේ ශබ්ද විකාශණ යන්ත්‍ර ක්‍රියාත්මක කරන ලෙස සියළු ඉස්ලාම් දේවස්ථානවලට දැනුම් දී ඇති බවයි.\nඊයේ දිනයේදී නව සඳ දැක ගැනීමට නොහැකි වීම නිසා රාමසාන් උපවාසය හෙට ආරම්භ කරන බව කොළඹ මහ පල්ලිය දැනුම් දුන්නා.\nඒ අනුව උපවාසය නිමා කිරීමෙන් පසු රාත්‍රියේ ඉස්ලාම් දේවස්ථාන තුල පවත්වන ආගමික කටයුතු කෙටි කරන ලෙසටද දැනුම් දී ඇති බවයි මුස්ලිම් ආගමික කටයුතු දෙපාර්තමේන්තුවේ අධ්‍යක්ෂ එම්.ආර්.එම්. මලික් වැඩිදුරටත් කියා සිටියේ.",
       "URL": "https://www.hirunews.lk/215852/රාමසාන්-සමයේ-ශබ්ද-විකාශණ-යන්ත්‍ර-භාවිතයට-සීමා",
       "Category": "Local News",
       "Parent URL": "https://www.hirunews.lk/local-news.php?pageID=3366"
}