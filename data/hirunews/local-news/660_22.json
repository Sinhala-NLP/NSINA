{
       "Source": "hirunews",
       "Timestamp": "Saturday, 17 December 2022 - 14:06",
       "Headline": "පළාත් කිහිපයකට මිලිමීටර් 100 ඉක්මවූ තද වැසි",
       "News Content": "නැගෙනහිර, ඌව සහ මධ්‍යම පළාත්වලත්, හම්බන්තොට සහ පොළොන්නරුව දිස්ත්‍රික්කවලත් ඇතැම් ප්‍රදේශවලට හෙට (18) දිනයේ මිලිමීටර 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම දිවයිනේ සෙසු ප්‍රදේශවලට සවස් කාලයේදී හෝ රාත්‍රී කාලයේදී මිලිමීටර 75 ක පමණ තද වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nමේ අතර, ඉදිරි පැය විසි හතර තුළ ගිණිකොණ දිග බෙංගාල බොක්ක සහ නිරිතදිග බෙංගාල බොක්ක ගැඹුරු මුහුදු ප්‍රදේශවල සුළඟේ වේගය පැයට කිලෝමීටර 50 ත් 60 ත් අතර අගයක් දක්වා වැඩිවිය හැකියි.",
       "URL": "https://www.hirunews.lk/322898/පළාත්-කිහිපයකට-මිලිමීටර්-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=660"
}