{
       "Source": "hirunews",
       "Timestamp": "Tuesday, 08 November 2022 - 12:51",
       "Headline": "ඔස්ට්‍රෙලියාවේ දී සිදු වූ සිද්ධින් ගැන සොයන්න ක්‍රිකට් ආයතනයෙන් ත්‍රිපුද්ගල කමිටුවක්",
       "News Content": "ස්ත්‍රී දූෂණ චෝදනාවක් එල්ල වී ඔස්ට්‍රෙලියාවේ බන්ධනාගාර ගත කර සිටින ශ්‍රී ලංකා ක්‍රිකට් කණ්ඩායමේ ආරම්භක පිතිකරු ධනිෂ්ක ගුණතිලක සම්බන්ධයෙන් හා අදාල සිද්ධිය සම්බන්ධයෙන් පරීක්ෂණයක් පැවැත්වීම සඳහා ත්‍රිපුද්ගල විමර්ශන කමිටුවක් පත් කිරීමට ශ්‍රී ලංකා ක්‍රිකට් ආයතනය තීරණය කොට තිබෙනවා.\nඒ අනුව විශ්‍රාමික මහාධිකරණ විනිසුරු සිසිර රත්නායක, නීතීඥ නිරෝෂණ පෙරේරා සහ නීතීඥ අසේල රැකව යන අයගෙන් සමන්විත ත්‍රිපුද්ගල කමිටුව විසින් මෙම සිද්ධිය සම්බන්ධයෙන් විමර්ශන සිදු කිරීමට නියමිතයි.\nමේ අතර, ශ්‍රී ලංකා ජාතික ක්‍රිකට් කණ්ඩායම ඔස්ට්‍රෙලියාව තුළ රැඳී සිටි කාලය තුළ සිදු වූ බව කියන, ක්‍රිකට් ආයතනයේ අවධානයට ලක්ව ඇති විවිධ ආයතනයේ අවධානයට ලක්ව ඇති විවිධ සිදුවීම් සම්බන්ධයෙන් ද මෙම කමිටුව විමර්ශනය කිරීමට නියමිතයි.\nකෙසේ නමුත් අදාල සිද්ධි සම්බන්ධයෙන් එම පරීක්ෂණ කමිටුව විසින් පවත්වනු ලබන පරීක්ෂණවලින් අනතුරුව නිකුත් කරනු ලබන වාර්තාව ඉදිරිපත් කිරීමෙන් අනතුරුව ශ්‍රී ලංකා ක්‍රිකට් විධායක කමිටුව නිල රාජකාරි ඉටු කිරීමේදී යම් වරදක් හෝ නොසැලකිලිමත්කමක් සිදු කර ඇති බව ඔප්පු වුවහොත් ක්‍රීඩකයන්ට සහ නිලධාරීන්ට එරෙහිව දැඩි විනය ක්‍රියාමාර්ග ගනු ඇති බවයි වාර්තා වන්නේ.",
       "URL": "https://www.hirunews.lk/319874/ඔස්ට්‍රෙලියාවේ-දී-සිදු-වූ-සිද්ධින්-ගැන-සොයන්න-ක්‍රිකට්-ආයතනයෙන්-ත්‍රිපුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=750"
}