{
       "Source": "hirunews",
       "Timestamp": "Friday, 17 February 2017 - 7:33",
       "Headline": "අන්තරේ රථ පෙළපාලියත් කොළඹට",
       "News Content": "මාලඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලමින් අන්තර් විශ්වවිද්‍යාලයීය ශිෂ්‍ය බලමණ්ඩලය දිවයිනේ ස්ථාන 05 කින් ආරම්භ කළ රථ පෙළපාලිය අද කොළඹට ළඟාවීමට නියමිතයි.\nජනතාව දැනුවත් කිරීමේ අරමුණින් මෙම රථ පෙළපාලිය පසුගිය 15 වනදා ආරම්භ කරනු ලැබුවා.\nඊයේ දිනයේදී අනුරාධපුර, රත්නපුර, මහනුවර, කුලියාපිටිය සහ කරාපිටිය යන නගරවලින් අදාළ රථ පෙළපාලිය ගමන් ආරම්භ කරනු ලැබුවේ අද දිනයේදී කොළඹට පැමිණීමේ අරමුණින්.\nමේ අතර, මාලඹේ පෞද්ගලික වෛද්‍ය විද්‍යාලයට එරෙහි දෙමව්පිය සංගමය ඊයේ (16) දිනයේදී රාමඤ්ඤ නිකායේ මහානායක අතිපූජ්‍ය නාපානේ ප්‍රේමසිරි නාහිමියන් බැහැ දුටුවා.",
       "URL": "https://www.hirunews.lk/154678/අන්තරේ-රථ-පෙළපාලියත්-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4657"
}