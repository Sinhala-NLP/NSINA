{
       "Source": "hirunews",
       "Timestamp": "Friday, 30 December 2022 - 7:54",
       "Headline": "කිරිබත්ගොඩ නගරයේ වෙළෙඳුන්ගෙන් චෝදනාවක්",
       "News Content": "දෛනික විදුලි කප්පාදුව කිරිබත්ගොඩ නගරයේ කොටසකට පමණක් සිදු කිරිම නිසා තමන්ට බලවත් අසාධාරණයක් සිදුවන බව එහි වෙළෙඳුන් පිරිසක් පවසනවා.\nමේ නිසා, උත්සව සමයේ තම ආදායම ද විශාල ලෙස පහත වැටී ඇති බවට යි ඔවුන් චෝදනා කරන්නේ.\nකිරිබත්ගොඩ මෙරට ප්‍රධාන පෙළේ වෙළද නගරයක් වන අතර, මේ දිනවළ භාණ්ඩ මිල දී ගැනීම සදහා පැමිණෙන ජනතාවගෙන් නගරය පිරි පවතිනවා.\nඑහෙත් නගරයේ මාර්ග ආලෝක සංඥා පුවරු ස්ථාපිත කර ඇති ස්ථානයේ සිට ගාල හංදිය දක්වා කොටසට විදුලිය විසංධි නො කෙරෙන අතර, නගරයේ අනෙක් ප්‍රදේශ වලට විදුලි කප්පාදුව සිදු කරන බව යි එම ප්‍රදේශවල ව්‍යාපාරිකයන් පෙන්වා දෙන්නේ.\nඅප මේ සම්බන්ධයෙන් එම ප්‍රදේශය භාර ලංකා විදුලි පෞද්ගලික සමාගමේ ප්‍රධාන ඉංජිනේරුවරයාගෙන් විමසීමක් කළා.\nඔහු කියා සිටියේ, නගරාසන්නයේ ඇති රජයේ රෝහල මගින් විදුලිය විසන්ධි නොකරන ලෙස ලිඛිත ව ඉල්ලිමක් කර තිබීම නිසා එම ප්‍රදේශයට විදුලිය විසන්ධි නො කරන බව යි.",
       "URL": "https://www.hirunews.lk/323851/කිරිබත්ගොඩ-නගරයේ-වෙළෙඳුන්ගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=635"
}