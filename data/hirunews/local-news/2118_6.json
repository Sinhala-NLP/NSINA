{
       "Source": "hirunews",
       "Timestamp": "Monday, 01 March 2021 - 14:24",
       "Headline": "තවත් ප්ලාස්ටික් සහ පොලිතින් නිෂ්පාදන 350ක් තහනම් කිරීමේ සූදානමක්",
       "News Content": "මෙම වසර අවසන් වීමට පෙර තවත් ප්ලාස්ටික් සහ පොලිතීන් නිෂ්පාදන 350ක් පමණ භාවිතය තහනම් කිරීම සඳහා ලැයිස්තුවක් සකස් කරමින් පවතින බව පරිසර අමාත්‍යාංශය පවසනවා.\nමේ මස 31 වනදා සිට එක් වරක් භාවිත කර ඉවත දමන පොලිතීන් සහ ප්ලාස්ටික්, මයික්‍රෝන විස්සට අඩු ආහාර දවටන, සැෂේ පැකට්, කොට්න් බඩ් සහ සුළං පුරවන ලද ප්ලාස්ටික් සෙල්ලම් භාණ්ඩ තහනම් කිරීමට එම අමාත්‍යාංශය තීරණය කරනු ලැබුවා.\nකෙසේ නමුත් මෙම නිෂ්පාදන සහ බෙදාහැරීම තහනම් කළද ඒ සඳහා පරිසර හිතකාමී විකල්ප නිෂ්පාදන හඳුන්වාදීම සඳහා විවිධ අංශ සමඟ සාකච්ඡා කරමින් සිටින බවයි පරිසර අමාත්‍යාංශය සඳහන් කළේ.",
       "URL": "https://www.hirunews.lk/263997/තවත්-ප්ලාස්ටික්-සහ-පොලිතින්-නිෂ්පාදන-350ක්-තහනම්-කිරීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2118"
}