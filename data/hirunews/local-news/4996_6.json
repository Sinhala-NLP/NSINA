{
       "Source": "hirunews",
       "Timestamp": "Wednesday, 22 June 2016 - 8:47",
       "Headline": "වරායේ පිවිසුම් දොරටුව අසළ උණුසුම් තත්ත්වයක්",
       "News Content": "කොළඹ වරායේ සේවකයින් පිරිසක් උපවාසයේ නිරත වන වරායේ පිවිසුම් දොරටුව ආසන්නයේ අද අලූයම උණුසුම් තත්ත්වයක් හට ගත්තා.\nඒ, අමාත්‍යවරයාට පක්ෂ සේවකයන් පිරිසක් සහ උපවාසයේ නිරත සේවකයන් අතරයි. වරාය අමාත්‍ය අර්ජුණ රණතුංගට පක්ෂ සේවකයන් පිරිසක් පෝස්ටර් අලවමින් සිටියදී උපවාසයේ නිරත සේවකයන් ඊට විරෝධය පළ කර ඇති බවටයි වාර්තා වන්නේ.\nකෙසේ වෙතත් පසුව පොලීසිය මැදිහත් වී ඇති වූ තත්ත්වය පාලනය කර තිබෙනවා.\nවරාය හා නාවික කටයුතු අමාත්‍ය අර්ජුණ රණතුංග තනතුරෙන් ඉවත් කිරීම ඇතුළු ඉල්ලීම් කිහිපයක් මුල් කර ගනිමින් වරායේ සේවකයින් 7 දෙනෙකු 6 වන දිනටත් අද උපවාසයේ නිරත වනවා.",
       "URL": "https://www.hirunews.lk/136140/වරායේ-පිවිසුම්-දොරටුව-අසළ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4996"
}