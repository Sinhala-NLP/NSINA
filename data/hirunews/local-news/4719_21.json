{
       "Source": "hirunews",
       "Timestamp": "Saturday, 07 January 2017 - 18:15",
       "Headline": "හම්බන්තොට වරාය ගිවිසුම නීතිවිරෝධී බව හිටපු ජනපති කියයි",
       "News Content": "මාගම්පුර වරාය චීනයට බදු දීමට අදාළව මේ වනවිට ගිවිසුමක් අත්සන් කර ඇත්නම් එය නීතිවිරෝධී බව හිටපු ජනාධිපති මහින්ද රාජපක්ෂ පවසනවා.\nමහනුවර - මැණික්හින්න ප්‍රදේශයේ විහාරස්ථානයක පැවති දානමය කටයුත්තකට සහභාගි වීමෙන් අනතුරුව මාධ්‍ය වෙත අදහස් දක්වමින් මිරිජ්ජවිල අද (07) ඇති වූ සිද්ධිය පිළිබදව ද හිටපු ජනාධිපතිවරයා අදහස් පළ කළා.\nඑහිදී ඔහු කියා සිටියේ සාමකාමී විරෝධතාවයක් සිදුකිරීමට ගිය භික්ෂූණ් වහන්සේලා, සාමාන්‍ය ජනතාව ඇතුළු පිරිසට පහරදී ඇති බවයි.\nකොළඹින් සහ මාතරින් පැමිණි පිරිසක් මෙලෙස පහරදී ජනතාවගේ දේපළ වලටද හානි සිදුකර ඇති බවයි හිටපු ජනාධිපතිවරයා තවදුරටත් කියා සිටියේ.",
       "URL": "https://www.hirunews.lk/151520/හම්බන්තොට-වරාය-ගිවිසුම-නීතිවිරෝධී-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4719"
}