{
       "Source": "hirunews",
       "Timestamp": "Monday, 18 May 2020 - 6:13",
       "Headline": "මෙරටට පැමිණීමට නොහැකිව තායිලන්තයේ රැඳී සිටි ශ්‍රී ලාංකිකයින් 70ක් දිවයිනට (වීඩියෝ)",
       "News Content": "කොවිඩ් 19 හේතුවෙන් ශ්‍රී ලංකාවට පැමිණීමට නොහැකිව තායිලන්තය තුළ රැඳී සිටි ශ්‍රී ලාංකිකයන් 70 දෙනෙකු ඊයේ (17) රාත්‍රියේ දිවයිනට පැමිණියා.\nමාලදිවයිනට අයත් විශේෂ ගුවන් යානයකින් ඔවුන් මෙලෙස මෙරටට පැමිණ ඇති බවයි වාර්තා වන්නේ.\nමාලදිවයින ගුවන් සේවයට අයත් එම විශේෂ ගුවන් යානය ඊයේ (17) රාත්‍රි හතයි තිහට පමණ තායිලන්තයේ, බැංකොක් නුවර සිට කටුනායක ගුවන් තොටුපළ වෙත පැමිණියා.\nගුවන් තොටුපළ වෙත පැමිණි මෙම ගුවන් මගීන් සහ ඔවුන්ගේ ගමන් මලු ආදිය ගුවන් හමුදාව විසින් විෂබීජහරණයට ලක් කිරිමෙන් අනතුරුව එම පිරිස නීරෝධායන කටයුතු සඳහා රැගෙන ගියා.",
       "URL": "https://www.hirunews.lk/240947/මෙරටට-පැමිණීමට-නොහැකිව-තායිලන්තයේ-රැඳී-සිටි-ශ්‍රී-ලාංකිකයින්-70ක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2726"
}