{
       "Source": "hirunews",
       "Timestamp": "Saturday, 04 March 2017 - 16:21",
       "Headline": "අපරාධ රැසකට සම්බන්ධ අයෙක් අම්බලන්ගොඩදී කොටුවෙයි",
       "News Content": "අපරාධ රැසකට සම්බන්ධ පුද්ගලයකු අම්බලන්ගොඩ ප්‍රදේශයේදී පොලිස් අත්අඩංගුවට ගෙන තිබෙනවා.\nපසුගිය වසරේ දෙසැම්බර් 12 වනදා මීටියාගොඩදී වෙඩි තබා පුද්ගලයකු ඝාතනය කිරීමට ද මෙම සැකකරු සම්බන්ධ බවයි හෙළිවී ඇත්තේ.\nඑමෙන්ම 2010 වසරේදී අම්බලන්ගොඩ නගරයේ පෞද්ගලික බැංකුවක් අසලදී ගිනි අවි පෙන්වා රුපියල් 880,000 ක් කොල්ලකෑම / අම්බලන්ගොඩදී ගිනි අවි පෙන්වා යතුරුපැදියක් කොල්ලකෑම / අම්බලන්ගොඩ කෝවිලවත්ත ප්‍රදේශයේ මුල්‍ය ආයතනයකට ආයුධ සන්නද්ධව පැමිණ එහි සේවකයන්ට අවි පෙන්වා රුපියල් 2650 ක් කොල්ලකෑම සම්බන්ධයෙන් ද සැකකරුට චෝදනා එල්ලවී තිබෙනවා.\nහෝමාගම මස් වෙළඳසැලකට ඇතුලුවී ගිනි අවි පෙන්වා මුදල් කොල්ලකෑම / දෙහිවලදී ගිනි අවි පෙන්වා මුදල් කොල්ලකෑම / කොට්ටාවේදී යතුරුපැදියක් සොරකම් කිරීම සහ වැලිගම ප්‍රදේශයේදී හෙරොයින් ජාවාරම් කිරීම මෙම සැකකරුට එල්ලවී ඇති අනෙක් චෝදනායි.\nනිශාන්ත සමන් කුමාර නොහොත් කනංකේ  කුමාර නම් මෙම සැකකරු අද බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/156055/අපරාධ-රැසකට-සම්බන්ධ-අයෙක්-අම්බලන්ගොඩදී-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4631"
}