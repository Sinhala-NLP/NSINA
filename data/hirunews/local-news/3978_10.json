{
       "Source": "hirunews",
       "Timestamp": "Monday, 23 April 2018 - 11:31",
       "Headline": "මහියංගනයේ මව සහ දියණිය ඝාතන සිද්ධියේ තොරතුරු රැසක් හෙළිවෙයි",
       "News Content": "මහියංගනය මාපාකඩවැව - ඉකිරියගොඩ ප්‍රදේශයේදී එකම පවුලේ මව සහ දියණිය ඝාතනය කිරීමේ සිද්ධියට අදාල සැකකරුවන් සොයා තවදුරටත් මෙහෙයුම් ක්‍රියාත්මක බව මහියංගනය පොලිසිය පවසනවා.\nඝාතනයට ලක්වූ මව සහ දියණිය පුද්ගලයන් දෙදෙනෙකු සමඟ අනියම් සම්බන්ධතාවක් පවත්වාගෙන ගොස්  ඇති බවට තොරතුරු වාර්තා වී ඇති බවයි මහියංගනය පොලිසිය වැඩිදුරටත් සඳහන් කළේ.\nඒ අනුව අදාල පුද්ගලයන් දෙදෙනා විසින් මෙම ඝාතනයන් කරන්නට ඇති බවට සැකයක් පවතින බවයි පොලිසිය පැවසුවේ.\nකිසියම් පිරිසක් විසින් නිවස තුළදී තම මව සහ නැගණිය ඝාතනය කර ඇති බවට ඝාතනයට ලක් වූ මවගේ පුත්‍රයා විසින් පසුගිය 20 වනදා මහියංගනය පොලීසියට පැමිණිලි කර තිබුණා.\nඒ අනුව, එම ස්ථානයට ගිය පොලීසිය මළ සිරුරු සොයා ගත් අතර මෙම ඝාතන 19 වන දින සිදුවී ඇති බවට පොලීසිය සැක කරනවා.\nඅප වාර්තාකරු කියා සිටියේ නිවසේ නිදියහනේ මව ඝාතනය කර ඇති අතර, දියණිය ඒ ආසන්නයේම බිම වැටී සිටි බවයි.\nමියගිය මව අනියම් ඇසුරක් පවත්වාගෙන ගිය පුද්ගලයා විසින් මෙම ඝාතනය පිළිබඳව පොලීසියට පැමිණිලි කළ පුත්‍රයාට දැනුම්දී ඇති බව සඳහන්.\nrnrnrnrn\nrnrnrnrnrnrnrn\nrnrnrnrn",
       "URL": "https://www.hirunews.lk/189032/මහියංගනයේ-මව-සහ-දියණිය-ඝාතන-සිද්ධියේ-තොරතුරු-රැසක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3978"
}