{
       "Source": "hirunews",
       "Timestamp": "Sunday, 02 December 2018 - 7:07",
       "Headline": "පන්නිපිටියේ දියමන්ති කොල්ලයට \"මාතර මල්ලී\" අත්අඩංගුවට",
       "News Content": "පන්නිපිටිය - ඇරැව්වල ප්‍රදේශයේ නිවසකට ඇතුලූවී නිවෙස් හිමියාට පහරදී මැණික් හා දියමන්ති කොල්ලකෑමේ සිද්ධියට සම්බන්ධ තුසිත මදුරංග නොහොත් මාතර මල්ලී නැමැත්තා අත්අඩංගුවට ගෙන තිබෙනවා.\nමිරිහාන විශේෂ අපරාධ මෙහෙයුම් ඒකකය මගින් ගල්කිස්ස - මැලිබන් හන්දිය ප්‍රදේශයේ පිහිටි ඉන්ධන පිරවුම්හල අසළදී ඊයේ මොහු අත්අඩංගුවට ගෙන ඇති බවයි පොලීසිය සඳහන් කළේ.\nමෙම සැකකරු 38 හැවිරිදි මාතර - රොටුඹ ප්‍රදේශයේ පදිංචිකරුවෙක්.\nඔහු අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.\nපසුගිය නොවැම්බර් 5 වනදා මෙම මැණික් හා දියමන්ති කොල්ලකෑම සිදුවූ අතර, එදින එම නිවසට පැමිණ සිටි විදේශිකයෙකුද පැහැරගැනීමට ලක්ව තිබුණා.",
       "URL": "https://www.hirunews.lk/205320/පන්නිපිටියේ-දියමන්ති-කොල්ලයට-මාතර-මල්ලී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3624"
}