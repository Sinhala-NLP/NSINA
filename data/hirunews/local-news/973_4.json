{
       "Source": "hirunews",
       "Timestamp": "Tuesday, 02 August 2022 - 9:13",
       "Headline": "තවත් ආපදා මරණයක් - මියගිය සංඛ්‍යාව 3 දක්වා ඉහළට",
       "News Content": "ඇතැම් පළාත්වලට ඇඳහැලෙන වර්ෂාවත් සමඟ සිදු වූ ආපදාවලින් තවත් පුද්ගලයෙකු ජීවිතක්ෂය පත් වී තිබෙනවා.\nමස්කෙලිය - නෝටන් බි්‍රජ් - ටැප්ලෝ ප්‍රදේශයේ දී අද උදෑසන නිවාස දෙකක් මතට පස් කන්දක් කඩා වැටීමෙන් එහි සිටි එක් අයෙකු ජීවිතක්ෂයට පත් වී ඇති බවයි පොලිසිය සඳහන් කළේ.\nමියගිය පුද්ගලයා 39 හැවිරිදි වියේ පසු වන අතර පස් කන්ද කඩා වැටීම හේතුවෙන් නිවාස දෙකෙහි සිටි පුද්ගලයින් 17 දෙනෙකු ආරක්ෂිත ස්ථානයක් වෙත යොමු කර තිබෙනවා.\nමේ වන විට අයහපත් කාලගුණයෙන් මියගිය සංඛ්‍යාව 3 දක්වා ඉහළ ගොස් තවත් 3 දෙනෙකු අතුරුදන් වුණා.",
       "URL": "https://www.hirunews.lk/311635/තවත්-ආපදා-මරණයක්-මියගිය-සංඛ්‍යාව-3-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=973"
}