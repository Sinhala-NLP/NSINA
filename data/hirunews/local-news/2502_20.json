{
       "Source": "hirunews",
       "Timestamp": "Monday, 24 August 2020 - 7:07",
       "Headline": "මා ඔයේ ගිල්ලවා තිබූ ටී-56 ජීව උණ්ඩ තොගයක් සහ මාංචු කුට්ටමක් කොටදෙණියාවෙන් ගොඩගනී",
       "News Content": "වේයන්ගොඩ, කුඹල්ඔලුව ප්‍රදේශයේ යුධ හමුදා සැරයන්වරයෙකුගේ නිවසකින් ටී 56 උණ්ඩ 30ක් සහිත මැගසින් එකක්, හමුදා නිල ඇදුම් කට්ටල 03ක් සහ කඩුවක් වේයන්ගොඩ පොලිසිය විසින් සොයාගෙන තිබෙනවා.\nමේ අතර කොටදෙණියාව, එලිබිච්චිය ප්‍රදේශයේ මා ඔයේ ගිල්ලවා දමා ගොස් තිබූ පෝර උරයක තිබී ටී 56 ජීව උණ්ඩ 35ක්, මැගසින් 01ක් , මිලි මීටර් 09 වර්ගයේ උණ්ඩ 03ක්, අත්විලංගු කට්ටලයක් සහ එම රඳවනයක් සොයා ගත් බව පොලිසිය පවසනවා.\nඑමෙන්ම ජීව අත්බෝම්බයක් සමඟ පුද්ගලයෙක් අත්අඩංගුවට ගත් බව පොලිසිය වැඩිදුරටත් පැවසුවා.\nදෙහිවල පොලිසිය විසින් මෙම පුද්ගලයා අත්අඩංගුවට ගෙන ඇති අතර ඔහු ගල්කිස්ස - පීරිස් පාරේ පදිංචිකරුවෙක්.",
       "URL": "https://www.hirunews.lk/248485/මා-ඔයේ-ගිල්ලවා-තිබූ-ටී-56-ජීව-උණ්ඩ-තොගයක්-සහ-මාංචු-කුට්ටමක්-කොටදෙණියාවෙන්-ගොඩගනී",
       "Category": "Local News",
       "Parent URL": "https://www.hirunews.lk/local-news.php?pageID=2502"
}