{
       "Source": "hirunews",
       "Timestamp": "Wednesday, 02 November 2016 - 8:52",
       "Headline": "කිලෝ එකහමාරක රන් භාණ්ඩ කොල්ලයේ සැකකරුවන් අත්අඩංගුවට",
       "News Content": "පසුගිය මස 9 වනදා නුගේගොඩ නගරයේ රන් භාණ්ඩ වෙළෙද සැලකින් රුපියල් එක්කෝටි පනස් ලක්ෂයකට අධික වටිනාකමින් යුත් කිලෝග්‍රෑම් එකහමාරක රන් භාණ්ඩ මංකොල්ලකෑමක්  සිදුවී තිබුණා.\nසිද්ධ්ය සම්බන්ධයෙන් ඉකුත් 15 වනදා එම වෙළෙදසැලේම සේවකයින් දෙදෙනක් අත්අඩංගුවට ගෙන තිබෙනවා.\nඔවුන්ගෙන්  කළ ප්‍රශ්න කිරීම්වලදී තවත් පුද්ගලයෙකුද සම්බන්ධ කරගෙන අදාළ කොල්ලය සිදුකර ඇති තොරතුරු අනාවරණ වී ඇතිබව සදහන්.\nඒ අනුව පසුගිය 31වනදා දෙහිවල ප්‍රදේශයේ සඟවා තිබියදී මෙම රන් ආභරණ සොයාගත් අතර එක් සැකකරුවකු රන් ආභරන තොගය රැගෙන යන ආකාරය අසල වෙළෙද සලක සවි කර තිබූ ආරක්ෂක කැමරාවක සටහන්ව තිබුණා.",
       "URL": "https://www.hirunews.lk/146616/කිලෝ-එකහමාරක-රන්-භාණ්ඩ-කොල්ලයේ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4812"
}