{
       "Source": "hirunews",
       "Timestamp": "Sunday, 31 July 2022 - 7:11",
       "Headline": "රුසියාව යනු ' ත්‍රස්ත රාජ්‍යයක්' - ජනපති සෙලෙන්ස්කි",
       "News Content": "‍රුසියානු - යුක්‍රේන යුද අර්බුදය මධ්‍යයේ නොනැවතී රුසියාව විසින් අඛණ්ඩව යුක්‍රේනයට දරුණු ප්‍රහාර එල්ල කරමින් සිටින අතර, යුක්‍රේන හමුදාව විසින් ද ඊට නොදැවෙනි ප්‍රතිප්‍රහාර එල්ල කරමින් සිටිනවා.\nඑවන් අවස්ථාවකදියි ඊයේ (30) යුක්‍රේනයට යටත්ව තිබෙන, බෙදුම්වාදී ඩොනෙට්ස්ක් මහජන සමූහාණ්ඩුව විසින් පාලනය කරනු ලබන ඔලනිව්කා සිර කඳවුර වෙත ප්‍රහාරයක් එල්ල වුණේ.\nමෙම ප්‍රහාරයෙන් සිර කඳවුරේ සිටි රැඳවියන් 50කට අධික ප්‍රමාණයක් ජීවිතක්ෂයට පත් වූ අතර, අදාළ සිදුවීම සම්බන්ධයෙන් යුක්‍රේන රජයේ දැඩි අප්‍රසාදය හිමි වුණා.\nඑහෙත් ඊයේ වන තෙක් රුසියාව මෙම ප්‍රහාරයේ වගකීම භාර නොගත් අතර, ඔවුන් පැවසුවේ, යුක්‍රේනය රොකට් අවි යොදා ගනිමින් මෙය සිදු කර ඇති බවයි.\nඑහෙත්, යුක්‍රේන රජය චෝදනා කළේ, රුසියාව විසින් වධ හිංසා පමුණුවා ඝාතනය කරනු ලබන රැඳවියන්ගේ සාක්ෂි මකා දැමීමට මෙම අපරාධය සිදු කර ඇති බවයි.\nමෙවන් අවස්ථාවකදියි රුසියාවේ මොස්කව් නුවර පිහිටි එක්සත් ජනපද තානාපති කාර්යාලය මගින් මෙම ප්‍රහාරය සම්බන්ධයෙන් ට්විට් පණිවිඩයක් නිකුත් කළේ.\nඑහි දැක්වුණේ, රුසියාව විසින් යුක්‍රේනයේ අසෝව් බලඇණියට අයත් රැඳවියන් ද සිටි සිර කඳවුරට එල්ල කළ ප්‍රහාරයෙන් විශාල සංඛ්‍යාවක් ජීවිතක්ෂයට පත් වූ බවත්, එය බටහිර රුසියානු කලාපයේ සිදු ව ඇති දෙයක් බවයි.\nපසුව රුසියානු තානාපති කාර්යාලය ද මෙම ප්‍රහාරය සම්බන්ධයෙන් ට්විට් පණිවිඩයක් නිකුත් කරමින් කියා සිටියේ, වෛරීසහගත ප්‍රහාරයක් වුව ද, මෙමගින් මහජන සෙතක් සැලසීමේ වැඩි ඉඩක් පවතින බවයි.\nමෙම ට්විට් පණිවිඩවලින් පසුව යුක්‍රේන රජය විසින් රුසියානු ප්‍රහාරය දැඩි නින්දාසහගත ප්‍රහාරයක් ලෙසට පුරෝකථනය කර තිබෙනවා.\nඒ අනුව යුක්‍රේන ජනපති ව්ලොදිමීර් සෙලෙන්ස්කි නිවේදනය කළේ, ''රුසියාව යනු ත්‍රස්තවාදී රාජ්‍යයක්'' බවයි.\nයුක්‍රේන රජයට අමතරව මෙම යුද අපරාධය සම්බන්ධයෙන් රුසියාවට විවිධ පාර්ශ්ව විසින් දැඩි විවේචන එල්ල කළේ, කෝපය දනවන ආකාරයෙන් බවයි විදෙස් මාධ්‍ය වාර්තා කරන්නේ.\nමෙම ප්‍රහාරයෙන් අනතුරුව තවමත් ප්‍රහාරයට ලක් වූ කලාපයේ රැඳී සිටින සිවිල් වැසියන්ට වහාම ඉන් ඉවත්වන ලෙසට ද දැනුම්දී ඇති අතර, රුසියාවේ මොස්කව් වෙත හා යුක්‍රේනයේ කිව් අගනුවර අල්ලා සිටින රුසියානු හමුදා වෙත යුක්‍රේනයේ ප්‍රතිප්‍රහාර තීව්‍ර කරන ලෙසටත් ජනපති සෙලෙන්ස්කි දැනුම්දී තිබෙනවා.\nකෙසේවෙතත් අදාළ ප්‍රදේශවල (මොස්කව් හා කිව්) හි රැඳී සිටින යුක්‍රේන වැසියන්ට පූර්ණ සහයෝගය තමන් ලබාදෙන බව ද ජනපති සෙලෙන්ස්කි නිවේදනය කර තිබෙනවා.\nමූලාශ්‍රය:-\nBBC, REUTERS, CNN, ALJAZEERA",
       "URL": "https://www.hirunews.lk/311442/රුසියාව-යනු-ත්‍රස්ත-රාජ්‍යයක්-ජනපති-සෙලෙන්ස්කි",
       "Category": "Local News",
       "Parent URL": "https://www.hirunews.lk/local-news.php?pageID=979"
}