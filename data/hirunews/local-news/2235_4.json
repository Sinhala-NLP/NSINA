{
       "Source": "hirunews",
       "Timestamp": "Monday, 04 January 2021 - 12:22",
       "Headline": "කෝටි 60කට අධික මත්ද්‍රව්‍ය තොගයක් මීගමු මුහුදේ දී අල්ලයි (ඡායාරූප)",
       "News Content": "මීගමුවට ඔබ්බෙන් පිහිටි මුහුදු තීරයේ සිදුකළ මෙහෙයුමකින් බහුදින ධීවර යාත්‍රාවක ප්‍රවාහනය කරමින් තිබූ අයිස් මත්ද්‍රව්‍ය කිලෝ 100ක් සහ හෂීස් මත්ද්‍රව්‍ය කිලෝ ග්‍රෑම් 80ක් නාවික හමුදා භාරයට ගැනීමට සමත් ව තිබෙනවා.\nඑම මත්ද්‍රව්‍ය වල වටිනාකම රුපියල් කෝටි 60කට අධිකයි.\nමෙහෙයුමේදී පුද්ගලයන් සිව් දෙනෙකුද නාවික හමුදාභාරයට ගනු ලැබුවා.\nමොවුන් හලාවත - තොඩුවාව ප්‍රදේශයේ පදිංචිකරුවන් බවට අනාවරණ වී තිබෙනවා.\nඅදාළ මත්ද්‍රව්‍ය තොගය යාත්‍රාවේ ප්ලාස්ටික් ඇසුරුම් සහ පැකට් ලෙස අසුරා තිබුණා.",
       "URL": "https://www.hirunews.lk/258738/කෝටි-60කට-අධික-මත්ද්‍රව්‍ය-තොගයක්-මීගමු-මුහුදේ-දී-අල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2235"
}