{
       "Source": "hirunews",
       "Timestamp": "Thursday, 29 September 2022 - 13:43",
       "Headline": "ගුරු උපහාරයට මුදල් නො දුන් සිද්ධියකට කොසු මිටකින් පහර කෑ සිදුවිය",
       "News Content": "විදුහල්පතිවරයෙකුගෙන් කොසු මිටකින් පහර කෑ පාසල් සිසුවියක් දික්ඔය මූලික රෝහල වෙත ඇතුලත් කර තිබෙනවා.\nනුවරඑළිය අධ්‍යාපන කලාප කාර්යාලය යටතේ පාලනය වන හැටන් කොටගල බෝගහවත්ත ප්‍රදේශයේ පාසලක 10 වසරේ අධ්‍යාපනය ලබන පාසල්\nසිසුවියකට යි එම විදුහලේ විදුහල්පතිවරයා විසින් කොසු මිටකින් පහර දී ඇත්තේ.\nතුවාල ලැබූ පාසල් සිසුවියක් තුවාල සහිත ව තම රෝහලට ඇතුළු කළ බවත් තුවාල ලැබූ එම පාසල් දැරිය වැඩිදුර ප්‍රතිකාර සදහා දික්ඔය මුලික රෝහල වෙත මාරු කර යැවූ බවත් කොටගල ප්‍රදේශීය රෝහලේ දිස්ත්‍රික් වෛද්‍යය නිලධාරී ශාවිත්‍රි ශර්මා පවසනවා.\nපාසලේ පැවැත්විමට නියමිත ගුරු උපහාර උලෙළක් සඳහා රුපියල් 300ක මුදලක් එම පාසලේ ම අධ්‍යපනය ලබන සිය සහෝදරයා විසින් නො ගෙවීම සම්බන්ධයෙන් විදුහල්පතිවරයා තම සහෝදරයාට පරුෂ වචනයෙන් බැන වදින අවස්ථාවේ ඇය, ''සර් මල්ලිට බනින්න එපා .තාත්තා මේ ළඟ වැඩ කරන්නේ. මම තාත්තට කියලා සල්ලි ඉල්ලා දෙන්නම්'' කියන අවස්ථාවේ විදුහල්පතිවරයා ඇයට කොසු මිටකින් පන්න පන්නා පහර දී තිබෙනවා.\nසිසුවිය වේදනාවෙන් කෑ ගසන අවස්ථාවේ ඇයගේ පියා පාසල වෙත දිව ඇවිත් විදුහල්පතිවරයාගෙන් ඇය ව බේරා ගත් බව සඳහන්.\nපහර කෑමට ලක් වූ පාසල් සිසුවියගේ පියා කියා සිටින්නේ, තමන්ට දරුවන් සිවු දෙනෙක් සිටින බවත් තම පවුලේ ආර්ථික අපහසුකම් නිසා බිරිද ගෘහ සේවයට විදේශගත වී ඇති බවත් ය.\nසිද්ධිය පිළිබඳ දිඹුල පතන පොලිසිය වැඩිදුර පරීක්ෂණ සිදු කරනු ඇති.",
       "URL": "https://www.hirunews.lk/316619/ගුරු-උපහාරයට-මුදල්-නො-දුන්-සිද්ධියකට-කොසු-මිටකින්-පහර-කෑ-සිදුවිය",
       "Category": "Local News",
       "Parent URL": "https://www.hirunews.lk/local-news.php?pageID=836"
}