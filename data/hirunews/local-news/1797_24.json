{
       "Source": "hirunews",
       "Timestamp": "Sunday, 25 July 2021 - 7:58",
       "Headline": "ශ්‍රී දළදා මාළිගාවේ දළදා සමිදුන්ගේ තේවා කටයුතු මල්වතු පාර්ශවයට (වීඩියෝ)",
       "News Content": "ශ්‍රී දළදා මාළිගාවේ දළදා සමිදුන්ගේ තේවා කටයුතු සම්ප්‍රදායනුකූලව මෙතෙක් එම කටයුතු සිදුකළ අස්ගිරි පාර්ශවය විසින් මල්වතු පාර්ශවය වෙත ඊයේ භාරදෙනු ලැබුවා. ඒ දියවඩන නිළමේ ප්‍රදීප් නිලංග දෑල ගේ ප්‍රධානත්වයෙන්.\nසෑම වසරකම ඇසළ පොහෝ දිනයට පසුදින තේවා කටයුතුවලින් අනතුරුව මල්වතු පාර්ශවයෙන් අස්ගිරි පාර්ශවයටත් අස්ගිරි පාර්ශවයෙන් මල්වතු පාර්ශවයටත් තේවා කටයුතු හුවමාරුවීම සිදු කෙරෙනවා.\nඒ අනුව, ඊයේ දින තෙක් දළදා සමිඳුන්ගේ තේවා කටයුතු අස්ගිරි පාර්ශවයේ මහානායක අතිපුජ්‍ය වරකාගොඩ ශ්‍රි ඤාණරතන නාහිමියන්ගේ අනුශාසනා මත සිදු කරනු ලැබුවා.\nඅනතුරුව ඊයේ අස්ගිරි පාර්ශවයේ මහානාහිමියන් විසින්, තේවා කටයුතු භාරදීමෙන් පසු මීළග ඇසළ පුර පසළොස්වක පොහෝ දිනය තෙක් ශ්‍රී දළදා සමිදුන්ගේ තේවා කටයුතු මල්වතු පාර්ශවයේ මහනායක අතිපුජ්‍ය තිබ්බටුවාවේ ශ්‍රී සුමංගල නාහිමියන් ගේ අනුශාසනා මත එම පාර්ශවයේ මහාසංඝරත්නය විසින් සිදු කෙරෙනු ඇති.",
       "URL": "https://www.hirunews.lk/277935/ශ්‍රී-දළදා-මාළිගාවේ-දළදා-සමිදුන්ගේ-තේවා-කටයුතු-මල්වතු-පාර්ශවයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1797"
}