{
       "Source": "hirunews",
       "Timestamp": "Friday, 29 October 2021 - 16:57",
       "Headline": "ලබන මස මුල සිට අන්තර් පළාත් දුම්රිය ධාවනයට තීරණයක්",
       "News Content": "නව්‍ය කොරෝනා වසංගත තත්ත්වය හේතුවෙන් තාවකාලිකව අත්හිටුවා තිබූ, අන්තර් පළාත් දුම්රිය ධාවනය ආරම්භ කිරීමට තීරණය කර තිබෙනවා.\nදුම්රිය ස්ථානාධිපතිවරුන්ගේ සංගමය ප්‍රකාශ කළේ, එළැඹෙන නොවැම්බර් මස පළමු වැනිදා සිට මෙය ක්‍රියාත්මක වන බවයි.\nදුම්රිය ධාවනය බස්නාහිර පළාත තුළ පමණක් පසුගිය 25 වනදා සිට ආරම්භ කෙරුණා.\nඒ අනුව ක්‍රියාත්මක වූ ගමන්වාර සංඛ්‍යාව 133ක්.\nකෙසේවෙතත් එහිදී දුම්රියේ ගමන් කිරීමට අවස්ථාව හිමිවූයේ වාර ප්‍රවේශපත්‍ර හිමි අයට පමණයි.",
       "URL": "https://www.hirunews.lk/286419/ලබන-මස-මුල-සිට-අන්තර්-පළාත්-දුම්රිය-ධාවනයට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1597"
}