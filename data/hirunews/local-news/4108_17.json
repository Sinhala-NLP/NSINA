{
       "Source": "hirunews",
       "Timestamp": "Thursday, 25 January 2018 - 16:40",
       "Headline": "update : සරසවි සිසු පාගමනට කදුළු ගෑස් සහ ජල ප්‍රහාර",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරි කමිටුව සංවිධාන කර ඇති විරෝධතා පාගමන විසුරුවා හැරීමට කොල්ලූපිටිය මංසන්ධියේදී ජල සහ කදුළු ගෑස් ප්‍රහාර එල්ල කළා.\nසිසුන්ගේ විරෝධතාවය හේතුවෙන් ගාලූපාර කොල්ලූපිටිය මංසන්ධියෙන් මේ වනවිටත් වසා දමා තිබෙනවා.\nතවමත් පොලීසිය අඛන්ඩ ජල ප්‍රහාර එල්ල කරමින් සිටින බව එහි සිටින අප වාර්තාකරු සඳහන් කළා.\nupdate : Thursday, 25 January 2018 - 17.02\n---------------------------------------------------------------\nඅන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරි කමිටුව සංවිධාන කර ඇති විරෝධතා පාගමන හේතුවෙන් ගාලූපාර කොල්ලූපිටිය මංසන්ධියෙන් වසා දමා තිබෙනවා.\nමේ වනවිට කොල්ලූපිටිය අවට දැඩි රථවාහන තදබදයක් ද හටගෙන ඇති බවයි අප වාර්තාකරු සදහන් කළේ.\nඅන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරි කමිටුව සංවිධාන කර ඇති විරෝධතා පාගමන හේතුවෙන් අද දහවල් හයිලෙවල් මාර්ගයේ ද දැඩි රථවාහන තදබදයක් පැවතුනා.\nමාළඹේ පෞද්ගලික වෛද්‍ය විද්‍යාලයට එරෙහිව සරසවි සිසුන් අද දහවල් ශ්‍රී ජයවර්ධනපුර විශ්වවිද්‍යාලය ඉදිරිපිටිනුයි මෙම පාගමන ආරම්භ කළේ.\nමෙම පාගමන වළක්වමින් නුගේගොඩ සහ කොළඹ කොටුව මහේස්ත්‍රාත් අධිකරණවලින් ඊයේ වාරණ නියෝග ද නිකුත් කළා.",
       "URL": "https://www.hirunews.lk/182022/update-සරසවි-සිසු-පාගමනට-කදුළු-ගෑස්-සහ-ජල-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=4108"
}