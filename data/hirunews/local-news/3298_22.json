{
       "Source": "hirunews",
       "Timestamp": "Saturday, 15 June 2019 - 20:00",
       "Headline": "කබීර් හෂීම්ගේ කාර්යාලය ඉදිරිපිට උණුසුම් තත්වයක්",
       "News Content": "පාර්ලිමේන්තු මන්ත්‍රී කබීර් හෂීම්ගේ මාවනැල්ලේ පිහිටි පක්ෂ කාර්යාලය ඉදිරිපිට අද උණුසුම්කාරි තත්ත්වයක් හට ගත්තා.\nඑම ස්ථානයට රැස්වූ පාක්ෂිකයින් පිරිසක් මන්ත්‍රීවරයාට යළිත් සිය අමාත්‍ය ධුරය භාර ගන්නා ලෙස ඉල්ලා සිටි අතර, පසුව එම ස්ථානයට භික්ෂුන් වහන්සේ ඇතුළු පිරිසක් පැමිණීමත් සමග එම ස්ථානයෙහි උණුසුම්කාරි තත්ත්වයක් හට ගත්තා.\nඑමෙන්ම, ත්‍රෛනිකායික මහා සංඝරත්නය සිදුකළ ඉල්ලීමට ගරු කරමින් නැවතත් සිය ධුර භාර ගැනීම පිළිබදව ඉල්ලා අස්වූ මුස්ලිම් අමාත්‍යවරුන්ගේ අවධානය යොමුවී ඇතැයි හිටපු අමාත්‍ය අබ්දුල් හලීම් ද අද ප්‍රකාශ කළා.\nඒ අනුව, ලබන අගහරුවාදා පැවැත්වෙන මුස්ලිම් පාර්ලිමේන්තු මන්ත්‍රී කණ්ඩායම් රැස්වීමේදී ඒ පිළිබදව තීරණයක් ගනු ඇති බවයි මහනුවරදී අද මාධ්‍ය වෙත අදහස් දක්වමින් ඔහු කියා සිටියේ.",
       "URL": "https://www.hirunews.lk/218476/කබීර්-හෂීම්ගේ-කාර්යාලය-ඉදිරිපිට-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3298"
}