{
       "Source": "hirunews",
       "Timestamp": "Friday, 30 April 2021 - 11:37",
       "Headline": "කොළඹ වරාය නගර පනත් කෙටුම්පත ගැන විවාදය සහ ඡන්ද විමසීම මැයි 05",
       "News Content": "කොරෝනා වසංගත තත්ත්වය හමුවේ ලබන සතියේ පාර්ලිමේන්තු සැසිවාරය දින දෙකකට සීමා කිරීමට අද පැවති පක්ෂ නායක රැස්වීමේදි තීරණය වී තිබෙනවා.\nඒ අනුව ලබන 4 වනදා සහ 05 වනදා පමණක් පාර්ලිමේන්තු සැසිවාරය පැවැත්වෙන බවයි පාර්ලිමේන්තු වේත්‍රධාරි නරේන්ද්‍ර ප්‍රනාන්දු ප්‍රකාශ කළේ.\nකථානායක මහින්ද යාපා අබේවර්ධනගේ ප්‍රධානත්වයෙන් අද පෙරවරුවේ පැවති පක්ෂ නායක රැස්විමේදි වරාය නගරය ආර්ථික කොමිෂන් සභා පනත් කෙටුම්පත ලබන 05 වනදා විවාදයට ගෙන එදිනම ජන්ද වීමසීම පැවත්වීමට තීරණය වී තිබෙනවා.\nවිපක්ෂයේ ප්‍රධාන සංවිධායක පාර්ලිමේන්තු මන්ති්‍රී  ලක්ෂමන් කිරිඇල්ල සදහන් කළේ  පනත් කෙටුම්පත සම්බන්ධයෙන් විපක්ෂය දින දෙකක විවාදයක් ඉල්ලා සිටි නමුත් ඊට ආණ්ඩුවේ එකඟත්වය පල නොවු බවයි.",
       "URL": "https://www.hirunews.lk/269978/කොළඹ-වරාය-නගර-පනත්-කෙටුම්පත-ගැන-විවාදය-සහ-ඡන්ද-විමසීම-මැයි-05",
       "Category": "Local News",
       "Parent URL": "https://www.hirunews.lk/local-news.php?pageID=1986"
}