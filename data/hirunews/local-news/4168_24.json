{
       "Source": "hirunews",
       "Timestamp": "Sunday, 17 December 2017 - 8:43",
       "Headline": "මලයාසියා අගමැති එයි",
       "News Content": "දින 3 ක නිල සංචාරයක් සඳහා මැලේසියා අග්‍රාමාත්‍ය නජීබ් රසාක් දිවයිනට පැමිණ තිබෙනවා.\nපෙරවරු 8.30 ට පමණ මැලේසියාවට අයත් ගුවන්යානයකින් ඔහු දිවයිනට ළගා වු බවයි අප ගුවන්තොටුපල වාර්තාකරු කියාසිටියේ.\nමැලේසියා අගමැතිවරයා සමග 30 දෙනෙකුගෙන් යුත් දුත පිරිසක් ද පැමිණ තිබෙනවා.\nශ්‍රී ලංකාව සහ මැලේසියාව අතර රාජතාන්ත්‍රික සබඳතා ආරම්භ කර 60 වසරක් සම්පූර්ණ වීම අනුස්මරණය කිරීමද අග්‍රාමාත්‍ය නජීබ් රසාක්ගේ ශ්‍රී ලංකා සංචාරයේ එක් අරමුණක්.\nඔහු අග්‍රාමාත්‍ය රනිල් වික්‍රමසිංහ සහ ජනාධිපති මෛත්‍රීපාල සිරිසේන සමග ද්විපාර්ශවික සාකච්ඡාවල නිරතවන අතර අවබෝධතා ගිවිසුම් කිහිපයකටද අත්සන් තැබීමට නියමිතයි.\nජනාධිපතිවරයා සහ මැලේසියා අගමැතිවරයා අතර හමුව හෙට පෙරවරුවේ ජනාධිපති කාර්යාලයේදී පැවැත්වෙන බවයි ජනාධිපති මාධ්‍ය ඒකකය කියාසිටියේ.",
       "URL": "https://www.hirunews.lk/178581/මලයාසියා-අගමැති-එයි",
       "Category": "Local News",
       "Parent URL": "https://www.hirunews.lk/local-news.php?pageID=4168"
}