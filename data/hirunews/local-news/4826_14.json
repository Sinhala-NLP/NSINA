{
       "Source": "hirunews",
       "Timestamp": "Saturday, 22 October 2016 - 19:28",
       "Headline": "ගිලන් රථ අව භාවිත කිරීමේ තවත් සිදුවීමක්",
       "News Content": "රෝගී හදිසි සත්කාරක සේවා සදහා ඇති ගිලන් රථ අවභාවිතාවීම හේතුවෙන් රෝගී ජීවිත අනතුරට ලක් වු අවස්ථා මෙරටින් වාර්තා වුයේ වරක් දෙවරක් නොවේ.\nඊයේ හිරු ප්‍රවෘත්ති හරහා ඇඹිලිපිටිය රෝහලේ ගිලන් රථයක රෝගියෙකු ගෙන යන අතරතුර එහි රියදුරා පොල් මිලදී ගැනීමට ගිය පුවතක් අප වාර්තා කළා.\nඅද හිරු සී.අයි.ඒ හරහා අප හෙළි කරන්නේ බේරුවල රෝහලේ ගිලන් රථයක් නගර සභාවකින් සිදුකළ යුතු කාර්යයක් සදහා වෙන් කළ පුවතක් පිළිබදවයි.\nඅළුත්ගම දර්ගා නගරයේ පවත්වාගෙන යන පෞද්ගලික වෛද්‍ය මධ්‍යස්ථානය බේරුවල දිස්ත්‍රික් රෝහලේ වෛද්‍ය  නිලධාරීනී පද්මි රණවීර මහත්මියට අයත්වුවක්.\nඊයේ පස්වරු 4.00 ට පමණ මෙම ස්ථානයට බේරුවල රෝහලේ ගිලන් රථය පැමිණියා.\nඑහෙත්ල බේරුවල රෝහල් සේවකයින් මේ ගිලන් රථයෙන් ඉවතට ගත්තේ රෝගියෙකු නම් නොවේ.\nඔවුන් ගෙනැවිත් තිබුනේ පෞද්ගලික වෛද්‍ය මධ්‍යස්ථානය අසල ඇති මාර්ගයේ විවෘත ස්ථානයක් ආවරණය කිරීම සදහා තැනු විශාල ප්‍රමාණයේ කොන්ක්‍රීට් ආවරණයක්.\nඅද පෙරවරුවේ හිරු සී.අයි.ඒ කණ්ඩායම මෙම ස්ථානයට ගොස් කළ නිරීක්ෂණයේදී පෞද්ගලික වෛද්‍ය මධ්‍යස්ථානය අසල එම කොන්ක්‍රීට් ආවරණය තබා ඇති අයුරු දක්නට ලැබුනා.\nමෙම කොන්ක්‍රීට් ආවරණය ගෙන ඒම සදහා රෝහල් ගිලන් රථයක් භාවිතා කලේ දැයි අප බේරුවල දිස්ත්‍රික් වෛද්‍ය නිලධාරීනී පද්මි රණවීර මහත්මියගෙන් විමසා සිටියා.",
       "URL": "https://www.hirunews.lk/145839/ගිලන්-රථ-අව-භාවිත-කිරීමේ-තවත්-සිදුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4826"
}