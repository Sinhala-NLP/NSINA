{
       "Source": "hirunews",
       "Timestamp": "Wednesday, 18 October 2017 - 12:57",
       "Headline": "මිල වැඩි අත්‍යවශ්‍ය භාණ්ඩ රැසක් ආනයනයට ජනපතිගෙන් උපදෙස්",
       "News Content": "වහාම ක්‍රියාත්මක වන පරිදි මිල ඉහළ ගොස් ඇති අත්‍යාවශ්‍ය ආහාර ද්‍රව්‍ය රැසක් ආනයනය කරන ලෙස ජනාධිපතිවරයා ජීවන වියදම් කමිටුවට උපදෙස් ලබාදී තිබෙනවා.\nඊයේ පැවති කැබිනට් රැස්වීමේදී ජනාධිපතිවරයා මෙම උපදෙස් ලබාදුන් බවයි රජයේ ජ්‍යෙෂ්ඨ අමාත්‍යවරයෙකු හිරු ප්‍රවෘත්ති අංශයට ප්‍රකාශ කළේ.\nඒ අනුව, සහල්, මත්ස්‍ය වර්ග, කරවල, හාල් මැස්සන් සහ ලොකු ළුෑණු ආනයනය කර සමූපකාර සහ සතොස හරහා බෙදා හරින ලෙසයි උපදෙස් ලබාදී ඇත්තේ.\nජීවන වියදම විශාල ලෙස ඉහල ගොස් ඇති බවට ඊයේ පැවති කැබිනට් රැස්වීමේදී අමාත්‍යවරුන් කිහිප දෙනෙකු ප්‍රකාශ කර තිබෙනවා.\nඔවුන් එහිදී සඳහන් කර ඇත්තේ ජීවන වියදම අඩු කිරීම සඳහා කමිටු පත්කළද ඉන් ප්‍රතිඵලයක් ලැබී නොමැති බවයි.",
       "URL": "https://www.hirunews.lk/173818/මිල-වැඩි-අත්‍යවශ්‍ය-භාණ්ඩ-රැසක්-ආනයනයට-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4265"
}