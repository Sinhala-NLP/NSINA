{
       "Source": "hirunews",
       "Timestamp": "Sunday, 14 October 2018 - 13:56",
       "Headline": "වැලිගම - පොල්අතුමෝදර පාලම අසළ නාඳුනන මළ සිරුරක් (ඡායාරූප)",
       "News Content": "වැලිගම - පොල්අතුමෝදර පාලම අසළ ඔයෙහි පාවෙමින් තිබූ පුද්ගල මළ සිරුරක් වැලිගම පොලීසිය විසින් සොයාගෙන තිබෙනවා.\n119 පොලිස් හදිසි ඇමතුම් අංකයට ලද තොරතුරකට අනුව අදාළ පුද්ගල මළ සිරුර සොයාගෙන ඇති අතර, එම මළ සිරුර වයස අවුරුදු 50 ක පමණ පිරිමි පුද්ගලයෙකු බවට හඳුනාගෙන ඇති බවයි පොලීසිය සඳහන් කළේ.\nසිරුර සොයා ගන්නා අවස්ථාවේ එය අධික ලෙස නරක්වී තිබූ අතර මළ සිරුරේ දකුණු පාදයෙහි දණහිස පහළ කොටස කිඹුලන් විසින් කා දමා ඇති බව සඳහන්.\nඔහුගේ අනන්‍යතාව මෙතෙක් තහවුරු කරගැනීමට නොහැකි වී ඇති අතර, සිද්ධිය සම්බන්ධයෙන් වැලිගම පොලීසිය වැඩිදුර විමර්ශන සිදු කරනවා.\nඡායාරූප - වැලිගම, තරංග ගුණරත්න",
       "URL": "https://www.hirunews.lk/202101/වැලිගම-පොල්අතුමෝදර-පාලම-අසළ-නාඳුනන-මළ-සිරුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3700"
}