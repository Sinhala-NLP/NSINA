{
       "Source": "hirunews",
       "Timestamp": "Thursday, 17 January 2019 - 13:11",
       "Headline": "බස්නාහිර ආණ්ඩුකාරවරයාට එරෙහිව විශ්වාසභංගයක්",
       "News Content": "බස්නාහිර පළාත් නව ආණ්ඩුකාර අසාද් සාලිට එරෙහිව විශ්වාසභංග යෝජනාවක් ගෙන එන බව බස්නාහිර පළාත් සභාවේ විපක්ෂ නායක මංජු ශ්‍රී අරංගල පවසනවා.\nආණ්ඩුකාරවරයාට එරෙහිව පවතින නීතිමය චෝදනා පදනම් කර ගනිමින් මෙම විශ්වාසභංග යෝජනාව ඉදිරි දින කිහිපය තුළ පළාත් සභාවේ සභාපතිවරයාට භාර දෙන බවයි විපක්ෂ නායකවරයා කියා සිටියේ.\nඅප මේ සම්බන්ධයෙන් බස්නාහිර පළාත් ආණ්ඩුකාර අසාද් සාලිගෙන් විමසීමක් කළ අතර, ඔහු කියා සිටියේ ජනාධිපතිවරයා විසින් සිදුකර ඇති පත්වීමකට පළාත් සභාවට අභියෝග කළ නොහැකි බවයි.",
       "URL": "https://www.hirunews.lk/208414/බස්නාහිර-ආණ්ඩුකාරවරයාට-එරෙහිව-විශ්වාසභංගයක්",
       "Category": "Local News",
       "Parent URL": "https://www.hirunews.lk/local-news.php?pageID=3550"
}