{
       "Source": "hirunews",
       "Timestamp": "Saturday, 09 September 2017 - 17:12",
       "Headline": "පොළොන්නරුවේ අනතුරකින් දෙදෙනෙකු මරුට",
       "News Content": "පොළොන්නරුව ඇතුමල්පිටිය ප්‍රදේශයේදී සිදුවු අනතුරකින් යතුරුපැදියක ගමන් කළ දෙදෙනෙකු ජීවිතක්ෂයට පත්ව තිබෙනවා.\nඅද අලුයම 1.15 ට පමණ අනතුර සිදුව ඇති බවයි පොලිසිය සඳහන් කළේ.\nහිගුරක්ගොඩ දෙසට ධාවනය වෙමින් තිබු කැබ් රථයක් එම දිශාවටම ධාවනය වු යතුරුපැදියේ ගැටී ඇතැයි සඳහන්.\nඅනතුරින් බරපතල තුවාල ලැබු යතුරුපැදිකරුවන් දෙදෙනා පොළොන්නරුව රෝහලට ඇතුලත් කිරීමෙන් පසු යතුරුපැදිය පැදවු පුද්ගලයා මරණයට පත්වුනා.\nඅලුයම 3.10 ට පමණ පසුපැදිකරු ද මියගිය බවයි පොලිසිය සඳහන් කළේ.\nමියගොස් ඇත්තේ හිගුරක්ගොඩ පින්පාර ප්‍රදේශයේ පදිංචි අවුරුදු 44 සහ 59 හැවිරිදි දෙදෙනෙක්.\nඅනතුරින් පසු පළාගිය කැබ් රථයේ රියදුරා අද දහවල් පොළොන්නරුව පොලිසියට භාරවී තිබෙනවා.\nඔහු පොළොන්නරුව මහේස්ත්‍රාත් අධිකරණයට ඉදිරිපත් කිරීමෙන් පසු ලබන සඳුදා දක්වා රක්ෂිත බන්ධනාගාර ගත කර ඇති බවයි පොලිසිය කියාසිටියේ.\nමියගිය දෙදෙනාගේ මළ සිරුරු පශ්චාත් මරණ පරීක්ෂණයෙන් පසු ඥාතීන්ට භාරදී තිබෙනවා.",
       "URL": "https://www.hirunews.lk/170524/පොළොන්නරුවේ-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4330"
}