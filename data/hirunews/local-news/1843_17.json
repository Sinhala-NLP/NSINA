{
       "Source": "hirunews",
       "Timestamp": "Saturday, 03 July 2021 - 19:23",
       "Headline": "ගිනි අවි සමඟ 5 දෙනෙකු අත්අඩංගුවට",
       "News Content": "කුරුණෑගල - සත්‍යවාදී පිටිියේ ඖෂධ අලෙවි කරමින් සිටි ආයුූර්වේද වෛද්‍යවරයෙකු යැයි කියාගත් පුද්ගලයෙකු ඇතුලු 5 දෙනෙකු පොලීසිය විසින් අත්අඩංගුවට ගෙන තිබෙනවා.\nඒ එම පිරිස කුරුණෑගල නගර සභාවේ සේවකයන්ට තර්ජනය කල බවට කුරුණෑගල පොලීසිය වෙත ලද පැමිණිල්ලකට අදාළවයි.\nපොලීසිය සඳහන් කළේ සැකකරුවන් සතුව රිපීටර් අවියක් සහ වායු රයිෆලයක් සොයා ගෙන ඇති අතර, ජීප් රථ 2ක් ද පොලිස් භාරයට ගෙන තිබෙනවා.\nඅදාළ පුද්ගලයා විසින් අලෙවි කරන ඖෂධ වල නාමයක් හෝ කිසිදු ලේබලයක් සඳහන් කර නොමැති බවද පොලීසිය සඳහන් කළා.\nනගර සභා සේවකයෙකු විසින් ක්‍රීඩා පිටියේ ඖෂධ අලෙවි නොකරන ලෙස දැනුම් දී ඇති අතර, පසුව පිරිස ඔවුන්ට ගිනි අවි පෙන්වා තර්ජනය කළ බවටයි නගර සභා සේවකයන් චෝදනා කරන්නේ.\nසිද්ධිය සම්බන්ධයෙන් අත්අඩංගුවට ගෙන ඇත්තේ පන්නිපිටිය, මතුගම, ඇඹිලිපිටිය, පෑලියගොඩ සහ තලවතුගොඩ යන ප්‍රදේශවල පදිංචි පුද්ගලයන් පිරිසක්. ඔවුන් මෙලෙස කුරුණෑගල නගරය දක්වා පැමිණ ඇත්තේ සංචරණ සීමා ක්‍රියාත්මක මොහොතක වීම ද විශේෂත්වයක්.\nඅත්අඩංගුවට ගත් සැකකරුවන් හෙට කුරුණෑගල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/275984/ගිනි-අවි-සමඟ-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1843"
}