{
       "Source": "hirunews",
       "Timestamp": "Wednesday, 01 February 2017 - 8:52",
       "Headline": "කුඹුරට යන බව පවසා නිවසින් පිටවූ පුද්ගලයා අභිරහස් ලෙස නොඑන ගමන් යයි (ඡායාරූප)",
       "News Content": "වව්නියාව,සින්නඅඩම්පන් ප්‍රදේශයේ වෙල්යායක තිබී පුද්ගල මළ සිරුරක් ඊයේ(31) සොයාගෙන තිබෙනවා.\nමෙසේ මියගොස් ඇත්තේ සින්නඅඩම්පන්හි පදිංචි 54 හැවිරිදි තිදරු පියෙක් බවයි වාර්තා වන්නේ.\nපසුගිය 30 වනදා සවස මෙම පුද්ගලයා කුඹුරට යන බව පවසා නිවසින් පිටව ගොස් ඇති අතර ඊයේ උදෑසන වනතෙක් නැවත නිවසට නොපැමිණීම හේතුවෙන් නිවැසියන් මේ සම්බන්ධව කනගරායන්කුලම් පොලීසියට දැනුම් දී ඇති තිබෙනවා.\nපසුව පොලීසිය විසින් සිදුකරන ලද සෝදිසි කිරීම් වලදී අදාල පුද්ගලයාගේ මළ සිරුර වෙල්යායක තිබී සොයාගෙන ඇති බවයි අප වාර්තාකරු පැවසුවේ.\nඅදාල මරණය මිණීමැරුමක් බවට සැක පල වී ඇති අතර සිද්ධිය සම්බන්ධයෙන් කනගරායන්කුලම් පොලීසිය වැඩිදුර පරීක්ෂණ පවත්වනු ලබනවා.\nඡායාරූප - වන්නි රොමේෂ් මදුසංක",
       "URL": "https://www.hirunews.lk/153396/කුඹුරට-යන-බව-පවසා-නිවසින්-පිටවූ-පුද්ගලයා-අභිරහස්-ලෙස-නොඑන-ගමන්-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4683"
}