{
       "Source": "hirunews",
       "Timestamp": "Wednesday, 23 October 2019 - 14:32",
       "Headline": "මුලතිව් ප්‍රදේශයේදී හමුවූ අස්ථි කොටස් සම්බන්ධයෙන් අධිකරණ තීන්දුව අනිද්දා",
       "News Content": "මුලතිව් - පුදුකුඩුඉරිප්පු - සුගන්ධිපුරම් ප්‍රදේශයේ පෞද්ගලික ඉඩමකින් හමුවූ අස්ථි කොටස් සම්බන්ධයෙන් අවසන් තීරණය ලබාදීම මුලතිව් මහේස්ත්‍රාත් අධිකරණය අනිද්දා දක්වා කල් දමා තිබෙනවා.\nපසුගියදා ඉඩම් හිමියා විසින් එහි පස් කැපීම සිදුකරන අවස්ථාවේදී අස්ථි කොටස් කිහිපයක් හමුවූ අතර, ඉන් අනතුරුවයි පොලීසිය විමර්ශන ආරම්භ කළේ.\nමේ සම්බන්ධයෙන් පොලීසිය අද මුලතිව් මහේස්ත්‍රාත් අධිකරණයට කරුණු දක්වනු ලැබුවා.\nඑහිදී මහේස්ත්‍රාත්වරයා පොලීසියට නියෝග කළේ තීන්දුව ලබාදෙන තෙක් එම භූමියට ආරක්ෂාව ලබාදෙන ලෙසයි.",
       "URL": "https://www.hirunews.lk/226827/මුලතිව්-ප්‍රදේශයේදී-හමුවූ-අස්ථි-කොටස්-සම්බන්ධයෙන්-අධිකරණ-තීන්දුව-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=3083"
}