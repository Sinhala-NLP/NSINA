{
       "Source": "hirunews",
       "Timestamp": "Tuesday, 26 September 2023 - 17:31",
       "Headline": "පාසලේ මත්පැන් අලෙවි කළ සිසුවෙක් පොලිස් භාරයට",
       "News Content": "කසිප්පු අළෙවි කරමින් සිටි පාසල් සිසුවෙක් පොලිසියට ‍යොමු කළ පුවතක් පිළිබඳව තොරතුරු වාර්තා වෙනවා.\nඒ කලවාන ප්‍රදේශයේ ජනප්‍රිය පාසලකින්.\nසිසුවා කසිප්පු අළෙවි කරමින් සිටියදි විද්‍යාලයේ ගුරුවරියකට හසු වීමෙන් කලවාන පොලිසියට යොමු කර ඇති බවයි වාර්තා වෙන්නේ.\n9 වසර ඉගෙනුම ලබන සිසුවෙක් මෙලෙස ක්‍රියා කොට ඇති අතර ඔහු පොලීසියට යොමු කොට දැඩි අවවාද ලබා දීමෙන් අනතුරුව මුදා හැර ඇති බවයි සඳහන් වෙන්නේ.\nසිසුවා වතුර රැගෙන එන බෝතලය තුල මෙම කසිප්පු රැගෙන විත් පසුව කෝප්ප වල දමා ඉහල පන්ති වල ශිෂ්‍යයන්ට අළෙවි කර ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/349475/පාසලේ-මත්පැන්-අලෙවි-කළ-සිසුවෙක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=5"
}