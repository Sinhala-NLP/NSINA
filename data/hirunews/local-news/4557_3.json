{
       "Source": "hirunews",
       "Timestamp": "Wednesday, 19 April 2017 - 14:01",
       "Headline": "බලපිටියේ අනතුරකින් කාන්තාවක් මිය ගොස් 16 දෙනෙකුට තුවාල",
       "News Content": "ගාල්ල - කොළඹ ප්‍රධාන මාර්ගයේ බලපිටිය ගුරු විදුහල් ක්‍රීඩාංගනය අසලදී කුඩා ලොරි රථයක් මාර්ගයෙන් ඉවතට පැන ගසක ගැටී ඊයේ රාත්‍රියේ සිදුවූ රිය අනතුරකින් කාන්තාවක් මියගොස් තවත් 16 දෙනෙකු තුවාල ලබා තිබෙනවා.\nඒ අතර කුඩා දරුවන් 8 දෙනෙකු ද සිටින බවයි පොලිස් මාධ්‍ය ප්‍රකාශක කාර්යාලය සදහන් කළේ.\nඑම පිරිස බලපිටිය මුලික රෝහලට ඇතුලත් කර ඇති අතර බරපතල තත්ත්වයේ පසුවූ දෙදෙනෙක් කරාපිටිය රෝහලට මාරු කර යවා තිබෙනවා.\nඅකුරැස්ස - හේනේගම ප්‍රදේශයේ පදිංචි 45 හැවිරිදි කාන්තාව කරාපිටිය රෝහලට ඇතුලත් කිරිමෙන් පසුව අද උදෑසන ජීවිතක්ෂයට පත්වුණා.\nරියදුරුට නින්ද යාම හේතුවෙන් මෙම අනතුර සිදුව තිබෙනවා.",
       "URL": "https://www.hirunews.lk/159502/බලපිටියේ-අනතුරකින්-කාන්තාවක්-මිය-ගොස්-16-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4557"
}