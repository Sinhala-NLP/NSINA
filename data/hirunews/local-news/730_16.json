{
       "Source": "hirunews",
       "Timestamp": "Wednesday, 16 November 2022 - 14:54",
       "Headline": "හැල හැප්පිලි ගණනාවකට පසු ඓතිහාසික ආටෙමිස් 1 ගුවන්ගත වෙයි",
       "News Content": "ලොව බලවත්ම ක්‍රියාකාරී රොකට්ටුව භාවිතා කර සඳ වටා කාර්ය මණ්ඩලයක් නොමැති පරීක්ෂණ ගුවන් ගමනක් මෙහෙයුම් කෙරෙන ඓතිහාසික ආටෙමිස් 1 මෙහෙයුම අවසානයේ සක්‍රීය වී තිබෙනවා.\nනාසා මෙහෙයුම් කණ්ඩායම අඟහරුවාදා දහවල් (15) ෆ්ලොරිඩාවේ කෙනඩි අභ්‍යවකාශ මධ්‍යස්ථානයේ දී දියත් කිරීමේ උත්සාහයකට පෙර රොකට්ටුවට ඉන්ධන සැපයීම ආරම්භ කළ අතර, එය සිදු වූයේ සති ගණනක් විවිධ තාක්ෂණික ගැටලු සහ පසුබෑම් සමඟ සටන් කිරීමෙන් පසුව යි.\nපැය ගණනාවක්, ඉන්ධන සැපයීම සුමටව සිදු වන බව පෙනී ගිය අතර, රාත්‍රී 9.30ට පමණ NASA නිලධාරීන් දැකීමට බලාපොරොත්තු වූ සීමාවට ඉහළින් වරින් වර හයිඩ්‍රිජන් කාන්දු වීම් නැවතත් ආරම්භ වුණා.\n\"මෙහි දී තාක්ෂණික කණ්ඩායම් විසින් දියත් කිරීමේ අධ්‍යක්ෂ චාලි බ්ලැක්වෙල්-තොම්සන්ට පවසා ඇත්තේ, මෙම කාන්දු වීම් ආරක්ෂිත සීමාවට ඉහළින් ගිය හොත් ඔවුන්ට මෙතැනින් එහාට තවත් කළ හැකි ‍යමක් නොමැති බව යි\" යනුවෙන් නාසා ප්‍රකාශක ඩෙරොල් නේල් දියත් කිරීමේ නිල සජීවී ප්‍රවාහයේ දී පැවසුවා.\nඑම කාන්දුවීම් නිසා ඊට සම්බන්ධ වූ ටැංකිවලට ඉන්ධන සැපයීම තාවකාලිකව නතර කිරීමට සිදු වූ අතර, රොකට්ටුවේ ප්‍රොපෙලන්ට් අලුත්වැඩියා කිරීමට විශේෂ පුහුණුව ලත් කාර්ය මණ්ඩලයක් නාසා ආයතනය විසින් යෙදවීමට පියවර ගත්තා.\nඔවුන් සිව් වන හයිඩ්‍රජන් ඉන්ධන ටැංකියේ කාන්දුව සිදුවන ස්ථානය හඳුනාගෙන එය නතර කිරීමට සඳහා අවශ්‍ය පියවර කිහිපයක් ම ගත් අතර එම අලුත්වැඩියාව නිමාවන විට අඟහරුවාදා දින රාත්‍රී 11 පහු වී තිබුණා.\nඑම අලුත්වැඩියාවෙන් අනතුරුව නැවතත් රොකට්ටුවට හයිඩ්‍රජන් ඉන්ධන පිරවීම ආරම්භ කළ අතර ඉන් පසුව රොකට්ටුව ගුවන් ගත කිරීම සඳහා සුදුසු තත්ත්වයේ ඇති ති බවට තාක්ෂණික කණ්ඩායම් විසින් දියත් කිරීමේ අධ්‍යක්ෂ චාලි බ්ලැක්වෙල්-තොම්සන්ට පවසා පවසා සිටියා.\nමෙලෙස ඊයේ සහ අද දිනයේ අවස්ථා දෙකකද දී කල් දැමුණු ආටෙමිස් 1 රොකට්ටුවේ ගුවන් ගමන අද අලුයම සාර්ථක වූ අතර එය ගුවන් ගත කිරීමේ දී පැයට සැතපුම් 128ක වේගයක් උපයාගෙන හූස්ටන්හි අභ්‍යවකාශ මධ්‍යස්ථානයේ ගුවනට නිකුත් කෙරුණා.\nනාසා හි ආටෙමිස් 1 අභ්‍යවකාශ වැඩසටහන ඔස්සේ බලාපොරොත්තු වන්නේ 1969 වර්ෂයෙන් පසුව නැවතත් ගනගාමීන් පිරිසක් චන්ද්‍රයා වෙත රැගෙන ගොස් නැවත පෘතුවියට රැගෙන ඒමයි.",
       "URL": "https://www.hirunews.lk/320518/හැල-හැප්පිලි-ගණනාවකට-පසු-ඓතිහාසික-ආටෙමිස්-1-ගුවන්ගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=730"
}