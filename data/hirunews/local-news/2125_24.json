{
       "Source": "hirunews",
       "Timestamp": "Thursday, 25 February 2021 - 8:58",
       "Headline": "ෆේස්බුක් සහ ගූගල් සඳහා ඔස්ට්‍රේලියාවෙන් නව නීතියක්",
       "News Content": "ෆේස්බුක් සමාජ මාධ්‍යයේ සහ ගූගල් සෙවුම් යන්ත්‍රයේ පළ කෙරෙන ප්‍රවෘත්ති සඳහා ගෙවීමක් සිදුකළ යුතු බවට ඔස්ට්‍රේලියාව නව නීතියක් සම්මත කරගෙන තිබෙනවා.\nඑම පියවරට අමෙරිකානු තාක්ෂණික සමාගම් දැවැන්තයන් විරුද්ධත්වය පළ කළද, පසුව ඔස්ට්‍රේලියානු  රජය සමඟ එකඟතාවයකට පැමිණ ඇති බව සඳහන්.\nපසුගිය සතියේ ෆේස්බුක් සමාජ මාධ්‍ය විසින් ඔස්ට්‍රේලියාව සඳහා සියලු ප්‍රවෘත්ති අන්තර්ගතයන් අවහිර කළද පසුව එය ඉවත් කෙරුණා.\nඕස්ටේ්‍රලියාව නව නීතිය සම්මත කරගෙන ඇත්තේ ඉන් අනතුරුවයි. ඒ අනුව ඔස්ට්‍රේලියානු  ප්‍රවෘත්ති ආයතන වෙත සැලකිය යුතු ගෙවීමක් කිරීමට ගූගල් සහ ෆේස්බුක් ආයතනවලට සිදුවනවා.\nමෙය සමාජ මාධ්‍ය සහ අන්තර්ජාල වේදිකාවන් හි ප්‍රවෘත්ති සඳහා වටිනාකමක් ලබාදීමේ පූර්වාදර්ශයක් ලෙසයි හැඳින්වෙන්නේ.",
       "URL": "https://www.hirunews.lk/263615/ෆේස්බුක්-සහ-ගූගල්-සඳහා-ඔස්ට්‍රේලියාවෙන්-නව-නීතියක්",
       "Category": "Local News",
       "Parent URL": "https://www.hirunews.lk/local-news.php?pageID=2125"
}