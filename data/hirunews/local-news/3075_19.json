{
       "Source": "hirunews",
       "Timestamp": "Monday, 28 October 2019 - 16:00",
       "Headline": "දෙමළ පක්ෂවල අවසන් තීන්දුව අනිද්දා",
       "News Content": "ජනාධිපතිවරණයේදී සහාය දෙන අපේක්ෂකයා කවුරුන් ද යන්න අනිද්දා ප්‍රකාශයට පත් කිරීමට උතුරේ දෙමළ දේශපාලන පක්ෂ තීරණය කර තිබෙනවා.\nඅද පෙරවරුවේ යාපනයේ පැවති සාකච්ඡාවකදී මෙම තීරණය ගෙන ඇති අතර, ඊට ඉලංගෙයි තමිල් අරුසු පක්ෂයේ නායක පාර්ලිමේන්තු මන්ත්‍රී මාවෙයි සේනාධිරාජා එක්වුණා.\nඑමෙන්ම, උතුරු පළාත් හිටපු ප්‍රධාන අමාත්‍ය සී.වී. විග්නේෂ්වරන්ගේ නායකත්වයෙන් යුත් දෙමළ ජනතා සන්ධානය, හිටපු පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් නායකත්වය දරණ ඊ.පී.ආර්.එල්.එෆ් පක්ෂය සහ දෙමළ ජාතික සන්ධානය නියෝජනය කරන තමිල් අරුසු පක්ෂය, ටෙලෝ හා ප්ලොට් යන සංවිධානවල නියෝජිතයින් ද ඊට එක්වී තිබෙනවා.\nජනාධිපති අපේක්ෂකයින්ට කරුණු 13 කින් යුත් යෝජනාවලියක් ද මෙම පක්ෂ විසින් පසුගියදා ඉදිරිපත් කළ අතර, මීට පෙර ද අවස්ථා කිහිපයකදී ඔවුන් රැස්ව සාකච්ඡා සිදුකළා.",
       "URL": "https://www.hirunews.lk/227148/දෙමළ-පක්ෂවල-අවසන්-තීන්දුව-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=3075"
}