{
       "Source": "hirunews",
       "Timestamp": "Thursday, 03 November 2022 - 12:26",
       "Headline": "තිළිණි ගැන කියන්න අදත් නිලියන් නොපැමිණියහොත් අධිකරණ ක්‍රියාමාර්ග (වීඩියෝ)",
       "News Content": "රක්ෂිත බන්ධනාගාරගත කර සිටින තිළිණි ප්‍රියමාලිගේ මහා පරිමාණ මූල්‍ය වංචා චෝදනා සම්බන්ධයෙන් සිදු කෙරෙන විමර්ශනවලට අදාළව අපරාධ පරීක්ෂණ දෙපාර්තමේන්තුව හමුවට කැඳවා ඇති රංගන ශිල්පිනියන් දෙදෙනා අද (03) නොපැමිණියහොත් අධිකරණ ක්‍රියාමාර්ග ගන්නා බව එම දෙපාර්තමේන්තුව සඳහන් කළා.\nපසුගිය 31 වනදා එම රංගන ශිල්පිනියන් දෙදෙනාට අපරාධ පරීක්ෂන දෙපාර්තමේන්තුව හමුවේ පෙනී සිටින ලෙසට දැනුම් දී තිබුණත් එදිනට නොපැමිණීම හේතුවෙනුයි අද යළි එහි පැමිණෙන ලෙස දැනුම්දී තිබුණේ.\nඑහෙත් අද දහවල් වන විටත් ප්‍රකාශ ලබාදීමට මොවුන් අපරාධ පරීක්ෂණ දෙපාර්තමේන්තුවට පැමිණ සිටියේ නැහැ.\nමීට පෙර එම විමර්ශනවලට අදාළව නළු නිළියන්, නිවේදිකාවන් ඇතුළු 04 දෙනෙකු අපරාධ පරීක්ෂණ දෙපාර්තමේන්තුව හමුවට කැඳවා ප්‍රකාශ ලබා ගැනීමට කටයුතු කර තිබුණා.",
       "URL": "https://www.hirunews.lk/319519/තිළිණි-ගැන-කියන්න-අදත්-නිලියන්-නොපැමිණියහොත්-අධිකරණ-ක්‍රියාමාර්ග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=760"
}