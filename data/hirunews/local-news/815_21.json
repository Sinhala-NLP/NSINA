{
       "Source": "hirunews",
       "Timestamp": "Sunday, 09 October 2022 - 7:32",
       "Headline": "යුරෝපයේ, පිපිරුණු දිගම පාලමේ කොටසක් විවෘත කෙරේ",
       "News Content": "පිපිරීමට ලක්වූ යුරෝපයේ දිගම පාලම ලෙස සැළකෙන ක්‍රයිමියා කර්ච් පාලමේ කොටසක් යළි විවෘත කර තිබෙනවා.\nඊයේ (08) මෙම ඉන්ධන ප්‍රවාහනය කරමින් තිබූ රථයක් පුපුරායාමෙන් මෙම පාලමට හානිවූ අතර, එහිදී පුද්ගලයින් තුන්දෙනෙකු ජීවිතක්ෂයට පත්වුණා.\nමෙය රුසියාව විසින් දකුණු යුක්රේනයට අවි ආයුධ සහ සෙබළුන් ප්‍රවාහනය සඳහා භාවිත කළ ප්‍රධානතම සැපයුම් මාර්ගයක්.\nකර්ච් පාලමේ කොටසක් අලුත්වැඩියා කර ප්‍රවාහනය සඳහා විවෘත කර ඇති අතර, එහි ආරක්ෂාව දැඩි කරන ලෙසට රුසියානු ජනාධිපති ව්ලැදිමීර් පුටින් උපදෙස් ලබා දී තිබෙනවා.\nරුසියානුවන් මෙම පාලම සළකන්නේ සියවසේ ඉදිකිරීම ලෙසයි.",
       "URL": "https://www.hirunews.lk/317400/යුරෝපයේ-පිපිරුණු-දිගම-පාලමේ-කොටසක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=815"
}