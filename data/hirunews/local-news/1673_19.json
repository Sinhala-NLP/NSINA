{
       "Source": "hirunews",
       "Timestamp": "Thursday, 23 September 2021 - 15:45",
       "Headline": "පාර්ලිමේන්තු මන්ත්‍රී සෙල්වරාසා ගජේන්ද්‍රන් පොලිස් අත්අඩංගුවට (වීඩියෝ)",
       "News Content": "යාපනයේ නල්ලූර් කෝවිල් ඉදිරිපිටදී හිටපු එල්ටීටීඊ සාමාජිකයෙකු වන තිලීපන් සැමරීමට උත්සාහ කළ පාර්ලිමේන්තු මන්ත්‍රී සෙල්වරාසා කජේන්ද්‍රන් යාපනය පොලිසිය විසින් අත්අඩංගුවට ගෙන තිබෙනවා.\nඒ නිරෝධායන නීති රීති කඩ කිරීමේ චෝදනා යටතේ යි.\nමන්ත්‍රීවරයා අත්අඩංගුවට ගැනීමේදී එම ස්ථානයේ උණුසුම් තත්ත්වයක් ඇතිවුණා.\nරාසයියා පාර්තිපන් හෙවත් තිලීපන් එල් ටී ටී ඊ සංවිධානයේ යාපනය අර්ධද්වීපයේ දේශපාලන නායකයා ලෙස කටයුතු කළ අතර එල්ටීටීඊ සංවිධානය 1987 දී ඉන්දීය මහා කොමසාරිස් වරයාට ඉල්ලීම් පහක් ඉදිරිපත් කරමින් කළ ඉල්ලීමට යහපත්ව ප්‍රතිචාරයක් නොලැබීමත් හේතුවෙන් 1987 සැප්තැම්බර් 15 වන දින යාපනය නල්ලූර් කෝවිල ඉදිරිපිට දී උපවාසයක් ආරම්භ කළා.\nදින 12 ජලය සහ ආහාර ප්‍රතික්ෂේප කරමින් අඛණ්ඩව උපවාස කළ ඔහු අධික විජළනය හේතුවෙන් සැප්තැම්බර් 26 වන දා මරණයට පත්වු වුණා.\nතිලිපන් උපවාස කළ මෙම කාල සීමාව තුළ යුද ගැටුම් නිමා වීමෙන් අනතුරුව ද අවස්ථා ගණනාවක දී ඔහු සැමරීමට උත්සාහ කළ අතර මෙවර මෙම සැමරීමට එරෙහිව යාපනය අධිකරණය විසින් නියෝගයක් ද නිකුත් කර තිබුණා.\nපාර්ලිමේන්තු මන්ත්‍රීවරයා තිලීපන් සැමරීමට එක් වූයේ එම උසාවි නියෝගය සහ පවත්නා නිරෝධායන නීතිරීතිද උල්ලංඝනය කරමින්.",
       "URL": "https://www.hirunews.lk/283030/පාර්ලිමේන්තු-මන්ත්‍රී-සෙල්වරාසා-ගජේන්ද්‍රන්-පොලිස්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1673"
}