{
       "Source": "hirunews",
       "Timestamp": "Monday, 05 June 2017 - 8:10",
       "Headline": "නියෝජ්‍ය ඇමති හර්ෂ ද සිල්වා අද බැඳුම්කර කොමිසමට",
       "News Content": "මහබැංකු බැඳුම්කර නිකුතුව සම්බන්ධයෙන් විමර්ශනය කෙරෙන ජනාධිපති කොමිසම හමුවේ සාක්ෂි ලබාදීම සඳහා ජාතික ප්‍රතිපත්ති හා ආර්ථික කටයුතු පිළිබඳ නියෝජ්‍ය අමාත්‍ය ආචාර්ය හර්ෂ ද සිල්වා කැදවා තිබෙනවා.\nඒ අනුව නියෝජ්‍ය අමාත්‍යවරයා උදෑසන 10ට කොමිසම හමුවේ පෙනී සිටීමට නියමිතයි.\nබැඳුම්කර කොමිසම හමුවේ මීට පෙර නියෝජ්‍ය අමාත්‍යවරයා සාක්ෂි ලබාදීමට කැදවා තිබුණේ පසුගිය අප්‍රේල් මස 25 වන දා යි.\nසති දෙකකට පසුව කොමිසම අද රැස්වන අතර නියෝජ්‍ය අමාත්‍යවරයාට අමතරව ශ්‍රී ලංකා මහබැංකුවේ අතිරේක අධ්‍යක්ෂ වසන්ත අල්විස් ද සාක්ෂි ලබාදීමට නියමිතයි.",
       "URL": "https://www.hirunews.lk/162849/නියෝජ්‍ය-ඇමති-හර්ෂ-ද-සිල්වා-අද-බැඳුම්කර-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4484"
}