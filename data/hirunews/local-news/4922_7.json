{
       "Source": "hirunews",
       "Timestamp": "Monday, 15 August 2016 - 13:37",
       "Headline": "චන්ද්‍රිකාට ගණන් බැරි බව ගම්මන්පිල කියයි",
       "News Content": "හිටපු ජනාධිපතිනි චන්ද්‍රිකා බණ්ඩාරනායක කුමාරණතුංගට ගණනය කිරීම පිළිබඳ ගැටලුවක් මතුව ඇති බව පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල පවසනවා.\nඔහු මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\n‘‘පහුගිය සති දෙක පුරාම රටේ තිබ්බ ලොකුම සංවාදය තමයි.\nකාට ද ගණන් පුළුවන් කියලා.\nපාගමන ගිය අයට ද පාගමනට විරුද්ධ අයට ද කියලා.\nඒ අතරේ පාගමනට විරුද්ධ අයටත් ගනන් බැහැ කියලා ඊයේ හිටපු ජනාධිපතිනිය චන්ද්‍රිකා බණ්ඩාරනායක කුමාරණතුංග ප්‍රායෝගික ඔප්පු කරලා පෙන්නුවා.\nඊයේ එතුමිය කතාවකදී කියනවා යුද්දෙන් හතරෙන් තුනක් ඉවර කලේ මමයි.\nඑක්සත් ජාතික පක්ෂයත් යුද්දෙන් විශාල කොටසක් කළා.\nඉන් හතරෙන් එකක් තමයි මහින්ද රාජපක්ෂ ඉවර කලේ කියලා.\nඑතකොට අපි දන්නවා.\nතුනේ පන්තියේදී ඉගෙන ගත්තා..... හතරෙන් තුනයි හතරෙන් එකක් එකතු කළාම එකයි.\nඑතකොට චන්ද්‍රකා මැතිනියගේ හතරෙන් තුනයි මහින්ද ගේ හතරෙන් එකයි එකතු කළාම එක සම්පූර්ණයි.\nඑතකොට එතුමිය කිව්ව එක්සත් ජාතික පක්ෂය ඉවර කලා කිව්ව විශාල කොටස කොහෙද තියෙන්නේ.\n96 සිට එතුමිය ගෙදර යන තුරුම හමුදාවට අත් වුණේ පරාජයන්ම තමයි.\nඑතුමියට අපි අනුකම්පා කරන්න  ඕනා එතුමියගේ මොලයට හානි සිදුවෙලයි තියෙන්නේ. ’’",
       "URL": "https://www.hirunews.lk/140670/චන්ද්‍රිකාට-ගණන්-බැරි-බව-ගම්මන්පිල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4922"
}