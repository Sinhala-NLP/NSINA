{
       "Source": "hirunews",
       "Timestamp": "Monday, 02 January 2023 - 13:55",
       "Headline": "එක්දින ලෝක කුසලානයට ඉන්දියාවෙන් කල් තියාම සංචිතයක්",
       "News Content": "මේ වසරේ ඔක්තෝම්බර් මාසයේ පැවැත්වෙන එක්දින ලෝක කුසලානය සඳහා සහභාගිවන 20 දෙනෙකුගෙන් යුත් සංචිතයක් ඉන්දීය ක්‍රිකට් පාලක මණ්ඩලය තෝරාගෙන තිබෙනවා.\nඑරට දී ඔක්තෝම්බර් මස 10 වනදා සිට නොවැම්බර් 26 වනදා දක්වා පැවැත්වෙන එක්දින ලෝක කුසලානය සඳහා පෙර සූදානමක් වෙනුවෙන් මෙම තෝරා පත් කරගැනීම සිදුකර ඇති බව සඳහන්.\nඑම තෝරා පත් කරගැනීම මුම්බායි නුවර පැවති සාකච්ඡාවකදී සිදුව ඇති අතර, ඊට ඉන්දීය කණ්ඩායමේ පුහුණුකරු රාහුල් ඩ්‍රාවිඩ්, නායක රෝහිත් ෂර්මා ඇතුලු පිරිසක් එක්ව තිබෙනවා.",
       "URL": "https://www.hirunews.lk/324094/එක්දින-ලෝක-කුසලානයට-ඉන්දියාවෙන්-කල්-තියාම-සංචිතයක්",
       "Category": "Local News",
       "Parent URL": "https://www.hirunews.lk/local-news.php?pageID=628"
}