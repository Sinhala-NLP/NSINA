{
       "Source": "hirunews",
       "Timestamp": "Friday, 19 May 2017 - 10:51",
       "Headline": "අත්අඩංගුවට ගැනුනු සරසවි සිසුන් ඇප මත මුදාහැරේ",
       "News Content": "අධිකරණ නියෝග කඩකරමින් විරෝධතාවයේ නිරතවීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගතකර සිටි  ශිෂ්‍ය භික්ෂූන් වහන්සේ ඇතුලූ සරසවි සිසුන් අටදෙනා අද ඇප මත මුදා හැරුණා.\nසැකකරුවන් කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර හමුවට ඉදිරිපත් කළ අවස්ථාවේදී නියෝග කෙරුණේ රුපියල් ලක්ෂයක් බැගින් වූ ශරීර ඇප මත මුදාහරින ලෙසයි.\nමාළඹේ පෞද්ගලික වෛද්‍ය විද්‍යාලයට එරෙහිව පසුගිය බදාදා කොළඹ පැවති විරෝධතාවයෙන් අනතුරුව මෙම පිරිස අත්අඩංගුවට ගැනුනා.\nඅද දිනයේදී කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර සැකකරුවන්ට නියෝග කළේ සිද්ධිය සම්බන්ධයෙන් සිදුකෙරෙන පොලිස් පරීක්ෂණවලට බලපෑම් නොකරන ලෙසයි.\nනඩුව යළි ලබන ජූලි 21 වනදා විභාගයට ගැනීමට නියමිතව තිබෙනවා.",
       "URL": "https://www.hirunews.lk/161659/අත්අඩංගුවට-ගැනුනු-සරසවි-සිසුන්-ඇප-මත-මුදාහැරේ",
       "Category": "Local News",
       "Parent URL": "https://www.hirunews.lk/local-news.php?pageID=4510"
}