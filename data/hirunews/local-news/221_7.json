{
       "Source": "hirunews",
       "Timestamp": "Sunday, 02 July 2023 - 7:08",
       "Headline": "තවත් සුළු මොහොතකින් මුතු රාජා උපන් බිමට ‍යෑමට සූදානම්",
       "News Content": "\"මුතු රාජා \" නොහොත් \" සක්සුරින් \" හස්තියා යළි තායිලන්තය වෙත රැගෙන යාම සදහා දින අලුයම 03.00 ට පමණ කටුනායක ගුවන් තොටුපොළට රැගෙන විත් තිබෙනවා.\nතායිලන්තය විසින් මීට වසර 22 කට පමණ පෙර ශ්‍රී ලංකාවට ලබා දුන් මෙම හස්තියා අපහසුතාවට පත් නොවන ආකාරයට අද (2) දින අලුයම 12.00 ට පමණ කටුනායක ගුවන් තොටුපොළ වෙත රැගෙන එනු ලැබුවා.\nමුතු රාජා තායිලන්තය වෙත රැගෙන යාමට විශේෂිත කූඩුව රුසියානු \" ඉලුෂියන් - 76 \" ගුවන් යානයට පැටවීම ආරම්භ කර තිබෙනවා.\nමෙම ගුවන් යානය අද දින උදෑසන 07.30 ට පමණ කටුනායක ගුවන් තොටුපොළෙන් තායිලන්තයේ බැංකොක් නුවර , \" ෂියන්මායි \" ගුවන් තොටුපොළ බලා පිටත්ව යාමට නියමිත බවයි වාර්තා වෙන්නේ.",
       "URL": "https://www.hirunews.lk/339708/තවත්-සුළු-මොහොතකින්-මුතු-රාජා-උපන්-බිමට-‍යෑමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=221"
}