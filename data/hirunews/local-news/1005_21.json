{
       "Source": "hirunews",
       "Timestamp": "Wednesday, 20 July 2022 - 18:44",
       "Headline": "ආර්ථික අර්බුදයෙන් බලපෑම් එල්ලවූ ණය හිමියන්ට සුදුසු සහන දෙන්නැයි මහ බැංකුව වාණිජ බැංකුවලින් ඉල්ලයි",
       "News Content": "වර්තමාන ආර්ථික තත්ත්වය සහ කොවිඩ් 19 වසංගතය හේතුවෙන් ආදායමට හෝ ව්‍යාපාරවලට අහිතකර බලපෑම් එල්ල වී ඇති ණය ගනුදෙනුකරුවන්ට මාස 6ක කාලයක් සඳහා සුදුසු සහන ලබා දෙන ලෙස මහබැංකුව බලපත්‍රලාභී බැංකු වෙතින් ඉල්ලීමක් කරනවා.\nඑහිදී බැංකු අංශයේ ස්ථායිතාව කෙරෙහි අනවශ්‍ය'පීඩනයක් ඇති නොවන පරිදි එම සහන ලබා දිය යුතු බවයි මහබැංකුව පවසන්නේ.\nකොවිඩ් 19 වසංගත ව්‍යාපෘතියත් සමඟ ශ්‍රී ලංකා මහ බැංකුව 2020 වසරේ මාර්තු මාසයේ සිට පීඩාවට පත් ණය ගනුදෙනු කරුවන්ට සහන සැලසීම සඳහා ණය සහන කාලයක් ලබාදීම, ණය ප්‍රතිව්‍යුහගතකරණය කිරීම, ණය ආපසු අය කරගැනීමේ ක්‍රියාමාර්ග අත්හිටුවීම වැනි යෝජනා ක්‍රම කිහිපයක්ම හඳුන්වා දී තිබුණා.\nණය ගනුදෙනු කරුවන් සඳහා ලබාදී තිබූ මෙම සහන කාලයන්ගේ අවසන් අදියර පසුගිය වසරේ දෙසැම්බර් 31 වැනිදායින් අවසන් වූ'අතර සංචාරක අංශයට ලබාදුන් ණය සහන කාලය පසුගිය ජූනි 30 වැනිදායින් අවසන් වුණා.\nකෙසේ වෙතත් පවතින සාර්ව ආර්ථික අභියෝගයන් සහ විවිධ පාර්ශ්වකරුවන්ගෙන් ලද ඉල්ලීම් සැලකිල්ලට ගෙන ණය ගනුදෙනු කරුවන් සඳහා තවත් මාස 6ක කාලයක් සඳහා සුදුසු සහන ලබාදෙන ලෙස ශ්‍රී ලංකා මහ බැංකුව බලපත්‍ර ලාභී බැංකු වෙතින් ඉල්ලීමක් කර තිබෙනවා.\nබැංකු අංශයේ ස්ථායිතාව කෙරෙහි අනවශ්‍ය පීඩාවක් ඇති නොවන පරිදි සමග ඒ ඒ පුද්ගලයන්ගේ අනාගත ණය ආපසු ගෙවීමේ හැකියාව සහ ව්‍යාපාරවල ශක්‍යතාව මත පදනම්ව මෙම සහන ලබාදිය යුතු බවයි ශ්‍රී ලංකා මහ බැංකුව පවසන්නේ.\nසක්‍රිය ණය පහසුකම් සඳහා මුල් ණය මුදලල පොලියල හෝ ඉන් කොටසක් සඳහා සහන කාල සීමාවක්ල ප්‍රතිව්‍යුහගත කිරීමක් හෝ වෙනත් සහනයක් මාස 6ක කාලයක් සඳහා ලබාගත හැකියි.\nදැනට පවතින අක්‍රිය ගනයේ ණය පහසුකම් දීර්ඝ කාලයකට ප්‍රතිලේඛන ගතකරණය කිරීම සඳහා ඉල්ලුම් කිරීමටද ඒ අනුව අවස්ථාව සලසා දී තිබෙනවා.\nඅමතර ගාස්තු අය කිරීමකින් තොරව ණය කලින් පියවීම සඳහා ණය ගැනුම්කරුවන්ට අවස්ථාව ලබාදෙන ලෙසද ශ්‍රී ලංකා මහ බැංකුව බලපත්‍රලාභී බැංකු වෙතින් ඉල්ලා සිටිනවා.\nබලපෑමට ලක් වූ ණය ගනුදෙනු කරුවන් විසින් සහන ලබාගැනීම සඳහා මේ මස 31 වැනිදාට පෙර තම බැංකු වෙත ලිඛිත ඉල්ලීමක් ඉදිරිපත් කළ යුතුයි.\nකිසියම් බැංකුවක් විසින් ප්‍රතික්ෂේප කරනු ලබන ඉල්ලීම් සම්බන්ධයෙන්ද ශ්‍රී ලංකා මහ බැංකුව වෙත අභියාචනයක් ඉදිරිපත් කිරීමට මහ බැංකුව අවස්ථාව සලසා දී තිබෙනවා.",
       "URL": "https://www.hirunews.lk/310502/ආර්ථික-අර්බුදයෙන්-බලපෑම්-එල්ලවූ-ණය-හිමියන්ට-සුදුසු-සහන-දෙන්නැයි-මහ-බැංකුව-වාණිජ-බැංකුවලින්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1005"
}