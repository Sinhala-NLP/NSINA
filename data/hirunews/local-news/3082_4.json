{
       "Source": "hirunews",
       "Timestamp": "Thursday, 24 October 2019 - 13:08",
       "Headline": "රිය අනතුරකින් තුන්දෙනෙකු මරුට - හත්දෙනෙකුට තුවාල",
       "News Content": "පුත්තලම - අනුරාධපුර ප්‍රධාන මාර්ගයේ හයේ කණුව - විශේෂ කාර්ය බලකා කඳවුර ඉදිරිපිටදී සිදුවූ සිදුවූ අනතුරකින් තුන්දෙනෙකු ජීවිතක්ෂයට පත්ව හත්දෙනෙකු තුවාල ලබා පුත්තලම රෝහලට ඇතුළත් කර තිබෙනවා.\nවෑන් රථයක් මාර්ගයෙන් ඉවතට පැන ගසක වැදීමෙන් මෙම අනතුර සිදුවූ බවයි පොලීසිය සඳහන් කළේ.\nසිද්ධියෙන් මියගිය අය අතර, අවුරුදු තුනක් වයසැති කුඩා දරුවෙකුද වනවා.\nකළුතර ප්‍රදේශයේ පදිංචිකරුවන් වන මොවුන් මඩු වන්දනාවේ ගොස් නැවත පැමිණෙමින් සිටියදි මෙම අනතුරට මුහුණදී තිබෙනවා.",
       "URL": "https://www.hirunews.lk/226893/රිය-අනතුරකින්-තුන්දෙනෙකු-මරුට-හත්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3082"
}