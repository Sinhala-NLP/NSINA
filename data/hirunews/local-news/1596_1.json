{
       "Source": "hirunews",
       "Timestamp": "Saturday, 30 October 2021 - 11:33",
       "Headline": "අතිපූජ්‍ය වැලමිටියාවේ කුසලධම්ම නාහිමියන්ගේ දේහයට අගමැතිගෙන් අවසන් ගෞරව (වීඩියෝ)",
       "News Content": "අපවත් වී වදාළ කැළණිය විශ්වවිද්‍යාලයේ  කුලපති, සියම් මහ නිකායේ මල්වතු විහාර පාර්ශවයේ, කොළඹ - හලාවත දෙදිසාවේ ප්‍රධාන සංඝනායක, සමස්ත ලංකා ශාසනාරක්ෂක බල මණ්ඩලයේ සභාපති, අතිපූජ්‍ය ආචාර්ය වැලමිටියාවේ කුසලධම්ම නාහිමියන්ගේ දේහයට අග්‍රාමාත්‍ය මහින්ද රාජපක්ෂ අවසන් ගෞරව පුදකර තිබෙනවා.\nඅප වාර්තාකරු පැවසුවේ උන්වහන්සේගේ දේහය තැන්පත් කර ඇති පෑලියගොඩ විද්‍යාලංකාර මහ පිරිවෙණට අද (30) පෙරවරුවේ පැමිණි අග්‍රාමාත්‍යවරයා මෙලෙස අවසන් ගෞරව දැක්වූ බවයි.\nඅතිපූජ්‍ය වැලමිටියාවේ කුසලධම්ම නාහිමියන්ගේ ආදාහන පූජෝත්සවය පූර්ණ රාජ්‍ය අනුග්‍රහය සහිතව නිදහස් චතුරස්‍රයේදී හෙට පැවැත්වෙන අතර, ඒ  වෙනුවෙන් හෙට (31) ශෝක දිනයක් ලෙස ප්‍රකාශයට පත් කෙරුණා.",
       "URL": "https://www.hirunews.lk/286485/අතිපූජ්‍ය-වැලමිටියාවේ-කුසලධම්ම-නාහිමියන්ගේ-දේහයට-අගමැතිගෙන්-අවසන්-ගෞරව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1596"
}