{
       "Source": "hirunews",
       "Timestamp": "Saturday, 29 July 2023 - 10:13",
       "Headline": "ව්‍යාජ වීසා බලපත්‍රයකින් විදෙස් ගතවීමට තැත් කළ කාන්තාවක් සහ අනුබල දුන් නිලධාරියෙකු අත්අඩංගුවට",
       "News Content": "ව්‍යාජ වීසා බලපත්‍රයක් මගින් විදේශගත වීමට තැත් කළ කාන්තාවක් සහ ඊට අධාර අනුබල දුන් ආගමන විගමන නිලධාරියෙකු, අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ, ආගමන විගමන නිලධාරීන් සහ විදේශ සේවා නියුක්ති කාර්යංශයේ නිලධාරීන් විසින් කටුනායක ගුවන්තොටුපල අපරාධ පරීක්ෂන දෙපාර්තමේන්තු ඒකකය වෙත සිදු කළ දැනුම් දීමකට අනුව ඔවුන් ඊයේ(28) අත්අඩංගුවට ගත් බවයි\nපසුව සිදු කළ විමර්ශන වලින් අනාවරණය වී ඇත්තේ මෙම කාන්තාවට මෙලෙස ව්‍යාජ වීසා බලපත්‍ර සකස් කිරීම සහ එම කාන්තාව ගුවන්තොටුපොල වෙත රැගෙන ඒමට අත්අඩංගුවට ගත් ආගමන විගමන නිලධාරියා කටයුතු කර ඇති බවයි.\nපසුව ඔවුන් දෙදෙනා මීගමුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව සැකකාර කාන්තාව ඇප මත මුදාහැර ඇති අතර ආගමන විගමන නිලධාරියා ලබන මස 11වනදා දක්වා රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/342914/ව්‍යාජ-වීසා-බලපත්‍රයකින්-විදෙස්-ගතවීමට-තැත්-කළ-කාන්තාවක්-සහ-අනුබල-දුන්-නිලධාරියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=142"
}