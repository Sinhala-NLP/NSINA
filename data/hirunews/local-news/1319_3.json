{
       "Source": "hirunews",
       "Timestamp": "Friday, 04 March 2022 - 13:18",
       "Headline": "යුරෝපයේ විශාලතම න්‍යෂ්ටික බලාගාරයේ පාලනය රුසියාව අතට (වීඩියෝ)",
       "News Content": "රුසියානු ෂෙල් වෙඩි ප්‍රහාරවලට ලක්වූ යුරෝපයේ විශාලතම න්‍යෂ්ටික බලාගාරය වන සපොරිෂ්යා බලාගාරයේ පාලනය මේ වනවිට රුසියානු ආරක්ෂක අංශ අතට පත්ව තිබෙනවා.\nයුක්රේන සහ රුසියානු මාධ්‍ය වාර්තා කළේ රුසියානු භට කණ්ඩායම් මේ වනවිට බලාගාර පරිශ්‍රයට පැමිණ ඇති අතර, ඔවුන් එය අක්‍රීය කිරීමටයි කටයුතු කර ඇත්තේ.\nරුසියානු ෂෙල් වෙඩි ප්‍රහාරවලට ලක්වූ මෙම බලාගාරයේ හටගත් ගින්න පාලනය කිරීමට කටයුතු කර තිබූ අතර, චර්නෝබිල් මෙන් තවත් න්‍යෂ්ටික අනතුරකට මුල්විය හැකිව තිබූ මෙම සිද්ධිය පිළිබඳව ජාත්‍යන්තර පරමාණු බලශක්ති අධිකාරියේ ද අවධානය යොමු වුණා.",
       "URL": "https://www.hirunews.lk/298638/යුරෝපයේ-විශාලතම-න්‍යෂ්ටික-බලාගාරයේ-පාලනය-රුසියාව-අතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1319"
}