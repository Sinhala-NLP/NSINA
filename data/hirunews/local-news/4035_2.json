{
       "Source": "hirunews",
       "Timestamp": "Friday, 16 March 2018 - 13:29",
       "Headline": "උදයංග වීරතුංග අත්අඩංගුවට ගැනීමට විවෘත වරෙන්තුවක්",
       "News Content": "රුසියාවේ හිටපු ශ්‍රී ලංකා තානාපති උදයංග වීරතුංග අත්අඩංගුවට ගැනීමට කොටුව මහේස්ත්‍රාත් අධිකරණය අද (16) විවෘත වරෙන්තුවක් නිකුත් කළා.\nඑම වරෙන්තුව ඉංග්‍රීසි භාෂාවෙන් නිකුත් කරන ලෙසයි කොටුව මහේස්ත්‍රාත් ලංකා ජයරත්න නියෝග කළේ.\nසිද්ධියේ සැකකරුවන් ලෙස යුක්රේනයේ පදිංචි පුද්ගලයින් 5 දෙනෙකු සහ සමාගමක් ද නම් කර ඔවුන්ට නොතීසි නිකුත් කරන ලෙස ද පොලිස් මූල්‍ය අපරාධ කොට්ඨාශය අධිකරණයෙන් ඉල්ලා තිබෙනවා.\nකරුණු සලකා බැලූ මහේස්ත්‍රාත්වරිය අදාළ වාර්තාවේ නොතීසි නිකුත් කිරීමට තරම් ප්‍රමාණවත් කරුණු නොවීම හේතුවෙන් සවිස්තර වාර්තාවක් ලබන 26 වනදා ලබාදෙන ලෙසයි නියෝග නියෝග කළේ.\n2006 වසරේ ශ්‍රී ලංකා ගුවන් හමුදාවට මිග් ගුවන් යානා මිලදී ගැනීමේදී සිදුව ඇති බව කියන මූල්‍ය අක්‍රමිකතාවක් සම්බන්ධයෙන් රුසියාවේ හිටපු ශ්‍රී ලංකා තානාපති උදයංග වීරතුංගට චෝදනා එල්ල වී තිබෙනවා.",
       "URL": "https://www.hirunews.lk/186071/උදයංග-වීරතුංග-අත්අඩංගුවට-ගැනීමට-විවෘත-වරෙන්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=4035"
}