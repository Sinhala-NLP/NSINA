{
       "Source": "hirunews",
       "Timestamp": "Sunday, 09 January 2022 - 13:05",
       "Headline": "පොහොර නොමැතිකමින් ගොවීන් තවදුරටත් දුෂ්කරතාවයේ",
       "News Content": "රසායනික පොහොර නොමැතිකමින් නිසි අස්වැන්නක් නොලැබීම නිසා දිවයිනේ ප්‍රදේශ රැසක ගොවීන් දුෂ්කරතාවට පත්ව තිබෙනවා.\nපොළොන්නරුව - කවුඩුල්ල ගොවිජන ව්‍යාපාරයේ මැදිරිගිරිය - වැලිගම්පුර ගොවි ජනතාව චෝදනා කරන්නේ වී වගාවට රජයෙන් ලබාදුන් කාබනික පොහොර භාවිත කළ ද ඉන් සිය වගාවට හානි වී ඇති බවයි.\nඑසේම එළවළු වගාවන්ට රසායනික පොහොර නොමැතිකම හේතුවෙන් හානිවී ඇති බවට හපුතලේ - හපුතලේගම - කහඹිලිය ගොවීන් චෝදනා කරනවා.\nඅම්පාර - උහන - ගලේ ජනපද ව්‍යාපාරයේ ගොවීන් පවසන්නේ කෘෂිකර්ම අමාත්‍යවරයා ප්‍රකාශ කළ ද වෙළඳපොල තුළ රසායනික පොහොර මිලදී ගැනීමට නොමැති බවයි.\nමේ අතර තඹුත්තේගම ආර්ථික මධ්‍යස්ථානයේ එළවළු මිල ගණන් පහත වැටී ඇති බව අප වාර්තාකරු පවසනවා.",
       "URL": "https://www.hirunews.lk/293446/පොහොර-නොමැතිකමින්-ගොවීන්-තවදුරටත්-දුෂ්කරතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=1438"
}