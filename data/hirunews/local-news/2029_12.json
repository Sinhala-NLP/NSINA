{
       "Source": "hirunews",
       "Timestamp": "Saturday, 10 April 2021 - 13:02",
       "Headline": "කොරෝනා එන්නත් බෙදාහැරීමේ විෂමතා ගැන ලෝක සෞඛ්‍ය සංවිධානයෙන් ප්‍රකාශයක්",
       "News Content": "කොරෝනා වෛරසයට එරෙහි එන්නත් බෙදාහැරීමේදී ලොව පුරා කම්පනයට පත්වන අසාමානාත්මතාවක් පවතින බව ලෝක සෞඛ්‍ය සංවිධානය පවසනවා.\nඑහි ප්‍රධානී ටෙඩ්‍රොස් ඇඩනම් ගෙබි්‍රයේසස් කියා සිටියේ ජගත් සංවිධානයේ කොවැක්ස් එන්නත්කරණ වැඩසටහනේ ඉලක්කයක් සපුරාගැනීම මේ නිසා ගැටළුවක් වී ඇති බවයි.\nලොව අඩු ආදායම්ලාභී සහ මැදි ආදායම් ලබන රටවල් 100 කට මාර්තු අවසානයේදී අවම වශයෙන් එන්නත් මාත්‍රා මිලියන 100 ක් සැපයීමටයි ලෝක සෞඛ්‍ය සංවිධානයේ සැළසුම් කළේ.\nඑහෙත් මේ වනවිට බෙදාහැර ඇත්තේ එම එන්නත් මාත්‍රා මිලියන 38 ක් පමණයි.\nලොව ධනවත් රටවල් මේ වනවිට එන්නත් මාත්‍රා බිලියන 4.6 ක් වෙන් කරගෙන ඇති අතර, අඩු සහ මැදි ආදායම් ලබන රටවල් සඳහා වෙන් කර ඇත්තේ මිලියන 670 ක් පමණයි.\nධනවත් රටවල සෑම හතරදෙනෙකුගෙන් එක් අයෙකුටම කොරෝනා එන්නත ලැබීමේ අවස්ථාවක් හිමිවන අතර, අඩු ආදායම්ලාභී රටවල එම අවස්ථාව හිමිවන්නේ 500කින්  එක් අයෙකුට පමණයි.",
       "URL": "https://www.hirunews.lk/268054/කොරෝනා-එන්නත්-බෙදාහැරීමේ-විෂමතා-ගැන-ලෝක-සෞඛ්‍ය-සංවිධානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2029"
}