{
       "Source": "hirunews",
       "Timestamp": "Wednesday, 14 June 2023 - 14:35",
       "Headline": "''සුදු වීම උන්මාදයක් වෙලා'' වෛද්‍ය ඉන්දිරා කහවිට",
       "News Content": "චර්ම රෝග පිළිබඳ විශේෂඥ වෛද්‍ය ඉන්දිරා කහවිට සඳහන් කරන්නේ ඇතැම් කාන්තාවන්ගේ ආකල්පමය ගැටලු හේතුවෙන් සම සුදු කිරීම සඳහා භාවිත කරන අලේපන නිසි සොයා බැලීමකින් තොරව භාවිත කිරීමට පෙළඹී ඇති බවයි.\nආලේපන විශාල සංඛ්‍යාවක් විකිණීමට තිබ්බත් කිසිවෙකුත් එහි ප්‍රමිතිය පිළිබඳව සොයා බැලීමක් නොකරන බවයි ඇය වැඩිදුරටත් සඳහන් කර සිටියේ.\nවෛද්‍යතුමිය ප්‍රකාශ කළේ බොහෝ දෙනා සැලකිලිමත්වෙන්නේ එම ආලේපනයෙන් කොපමණ සුදු වනවා ද යන්න සහ ඉක්මනින් සුදු විය හැකිද යන කාරණා ගැන මිස එය ආරක්ෂිත ද? රෙජිස්‍ටර් කර තිබේද යන්න ගැන නොවන බවයි.\nඑමෙන්ම සුදු කියන්නේ මිථ්‍යාවක් පමණක් බවත් වර්තමානය වන විට එය සම්පූර්ණයෙන්ම උන්මාදයක් වී අති බවත් ඇය සඳහන් කර සිටියා.\nවෛද්‍යතුමිය මෙම අදහස් පළ කළේ අද (14) සෞඛ්‍ය කාර්යාංශයේ පැවති මාධ්‍ය හමුවකට එක්වෙමින්.",
       "URL": "https://www.hirunews.lk/337919/සුදු-වීම-උන්මාදයක්-වෙලා-වෛද්‍ය-ඉන්දිරා-කහවිට",
       "Category": "Local News",
       "Parent URL": "https://www.hirunews.lk/local-news.php?pageID=269"
}