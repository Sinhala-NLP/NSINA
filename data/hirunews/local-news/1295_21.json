{
       "Source": "hirunews",
       "Timestamp": "Monday, 14 March 2022 - 7:25",
       "Headline": "අද සිට පාසල් සාමාන්‍ය පරිදි",
       "News Content": "දිවයිනේ සියලු පාසල්වල සිසුන් අද සිට සාමාන්‍ය පරිදි පාසල් වෙත කැදවා තිබෙනවා.\nඒ සඳහා අධ්‍යාපන අමාත්‍යාංශ ලේකම් කපිල පෙරේරා පසුගිය දා චක්‍රලේඛයක් නිකුත් කරමින් අධ්‍යාපන අධ්‍යක්ෂවරුන් සහ විදුහල්පතිවරුන් දැනුවත් කෙරුණා.\nකොරෝනා වසංගතය හේතුවෙන් පාසල් පවත්වාගෙන යාම සම්බන්ධයෙන් යම් ගැටලුකාරි තත්ත්වයක් ඇතිවුවහොත් කලාප අධ්‍යාපන අධ්‍යක්ෂකගේ අනුමැතිය යටතේ අවශ්‍ය ඉදිරි ක්‍රියාමාර්ග ගැනීමට කටයුතු කළ යුතු බවයි අදාළ චක්‍රලේඛය මගින් දැනුම් දී ඇත්තේ.\nකෙසේ වෙතත් කොරෝනා වසංගත තත්වය තවදුරටත් පහව නොමැති හෙයින් සෞඛ්‍ය මාර්ගෝපදේශ අනුගමනය කිරීම සම්බන්ධයෙන් සිසු සිසුවියන් අවධානය යොමුකළ යුතු බව ළමා රෝග පිළිබඳ විශේෂඥ වෛද්‍ය දීපාල් පෙරේරා ප්‍රකාශ කළා.\nමේ අතර, පාසල් වෙත සාමාන්‍ය පරිදි සිසුන් කැදවීමත් සමග සිසුන්ට අවශ්‍ය ප්‍රවාහන සේවා සැපයීමට ලංගම සිසු සැරිය බස් රථ සියල්ල ධාවනයට එක් කරන බව ලංකා ගමනාගමන මණ්ඩලයේ ධාවන - නියෝජ්‍ය සාමාන්‍යාධිකාරී පණ්ඩුක ස්වර්ණහංස ප්‍රකාශ කළා.",
       "URL": "https://www.hirunews.lk/299415/අද-සිට-පාසල්-සාමාන්‍ය-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=1295"
}