{
       "Source": "hirunews",
       "Timestamp": "Tuesday, 23 November 2021 - 16:29",
       "Headline": "පාලම් පාරු අනතුර ගැන විශේෂ පරීක්ෂණයක් (වීඩියෝ)",
       "News Content": "ත්‍රිකුණාමලය, කින්නියා - කුරුඤ්ඤන්කේනි කලපුවේ පාලම් පාරුවක් පෙරළීමෙන් සිදු වූ අනතුර පිළිබඳව වහාම පරීක්ෂණයක් පවත්වන්නැයි නැගෙනහිර පළාත් ආණ්ඩුකාර අනුරාධා යහම්පත් අද (23) පළාත් පාලන කොමසාරිස් එන්.මනිවන්නන්ට නියෝග කර තිබෙනවා.\nඉතා කඩිනමින් පරීක්ෂණය පවත්වා අදාළ පාලම් පාරුව ක්‍රියාත්මක කිරීමට අවසර දීම සහ නඩත්තු කටයුතු සිදු කළේ කවුරුන්දැයි ඇතුළු කරුණු සම්බන්ධයෙන් වහාම තමාව දැනුවත් කරන ලෙසයි ආණ්ඩුකාරවරිය දැනුම් දී ඇත්තේ.\nමෙම පරීක්ෂණය පැවැත්විම සඳහා පළාත් මහාමාර්ග අමාත්‍යංශයේ ලේකම්ගේ ප්‍රධානත්වයෙන් විශේෂ කමිටුවක් පත් කර ඇති බව වාර්තා වනවා.\nඊට අමතරව විශේෂ පොලිස් පරීක්ෂණයක්ද සිදු කරන ලෙසයි ආණ්ඩුකාරවරිය ත්‍රිකුණාමලය දිස්ත්‍රික්කය භාර නියෝජ්‍ය පොලිස්පතිවරයාට උපදෙස් දී ඇත්තේ.\nමෙම අවාසනාවන්ත සිද්ධියෙන් කුඩා ළමුන් ඇතුළු හයදෙනෙකු ජීවිතක්ෂයට පත්ව වුණා.\nමේ වනවිටත් නාවික හමුදාවේ විශේෂ කණ්ඩායමක් සිද්ධියෙන් අතුරුදහන් වූ පුද්ගලයන් සොයා මෙහෙයුම් සිදු කරනවා.",
       "URL": "https://www.hirunews.lk/288931/පාලම්-පාරු-අනතුර-ගැන-විශේෂ-පරීක්ෂණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1542"
}