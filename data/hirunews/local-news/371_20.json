{
       "Source": "hirunews",
       "Timestamp": "Wednesday, 03 May 2023 - 18:37",
       "Headline": "ව්‍යාජ රන් කාසි විකිණීමට තැත් කළ පිරිසක් රක්ෂිත බන්ධනාගාරයට",
       "News Content": "නිධානයකින් ලබාගත් බව කියමින් ව්‍යාජ රන් කාසි විකිණීමට තැත් කළ චීවරධාරියෙකු ඇතුළු තිදෙනකු අනුරාධපුර කොට්ඨාස අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nකොට්ටාව ප්‍රදේශයේ ව්‍යාපාරිකයෙකුට රුපියල් ලක්ෂ 25කට මෙම ව්‍යාජ රන් කාසි අලෙවි කිරීමට සූදානම්ව සිටිය දීයි මෙම අත්අඩංගුවට ගැනීම සිදු කර ඇත්තේ.\nඑමෙන්ම සැකකාර හිමිනම සතුව තිබි ව්‍යාජ රන් කාසි 52ක් පොලිස් නිලධාරීන් භාරයට ගෙන තිබෙනව‍ා.\nඅත්අඩංගුවට ගත් සැකකරුවන් අනුරාධපුර මහේස්ත්‍රාත් අධිකරණය අද (03) ඉදිරිපත් කිරීමෙන් අනතුරුව දින දාහතරකට රක්ෂිත බන්ධනාගාර ගතකිරීමට නියෝග කෙරුණා.",
       "URL": "https://www.hirunews.lk/334166/ව්‍යාජ-රන්-කාසි-විකිණීමට-තැත්-කළ-පිරිසක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=371"
}