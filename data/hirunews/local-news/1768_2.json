{
       "Source": "hirunews",
       "Timestamp": "Sunday, 08 August 2021 - 13:01",
       "Headline": "නෝර්ටන් ප්‍රදේශයට මි.මී. 117ක වර්ෂාපතනයක්",
       "News Content": "නිරිත දිග මෝසම් තත්වය සක්‍රියව පැවතීම හේතුවෙන් බස්නාහිර, සබරගමුව, මධ්‍යම පළාත්වලට සහ ගාල්ල හා මාතර දිස්ත්‍රිකක්වල ඇතැම් ස්ථානවලට මිලිමීටර් 50ට වැඩි වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඅද උදෑසන 8.30න් අවසන් වූ පැය 24 තුළ වැඩිම වර්ෂාපතනය වන මිලිමීටර් 117 නුවරඑළිය දිස්ත්‍රික්කයේ නෝර්ටන් ප්‍රදේශයෙන් වාර්තා වනවා.\nඑමෙන්ම, මධ්‍යම කඳුකරයේ බෑවුම් ප්‍රදේශවල මෙන්ම දකුණ, වයඹ, උතුරුමැද සහ  මාතර දිස්ත්‍රික්කයේ සුළඟේ වේගය පැයට කිලෝමීටර් 50 දක්වා ඉහළ යා හැකි බවයි කාලගුණ විද්‍යා දෙපාර්තමේන්තුවේ අනාවැකිකරණ අංශයේ අධ්‍යක්ෂිකා ශිරෝමනී ජයවර්ධන කියා සිටියේ.",
       "URL": "https://www.hirunews.lk/279185/නෝර්ටන්-ප්‍රදේශයට-මි-මී-117ක-වර්ෂාපතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1768"
}