{
       "Source": "hirunews",
       "Timestamp": "Monday, 04 April 2022 - 18:03",
       "Headline": "අන්තර්වාර රජයක් පිහිටුවන්න - මල්වතු, අස්ගිරි මහනායක හිමිවරු",
       "News Content": "මේ වන විට රටේ උද්ගත වී ඇති බරපතළ අර්බුදකාරී තත්ත්වය සමනය කර ගැනීම සඳහා වහාම පාර්ලිමේන්තුව විසුරුවා හැර අන්තර්වාර රජයක් පිහිටුවන ලෙස මල්වතු, අස්ගිරි, අමරපුර සහ රාමඤ්ඤ නිකායන්හි මහා නායක හිමිවරුන් ජනාධිපති ගෝඨාභය රාජපක්ෂගෙන් ඉල්ලා තිබෙනවා.\nජනාධිපතිවරයා වෙත ලිපියක් යොමු කරමින් මහා නායක හිමිවරුන් ඉල්ලා සිටින්නේ මේ මොහොතේ රට තුළ උද්ගත වී ඇති නොසන්සුන්කාරී වාතාවරණය පාලනය කිරීම ජනාධිපතිවරයාගේ වගකීමක් බවයි.\nඉදිරියේදී ගත යුතු තවත් යෝජනා ගණනාවක් ඉදිරිපත් කරමින් ජනාධිපතිවරයාට යොමු කර ඇති මෙම ලිපියෙන් මහා නායක හිමිවරුන් අවධාරණය කරනු ලබන්නේ කැබිනට් මණ්ඩලය විසුරුවා හැර අන්තර්වාර රජයක් පිහිටුවීම මේ මොහොතේ සිදු කළ යුතු සුදුසුම ක්‍රියාමාර්ගය බවයි.",
       "URL": "https://www.hirunews.lk/301189/අන්තර්වාර-රජයක්-පිහිටුවන්න-මල්වතු-අස්ගිරි-මහනායක-හිමිවරු",
       "Category": "Local News",
       "Parent URL": "https://www.hirunews.lk/local-news.php?pageID=1250"
}