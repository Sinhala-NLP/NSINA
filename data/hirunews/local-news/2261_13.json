{
       "Source": "hirunews",
       "Timestamp": "Monday, 21 December 2020 - 19:41",
       "Headline": "කාලි කෝවිලක පූජකවරයෙකුගෙන් ධම්මික බණ්ඩාරට අභියෝගයක් (වීඩියෝ)",
       "News Content": "කාලි මෑණියන් විසින් සිහිනෙන් තමාට කොරෝනා ඖෂධය නිපදවන ආකාරය ප්‍රකාශ කළ බව පවසමින් පැණියක් නිපදවූ කෑගල්ලේ ධම්මික බණ්ඩාරට බණ්ඩාරවෙල ශ්‍රී භද්‍රකාලී අම්මාන් කෝවිලේ ප්‍රධාන පූජක ෂර්මා ස්වාමි අද (21) අභියෝගයක් එල්ල කළා.\nඑම පූජකවරයා සඳහන් කළේ කාලි මෑණියන් කිසිවිටකත් සිහිනෙන් පැමිණ ප්‍රකාශ සිදු නොකරන බවයි.\nමේ අතර අදාළ පැණිය ලබාගැනීම සඳහා ඊයේ දිනයේ විශාල පිරිසක් කෑගල්ලේ පිහිටි ධම්මික බණ්ඩාරගේ නිවසට පැමිණියා.\nකෙසේ වෙතත් කාලි මෑණියන්ගේ නම භාවිත කරමින් ව්‍යාපාර කටයුතු සිදු නොකරන ලෙසයි බණ්ඩාරවෙල ශ්‍රී භද්‍රකාලී අම්මාන් කෝවිලේ ප්‍රධාන පූජක ෂර්මා ස්වාමි කෑගල්ලේ ධම්මික බණ්ඩාරගෙන් ඉල්ලා සිටියේ.",
       "URL": "https://www.hirunews.lk/257591/කාලි-කෝවිලක-පූජකවරයෙකුගෙන්-ධම්මික-බණ්ඩාරට-අභියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2261"
}