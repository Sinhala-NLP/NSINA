{
       "Source": "hirunews",
       "Timestamp": "Sunday, 14 May 2017 - 7:16",
       "Headline": "ලක්ෂ සංඛ්‍යාත බැතිමතුන් ආශිර්වාද ලැබූ හිරු උත්තම ධාතු වන්දනාවේ අවසන් දිනය අදයි",
       "News Content": "උතුම් සම්බුදු තෙමගුල සමරමින් හිරු ටී.වී, හිරු එෆ්.එම් එක්ව සංවිධානය කළ හිරු උත්තම ධාතු වන්දනාවේ අවසන් දිනය අදයි.\nමේ වනවිට කපිල වස්තුපුර නිසැක ශ්‍රී සර්වඥ ධාතුන් වහන්සේ දිවුලපිටිය - ප්‍රියදර්ශනාරාමයේ තැන්පත් කර තිබෙනවා.\nඊයේ අලූයම වන තුරු රිදී විහාර පින් බිමේදී ලක්ෂ සංඛ්‍යාත බැතිමතුන් පිරිසකගේ වන්දනාමානයට පාත්‍ර වූ කපිලවස්තුපුර නිසැක ශ්‍රී සර්වඥ ධාතූන් වහන්සේ පසුව පාදෙණිය රජමහා විහාරයට වැඩම කරවනු ලැබුවා.\nඑහිදී ද සැදැහැවතුන් අතිවිශාල පිරිසක්් ධාතූන් වහන්සේ වැද පුදා ගත් අතර පසුව කොබෙයිගනේ - කට්ටාපිටිය විහාරස්ථානයටයි ධාතූන් වහන්සේ වැඩම කරවනු ලැබුවේ.\nමෙහිදී සැදැහවතුන් විශාල පිරිසක් මග දෙපස සිටිමින් සර්වඥ ධාතුන් වහන්සේ වැඳපුඳා ගැනීමට එක්වීම ද විශේෂත්වයක්.\nකොබෙයිගනේ - කට්ටාපිටිය විහාරස්ථානයේ තැන්පත් කර ඇති සර්වඥ ධාතූන් වහන්සේ වැඳපුඳා ගැනීමට ද අති විශාල පිරිසක් එක්ව සිටියා.\nඊයේ රාත්‍රියේ දිවුලපිිටිය ප්‍රියදර්ශනාරාමයට ළගාවුණු හිරු උත්තම ධාතු වන්දනාවේ කපිලවස්තුපුර නිසැක ශ්‍රී සර්වඥ ධාතුන් වහන්සේ අද උදෑසන 7.30 දක්වා එහි තැන්පත් කර තැබෙනවා.\nඅනතුරුව ගම්පහ, සිරි සුනන්දාරාම විහාරස්ථානයට සහ හොරණ විද්‍යාරතන පිරිවෙන් රජමහා විහාරයට කපිලවස්තුපුර නිසැක ශ්‍රී සර්වඥ ධාතූන් වහන්සේ වැඩම කරවීමට නියමිතයි.",
       "URL": "https://www.hirunews.lk/161279/ලක්ෂ-සංඛ්‍යාත-බැතිමතුන්-ආශිර්වාද-ලැබූ-හිරු-උත්තම-ධාතු-වන්දනාවේ-අවසන්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4519"
}