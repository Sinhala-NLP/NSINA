{
       "Source": "hirunews",
       "Timestamp": "Monday, 13 January 2020 - 20:36",
       "Headline": "කොළඹ තර්ස්ටන් විද්‍යාලයේ පැවති රුක් රෝපණ වැඩසටහන අගමැති ප්‍රධානත්වයෙන්",
       "News Content": "කොළඹ තර්ස්ටන් විද්‍යාලයේ පැවති රුක් රෝපණ වැඩසටහනකට අග්‍රාමාත්‍ය මහින්ද රාජපක්ෂ මහතා එක් වුණා.\nකොළඹ තර්ස්ටන් විද්‍යාලයේ 70 වන සංවත්සරය වෙනුවෙන් පැවති රැක් රෝපණ වැඩසටහනකට අග්‍රාමාත්‍යවරයා එක් වුණේ අද පෙරවරුවේයි.\nමෙහිදී අග්‍රාමාත්‍යවරයා විසින් පාසල් භූමිය තුළ නා පැලයක් රෝපණය කරනු ලැබුවා.\nමේ අතර ගංගාරාම විහාරස්ථානයේ නවම් මහා පෙරහර මංගල්‍යයේ සංවිධාන කටයුතු පිලිබද මූලික සාකච්ඡාවක් අග්‍රාමාත්‍යවරයා ප්‍රධානත්වයෙන් අරලියගහ මන්දිරයේදී පැවැත්වුණා.\nනවම් මහා පෙරහර ලබන මස 7 සහ 8 යන දෙදින පැවැත්වීමට නියමිතයි.\nමේ අතර ජපාන පාර්ලිමේන්තුව නියෝජනය කරන කෝසෝ යමමොතෝ මහතා අද පෙරවරුවේ අරලියගහ මන්දිරයේදී අග්‍රමාත්‍ය මහින්ද රාජපක්ෂ මහතා හමුවුණා.\nවෘත්තිය පුහුණු සහ අධ්‍යාපන ක්ෂේත්‍ර කෙරෙහි මෙහිදී දෙපාර්ශ්වයේ අවධානය යොමු වූ අතර මෙරට තුළ දැනට ක්‍රියාත්මක සංවර්ධන ව්‍යාපෘති මෙන්ම මෙරටට පැමිණෙන ජපාන සංචාරකයින් සංඛ්‍යාව වර්ධනය කරගැනීමට ජපාන රජයේ සහයෝගය බලාපොරොත්තු බව අග්‍රාමත්‍යවයා විසින් මෙහිදී පෙන්වා දී තිබෙනවා.",
       "URL": "https://www.hirunews.lk/232235/කොළඹ-තර්ස්ටන්-විද්‍යාලයේ-පැවති-රුක්-රෝපණ-වැඩසටහන-අගමැති-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2955"
}