{
       "Source": "hirunews",
       "Timestamp": "Saturday, 31 December 2016 - 7:27",
       "Headline": "නිවුන් දැරියන් දෙදෙනෙකුගේ මවක් ඩෙංගු මාරයාට බිලි",
       "News Content": "හික්කඩුව - තෙල්වත්ත ප්‍රදේශයේ පදිංචි මාස 8 ක් වයසැති නිවුන් දැරියන් දෙදෙනෙකුගේ මවක් ඩෙංගු රෝගය වැළඳීමෙන් ජීවිතක්ෂයට පත්ව තිබෙනවා.\nඇගේ සැමියාද ඩෙංගු රෝගය හේතුවෙන් මේවන විට ප්‍රතිකාර ලබන්නේ කරාපිටිය ශික්ෂණ රෝහලේයි.\nහික්කඩුව - තෙල්වත්ත රජමහා විහාර මාවතේ පදිංචිව සිටි තිළිණි ද සිල්වා මහත්මිය 33 හැවිරිදි තිදරු මවක්.\nඅවුරුදු 6 ක පිරිමි දරුවෙකුගේ සහ මාස 8 ක නිවුන් දැරියන් දෙදෙනෙකුගේ මවක් වන ඇයට ඩෙංගු උණ වැළඳීමෙන් බලපිටිය රෝහලට ඇතුළත් කළේ පසුගිය 28 වැනිදායි.\nපසුව වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරුකර කර ඇතත් ඇය මියගොස් තිබෙනවා.\nතිළිණිගේ සැමියාද ඩෙංගු රෝගය වැළඳීමෙන් මේවන විට ප්‍රතිකාර ලබන්නේ කරාපිටිය ශික්ෂණ රෝහලේයි.",
       "URL": "https://www.hirunews.lk/150945/නිවුන්-දැරියන්-දෙදෙනෙකුගේ-මවක්-ඩෙංගු-මාරයාට-බිලි",
       "Category": "Local News",
       "Parent URL": "https://www.hirunews.lk/local-news.php?pageID=4731"
}