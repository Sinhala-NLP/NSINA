{
       "Source": "hirunews",
       "Timestamp": "Wednesday, 31 May 2023 - 7:30",
       "Headline": "පානදුර මෝය කටේ නාඳුනන මළ සිරුරක්",
       "News Content": "පානදුර සාගර මාවතේ මෝය කට අසල දුම්රිය පාලම යට තිබී ඊයේ (30) පුද්ගලයකුගේ මළ සිරුරක් හමු වී තිබෙනවා.\nමියගිය අය වයස අවුරුදු 50ක් පමණ වන පිරිමි පුද්ගලයකු වන අතර කොණ්ඩය නැති ඔහුගේ ශරීරය හඳුනාගත නොහැකි තරමට ඉදිමී ඇති බවයි පොලිසිය පවසන්නේ.\nමළ සිරුරේ දෙපා දණ හිසෙන් පහළ කොටස නොමැති අතර කොන්දේ තුනටිය අසල තුවාල වී තිබෙනවා.\nමෘත ශරීරය පශ්චාත් මරණ පරීක්ෂණය සඳහා නාගොඩ රෝහලේ මෘත ශරීරාගාරයේ තැන්පත් කර තිබෙන නමුත් මරණකරුගේ අනන්‍යතාවය මෙතෙක් සොයාගෙන නැහැ.\nපානදුර දකුණ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/336636/පානදුර-මෝය-කටේ-නාඳුනන-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=306"
}