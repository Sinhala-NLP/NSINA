{
       "Source": "hirunews",
       "Timestamp": "Tuesday, 09 January 2018 - 15:07",
       "Headline": "මරණයකින් කෙළවර වූ පෞද්ගලික ආරවුල",
       "News Content": "කඩුවෙල කොරතොට ප්‍රදේශයේදී අද (09) උදෑසන පුද්ගලයෙකුට ගල් ඉන්නකින් පහර දී ඝාතනය කර තිබෙනවා.\nමෙසේ ඝාතනය කර ඇත්තේ 52 හැවිරිදි කොරතොට මොරකැටිය ප්‍රදේශයේ පදිංචිකරුවෙක් .\nමියගිය පුද්ගලයාගේ සහෝදරියගේ කළින් සැමියා විසින් මෙම ඝාතනය සිදුකර ඇති බවයි පොලිසිය පැවසුවේ.\nඅදාළ සහෝදරියගේ සැමියාවන සැකකරු කලකට පෙර ඇයගෙන් වෙන්ව ජීවත්ව ඇති බවයි සඳහන් වන්නේ.\nපෞද්ගලික ආරවුලක මත මෙම ඝාතනය සිදුවී ඇති අතර සැකකරු සොයා පොලිස් පරීක්ෂණ ක්‍රියාත්මක බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/180594/මරණයකින්-කෙළවර-වූ-පෞද්ගලික-ආරවුල",
       "Category": "Local News",
       "Parent URL": "https://www.hirunews.lk/local-news.php?pageID=4134"
}