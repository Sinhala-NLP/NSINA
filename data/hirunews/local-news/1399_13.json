{
       "Source": "hirunews",
       "Timestamp": "Tuesday, 25 January 2022 - 14:38",
       "Headline": "රත්‍රං ගොඩගැනීමට ගිය කොස්තාපල්වරයෙකු ඇතුළු 7ක් අත්අඩංගුවට",
       "News Content": "එල්.ටී.ටී.ඊ. සංවිධානය වල දමා තිබූ බවට සැක කෙරෙන රත්‍රං ගොඩ ගැනීමට උත්සාහ කළ අපරාධ පරීක්ෂණ දෙපාර්තමේන්තුවේ කොස්තාපල්වරයෙකු ඇතුළු 7 දෙනෙකු කිලිනොච්චියේදී අත්අඩංගුවට ගෙන තිබෙනවා.\nලද තොරතුරකට අනුව, පොලීසිය මෙම පිරිස කිලිනොච්චි - රාමනාදම්පුරම් මාර්ග බාධකයේ දි අත්අඩංගුවට ගනු ලැබුවේ, වළ දමා තිබෙන රත්‍රං සෙවීම සඳහා භාවිතා කළ අධි තාක්ෂණික ස්කෑන් යන්ත්‍රයක් ද සමගයි.\nසැකකරුවන් පසුගිය දින කිහිපය තුලම මෙම රත්‍රං පරීක්ෂා කිරීම සඳහා මිනුම් උපකරණ ද යොදා ගෙන රාමනාදන් - සෙම්බුකුලම් ප්‍රදේශයේ නිරීක්ෂණ කටයුතු සිදුකළ බව, ඔවුන්ගෙන් සිදුකළ ප්‍රශ්න කිරීම් වලදී අනාවරණ වී තිබෙනවා.\nසැකකරුවන් සමග ඔවුන් ගමන් ගත් අධි සුඛෝපභෝගි මෝටර් රථ දෙකක් ද පොලිස් භාරයට ගැනුණා.",
       "URL": "https://www.hirunews.lk/295135/රත්‍රං-ගොඩගැනීමට-ගිය-කොස්තාපල්වරයෙකු-ඇතුළු-7ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1399"
}