{
       "Source": "hirunews",
       "Timestamp": "Saturday, 03 September 2022 - 14:03",
       "Headline": "ඉන්දීය මහ කොමසාරිස්වරයා, ජනපති හමුවෙයි",
       "News Content": "ශ්‍රී ලංකාවේ ඉන්දීය මහ කොමසාරිස් ගෝපාල් බාග්ලේ, ජනාධිපති රනිල් වික්‍රමසිංහ ඊයේ (02) හමු වූ සාකච්ඡා කර තිබෙනවා.\nමෙහිදී දෙරට අතර පවතින ද්විපාර්ශවික සහයෝගීතාව පිළිබඳව කරුණු සමාලෝචනය කෙරුණු අතර, සියලු ක්‍ෂේත්‍රයන්ට අදාළව ඉන්දු - ශ්‍රී ලංකා සබඳතා තවදුරටත් ශක්තිමත් කරගැනීම සඳහා මෙහිදී එකඟත්වයකට පැමිණි බවයි ඉන්දීය මහ කොමසාරිස් කාර්යාලය නිවේදනය කළේ.\nමෙහිදී ඉන්දියාවෙන් ගෙන්වන ලද මෛත්‍රී බුද්ධ ප්‍රතිමාවක්ද මහ කොමසාරිස්වරයා විසින් ජනාධිපතිවරයා වෙත පිළිගන්වනු ලැබුවා.\nමේ අතර ඉන්දීය මහ කොමසාරිස්වරයා, අග්‍රාමාත්‍ය දිනේෂ් ගුණවර්ධන සහ අමාත්‍ය ජනාධිපති නීතීඥ අලි සබ්රි ද හමු වී සාකච්ඡා කර තිබෙනවා.",
       "URL": "https://www.hirunews.lk/314443/ඉන්දීය-මහ-කොමසාරිස්වරයා-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=894"
}