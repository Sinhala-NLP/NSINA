{
       "Source": "hirunews",
       "Timestamp": "Sunday, 04 July 2021 - 19:29",
       "Headline": "බස්නාහිර 30ට වැඩි අයටත් සෙසු පළාත්වල 60ට වැඩි අයටත් එන්නත් දීම හෙට (05) සිට",
       "News Content": "යුද හමුදා රෝහල ඇතුලු මධ්‍යස්ථානවලදී බස්නාහිර පළාතේ අවුරුදු 30ට වැඩි පුද්ගලයන්ට එන්නත් ලබාදීම හෙට ආරම්භ කෙරෙනවා.\nඑමෙන්ම අනෙක් සියලු පළාත්වල අවුරුදු 60ට වැඩි පුද්ගලයන්ට ද එන්නත් ලබාදීම හෙට ආරම්භ කිරීමට නියමිතයි.\nබස්නාහිර පළාතේ අවුරුදු 30ට වැඩි පුද්ගලයන්ට එන්නත් ලබාදීම නාරාහේන්පිට යුද හමුදා රෝහල, දියත උයන, පනාගොඩ යුද හමුදා බෝධිරාජාරාමය සහ වේරහැර හමුදා වෛද්‍ය මධ්‍යස්ථානයේදී ආරම්භ කිරීමටයි සැලසුම් කර ඇත්තේ.\nඋදෑසන 8.30 සිට පස්වරු 4.30 දක්වා එන්නත් ලබාදීම සිදු කෙරෙනු ඇති.\nඑන්නත් ලබාගැනීම සඳහා ජාතික හැඳුනුම්පත රැගෙන පැමිණිය යුතු වනවා.",
       "URL": "https://www.hirunews.lk/276072/බස්නාහිර-30ට-වැඩි-අයටත්-සෙසු-පළාත්වල-60ට-වැඩි-අයටත්-එන්නත්-දීම-හෙට-05-සිට",
       "Category": "Local News",
       "Parent URL": "https://www.hirunews.lk/local-news.php?pageID=1841"
}