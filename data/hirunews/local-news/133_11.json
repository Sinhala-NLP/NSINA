{
       "Source": "hirunews",
       "Timestamp": "Tuesday, 01 August 2023 - 13:47",
       "Headline": "ඉන්දියා-ශ්‍රී ලංකා ආර්ථික හවුල්කාරිත්ව දැක්ම එළිදක්වයි",
       "News Content": "ඉන්දියාවේ ආර්ථික වර්ධනයෙන් ප්‍රතිලාභ ලබා ගැනීම සහ වත්මන් ආර්ථික අර්බුදයෙන් ගොඩ ඒම ශ්‍රී ලංකාවේ අපේක්ෂාව බව මහ කොමසාරිස් මිලින්ද මොරගොඩ පවසනවා.\nමේ සඳහා මාර්ග, පාලම්, නල මාර්ග, විදුලි සම්ප්‍රේෂණ මාර්ග සහ ගොඩබෑමේ යටිතල පහසුකම් ඉදිකිරීමට හැකි වීමත්, ශ්‍රී ලංකාව තුළ දෙමළ ජනයාගේ ප්‍රශ්නය විසඳීම කළ යුතු බව ඔහු ප්‍රකාශ කරනවා.\nඉන්දියාව සහ එහි අසල්වැසි දිවයින අතර සබඳතා වර්ධනය කිරීම සඳහා ගොඩබිම් සම්බන්ධතාවය අත්‍යවශ්‍ය බව මෙහි ශ්‍රී ලංකා තානාපතිවරයා පැවසුවේ පාරිසරික ගැටලු ඉවත් කළ හොත් අනාගතයේදී එක්සත් රාජධානියේ සිට යුරෝපය දක්වා “චැනල් උමං” වැනි සම්බන්ධතා ව්‍යාපෘති ද මෙහි ඉදි කළ හැකි බව පවසමිනි.\nමිලින්ද මොරගොඩ මෙම අදහස් පළ කළේ, සමුද්‍රීය, ගුවන්, බලශක්ති, වෙළෙඳාම සහ ජනතාව අතර සම්බන්ධතා ඇතුළත් “ආර්ථික හවුල්කාරිත්ව දැක්ම” ප්‍රකාශය දෙරට විසින් එළිදක්වන ලද අවස්ථාවේදීයි.",
       "URL": "https://www.hirunews.lk/343279/ඉන්දියා-ශ්‍රී-ලංකා-ආර්ථික-හවුල්කාරිත්ව-දැක්ම-එළිදක්වයි",
       "Category": "Local News",
       "Parent URL": "https://www.hirunews.lk/local-news.php?pageID=133"
}