{
       "Source": "hirunews",
       "Timestamp": "Monday, 06 February 2017 - 8:08",
       "Headline": "පාසල් ශිෂ්‍ය ශිෂ්‍යාවන් කිහිප දෙනෙකුගේ ක්‍රියාවක් අන්තර්ජාලය කළඹයි",
       "News Content": "තොරතුරු තාක්ෂණයේ සීග්‍ර සංවර්ධනයත් සමඟ එය අධ්‍යාපනික මෙවලමක් ලෙස මේ වනවිට සුලබව භාවිත කෙරෙනවා.\nජාතික අය වැය යෝජනා තුළින් ද පාසල් දරුවන්ට ටැබ් පරිගණයක් ලබාදීමට යෝජනා කෙරුණේ ඒ අනුවයි.\nනමුත්, තාක්ෂණය නොමනා ලෙස පාවිච්චි කළ පාසල් සිසුන් පිරිසකගේ හැසිරීම් ඇතුළත් වීඩියෝ දර්ශන පෙළක් මේ දිනවල සමාජ මාධ්‍ය වෙබ් අඩවිවල හුවමාරු වනවා.\nකොළඹ නගර සීමාවෙන් ඔබ්බෙහි පිහිටි පාසලක ශිෂ්‍ය ශිෂ්‍යාවන් කිහිප දෙනෙකු පාසල් පරිශ්‍රය තුළ අසැබි ලෙස හැසිරෙන ආකාරයත් ඔවුන් අසල සිටින තවත් පිරිසක් ඊට අනුබල දෙන ආකාරයත් දැක්වෙන වීඩියෝ දර්ශන පෙළක් දින කිහිපයක සිට සමාජ මාධ්‍ය ජාලවල දක්නට ලැබෙනවා.\nමේ වනවිටත් ඉතා විශාල පිරිසක් එම දර්ශන නරඹා ඇති ආකාරය දැකගත හැකියි.\nපාසල් දරුවන් මෙවැනි ක්‍රියාවලට යොමුවන්නේ ඒ සම්බන්ධයෙන් සමාජය තුළ ගොඩනැගී ඇති උප සංස්කෘතියක බලපෑමෙන් බව ශ්‍රී ජයවර්ධනපුර විශ්වවිද්‍යාලයේ අපරාධ විද්‍යාව පිළිබඳ අධ්‍යයන අංශයේ ජ්‍යෙෂ්ඨ කථිකාචාර්ය උදය කුමාර අමරසිංහ මහතා පවසනවා.",
       "URL": "https://www.hirunews.lk/153752/පාසල්-ශිෂ්‍ය-ශිෂ්‍යාවන්-කිහිප-දෙනෙකුගේ-ක්‍රියාවක්-අන්තර්ජාලය-කළඹයි",
       "Category": "Local News",
       "Parent URL": "https://www.hirunews.lk/local-news.php?pageID=4675"
}