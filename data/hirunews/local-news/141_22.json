{
       "Source": "hirunews",
       "Timestamp": "Saturday, 29 July 2023 - 13:11",
       "Headline": "පාසල් බෑග් සහ සපත්තු මිල සහනය තවමත් ලැබී නොමැති බවට චෝදනා",
       "News Content": "පාසල් බෑග් සහ සපත්තු මිල අඩු කිරීමට දේශීය නිෂ්පාදකයින් තීරණය කළ ද එම සහනය වෙළදුන් වෙතින් නොලැබෙන බවට දෙමව්පියන් චෝදනා කරනවා\nමේ පිළිබද මුදල් රාජ්‍ය ඇමතිවරයා සදහන් කළේ, පාසල් බෑග් සහ සපත්තු නිෂ්පාදනවලට අදාළ අමුද්‍රව්‍ය සදහා පනවා තිබූ ආනයන තහනම ඉවත් කිරීමත් සමඟ ඒවායේ මිල ගණන් 10% කින් පහත දැමීමට තීරණයකට පැමිණි බවයි.\nඩොලර් හිඟය සහ ආනයනික තහනම හේතුවෙන් මෙරට සියලුම භාණ්ඩවල පාහේ මිල සීග්‍රයෙන් ඉහළ ගොස් තිබෙනවා.\nඑවන් පසුබිමක පාසල් දරුවන්ගේ බෑග් සහ සපත්තු මිලද දැරිය නොහැකි ප්‍රමාණයකින් ඉහළ ගොස් තිබු අතර පසුව ආනයනික සීමා ක්‍රමානුකූලව ලිහිල් කිරීම සහ ඩොලරයට සාපේක්ෂව රුපියල අතිප්‍රමාණ වීම හමුවේ නිෂ්පාදකයින් සමඟ පැවති සාකච්ඡා වට කිහිපයකින් පසුව පාසල් බෑග් සහ සපත්තු මිල සියයට 10 කින් අඩු කිරීමට තීරණය කළ බවයි වාර්තා වෙන්නේ",
       "URL": "https://www.hirunews.lk/342933/පාසල්-බෑග්-සහ-සපත්තු-මිල-සහනය-තවමත්-ලැබී-නොමැති-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=141"
}