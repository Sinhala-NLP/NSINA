{
       "Source": "hirunews",
       "Timestamp": "Saturday, 02 December 2017 - 16:17",
       "Headline": "පනාගොඩ දස දෙනා බදුල්ලේදී ප්‍රපාතයක නවතී (ඡායාරූප)",
       "News Content": "බදුල්ල කලුගහකඳුර ප්‍රදේශයේදී වෑන් රථයක් ප්‍රපාතයකට පෙරලීමෙන් පුද්ගලයන් 6 දෙනෙකු තුවාල ලබා තිබෙනවා.\nඅප වාර්තාකරු සඳහන් කළේ අද උදෑසන 10 ට පමණ සිදුවු අනතුරින් තුවාල ලැබුවන් මීගහකිවුල රෝහලට ඇතුලත් කිරීමෙන් පසු දෙදෙනෙකු බදුල්ල රෝහල වෙත මාරුකර යවා ඇති බවයි.\nනිවසක පැවති උත්සවයකට සහභාගී වී යමින් සිටි පිරිසක් මෙම අනතුරට ලක්ව තිබෙනවා.\nඔවුන් පනාගොඩ ප්‍රදේශයේ පදිංචිකරුවන් පිරිසක් බවටයි හෙළිවී ඇත්තේ.\nඅනතුර සිදුවන විට වෑන් රථයේ පුද්ගලයන් 10 දෙනෙකු ගමන් කර තිබෙනවා.\nබෑවුම් සහිත මාර්ගයේ ගමන් කරමින් සිටියදී තිරිංග ක්‍රියා විරහිතවී වෑන් රථය මාර්ගයෙන් ඉවතට පෙරලී ගසක හැපී නතරවු බවයි එහි ගමන් ගත් පුද්ගලයකු ප්‍රකාශකර ඇත්තේ.\nඡායාරූප - වියලුව නිශාන්ත කුමාර",
       "URL": "https://www.hirunews.lk/177449/පනාගොඩ-දස-දෙනා-බදුල්ලේදී-ප්‍රපාතයක-නවතී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4190"
}