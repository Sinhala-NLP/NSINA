{
       "Source": "hirunews",
       "Timestamp": "Saturday, 17 September 2022 - 19:30",
       "Headline": "අර්බුදය හමුවේ වැඩිහිටියන් ගැනත් අවධානය දෙන්න - පෝෂණවේදීන් ඉල්ලයි (වීඩියෝ)",
       "News Content": "රට තුළ පවතින ආර්ථික අර්බුදය හමුවේ වැඩිහිටියන්ගේ පෝෂණ තත්ත්වය සම්බන්ධයෙන් ද විශේෂ අවධානයක් යොමුකළ යුතු බව පෝෂණවේදීන් පවසනවා. ඔවුන් පෙන්වා දෙන්නේ ආර්ථික අර්බුදයත් සමඟ වයස්ගත වැඩිහිටි ප්‍රජාවට පෝෂ්‍යදායී ආහාර වේලක් ලබාගැනීමට ගැටළු මතුවිය හැකි බවයි.\nවයඹ විශ්වවිද්‍යාලයේ පෝෂණය පිළිබඳ මහාචාර්ය රේණුක සිල්වා කියා සිටියේ ආහාර මිල ගණන් ඉහළ යෑමත් සමඟ බත්වලට අමතරව විකල්ප ආහාර වෙත යොමු වීමේදී එළවළු සහ පළතුරු වර්ග ආහාරයට එක්කර ගැනීම වැදගත් බවයි.\nලංකා ගුරු සංගමයේ ප්‍රධාන ලේකම් ජෝශප් ස්ටාලින්ද කොළඹ අද පැවති මාධ්‍ය හමුවකදී දරුවන්ගේ පෝෂණ තත්ත්වයත් සමඟ පාසල්වල ගැටළු කිහිපයක් උද්ගතව ඇති බව සඳහන් කළා.\nපාසල් දරුවන්ට ලබාදීමට සූදානම් වන ආහාර වේලක් සම්බන්ධයෙන් සමස්ත ලංකා ආපනශාලා හිමියන්ගේ සංගමයේ සභාපති අසේල සම්පත් කොළඹ අද පැවති මාධ්‍ය හමුවකදී අදහස් පළ කළා.\nඑහිදී ඔහු කියා සිටියේ ප්‍රමාණාත්මකව නොව දරුවන්ට පෝෂ්‍යදායී ආහාරවේලක් ලබාදීමට පියවර ගත යුතු බවයි.",
       "URL": "https://www.hirunews.lk/315667/අර්බුදය-හමුවේ-වැඩිහිටියන්-ගැනත්-අවධානය-දෙන්න-පෝෂණවේදීන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=861"
}