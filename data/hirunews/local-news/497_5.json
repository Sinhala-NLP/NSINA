{
       "Source": "hirunews",
       "Timestamp": "Sunday, 05 March 2023 - 9:22",
       "Headline": "බස්නාහිර ත්‍රීරෝද ලක්ෂ 3කින් තවමත් නිසි ලියාපදිංචිය 120යි",
       "News Content": "ත්‍රීරෝද රථ කර්මාන්තකරුවන් මුහුණදෙන ඉන්ධන කෝටාව ඇතුළු ගැටළු සම්බන්ධයෙන් බස්නාහිර පළාත් ආණ්ඩුකාරවරයා සමඟ අනිද්දා (07) සාකච්ඡාවක් සිදු කරන බව සමස්ත ලංකා ත්‍රීරෝද රථ හිමියන්ගේ සංගමය පවසනවා.\nඑහි සභාපති ලලිත් ධර්මසේකර කියා සිටියේ ත්‍රීරෝද රථ නියාමනයට අදාළ කරුණු සම්බන්ධයෙන් ද එහිදී සාකච්ඡා කිරීමට අදහස් කරන බවයි.\nමේ අතර, පසුගිය වසරේ සැප්තැම්බර් මස 01 වනදා සිට අන්තර්ජාලය ඔස්සේ ආරම්භ කෙරුණු බස්නාහිර පළාතේ ත්‍රීරෝද රථ ලියාපදිංචි කිරීමේ වැඩසටහන යටතේ ත්‍රීරෝද රථ 30,000 ක් පමණ මේ වනවිට ලියාපදිංචි වී තිබෙනවා.\nකෙසේ වෙතත්, ලියාපදිංචියට අදාළව ලියකියවිලි සම්පූර්ණ කර, ගාස්තු ගෙවා නිසි පරිදි ලියාපදිංචිය ලබාගෙන ඇත්තේ ත්‍රීරෝද රථ 120 ක් පමණක් බවයි බස්නාහිර පළාත් මාර්ගස්ථ මගී ප්‍රවාහන අධිකාරිය සඳහන් කළේ.\nබස්නාහිර පළාතේ ත්‍රීරෝද රථ ලක්ෂ 03 ක් පමණ පවතින බවටයි එම අධිකාරිය පවසන්නේ.\nමේ අතර පසුගිය සති දෙකක කාලය ඇතුළත පැහැරගෙන ගිය වාහන සම්බන්ධයෙන් සැකකරුවන් 68 දෙනෙකු අත්අඩංගුවට ගෙන ඇති බව ලීසිං හා ණය වාරික ගෙවන්නන්ගේ සංගමය පවසනවා.",
       "URL": "https://www.hirunews.lk/329027/බස්නාහිර-ත්‍රීරෝද-ලක්ෂ-3කින්-තවමත්-නිසි-ලියාපදිංචිය-120යි",
       "Category": "Local News",
       "Parent URL": "https://www.hirunews.lk/local-news.php?pageID=497"
}