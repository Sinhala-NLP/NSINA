{
       "Source": "hirunews",
       "Timestamp": "Tuesday, 26 July 2016 - 15:07",
       "Headline": "දියණිය දූෂණය කල පියාට බරපතල වැඩ සහිත සිර දඩුවම්",
       "News Content": "දියණිය දූෂණය කළ පියෙකුට අවුරුදු 20ක් බරපතල වැඩ සහිත සිර දඩුවම් නියම කර තිබෙනවා.\nහම්බන්තොට මහා අධිකරණයයි මෙම දඩුවම් නියම කර ඇත්තේ.\nමෙලෙස දඩුවම් නියම වුයේ හම්බන්තොට සමෝධාගම ප්‍රදේශයේ පදිංචි 56 හැවිරිදි තිදරු පියෙකුටයි.\nපසුගිය වසරේ දිනකදී දියණිය පන්සල් යාමට සුදානම් වන අවස්ථාවකදී නිවසේදී මෙම  අතවරය සිදුව ඇති බව සදහන්.\nඅනතුරුව අවස්ථා කිහිපයකදීම ඇය  අපයෝජනයට ලක්ව ඇති අතර මේ පිළිබද කිසිවකුටත් පැවසුවහොත් මරාගෙන මැරෙන බව පවසා තර්ජනය කල බවයි දියණිය ප්‍රකාශ කර ඇත්තේ.\nමෙම සිර දඩුවමට අමතරව රුපියල් ලක්ෂ 02ක වන්දි මුදලක් ලබා දීමට නියෝගකර තිබෙනවා.\nවන්දි මුදල් නොගෙවන්නේ නම් තවත් අවුරුදු 03ක් සිර දඩුවම් දීර්ඝ කරන බවයි අධිකරණය නියෝග කර ඇත්තේ.",
       "URL": "https://www.hirunews.lk/139035/දියණිය-දූෂණය-කල-පියාට-බරපතල-වැඩ-සහිත-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=4949"
}