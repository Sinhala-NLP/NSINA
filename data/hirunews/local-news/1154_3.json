{
       "Source": "hirunews",
       "Timestamp": "Saturday, 21 May 2022 - 10:16",
       "Headline": "ඇමර්සන් වනයේ ගෝත්‍රික ළමයින්ටත් අන්තර්ජාල පහසුකම්",
       "News Content": "ලොව ධනවත්ම පුද්ගලයා වන ටෙස්ලා නිර්මාතෘ ඊලොන් මස්ක් ඊයේ (20) බ්‍රසීලයේ සංචාරයක් අරඹමින් එරට ජනාධිපති ජයීර් බොල්සොනාරෝ මුණ ගැසුණා.\nඔවුන් සාවෝ පෝලෝ අගනුවරට කිලෝමීටර් 100 ක් පමණ ඈතින් පිහිටි පෝටෝ ෆෙලිස් හි සුඛෝපභෝගි හෝටලයකදී හමු වූ අතර, බ්‍රසීලයේ ප්‍රධාන පෙලේ සමාගම්වල ප්‍රධානීන් ද එම අවස්ථාවට එක්ව සිටියා.\nඊලොන් මස්ක්ගේ බ්‍රසීල සංචාරයේ එක් අරමුණක් වන්නේ ඇමසෝන් කලාපයේ දහස් සංඛ්‍යාත පාසල්වලට අන්තර්ජාල පහසුකම් ලබාදීමයි.\nඑමගින් ඇමසෝන් සදාහරිත වනාන්තරයේ අන්තර්ජාල සහ චන්ද්‍රිකා සන්නිවේදන පහසුකම් පුළුල් කිරීමට අපේක්ෂිතයි.\nමෙහි විසිරී ඇති පාසල් 19,000 ක් පමණ ඊලොන් මස්ක් ගේ ස්ටාර් ලින්ක් අන්තර්ජාල චන්ද්‍රිකා පද්ධතිය හා එක් කෙරෙන අතර සදාහරිත වනාන්තරයේ පාරිසරික තත්ත්වයන් අධීක්ෂණය කිරීමට ද එමගින් හැකියාවක් ලැබෙනවා.\nඊලොන් මස්ක් ලොව ධනවත්ම පුද්ගලයා ලෙස ෆෝබ්ස් සඟරාව මගින් හඳුන්වන අතර ඔහුගේ වත්කම් ඇමෙරිකානු ඩොලර් බිලියන 200 කට අධිකයි.",
       "URL": "https://www.hirunews.lk/304894/ඇමර්සන්-වනයේ-ගෝත්‍රික-ළමයින්ටත්-අන්තර්ජාල-පහසුකම්",
       "Category": "Local News",
       "Parent URL": "https://www.hirunews.lk/local-news.php?pageID=1154"
}