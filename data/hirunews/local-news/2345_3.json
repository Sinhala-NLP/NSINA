{
       "Source": "hirunews",
       "Timestamp": "Sunday, 08 November 2020 - 9:12",
       "Headline": "ඇමරිකාවේ නව ජනපතිට සහ උප ජනපතිට අගමැතිගෙන් සුබපැතුම්",
       "News Content": "ඇමරිකාවේ 46 වන ජනාධිපතිවරයා ලෙස තේරී පත්වූ ජෝ බයිඞ්න්ට අග්‍රාමාත්‍ය මහින්ද රාජපක්ෂ සිය සුබපැතුම් එක්කර තිබෙනවා.\nසිය ට්විටර් ගිණුමේ සටහනක් තබමින් අග්‍රාමාත්‍යවරයා කියා සිටියේ ජෝ බයිඩ්න්ට මෙන්ම උප ජනාධිපති ලෙස තේරී පත්වූ කමලා හැරිස්ටද සිය සුබපැතුම් එක් කරන බවයි.\nශ්‍රී ලංකාව සහ ඇමරිකාව අතර වසර 72 ක් පැරණි රාජතාන්ත්‍රික සබඳතා තවදුරටත් වැඩි දියුණු කරගැනීමට මොවුන් දෙදෙනා සමඟ එක්ව කටයුතු කිරීමට තමා බලාපොරොත්තු වන බවද එහි සඳහන්.\nමේ අතර විපක්ෂ නායක සජිත් ප්‍රේමදාසද ජෝ බයිඞ්න්ට සහ කමලා හැරිස්ට සුබපැතුම් එක්කර තිබෙනවා.",
       "URL": "https://www.hirunews.lk/254254/ඇමරිකාවේ-නව-ජනපතිට-සහ-උප-ජනපතිට-අගමැතිගෙන්-සුබපැතුම්",
       "Category": "Local News",
       "Parent URL": "https://www.hirunews.lk/local-news.php?pageID=2345"
}