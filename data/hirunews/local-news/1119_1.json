{
       "Source": "hirunews",
       "Timestamp": "Saturday, 04 June 2022 - 16:15",
       "Headline": "මහ බැංකුවවේ තීරණවලට තමා මැදිහත් වන්නේ නෑ! - අගමැති (වීඩියෝ)",
       "News Content": "වර්තමානයේ මහ බැංකුවේ තීරණවලට තමා මැදිහත් නොවන බව අග්‍රාමාත්‍ය රනිල් වික්‍රමසිංහ මහතා පවසනවා.\nඊයේ (04) පැවති සම්මන්ත්‍රණයක් අමතමින් අග්‍රාමාත්‍ය රනිල් වික්‍රමසිංහ මේ බව ප්‍රකාශ කළා.\nඅග්‍රාමාත්‍යවරයා පවසන්නේ මූල්‍ය ප්‍රතිපත්ති සම්බන්ධයෙන් මහ බැංකුවට ස්වාධීනව තීරණ ගැනීමට අවස්ථාව ලබා දී ඇතැයි කියා යි.\nතව ද, මේ මොහොතේ මහ බැංකුවට තීරණ ගැනිමේ අවස්ථාව ලබාදිය යුතු බවත් ඒ ඔස්සේ ලැබෙන ප්‍රතිඵල පිළිබඳව විමසිලිමත්ව පසුවිය යුතු බවත් අග්‍රාමාත්‍යවරයා ප්‍රකාශ කළා.\nවැඩිදුරටත් අදහස් දක්වමින් අග්‍රාමාත්‍යවරයා ප්‍රකාශ කළේ, මහ බැංකුව මේ වනවිට ගෙන ඇති තීරණ පිළිබඳව ඇතැම් පාර්ශ්වවල ප්‍රසාදය පළවී ඇති අතර තවත් පාර්ශ්වවල අප්‍රසාදය පළ වී ඇතැයි කියායි.\nවිශේෂයෙන් ම බැංකු හරහා සිදුකරන ගණුදෙනු මත පමණක් භාණ්ඩ ආනයනය කළයුතු බවට මහ බැංකුව විසින් පැන වූ රෙගුලාසිය හේතුවෙන් ඇතැම් ආනයනකරුවන්ගේ අප්‍රසාදය මහ බැංකුව වෙත එල්ල වී ඇති බවයි.\nකෙසේ නමුත් පවතින තත්ත්වය හමුවේ මහ බැංකුවේ අභිප්‍රාය වී ඇත්තේ උද්ධමනය පාලනය කර ගැනීම සහ විදේශ සංචිත ඉහළ නැංවීම බව ඔහු එහි දී වැඩි දුරටත් ප්‍රකාශ කළා.",
       "URL": "https://www.hirunews.lk/306212/මහ-බැංකුවවේ-තීරණවලට-තමා-මැදිහත්-වන්නේ-නෑ-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1119"
}