{
       "Source": "hirunews",
       "Timestamp": "Wednesday, 07 July 2021 - 8:39",
       "Headline": "බොලිවුඩයේ ඛේදාන්ත කුමරා අවසන් ගමනේ",
       "News Content": "පුරා දශක පහකට අධික කාලයක් හින්දි සිනමාව ඔපවත් කළ ප්‍රවීණ නළු දිලිප් කුමාර් අද උදැ උදෑසන මිය ගොස් තිබෙනවා.\nමේ බව ඔහුගේ පෞද්ගලික ට්විටර් ගිණුමේද සටහන්ව තිබුණා.\nහොලිවුඩ් සිනමාවේ වැඩිම සම්මාන ගණනක් දිනා ගත් රංගන ශිල්පියා ලෙස සැලකෙන දිලිප් කුමාර් මිය යන විට 98 හැවිරිදි වියේ පසුවුණා.\nටික කලක් රෝගාතුරව සිටි දිලිප් කුමාර්ගේ රෝගී තත්ත්වය පසුගිය වසරක පමණ කාලය තුළ තරමක් උත්සන්නව තිබූ බවයි ඔහුගේ පවුලේ ආරංචි මාර්ග සඳහන් කරන්නේ.\nමේ වන විට පාකිස්ථානයට අයත් ව ඇති පෙෂාවර් ප්‍රදේශයේදී 1922 වසරේදී උපත ලද දිලිප් කුමාර් බොලිවුඩ් සිනමාව තුළ අතිශය ජනප්‍රිය වූ ”දේව්දාස්, මෝගල්-ඊ-අසාම්,\nගංගා යමුනා,මධුමතී,ක්‍රාන්ති,විදාතා,ශක්ති සහ මාෂාල් යන චිත්‍රපටවල සිය රංගන කුසලතාව ප්‍රකට කළා.",
       "URL": "https://www.hirunews.lk/276293/බොලිවුඩයේ-ඛේදාන්ත-කුමරා-අවසන්-ගමනේ",
       "Category": "Local News",
       "Parent URL": "https://www.hirunews.lk/local-news.php?pageID=1837"
}