{
       "Source": "hirunews",
       "Timestamp": "Monday, 12 June 2023 - 18:48",
       "Headline": "කුලී පදනම මත වාහන ලබා ගෙන උගස්කර කැසිනෝ ක්‍රීඩා කළ පුද්ගලයෙකු අත්අඩංගුවට",
       "News Content": "කුලී පදනම මත වාහන ලබා ගෙන ඒවා විවිධ පුද්ගලයන්ට උගස්කර කැසිනෝ ක්‍රීඩා කළ පුද්ගලයෙකු පන්නල පොලිසිය විසින් ඊයේ(11) අත්අඩංගුවට ගෙන තිබෙනවා.\nසැකකරු විසින් වාහන 7කට අධික ප්‍රමාණයක් මෙලෙස කුලී පදනම මත ලබා ගෙන ව්‍යාජ ලේඛන සකසා උගස් තබා මුදල් ලබා ගෙන ඇති බව විමර්ශනවලදී හෙළිවී ඇතැයි පොලිසිය පවසනවා.\nමීගමුව කොට්ඨාස අපරාධ විමර්ශන ඒකකය විසින් ද විමර්ශන සිදුකළ ඇති අතර එම ඒකකයටද වාහන උගස් තැබීම් කිහිපයක් සම්බන්ධයෙන් පැමිණිලි ලැබී ඇති අතර ඒවා සම්බන්ධයෙන් ද මේ වන විට විමර්ශන සිදු කරයි.\nමීගමුව කොට්ඨාස අපරාධ විමර්ශන අංශයේ නිලධාරීන් විසින් සැකකරු ව්‍යාජ ලේඛන සකසා උගස් කර තිබූ වාහනයක් වාරියපොල ප්‍රදේශයේ කාන්තාවකට ලක්ෂ තිහකට උගස් කර තිබියදී සොයාගෙන ඇත.\nසොරබඩු ළඟ තබා ගැනීම සම්බන්ධව අධිකරණයට ඉදිරිපත් කළ එම කාන්තාව ලබන 26 දක්වා රක්ෂිත බන්ධනාගාර ගත කර ඇති බව පොලිසිය පවසයි.",
       "URL": "https://www.hirunews.lk/337746/කුලී-පදනම-මත-වාහන-ලබා-ගෙන-උගස්කර-කැසිනෝ-ක්‍රීඩා-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=274"
}