{
       "Source": "hirunews",
       "Timestamp": "Sunday, 10 April 2022 - 9:14",
       "Headline": "ප්‍රංශ ජනාධිපතිවරණය අදයි",
       "News Content": "ප්‍රංශ ජනාධිපතිවරණයේ ප්‍රථම වටය අද (10) පැවැත්වෙන අතර, එහිදී ජනාධිපති එම්මානුවෙල් මැක්‍රොන් සහ අන්ත දක්ෂිණාංශික අපේක්ෂිකා මරීන් ලුපෙන් අතර තියුණු තරගයක් පවතින බවයි දේශපාලන විචාරකයන් පෙන්වා දෙන්නේ.\nපළමු වටය සඳහා අපේක්ෂකයන් 12 දෙනෙකු ඉදිරිපත්ව සිටින අතර, ඡන්ද දායකයන්ගේ සංඛ්‍යාව මිලියන 49කට අධිකයි.\nජනාධිපති මැක්‍රොන් මෙවර ජනාධිපතිවරණයේ ප්‍රචාරක කටයුතු සඳහා වැඩි අවධානයක් යොමු නොකළ අතර, යුක්රේනයේ රුසියානු ආක්‍රමණයට යුරෝපයේ ප්‍රතිචාරය සැකසීම සඳහා එක්ව සිටියා.\n44 හැවිරිදි මැක්‍රොන් මෙන්ම 53 හැවිරිදි මරීන් ලුපෙන් ජනාධිපතිවරණයේදී මුල් වටයේදී සියයට 50කට අධික ඡන්ද සංඛ්‍යාවක් ලබා නොගතහොත් දෙවන වටයක් සඳහා මුහුණදීමට සිදුවනවා.\nමේ අතර ඔස්ට්‍රෙලියානු මහ මැතිවරණය ද ලබන මැයි 21 වනදා පවත්වන බව අග්‍රාමාත්‍ය ස්කොට් මොරිසන් නිවේදනය කළා.\nඑමෙන්ම මෙහිදී ඇන්තනි ඇල්බනීස්ගේ නායකත්වයෙන් යුත් විපක්ෂ කම්කරු පක්ෂය බලයට පත්වනු ඇතැයි අපේක්ෂිතයි.",
       "URL": "https://www.hirunews.lk/301616/ප්‍රංශ-ජනාධිපතිවරණය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1239"
}