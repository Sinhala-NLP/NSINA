{
       "Source": "hirunews",
       "Timestamp": "Monday, 06 November 2017 - 10:11",
       "Headline": "නව යුවලගේ මධු සමය රෑ එළිවෙනකම් වීඩියෝ කළා ද ?",
       "News Content": "මධුසමය ගතකරන්න පැමිණි නව යුවලකට නොසිතූ ප්‍රශ්නයක් (ඡායාරූප)\nමධුසමය ගතකිරීමට ඇණවුම් කරතිබූ කුලියාපිටියේ හෝටලයෙන් ලබාදුන් සුඛෝපබෝගී කාමරයේ යහනට මුහුණලා දොරෙහි සිදුරු දෙකක් දක්නට ලැබුන බවත් ඉන් රාත්‍රියෙහි හොටල් සේවකයෙකු වීඩියෝ දසුන් ලබාගත්තාදැයි සැකයක් පවතින බවත් අලූත විවාපත් යුවලක් පැමිණිළි කළ බව කුලියාපිටිය පොලිසිය පවසනවා.\nපසුව වහා එහි ගොස් පරීක්‍ෂණ පැවැත්වූ පොලිසියටද එම කාමරයේ දොරෙහි ඇස තබා බැලීමේදී පූර්ණ වශයෙන් යහන දිසිවන පරිදි සකසා තිබූ සිදුරු දෙකක් දක්නට ලැබී ඇති අතර ඒවා කෙසේ සිදුවීද යන්න වැඩිදුර නිරීක්‍ෂණයට පොලිස් අපරාධ ස්ථානයීය පරීක්‍ෂක කණ්ඩායම්ද කැඳවා තිබු බව අප වාර්තාකරු කියා සිටියා.\nඑම නිළධාරීන් දිගින් දිගට සිදුකළ පරීක්‍ෂණවලදී නව යුවල නැවතී මධුසමය ගතකළ බැවි කියන අදාළ කාමරයට යාබද කාමරයේද එවැනිම ආකාරයේ සිදුරු දක්නට ලැබී ඇති අතර ඒ ගැන ද තවදුරටත් පරීක්‍ෂණ පවත්වන බව පොලිසිය සඳහන් කර තිබෙනවා.\nමනාලයාගේ ඥාතීන් පැවසූයේ දැඩි විශ්වාෂයෙන් යුක්තව මෙම හෝටලයේ කාමරයක් වෙන්කරවාගත් බවත් යම් හෙයකින් නව යුවලගේ වීඩියෝ දසුන් පටිගතකිරීමක් සිදුකර ඇත්නම් දෙපලගේම අභිනවයෙන් ඇරඹි යුගදිවිය අවසන්වීමට පමණක් නොව ජීවිත පවා විනාශවීමට ඉඩඇති බවයි.\nබාල වයස්කාර දරුවන්ට වැරදි ආදර්ශ සපයමින් තරුණ තරුණියන් මෙවැනි ස්ථාන මගහැර මහ මග බස්රථ වැනි ස්ථාන තම අවේග පාලනයට යොදාගැනීමට හුරුව ඇත්තේ ඒ සඳහා පවතින මෙවන් ආයතනවල පවතින මෙවැනි බියකරු ගැටලූ නිසා වියහැකි බවත් මේ පිළිබඳ බලධාරීන් වහාම පියවර ගතයුතු බවත් ඔහු සඳහන් කළා.\nහෝටල් සේවකයින් පැවසුවේ කාමරය වෙන්කරවා ගැනීමට නව යුවල අත්තිකාරම් මුදල් ගෙවා තිබුණද ඉතිරිය ගෙවාදැමීම වළක්වාගන්නට එවැනි චෝදනාවක් සිදුකළ බවට සැක උපදින බවයි. එමෙන්ම තම හොටලය ප්‍රදේශයේ කීර්තිමත් හෝටලයක් බැවින් මීට ඉහතදී කිසිදිනක එවන් සිදුවීමක් සිදු නොවුණ බවත් නීතියෙන් තමපාර්ශවයට මෙන්ම නව යුවලටත් සාධාරණය ඉටුවෙනු ඇතැයි තමන් දැඩිව අපේක්‍ෂාකරන බවයි.\nකුලියාපිටිය මූලස්ථාන ප්‍රධාන පොලිස් පරීක්‍ෂක අජිත් ප්‍රියන්තගේ මෙහෙයවීමෙන් පොලිස් පරීක්‍ෂක රණතුංග, උප පොලිස් පරීක්‍ෂකවරුන් වූ චිත්‍රසෝම, සිරිසෝම යන් නිළධාරීන් ඇතුලූ නිළධාරීන් පිරිසක් පරීක්‍ෂණ සිදුකළ අතර වැඩිදුර විමර්ශන සිදුකිරීමටද නියමිතව තිබෙනවා.\nකුලියාපිටිය- දිනේෂ් උපේන්ද්‍ර",
       "URL": "https://www.hirunews.lk/175367/නව-යුවලගේ-මධු-සමය-රෑ-එළිවෙනකම්-වීඩියෝ-කළා-ද",
       "Category": "Local News",
       "Parent URL": "https://www.hirunews.lk/local-news.php?pageID=4233"
}