{
       "Source": "hirunews",
       "Timestamp": "Tuesday, 15 March 2022 - 10:48",
       "Headline": "කළු ගඟ - මොරගහකන්ද යා කරන උමඟ ගැන කැබිනට් මණ්ඩල අනුමැතියක්",
       "News Content": "ආසියානු සංවර්ධන බැංකු අරමුදල යටතේ ක්‍රියාත්මක වන මහවැලි ජල සුරක්ෂිතතා ආයෝජන වැඩසටහන යටතේ ඉදිකරනු ලබන උතුරු මැද පළාත් මහ ඇළ ව්‍යාපෘතියේ සංරචකයක් වන කළු ගඟ - මොරගහකන්ද යා කරන උමඟ කැණීමේ දී ඉවත් කරනු ලබන උමඟ අපද්‍රව්‍ය තාවකාලික පදනම මත වනසංරක්ෂණ දෙපාර්තමේන්තුවට අයත් රක්ෂිත බිම් තුළ රැස් කරනු ලබනවා.\nඑම අපද්‍රව්‍ය ඉදි කිරීම් සඳහා සෘජුවම භාවිත කිරීමට හැකියාවක් නොමැති කළුගල්වලින් සමන්විත වනවා.\nඋමඟෙහි ඉදි කිරීම් හේතුවෙන් පුනරුත්ථාපනය හා වැඩිදියුණු කිරීමා සිදු වී ඇති ඉලුක්කුඹුර සිට ලග්ගල දක්වා කිලෝමීටර් 9.3ක් වූ මාර්ගයෙහි පුනරුත්ථාපන හා වැඩිදියුණු කිරීම සඳහා අවශ්‍ය වන ඒබීසී අමුද්‍රව්‍ය නිෂ්පාදනය සඳහා යොදා ගැනීමට හැකි වන පරිදි එම අපද්‍රව්‍ය මාර්ග සංවර්ධන අධිකාරිය වෙත නොමිලේ ලබාදීම පිණිස වාරිමාර්ග අමාත්‍යවරයා විසින් කළ යෝජනාව අමාත්‍ය මණ්ඩලය විසින් අනුමත කෙරුණා.",
       "URL": "https://www.hirunews.lk/299522/කළු-ගඟ-මොරගහකන්ද-යා-කරන-උමඟ-ගැන-කැබිනට්-මණ්ඩල-අනුමැතියක්",
       "Category": "Local News",
       "Parent URL": "https://www.hirunews.lk/local-news.php?pageID=1293"
}