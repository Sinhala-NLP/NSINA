{
       "Source": "hirunews",
       "Timestamp": "Friday, 03 March 2017 - 15:05",
       "Headline": "කීත් නොයාර්ට පහරදීමේ සිද්ධියට අදාල සැකකරුවන් යළි රිමාන්ඩ්",
       "News Content": "මාධ්‍යවේදී කීත් නොයාර් ට පහරදීමේ සිද්ධිය සම්බන්ධයෙන් අත්අඩංගුවට ගත් යුද හමුදා මේජර්වරයා ඇතුළු හමුදා සාමාජිකයින් 5 දෙනා ලබන 16 වනදා දක්වා යළි රක්ෂිත බන්ධනාගාර ගත කෙරුණා.\nඒ, ඔවුන් අද ගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඅදාළ හමුදා සාමාජිකයින් පස්දෙනාගේ වැඩ තහනම් කිරීමට ද යුද හමුදාව පසුගියදා තීරණය කළා.\n‘නේෂන්’ පුවත්පතේ නියෝජ්‍ය කර්තෘවරයෙකු ලෙස කටයුතු කළ කීත් නොයාර් කිසියම් පිරිසක් පැහැර ගෙන ගොස් පහර දී තිබුණේ 2008 වසරේ මැයි මස 22 වන දායි.",
       "URL": "https://www.hirunews.lk/155961/කීත්-නොයාර්ට-පහරදීමේ-සිද්ධියට-අදාල-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4633"
}