{
       "Source": "hirunews",
       "Timestamp": "Thursday, 28 December 2017 - 8:28",
       "Headline": "පොහොර ගැටළුව තවදුරටත්",
       "News Content": "ගොවිජන මධ්‍යස්ථානවලින් නිකුත් කරන පොහොර, ප්‍රමාණවත් නොවන බවට ගොවීන් පිරිසක් චෝදනා කළා.\nජාතික හැඳුනුම්පතට පොහොර මිටි දෙකක් නිකුත් කරන බවටයි පොළොන්නරුව - පුලස්තිගම ගොවිජන සේවා මධ්‍යස්ථානය වෙත ඊයේ උදෑසන පැමිණි ගොවීන් හිරු ප්‍රවෘත්ති අංශයට සඳහන් කළේ.\nඑමෙන්ම පොළොන්නරුව - සේවාගම - පළුගස්දමන ගොවිජන සේවා මධ්‍යස්ථානය වෙත පැමිණ සිටි ඇතැම් ගොවීන් ද කියා සිටියේ තමන්ට නිකුත් කරන පොහොර ප්‍රමාණය වගාව සඳහා ප්‍රමාණවත් නොවන බවටයි.\nමේ අතර, රජය මගින් ලබාදෙන සහනාධාර පොහොර වැඩි මිලට විකිණූ ව්‍යාපාරිකයින් දෙදෙනෙකු මහියංගනය - කෙසෙල්පොත ප්‍රදේශයේදී අත්අඩංගුවට ගෙන තිබෙනවා.\nපෙරේදා අත්අඩංගුවට ගත් මෙම ව්‍යාපාරිකයින් දෙදෙනා එලෙස විකිණීම සඳහා සකස් කර තිබූ පොහොර මිටි 62ක් ද පොලිස් භාරයට ගෙන ඇති බව සඳහන්.",
       "URL": "https://www.hirunews.lk/179533/පොහොර-ගැටළුව-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4153"
}