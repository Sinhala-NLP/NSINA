{
       "Source": "hirunews",
       "Timestamp": "Thursday, 11 January 2018 - 17:03",
       "Headline": "කෝටිපති ව්‍යාපාරිකයා රක්ෂිත බන්ධනාගාරයට",
       "News Content": "අනුරාධපුර නගරයේ පිහිටි ප්‍රධාන පෙළේ පෞද්ගලික මූල්‍ය ආයතනයකින් මුදල් සහ රන් භාණ්ඩ කොල්ලකෑමේ සිද්ධිය සම්බන්ධයෙන් අත්අඩංගුවට ගත් කෝටිපති ව්‍යාපාරිකයා මේ මස 15 වනදා දක්වා රක්ෂිත බන්ධනාගාර ගත කර තිබෙනවා.\nඒ අත්අඩංගුවට ගත් සැකකරු අද අනුරාධපුර අතිරේක මහේස්ත්‍රාත් හර්ෂණ රත්නායක හමුවට ඉදිරිපත් කිරීමෙන් අනතුරුවයි.\nඅපරාධ පරීක්ෂණ දෙපාර්තමේන්තුව මගින් අද (11) පෙරවරුවේ අත්අඩංගුවට ගත් ඔහු නොච්චියාගම ප්‍රදේශයේ පදිංචිකරුවෙක්.\nඅදාළ මූල්‍ය ආයතනය කොල්ල කා පැහැරගත් බවට සැක කෙරෙන රත්‍රං කිලෝග්‍රෑම් 11 ක්ද සැකකරු සතුව තිබී සොයාගෙන තිබෙනවා.\nමෙම පෞද්ගලික මූල්‍ය ආයතනය කොල්ලකා රුපියල් කෝටි 7 ක් පමණ වටිනා රන් භාණ්ඩ පැහැරගනු ලැබුවේ මීට මාස 6 කට පමණ ඉහතදීයි.",
       "URL": "https://www.hirunews.lk/180796/කෝටිපති-ව්‍යාපාරිකයා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4130"
}