{
       "Source": "hirunews",
       "Timestamp": "Friday, 12 May 2017 - 15:29",
       "Headline": "කෝටි 09ක හෙරොයින් නාවික හමුදාව සොයා ගනී",
       "News Content": "කන්කසන්තුරේ වරායට නාවික සැතපුම් 8ක් දුරින් මුහුදේ පාවෙමින් තිබූ හෙරොයින් කිලෝග්‍රෑම් 9.3ක් නාවික හමුදාව සොයාගෙන තිබෙනවා.\nනාවික හමුදා මාධ්‍ය ප්‍රකාශක ලුතිනන් කොමාන්ඩර් චමින්ද වළාකුළුගේ කියා සිටියේ එහි වටිනාකම රුපියල් කෝටි 9කට අධික බවයි.\nනාවික හමුදාවට අයත් වෙරළාරක්ෂක යාත්‍රාවක සිටි භට පිරිසක් විසින් මුහුදේ පාවෙමින් තිබූ පාර්සලයක් නිරීක්ෂණය කර ඇති අතර පසුව එය කන්කසන්තුරේ වරායට රැගෙන විත් පොලීසිය සමග එක්ව පරීක්ෂා කර තිබෙනවා.\nඑහිදී අනාවරණ වී ඇත්තේ එම පාර්සලය තුළ හෙරොයින් මත්කුඩු අඩංගු බවටයි.",
       "URL": "https://www.hirunews.lk/161179/කෝටි-09ක-හෙරොයින්-නාවික-හමුදාව-සොයා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4521"
}