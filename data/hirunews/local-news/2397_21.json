{
       "Source": "hirunews",
       "Timestamp": "Saturday, 10 October 2020 - 20:01",
       "Headline": "එරාන් වික්‍රමරත්නට එරෙහිව පොලිස් මූලස්ථානයට පැමිණිල්ලක් (වීඩියෝ)",
       "News Content": "අපරාධ පරීක්ෂණ දෙපාර්තමේන්තුව භාරයේ සිටි හිටපු අමාත්‍ය රිෂාඩ් බදියුදීන්ගේ සොහොයුරු රියාජ් බදියුදීන් නිදහස් කිරීම නිවැරදි ක්‍රියාවක් බවට පාර්ලිමේන්තුවේදී ප්‍රකාශ කළ එරාන් වික්‍රමරත්න මන්ත්‍රීවරයාට එරෙහිව සිංහලේ ජාතික සංවිධානය අද, පොලිස් මූලස්ථානයට පැමිණිල්ලක් ඉදිරිපත් කරනු ලැබුවා.\nඑමඟින් ඔවුන් ඉල්ලා සිටියේ අදාළ ප්‍රකාශය පිළිබඳව විමර්ශනයක් සිදුකරන ලෙසයි.\nමේ අතර රියාජ් බදියුදීන් නිදහස් කිරීම පිළිබඳව පරීක්ෂණයක් සිදුකරන ලෙස ඉල්ලා ආණ්ඩු පක්ෂය නියෝජනය කරන මැති ඇමතිවරුන් සියදෙනෙකුගේ අත්සනින් යුත් ලිපියක් ඊයේ ජනාධිපති ගෝඨාභය රාජපක්ෂ වෙත භාරදෙනු ලැබුවා.\nඒ අමාත්‍ය මහින්දානන්ද අලුත්ගමගේ විසින්.\nඒ පිළිබඳව අද පැවති මාධ්‍ය හමුවකදී අමාත්‍ය වාසුදේව නානායක්කාර සඳහන් කළේ අදාළ සිද්ධිය බරපතල වැරැද්දක් බවයි.",
       "URL": "https://www.hirunews.lk/252249/එරාන්-වික්‍රමරත්නට-එරෙහිව-පොලිස්-මූලස්ථානයට-පැමිණිල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2397"
}