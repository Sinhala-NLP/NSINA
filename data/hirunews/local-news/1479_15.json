{
       "Source": "hirunews",
       "Timestamp": "Tuesday, 21 December 2021 - 13:16",
       "Headline": "දමිළ පක්ෂ කිහිපයක් තුන් වැනි දිනටත් අද හමුවෙයි",
       "News Content": "13 වන ව්‍යවස්ථා සංශෝධනය, දමිල සහ මුස්ලිම් ජනතා ගැටලු සම්බන්ධයෙන් පොදු එකගතාවලට පැමිණීම සඳහා දෙමළ පක්ෂ කිහිපයක් තුන් වැනි දිනටත් අද පෙරවරුවේ හමුවුණා.\nවැල්ලවත්තේ පිහිටි  හෝටලයක දී අදාළ හමුව මේ වනවිට පැවැත්වෙන අතර, ඊට ඉලංගෙයි තමිල් අරසු, දෙමළ ජනතා පක්ෂය, දමිළ ප්‍රගතිශිලි සන්ධානය, ටෙලෝ, ඊ.පි.ආර්.එල්.එෆ්, ප්ලොට් සහ මුස්ලිම් කොංග්‍රසය නියෝජනය කරමින් පක්ෂ නායකයින් සහ නියෝජිතයින් එක් ව සිටින බවයි අප වාර්තාකරු සඳහන් කළේ.\nමීට පෙර අවස්ථා දෙකක දී හමු වු මෙම පක්ෂ, දෙමළ සහ මුස්ලිම් ජනතාව මුහුණ දෙන ගැටලු සම්බන්ධයෙන් සාකච්ඡා කළ අතර අද මේ පිළිබදව බොහෝදුරට අවසන් එකගතාවකට පැමිණීමට නියමිත බව ද වාර්තා වනවා.",
       "URL": "https://www.hirunews.lk/291707/දමිළ-පක්ෂ-කිහිපයක්-තුන්-වැනි-දිනටත්-අද-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1479"
}