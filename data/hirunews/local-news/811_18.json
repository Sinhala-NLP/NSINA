{
       "Source": "hirunews",
       "Timestamp": "Tuesday, 11 October 2022 - 8:46",
       "Headline": "දරුවන් බිය ගන්වා මත්පැන් පෙවූ පුද්ගලයාට වැඩ වැරැදෙයි",
       "News Content": "කෝටුවක් පෙන්වා බිය ගන්වා බාල වයස්කාර දරුවන් දෙදෙනෙකුට මත්පැන් පෙවූ බවට චෝදනා එල්ල වූ අයෙකු රක්ෂිත බන්ධනාගාරගත කිරීමේ පුවතක් අනුරාධපුර ප්‍රදේශයෙන් වාර්තා වනවා.\nඅනුරාධපුර - ඔයාමඩුව ප්‍රදේශයේ පදිංචි 25 හැවිරිදි සැකකරු අනුරාධපුර මහේස්ත්‍රාත් අධිකරණයට ඉදිරිපත් කිරීමෙන් පසුව යි මෙලෙස රිමාන්ඩ් කර ඇත්තේ.\nඅවුරුදු 5 සහ 10 යන වයස්වල මෙම දරුවන් දෙදෙනා ඔයාමඩුව ප්‍රදේශයේ වැවක දිය නාමින් සිටිය දී සැකකරු කොටුවක් පෙන්වා බිය ගන්වා මත්පැන් පොවා ඇති බවට යි අනාවරණය වී ඇත්තේ.\nපසු ව ඒ පිළිබඳ දෙමාපියන් පොලිසිය දැනුවත් කර දරුවන් අනුරාධපුර මහ රෝහලට ඇතුළත් කර තිබෙනවා.",
       "URL": "https://www.hirunews.lk/317550/දරුවන්-බිය-ගන්වා-මත්පැන්-පෙවූ-පුද්ගලයාට-වැඩ-වැරැදෙයි",
       "Category": "Local News",
       "Parent URL": "https://www.hirunews.lk/local-news.php?pageID=811"
}