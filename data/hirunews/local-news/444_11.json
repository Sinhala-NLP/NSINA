{
       "Source": "hirunews",
       "Timestamp": "Friday, 31 March 2023 - 8:36",
       "Headline": "එළවළු මිල පහතට",
       "News Content": "ආර්ථික මධ්‍යස්ථාන රැසක එළවළු මිල ගණන් මේ වනවිට ඉතා අඩු අගයකින් සටහන් වනවා.\nපෑලියගොඩ මැනිං වෙළඳපොලේ ඊයේ කැරට් කිලෝවක් අලෙවි වුණේ රුපියල් 90ත්, 100ත් අතර මිලකටයි.\nදඹුල්ල ආර්ථික මධ්‍යස්ථානයේ කැරට් කිලෝග්‍රෑමයක මිල රුපියල් 80 දක්වා පහත වැටී තිබුණා.\nඋඩරට නොවන බීට්, නොරොච්චෝලේ ආර්ථික මධ්‍යස්ථානයේ රුපියල් 60ත්, 80ත් අතර මිලකට අලෙවි වී තිබූ අතර, මැනිං වෙළඳපොලේ ද රුපියල් සියයකට අඩු අගයකින් අලෙවි වුණා.\nලීක්ස් මිලෙහි සුළු වැඩිවීමක් පැවතුණු අතර, ආර්ථික මධ්‍යස්ථාන රැසක ලීක්ස් තොග මිල රුපියල් 200ත්, 260ත් අතර අගයක සටහන් වී තිබුණා.\nගෝවා මිලද රුපියල් 65ත්, 90ත් අතර අගයන්වල සටහන් වීම විශේෂත්වයක්.\nආනයනික අර්තාපල් මේ දිනවල ආර්ථික මධ්‍යස්ථානවල අලෙවි වන්නේ රුපියල් 140කට අඩු තොග මිලකටයි.\nකෙසේ වෙතත්, නුවරඑලිය අර්තාපල් ඊයේ මැනිං වෙළඳපොලේ රුපියල් 230කට පමණ අලෙවි වුණා.\nආනයනික ලොකු ළුෑණු මිලද රුපියල් සියයට අඩු අගයක තවදුරටත් සටහන් වනවා.\nමැනිං වෙළඳපොලේ වට්ටක්කා කිලෝග්‍රෑමයක් අලෙවි වී තිබුණේ රුපියල් 35ත්, 50ත් අතර මිලකටයි.",
       "URL": "https://www.hirunews.lk/331337/එළවළු-මිල-පහතට",
       "Category": "Local News",
       "Parent URL": "https://www.hirunews.lk/local-news.php?pageID=444"
}