{
       "Source": "hirunews",
       "Timestamp": "Tuesday, 21 June 2016 - 19:24",
       "Headline": "දකුණේ ගුරු විභාගය සමත්වූවන් පළාත් සභාව වටලයි",
       "News Content": "ගුරු විභාගයෙන් සමත් වූ දකුණු පළාතේ උපාධිධාරීන්ට මෙතෙක් පත්වීම් ලබාදී නොමැති බව පවසමින් දකුණු පළාත් ගුරු විභාග සමතුන්ගේ එකමුතුව සහ ලංකා ගුරු සේවා සංගමය පැවැත් වූ විරෝධතාවයක් අතරතුරද අද උණුසුම් තත්ත්වයක් හටගත්තා.\nඒ,  එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි එම ස්ථානයට පැමිණීමත් සමඟයි.\nගාල්ල - කලේගාන මංසන්ධියේ සිට විරෝධතා පාගමනකින් දකුණු පළාත් සභාව ඉදිරිපිටට පැමිණෙන විරෝධතාකරුවන් අතර සිටි ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ සහ මන්ත්‍රීවරයා අතර  සංවාදයක් ඇතිවුණා.\nපසුව විරෝධතාකරුවන් දකුණු පළාත් සභාව ඉදිරිපිටට පැමිණ විරෝධතාවයේ නිරත වූ අතර, ඔවුන් පළාත් සභාවේ ප්‍රධාන ගේට්ටුව සහ පිටුපස ගේට්ටුවද අවහිර කර තිබුණා.\nපසුව එම ස්ථානයට පැමිණි දකුණු පළාත් ආණ්ඩුකාර හේමකුමාර නානායක්කාර දින 07 ක් ඇතුළත සාකච්ඡාවක් ලබාදී විසඳුම් ලබාදීමට පියවර ගන්නා බව ප්‍රකාශ කිරීමත් සමඟ ඔවුන් විසිර ගියා.",
       "URL": "https://www.hirunews.lk/136119/දකුණේ-ගුරු-විභාගය-සමත්වූවන්-පළාත්-සභාව-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4996"
}