{
       "Source": "hirunews",
       "Timestamp": "Tuesday, 29 August 2023 - 9:44",
       "Headline": "දාවුඩ් ඊබ්‍රහීම්ගේ ගෝලයන් දෙදෙනෙකු ශ්‍රී ලංකාවේ දී අත්අඩංගුවට",
       "News Content": "ජාත්‍යන්තර ක්‍රිකට් පිටියේ ඔට්ටු තැබිමේ මාෆියාවේ මහ මොළකරුවන දාවුඩ් ඊබ්‍රහීම්ගේ ගෝලයින් දෙදෙනෙකු ශ්‍රී ලංකා රැදම් භාරයේ රඳවා තිබෙනවා.\nඔවුන් දාවුඩ් ඊබ්‍රහීම්ගේ සහයෝග‍යෙන් අන්තර්ජාලය පුරා නීති විරෝධී ඔට්ටු තැබිමේ ව්‍යාපාරයක් පවත්වා ගෙන ගොස් ඇති බවයි වාර්තා වන්නේ.\nඅත්අඩංගුවට ගෙන ඇත්තේ සෞරාබ් චන්දර්කර් හා රවී උත්පාල් නැමති ඉන්දිය ප්‍රාන්ත ගණනාවක ආරක්ෂක අංශ වලට අවශ්‍ය කර සිටි පුද්ගලයින් බවයි සඳහන් වන්නේ.\nඅත්අඩංගුවට ගැනීම සිදුකර ඇත්තේ ඉන්දීය පොලිසිය විසින් ජාත්‍යාන්තර පොලිසියෙන් කළ ඉල්ලීමක් මතයි.\nවිදෙස් මාධ්‍ය වාර්තා කරන්නේ මාස තුනකට පෙර රායිපුර් නුවර පොලිසිය විසින් සෞරාබ්ට සහ රවීට එරෙහිව පරීක්ෂාකාරීව සිටින ලෙසට නිවේදන නිකුත් කිරීමෙන් පසු සෞරාබ් සහ රවී රඳවා තබා ඇති බවයි.\nඉන්දීය පොලිස පවසන්නේ ඔවුන් ඔට්ටු තැබීමට මුදල් යොදවා ඇති අතර මිලියනයක් පමණ පුද්ගලයින් පිරිසක් ඉන්දියාවේ ස්ථාන 30ක ඔට්ටු තැබීමේ ව්‍යාපාර කටයුතු කර ඇත්තේ මහාදේව් මගින් ක්‍රියාත්මක මෘදුකාංග මගින් බවයි.\nවිදෙස් මාධ්‍ය වැඩිදුරටත් පවසන්නේ මෙම පුද්ගලයින් දැනට ශ්‍රී ලංකාවේ රඳවා තබා ගන්න ලෙසට සහ ඉදිරියේ දී ඔවුන් පිටුවහල් කිරීමට බොහෝ දුරට ඉඩ ඇති බවයි.",
       "URL": "https://www.hirunews.lk/346488/දාවුඩ්-ඊබ්‍රහීම්ගේ-ගෝලයන්-දෙදෙනෙකු-ශ්‍රී-ලංකාවේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=65"
}