{
       "Source": "hirunews",
       "Timestamp": "Saturday, 24 December 2022 - 16:53",
       "Headline": "අසත්‍ය වීඩියෝව ගැන පැමිණිලි කරන්න ආශු සී.අයි.ඩී.යට (වීඩියෝ)",
       "News Content": "හිටපු පාර්ලිමේන්තු මන්ත්‍රී මහාචාර්‍ය ආශු මාරසිංහ සම්බන්ධයෙන් පැතිර යන වීඩියෝව සහ ඊට අදාළ ඡායාරූප පිළිබඳ පැමිණිල්ලක් ගොනු කිරීමට හිටපු මන්ත්‍රීවරයා අද (24) පස්වරුවේ අපරාධ පරීක්ෂණ දෙපාර්තමේන්තුවට පැමිණ සිටියා.\nඒ සිය නීතිඥවරයා සමගයි.\nපැමිණිල්ල සටහන් කිරීමෙන් අනතුරුව පිටතට පැමිණි මහාචාර්‍ය මාරසිංහ මාධ්‍ය වෙත සඳහන් කර සිටියේ, සිය වීඩියෝ පටය සහ ඡායාරූප සියල්ල ම සංස්කරණය කළ දර්ශන බවයි.\nඑමෙන්ම එම සිදුවීම සම්බන්ධයෙන් වැඩි විස්තර ප්‍රකාශ කිරීම ද මහාචාර්‍යවරයා විසින් ප්‍රතික්ෂේප කළේ , එම කාරණා සම්බන්ධයෙන් අදහස් දැක්වීම නීතිඥවරයාට විවර කරදෙමින්.\nඑහිදී නීතිඥවරයා කියා සිටියේ සිය සේවාදායකයා වන ආශු මාරසිංහගෙන් ඊයේ දිනයේ දී මාධ්‍ය හමුවක් තැබූ ආදර්ශා කරඳන අතර සමාගමක අධ්‍යක්ෂ ධුර සම්බන්ධයෙන් ගැටලුවක් පැන නැගී ඇති බවත්, ඒ වෙනුවෙන් මහාචාර්‍යවරයාගෙන් ඇය විශාල මුදලක් ඉල්ලා ඇති බවත්, මේ හේතුවෙන් මෙවැනි අසත්‍ය සහ පිළිකුල්සහගත තර්ජනයන් සිදු කරන බවයි.\nඑම තර්ජනයන් සම්බන්ධයෙන් මහාචාර්‍ය ආංශු මාරසිංහ විසින් අද දිනයේ දී විස්තරාත්මක ප්‍රකාශයක් සී.අයි.ඩීය වෙත ලබා දීම ද සිදු කෙරුණු බවත් නීතිඥවරයා සඳහන් කළා.",
       "URL": "https://www.hirunews.lk/323467/අසත්‍ය-වීඩියෝව-ගැන-පැමිණිලි-කරන්න-ආශු-සී-අයි-ඩී-යට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=645"
}