{
       "Source": "hirunews",
       "Timestamp": "Sunday, 06 March 2022 - 8:59",
       "Headline": "පාර්ලිමේන්තුවේ අසුන් කිහිපයක් වෙනස් වෙයි (වීඩියෝ)",
       "News Content": "පාර්ලිමේන්තු මන්ත්‍රී එස්.බී. දිසානායක කර්මාන්ත අමාත්‍ය ධුරයේ දිවුරුම් දීමත් සමඟ එළැඹෙන 08 වැනිදා රැස්වන පාර්ලිමේන්තු සභා වාරයේ දී ඔහුට ආණ්ඩුවේ ඉදිරි පෙළ අසුනක් පැනවීමට කටයුතු කරන බව වේත්‍රධාරී නරේන්ද්‍ර ප්‍රනාන්දු පවසනවා.\nඑසේම, ප්‍රවාහන කැබිනට් අමාත්‍ය ධුරය හිමි වූ අමාත්‍ය දිලුම් අමුණුගමට, සරත් වීරසේකර අමාත්‍යවරයාට යාබද අසුන හිමිවනු ඇති.\nජනාධිපති ගෝඨාභය රාජපක්ෂ විසින් විමල් වීරවංශ සහ උදය ගම්මන්පිල අමාත්‍ය ධුරවලින් ඉවත් කිරීමට කටයුතු කිරීමත් සමඟ ඔවුන්ගේ ජ්‍යෙෂ්ඨතාවය අනුව සභා ගර්භය තුළ ආණ්ඩු පක්ෂයේ අසුනක් වෙන් කිරීමටයි කටයුතු කෙරෙන්නේ.\nඑසේම, රාජ්‍ය අමාත්‍ය ධුරයේ දිවුරුම් දුන් අරුන්දික ප්‍රනාන්දුද පාර්ලිමේන්තුවේ අසුන් ගන්නා ආකාරයේ වෙනසක් සිදුවන බවයි වේත්‍රධාරී නරේන්ද්‍ර ප්‍රනාන්දු කියා සිටියේ.",
       "URL": "https://www.hirunews.lk/298761/පාර්ලිමේන්තුවේ-අසුන්-කිහිපයක්-වෙනස්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1315"
}