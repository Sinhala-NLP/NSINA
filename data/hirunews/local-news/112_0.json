{
       "Source": "hirunews",
       "Timestamp": "Wednesday, 09 August 2023 - 13:34",
       "Headline": "විදෙස් ජාතිකයින්ට පහරදුන් ව්‍යාපාරික අඹුසැමි යුවලක් අත්අඩංගුවට",
       "News Content": "විදෙස් ජාතික තරුණයින් දෙදෙනෙකුට  පහරදුන් අඹුසැමි යුවළක් සීගිරිය පොලීසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් යුවල විසින් පවත්වාගෙන යන වෙළෙඳ සැලට පැමිණ ඇති මෙම විදෙස් ජාතික තරුණයින් ආහාර මිලදී ගැනීමේදී මිල සම්බන්ධයෙන් ඇතිවූ ගැටලුවකදී මෙම යුවළ මෙම තරුණයින්ට පහරදී ඇති බව සීගිරිය පොලීසිය පවසයි.\nඑලෙස පහර කෑමට ලක්ව ඇත්තේ ප්‍රංශ සහ ඉතාලි ජාතික තරුණයන් දෙදෙනෙකි.මෙම තරුණයින් ශ්‍රී ලංකාවට පැමිණ ඇත්තේ ඔවුන් සමග ඉතාලියේ සහ ප්‍රංශයේ අධ්‍යාපනය ලබන ශ්‍රීලාංකිකයෙකුගේ ආරාධනාව මත බව විමර්ශනවලදී හෙළිවී තිබෙනවා.\nමෙම සංචාරයට එම ශ්‍රී ලාංකික තරුණයාද එක් වී ඇති අතර  ඔහුට ද මෙම යුවල විසින් පහර දී ඇති බව පොලීසිය පවසනවා.\nමෙම සම්බන්ධයෙන් ඉදිරි විමර්ශන සීගිරිය පොලිසිය පොලිසිය විසින් සිදුකරනවා.",
       "URL": "https://www.hirunews.lk/344206/විදෙස්-ජාතිකයින්ට-පහරදුන්-ව්‍යාපාරික-අඹුසැමි-යුවලක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=112"
}