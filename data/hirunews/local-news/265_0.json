{
       "Source": "hirunews",
       "Timestamp": "Friday, 16 June 2023 - 8:40",
       "Headline": "බොරැල්ල කනත්තේ  විදුලි රැහැන් සොරාගෙන",
       "News Content": "බොරැල්ල කනත්තේ නව ආදාහනාගාරය අවට තිබෙන විදුලි රැහැන් සියල්ලම මත්ද්‍රව්‍ය  ලෝලීන් විසින් කපා ගෙන ගොස් තිබෙනවා.\nමේ හේතුවෙන්ආදහනාගාරය ආරක්ෂාවට මෙන්ම අතුරු මාර්ග වල ද සවිකර තිබෙන විදුලි පහන් සියල්ලම අක්‍රිය වී ඇත.\nසති දෙකකට පමණ ඉහත දී මෙම සිදුවීම වී ඇති මුත් මේ වන තෙක් පාලනාධිකාරිය එයට කිසිදු විසඳුමක් ලබා දීමට අපොහොසත් වී ඇති බොරැල්ලකනත්ත සේවකයින් හිරු ට පැවසීය.\nබොරැල්ල කනත්තේ  ආරක්ෂාව තර නොකළහොත් ආදාහනාගාරය ද අනාරක්ෂිත තත්ත්වයකට පත් විය හැකි බව එහි වැඩ කරන සේවකයින් වැඩිදුරටත් පෙන්වා දෙයි.",
       "URL": "https://www.hirunews.lk/338085/බොරැල්ල-කනත්තේ-විදුලි-රැහැන්-සොරාගෙන",
       "Category": "Local News",
       "Parent URL": "https://www.hirunews.lk/local-news.php?pageID=265"
}