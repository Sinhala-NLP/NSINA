{
       "Source": "hirunews",
       "Timestamp": "Thursday, 18 March 2021 - 13:45",
       "Headline": "පස්වරුවේ සිට දුම්රිය ධාවනය යථා තත්ත්වයට",
       "News Content": "දුම්රිය රියදුරන් සහ නියාමකවරුන් ආරම්භ කළ වර්ජනය අත්හිටුවීමත් සමග සාමාන්‍ය පරිදි අද පස්වරුවේ දුම්රිය ධාවනය කිරීමට පියවර ගන්නා බව දුම්රිය වෘත්තීය සමිති ප්‍රකාශ කළා.\nදුම්රිය අනතුරුවලදී සිදුවන අලාභයන් කාර්ය මණ්ඩලවලින් අය කර ගැනීමට පාලන අධිකාරිය ගෙන ඇති තීරණයට විරෝධය පළ කරමින් ඔවුන් මෙම වර්ජනය ආරම්භ කළේ ඊයේ මධ්‍යම රාත්‍රියේ සිටයි.\nකෙසේ වෙතත් විෂය භාර අමාත්‍ය ගාමිණී ලොකුගේ සමග අද පෙරවරුවේ වෘත්තීය සමිති නියෝජිතයින් මේ සම්බන්ධයෙන් සාකච්ඡාවක් පැවැත්වූ අතර එහිදී පැමිණි එකඟතාවන්ට අනුව වර්ජනය අත්හිටුවීමට තීරණය කළ බව දුම්රිය එන්ජින් රියදුරු සංගමයේ ලේකම් ඉන්දික දොඩංගොඩ සදහන් කළා.",
       "URL": "https://www.hirunews.lk/265743/පස්වරුවේ-සිට-දුම්රිය-ධාවනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=2080"
}