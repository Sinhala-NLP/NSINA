{
       "Source": "hirunews",
       "Timestamp": "Friday, 22 September 2023 - 12:51",
       "Headline": "මන්ත්‍රී හේෂාට දුන් ක්‍රිකට් වාරණය ඉවතට",
       "News Content": "ශ්‍රී ලංකා ක්‍රිකට් සභාපති හා ලේකම්වරයාට අපහාසවන අන්දමේ ප්‍රකාශ නිකුත් කිරීම වළක්වමින් පාර්ලිමේන්තු මන්ත්‍රී හේෂා විතානගේට පනවා තිබූ වාරණය ඉවත් කර තිබෙනවා.\nශ්‍රී ලංකා ක්‍රිකට් ආයතනය වෙනුවෙන් පෙනී සිටි නීතිඥයින් අතුරු තහනම් නියෝගය දීර්ඝ කරන්නැයි කළ ඉල්ලීම ප්‍රතික්ෂේප කරමින් මෙම වාරණය සිදු කර ඇති බවයි සඳහන් වන්නේ.\nඅදාළ වාරණය යොදා තිබුණේ ශ්‍රී ලංකා ක්‍රිකට් නිලධාරින්ට අපහසාත්මක හා ද්වේෂ සහගත ප්‍රකාශ නිකුත් කිරීම වළක්වාලිමටයි.\nශ්‍රී ලංකා ක්‍රිකට් සම්බන්ධයෙන් නිකුත් කළ විශේෂ විගණන කෙටුම්පත් වාර්තාවක් පදනම් කරගනිමින් පසුගිය ජුලි 23 වැනි දින හේෂා විතානගේ මන්ත්‍රීවරයා විසින් පැවැත්වූ මාධ්‍ය සාකච්ඡාව මගින් අපහාසයක් සිදු වූ බවට සඳහන් කරමින් ශ්‍රී ලංකා ක්‍රිකට් ආයතනයේ සභාපතිවරයා විසින් මෙම නඩුව පවරා තිබුණා.\nවිගණකාධිපතිවරයා විසින් ගෙන තිබුණු සමාලෝචනයට ඉදිරිපත් කරන ලද කෙටුම්පත් වාර්තාව පදනම් කරගෙන මෙම පියවර ගෙන ඇති බවයි සඳහන් වන්නේ.\nමන්ත්‍රීවරයාට එරෙහි නඩුව නැවත නොවැම්බර් 29 දින සිදු කිරීමට නියමිතව තිබෙනවා.",
       "URL": "https://www.hirunews.lk/349076/මන්ත්‍රී-හේෂාට-දුන්-ක්‍රිකට්-වාරණය-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=13"
}