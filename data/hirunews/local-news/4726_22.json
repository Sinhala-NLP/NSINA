{
       "Source": "hirunews",
       "Timestamp": "Tuesday, 03 January 2017 - 9:46",
       "Headline": "මත්පෙති බෙදූ ජාවාරම්කරුට සිදුවූ දේ",
       "News Content": "කොළඹ නගරයේ වෙරළ සාද ආදියට මත්පෙති සැපයූ කල්ලියක ප්‍රධානියෙකු ඊයේ මාළිගාවත්තේ දී අත්අඩංගුවට ගෙන තිබෙනවා.\nසුරාබදු දෙපාර්තමේන්තුවේ කොළඹ විශේෂ මෙහෙයුම් ඒකකයේ ස්ථානාධිපති පී.එන්.හේමන්ත හිරු ප්‍රවෘත්ති අංශයට සඳහන් කළේ එක්ස්ටසි වර්ගයේ මත්පෙති 30ක් ද ඔහු සතුව තිබී සිය භාරයට ගනු ලැබූ බවයි.\nතවත් සැකකරුවෙකු පළා ගොස් ඇති අතර ඔහු අත්අඩංගුවට ගැනීම සඳහා මෙහෙයුමක් ක්‍රියාත්මක වන බව ද ස්ථානාධිපතිවරයා සඳහන් කළා.\nසැකකරු අද මාළිගාවත්ත මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/151175/මත්පෙති-බෙදූ-ජාවාරම්කරුට-සිදුවූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4726"
}