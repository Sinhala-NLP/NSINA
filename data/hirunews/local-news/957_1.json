{
       "Source": "hirunews",
       "Timestamp": "Monday, 08 August 2022 - 6:29",
       "Headline": "ගෑස් මිල බසියි ? - අත්‍යවශ්‍ය ආහාර ද්‍රව්‍යවල මිලත් පහතට (වීඩියෝ)",
       "News Content": "අද (08) මධ්‍යම රාත්‍රියේ සිට ක්‍රියාත්මක වන පරිදි ලිට්‍රෝ ගෑස් මිල අඩුවිය හැකි බව ලිට්‍රෝ සමාගම පවසනවා.\nඒ අනුව එම මිල සංශෝධනය වීමේ දී දැන් පවතින ලිට්‍රෝ ගෑස්වල මිල ගණන් රුපියල් 200ත් 300ත් අතර අගයකින් අඩු විය හැකි බවයි අභ්‍යන්තර ආරංචි මාර්ග සඳහන් කරන්නේ.\nමේ පිළිබඳ අවසන් අනුමැතිය අද ලැබීමට නියමිතයි.\nඒ ලිට්‍රෝ ගෑස් මිල සංශෝධනය සම්බන්ධයෙන් වන යෝජනාව අද දිනයේ දී කැබිනට් මණ්ඩලයට ඉදිරිපත් කිරීමට නියමිත නිසාවෙන්.\nලිට්‍රෝ සමාගම සඳහන් කළේ පසුගිය ජූලි මාසයේ සිට සමාගම ලාභ ලැබීම හේතුවෙන් මෙලෙස මිල ගණන් සංශෝධනය කිරීමට තීරණය කළ බවයි.\nමේ අතර අද සිට බත් පැකට්ටුවක සහ තේ කෝප්පයක මිල අඩු කරන බව ආපනශාලා හිමියන්ගේ සංගමය පවසනවා.\nඑහි සභාපති අසේල සම්පත් කියා සිටියේ අත්‍යවශ්‍ය ආහාර ද්‍රව්‍යවල මිල මේ වනවිට අඩු වී ඇති බවත්, අද සිට ගෑස් මිල අඩුවන බැවිනුත් මෙම තීරණය ගත් බවයි.\nමේ අතර අද සිට අනිද්දා දක්වා දිවයින පුරා විදුලිය කප්පාදු කෙරෙන්නේ පැයක කාලයක් පමණක් බව මහජන උපයෝගිතා කොමිෂන් සභාව සදහන් කළා.\nඒ, පස්වරු 06 සිට රාත්‍රි 09 දක්වා වූ කාලය තුළයි.",
       "URL": "https://www.hirunews.lk/312196/ගෑස්-මිල-බසියි-අත්‍යවශ්‍ය-ආහාර-ද්‍රව්‍යවල-මිලත්-පහතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=957"
}