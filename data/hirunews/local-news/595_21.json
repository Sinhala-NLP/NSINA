{
       "Source": "hirunews",
       "Timestamp": "Tuesday, 17 January 2023 - 16:52",
       "Headline": "තුරඟ තරඟ පිටියේදී විශ්වවිද්‍යාල සිසුවිය ඝාතනය කල පුද්ගලයාව අත්අඩංගුවට (වීඩියෝ)",
       "News Content": "කොළඹ තුරග තරග පිටියේදී පිහි ඇනුමක් සිදුකර කොළඹ විශ්වවිද්‍යාලයේ සිසුවියක් ඝාතනය කළ ඇගේ පෙම්වතා බව කියන තරුණයා වැල්ලම්පිටිය පොලිසිය මගින් අද පස්වරුවේ අත්අඩංගුවට ගනු ලැබුවා.\nඑම සැකකරුද කොළඹ විශ්වවිද්‍යාලයේ ඉගෙනුම ලබන සිසුවෙකු බවයි වාර්තාවන්නේ. අද දහවල් 12.30 ට පමණ මෙම ඝාතනය සිදුකර ඇති අතර, පොලිසියට ලද තොරතුරකට අනුව බිම වැටී තිබූ අදාළ තරුණියගේ මළසිරුර සොයාගනු ලැබුවා.\nමෙලෙස ඝාතනය කර තිබුණේ 24 හැවිරිදි හෝමාගම - කිරිවත්තුඩුව - පුබුදු උයන ප්‍රදේශයේ පදිංචිකාරිණියක්. ඇය, කොළඹ විශ්වවිද්‍යාලයේ විද්‍යා පීඨයේ සංඛ්‍යාන දෙපාර්තමේන්තුවේ ඉගෙනුම ලබන සිසුවියක් වන අතර, සැකකරුද එම පීඨයේම තුන්වන වසරේ ඉගෙනුම ලබන සිසුවෙකු බවයි වාර්තාවන්නේ.",
       "URL": "https://www.hirunews.lk/325275/තුරඟ-තරඟ-පිටියේදී-විශ්වවිද්‍යාල-සිසුවිය-ඝාතනය-කල-පුද්ගලයාව-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=595"
}