{
       "Source": "hirunews",
       "Timestamp": "Friday, 19 March 2021 - 16:25",
       "Headline": "ටෙස්ට් තරඟාවලියක් සඳහා බංග්ලාදේශ කණ්ඩායම අප්‍රේල් 12 දිවයිනට",
       "News Content": "ටෙස්ට් තරඟ දෙකක් සඳහා බංග්ලාදේශ ක්‍රිකට් කණ්ඩායම ලබන අප්‍රේල් මස 12 වනදා මෙරටට පැමිණීමට නියමිත බව ශ්‍රී ලංකා ක්‍රිකට් ආයතනය නිවේදනය කරනවා.\nලෝක ටෙස්ට් ශූරතාවලිය යටතේයි මෙම ටෙස්ට් තරගාවලිය පැවැත්වීමට සැලසුම් කර ඇත්තේ.\nපසුගිය වසරේ ඔක්තෝම්බර් මාසයේදී මෙම ටෙස්ට් තරග පැවැත්වීමට නියමිතව තිබුණ ද කොරෝනා වෛරස ව්‍යාප්තිය හමුවේ එය කල් දැමුණා.\nසංචාරක බංග්ලාදේශ කණ්ඩායම සහ ශ්‍රී ලංකාව අතර දෙදින පුහුණු ක්‍රිකට් තරගය අප්‍රේල් 17 වනදා කටුනායක ක්‍රීඩාංගණයේදී පැවැත්වෙනවා.\nදෙරට අතර පළමු ටෙස්ට් තරගය අප්‍රේල් 21වනදා පැවැත්වෙන්නේ පල්ලෙකැලේදීයි.\nදෙවන තරගය අප්‍රේල් 29 වනදා පැවැත්වීමට සැලසුම් කර ඇති අතර එම තරගය ද පල්ලෙකැලේ ක්‍රීඩාංගණයේ පැවැත්වීමට සැලසුම් කර තිබෙනවා.",
       "URL": "https://www.hirunews.lk/265883/ටෙස්ට්-තරඟාවලියක්-සඳහා-බංග්ලාදේශ-කණ්ඩායම-අප්‍රේල්-12-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2077"
}