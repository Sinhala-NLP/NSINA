{
       "Source": "hirunews",
       "Timestamp": "Tuesday, 14 March 2017 - 19:02",
       "Headline": "පාසලේදී ශිෂ්‍ය භට ප්‍රහාරයකට ලක්වූ සිසුවෙකු රෝහලේ",
       "News Content": "මිනුවන්ගොඩ - නාලන්දා පිරිමි විද්‍යාලයේ 9 ශ්‍රේණියේ ඉගෙනුම ලබන සිසුවෙකුට එම පාසලේම 12 වන ශ්‍රේණියේ ඉගෙනුම ලබන පාසල් ශිෂ්‍යභට ඛණ්ඩයේ සිසුන් පස්දෙනෙකු අමානුෂික අයුරින් පහරදී තිබෙනවා.\nතුවාල ලැබූ සිසුවා මිනුවන්ගොඩ රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා ගම්පහ මහ රෝහලට මාරුකර යවා ඇතැයි සඳහන්.\nපමින් නිල්මින් දිනූෂ නැමති පහරකෑමට ලක්වූ සිසුවා පාසල් ශිෂ්‍ය භට ඛණ්ඩයට ඇතුළත්ව සිට මීට සතියකට පමණ පෙර ඉන් ඉවත්වී තිබෙනවා.\nඒ, දෙමව්පියන්ගේ ඉල්ලීම මතයි.\nඔහු ඉන් ඉවත්වීම හේතුවෙන් ශිෂ්‍ය භට ඛණ්ඩය නියෝජනය කරන  ජ්‍යෙෂ්ඨ සිසුන් මෙම පහරදීම සිදුකර ඇති බව පොලීසිය සඳහන් කළා.\nසිද්ධිය සම්බන්ධයෙන් පහරකෑම ලක්වූ සිසුවාගේ මව හිරු ප්‍රවෘත්ති අංශයට අදහස් දක්වමින් කියා සිටියේ මේ සම්බන්ධයෙන් පොලීසියේ පැමිණිල්ලක් සිදුකළ බවයි.\nමෙම සිද්ධිය වාර්තාවන්නේ ශිෂ්‍ය භට පුහුණුවක් අතරතුර දී මහනුවර - වත්තේගම - තිලවල මහා විද්‍යාලයේ කණිෂ්ඨ සිසුන් පිරිසකට ලිංගික හිංසන සිදුකල එම පාසලේ ජ්‍යෙෂ්ඨ සිසුන් 3 දෙනෙකු පොලිස් අත්අඩංගුවට පත්වී සති දෙකකට පසුවයි.",
       "URL": "https://www.hirunews.lk/156856/පාසලේදී-ශිෂ්‍ය-භට-ප්‍රහාරයකට-ලක්වූ-සිසුවෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4614"
}