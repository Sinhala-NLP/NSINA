{
       "Source": "hirunews",
       "Timestamp": "Thursday, 26 August 2021 - 21:16",
       "Headline": "විපක්ෂ නායකගෙන් චෝදනාවක් (වීඩියෝ)",
       "News Content": "මෙම ව්‍යසනකාරී මොහොතේ සහන වෙනුවට අසහනය ජනතා කරමත පැටවීමට ආණ්ඩුව කටයුතු යොදා ඇතැයි විපක්ෂ නායක සජිත් ප්‍රේමදාස\nමහතා පවසනවා.\nඔහු මේ බව සඳහන් කළේ මාධ්‍ය වෙත විශේෂ නිවේදනයක් නිකුත් කරමින්.\nනිරෝධායනය වන ජනතාවට ලබාදෙන සහන මල්ල උදුරාගත් ආණ්ඩුව ඉන්අනතුරුව අසරණ ජනතාව ඉලක්ක කොටගෙන තවත් මරු පහරක් එල්ල කරමින් එතෙක් ලබාදුන් 5000 දීමනාව වෙනුවට රුපියල් 1998ක ඊනියා සහන මල්ලක් ලබාදීමට තීරණය කර ඇති බව සජිත් ප්‍රේමදාස මහතා මෙම නිවේදනයෙන් පෙන්වා දෙනවා.\nඔහු අවධාරණය කරන්නේ සතියක් තුළ සීනි කිලෝවක් රුපියල් 50කින් මිල ඉහළ ගොස් ඇති අතර, ඉන්ධන, ගෑස්, සහල්, ඖෂධ, පාන් ඇතුළු බොහෝ පාරිභෝගික භාණ්ඩවල මිල ගණන් ද අසාමාන්‍ය ලෙස ඉහළ ගොස් ඇති බවයි.\nමේ අතර, වත්මන් කොවිඩ් තත්ත්වය සම්බන්ධයෙන් පක්ෂ විපක්ෂ දේශපාලනඥයන් සහ මහා සංඝ රත්නය අදහස් පළ කළා.",
       "URL": "https://www.hirunews.lk/280679/විපක්ෂ-නායකගෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1728"
}