{
       "Source": "hirunews",
       "Timestamp": "Saturday, 07 January 2017 - 9:14",
       "Headline": "අශෝක එනතුරු බලා සිටි බව පළාත් පාලන අමාත්‍යාංශය කියයි",
       "News Content": "සීමානිර්ණ අභියාචනා අවසන් වාර්තාව තවදුරටත් සකස් කරමින් සිටින බව සීමානිර්ණය කමිටු සභාපති අශෝක පීරිස් පළාත් සභා සහ පළාත් පාලන අමාත්‍යාංශ ලේකම් කමල් පද්මසිරිට ප්‍රකාශ කල බව එම අමාත්‍යාංශය නිවේදනය කර තිබෙනවා.\nඅදාල වාර්තාව ඊයේ දිනයේදී අමාත්‍ය ෆයිසර් මුස්තාෆා වෙත භාරදෙන බව කමිටු සභාපති අශෝක පීරිස් මීට පෙර ලේකම්වරයාට දැනුම් දුන්නේ යැයි එහි තවදුරටත් සඳහන්.\nඒ අනුව පළාත් සභා සහ පළාත් පාලන අමාත්‍ය ෆයිසර් මුස්තාෆා වාර්තාව භාරගැනීමට ඊයේ දිනයේදී සුදානම්ව සිටි නමුත් සීමානිර්ණ කමිටු සභාපති අශෝක පීිරිස් සීමානිර්ණය අභියාචනා අවසන් වාර්තාව සකස් කර නොමැති බව අමාත්‍යංශ ලේකම්වරයාට දැනුම් දී තිබෙනවා.\nඉදිරියේදී අදාල වාර්තාව භාරදීමට කටයුතු කරන බව කමිටු සභාපතිවරයා ප්‍රකාශ කළ බවයි නිවේදනයේ දැක්වෙන්නේ.",
       "URL": "https://www.hirunews.lk/151481/අශෝක-එනතුරු-බලා-සිටි-බව-පළාත්-පාලන-අමාත්‍යාංශය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4720"
}