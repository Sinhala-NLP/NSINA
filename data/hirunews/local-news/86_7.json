{
       "Source": "hirunews",
       "Timestamp": "Saturday, 19 August 2023 - 20:24",
       "Headline": "කට්ටඬියෙකු අමානුෂික ලෙස පහර දී ඝාතනය කෙරේ (වීඩි‍යෝ)",
       "News Content": "මොරගහහේන තලගල ප්‍රදේශයේ නිවසක් තුළදි තියුණු ආයුධවලින් කපා කොටා පුද්ගලයෙකු ඝාතනය කර තිබෙනවා.\nඑලෙස ඝාතනයට ලක්ව ඇත්තේ කට්ටඩියෙකු ලෙස කටයුතු කළ යු. ඒ. සුරංග නමැති 40 හැවිරිදි පුද්ගලයෙක්.\nපොලීසිය පැවසුවේ එම කට්ටඩියා, ශාන්තිකර්මයක් සිදුකිරීම සඳහා අදාළ නිවස වෙත ගිය අවස්ථාවේ එහි සිටි කාන්තාවකට කළ අයුතු යෝජනාවක් සම්බන්ධ කරුණක් මුල්කරගනිමින් මෙම ඝාතනය සිදුකර ඇති බවයි.\nකට්ටඩියා පැමිණි නිවස හිමි කාන්තාව පොලීසිය හමුවේ පවසා තිබුණේ පුද්ගලයින් සිව්දෙනෙක් පැමිණ තමන්ට පහරදුන් බව කට්ටඩියා තමන් සමඟ පැවසු බවයි.\nඑම ගැටුමෙන් අනතුරුව ඔවුන් එම ස්ථානයෙන් පිටව තවත් කිහිප දෙනෙකු සමඟ තියුණු ආයුධ ද රැගෙන එම ස්ථානයට යළි පැමිණ තිබුණා.\nතියුණු ආයුධ ද රැගෙන පැමිණි කාන්තාවක් ඇතුළු එම සිව්දෙනා කට්ටඩියාට පහරදෙන අයුරු එහි සිටි අයෙකු මෙලෙස රූගත කර තිබුණා.\nපහරකෑමෙන් අනතුරුව එම පුද්ගලයා රෝහල් ගත කළද ඒ වන විටත් ඔහු මියගොස් තිබු බව රෝහල් ආරංචිමාර්ග සඳහන් කළා.\nමෙම පහරදීම සම්බන්ධයෙන් සැකකරුවෙක් අත්අඩංගුවට ගෙන ඇති අතර, සෙසු සැකකරුවන් සොයා පොලීසිය පරීක්ෂණ පවත්වනවා.",
       "URL": "https://www.hirunews.lk/345418/කට්ටඬියෙකු-අමානුෂික-ලෙස-පහර-දී-ඝාතනය-කෙරේ-වීඩි‍යෝ",
       "Category": "Local News",
       "Parent URL": "https://www.hirunews.lk/local-news.php?pageID=86"
}