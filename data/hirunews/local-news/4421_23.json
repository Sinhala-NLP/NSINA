{
       "Source": "hirunews",
       "Timestamp": "Friday, 14 July 2017 - 12:50",
       "Headline": "ජනපති සහ බංග්ලාදේශ අගමැතිනි අතර සාකච්ඡා අද දහවල්",
       "News Content": "බංග්ලාදේශයේ තුන්දින රාජ්‍ය සංචාරයක නිරත ජනාධිපති මෛත්‍රීපාල සිරිසේන සහ එරට අගමැතිනි ෂික් හසීනා අතර ද්වීපාර්ශවික සාකච්ඡා අද (14) දහවල් ඩකා නුවරදී පැවැත්වීමට නියමිතයි.\nශ්‍රී ලංකාව සහ බංග්ලාදේශය අතර, වෙළද ,ආර්ථික මෙන්ම ක්ෂේත්‍ර රැසක සබදතා ඉහළ නංවා ගැනීම කෙරෙහි එහිදී අවධානය යොමුවනවා.\nරාජ්‍ය නායකයින්ගේ මෙම හමුවට සමගාමීව ශ්‍රී ලංකා සහ බංග්ලාදේශය අතර, අවබෝධතා ගිවිසුම් කිහිපයකට ද අත්සන් තැබෙනවා.\nඒ කෘෂිකර්ම, අධ්‍යාපන, විදේශ කටයුතු පුහුණුවීම් සහ ආගමන විගමන යන ක්ෂේත්‍රවලට අදාළවයි.\nඊයේ පස්වරුවේ - ඩකා අගනුවර පැවති විශේෂ ව්‍යාපාරික හමුවකට ද ප්‍රධාන ආරාධිතයා ලෙස ජනාධිපති මෛත්‍රීපාල සිරිසේන එක්වුණා.",
       "URL": "https://www.hirunews.lk/165879/ජනපති-සහ-බංග්ලාදේශ-අගමැතිනි-අතර-සාකච්ඡා-අද-දහවල්",
       "Category": "Local News",
       "Parent URL": "https://www.hirunews.lk/local-news.php?pageID=4421"
}