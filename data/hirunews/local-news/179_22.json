{
       "Source": "hirunews",
       "Timestamp": "Sunday, 16 July 2023 - 13:56",
       "Headline": "ඇලස්කා අර්ධද්වීපයට සුනාමි අනතුරු ඇඟවීමක්",
       "News Content": "ඇලස්කා අර්ධද්වීපයේ හටගත් රික්ටර් මාපාංක 7.4 ක භූ කම්පනයක් හේතුවෙන් ඇමරිකාවේ ප්‍රාන්ත කිහිපයකට සුනාමි අනතුරු ඇඟවීමක් නිකුත් කර තිබෙනවා.\nමෙම භූ කම්පනය පොළොව අභ්‍යන්තරයේ කිලෝමීටර 9.3 ක ගැඹුරින් සිදුව ඇති අතර, ඇලස්කා අර්ධද්විපයේ ඇලූටිනියන් දුපත් සහ කුකුඉල්නට් ප්‍රදේශවලටද දැනී ඇති බවයි ඇලස්කාවේ භූ කම්පන මධ්‍යස්ථානය සඳහන් කළේ.\n1964 වර්ෂයේදී ඇලස්කාවට රික්ටර් මාපාංක 9.2 ක භූ කම්පනයක් බලපා තිබුණා.\nඑය ඇමරිකාවේ මෙතෙක් වාර්තාවූ ප්‍රබලම භූ කම්පනය බව සඳහන්. පැසිෆික් සාගරයේ කිලෝමීටර් 885 ක් පුරා විහිදී පවතින ඇලස්කා අර්ධද්වීපයේ භූමි කම්පා බහුල වශයෙන් වාර්තාවන බවයි විදෙස් වාර්තා සඳහන් කළේ.",
       "URL": "https://www.hirunews.lk/341397/ඇලස්කා-අර්ධද්වීපයට-සුනාමි-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=179"
}