{
       "Source": "hirunews",
       "Timestamp": "Wednesday, 28 July 2021 - 8:55",
       "Headline": "ඉදිරි වසර 3 තුල මිරිස් ආනයනය නතර කිරීමට පියවර (වීඩියෝ)",
       "News Content": "ඉදිරි වසර 3 තුල මිරිස් ආනයනය නතර කිරීමට රජය බලාපොරොත්තු වන බව කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කළා.\nඒ එප්පාවල ප්‍රදේශයේ කාබනික පොහොර නිෂ්පාදනාගාරයක් නිරීක්ෂණය කිරීමෙන් අනතුරුව මාධ්‍ය වෙත අදහස් දක්වමින්.\nමේ අතර, සිය වී අස්වැන්න සඳහා නිසි මිලක් නොලැබෙන බවට වළව කලාපයේ ගොවීන් චෝදනා කරනවා.\nවළව කලාපයේ මයුරපුර කොට්ඨාශයේ හෙක්ටයාර් 7500 ක් පමණ වී වගා කළ ගොවීන් මෙලෙස අස්වැන්න අඩුවීමේ හා නිසි මිලක් නොමැති වීමෙන් දැඩි අසීරුතාවට පත්ව සිටිනවා.\nඔවුන් සඳහන් කළේ නිසි කලට රසායනික පොහොර නොලැබීම හේතුවෙන් අස්වැන්න අඩු වූ බවයි.\nමේ අතර, බදුරලිය - වලකඩ කාබනික කුරුඳු නිෂ්පාදන ගම්මානයක් නිරීක්ෂණය කිරීමට වෙළඳ අමාත්‍ය ආචාර්ය බන්දුල ගුණවර්ධන ඊයේ පැමිණි අතර එහිදී ගොවීන් මුහුණදෙන ගැටලු සම්බන්ධයෙන් අමාත්‍යවරයා, ගොවීන් සමග සාකච්ඡාවක නිරත වුණා.",
       "URL": "https://www.hirunews.lk/278206/ඉදිරි-වසර-3-තුල-මිරිස්-ආනයනය-නතර-කිරීමට-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1791"
}