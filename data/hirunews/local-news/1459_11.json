{
       "Source": "hirunews",
       "Timestamp": "Thursday, 30 December 2021 - 18:37",
       "Headline": "කොරෝනා ආසාදිතයින් 563ක්",
       "News Content": "කොරෝනා වෛරසය ආසාදිත පුද්ගලයින් 563 දෙනෙකු අද (30) දිනයේදී හඳුනාගෙන ඇති බව වසංගත රෝග විද්‍යා අංශය පවසනවා.\nඒ සමග මෙරටින් වාර්තා වන සමස්ත ආසාදිතයින් සංඛ්‍යාව 586,746ක් වන අතර, තවමත් රෝහල්ගතව ප්‍රතිකාර ලබන සංඛ්‍යාව 11,741ක්.\nමේ වනවිට පූර්ණ සුවය ලබා රෝහල්වලින් පිටව ගිය සංඛ්‍යාව ද 560,313ක් වනවා.\nකෙසේවෙතත් වෛරසය මර්දනයට රට පුරා කොවිඩ් මර්දන එන්නත් වැඩසටහන් ක්‍රියාත්මක වන අතර, එම වැඩසටහන යටතේ මේ වනවිට පළමු කොවිඩ් එන්නත් මාත්‍රාව මෙරට පුද්ගලයින් 15, 989,319කට ලබා දී තිබෙනවා.\nදෙවන මාත්‍රාව ලැබූ පුද්ගලයින් සංඛ්‍යාව 13,840,279ක් වන අතර බූස්ටර් මාත්‍රාව ලද සංඛ්‍යාව 3,857,504ක් බවයි වසංගත රෝග විද්‍යා අංශය පවසන්නේ.",
       "URL": "https://www.hirunews.lk/292594/කොරෝනා-ආසාදිතයින්-563ක්",
       "Category": "Local News",
       "Parent URL": "https://www.hirunews.lk/local-news.php?pageID=1459"
}