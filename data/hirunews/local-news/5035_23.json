{
       "Source": "hirunews",
       "Timestamp": "Monday, 23 May 2016 - 13:03",
       "Headline": "උතුරේ අමාත්‍යවරුන්ගේ විෂයන්වල වෙනසක්",
       "News Content": "උතුරු පළාත් අමාත්‍යවරුන්ගේ විෂය පථයන් අද සිට සංශෝධනය වනවා.\nඅමාත්‍යවරුන් ආණ්ඩුකාර කාර්යාලයේදී  පළාත් ආණ්ඩුකාර රෙජිනෝල්ඞ් කුරේ ඉදිරියේ දී අද පස්වරුවේ නව අමාත්‍යාංශවල දිවුරුම් දීමට නියමිත බවයි එම කාර්යාලයේ ප්‍රකාශයෙකු හිරු ප්‍රවෘත්ති අංශයට සඳහන් කළේ.\nපළාත් කෘෂිකර්ම, ගොවිජන සේවා, සත්ව පාලන, වාරිමාර්ග, ජලසම්පාදන, ආහාර සැපයුම් හා බෙදා හැරීම, පරිසර සහ සමූපකාර සංවර්ධන අමාත්‍යවරයා ලෙස පොන්නතුරෙයි අයින්ගරනේෂන් කටයුතු කරනවා. අධ්‍යාපන, සංස්කෘතික කටයුතු, ක්‍රීඩා සහ යෞවන කටයුතු පළාත් අමාත්‍යවරයා ලෙස කටයුතු කරන්නේ තම්බිරාජා ගුරුකුලරාජ් විසින්.\nධීවර, ප්‍රවාහන, වෙළඳ හා වානිජ්‍ය, ග්‍රාම සංවර්ධන, මාර්ග සංවර්ධන සහ මෝටර් රථ ප්‍රවාහන අමාත්‍යවරයා ලෙස බාලසුබ්‍රමනියම් දෙනිස්වරම් මෙන්ම  සෞඛ්‍ය  හා දේශීය වෛද්‍ය, සමාජ සේවා -  පුනරුත්ථාපන, පරිවාස හා ළමා රක්ෂක සේවා සහ කාන්තා කටයුතු පළාත් අමාත්‍යවරයා ලෙස පද්මනාදන් සත්‍යලිංගම් කටයුතු කරනවා.",
       "URL": "https://www.hirunews.lk/133817/උතුරේ-අමාත්‍යවරුන්ගේ-විෂයන්වල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=5035"
}