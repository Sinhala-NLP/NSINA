{
       "Source": "hirunews",
       "Timestamp": "Sunday, 28 May 2023 - 14:09",
       "Headline": "මාරක රිය අනතුරු දෙකක්",
       "News Content": "ඊයේ (27) උදෑසන මහනුවර යාපනය මාර්ගයේ චාවකච්චේරිය නගරය අසලදී සිදු වූ රිය අනතුරකින් පුද්ගලයකු මියගොස් තිබෙනවා.\nමෙම අන්තුර සිදු වී ඇත්තේ මහනුවර දෙස සිට යාපනය දෙසට ධාවනය වූ මෝටර් රථයක් එම දිශාවටම ගමන් ගත් පාපැදියක ගැටීමෙන් බවයි වාර්තා වන්නේ.\nඅනතුරින් බරපතළ තුවාල ලැබූ පාපැදිකරු චාවකච්චේරිය රෝහලට ඇතුළත් කිර්‍රිමෙන් පසු මිය ගිය බව පොලිසිය පවසනවා.\nමෙලෙස මරණයට පත්ව ඇත්තේ 73 හැවිරිදි නූනාවිල් මධ්‍යම, චාවකච්චේරිය ප්‍රදේශයේ පදිංචිකරුවෙක්.\nමියගිය අයගේ මෘත ශරීරය චාවකච්චේරිය රෝහලේ මෘත ශරීරාගාරයේ තැන්පත් කොට තිබෙනවා.\nවැඩිදුර විමර්ශන සිදු කරන චාවකච්චේරිය පොලිසිය පැවසුවේ අනතුර සිදු කළ මෝටර් රථයේ රියැදුරු අත්අඩංගුවට ගත් බවයි.\nඑමෙන්ම, ඊයේ (27) දහවල් කාලයේදී දැදිගම, කෝපිවත්ත ප්‍රදේශයේදී බස් රථයක් යතුරුපැදියක ගැටීමෙන සිදු වී අනතුරකින් පුද්ගලයකු මරණයට පත් වී තිබෙනවා.\nමෙම අනතුර සිදු වී ඇත්තේ කෝපිවත්ත වේරගොඩ දෙස සිට යට්ටෝගොඩ දෙසට ධාවනය වූ පෞද්ගලික බස් රථයක් මාර්ගය අයිනේ නවතා තිබියදී ඉදිරියෙන් පැමිණි යතුරුපැදියක් එම බස් රථයේ ගැටීමෙන්.\nඅනතුරින් බරපතළ තුවාල ලැබූ යතුරුපැදිකරු බෙලිගල රෝහලට ඇතුළත් කර වැඩිදුර ප්‍රතිකාර සඳහා කෑගල්ල රෝහලට ඇතුළත් කිරීමේදී මිය ගොස් ඇති බවයි පොලිසිය පවසන්නේ.\nමරණයට පත් වී ඇත්තේ වයස අවුරුදු 81ක් වූ මොරගොල්ල, ඉඹුල්ගස්දෙණිය ප්‍රදේශයේ පදිංචිකරුවෙක්.\nඅනතුර සම්බන්ධයෙන් බස් රථයේ රියැදුරු අත්අඩංගුවට ගෙන ඇති අතර දැදිගම පොලිසිය වැඩිදුර විමර්ශන සිදු කරයි.",
       "URL": "https://www.hirunews.lk/336438/මාරක-රිය-අනතුරු-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=311"
}