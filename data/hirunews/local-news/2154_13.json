{
       "Source": "hirunews",
       "Timestamp": "Thursday, 11 February 2021 - 11:18",
       "Headline": "නිකවැරටිය ප්‍රදේශයෙන් නාඳුනන පිරිමි මළසිරුරක් සොයා ගැනේ (වීඩියෝ)",
       "News Content": "නිකවැරටිය, ඉගිනිමිටිය ප්‍රධාන මාර්ගයේ තඹරඹුව ප්‍රදේශයේ කෑළෑ බද ස්ථානයක තිබී නන්නාදුනන පිරිමි මළ සිරුරක් සොයා ගෙන තිබෙනවා.\nපොලිසියට ලද තොරතුරක් මත ඊයේ (10) සවස මෙම මළ සිරුර සොයා ගෙන ඇති බවයි අප වාර්තාකරු ප්‍රකාශ කළේ.\nපොලිසිය සැක පල කරන්නේ මෙලෙස මිය ගොස් ඇත්තේ වයස අවුරුදු 30ක පමණ පුද්ගලයෙකු බවටයි.\nමිය ගිය පුද්ගලයාගේ ගෙල සහ පපුව ප්‍රදේශයේ කැපුම් තුවාල කිහිපයක්ධ දක්නට ලැබුන බව පොලිසිය වැඩිදුරටත් සඳහන් කළා.\nමියගිය පුද්ගලයාගේ අනන්‍යතාවය තවමත් අනාවරණය කරගෙන නොමැති අතර මේ වන විට මෘතදේහය කුරුණෑගල ශික්ෂණ රෝහලේ තැම්පත් කර තිබෙනවා.\nසිද්ධිය සම්බන්ධයෙන් වැඩිදුර පරීක්ෂණ කොටවෙහෙර පොලිසිය සිදු කරනවා.",
       "URL": "https://www.hirunews.lk/262293/නිකවැරටිය-ප්‍රදේශයෙන්-නාඳුනන-පිරිමි-මළසිරුරක්-සොයා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2154"
}