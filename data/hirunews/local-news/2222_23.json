{
       "Source": "hirunews",
       "Timestamp": "Saturday, 09 January 2021 - 15:49",
       "Headline": "කොරෝනා නිසා අත්හිටවූ සමථ මණ්ඩල කටයුතු යළි ඇරඹෙයි",
       "News Content": "කොරෝනා වෛරස් ව්‍යාප්තිය හමුවේ තාවකාලිකව අත්හිටුවා තිබු දිවයින පුරා සමථ මණ්ඩල කටයුතු යළිත් ආරම්භ වී තිබෙනවා.\nකොවිඩ් වසංගතය දෙවන වරටත් ආරම්භ වීමත් සමගයි සමථ මණ්ඩලවල පැමිණිලි විභාග කිරීමේ කටයුතු පසුගිය සැප්තැම්බර් මාසයේ සිට නතර කෙරුනේ.\nකෙසේවෙතත් මේවන විට එම තත්වය පහව යමින් පවතින බැවින් සෞඛ්‍යාරක්ෂිත ක්‍රමවේදයන්ට අනුව අවදානම් කලාප හැර සෙසු ප්‍රදේශවල සමථ මණ්ඩල කටයුතු ආරම්භ කිරීමටයි සමථ මණ්ඩල කොමිෂන් සභාව පියවර ගෙන ඇත්තේ.\nසෞඛ්‍යාරක්ෂිත ක්‍රමවේදයන්ට අනුව පැමිණිලි විභාග කිරීමට සහ සමථ මණ්ඩල කටයුතු පවත්වාගෙන යායුතු ආකාරය පිළිබඳ දිස්ත්‍රික් සමථ පුහුණු නිලධාරීන්ට සහ දිවයින පුරා සමථ මණ්ඩල සභාපතිවරුන්ට අවශ්‍ය උපදෙස් ලබාදී තිබෙනවා.\nඒ අනුව කෑගල්ල දිස්ත්‍රික්කයේ ගලිගමුව අංක 83 සමථ මණ්ඩලයේ සහ අංක 179 කෑගල්ල සමථ මූල මණ්ඩලයේ කටයුතු ආරම්භ කෙරුනු බවයි අධිකරණ අමාත්‍යංශය කියාසිටියේ.",
       "URL": "https://www.hirunews.lk/259247/කොරෝනා-නිසා-අත්හිටවූ-සමථ-මණ්ඩල-කටයුතු-යළි-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=2222"
}