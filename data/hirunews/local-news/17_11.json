{
       "Source": "hirunews",
       "Timestamp": "Wednesday, 20 September 2023 - 21:54",
       "Headline": "විදේශ රැකියා ජාවාරම් රට පුරාම",
       "News Content": "විදේශ රැකියා ලබා දෙන බව පවසමින් කාන්තාවන් ඩුබායි රාජ්‍ය වෙත යවා ඔවුන් ගණිකා වෘත්තියේ යෙදවු කාන්තාවක් පොලීසිය අත්අඩංගුවට ගෙන තිබෙනවා.\nකුරුණෑගල ප්‍රදේශයේ පදිංචි ගයානි චතුරිකා නමැති මෙම කාන්තාව පසුගිය ජූනි මස 8 වැනිදා කුරුණෑගල අධිකරණ සංකීර්ණය ආසන්නයේ පිහිටි විදේශ රැකියා නියෝජිත ආයතනයක් හරහා ඩුබායි රාජ්‍ය වෙත පිටත්ව ගොස් තිබුණා.\nඑම නියෝජිත ආයතනය ඇයට පවසා තිබුණේ එරට පිහිටි සිය නියෝජිත කාර්යාලයක ලේකම් තනතුරක් ඇයට ලබාදෙන බවටයි.\nඑම ආයතනය විසින් වංචනික ලෙස ඇය ඩුබායි රාජ්‍ය වෙත යවා තිබුණේ ද සංචාරක වීසා මතයි.\nකෙසේ වෙතත්, එරටට ගිය මෙම කාන්තාව හිරු ප්‍රවෘත්ති සමඟ සදහන් කළේ ලේකම් ධූරයක් ලබා දෙන බව පැවසුවද තමන්ට සිදු වූයේ විවිධ හිරි හැර පීඩාවලට ලක්වීමට බවයි.\nඩුබායි සේවයට ගොස් අසරණව සිටින කාන්තාවන් එම හිරිහැර හමුවේ සිටි ස්ථානයෙන් පළා ගොස් මේ විට එරට වෙනත් ස්ථානයක රැඳි සිටින බව සදහන් වෙනවා.\nඇය මෙරට ගෙන්වා දෙනට ලෙස ඇගේ මව්පියන් විදේශ රැකියා නියෝජිත ආයතනයට දැනුම් දුන්නද ඔවුන් ඒ් සඳහා රුපියල් ලක්ෂ 10 ක මුදල් ඉල්ලු බවද ඇගේ මව්පියන් පැවසුවා.\nමේ අතර, විශ්‍රාමික යුද හමුදා සෙබළියක් සංචාර වීසා මත ඩුබායි රාජ්‍ය වෙත යවා ගණිකා වෘත්තිය සඳහා යොමු කිරීමට උත්සහ කළ කාන්තාවක් පුද්ගල වෙළදාම, ජාවාරම් විමර්ශන හා සමුද්‍රීය අපරාධ විමර්ශන කොට්ඨාසය විසින් අත්අඩංගුවට ගෙන තිබෙනවා.\nඅනුරාධපුරයේ පදිංචි කාන්තාවක් පසුගිය වසරේ ජූනි මාසයේදි එලෙස වංචනික ලෙස ඩුබායි රාජ්‍ය වෙත යවා තිබු අතර, එහිදි අවස්ථා දෙකකදීම ඇයව ගණිකා වෘත්තියෙ යෙදවීමට එරට නියෝජිතයින් උත්සහ ගෙන තිබුණා.\nපසුව එම ස්ථානයෙන් පළ ආ එම කාන්තාව තමන් විදේශ ගත වු නියෝජිත ආයතනයට තවත් රුපියල් ලක්ෂ 4 ක මුදලක් ගෙවා මෙරටට පැමිණ ඒ් සම්බන්ධයෙන් ආරක්ෂක අංශ දැනුවත් කිරීමෙන් පසු ඇය විදේශ රැකියාව සඳහා යොමුකළ එම කාන්තාව අත්අඩංගුවට ගැනීමට ආරක්ෂ අංශ පියවර ගත්තා.\nඑප්පාවල ප්‍රදේශයේ පදිංචි කාන්තාවක් ඒලෙස අත්අඩංගුවට ගත් අතර, ඇය අද(20) තඹුත්තේගම මහේස්ත්‍රාත් අධිකරණය වෙත ඉදිරිපත් කළා.\nඑහිදි අධිකරණය නියෝග කළේ එම කාන්තාව රුපියල් ලක්ෂ දෙක බැගින් වු ශරීර ඇප දෙකක් මත මුදා හැරීමටයි.\nවිදේශගමන් තහනමක් ද ඇයට පැනවු අතර, නඩුව ලබන ජනවාරි මස 12 වැනිදා යළි කැඳවීමට නියමිතයි.\nමේ අතර පසුගිය 17 වැනිදා සීදූව ඳඩුගම් ඔයේ ඉවුරේ පාවෙමින් තිබූ ගමන් බෑගයකින් හමු වූ සිරුර හිමි පුද්ගලයා ද ඝාතනයට ලක්ව ඇත්තේ විදේශ රැකියා වංචාවක් මුල්කරනිමින් බවට මේ වන විට කරුණු අනාවරණ වි තිබෙනවා.\nමෙම ඝාතනය සම්බන්ධයෙන් අත්අඩංගුවට පත් කටාන ප්‍රදේශයේ අවනහල හිමිකරුවෙක්, ඔහුගේ පුතුන් දෙදෙනෙකු සහ එහි සේවකයෙක් ගෙන් කළ ප්‍රශ්නකිරීම්වලදි ඒ බව අනාවරණ වුණා.\nපොලීසිය පැවසුවේ ඝාතනයට ලක් වූ එම පුද්ගලයා කටාන ප්‍රදේශයේ පදිංචි ව්‍යාපාරිකයෙකුගේ පුතෙකු රැකියා සඳහා ජපානයට යනව බව පවසමින් එම ව්‍යාපාරිකයාගෙන් රුපියල් ලක්ෂ 24 ක් ලබාගෙන තිබු බවයි.\nඑහෙත් ඔහු එම තරුණයා විදේශ ගත කිරීමට පියවර ගෙන නොතිබු අතර, ලබාදුන් මුදල් ද නැවත ව්‍යාපාරිකයාට ලබා දි නොතිබුණු බවයි.\nඒ් අනුව පසුගිය 11 වැනිදා කොලඹ පාවෙන වෙළද සංකීර්ණය අසලදී අදාළ පුද්ගලයා පැහැරගෙන කටානේ පිහිටි පොල් ඉඩමකට රැගෙනවිත් ඔහුට පහරදී තිබුණා.\nඅනතුරුව ව්‍යාපාරිකයාට හිමි හෝටලයක කාමරයක හිර කර තබාගෙන පහරදී තිබෙන අතර ඒහිදි ඔහු ජීවිතක්ෂයට පත් වු බවත්, පසුව එම සිරුර ගමන් බෑගයක දමා දඬුගම් ඔයට දැමු බවත්, පහරදුන් පුද්ගලයින් පොලීසිය හමුවේ පවසා තිබෙනවා.",
       "URL": "https://www.hirunews.lk/348899/විදේශ-රැකියා-ජාවාරම්-රට-පුරාම",
       "Category": "Local News",
       "Parent URL": "https://www.hirunews.lk/local-news.php?pageID=17"
}