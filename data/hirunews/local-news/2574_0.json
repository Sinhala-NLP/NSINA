{
       "Source": "hirunews",
       "Timestamp": "Sunday, 19 July 2020 - 18:26",
       "Headline": "මතට ඇබ්බැහි වී බැටරි සොරකමේ ගිය දෙදෙනෙක් අත්අඩංගුවට",
       "News Content": "රත්නපුර ,පැල්මඩුල්ල ඇතුළු ප්‍රදේශවල ප්‍රධාන මාර්ග අසල සහ නිවෙස්වල නවතා තිබෙන වාහනවල බැටරි සොරකම් කළ දෙදෙනෙක් පැල්මඩුල්ල පොලීසිය විසින් අත්අඩංගුවට ගෙන තිබෙනවා.\nඒ, සොරකමට මුහුණදුන් වාහන හිමියන් විසින් කරන ලද පැමිණිළිවලට අනුවයි.\nඒ අනුව සැකකරුවන් විසින් ගලවාගෙන ගිය බැටරි 14ක් සහ ත්‍රිරෝද රථයක් පොලිස් භාරයට ගෙන තිබෙනවා.\nමීට අමතරව ඔවුන් සතුව තිබී හෙරොයින් මත් කුඩු මිලිග්‍රෑම් 520ක් ද පොලිස් භාරයට ගැනුණා.\nමෙලෙස අත්අඩංගුවට ගත් සැකකරුවන් අධික ලෙස මත් ද්‍රව්‍යවලට ඇබ්බැහිවූවන් වන අතර ඔවුන් කළෙක සිට මෙම ජාවාරම සිදුකර ඇති බවයි පොලිස් පරික්ෂණවලින් හෙළිව තිබෙන්නේ.\nඅත්අඩංගුවට ගත් සැකකරුවන් දෙදෙනා පැල්මඩුල්ල අධිකරණයට ඉදිරිපත් කිරීමට නියමිත බවයි පැල්මඩුල්ල පොලිසිය ප්‍රකාශ කළේ.",
       "URL": "https://www.hirunews.lk/245912/මතට-ඇබ්බැහි-වී-බැටරි-සොරකමේ-ගිය-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2574"
}