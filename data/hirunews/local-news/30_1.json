{
       "Source": "hirunews",
       "Timestamp": "Thursday, 14 September 2023 - 17:21",
       "Headline": "සිය බිරිඳව ගිනිතබා ඝාතනය කළ සැමියා බන්ධනාගාරයට",
       "News Content": "සැමියා විසින් පෙට්රල් දමා ගිනි තැබූ බිරිඳක් බරපතළ තුවාල ලබා ප්‍රතිකාර ලබමින් සිටියදී මියගොස් ඇති බව වීරඹුගෙදර පොලිසිය පවසනවා.\nමෙලෙස මිය ගොස් ඇත්තේ  39 හැවිරිදි රංජනගම ප්‍රදේශයේ පදිංචිකාරියක බව වාර්තා වෙනවා.\nපසුගිය අගෝස්තු මස 27 වැනි දින සැකකාර සැමියා බීමත්ව සිටියදී බිරිඳ සමඟ ඇතිවූ බහින්බස් වීමක් දුරදිග යාමෙන් පසු සැකකරු විසින් බිරිඳගේ සිරුරට පෙට්රල් දමා ගිනි තබා ඇති බව පොලීසිය පවසනවා.\nඅත්අඩංගුවට ගත් 46 හැවිරිදි  රංජනගම ප්‍රදේශයේ පෙදෙරේරු වෘත්තියේ යෙදෙන මෙම සැමියා අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර ඇති බව පොලිසිය අනාවරණය කරනවා.",
       "URL": "https://www.hirunews.lk/348272/සිය-බිරිඳව-ගිනිතබා-ඝාතනය-කළ-සැමියා-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=30"
}