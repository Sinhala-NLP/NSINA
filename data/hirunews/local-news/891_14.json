{
       "Source": "hirunews",
       "Timestamp": "Sunday, 04 September 2022 - 22:22",
       "Headline": "හෙට (05) පැය 2ක විදුලි කප්පාදුවක්",
       "News Content": "හෙට (05) දිනයේ දී පැය 2ක විදුලි කප්පාදුවක් සිදු කිරීමට මහජන උපයෝගීතා කොමිසම විදුලිබල මණ්ඩලයට අවසර ලබා දුන්නා.\nමේ අතර ලංකා විදුලිබල මණ්ඩලය ප්‍රතිව්‍යුහගත කිරීම සඳහා අවශ්‍ය යෝජනා සහ ඊට අදාළ වැඩපිළිවෙළ මේ මස අවසන්වීමට පෙර කැබිනට් අනුමැතිය සඳහා ඉදිරිපත් කරන බව බලශක්ති අමාත්‍ය කංචන විජේසේකර මහතා පවසනවා.\nවිදුලිබල මණ්ඩලය ප්‍රතිව්‍යුහගත කිරීම සම්බන්ධයෙන් සොයා බැලීම සඳහා පත් කළ කමිටුව ඊට අදාළ යෝජනා බලශක්ති අමාත්‍යවරයා වෙත අද පෙරවරුවේ ලබාදී තිබෙනවා.\nමේ අතර ‍විදුලි බිල 75%ක සාමාන්‍ය අගයකින් ඉහළ නැංවීම සඳහා මහජන උපයෝගීතා කොමිෂන් සභාව පසුගිය අගෝස්තු 09 වැනිදා විදුලිබල මණ්ඩලයටල අවසර ලබා දුන්නා.\nඒ අනුව අගෝස්තු 10 වැනිදා සිට විදුලි බිල 75%කින් වැඩි කිරීමටයි ලංකා විදුලිබල මණ්ඩලය තීරණය කළේ.\nවසර 9කට පසු සිදුවූ විදුලි ගාස්තු සංශෝධනයට අදාළ බිල්පත් මේ වනවිට පාරිභෝගිකයින් වෙත නිකුත් කර තිබෙනවා.",
       "URL": "https://www.hirunews.lk/314567/හෙට-05-පැය-2ක-විදුලි-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=891"
}