{
       "Source": "hirunews",
       "Timestamp": "Friday, 18 November 2022 - 10:14",
       "Headline": "යූරියා පොහොර ගැටළුව ගැන සාකච්ඡාවකට කෘෂි ඇමති පොහොර සමාගම් කැඳවයි",
       "News Content": "රජය විසින් ගොවීන්ට බෙදාහරිනු ලබන කිලෝග්‍රෑම් 50 හේ යූරියා මිටියක නියමිත බරට පොහොර නොමැති බව අනාවරණ වීමේ සිද්ධිය සම්බන්ධයෙන් මේ වනවිට ගොවිජන සේවා දෙපාර්තමේන්තුවේ විශේෂ සාකච්ඡාවක් පැවැත්වෙනවා.\nඒ, කෘෂිකර්ම අමාත්‍ය මහින්ද අමරවීරගේ ප්‍රධානත්වයෙන්.\nඅමාත්‍යවරයා විසින් මෙම සාකච්ඡාව සඳහා රජය මගින් ලබාදෙන යූරියා පොහොර බෙදාහරින රජයේ පොහොර සමාගම් දෙක වන ලක් පොහොර සහ කොමර්ෂල් පොහොර සමාගම්වල ප්‍රධානීන් ද කැඳවා තිබෙනවා.\nපාරිභෝගික කටයුතු පිළිබඳ අධිකාරිය වෙත ලද පැමිණිලි අනුව විලච්චිය - පේමඩුව ගොවිජන සේවා මධ්‍යස්ථානයට අයත් රජයේ පොහොර ගබඩාවක් ඊයේ වටලා සිදුකළ පරීක්ෂාවේදී අනාවරණ වුණේ කිලෝග්‍රෑම් 50 හේ යූරියා මිටියක නියමිත බරට පොහොර නොමැති බවයි.",
       "URL": "https://www.hirunews.lk/320681/යූරියා-පොහොර-ගැටළුව-ගැන-සාකච්ඡාවකට-කෘෂි-ඇමති-පොහොර-සමාගම්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=726"
}