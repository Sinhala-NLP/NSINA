{
       "Source": "hirunews",
       "Timestamp": "Monday, 27 February 2023 - 22:03",
       "Headline": "අත්අඩංගුවේ පසු වූ සැකකරුවෙක් මුදාගෙන යාමට පැමිණි හිමිවරුන් දෙනමක් පොලිසිය අත්අඩංගුවට",
       "News Content": "කටුනායක ගුවන් තොටුපොළ පොලිසියේ අත්අඩංගුවේ පසු වූ සැකකරුවෙක් ඉන් මුදාගෙන යාමට පැමිණි බව පැවසෙන හිමිවරුන් දෙනමක් පොලිසිය අත්අඩංගුවට ගෙන තිබෙනවා.\nමෙලෙස අත්අඩංගුවට පත්වුණේ හෙට්ටිපොළ රිට්ටාදෙනිය ශ්‍රී ජය ලංකාරාම විහාරස්ථානයේ විහාරාධිපති පූජ්‍ය පොත්තේවල ඉන්දසාර සහ පූජ්‍ය දිවුල්වැවේ දීපානන්ද නම් හිමිවරු දෙනමක්.\nවිහාරස්ථානයේ වැඩවිසූ සාමනේර හිමිනමක් ද උන්වහන්සේගේ ආරක්ෂාව වෙනුවෙන් පොලිස් භාරයට ගෙන තිබුණා.\nඑමෙන්ම සැකකරු පලාගිය බවට පැවසෙන මෝටර් රථයේ රියදුරු ලෙස කටයුතු කළ අඹේවෙල කළුබෝවිටියන පදිංචි කඹුරුගමුව වීරසිංහ ආරච්ච්ලාගේ දිලාන් නම් 27 හැවිරිදි තරුණයෙකුද පොලිසිය අත්අඩංගුවට ගෙන තිබෙනවා.\nසිදුකළ විමර්ශනවලදී අත්අඩංගුවට ගත් විහාරාධිපති හිමිනම පවසා ඇත්තේ ඩුබායිහි සැඟව සිටින මහා පරිමාණ මත්ද්‍රව්‍ය ජාවාරම්කරුවකු සහ සංවිධානාත්මක අපරාධකරුවෙකු වන ලලිත් කන්නන්ගර නැමැත්තාගේ ඉල්ලීම පරිදි තමන් ගුවන් තොටුපොළ පොලිස් ස්ථානයට ගිය බවයි.",
       "URL": "https://www.hirunews.lk/328536/අත්අඩංගුවේ-පසු-වූ-සැකකරුවෙක්-මුදාගෙන-යාමට-පැමිණි-හිමිවරුන්-දෙනමක්-පොලිසිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=508"
}