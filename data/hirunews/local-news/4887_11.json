{
       "Source": "hirunews",
       "Timestamp": "Thursday, 08 September 2016 - 18:09",
       "Headline": "70 වන සංවත්සරය උත්කර්ෂවත් අයුරින් පවත්වන බව අගමැති කියයි",
       "News Content": "කඩිනම් ආර්ථික වර්ධනයක් ළඟාකරගැනීම සඳහා විද්‍යාව සහ තාක්ෂණ ක්‍ෂේත්‍රයේ ශක්තිමත් පදනමක් අවශ්‍ය බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව කියා සිටියේ ‘‘සමාජය උදෙසා විද්‍යා හා තාක්ෂණය’’ මැයෙන් සංවිධාන කර තිබූ විද්‍යාව හා තාක්ෂණ සමුළුවේ දෙවන දිනයට කොළඹදී අද එක්වෙමින්.\nමේ අතර එක්සත් ජාතික පක්ෂයේ 70 වන සංවත්සරය උත්කර්ෂවත් අන්දමින් පවත්වන බව අග්‍රාමාත්‍ය රනිල් වික්‍රමසිංහ මහතා පවසනවා.\nපක්ෂ සංවත්සරය පැවැත්වෙන ක්‍රීඩා පිටියේ නිරීක්ෂණ චාරිකාවකට එක්වෙමින් අග්‍රාමාත්‍යවරයා මේ අදහස් පළ කළා.\nඑළැඹෙන සෙනසුරාදා දිනයේ එක්සත් ජාතික පක්ෂයේ 70 වන සංවත්සරය පැවැත්වීමට නියමිත කොළඹ කැම්බල් පිටිය නිරීක්ෂණය කිරීම සදහා අද පස්වරුවේ අග්‍රාමාත්‍ය රනිල් වික්‍රමසිංහ මහතා ඇතුළු මැති ඇමතිවරුන් කිහිප දෙනෙක් සහභාගී වුණා.",
       "URL": "https://www.hirunews.lk/142546/70-වන-සංවත්සරය-උත්කර්ෂවත්-අයුරින්-පවත්වන-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4887"
}