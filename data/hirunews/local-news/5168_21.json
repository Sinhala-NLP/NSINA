{
       "Source": "hirunews",
       "Timestamp": "Sunday, 14 February 2016 - 20:45",
       "Headline": "රට හිටියත් රට හදන්ට පුළුවන්",
       "News Content": "යෝජිත නව ආණ්ඩුක්‍රම ව්‍යවස්ථා ප්‍රතිසංස්කරණය සම්බන්ධයෙන් මහජන අදහස් විමසීමේදී විදෙස්ගත ශ්‍රී ලාංකිකයන්ගේ ද අදහස් සහ යෝජනා ලබා ගැනීමට රජය තීරණය කර තිබෙනවා.\nආණ්ඩුක්‍රම ව්‍යවස්ථා ප්‍රතිසංස්කරණය පිළිබඳ මහජන අදහස් විමසීමේ කමිටුවේ  සභාපති නීතිඥ ලාල් විජේනායක කොළඹ අද (14) පැවැති මාධ්‍ය හමුවකට එක්වෙමින් කියා සිටියේ වීඩියෝ සම්මුඛ සාකච්ඡා  මාර්ගයෙන් මෙම අදහස් ලබා ගැනීමට බලාපොරොත්තු වන බවයි.\nමේ අතර, යෝජිත ආණ්ඩුක්‍රම ව්‍යවස්ථාව පිළිබද ලිඛිතව කරුණු දැක්වීම සඳහා ලබාදුන් කාලය මාර්තු මස 10 වන දා දක්වා දීර්ඝ කර තිබෙනවා.\nදිස්ත්‍රික්ක 25න්, 13ක මහජන අදහස් විමසීමේ කටයුතු අවසන් කර ඇති අතර, කමිටුව හමුවේ පුද්ගලයින් 2157 දෙනෙකු කරුණු දැක්වීම් සිදුකර ඇති බවයි එම කමිටුවේ සභාපති නීතිඥ ලාල් විජේනායක වැඩිදුරටත් සදහන් කළේ.",
       "URL": "https://www.hirunews.lk/126257/රට-හිටියත්-හදන්ට-පුළුවන්",
       "Category": "Local News",
       "Parent URL": "https://www.hirunews.lk/local-news.php?pageID=5168"
}