{
       "Source": "hirunews",
       "Timestamp": "Friday, 11 June 2021 - 20:43",
       "Headline": "වී, සහල්, සීනි, කිරිපිටි සහ බඩ ඉරිඟු තොග පිළිබඳ තොරතුරු සොයයි",
       "News Content": "තමන් සතු වී, සහල්, සීනි, බඩ ඉරිඟු, කිරිපිටි තොග පිළිබඳ තොරතුරු ලබාදෙන ලෙස වෙළඳ අමාත්‍ය ආචාර්ය බන්දුල ගුණවර්ධන තොග ව්‍යාපාරිකයන්ගෙන් ඉල්ලීමක් කරනවා.\nසතියක් තුළ එම තොරතුරු ලබාදෙන ලෙසයි අමාත්‍යවරයා දැනුම් දෙන්නේ.\nඅත්‍යාවශ්‍ය ආහාර ද්‍රව්‍යවල මිල ගණන් අඩු කර තිබුණ ද ඇතැම් භාණ්ඩ අධික මිල ගණන් යටතේ අලෙවි වන අවස්ථා පිළිබදව වෙළද අමාත්‍යාංශය මගින් අධ්‍යයනය කර තිබෙනවා.\nඒ අනුව මිල නියාමනය කිරීමේ අරමුණෙන් මෙම පියවර ගන්නා බවයි අමාත්‍යවරයා කියා සිටියේ.",
       "URL": "https://www.hirunews.lk/274054/වී-සහල්-සීනි-කිරිපිටි-සහ-බඩ-ඉරිඟු-තොග-පිළිබඳ-තොරතුරු-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=1890"
}