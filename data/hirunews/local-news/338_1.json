{
       "Source": "hirunews",
       "Timestamp": "Wednesday, 17 May 2023 - 8:58",
       "Headline": "අද උණුසුම් දර්ශකය ඉහළට",
       "News Content": "උතුර, උතුරුමැද, නැගෙනහිර සහ ඌව පළාත් සහ හම්බන්තොට දිස්ත්‍රික්කයේ ඇතැම් ස්ථානවල අද දිනයේ උණුසුම් දර්ශකය අවධානය යොමුකළ  යුතු  මට්ටමක පවතින බව කාලගුණ විද්‍යා දෙපාර්තමේන්තුව පවසනවා.\nඒ අනුව වැඩි වේලාවක් අව්වට නිරාවරණය වීම සහ ක්‍රියාකාරකම්වල නිරතවීමෙන් තෙහෙට්ටු තත්ත්වයක් ඇතිවිය හැකි බවයි එම දෙපාර්තමේන්තුව දැනුම් දෙන්නේ.\nවිජලනය සහ ලවණ ඉවත්වීම නිසා මස්පිඬු පෙරළීම් වැනි තත්වයන්ද ඇතිවිය හැකි අතර ඒ අනුව ප්‍රමාණවත් ලෙස ජලය පානය කිරීම සහ සෙවණ ඇති ස්ථානවල රැඳී සිටීම සිදුකරන ලෙසයි එම දෙපාර්තමේන්තුව ජනතාවට දැනුම් දෙන්නේ.\nනිවෙස් තුළ සිටින වැඩිහිටි සහ රෝගී පුද්ගලයන් පිළිබඳ අවධානයෙන් සිටීම මෙන්ම කුඩා දරුවන් වාහන තුළ තනිව රඳවා නොසිටීමද සිදුකළ යුතු බවයි සඳහන් වන්නේ.\nපවතින උණුසුම හමුවේ අධික වෙහෙසකාරී කටයුතු සීමා කර සුදු හෝ ළා පැහැති සැහැල්ලු ඇඳුම් භාවිත කරන ලෙසයි කාලගුණ විද්‍යා දෙපාර්තමේන්තුව වැඩිදුරටත් සඳහන් කර සිටින්නේ.",
       "URL": "https://www.hirunews.lk/335423/අද-උණුසුම්-දර්ශකය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=338"
}