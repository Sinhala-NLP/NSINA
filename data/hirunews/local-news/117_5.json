{
       "Source": "hirunews",
       "Timestamp": "Monday, 07 August 2023 - 15:40",
       "Headline": "ලෝක කුසලානයට යන ඕස්ට්‍රේලියානු සංචිතය මෙන්න",
       "News Content": "මෙම වසරේ ඔක්තෝබර් මාසයේ ඉන්දියාවේ දී පැවැත්වීමට නියමිත එක්දින ලෝක කුසලානය සඳහා සහභාගී වන ඕස්ට්‍රේලියා මූලික සංචිතය එරට ක්‍රිකට් ආයතනය විසින් නිල වශයෙන් ප්‍රකාශයට පත් කළා.\nමෙම සංචිතයට Marnus Labuschagne ඇතුළත් කර නොමැති අතර කණ්ඩායමේ නායකත්වය හිමිව ඇත්තේ තුන් ඉරියව් ක්‍රීඩක Pat Cummins හටයි.\nමෙම කණ්ඩායම සඳහා ක්‍රීඩකයින් 18 දෙනෙකු ඇතුළත් වන අතර එම සංචිතය දකුණු අප්‍රිකාව සමඟ පැවැත්වෙන තරගාවලිය සඳහා ක්‍රීඩා කරන බව ද ඕස්ට්‍රේලියා ක්‍රිකට් ආයතනය ප්‍රකාශ කළා.\nඑම තරගාවලිය ක්‍රීඩා කිරීමෙන් අනතුරුව ලෝක කුසලානය සඳහා සහභාගී වන අවසන් 15 දෙනාගේ සංචිතය නම් කිරීමට සූදානමින් පසු වන බව ද ඔවුන් ප්‍රකාශ කළා.\nඅළුබඳුන තරගාවලිය අතරතුර සිදු වූ ආබාධයක් නිසා Cummins හට මෙවර ලෝක කුසලානයට සහභාගී වීම අවිනිශ්චිතව තිබූ නමුත් ඕස්ට්‍රේලියා තේරීම් කමිටු නිලධාරි George Bailey ප්‍රකාශ කළේ ඔහුට සති හයක පමණ විවේකයක් ප්‍රමාණවත් බව සහ දකුණු අප්‍රිකා තරගාවලිය සඳහා ඔහු ක්‍රීඩා කරන බවයි.\n“ලෝක කුසලානය පෙර Pat Cumminsට අවශ්‍ය විවේකය ලබා දීම අත්‍යවශ්‍ය දෙයක්.\nලෝක කුසලානයට කලින් අපිට තවත් තරග ඉතිරිව තිබෙන නිසා ඔහුට සූදානම් වෙන්න කාලය තියෙනවා.”\nPat Cummins අවසන් වරට එක්දින තරගයක් ක්‍රීඩා කර ඇත්තේ 2022 වසරේ වන අතර ඔහු එක්දින නායකයා ලෙස කටයුතු කර ඇත්තේ තරග දෙකක දී පමණයි.\nමෙම කණ්ඩායම සඳහා ඕස්ට්‍රේලියා ටෙස්ට් කණ්ඩායම නියෝජනය කරන ක්‍රීඩක Marnus Labuschagne ඉඩක් හිමිව නැති අතර මෙම වසරේ පැවති ඉන්දීය තරගාවලිය නියෝජනය කළ ඔහු එක්දින තරග 30ක් ඕස්ට්‍රේලියාව නියෝජනය කර තිබෙනවා.\nඕස්ට්‍රේලියා කණ්ඩායමේ දකුණු අප්‍රිකා සංචාරය සැප්තැම්බර් 07 ආරම්භ කිරීමට සැලසුම් කර තිබෙන අතර එයින් පසුව ඔහු ඉන්දියාව සමඟ එක්දින තරගාවලියක් ක්‍රීඩා කිරීමට ද නියමිතයි.\nලෝක කුසලානය සඳහා නම් කළ ඕස්ට්‍රේලියා කණ්ඩායමේ මූලික සංචිතය...\nPat Cummins (C), Sean Abott, Ashton Agar, Alex Carey, Nathan Ellis, Cameron Green, Aaron Hardie, Josh Hazlewood, Travis Head, Josh Inglis, Mitchell Marsh, Glenn Maxwell, Tanveer Sangha, Steve Smith, Mitchell Starc, Marcus Stoinis, David Warner, Adam Zampa.",
       "URL": "https://www.hirunews.lk/343966/ලෝක-කුසලානයට-යන-ඕස්ට්‍රේලියානු-සංචිතය-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=117"
}