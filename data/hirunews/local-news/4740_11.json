{
       "Source": "hirunews",
       "Timestamp": "Saturday, 24 December 2016 - 9:04",
       "Headline": "අලුයම් කාලයේ දී නුවරඑළියේ කාලගුණයේ සිදුවන වෙනස",
       "News Content": "අලුයම් කාලයේ නුවරඑළිය දිස්ත්‍රික්කයේ ඇතැම් ස්ථානවල මල් තුහින ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම බස්නාහිර,සබරගමුව, මධ්‍යම සහ දකුණු පළාත්වල ඇතැම් ප්‍රදේශවලට උදය කාලයේදී මිහිදුම් සහිත තත්ත්වයක් අපේක්ෂා කළ හැකි බවයි එමගින් නිකුත් කළ නිවේදනයේ දැක්වෙන්නේ.\nගාල්ලේ සිට හම්බන්තොට හරහා මඩකලපුව දක්වා වෙරළට ඔබ්බෙන් වන මුහුදු ප්‍රදේශයේ වැසි ස්වල්පයක් ඇති විය හැකි නමුදු සමස්තයක් ලෙස දිවයිනේ බොහෝ ප්‍රදේශවලට වැසි රහිත කාලගුණයක් පවතින බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/150459/අලුයම්-කාලයේ-දී-නුවරඑළියේ-කාලගුණයේ-සිදුවන-වෙනස",
       "Category": "Local News",
       "Parent URL": "https://www.hirunews.lk/local-news.php?pageID=4740"
}