{
       "Source": "hirunews",
       "Timestamp": "Tuesday, 21 February 2017 - 8:47",
       "Headline": "මත්කුඩු කිලෝ 8ක් සමගින් පුද්ගලයෙකු අත්අඩංගුවට (ඡායාරූප)",
       "News Content": "කොළඹ සිට බගවන්තලාව දක්වා ධාවනය වෙමින් තිබූ බස් රථයක මත් කුඩු ප්‍රවාහනය කළ පුද්ගලයෙකු අත්අඩංගුවට ගෙන තිබෙනවා.\nපොලීසිය සඳහන් කළේ එන්සි නමැති මත්කුඩු කිලෝග්‍රෑම් 8ක් සමගින් මෙම පුද්ගලයා අත්අඩංගුවට ගත් බවයි.\nසෞඛ්‍ය අමාත්‍යාංශය මගින් තහනම් කර ඇති මෙම මත්කුඩු වතුකරයේ අලෙවි කිරීම සඳහා රැගෙන ගොස් ඇති බවට කරුණු අනාවරණ වී තිබෙනවා.\nඅත්අඩංගුවට ගත් සැකකරු බගවන්තලාව ප්‍රදේශයේම පදිංචිකරුවෙකු වන අතර ඔහු අද හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/155023/මත්කුඩු-කිලෝ-8ක්-සමගින්-පුද්ගලයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4651"
}