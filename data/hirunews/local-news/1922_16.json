{
       "Source": "hirunews",
       "Timestamp": "Friday, 28 May 2021 - 16:57",
       "Headline": "මොරටුවට නැති නිරෝධායන නීති (වීඩියෝ)",
       "News Content": "ඊයේ මොරටුව මෙතෝදිස්ත දේවස්ථානයේ පැවති කොවිඩ් 19 මර්දන එන්නත්කරණ වැඩසටහනට බාධා කළ මොරටුව නගරාධිපති සමන් ලාල් අද උදෑසන පොලිසියට භාරවීමෙන් අනතුරුව අධිකරණයට ඉදිරිපත් කෙරුණා.\nමොරටුව දිසා මහේස්ත්‍රාත් අධිකරණයට ඉදිරිපත් කිරීමෙන් අනතුරුව මහේස්ත්‍රාත්වරයා නියෝග කළේ ඔහු ලබන 11 වනදා දක්වා රක්ෂිත බන්ධනාගාර ගත කරන ලෙසටයි.\nමොරටුව නගරාධිපතිවරයා ඊයේ දිනය තුලදීත් රටේ පවතින නීතිය නොසලකා ඔහුගේ නීතිය ක්‍රියාත්මක කිරීමට උත්සාහ දරන අයුරු පැහැදිළිව දක්නට ලැබුනු බවයි ප්‍රදේශවාසීන් පවා චෝදනා කරන්නේ.\nඑමෙන්ම ඔහු අද අධිකරණයට ගෙනා අවස්ථාවේදීත් ඔහුගේ ආධාරකරුවන් මේවන විට ක්‍රියාත්මක වන දැඩි සංචරණ නීති රීති සීමා තඹයකට හෝ සලකන බවක් දක්නට නොලැබුනේ අධිකරණය ඉදිරිපිට රැස්වී සිටි ආකාරයෙන්.\nමොරටුව දිසා අධිකරණය ඉදිරිපිට අවම තරමින් නගරාධිපතිවරයාගේ ආධාරකරුවන් සියයකට ආසන්න ප්‍රමාණයක් සංචරණ සහ නිරෝධායන නීති උල්ලංඝණය කරමින් හැසිරෙන අයුරු දක්නට ලැබුනා.\nමොරටුව පොලිසිය මේ අවස්ථාවේ නිසිලෙස ක්‍රියාත්මක වූයේ නම් මොරටු නගරාධිපතිවරයා සමග තවත් පිරිසක් ඔහුගේ තනියට බන්ධනාගාර ගත කිරීමට හැකියාව ලැබෙනු ඇති.\nකෙසේවෙතත් එවැනි නීතිය ක්‍රියාත්මක වීමක් මේ අවස්ථාවේ දක්නට නොලැබීම කණගාටුවට කරුණක්.",
       "URL": "https://www.hirunews.lk/272712/මොරටුවට-නැති-නිරෝධායන-නීති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1922"
}