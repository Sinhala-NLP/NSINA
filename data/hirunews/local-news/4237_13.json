{
       "Source": "hirunews",
       "Timestamp": "Friday, 03 November 2017 - 12:57",
       "Headline": "අත්අඩංගුවට ගැනීම වළක්වන්නැයි හිටපු ජනාධිපති කාර්ය මණ්ඩල ප්‍රධානී ගාමිණී සෙනරත්ගෙන් ශ්‍රේෂ්ඨාධිකරණයට පෙත්සමක්",
       "News Content": "තමා අත්අඩංගුවට ගැනීම වළක්වන ලෙස නියෝගයක් නිකුත් කරන්නැයි ඉල්ලා හිටපු ජනාධිපති කාර්ය මණ්ඩල ප්‍රධානී ගාමිණී සෙනරත් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කර තිබෙනවා.\nඑලෙස නියෝගයක් නිකුත් කරනු ලැබුවහොත් තමන් රටින් පිටව නොයන බව ද එම මූලික අයිතිවාසිකම් පෙත්සම මගින් ඔහු ප්‍රකාශ කර ඇති බව සදහන්.\nපසුගියදා ඔහු ඇතුලූ තුන්දෙනෙකුට විදේශ ගමන් තහනම් කරමින් කොටුව මහේස්ත්‍රාත් අධිකරණය නියෝගයක් ද පනවනු ලැබුවා.\nඒ, හෝටල් ව්‍යාපෘතියක් සම්බන්ධයෙන් පොලිස් මූල්‍ය අපරාධ විමර්ශන කොට්ඨාශය අධිකරණයට කළ කරුණු දැක්වීමකට අනුවයි.",
       "URL": "https://www.hirunews.lk/175174/අත්අඩංගුවට-ගැනීම-වළක්වන්නැයි-හිටපු-ජනාධිපති-කාර්ය-මණ්ඩල-ප්‍රධානී-ගාමිණී-සෙනරත්ගෙන්-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4237"
}