{
       "Source": "hirunews",
       "Timestamp": "Monday, 17 May 2021 - 8:02",
       "Headline": "අඛණ්ඩව සතියක් දෛනික කොරෝනා ආසාදිතයින්, 2000 ඉක්මවයි",
       "News Content": "කොරෝනා ආසාදිතයින් 2275 දෙනෙකු ඊයේ වාර්තා වීමත් සමග මෙරට සමස්ත ආසාදිතයින්ගේ සංඛ්‍යාව 142,746 ක් දක්වා ඉහළ ගියා.\nඊයේ වාර්තා වූ ආසාදිතයින්ගෙන් 63 දෙනෙකුම විදේශ රටවල සිට මෙරටට පැමිණි පුද්ගලයින්.\nඊයේ දිනයේ කොරෝනා මරණ 21 ක් වාර්තා වූ අතර ඒ අනුව මෙරට සමස්ත කොරෝනා මරණ සංඛ්‍යාව දැක්වුණේ 962 ක් ලෙසයි.\nඑම මරණ 21න් 18කටම කොවිඩ් නියුමෝනියාව හේතු වී ඇති බව රජයේ ප්‍රවෘත්ති දෙපාර්තමේන්තුව නිවේදනය කළා.\nමිය ගිය පිරිස 37 සහ 82 වයස්වල පසුවන ඉමදූව, ගම්පොළ, අනුරාධපුර, මොරටුව, මීරිගම, ඉංගිරිය, බුලත්සිංහල, නෑබොඩ, බදුල්ල, ගෙලිඔය, යාපනය, හඳපාන්ගොඩ, හබරාදූව, ඇඹිලිපිටිය, නාකියාදෙනිය, ගාල්ල, කඩවත, හාලිඇල, මහයියාව, දකුණු කළුතර සහ ගාල්ල ප්‍රදේශවල පදිංචිකරුවන්.",
       "URL": "https://www.hirunews.lk/271574/අඛණ්ඩව-සතියක්-දෛනික-කොරෝනා-ආසාදිතයින්-2000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1948"
}