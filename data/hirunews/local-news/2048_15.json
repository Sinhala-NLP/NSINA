{
       "Source": "hirunews",
       "Timestamp": "Thursday, 01 April 2021 - 11:44",
       "Headline": "දඹුල්ල කැළඹු  යාපනයේ එළවළු",
       "News Content": "උත්සව සමය ආරම්භයත් සමඟ යාපනය අර්ධද්වීපයේ ගොවීන් තම එළවළු අස්වැන්න දඹුල්ල ආර්ථික මධ්‍යස්ථානයට විශාල වශයෙන් රැගෙන ඒමත් සමග ඉහළ ගොස් තිබූ එළවළු මිල පහත වැටී තිබෙනවා.\nයාපනයේ ගොවීන් වගා කරන ලද අර්තාපල්, බීට්රූට්, මාළුමිරිස්, රතු ලූනු, වට්ටට්ටක්කා, අමුමිරිස් ඇතුළු  එළවළුවලින් දඹුල්ල ආර්ථික මධ්‍යස්ථානය පිරී ගොස් ඇති බවයි වෙළඳුන් පෙන්වා දෙන්නේ.\nයාපනයේ  ප්‍රදේශ කිහිපයකයින් පැමිණි ගොවීන් කියා සිටියේ මෙවර යාපනයේ එළවළු අස්වැන්න සාර්ථක නොවුන දඹුල්ලේ දී සාධාරණ මිලක් ලැබෙන නිසා තම අස්වනු දඹුල්ලට රැගෙන විත් අලෙවි කිරීම  සිදු කරන බවයි.\nවිශාල වශයෙන් ඉහළ ගිය එළවළු මිල යාපනයේ ගොවීන් නිසා පහළ වැටීම හේතුවෙන් අනෙකුත් ගොවින්ටද තම එළවළු අලෙවි කිරීමට පහසු වී ඇති බව දඹුල්ල ආර්ථික මධ්‍යස්ථානයට පැමිණෙන අනෙකුත් ගොවින් සඳහන් කළා.",
       "URL": "https://www.hirunews.lk/267194/දඹුල්ල-කැළඹු-යාපනයේ-එළවළු",
       "Category": "Local News",
       "Parent URL": "https://www.hirunews.lk/local-news.php?pageID=2048"
}