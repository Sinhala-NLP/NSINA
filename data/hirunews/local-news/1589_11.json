{
       "Source": "hirunews",
       "Timestamp": "Tuesday, 02 November 2021 - 13:01",
       "Headline": "පොදුජන පෙරමුණේ 5 වන සංවත්සරය අද (වීඩියෝ)",
       "News Content": "දුෂ්කර අවස්ථාවලදී එකට සිට එක් අරමුණක් වෙනුවෙන් සටන් කළ පිරිස් වෙන් කර දැමිය නොහැකි බව ශ්‍රී ලංකා පොදුජන පෙරමුණේ නායක අග්‍රාමාත්‍ය මහින්ද රාජපක්ෂ ප්‍රකාශ කළා.\nඒ ශ්‍රී ලංකා පොදුජන පෙරමුණේ 5 වන සංවත්සරය නිමිත්තෙන් කොළඹ නෙලුම්පොකුණ රගහලේ අද පැවති උත්සවයට සහභාගි වෙමින්.\nඑය නම් කර තිබුණේ අභිමානයෙන් සෞභාග්‍ය කරා ලෙසටයි.\nපෙරවරු 10.30ට පමණ සමුළුව ආරම්භ වූ අතර, ශ්‍රී ලංකා පොදුජන පෙරමුණ නියෝජනය කරන දේශපාලනඥයින් මෙන්ම ශ්‍රී ලංකා නිදහස් පක්ෂය නියෝජනය කරන දේශපාලඥයින් ඇතුලු පිරිසක් ද ඊට එක්ව සිටියා.\nසමුළුව පළමුවෙන් අමතනු ලැබුවේ පක්ෂයේ ජාතික සංවිධායක මුදල් අමාත්‍ය බැසිල් රාජපක්ෂ විසින්.\nස්කොට්ලන්තයේ පැවැත්වෙන එක්සත් ජාතීන්ගේ දේශගුණික විපර්යාස පිළිබද සමුළුවට සහභාගි වීම සඳහා පිටව යාමට පෙර ජනාධිපති ගෝඨාභය රාජපක්ෂ විසින් පක්ෂ සම්මේලනය වෙනුවෙන් මෙලෙස සිය සුබ පැතුම් එක් කර තිබුණා.",
       "URL": "https://www.hirunews.lk/286780/පොදුජන-පෙරමුණේ-5-වන-සංවත්සරය-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1589"
}