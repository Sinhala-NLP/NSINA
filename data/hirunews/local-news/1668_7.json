{
       "Source": "hirunews",
       "Timestamp": "Sunday, 26 September 2021 - 9:38",
       "Headline": "නිවසක් කොල්ලකෑමට පැමිණි දෙදෙනෙකු ගිනි අවියක් සමග අත්අඩංගුවට",
       "News Content": "විදෙස් රටක නිෂ්පාදිත ගිනි අවියක් සමග කුලියාපිටිය දික්වෙල ප්‍රදේශයේදී පුද්ගලයෙකු අත්අඩංගුවට ගෙන තිබෙනවා.\nඊයේ 25 රාත්‍රියේ දික්වෙල ප්‍රදේශයේ නිවසකට පැමිණි පුද්ගලයන් දෙදෙනෙකු ගිනි අවියක් පෙන්වා නිවස කොල්ලකෑමට තැත්කර ඇති අතර එහිදී නිවැසියන් විසින් සැකකරුවන්ට පහරදී පොලිසියට භාරදී ඇති බවයි වාර්තා වන්නේ.\nඑහිදී සැකකරුවන් සතුව තිබූ ගිනි අවිය පොලිස් භාරයට ගෙන තිබෙනවා.\nඅවුරුදු 30 සහ 43 වයස්වල පසුවන සැකකරුවන් දෙදෙනා දියදොර ප්‍රදේශයේ පදිංචි අය බවටයි අනාවරණ වී ඇත්තේ.\nමෙම පුද්ගලයන් සම්බන්ධයෙන් අද කුලියාපිටිය මහේස්ත්‍රාත් අධිකරණයට කරුණු වාර්තා කිරීමට නියමිත අතර කුරුණෑගල පොලිසිය සිද්ධිය පිළිබඳ පරීක්ෂණ සිදුකරනවා.",
       "URL": "https://www.hirunews.lk/283263/නිවසක්-කොල්ලකෑමට-පැමිණි-දෙදෙනෙකු-ගිනි-අවියක්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1668"
}