{
       "Source": "hirunews",
       "Timestamp": "Wednesday, 13 July 2022 - 22:32",
       "Headline": "update : පොල්දූව මංසන්ධියේ විරෝධතාවයෙන් තුවාල ලැබූ ගණන 35ක් වෙයි (වීඩියෝ)",
       "News Content": "පොල්දූව මංසන්ධියේ ඇතිවූ විරෝධතාවයේදී තුවාල ලබා රෝහල් ගත කළ සංඛ්‍යාව 35ක් බව රෝහල් ආරංචි මාර්ග පවසනවා.\nපාර්ලිමේන්තුවට පිවිසෙන පොල්දූව මංසන්ධිය අසළ අද රාත්‍රියේත් උණුසුම් තත්ත්වයක් ඇතිවුණා.\nපොලිසිය සඳහන් කළේ විරෝධතාකරුවන් විසුරුවාහැරීම සඳහා අවස්ථා කිහිපයකදී ජල හා කඳුළු ගෑස් ප්‍රහාර එල්ල කළ බවයි.\nරට තුළ පවතින තත්ත්වයට විරෝධය පළකරමින් ජනතා විමුක්ති පෙරමුණ අද පස්වරුවේ බත්තරමුල්ල පොල්දූව මංසන්ධියෙන් පාර්ලිමේන්තු පිවිසුම අවහිර කරමින් විරෝධතාවක් ආරම්භ කළා.\nකෙසේ වෙතත් විරෝධතාවට තවත් පිරිස් එක්වීමත් සමගින් එම ස්ථානයේ නොසන්සුන්කාරී තත්ත්වයක් හටගත් අතර, විරෝධතාව විසුරුවාහැරීමට ආරක්ෂක අංශ කඳුළු ගෑස් ප්‍රහාරයක් එල්ල කළා.\nවිරෝධතාකරුවන් රාත්‍රී කාලයේත් පොල්දූව මංසන්ධියේ රැඳී සිටි අතර, අප වාර්තාකරුවන් සඳහන් කළේ විරෝධතාකරුවන් මාර්ග බාධක බිඳදමමින් ඉදිරියට ගමන් කිරීමට උත්සාහ කිරීමත් සමග ආරක්ෂක අංශ අවස්ථා කිහිපයකදීම ජල හා\nකඳුළු ගෑස් ප්‍රහාර එල්ල කළ බවයි.\nඑහිදී විරෝධතාකරුවන් බැකෝ යන්ත්‍රයක් යොදාගනිමින් මාර්ග බාධක ඉවත් කිරීමට කටයුතු කර තිබුණා.\nකෙසේ වෙතත් නොසන්සුන්තාව දිගින් දිගටම පැවතීම හේතුවෙන් ආරක්ෂක අංශ එම ප්‍රදේශයේ විදුලිය විසන්ධි කිරීමටද කටයුතු කර තිබුණා.\nවිරෝධතාව අතරතුරදී ගිලන් රථයකටද ප්‍රහාරයක් එල්ලව තිබුණා.\nupdate : wednesday 13 - 2022 / 22.51\n------------------------------------------------------------------------------\nපොල්දූව මංසන්ධියේ විරෝධතාවයේදී තුවාල ලැබූ 15ක් රෝහලට\nපාර්ලිමේන්තුව අසල පොල්දූව මංසන්ධියේ ඇතිවූ නොසන්සුන්තාවයේදී තුවාල ලැබූ 15 දෙනෙකු රෝහල්ගත කර ඇතැයි රෝහල් ආරංචි මාර්ග පවසනවා.",
       "URL": "https://www.hirunews.lk/309927/update-පොල්දූව-මංසන්ධියේ-විරෝධතාවයෙන්-තුවාල-ලැබූ-ගණන-35ක්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1023"
}