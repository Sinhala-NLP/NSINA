{
       "Source": "hirunews",
       "Timestamp": "Monday, 02 April 2018 - 6:31",
       "Headline": "සාදයක් ගැටුමක් වී තිදෙනෙකු රෝහලේ",
       "News Content": "සාදයක් අතර තුර ඇති වූ ගැටුමකින් කැපුම් තුවාල ලැබූ තිදෙනෙකු ප්‍රතිකාර සදහා හලාවත මහ රෝහලට ඇතුළත් කර තිබෙනවා.\nඊයේ (01) පස්වරුවේ හලාවත - අඹකදවිල, කොච්චිවත්ත ප්‍රදේශයේදී මෙම ගැටුම සිදුව ඇති බවයි වාර්තා වන්නේ.\nගැටුම පැවති ස්ථානයේ තිබී සොයාගත් බව කියන මෙරට නිෂ්පාදිත ගිනි අවියක් සහ කඩුවක්ද ගම්වාසීන් විසින් හලාවත පොලීසියට ගෙනවිත් භාර දී තිබෙනවා.\nතුවාලකරුවන් අතර එකම පවුලේ සහෝදරයින් දෙදෙනෙකු සහ තවත් අයෙකු ද සිටින බව අප වාර්තාකරු පවසනවා.\nපොලීසිය පවසන්නේ තුවාලකරුවන් සියළුම දෙනා හලාවත, අඹකදවිල ප්‍රදේශයේ පදිංචිකරුවන් බවයි.\nසිද්ධිය සම්බන්ධයෙන් කිසිවෙකුත් මෙතෙක් අත්අඩංගුවට ගෙන නොමැති අතර හලාවත පොලීසිය වැඩිදුර විමර්ශණ කටයුතු කරගෙන යනු ලබනවා.",
       "URL": "https://www.hirunews.lk/187432/සාදයක්-ගැටුමක්-වී-තිදෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4009"
}