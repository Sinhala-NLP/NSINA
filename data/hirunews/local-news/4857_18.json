{
       "Source": "hirunews",
       "Timestamp": "Friday, 30 September 2016 - 8:05",
       "Headline": "ලෝක සංක්‍රමණික අර්බුදය ශ්‍රී ලංකාවටද බලපානවා - ජනපතිගෙන් ප්‍රකාශයක්",
       "News Content": "අද ලෝකයේ සංක්‍රමණික අර්බුදය බරපතල වී ඇති අතර, සියලූම රාජ්‍යයන් ඊට අදාළ නව අභියෝග රැසකට මුහුණ දී සිටින බව ජනාධිපති මෛත්‍රීපාල සිරිසේන පවසනවා.\nඒ නව අභියෝගවල සුලං රැලි ශ්‍රී ලංකාවටද බලපාන බවයි බත්තරමුල්ල - ඉසුරුපාය ගොඩනැගිල්ලේ ආගමන විගමන දෙපාර්තමේන්තුව සහ පුද්ගලයන් ලියාපදිංචි කිරීමේ දෙපාර්තමේන්තුව ස්ථාපනය කිරීම වෙනුවෙන් සංවිධාන කෙරුණු උත්සවයකට ඊයේ (29)පස්වරුවේ එක්වෙමින් ජනාධිපතිවරයා ප්‍රකාශ කළේ.\nආගමන විගමන දෙපාර්තමේන්තුවටද නව ගැටලූ ගැන අවබෝධයෙන් නව නීති සම්පාදනය කිරීමට කටයුතු කළ යුතු බවයි ජනාධිපතිවරයා එහිදී වැඩිදුරටත් කියා සිටියේ.\nමේ අතර, 67 වැනි චීන ජාතික දින සැමරුම සහ චීන ශ්‍රී ලංකා මිත්‍රත්ව සංගමයට වසර 35 ක් පිරීම නිමිත්තෙන් සංවිධාන කළ විශේෂ සැමරුම් උත්සවයකටද ජනාධිපති මෛත්‍රීපාල සිරිසේන ඊයේ පස්වරුවේ සහභාගි වුණා.\nබණ්ඩාරණායක සම්මන්ත්‍රණ ශාලාවේ පැවති මෙම උත්සවයේදී ජනාධිපතිවරයා කියා සිටියේ ඵෙතිහාසික සොඳුරු මිතුදමකට හිමිකම් කියන ශ්‍රී ලංකාව සහ චීනය අතර මිත්‍රත්වය දිනෙන් දින ශක්තිමත් වන බවයි.",
       "URL": "https://www.hirunews.lk/144130/ලෝක-සංක්‍රමණික-අර්බුදය-ශ්‍රී-ලංකාවටද-බලපානවා-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4857"
}