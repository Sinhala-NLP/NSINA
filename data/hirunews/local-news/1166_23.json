{
       "Source": "hirunews",
       "Timestamp": "Sunday, 15 May 2022 - 17:05",
       "Headline": "අගමැති රනිල් ලෝක බැංකු සහ ආසියානු සංවර්ධන බැංකු නිලධාරීන් හමුවෙයි",
       "News Content": "අග්‍රාමාත්‍ය රනිල් වික්‍රමසිංහ ලෝක බැංකුවේ සහ ආසියානු සංවර්ධන බැංකුවේ නිලධාරීන් හමුවී තිබෙනවා.\nමේ අතර මෙම වසරේදී පෙබරවාරි මාසයේදී අපනයන ඉපයීම් පසුගිය වසරේ පෙර පැවති අගයට සාපේක්ෂව සැළකිය යුතු ඉහළයෑමක් පෙන්නුම් කෙරෙන බව ශ්‍රී ලංකා මහ බැංකුව පවසනවා.\nමහ බැංකුව නිකුත්කළ මෙම වසරේ පෙබරවාරි මාසයේ විදේශීය අංශයේ ක්‍රියාකාරීත්වය සම්බන්ධයෙන් වන වාර්තාවෙනුයි මේ බව ප්‍රකාශ කර ඇත්තේ.\nඑහි දැක්වෙන්නේ මෙම වසරේ පෙබරවාරි මාසයේදී වෙළඳ භාණ්ඩ අපනයන ආදායම, පසුගිය වසරේ පෙබරවාරි මාසයට සාපේක්ෂව ඩොලර් මිලියන 1,092 ක් දක්වා සියයට 14.7 කින් වර්ධනය වී ඇති බවයි.\nකෙසේ වෙතත් කෘෂිකාර්මික භාණ්ඩ අපනයනවලින් ලද සමස්ත අපනයන ආදායම 2021 වසරේ පෙබරවාරි මාසයට සාපේක්ෂව මෙම වසරේ පෙබරවාරි මාසයේදී සියයට 2.1 කින් පහත වැටී තිබෙනවා.",
       "URL": "https://www.hirunews.lk/304426/අගමැති-රනිල්-ලෝක-බැංකු-සහ-ආසියානු-සංවර්ධන-බැංකු-නිලධාරීන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1166"
}