{
       "Source": "hirunews",
       "Timestamp": "Tuesday, 25 May 2021 - 10:27",
       "Headline": "රෝහල් තුල ඔක්සිජන් සැපයුම වැඩි කිරීමට කැබිනට් අනුමැතිය",
       "News Content": "කොවිඩ් තෙවැනි රැල්ල හේතුවෙන් මෙරට රෝහල් පාද්ධතිය තුල ඉහළ ගොස් ඇති ඔක්සිජන් ඉල්ලුම සපුරාලීමට වහාම පියවර ගැනීමට රජය තීරණය කර තිබෙනවා.\nඒ අනුව දිවයින පුරා පළාත් මට්ටමින් හඳුනාගත් රෝහල් 25ක් තුළ කොවිඩ් රෝගීන්ට ප්‍රතිකාර කළ හැකි පරිදි නළ මඟින් ඔක්සිජන් සැපයෙන විශේෂිත අධි සත්කාර එක්ක 25ක් ස්ථාන ගත කිරීමට තීරණය කර තිබෙනවා.\nඑමෙන්ම තෝරාගත් දුර බැහැර ප්‍රදේශවල පිහිටි රෝහල් 15ක් තුළ ඔක්සිජන් ජනන යන්ත්‍ර 15ක් ස්ථාපිත කිරීමටත් එක් දිස්ත්‍රික්කයක් සඳහා ජංගම ඔක්සිජන් උත්පාදක යන්ත්‍ර 100 බැගින් දිස්ත්‍රික්ක 25 සඳහා එවැනි යන්ත්‍ර 2500ක් සැපයීමටත් සෞඛ්‍ය අමාත්‍යංශය සැලසුම්කර ඇති බවයි වාර්තා වන්නේ.\nඒ හරහා ඔක්සිජන් සිලින්ඩර් සඳහා වන ඉල්ලුම අවම වනු ඇති.\nඑමෙන්ම හදිසි අවස්ථවක භාවිතය සඳහා මාසිකව ද්‍රව ඔක්සිජන් ලීටර් 120,000 බැගින් ආනයන කර ප්‍රමාණවත්  ආරක්‍ෂිත තොග පවත්වා ගැනීමටත් සෞඛ්‍ය අමත්‍යංශය තීරණය කර ඇති අතර ඒ සඳහා ඉදිරිපත් කළ කැබිනට් පත්‍රිකාවට අමාත්‍ය මණ්ඩල අනුමැතිය හිමිව තිබෙනවා.",
       "URL": "https://www.hirunews.lk/272373/රෝහල්-තුල-ඔක්සිජන්-සැපයුම-වැඩි-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1930"
}