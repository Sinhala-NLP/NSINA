{
       "Source": "hirunews",
       "Timestamp": "Friday, 24 November 2017 - 10:47",
       "Headline": "වැලිපැන්නේ තරුණියක් ගෙල වැළලාගනියි",
       "News Content": "කළුතර - වැලිපැන්න ප්‍රදේශයේ තරුණියක් ගෙල වැළලාගෙන මියගොස් තිබෙනවා.\nමෙලෙස මියගොස් ඇත්තේ වැලිපැන්න හිජ්ද්‍රා මාවතේ පදිංචිව සිටි 22 හැවිරිදි පාතිමා සප්නා නමැති අවිවාහක තරුණියකු බවයි වාර්තා වන්නේ.\nපසුගිය 22 වන දින රාත්‍රියේ සුපුරුදු පරිදි ඇය රාත්‍රී ආහාරය ගෙන තම නිදන කාමරයට ගොස් තිබෙනවා.\nපසුදින අලුයම ඇයගේ සොහොයුරා විසින් එම කාමරයට ගොස් තිබුණේ ඔහුගේ ඇඳුම් ගැනීම සඳහායි.\nඑවිට ඔහු දැක තිබුණේ තම වැඩිමහල් සොහොයුරිය සාරි පොටකින් විදුලි පංකාවේ ගෙල වැළලාගෙන ඇති අයුරුයි.\nපසුව ඔහු කෑගසා දෙමව්පියන්ට මේ බව දැනුම් දී ඇති අතර තරුණිය අලුත්ගම ධර්ගා නගරයේ රෝහල වෙත රැගෙන යාමට කටයුතු කර තිබෙනවා.\nඒ වනවිටත් ඇය මියගොස් ඇති බව සඳහන්.\nගෙල වැළලාගැනීමට හේතුව මෙතෙක් අනාවරනය වී නැහැ.\nසිද්ධිය පිළිබඳ වැඩිදුර පරීක්ෂණ වැලිපැන්න පොලිසිය මගින් ක්‍රියාත්මකයි.",
       "URL": "https://www.hirunews.lk/176816/වැලිපැන්නේ-තරුණියක්-ගෙල-වැළලාගනියි",
       "Category": "Local News",
       "Parent URL": "https://www.hirunews.lk/local-news.php?pageID=4203"
}