{
       "Source": "hirunews",
       "Timestamp": "Tuesday, 16 May 2017 - 19:18",
       "Headline": "බන්දුලලාල් බණ්ඩාරිගොඩ කණගාටුවෙන්",
       "News Content": "මැතිවරණයේදී පරාජයට පත්වී ආණ්ඩුවට එක්වු ශ්‍රී ලංකා නිදහස් පක්ෂ මැති ඇමතිවරුන්ට අවශ්‍ය පරිදි ආණ්ඩුව හැසිරවීමට ඉඩ නොදෙන බව එක්සත් ජාතික පක්ෂ පාර්ලිමේන්තු මන්ත්‍රී බන්දුලලාල් බණ්ඩාරිගොඩ පවසනවා.\nගාල්ලේ පැවති උත්සවයකට එක්වෙමින් ඔහු වැඩිදුරටත් කියා සිටියේ මැතිරවණයෙන් ජයග්‍රහණය කළත් ජනතාව වෙනුවෙන් කිසිවක් කරගැනීමට නොහැකිවීම ගැන කණගාටු වන බවයි.\nමේ අතර අමාත්‍යවරුන් සතුටු කරවීමට නොගැලපෙන අමාත්‍ය මණ්ඩල සංශෝධනයක් ගෙන එන්නේ නම් ඒකාබද්ධ විපක්ෂයේ මන්ත්‍රීවරුන් සහ එක්සත් ජාතික පක්ෂයේ පසුපෙළ මන්ත්‍රීවරුන් සමග එක්ව වෙනත් පාලනයකට යොමු වීමට අපේක්ෂා කරන බව පාර්ලිමේන්තු මන්ත්‍රී චමින්ද විජේසිරි මහතා සඳහන්  කළා.",
       "URL": "https://www.hirunews.lk/161481/බන්දුලලාල්-බණ්ඩාරිගොඩ-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4514"
}