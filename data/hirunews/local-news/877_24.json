{
       "Source": "hirunews",
       "Timestamp": "Saturday, 10 September 2022 - 14:54",
       "Headline": "චෝදනා නිරාකරණය වන තෙක් ගල් අඟුරු සැපයුම නතර කිරීමට තීරණයක්",
       "News Content": "ගල් අඟුරු සැපයුම්කරුවන්ට එල්ල වී ඇති චෝදනා නීත්‍යානුකූලව නිරාකරණය කරන තෙක් සැපයුම් සිදුකළ නොහැකි බවට දැනුම්දී ඇතැයි විදුලිබල හා බලශක්ති අමාත්‍ය කංචන විජේසේකර පවසනවා.\nරජයේ ප්‍රසම්පාදන කටයුතු අනුගමනය කරමින් ටෙන්ඩර් ක්‍රමය මගින් ගල් අඟුරු ලබා ගැනීමට තෝරා ගන්නා ලද අවම ලන්සුව ලබාදුන් සැපයුම්කරු විසිනුයි දැනට ගල් අඟුරු සැපයුම සිදුකරන සැපයුම්කරුවන්ට මෙම චෝදනාව එල්ල කරනු ලැබුවේ.\nලක් විජය බලාගාරයට අවශ්‍ය ගල් අඟුරු කඩිනමින් ලබා ගැනීමට සහ ගල් අඟුරු සැපයුම්කරුවන්ට එල්ල වී ඇති මෙම චෝදනා සම්බන්ධයෙන් සාකච්ඡාවක් ලංකා ගල් අඟුරු සමාගමේ නිලධාරින් සහ එම සැපයුම්කරුවන් සමග විදුලිබල හා බලශක්ති අමාත්‍යවරයා විසින් පවත්වා තිබෙනවා.\nඒ අනුව, එහිදී එම චෝදනා නිත්‍යානුකුළව නිරාකරණය කිරීමට සහ ගල් අඟුරු ප්‍රසම්පාදනය කිරීමේ විකල්ප යෝජනා සම්බන්ධයෙන් සාකච්ඡා කළ බවයි විදුලිබල හා බලශක්ති අමාත්‍ය කංචන විජේසේකර සඳහන් කළේ.",
       "URL": "https://www.hirunews.lk/315055/චෝදනා-නිරාකරණය-වන-තෙක්-ගල්-අඟුරු-සැපයුම-නතර-කිරීමට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=877"
}