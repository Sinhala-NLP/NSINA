{
       "Source": "hirunews",
       "Timestamp": "Sunday, 23 January 2022 - 19:32",
       "Headline": "වැලිගම මුහුදේ දියනෑමට ගොස් පාසල් දැරියන් දෙදෙනෙකු අතුරුදන් (වීඩියෝ)",
       "News Content": "වැලිගම වෙරළ උද්‍යානය ආසන්න මුහුදේ දිය නෑමට ගොස් අතුරුදන් වූ පාසල් දැරියන් දෙදෙනාගෙන් එක් අයෙකුගේ මළ සිරුර අද පස්වරුවේ වෙරළට ගොඩ ගසා තිබුණා.\nහිරු වාර්තාකරු සඳහන් කළේ අතුරුදන් වූ 15 හැවිරිදි දැරියගේ සිරුර මෙලෙස ගොඩ ගසා තිබූ බවයි. කෙසේ වෙතත්, දිය නෑමට ගොස් අතුරුදන් වූ 12 හැවිරිදි දැරියගේ සිරුර මේවනතෙක් සොයාගෙන නැහැ.\nඅතුරුදන් වූ මෙම දැරියන් දෙදෙනා සමග තවත් 14 හැවිරිදි සිසුවියක් සහ 21 හැවිරිදි තරුණියක් දියේ ගිලුණු අතර ඔවුන් බේරාගෙන පසුව ප්‍රතිකාර සඳහා මාතර මහරෝහලට ඇතුළත් කෙරුණා.\nමෙම පිරිස වැලිගම - මුහුදුගම ප්‍රදේශයේම පදිංචිකාරිණියන්.\nමේ අතර, පහ ශ්‍රේණිය ශිෂ්‍යත්ව විභාගයට පෙනී සිටීමෙන් අනතුරුව කුච්චවේලි - එරක්කන්ඩි කලපුවේ දියනෑමට ගිය දස හැවිරිදි දැරියක් ද ඊයේ දියේ ගිලී මියගොස් තිබෙනවා.\nශිෂ්‍යත්ව විභාගයට පෙනී සිටීමෙන් අනතුරුව එම සිසුවිය කළපුවේ දියනෑමට ගොස් ඇත්තේ ගුරුවරියක සහ ඇගේ ස්වාමිපුරුෂයා මෙන්ම තවත් පාසල් ළමයින් පස්දෙනෙකු සමඟයි.",
       "URL": "https://www.hirunews.lk/294905/වැලිගම-මුහුදේ-දියනෑමට-ගොස්-පාසල්-දැරියන්-දෙදෙනෙකු-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1404"
}