{
       "Source": "hirunews",
       "Timestamp": "Saturday, 23 May 2020 - 17:24",
       "Headline": "දිස්ත්‍රික්ක 4කට තවදුරටත් නායයාමේ අනතුරු ඇගවීම්",
       "News Content": "බස්නාහිර, සබරගමුව, මධ්‍යම සහ වයඹ පළාත්වලට මෙන්ම ගාල්ල සහ මාතර දිස්ත්‍රික්කවලට වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඉදිරි පැය 36 සඳහා අද පස්වරුවේ නිකුත් කළ කාලගුණ විද්‍යා නිවේදනයේ දැක්වෙන්නේ ඌව පළාතේ සහ අම්පාර දිස්ත්‍රික්කයේ ස්ථාන ස්වල්පයක හෙට පස්වරු දෙකෙන් පසුව වැසි හෝ ගිගුරුම් සහිත වැසි ඇතිවිය හැකි බවයි.\nමේ අතර, දිස්ත්‍රික්ක 4කට පැනවූ නායයාමේ අනතුරු ඇගවීම හෙට පස්වරු 2.30 දක්වා තවදුරටත් දීර්ඝ කර ඇති බව ජාතික ගොඩනැගිලි පර්යේෂණ සංවිධානය පවසනවා.\nඒ අනුව, රත්නපුර, කෑගල්ල, මහනුවර සහ නුවරඑළිය දිස්ත්‍රික්කවලට මෙම අවදානම බලපැවැත්වෙනු ඇති.",
       "URL": "https://www.hirunews.lk/241344/දිස්ත්‍රික්ක-4කට-තවදුරටත්-නායයාමේ-අනතුරු-ඇගවීම්",
       "Category": "Local News",
       "Parent URL": "https://www.hirunews.lk/local-news.php?pageID=2713"
}