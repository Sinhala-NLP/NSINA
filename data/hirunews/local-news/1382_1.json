{
       "Source": "hirunews",
       "Timestamp": "Wednesday, 02 February 2022 - 7:46",
       "Headline": "රාගම වෛද්‍ය පීඨයට ප්‍රහාරයක් - සිසුන් සිව්දෙනකු වාට්ටුවට (වීඩියෝ)",
       "News Content": "රාගම වෛද්‍ය පීඨයේ ශිෂ්‍ය නේවාසිකාගාර භුමියට පිටතින් පැමිණි මැර කණ්ඩායමක් සිදුකළ පහරදීමකින් වෛද්‍ය සිසුන් 4 දෙනෙකු රෝහල්ගත කර තිබෙනවා.\nසිද්ධිය සම්බන්ධයෙන් එක් අයෙක් අත්අඩංගුවට ගෙන ඇති බවයි පොලිසිය සඳහන් කළේ.\nඑමෙන්ම පහරදීම සඳහා අදාළ පිරිස් පැමිණි බවට සැක කෙරෙන පොල් සංවර්ධන අධිකාරියට අයත් මෝටර් රථයක් ද පොලිස් භාරයට ගෙන තිබෙනවා.\nඅද (02) අලුයම 3 ට පමණ මෝටර් රථ දෙකකින් පුද්ගලයින් 15 දෙනෙකු පමණ මේ සදහා පැමිණ ඇති බවටයි වාර්තා වන්නේ.\nපොල් සංවර්ධන අධිකාරියට අයත් ඩබ්ලිව් . පී. කේ. අයි. 2376 අංකය සහිත මෝටර් රථය මෙම වසර සඳහා ලියාපදිංචි නොකළ එකක් බවටයි පොලිස් පරීක්ෂණවල දී අනාවරණ වී ඇත්තේ.\nපහරදීමෙන් තුවාල ලැබු සිසුන් 03 දෙනාගෙන් දෙදෙනෙක් රාගම ශික්ෂණ රෝහලේත් එක් අයෙක් වැඩිදුර ප්‍රතිකාර සඳහා මීගමුව මහ රෝහලටත් ඇතුළත් කර බවයි හිරු වාර්තාකරු සඳහන් කළේ.\nමේ අතර, දැනට විශ්වවිද්‍යාල සිසුන්ට ලැබෙන රුපියල් 5000ක මහපොළ දීමනාව ප්‍රමාණවත් නොවන බවට අන්තර් විශ්වවිද්‍යාලයීය ශිෂ්‍ය බල මණ්ඩලය පවසනවා.\nඑහි කැදවුම්කරු වසන්ත මුදලිගේ නැගෙනහිර විශ්වවිද්‍යාලයේ කැදවා තිබූ මාධ්‍ය හමුවකට එක්වෙමින් මේ බව සදහන් කළා.",
       "URL": "https://www.hirunews.lk/295918/රාගම-වෛද්‍ය-පීඨයට-ප්‍රහාරයක්-සිසුන්-සිව්දෙනකු-වාට්ටුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1382"
}