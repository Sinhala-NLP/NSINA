{
       "Source": "hirunews",
       "Timestamp": "Friday, 17 November 2017 - 19:28",
       "Headline": "වැඩ අවසන් වීමටත් පෙර භාරදෙන ගොඩනැගිලි",
       "News Content": "අලුතින් ඉදිවන ලග්ගල නගරයේ රාජ්‍ය ආයතන ගොඩනැගිලිවල ඇති අඩුපාඩු පිළිබඳව හිරු සී.අයි.ඒ හරහා අප පසුගිය දින දෙකේදී අනාවරණය කළා.\nඑම රාජ්‍ය ආයතන ගොඩනැගිලිවල ඇති අඩුපාඩු වසාගැනීම සඳහා කොන්ත්‍රාත්කරුවන් වැඩ අවසන් කිරීමටත් පෙර අදාළ ගොඩනැගිලි රජයේ නිලධාරීන්ට භාරදීමට මේ වන විට කටයුතු කරමින් සිටිනවා.\nහිරු සී.අයි.ඒ කළ ගවේෂණයේදී හෙළි වූයේ මහවැලි අධිකාරියේ ඇතැම් නිලධාරීන්ද මෙම නීතිවිරෝධී ක්‍රියාවට මැදිහත්ව ඇති බවයි.\nමහවැලි අධිකාරියේ ඉංජිනේරුවරුන්ගේ අධීක්ෂණය යටතේ පෞද්ගලික කොන්ත්‍රාත්කරුවන් හරහා ලග්ගල නව නගරයේ ඉදිකෙරුණු මෙම රජයේ ගොඩනැගිලි විවෘත කිරීමටත් පෙර ඉරිතලා පුපුරා ගොස් ඇති අයුරු පසුගිය දින දෙකේදී හිරු සී.අයි.ඒ මගින් අප හෙළිකළා.\nලග්ගල ප්‍රදේශයට ගොස් මෙම ගොඩනැගිලිවල විමර්ශනය සිදුකරන අතරතුර අපට දක්නට ලැබුණේ ගොවිජන සේවා මධ්‍යස්ථානයේ වැඩ කටයුතු නිම කිරීමටත් පෙර එම කාර්යාලය සඳහා වන භාණ්ඩ ලොරි රථයකින් ප්‍රවාහනය කර ඇති අයුරුයි.",
       "URL": "https://www.hirunews.lk/176302/වැඩ-අවසන්-වීමටත්-පෙර-භාරදෙන-ගොඩනැගිලි",
       "Category": "Local News",
       "Parent URL": "https://www.hirunews.lk/local-news.php?pageID=4213"
}