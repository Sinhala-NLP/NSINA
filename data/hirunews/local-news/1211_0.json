{
       "Source": "hirunews",
       "Timestamp": "Monday, 25 April 2022 - 11:33",
       "Headline": "ලංකා කම්කරු කොංග්‍රසය විශ්වාසභංග යෝජනාවට සහාය පළ කිරීමට තීරණය කරයි (වීඩියෝ)",
       "News Content": "පක්ෂ ‍අභ්‍යන්තරයේ පැවති දීර්ඝ සාකච්ඡාවකින් අනතුරුව ලංකා කම්කරු කොංග්‍රසය විපක්ෂය විසින් ඉදිරිපත් කිරීමට නියමිත ආණ්ඩුවට එරෙහි විශ්වාසභංග යෝජනාවට සහාය පළ කිරීමට තීරණය කර ඇති බව වාර්තා වනවා.\nමේ සම්බන්ධයෙන් සිය ට්විටර් ගිණුම ඔස්සේ පණිවිඩයක් නිකුත් කරන කම්කරු කොංග්‍රසයේ නායක ජීවන් තොන්ඩමාන් පවසන්නේ, පක්ෂයේ විධායක මණ්ඩලය විසින් ගන්නා ලද මෙම තීරණය ආණ්ඩු පක්ෂයේ ප්‍රධානීන් වෙත මේ වන විටත් දැනුම් දී ඇති බවයි.\nඑමෙන්ම විශ්වාසභංග යෝජනාවට සහයෝගය පළ කිරීමේ සිය පක්ෂ තීන්දුව විපක්ෂ නායකවරයාට දැනුම් දුන් බව එම පණිවිඩයේ වැඩිදුරටත් සඳහන්.\nමේ වන විට ආණ්ඩුවට සහයෝගය පළ කරන ලංකා කම්කරු කොංග්‍රසය පාර්ලිමේන්තුවේ ආසන දෙකක් නියෝජනය කරනවා.",
       "URL": "https://www.hirunews.lk/302762/ලංකා-කම්කරු-කොංග්‍රසය-විශ්වාසභංග-යෝජනාවට-සහාය-පළ-කිරීමට-තීරණය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1211"
}