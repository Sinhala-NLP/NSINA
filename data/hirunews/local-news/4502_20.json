{
       "Source": "hirunews",
       "Timestamp": "Tuesday, 23 May 2017 - 18:58",
       "Headline": "සෙබළියක් සියදිවි නසාගැනීම ගැන යුද හමුදාවෙන් පරීක්ෂණයක්",
       "News Content": "ශ්‍රී ලංකා යුද හමුදා කාන්තා බලකායට අනුයුක්තව සේවය කළ සෙබළියක් සියදිවි නසාගැනීම සම්බන්ධයෙන් පරීක්ෂණයක් ආරම්භ කර ඇති බව යුද හමුදා මාධ්‍ය ප්‍රකාශක බ්‍රිගේඩියර් රොෂන් සෙනෙවිරත්න ප්‍රකාශ කළා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ පෙරේදා මෙම සෙබළිය බොරැල්ල - කිංසි පාරේ පිහිටි යුද හමුදා කාන්තා බලකා මූලස්ථානයේ මුර කුටිය තුළදී තම ගිනි අවියෙන් වෙඩි තබාගෙන සියදිවි හානිකරගෙන ඇති බවයි.\nමෙලෙස මියගියේ වයස අවුරුදු 24 ක් වන සූරියවැව - විහාරගල ප්‍රදේශයේ පදිංචි සෙබළියක්.\nපවුලේ ඥාතීන් ප්‍රකාශකර ඇත්තේ කෝප්‍රල්වරියගේ මරණය සැක සහිත බවයි.\nමේ සම්බන්ධයෙන් පරීක්ෂණයක් පවත්වන ලෙසට බලධාරීන්ගෙන් ඉල්ලා සිටින බවයි මෙම හමුදා සෙබළියගේ මව සඳහන් කර ඇත්තේ.",
       "URL": "https://www.hirunews.lk/161991/සෙබළියක්-සියදිවි-නසාගැනීම-ගැන-යුද-හමුදාවෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4502"
}