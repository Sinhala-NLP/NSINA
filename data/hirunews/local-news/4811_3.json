{
       "Source": "hirunews",
       "Timestamp": "Thursday, 03 November 2016 - 6:39",
       "Headline": "අගමැති හොංකොං බලා පිටත්ව යයි",
       "News Content": "15 වන ජර්මානු ව්‍යාපාර සඳහා වූ ආසියා ශාන්තිකර සමුළුවට සහභාගිවීම සඳහා අග්‍රාමාත්‍ය රනිල් වික්‍රමසිංහ ප්‍රමුඛ දූත පිරිස හොංකොං බලා පිටත්ව ගොස් තිබෙනවා.\nකටුනායක  ගුවන් තොටුපල හිරු වාර්තාකරු සඳහන් කළේ අග්‍රාමාත්‍යවරයා ඇතුලු පිරිස අලුයම 12.15 ට කැතේ පැසිෆික් ගුවන් සේවයට අයත් යානයකින් ශ්‍රී ලංකාවෙන් පිටත්ව ගිය බවයි.\nආසියානු ශාන්තිකර කලාපීය ව්‍යවසායකයින් සහ ජර්මානු ව්‍යවසායකයින් අතර සම්බන්ධතා ශක්තිමත් කිරීමේ අරමුණින් පැවැත්වෙන මෙම සමුළුව හොංකොං ජාත්‍යන්තර සම්මන්ත්‍රණ ශාලාවේදී අද සිට ආරම්භ වනවා.\nමේ මස 5 වනදා දක්වා මෙම සමුළුව පැවැත්වෙන අතර, ඊට එම කලාපයන්හි ප්‍රමුඛ නීති සම්පාදකයින්, විද්වතුන් සහ ව්‍යවසායකයන් එක්වනවා.",
       "URL": "https://www.hirunews.lk/146687/අගමැති-හොංකොං-බලා-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=4811"
}