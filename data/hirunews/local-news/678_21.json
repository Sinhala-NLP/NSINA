{
       "Source": "hirunews",
       "Timestamp": "Friday, 09 December 2022 - 11:06",
       "Headline": "රුපියල් මිලියන 400ක වටිනාකමකින් යුත් රත්‍රං කිලෝ 22ක් රේගු භාරයට (වීඩියෝ)",
       "News Content": "කටුනායක ගුවන් තොටුපලෙන් දිවයිනට පැමිණි ශ්‍රී ලාංකිකයින් 04 දෙනෙකු නීතිවිරෝධී ලෙස දිවයිනට රැගෙන ආ රත්‍රං කිලෝ 22 කට ආසන්න ප්‍රමාණයක් රේගුව සිය භාරයට ගෙන තිබෙනවා.\nඩුබායි සිට චෙන්නායි නුවර හරහා පැමිණි මගීන් තුන්දෙනෙකු ඇතුළු මෙම සිවු දෙනා පිළිබඳ ඉන්දියාවේ ආදායම් බුද්ධි ආයතනය විසින් රේගු අධ්‍යක්ෂ ජනරාල්වරයා වෙත ලබාදුන් තොරතුරකට අනුවයි රුපියල් මිලියන 400කට ආසන්න වටිනාකමකින් යුත් මෙම රත්‍රං තොගය සොයාගෙන ඇත්තේ.\nගමන් මළු තුළ එම රත්‍රං රන් ආභරණ, ද්‍රව මෙන්ම වර්ණ ගැන්වූ රන් කුඩු කරල් ලෙසද සකසා සඟවා තිබූ බවයි රේගු මාධ්‍ය ප්‍රකාශක, රේගු අධ්‍යක්ෂ සුදත්ත සිල්වා කියා සිටියේ.\nඑසේ ම රන් කුඩු සූක්ෂම ලෙස ආලේප කළ ඇඳුම් 30ක් ද මෙහි දී සොයා ගෙන තිබුණා.",
       "URL": "https://www.hirunews.lk/322274/රුපියල්-මිලියන-400ක-වටිනාකමකින්-යුත්-රත්‍රං-කිලෝ-22ක්-රේගු-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=678"
}