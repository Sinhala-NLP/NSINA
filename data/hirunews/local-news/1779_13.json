{
       "Source": "hirunews",
       "Timestamp": "Monday, 02 August 2021 - 16:46",
       "Headline": "උපත්, විවාහ සහ මරණ සහතික පිටපත් මාර්ගගත ක්‍රමයට",
       "News Content": "උපත්, විවාහ සහ මරණ සහතික පිටපත් මාර්ගගත (ඔන්ලයින්) ක්‍රමයට ලබාදීම ‍අගෝස්තු මස (04) වනදා සිට ආරම්භ කරන බව රෙජිස්ට්‍රාර් ජනරාල් දෙපාර්තමේන්තුව පවසනවා.\nමෙම සහතික පිටපත් මාර්ගගත ක්‍රමයට ලබාගැනීම සඳහා ජංගම දුරකතනය සහ පරිගණක භාවිතයෙන් ඉල්ලුම් කළ හැකි අතර වීසා සහ මාස්ටර් කාඩ්පත් භාවිතා කර ඒ සඳහා අදාළ ගෙවීම් සිදුකළ හැකි බවයි සඳහන් වන්නේ.\nඑම සහතික ශීඝ්‍රගාමී තැපෑල ඔස්සේ නිවසටම ගෙන්වා ගැනීමට හෝ ළඟම පිහිටි ප්‍රාදේශීය ලේකම් කාර්යාලයට පැමිණ ලබාගැනීමේ පහසුකම් සපයා ඇතැයි එම දෙපාර්තමේන්තුව වැඩිදුරටත් සඳහන් කළා.\nhttps://online.ebmd.rgd.gov.lk/ වෙබ් අඩවියෙන් මෙම සහතික පත් ඉල්ලුම් කළ හැකි අතර අවශ්‍ය තොරතුරු www.rgd.gov.lk වෙඩ් අඩවියෙන් සහ 011 2889518 දුරකතන අංකය ඇමතීමෙන් ලබා ගත හැකි බවද සඳහන්.",
       "URL": "https://www.hirunews.lk/278675/උපත්-විවාහ-සහ-මරණ-සහතික-පිටපත්-මාර්ගගත-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=1779"
}