{
       "Source": "hirunews",
       "Timestamp": "Friday, 29 July 2022 - 9:07",
       "Headline": "කිඹුලා ඇලේ ගුණාගේ මත්ද්‍රව්‍ය ජාලයේ තවත් දෙදෙනකු පොලිස් අත්අඩංගුවට",
       "News Content": "මත්ද්‍රව්‍ය හා සංවිධානාත්මක අපරාධ කල්ලි නායකයෙකු වන කිඹුලා ඇලේ ගුණාගේ මත්ද්‍රව්‍ය ජාලය මෙහෙය වන පුද්ගලයින් දෙදෙනකු විශේෂ කාර්ය බලකායේ බුද්ධි කොට්ඨාසයේ නිලධාරින් විසින් අත් අඩංගුවට ගෙන තිබෙනවා.\nඊයේ (28) මෙම වැටලීම සිදුකර ඇත්තේ වත්තල - කාමේල් පටුමග ප්‍රදේශයේදියි.\nඑහිදී අදාළ සැකකරුවන් සන්තකයේ තිබී ජීව අත් බෝම්බයක්, කේරළ ගංජා සහ හෙරොයින් ද සොයා ගැනුණා.\nසිද්ධිය සම්බන්ධයෙන් වත්තල පොලිසිය වැඩිදුර විමර්ශන සිදු කරනවා.\nමේ අතර අයිස් මත්ද්‍රව්‍ය තබාගෙන සිටි පුද්ගලයෙකු ද විශේෂ කාර්ය බලකායේ නිලධාරින්ගේ අත්අඩංගුවට පත්ව තිබෙනවා.\nවිශේෂ කාර් ය බලකාය ගෝනහේන කඳවුරේ නිලධාරින්ට ලද තොරතුරකට අනුව ජාඇල - කොටුගොඩ ප්‍රදේශයේදියි මෙම වැටලීම සිදුකර ඇත්තේ.\nඑහිදී අයිස් මත්ද්‍රව්‍ය ග්‍රෑම් 17.32ක් සමග 37 හැවිරිදි කොටුගොඩ ප්‍රදේශයේම පදිංචිකරුවෙකු අත් අඩංගුවට ගෙන තිබෙනවා.\nපොලිස් භාරයට ගැනුණු අයිස් මත්ද්‍ර්ව්‍ය තොගයේ දළ වටිනාකම රුපියල් 170,000ක් පමණ වන බවයි අනාවරණ වී ඇත්තේ.\nසිද්ධිය සම්බන්ධයෙන් ජාඇල පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/311265/කිඹුලා-ඇලේ-ගුණාගේ-මත්ද්‍රව්‍ය-ජාලයේ-තවත්-දෙදෙනකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=984"
}