{
       "Source": "hirunews",
       "Timestamp": "Thursday, 28 September 2017 - 20:06",
       "Headline": "නිධන් සෙවීමට නව ක්‍රමයක් යොදාගත් අයෙක් අත්අඩංගුවට",
       "News Content": "නිධන් වස්තු ලබා ගැනීමේ අරමුණින් පුරාවස්තුවලට හානි කිරීමේ සිද්ධීන් පසුගිය කාලයේ දිවයිනේ විවිධ ප්‍රදේශවලින් වාර්තා වුණා.\nජාවාරම්කරුවන් පවසන්නේ නිදන් වස්තු තැන්පත්ව ඇතැයි සැක කෙරෙන ගල් තලාවලට රසායනික ද්‍රව්‍ය යොදා එම ගල්තලා බිද දැමිය හැකි බවයි.\nඑම රසායනිකය අලෙවි කරන පුද්ගලයෙකු හිරු සී.අයි.ඒ දුරකතනය ඔස්සේ සම්බන්ධ කරගත්තා.\nහිරු සී.අයි.ඒ කණ්ඩායම අතුරුගිරිය පොලිසියේ දූෂණ මර්දන ඒකකයේ නිලධාරීන් සමග තහනම් රසායනිකය රැගෙන එන පුද්ගලයා අත්අඩංගුවට ගැනීම සඳහා සැලසුමක් සකස් කළා.\nඒ අනුව හෝමාගම - ගොඩගම ප්‍රදේශයට තහනම් රසායනිකය රැගෙන පැමිණි පුද්ගලයා ඒ පිළිබද විස්තර කරන අතරතුරම අත්අඩංගුවට ගැනුණා.",
       "URL": "https://www.hirunews.lk/172098/නිධන්-සෙවීමට-නව-ක්‍රමයක්-යොදාගත්-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4298"
}