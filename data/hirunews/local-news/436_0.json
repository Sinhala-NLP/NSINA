{
       "Source": "hirunews",
       "Timestamp": "Tuesday, 04 April 2023 - 10:40",
       "Headline": "අඩු වූ ගෑස් නව මිල (වීඩියෝ)",
       "News Content": "12.5Kg ලිට්‍රෝ ගෑස් සිලින්ඩරයක මිල අද(04) මධ්‍යම රාත්‍රියේ සිට රු.1,005 ක මුදලකින් අඩු කරන බව ලිට්‍රෝ ගෑස් ආයතනයෙහි සභාපති මුදිත පීරිස් පවසනවා. ඒ අනුව එහි නව මිල රු.3,738 ක්.\nලිට්‍රෝ සභාපතිවරයා වැඩි දුරටත් පැවසුවේ, 5Kg ක ගෑස් සිලින්ඩරයක මිල රු.402 ක මුදලකින් අඩු වන බවයි. ඒ අනුව එහි නව මිල වන්නේ රු.1,502 ක්.\nමීට සමගාමීව 2.5Kg ක ගෑස් සිලින්ඩරයක මිලද රු.183කින් අඩුවන අතර, එහි නව මිල රු.700ක් ලෙස දැක්වෙනු ඇත.\nඑමෙන්ම ලාෆ් ගෑස් මිලද අද මධ්‍යම රාත්‍රියේ සිට පහත දැමීමට තීරණය කර තිබෙනවා.\nඒ අනුව 12.5Kg ගෘහස්ථ ලාෆ් ගෑස් සිලින්ඩරයක මිල රු.1,290 කින් අඩු කර ඇති අතර, එහි නව මිල සටහන් වන්නේ රු.3,990 ක් ලෙසයි.\n5Kg ක ලාෆ් ගෑස් සිලින්ඩරයක මිල රු.516 කින් අඩුකර ඇති අතර, එහි නව මිල රු.1,596 ක් වනු ඇති.",
       "URL": "https://www.hirunews.lk/331677/අඩු-වූ-ගෑස්-නව-මිල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=436"
}