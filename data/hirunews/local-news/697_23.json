{
       "Source": "hirunews",
       "Timestamp": "Wednesday, 30 November 2022 - 15:37",
       "Headline": "මනුෂ්‍යය ඝාතනයක් සිදුකිරීමට උපකාර කළ පුද්ගලයන් තිදෙනෙකු නීතිවිරෝධී මත්ද්‍රව්‍ය සමඟ හසුවෙයි",
       "News Content": "මනුෂ්‍යය ඝාතනයක් සිදුකිරීමට උපකාර කළ පුද්ගලයන් තිදෙනෙකු හෙරොයින් මත්ද්‍රව්‍ය සමඟ ඇල්විටිවෙළ, රාගම ප්‍රදේශයේ දී පොලිස් විශේෂ කාර්ය බලකාය විසින් සිය භාරයට ගෙන තිබෙනවා.\nඒ, ගෝනහේන විශේෂ කාර්ය බලකාය කඳවුරේ නිලධාරින්ට ලද තොරතුරකට අනුවයි.\nපසුගිය 28 වැනිදා රාගම, ඇල්විටිවෙළ ප්‍රදේශයේ පිහිටි නිවසක උඩුමහලේ කාමරයක් තුළ දී සිදුකළ මෙම වැටලීමේ දී මනුෂ්‍ය ඝාතනයකට ආධාර අනුබල දුන් පුද්ගලයන් තිදෙනෙකු ජාවාරම් කිරිම සදහා සන්තකයේ තබාගෙන සිටි හෙරොයින් ග්‍රෑම් 05යි මි.ග්‍රෑ. 580 ක්, ජංගම දුරකතන 01ක්, විද්‍යුත් තරාදියක් සහ යතුරු පැදියක් ද සොයා ගැණුනා.\nවයස අවුරුදු 23 හා 24 හැවිරිදි සැකකරුවන් රාගම ප්‍රදේශයේ පදිංචිකරුවන්.\nඔවුන් වැඩිදුර විමර්ශන කටයුතු සඳහා කොළඹ අපරාධ කොට්ටාශය වෙත භාර දී තිබෙනවා.",
       "URL": "https://www.hirunews.lk/321650/මනුෂ්‍යය-ඝාතනයක්-සිදුකිරීමට-උපකාර-කළ-පුද්ගලයන්-තිදෙනෙකු-නීතිවිරෝධී-මත්ද්‍රව්‍ය-සමඟ-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=697"
}