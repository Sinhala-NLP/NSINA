{
       "Source": "hirunews",
       "Timestamp": "Friday, 20 August 2021 - 13:56",
       "Headline": "මහ නා හිමිවරුන්ගේ ඉල්ලීම ජනපති ඉටුකරන බව රාජ්‍ය ඇමති චන්න ජයසුමන කියයි (වීඩියෝ)",
       "News Content": "පවතින කොරෝනා තත්වය මත රට වසන ලෙස  අස්ගිරි - මල්වතු මහ නාහිමිවරුන් කළ ඉල්ලීම අද පැවති කොවිඩ් කාර්ය සාධක බලකා රැස්වීමේදී ජනාධිපතිවරයා සාධනීයව භාරගත් බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nඑම රැස්වීමෙන් අනතුරුව මාධ්‍ය වෙත අදහස් දක්වමින් ඔහු වැඩිදුරටත් කියා සිටියේ මේ සම්බන්ධයෙන් ජනාධිපතිවරයා නිල වශයෙන් දැනුම් දෙනු ඇති බවයි.\nජනාධිපති කාර්යාලයේ දී අද පෙරවරුවේ කොවිඩ් කාර්ය සාධක බලකායේ රැස්වීම පැවැත්වුණා.",
       "URL": "https://www.hirunews.lk/280191/මහ-නා-හිමිවරුන්ගේ-ඉල්ලීම-ජනපති-ඉටුකරන-බව-රාජ්‍ය-ඇමති-චන්න-ජයසුමන-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1742"
}