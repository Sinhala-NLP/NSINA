{
       "Source": "hirunews",
       "Timestamp": "Saturday, 01 June 2019 - 9:11",
       "Headline": "බීඩි තොගයක් සමඟ කාන්තාවක් අත්අඩංගුවට",
       "News Content": "විදෙස් රටක නිෂ්පාදිත නීතිවිරෝධී ලෙස ගෙන්වූ බීඩි 15,000ක් සමඟ කාන්තාවක් වනාතවිල්ලුව පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මන්නාරම සිට පුත්තලම දෙසට ධාවනය වූ බස් රථයක් පරීක්ෂා කිරීමේදී මෙම බීඩි තොගය සහ සැකකාරිය අත්අඩංගුවට ගත් බවයි.\nඇය සූක්ෂම ලෙස පැකට් 34ක මෙම බීඩි අසුරා ගමන් මල්ලේ සඟවාගෙන ගොස් තිබුණා.\nඅදාළ කාන්තාව පුත්තලම මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂයක දඩයක් මත මුදා හැර ඇති අතර ඇය පොලීසියට පවසා ඇත්තේ බීඩි තොගය අලෙවි කිරීම සඳහා කොළඹට රැගෙන යමින් සිටි බවයි.",
       "URL": "https://www.hirunews.lk/217497/බීඩි-තොගයක්-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3323"
}