{
       "Source": "hirunews",
       "Timestamp": "Sunday, 04 April 2021 - 14:08",
       "Headline": "අනතුරු දෙකකින් යතුරුපැදිකරුවන් දෙදෙනෙකු ජීවිතක්ෂයට",
       "News Content": "මිරිහාන සහ නිට්ටඹුව ප්‍රදේශවල සිදු වූ රිය අනතුරු දෙකකින් පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nඊයේ රාත්‍රියේ මෙම අනතුරු දෙක සිදුව ඇති අතර, මිරිහාන ප්‍රදේශයේ සිදුවූ අනතුර පරණ කැස්බෑව මාර්ගයේදී සිදුව ඇති අතර, ඉන් මියගොස් ඇත්තේ 47 හැවිරිදි බුලත්සිංහල ප්‍රදේශයේ පදිංචි පුද්ගලයෙක්.\nමාර්ගයේ ධාවනය වූ ලොරි රථයක් නවතා තිබූ අදාළ යතුරුපැදියේ ගැටීමෙනුයි මෙම අනතුර සිදුව ඇත්තේ.\nමේ අතර, කොළඹ - නුවර මාර්ගයේ - නිට්ටඹුව - මල්වත්ත මංසන්ධිය ආසන්නයේදී අනෙක් අනතුර සිදුව ඇති අතර, ඉන් මියගොස් ඇත්තේ 59 හැවිරිදි නිට්ටඹුව ප්‍රදේශයේම පදිංචිකරුවෙක්.\nලංගම බස් රථයක් සහ යතුරුපැදියක් ගැටීමෙන් අනතුර සිදුව තිබෙනවා.",
       "URL": "https://www.hirunews.lk/267473/අනතුරු-දෙකකින්-යතුරුපැදිකරුවන්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2042"
}