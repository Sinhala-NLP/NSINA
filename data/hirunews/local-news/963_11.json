{
       "Source": "hirunews",
       "Timestamp": "Friday, 05 August 2022 - 13:08",
       "Headline": "උතුරේ පාසල් දින පහට ම විවෘත වෙයි",
       "News Content": "මේ මස 8 වැනි දා සිට උතුරේ සියලු ම පාසල් දින පහ පුරා ම පවත්වා ගෙන යන ලෙස උතුරු පළාත් අධ්‍යාපන ලේකම්වරයා නිවේදනයක් මඟින් පාසල් දැනුම්වත් කර තිබෙනවා.\nප්‍රවාහන පහසුකම් ඉතා ම දුර්වල පළාත්වල පාසල් ආරම්හ කිරීම හා පවත්වාගෙන යාම සම්බන්ධයෙන් විදුහල්පතිවරු හා කලාප අධ්‍යාපන අධ්‍යක්ෂවරු රැස් වී සාකච්ඡා කොට තීරණයක් ගන්නා ලෙස යි එම නිවේදනයේ සදහන් කොට ඇත්තේ.\nඉන්ධන අවශ්‍යතා ඇති ගුරුවරුන්ට ඔවුන් ළඟ ම ඇති ඉන්ධන පිරවුම්හලෙන් උදෑසන 6 සිට 8 දක්වා අපහසුවකින් තොර ව ඉන්ධන ලබා ගැනීමට පහසුකම් සලසා දෙන ලෙස ද උතුරු පළාත් අධ්‍යාපන ලේකම්වරයා කලාප අධ්‍යාපන අධ්‍යක්ෂවරුන්ට දැනුම් දී ඇති බව සඳහන්.\nඉන්ධන ප්‍රමාණවත්ව සපයා ගැනීම අපහසු දුර බැහැර ප්‍රදේශවල සිටින ගුරුවරුන්ට පමණක් සතියේ දින 03 ක් පාසල් පැමිණීමට අවසර ලබාදී  තිබෙනවා.",
       "URL": "https://www.hirunews.lk/311961/උතුරේ-පාසල්-දින-පහට-ම-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=963"
}