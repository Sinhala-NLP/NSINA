{
       "Source": "hirunews",
       "Timestamp": "Saturday, 11 March 2023 - 13:11",
       "Headline": "තලවිල ශාන්ත ආනා දේවස්ථානයේ වාර්ෂික මංගල්‍යය හෙට",
       "News Content": "තලවිල ශාන්ත ආනා දේවස්ථානයේ වාර්ෂික මංගල්‍යය හෙටට යෙදී තිබෙනවා. මෙම උත්සවය සඳහා ලක්ෂ සංඛ්‍යාත බැතිමතුන් පිරිසක් මේ වනවිටත් පැමිණෙමින් සිටින බවයි හිරු ප්‍රවෘත්ති අංශයට අදහස් දැක්වූ තලවිල ශාන්ත ආනා දේවාස්ථානය භාර මීසම් පාලක ලයිලි ප්‍රනාන්දු පියතුමන් කියා සිටියේ.\nමේ අතර, තලවිල ශාන්ත ආනා දේවාස්ථානයේ වාර්ෂික මංගල්‍යය නිමිත්තෙන් විශේෂ දුම්රිය 7 ක් යොදවා ඇති බව දුම්රිය දෙපාර්තමේන්තුව ද සඳහන් කළා.\nඒ අනුව, අද සිට අනිද්දා දක්වා මෙම විශේෂ දුම්රිය ධාවනය වන බවයි දුම්රිය දෙපාර්තමේන්තුවේ ගමනාගමන නියෝජ්‍ය සාමාන්‍යාධිකාරි එන්.ජේ.ඉදිපොළගේ හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/329616/තලවිල-ශාන්ත-ආනා-දේවස්ථානයේ-වාර්ෂික-මංගල්‍යය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=483"
}