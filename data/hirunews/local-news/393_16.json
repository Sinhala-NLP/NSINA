{
       "Source": "hirunews",
       "Timestamp": "Monday, 24 April 2023 - 19:18",
       "Headline": "ඇන්ටනාව සවිකිරීමට යාමේ දී අධිබලැති විදුලි රැහැනක ගැටී අයෙක් මරුට",
       "News Content": "රූපවාහිනී ඇන්ටනාව සවිකිරීමට යාමේදී ඇන්ටනා වයරය වොට් 33,000ක අධිබලැති විදුලි රැහැනක ගැටීමෙන් සිදුවූ විදුලි සැර වැදීමකින් තිදරු පියෙක් මියගොස් තිබෙනවා.\nකන්දකැටිය පොලිස් වසමේ මීගහකිවුල ප්‍රදේශයේ දී ඊයේ(23) සවස මෙම අවාසනාවන්ත අනතුර සිදුව ඇති බව පොලිසිය පවසනවා.\nමෙම අනතුරින් මියගොස් ඇත්තේ වයස අවුරුදු56 ක් වන එම ප්‍රදේශයේම පදිංචි වඩු කාර්මිකයෙක්.\nසිය නිවස පිටුපස ඇති දෙල්ගහේ ඇන්ටනාව සවිකිරීම සඳහා ඇන්ටනාවද රැගෙන එම ගසට නැගි මෙම පුද්ගලයා දෙල් ගසේ සිට නිවසේ වහලට ඇන්ටනා වයරය විසි කිරීමේදී එම වයරය අධිබලැති විදුලි රැහැනේ පැටලී ඇන්ටනා වයරය දියේ විදුලිය ගමන්කරමින් ගසේ සිටි පුද්ගලයාට විදුලි සැර වැදී මියගොස් ඇති බවද පොලීසිය සඳහන් කරනවා.",
       "URL": "https://www.hirunews.lk/333354/ඇන්ටනාව-සවිකිරීමට-යාමේ-දී-අධිබලැති-විදුලි-රැහැනක-ගැටී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=393"
}