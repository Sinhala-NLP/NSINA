{
       "Source": "hirunews",
       "Timestamp": "Tuesday, 14 March 2023 - 14:06",
       "Headline": "සම්මත ක්‍රමවේදයෙන් බැහැරව පොඩි මැණිකේට ආසන වෙන්කිරීමක්",
       "News Content": "කොළඹ කොටුවෙන් දිනපතා උදෑසන 8යි 30ට පිටත්වන පොඩි මැණිකේ දුම්රිය, ලබන 20 වැනිදා වෙන්කරනු ලබන ආසන සියල්ල, නියෝජ්‍ය වානිජ අධිකාරීවරයාගේ නියමයෙන් වෙනත් පුද්ගලයින්ට වෙන් කිරීම අත්හිටුවා තිබෙනවා.\nසම්මත ක්‍රමවේදයෙන් පරිබාහිරව විදෙස් සංචාරකයින් පිරිසක් වෙනුවෙන් මෙලෙස ආසන වෙන්කිරීමෙන් සාමන්‍ය ජනතාව දැඩි අසීරුතාවකට පත්ව සිටින බවයි දුම්රිය ස්ථානාධිපතිවරුන්ගේ සංගමයේ සභාපති සුමේධ සෝමරත්න සඳහන් කළේ.\nමේ අතර දියලුම ඇල්ලේ උඩදියලුම නැරඹීමට පැමිණෙන විදෙස් සංචාරකයින්ගෙන් මුදල් අය කිරීමට හල්දුම්මුල්ල ප්‍රාදේශීය සභාව කටයුතු කිරීම හේතුවෙන් එම සංචාරකයින් අසීරුතාවකට මුහුණ දී තිබෙනවා.\nපහසුකම් සළසා දීම සඳහා බව පවසමින් රුපියල් 350ක මුදලක් ලබාගත්ත ද එවැනි කිසිදු පහසුකමක් සපයා දී නොමැති බවයි ප්‍රදේශවාසීන් චෝදනා කළේ.\nසංචාරකයින්ට සිදු වන මෙම අසාධාරණය සම්බන්ධයෙන් ඔවුන් මුදල් අය කිරීම සඳහා යොදවා ඇති නිලධාරීන්ගෙන් විමසීමට ගිය අවස්ථාවේ උණුසුම් තත්වයක් ද ඇතිවුණා.",
       "URL": "https://www.hirunews.lk/329919/සම්මත-ක්‍රමවේදයෙන්-බැහැරව-පොඩි-මැණිකේට-ආසන-වෙන්කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=477"
}