{
       "Source": "hirunews",
       "Timestamp": "Wednesday, 29 March 2023 - 9:59",
       "Headline": "රක්ෂණ ආයතනයක සේවිකාවන් තුන්දෙනෙකුට ලිංගික අතවර කළ දෙදෙනෙකු අත්අඩංගුවට",
       "News Content": "පුත්තලම ප්‍රදේශයේ රක්ෂණ ආයතනයක සේවිකාවන් තුන්දෙනෙකුට ලිංගික අතවර කිරීම සම්බන්ධයෙන් එම ආයතනයේ කළමණාකරුවෙකු සහ තවත් පුද්ගලයෙකු අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාශය සඳහන් කළේ පුත්තලම කොට්ඨාස ළමා හා කාන්තා කාර්යාංශයට ලද පැමිණිල්ලකට අනුව මෙලෙස අත්අඩංගුවට ගෙන ඇත්තේ අවුරුදු 33 සහ 45 යන වයස්වල පසුවන පුත්තලම ප්‍රදේශයේ පදිංචිකරුවන් බවයි.\nමොවුන් ඊයේ (28) පුත්තලම මහේස්ත්‍රාත් අධිකරණයට ඉදිරිපත් කිරීමෙන් පසු රුපියල් ලක්ෂ 05 ක ශරීර ඇප මත මුදාහැර තිබෙනවා.",
       "URL": "https://www.hirunews.lk/331211/රක්ෂණ-ආයතනයක-සේවිකාවන්-තුන්දෙනෙකුට-ලිංගික-අතවර-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=447"
}