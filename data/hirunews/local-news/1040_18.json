{
       "Source": "hirunews",
       "Timestamp": "Thursday, 07 July 2022 - 12:57",
       "Headline": "ගෝලීය කොවිඩ් අවදානම වැඩි වෙයි - වර්ධක එන්නත් ගන්නැ යි උපදෙස්",
       "News Content": "ගෝලීය ව යලි කොවිඩ් පැතිරී සුළු වැඩිවීමක් පෙන්නුම් කරන හෙයින් යම් අවදානමක් ශ්‍රී ලංකාවට ද පවතින බව සෞඛ්‍ය අංශ පෙන්වා දෙනවා.\nඑවැනි තත්ත්වයක් වලක්වා ගැනීම සදහා කොවිඩ් වර්ධක එන්නත් ලබාගැනීම ඉතා වැදගත් බවයි වසංගත රෝග විද්‍යා ඒකකයේ ප්‍රධානී වෛද්‍ය සමිත ගිණිගේ කියා සිටියේ.\nඔමික්‍රොන් ප්‍රභේදයේ නව අනුප්‍රභේද කිහිපයක් මේ වන විට ලොව පුරා වාර්තා වී ඇති අතර පෙර වාර්තා වු ඔමික්‍රොන් ප්‍රභේදවලට වඩා වේගයෙන් එය ව්‍යාප්ත වන බව ඔහු සදහන් කළා.\nපසුගිය මාස 03ක කාලය තුළ මෙරට කොවිඩ් රෝගීන් සංඛ්‍යාව 10ත් 15ත් අතර සංඛ්‍යාවක් දක්වා පාලනය කිරීමට හැකි ව තිබෙනවා.\nකොවිඩ් මරණ සංඛ්‍යාව ද සතියකට එකක් මරණයක් හෝ දෙකක් ලෙස වාර්තාව වන අතර එයට හේතු වී ඇත්තේ මෙරට තුළ පැවති එන්නත්කරණ ක්‍රියාවලිය බවයි විශේෂඥ වෛද්‍යවරයා කියා සිටියේ.\nමේ අතර, ලෝක සෞඛ්‍ය සංවිධානයේ ප්‍රධානී ටෙඩ්රෝස් ඇඩිනම් ගේබි්‍රයේසස් කියා සිටියේ, කොවිඩ් වෛරසය ගැන නිසි අවධානයක් යොමු නො කිරීම සහ පරීක්ෂණ සිදු නො කිරීම හේතුවෙන් වර්තමානයේ කොවිඩ් නව ප්‍රභේදවල බරපතළ තත්ත්වය වටහා ගැනීමට නො හැකි වී ඇති බවයි.",
       "URL": "https://www.hirunews.lk/309305/ගෝලීය-කොවිඩ්-අවදානම-වැඩි-වෙයි-වර්ධක-එන්නත්-ගන්නැ-යි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1040"
}