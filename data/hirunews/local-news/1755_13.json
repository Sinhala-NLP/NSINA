{
       "Source": "hirunews",
       "Timestamp": "Saturday, 14 August 2021 - 10:15",
       "Headline": "ජූලි මාසය ලොව මෙතෙක් වාර්තා වූ උණුසුම්ම මාසයයි",
       "News Content": "පසුගිය ජූලි මාසය ලොව මෙතෙක් වාර්තා වූ උණුසුම්ම මාසය බව ඇමරිකානු මධ්‍යම විද්‍යා සහ නියාමන ඒජන්සිය ප්‍රකාශ කළා.\nලැබී ඇති දත්ත අනුව ජූලි මාසයේ ලොව ගොඩබිම සහ සාගරයේ උෂ්ණත්වයන්හි ඒකාබද්ධ සාමාන්‍යය 20 වන සියවසේ එහි සාමාන්‍ය අගය වූ සෙල්සියස් අංශක 15යි දශම 8ට වඩා සෙල්සියස් අංශක දශම 9යි 3කින් ඉහළ අගයක්.\nඑය මීට වසර 142කට පෙර ලොව උෂ්ණත්ව දත්ත වාර්තා සටහන් කිරීම ආරම්භ වූ දා පටන් වාර්තා වූ ඉහළම අගයයි.\nමීට පෙර 2016 වසරේ ජූලි මාසයේ එලෙස වාර්තා වූ ඉහළම අගය 2019 සහ 2020 වසර වලදී සම කෙරුණා. විද්‍යාඥයන් පෙන්වා දෙන්නේ ලෝක කාළගුණ වෙනසේ දිගු කාලීන බලපෑම මෙලෙස උෂ්ණත්වය ඉහළ යාමට හේතුව බවයි.",
       "URL": "https://www.hirunews.lk/279664/ජූලි-මාසය-ලොව-මෙතෙක්-වාර්තා-වූ-උණුසුම්ම-මාසයයි",
       "Category": "Local News",
       "Parent URL": "https://www.hirunews.lk/local-news.php?pageID=1755"
}