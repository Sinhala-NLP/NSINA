{
       "Source": "hirunews",
       "Timestamp": "Friday, 11 December 2020 - 19:23",
       "Headline": "කොළඹ මහල් නිවාසවල කොරෝනා පරීක්ෂණ 5,000ක්",
       "News Content": "කොරෝනා වෛරසයේ වැඩිම බලපෑමකට ලක්ව ඇති කොළඹ දිස්ත්‍රික්කයේ පවුල් 14,116ක් නිවාස නිරෝධායනයට ලක් කර ඇති බව කොළඹ දිස්ත්‍රික් ලේකම් ප්‍රදීප් යසරත්න ප්‍රකාශ කළා.\nකොළඹ වැඩිම බලපෑමකට ලක්ව ඇත්තේ කොළඹ - තිඹිරිගස්යාය, කොළොන්නාව යන ප්‍රාදේශීය ලේකම් කොට්ඨාශ බවයි ඔහු කියා සිටියේ.\nමෙම ප්‍රදේශවල පී.සී.ආර්. සහ ඇන්ටිජන් පරීක්ෂණ පන්දහසක් පමණ මේ වනවිට සිදුකර ඇති බව කොළඹ දිස්ත්‍රික් ලේකම්වරයා සඳහන් කළා.\nපසුගිය දින කිහිපය තුළම හුදෙකලා කර ඇති ඇතැම් ප්‍රදේශවල ජනතාව සහන ලබාදෙන ලෙස ඉල්ලා විරෝධතාවල නිරත වුණා.\nඒ, සෞඛ්‍ය අංශ ලබාදී ඇති නිර්දේශ ද නොතකමින්.\nමේ අතර පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ඉල්ලා සිටියේ හුදකලා කර ඇති ප්‍රදේශවල ජනතාවට විරෝධතාවල නිරත නොවී තවදුරටත් සෞඛ්‍ය අංශ ලබාදෙන උපදෙස් අනුව කටයුතු කරන ලෙසයි.",
       "URL": "https://www.hirunews.lk/256822/කොළඹ-මහල්-නිවාසවල-කොරෝනා-පරීක්ෂණ-5000ක්",
       "Category": "Local News",
       "Parent URL": "https://www.hirunews.lk/local-news.php?pageID=2280"
}