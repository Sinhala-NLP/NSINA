{
       "Source": "hirunews",
       "Timestamp": "Thursday, 04 August 2016 - 10:00",
       "Headline": "තොරතුරු දැනගැනීමේ පනතට කථානායක අත්සන් තබයි",
       "News Content": "පාර්ලිමේන්තුවේදී සම්මත කෙරුණු තොරතුරු දැන ගැනීමේ පනතට කතානායකවරයා අද උදෑසන අත්සන් තැබූ බව නියෝජ්‍ය මහලේකම් නීල් ඉද්දවල ප්‍රකාශ කළා.\nඒ අනුව අද සිට මෙය ක්‍රියාත්මක බවයි නියෝජ්‍ය කථානායකවරයා ප්‍රකාශ කළේ.\nමෙම පනතට කථානායකවරයා අත්සන් තබා ඇති බව පසුගිය අඟහරුවාදා පැවති කැබිනට් තීරණ දැනුම්දීමේ මාධ්‍ය හමුවේදි පාර්ලිමේන්තු ප්‍රතිසංස්කරණ සහ ජනමාධ්‍ය අමාත්‍ය සම කැබිනට් ප්‍රකාශක ගයන්ත කරුණාතිලක ප්‍රකාශ කළා.\nකෙසේ වෙතත් ඊයේ පැවති මාධ්‍ය හමුවකට එක්වෙමින් ඒකාබද්ධ විපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන සඳහන් කළේ පනතට කථානායකවරයා තවමත් අත්සන් තබා නොමැති බවයි.\nතොරතුරු දැන ගැනීමේ පනත් කෙටුම්පත ජුනි 24 වනදා පාර්ලිමේන්තුවේදී සම්මත වුණු අතර, එය ක්‍රියාකාරී නීතියක් බවට පත්වන්නේ කතානායකවරයා ඊට අත්සන් තැබීමෙන් පසුවයි.",
       "URL": "https://www.hirunews.lk/139785/තොරතුරු-දැනගැනීමේ-පනතට-කථානායක-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4937"
}