{
       "Source": "hirunews",
       "Timestamp": "Tuesday, 08 March 2016 - 19:02",
       "Headline": "HIV බියක් නිසා පාසලක් අහිමි වූ දරුවාට පාසැලක් ලැබෙයි",
       "News Content": "එච්.අයි.වී බියක් හේතුවෙන් අසාධාරණයට ලක්වූ කුලියාපිටිය - පැල්පොළ - බෝගහ හන්දිය ප්‍රදේශයේ පදිංචි දරුවා තම පාසලට ඇතුළත් කරගැනීමට මහනුවර ත්‍රිත්ව විද්‍යාලය  කැමැත්ත පළකර තිබෙනවා.\nඊට අදාළ කටයුතු සම්බන්ධයෙන් හෙට දිනයේ පැහැදිළි ප්‍රකාශයක් සිදුකළ හැකි බවයි අධ්‍යාපන අමාත්‍යාංශ ආරංචි මාර්ග සඳහන් කළේ.\nඅදාළ දරුවා එච්.අයි.වී. ආසාදිතයෙකු නොවන බවට වෛද්‍ය පරීක්ෂණවලින් තහවුරු වී තිබුණත් ප්‍රදේශයේ ඇතැම් දෙමාපියන් එය පිළි නොගෙන කටයුතු කිරීම හේතුවෙන් මතුවුණේ ගැටළුකාරී තත්ත්වයක්.\nඅනතුරුව මේ පිළිබඳව පුළුල් සමාජ සංවාදයක් ගොඩනැගුණා.",
       "URL": "https://www.hirunews.lk/128096/hiv-බියක්-නිසා-පාසලක්-අහිමි-වූ-දරුවාට-පාසැලක්-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=5137"
}