{
       "Source": "hirunews",
       "Timestamp": "Tuesday, 13 December 2022 - 18:15",
       "Headline": "සර්ව පාක්ෂික සමුළුව ජනපතිගේ ප්‍රධානත්වයෙන් ඇරඹෙයි (වීඩියෝ)",
       "News Content": "ජනාධිපති රනිල් වික්‍රමසිංහගේ ප්‍රධානත්වයෙන් ජනාධිපති කාර්යාලයේදී සර්ව පාක්ෂික හමුව ආරම්භ වී තිබෙනවා.\nපවතින ගැටළුවලට විසඳුම් සෙවීම සඳහා සියලු පක්ෂ සමඟ සාකච්ඡා කිරීමට සූදානම් බවයි ජනාධිපතිවරයා පසුගියදා පාර්ලිමේන්තුවේදී ප්‍රකාශ කළේ.\nඒ අනුවයි අද දිනයේ මෙලෙස සර්වපාක්ෂික සමුළුවක් කැඳවා ඇත්තේ.\nඒ සඳහා අග්‍රාමාත්‍ය දිනේෂ් ගුණවර්ධන, කථානායක මහින්ද යාපා අබේවර්ධන, විපක්ෂ නායක සජිත් ප්‍රේමදාස ඇතුලු පාර්ලිමේන්තුව නියෝජනය කරන දේශපාලන පක්ෂ නායකයින් එක්ව සිටින බවයි වාර්තාවන්නේ.\nකෙසේ වෙතත් උත්තරලංකා සභාගයේ උප සභාපති උදය ගම්මන්පිල සඳහන් කළේ ජනාධිපතිවරයාගේ ප්‍රධානත්වයෙන් පැවැත්වෙන මෙම සර්ව පාක්ෂික හමුව සඳහා තම සභාගය සහභාගි නොවන බවයි.\nමේ අතර තම පාර්ශවය අදාළ සමුළුව සඳහා එක්වන බවයි දෙමළ ප්‍රගතිශීලී සන්ධානයේ නායක පාර්ලිමේන්තු මන්ත්‍රි මනෝ ගනේෂන් කියා සිටියේ.",
       "URL": "https://www.hirunews.lk/322619/සර්ව-පාක්ෂික-සමුළුව-ජනපතිගේ-ප්‍රධානත්වයෙන්-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=668"
}