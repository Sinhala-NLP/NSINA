{
       "Source": "hirunews",
       "Timestamp": "Wednesday, 12 July 2023 - 16:32",
       "Headline": "ෆේස් බුක් පැමිණිලි 9000 ඉක්මවයි",
       "News Content": "ශ්‍රී ලංකා පරිගණක හදිසි ප්‍රතිචාර සංසදයේ ජ්‍යෙෂ්ඨ තොරතුරු ආරක්‍ෂක ඉංජිනේරුවරයෙක් සඳහන් කර සිටියේ මෙම වසරේ ගත වූ මාස 6 ඇතුළත සමාජ මාධ්‍ය හරහා පැමිණිලි 9858ක් ලැබී ඇති බවයි.\nමෙසේ පැමිණිලි කර ඇති පුද්ගලයින්ගෙන් බහුතරයක් කාන්තාවන් බවයි අනාවරණය වී ඇත්තේ.\nඑම පැමිණිලිවලින් 2330ක් එනම් මේ අවුරුද්දේ වාර්තා වූ වැඩිම පැමිණිලි සංඛ්‍යාව වාර්තා වී අත්තේ මැයි මාසයේ බවද තොරතුරු ආරක්‍ෂක ඉංජිනේරුවරයා වැඩිදුරටත් සඳහන් කර සිටියා.\nෆේස් බුක් ගිණුම්වලට අනවසරයෙන් ඇතුළු වී හැක් කිරීම, ව්‍යාජ ෆේස් බුක් ගිණුම් භාවිතය, ඔන්ලයින් හරහා රැකියා ලබාදෙන බව පවසා මුදල් වංචා කිරීම යනාදිය මෙම පැමිණිලිවලට අයත් බවයි වාර්තා වන්නේ.",
       "URL": "https://www.hirunews.lk/340978/ෆේස්-බුක්-පැමිණිලි-9000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=190"
}