{
       "Source": "hirunews",
       "Timestamp": "Thursday, 10 October 2019 - 15:01",
       "Headline": "ඇල්පිටියට විශේෂ ආරක්ෂාවක්",
       "News Content": "හෙට පැවැත්වීමට නියමිත ඇල්පිටිය ප්‍රාදේශීය සභාවේ ඡන්ද විමසීමට අදාළව පොලීසිය විශේෂ ආරක්ෂක වැඩපිළිවෙලක් ක්‍රියාත්මක කර තිබෙනවා.\nපොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සඳහන් කළේ පොලිස් මාර්ග බාධක, ජංගම මුර සංචාර ආදී ආරක්ෂක විධිවිධාන රැසක් ක්‍රියාත්මක කර ඇති බවයි.\nමීට අමතරව, කැරලි මර්දන කණ්ඩායම් 4 ක් ද ඇල්පිටිය සහ පිටිගල යන පොලිස් වසම් වෙත යොමුකර ඇති බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.\nපොලිස් නිලධාරින්ට අමතරව, පොලිස් විශේෂ කාර්ය බලකා නිලධාරින් ද එම ප්‍රදේශයට පිටත් කර යවා තිබෙනවා.",
       "URL": "https://www.hirunews.lk/225974/ඇල්පිටියට-විශේෂ-ආරක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=3104"
}