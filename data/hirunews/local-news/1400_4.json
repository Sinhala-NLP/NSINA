{
       "Source": "hirunews",
       "Timestamp": "Tuesday, 25 January 2022 - 11:44",
       "Headline": "විශේෂ කාර්ය බලකාය සිදු කළ පේසාලේ මෙහෙයුම",
       "News Content": "විශේෂ කාර්ය බලකායේ මන්නාරම කඳවුරේ නිලධාරීන්ට ලද තොරතුරකට අනුව වැටලීමක් සිදු කර පුද්ගලයෙකු අත්අඩංගුවට ගෙන තිබෙනවා.\nමෙම සැකකරු අත්අඩංගුවට ගෙන ඇත්තේ, පේසාලේ පොලිස් වසමේ 8 වන කොටස - කැබී පල්ලිය ප්‍රදේශයේ දී යි.\nඅත්අඩංගුවට ගත් සැකකරු සන්තකයේ තිබී රුපියල් ලක්ෂ 20කට අධික වටිනාකමකින් යුත් අයිස් මත්ද්‍රව්‍ය තොගයක් සොයා ගැනුණා.\nඑහි ප්‍රමාණය ග්‍රෑම් 178ක් බවයි වාර්තා වන්නේ.\nමෙම පුද්ගලයා 24 හැවිරිදි වියෙහි පසුවන තරුණයෙකු වන අතර, වැඩිදුර විමර්ශන කටයුතු සිදු කිරීම සඳහා ඔහුව පේසාලේ පොලීසියට භාර දී තිබෙනවා.",
       "URL": "https://www.hirunews.lk/295101/විශේෂ-කාර්ය-බලකාය-සිදු-කළ-පේසාලේ-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=1400"
}