{
       "Source": "hirunews",
       "Timestamp": "Saturday, 13 November 2021 - 13:23",
       "Headline": "කොදෙව් - ශ්‍රී ලංකා සිව්දින පෙරහුරු තරගය හෙට සිට",
       "News Content": "සංචාරක බටහිර ඉන්දීය කොදෙව් පිල සහ ශ්‍රී ලංකාව අතර ටෙස්ට් තරගාවලියට පෙර පැවැත්වෙන සිව්දින පෙරහුරු තරගය හෙට (14) කොළඹ එස්.එස්.සී. ක්‍රීඩාංගණයේදී ආරම්භවීමට නියමිතයි.\nඑම තරගයේදී ශ්‍රී ලංකා ක්‍රිකට් සභාපතිවරයාගේ පිල මෙහෙයවීම සඳහා තෝරාගෙන ඇත්තේ චරිත් අසලංකයි.\nක්‍රීඩකයන් 15 දෙනෙකුගෙන් යුත් සංචිතයක් ඒ සඳහා නම් කර ඇති අතර, පැතුම් නිශ්ශංක, ඖෂධ ප්‍රනාන්දු, ධනංජයද සිල්වා, චාමික කරුණාරත්න, ලක්ෂාන් සඳකැන්, ලසිත් ඇඹුල්දෙණිය, විශ්ව ප්‍රනාන්දු ඇතුලු ශ්‍රී ලංකා පිල මීට පෙර නියෝජනය කළ ක්‍රීඩකයන් රැසක් ඊට ඇතුළත්.\nකණ්ඩායමේ කඩුලු රකින්නා ලෙස මිනෝද් භානුක කටයුතු කරනු ඇති.\nශ්‍රී ලංකාව සහ බටහිර ඉන්දීය කොදෙව් පිල අතර, පළමු ටෙස්ට් තරගය ලබන 21 වනදා සිට ගාල්ල ජාත්‍යන්තර ක්‍රීඩාංගණයේදී ආරම්භවීමට නියමිතයි.",
       "URL": "https://www.hirunews.lk/287892/කොදෙව්-ශ්‍රී-ලංකා-සිව්දින-පෙරහුරු-තරගය-හෙට-සිට",
       "Category": "Local News",
       "Parent URL": "https://www.hirunews.lk/local-news.php?pageID=1564"
}