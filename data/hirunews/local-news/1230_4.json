{
       "Source": "hirunews",
       "Timestamp": "Friday, 15 April 2022 - 7:19",
       "Headline": "අදත් විදුලි කප්පාදුවක් නෑ",
       "News Content": "අද දිනයේදීත් විදුලි කප්පාදුවක් සිදු නො කරන බව ලංකා විදුලිබල මණ්ඩලය ප්‍රකාශ කළා.\nසිංහල සහ දෙමළ අලුත් අවුරුද්ද යෙදී තිබූ පසුගිය දින දෙක තුළ විදුලි කප්පාදුවක් සිදු නො කෙරුණු අතර, හෙට දිනයේ දී විදුලි කප්පාදුවක් සිදු කරන්නේද යන්න සම්බන්ධයෙන් අද රැස්වී තීරණයක් ගන්නා බවයි ලංකා විදුලිබල මණ්ඩලය සඳහන් කළේ.\nබලාගාරවලට අවශ්‍ය ඉන්ධන ලැබීම සහ ජල විදුලි බලාගාර ආශ්‍රිත ජල පෝෂක ප්‍රදේශවලට ලැබෙන වර්ෂාවේ ප්‍රමාණය මත එය තීරණය වනු ඇති බව ලංකා විදුලිබල මණ්ඩලය වැඩිදුරටත් සඳහන් කළා.\nමේ අතර, ශ්‍රී ලංකා සුනිත්‍ය බලශක්ති අධිකාරියේ අධ්‍යක්ෂ ජනරාල් සුලක්ෂණ ජයවර්ධන කියා සිටියේ සිය දෛනික කටයුතු සිදු කිරීමට නිසි පරිදි කළමනාකරණය කිරීමට විදුලි පාරිභෝගිකයින් කටයුතු කළ යුතු බවයි.",
       "URL": "https://www.hirunews.lk/301979/අදත්-විදුලි-කප්පාදුවක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=1230"
}