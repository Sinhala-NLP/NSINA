{
       "Source": "hirunews",
       "Timestamp": "Thursday, 22 March 2018 - 17:56",
       "Headline": "මධ්‍යම පරිසර අධිකාරියට නව සභාපතිවරයෙක්",
       "News Content": "මධ්‍යම පරිසර අධිකාරියේ නව සභාපතිවරයා ලෙසට චන්ද්‍රරත්න පල්ලේගම පත්කර තිබෙනවා.\nඔහු සිය පත්වීමේ ලිපිය අද ජනාධිපතිවරයා අතින් ලබාගත් බවයි ජනාධිපති මාධ්‍ය අංශය සඳහන් කළේ.\nමේ අතර ශ්‍රී ලංකා මහවැලි අධිකාරියේ නව අධ්‍යක්ෂ ජෙනරාල්වරයා ලෙසට ජනාධිපති අතිරේක ලේකම් සරත් චන්ද්‍රසිරි විතාන පත්කර තිබෙනවා.\nඅමාත්‍යංශ කිහිපයක ලේකම්වරයෙකු ලෙසට මෙන්ම අතිරේක ලේකම්වරයෙකු ලෙසට කටයුතු කළ ඔහු අද පෙරවරුවේ සිය පත්වීමේ ලිපිය ලබාගත් බව ජනාධිපති මාධ්‍ය අංශය ප්‍රකාශ කළා.\nමේ අතර කැස්බෑව ආසනයේ ශ්‍රී ලංකා නිදහස් පක්ෂ සංවිධායක ලෙසට ශ්‍රී ජයවර්ධනපුර කෝට්ටේ මහ නගර සභාවේ හිටපු මන්ත්‍රී රජික කොඩිතුවක්කු පත්කර තිබෙනවා.\nමීට පෙර ඔහු කොළඹ දිස්ත්‍රික් ශ්‍රී ලංකා නිදහස් පක්ෂ සංවිධායකවරයා ලෙසට ද කටයුතු කළා.",
       "URL": "https://www.hirunews.lk/186596/මධ්‍යම-පරිසර-අධිකාරියට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=4025"
}