{
       "Source": "hirunews",
       "Timestamp": "Friday, 28 May 2021 - 15:47",
       "Headline": "29, 30, 31 දින තුනේ ආර්ථීක මධ්‍යස්ථාන විවෘත වෙයි",
       "News Content": "සංචරණ සීමා ක්‍රියාත්මක කාලය තුළ ජනතාවට අවශ්‍ය අත්‍යවශ්‍ය ආහාර ද්‍රව්‍ය නිවෙස් වෙත ලබාදීම සඳහා ජංගම අලෙවිසේවා ක්‍රියාත්මක කිරීමට දිස්ත්‍රික්ක සහ ප්‍රාදේශීය ලේකම්වරුන්ට උපදෙස් ලබාදී ඇති බව යුද හමුදාපති ජෙනරාල් ශවේන්ද්‍ර සිල්වා පවසනවා.\nඒ සම්බන්ධයෙන් දැනුවත් කිරීම සඳහා රජයේ ප්‍රවෘත්ති දෙපාර්තමේන්තුවේ අද පස්වරුවේ පැවති මාධ්‍ය හමුවකට එක්වූ පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ ඩිලිවරි සේවා පවත්වගෙන යාම සඳහා ලබාදී තිබු බලපත්‍රවල වලංගු කාලය ජූනි 7 වනදා දක්වා දීර්ඝ කර ඇති බවයි.\nඑසේම සිල්ලර වෙළඳුන්ට සහ ජංගම වෙළඳුන්ට භාණ්ඩ මිලදී ගැනීම සඳහා මේ මස 29, 30 සහ 31 යන දිනවල ආර්ථික මධ්‍යස්ථාන විවෘත කර තැබෙන බවද ඔහු සඳහන් කළා.",
       "URL": "https://www.hirunews.lk/272705/29-30-31-දින-තුනේ-ආර්ථීක-මධ්‍යස්ථාන-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1922"
}