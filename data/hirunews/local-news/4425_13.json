{
       "Source": "hirunews",
       "Timestamp": "Wednesday, 12 July 2017 - 16:05",
       "Headline": "ගැටුම් හේතුවෙන් දේපළ අහිමිවූවන්ට ඒවා යළි ලබාගැනීමට සහනයක්",
       "News Content": "යුද තත්ත්වය හේතුවෙන් සිය ඉඩකඩම් සහ දේපළ අහිමිවූ පුද්ගලයන්ට ඒවා නැවත අත්පත් කරගැනීම සඳහා පවතින විධිවිධාන, තවත් වසර දෙකකින් දීර්ඝ කිරීමට කැබිනට් අනුමැතිය හිමිව තිබෙනවා.\nඊට අදාළ යෝජනාව ඉදිරිපත් කර ඇත්තේ අධිකරණ අමාත්‍ය විජේදාස රාජපක්ෂ විසින්.\n2016 අංක 5 දරණ කාලාවරෝධ විශේෂ විධිවිධාන පනත මීට අදාළව සම්මත කර තිබූ අතර, එහි වලංගු කාලසීමාව ලබන වසරේ අප්‍රේල් 25 වනදායින් අවසන්වීමට නියමිිතව තිබුණා.\nඒ අනුව අදාළ පාර්ශවයන්ට තම දේපල අත්පත් කරගැනීම සඳහා කල් ලබාදීමේ අරමුණින් මෙම පනත සංශෝධනය කිරීමටයි රජය තීරණය කර ඇත්තේ.",
       "URL": "https://www.hirunews.lk/165719/ගැටුම්-හේතුවෙන්-දේපළ-අහිමිවූවන්ට-ඒවා-යළි-ලබාගැනීමට-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=4425"
}