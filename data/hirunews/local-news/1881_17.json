{
       "Source": "hirunews",
       "Timestamp": "Wednesday, 16 June 2021 - 11:19",
       "Headline": "කුඩු උක්කුවා වැල්ලම්පිටියේදී පොලිසියට කොටු වෙයි",
       "News Content": "කොළඹ උතුර කොට්ඨාස අපරාධ විමර්ශන අංශයට ලැබුණු තොරතුරක් මත කැලණිතිස්සගම වේරගොඩැල්ල ප්‍රදේශයේදී නමගිය මත්ද්‍රව්‍ය ජාවාරම්කරුවකු වන රණසිංහ ආරච්චිගේ ලාල් රෝහිත නොහොත් උක්කුවා අත්අඩංගුවට ගෙන තිබෙනවා.\nඅත්අඩංගුවට ගන්නා අවස්ථාවේ ඔහු සතුව තිබූ හෙරොයින් මත්ද්‍රව්‍ය ග්‍රෑම් 25ට වැඩි ප්‍රමාණයක් සහ මුදලින් රුපියල් 16 ලක්ෂ හතළිස් දහසක්ද පොලිස් භාරයට ගෙන තිබෙනවා.\nකොළඹ උතුර කොට්ඨාසය භාර ජේෂ්ඨ පොලිස් අධිකාරි මංගල දෙහිදෙණියගේ උපදෙස් මත කොළඹ උතුර කොට්ඨාස අපරාධ විමර්ශන අංශයේ ස්ථානාධිපති පොලිස් පරීක්ෂක නලින් ශ්‍රීයන්තගේ මෙහෙයවීමෙන් මෙම වැටලීම සිදුකෙරුනා.\nඅත්අඩංගුවට ගත් සැකකරු අද දින මාලිගාකන්ද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/274448/කුඩු-උක්කුවා-වැල්ලම්පිටියේදී-පොලිසියට-කොටු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1881"
}