{
       "Source": "hirunews",
       "Timestamp": "Friday, 19 May 2023 - 12:55",
       "Headline": "ජපානය අභිබවමින් චීන රථ ඉදිරියට",
       "News Content": "ලොව ප්‍රමුඛතම මෝටර් රථ අපනයනකරු ලෙස වැජඹුණු ජපානය අභිබවා යාමට චීනය සමත්ව තිබෙනවා.\n2023 වසරේ පළමු කාර්තුවේ චීනය මෝටර් රථ මිලියන 1.07ක් අපනයනය කර ඇති අතරඑම කාලය තුළදී ජපානය අපනයනය කර ඇත්තේ මෝටර් රථ 954,185ක් පමණි.\nඉන්ධන භාවිතයෙන් ධාවනය කෙරෙන මෝටර් රථ වෙනුවට විද්‍යුත් මෝටර් රථ නිෂ්පාදනයට චීනය ප්‍රමුඛත්වය ලබා දීම ඔවුන්ගේ වාසියට හේතුවී ඇති බවයි විචාරකයින් පවසන්නේ.\nමේ වනවිට ලොවපුරා බොහෝ රටවල් සිය රථවාහන අවශ්‍යතාව සපුරාගැනීමේදී විද්‍යුත් රථවාහන ආනයනය සඳහා ප්‍රමුඛතාවක් ලබාදීමද මෙම තත්ත්වයට හේතුවී තෙබන අතර 2022 වසරේදී ඊට පෙර වසරවලට වඩා චීන විද්‍යුත් මෝටර් රථ අපනයනය සියයට 90කින් වර්ධනය වී තිබීම සුවිශේෂී කරුණක්.",
       "URL": "https://www.hirunews.lk/335619/ජපානය-අභිබවමින්-චීන-රථ-ඉදිරියට",
       "Category": "Local News",
       "Parent URL": "https://www.hirunews.lk/local-news.php?pageID=333"
}