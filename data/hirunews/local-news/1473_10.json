{
       "Source": "hirunews",
       "Timestamp": "Friday, 24 December 2021 - 9:18",
       "Headline": "වර්ජනයේ නිරත දුම්රිය ස්ථානාධිපතිවරුන්ට අමාත්‍යාංශ ලේකම්වරයාගෙන් සාකච්ඡාවක්(වීඩියෝ)",
       "News Content": "දුම්රිය සාමාන්‍ය ප්‍රවේශපත්‍ර නිකුත් කිරීමේ රාජකාරිවලින් ඉවත් වූ දුම්රිය ස්ථානාධිපති සංගමය සහ ප්‍රවාහන අමාත්‍යාංශ ලේකම්වරයා සමඟ සාකච්ඡාව මේ වනවිට ආරම්භ වී තිබෙනවා.\nපෙරවරු 11ට මෙම සාකච්ඡාව ප්‍රවාහන අමාත්‍යංශයේ දී ආරම්භ වු බවයි එහි සිටින හිරු වාර්තාකරු සඳහන් කළේ.\nවෘත්තියට අදාළ උසස්වීම් සහ බඳවා ගැනිම් සිදු නො කිරීම, නියමිත පරිදි දුම්රිය ධාවනය නොවිම සහ සංඥා ක්‍රම පිළිබඳ ගැටලු ඇතුළු ඉල්ලිම් කිහිපයක් මුල් කරගනිමින් දුම්රිය ස්ථානාධිපති සංගමය මෙම වර්ජනය ආරම්භ කරනු ලැබුවේ ඊයේ මධ්‍යම රාත්‍රියේ සිටයි.\nදුම්රිය ස්ථානාධිපති සංගමය මීට පෙර ආරම්භ කළ පාර්සල් භාරගැනීමෙන් ඉවත් වීමේ වෘත්තීය ක්‍රියාමාර්ගය ද තවදුරටත් ක්‍රියාත්මකයි.\nප්‍රවාහන අමාත්‍යංශයේ ලේකම්වරයා සමඟ පැවැත්වෙන සාකච්ඡාවට සහභාගිවීමට පෙර දුම්රිය ස්ථානපති සංගමයේ සභාපති සුමේධ සෝමරත්න මාධ්‍ය වෙත අදහස් දක්වමින් කියා සිටියේ සිය ඉල්ලිම්වලට විසදුම් නො ලැබුණ හොත් අනිද්දා සිට දිප ව්‍යාප්තව අඛණ්ඩ වර්ජනයක් සිදු කරන බවයි.\nදුම්රිය ස්ථානධිපතිවරුන්  දුම්රිය සාමාන්‍ය ප්‍රවේශපත්‍ර නිකුත් කිරීමේ රාජකාරිවලින් ඉවත් විම නිසා අද දිනයේ ධාවනය වු කාර්යාල දුම්රියවල මගින් දුම්රිය ප්‍රවේශ පත්‍ර නොමැතිව ගමන් කරනු ලැබුවා.",
       "URL": "https://www.hirunews.lk/291990/වර්ජනයේ-නිරත-දුම්රිය-ස්ථානාධිපතිවරුන්ට-අමාත්‍යාංශ-ලේකම්වරයාගෙන්-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1473"
}