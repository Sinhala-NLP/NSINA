{
       "Source": "hirunews",
       "Timestamp": "Wednesday, 12 April 2023 - 14:21",
       "Headline": "ගොවිජන වන සත්ත්ව ගැටුම් කළමනාකරණය සදහා ඒකකයක්",
       "News Content": "ගොවිජන වන සත්ත්ව ගැටුම් කළමනාකරණය සදහා වන ඒකකයක් ස්ථාපිත කරන ලෙස හෙක්ටර් කොබ්බෑකඩුව ගොවි කටයුතු පුහුණු හා පර්යේෂණ ආයතනය නිර්දේශ කර ඇති බව කෘෂිකර්ම අමාත්‍යාංශය පවසනවා.\nඑම නිර්දේශය සිදුකර ඇත්තේ මේ වනවිට රටේ පවතින වනගහනයට සාපේක්ෂව සත්ත්ව ගහනය ඉහළ යාම හේතුවෙන්. වගාවන්ට සිදුවන වන සත්ත්ව හානි අවම කිරීම සදහා ගත යුතු පියවර සම්බන්ධව විශ්වවිද්‍යාල ආචාර්ය, මහාචාර්ය සහ සත්ත්ව අයිතීන් සුරැකීමේ සංවිධානවල සහභාගිත්වයෙන් වාර්තාවක් කෘෂිකර්ම අමාත්‍යවරයාට ඉදිරිපත් කර තිබෙනවා.\nඑහි දැක්වෙන්නේ වාර්ෂිකව වන සතුන්ගෙන් වගාවන්ට සිදුවන හානිය අඛන්ඩව ඉහළ ගොස් ඇති බවයි.",
       "URL": "https://www.hirunews.lk/332386/ගොවිජන-වන-සත්ත්ව-ගැටුම්-කළමනාකරණය-සදහා-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=418"
}