{
       "Source": "hirunews",
       "Timestamp": "Friday, 29 December 2017 - 12:56",
       "Headline": "ප්‍රධාන පක්ෂ බලමුළු කැදවයි",
       "News Content": "එළඹෙන පළාත් පාලන මැතිවරණයේදී නිදහස් පක්ෂයෙන් සහ එක්සත් ජනතා නිදහස් සන්ධානයෙන් තරග වදින සියලූම අපේක්ෂකයින් අද (29) කොළඹට කැදවා තිබෙනවා.\nසන්ධාන මහලේකම් අමාත්‍ය මහින්ද අමරවීර හිරු ප්‍රවෘත්ති අංශයට කියා සිටියේ මෙහිදී සියලූම අපේක්ෂකයන්ගෙන් පිරිසිදු දේශපාලනයකට කැපවන බවට ප්‍රතිඥාවක් ලබා ගන්නා බවයි.\nඑමෙන්ම එක්සත් ජාතික පක්ෂය ද ජනවාරි 3 වනදා සියලූම ආසන සංවිධායකවරුන් සහ දිස්ත්‍රික් කළමනාකරුවන් සිරිකොත පක්ෂ මූලස්ථානයට කැදවා තිබෙනවා.\nශ්‍රී ලංකා පොදුජන පෙරමුණ ද එළඹෙන ජනවාරි දෙවනදා එම පක්ෂයෙන් තරග වදින සියලූම අපේක්ෂකයින් කොළඹට කැදවා ඇති බවයි ඒකාබද්ධ විපක්ෂ පාර්ලිමේන්තු මන්ත්‍රී සනත් නිශාන්ත හිරු ප්‍රවෘත්ති අංශයට කියා සිටියේ.\nජනතා විමුක්ති පෙරමුණ පසුගියදා එම පෙරමුණෙන් තරග වදින අපේක්ෂකයින් කොළඹට කැදවා පළාත් පාලන මැතිවරණය සම්බන්ධයෙන් දැනුවත් කිරිමක් සිදුකළා.",
       "URL": "https://www.hirunews.lk/179630/ප්‍රධාන-පක්ෂ-බලමුළු-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=4151"
}