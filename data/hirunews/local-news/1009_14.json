{
       "Source": "hirunews",
       "Timestamp": "Tuesday, 19 July 2022 - 8:25",
       "Headline": "නීති විරෝධී මත්පැන් පෙරමින් සිටි කාන්තාවක් හා පුද්ගලයන් දෙදෙනෙකු STF දැලේ",
       "News Content": "විශේෂ කාර්ය බලකා ගෝනහේන කඳවුරේ නිලධාරීන් විසින් සිදු කළ වැටළීමකින් නීති විරෝධී මත්පැන් පෙරමින් සිටි කාන්තාවක් සහ පුද්ගලයන් දෙදෙනෙකු අත් අඩංගුවට පත් වී තිබෙනවා.\nඒ, ඊයේ (18) දිනයේ දී සිදු කළ වැටළීමකින්.\nඑහි දී නීති විරෝධී මත්පැන් (කසිප්පු) ලීටර් 326යි මිලි ලීටර් 250ක්, මත්පැන් පෙරීම සඳහා යොදා ගනු ලබන ගෝඩා ලීටර් 805ක්, තඹ දඟර 12ක් හා යකඩ බැරල් 30ක් හමු වූ බව සඳහන්.\nසැකකකරුවන් ජා ඇල ප්‍රදේශයේ පදිංචි වයස අවුරුදු 49ක කාන්තාවක් හා ගිණිගත්හේන සහ ගලහ ප්‍රදේශවල පදිංචි වයස අවුරුදු 27ක හා 32ක පුද්ගලයන් දෙදෙනෙක්.\nවැඩිදුර විමර්ශන කටයුතු ජා ඇල පොලිසිය විසින් මෙහෙයවනු ඇති.",
       "URL": "https://www.hirunews.lk/310363/නීති-විරෝධී-මත්පැන්-පෙරමින්-සිටි-කාන්තාවක්-හා-පුද්ගලයන්-දෙදෙනෙකු-stf-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1009"
}