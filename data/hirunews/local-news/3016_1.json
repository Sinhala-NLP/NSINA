{
       "Source": "hirunews",
       "Timestamp": "Friday, 06 December 2019 - 8:02",
       "Headline": "පරිලෝකන යන්ත්‍ර නිසා වරායට පාඩුවක්",
       "News Content": "කොළඹ වරායේ අලූතින් සවිකරන ලද ස්කෑන් හෙවත් පරිලෝකන යන්ත්‍ර සම්බන්ධයෙන් කඩිනම් ක්‍රියාමාර්ගයක් ගන්නා බව වරාය හා නාවික කටයුතු අමාත්‍ය ජොන්ස්ටන් ප්‍රනාන්දු පවසනවා.\nඔහු මේ බව ප්‍රකාශ කළේ කොළඹ වරායේ පරිලෝකන පරිශ්‍රයේ ඇති වූ අධික තදබදය සම්බන්ධයෙන් සොයා බැලීමට ඊයේ රේගු අංගනයේ සිදුකළ හදිසි නිරීක්ෂණ චාරිකාව අතරතුර මාධ්‍ය වෙත අදහස් දක්වමින්.\nපසුගිය රජය සමයේ රවී කරුණානායක මුදල් අමාත්‍යවරයාව සිටියදී එළැඹි ගිවිසුමක් අනුව මෙම ස්කෑන් යන්ත්‍ර සැපයීම, සවිකිරීම හා කි්‍රයාත්මක කිරීම සඳහා පෞද්ගලික සමාගමකට ලබාදී තිඛෙනවා.\nඒ සඳහා ශ්‍රී ලංකා වරාය අධිකාරිය සතු අක්කර දෙකහමාරක භූමියක්ද රේගුවට ලබාදී ඇති බවයි වරාය හා නාවික කටයුතු අමාත්‍යවරයා සඳහන් කළේ.\nවරාය අධිකාරිය සතු බිම් කොටසක් ලබාදීමේදී මුදල් ගෙවිය යුතු නමුත්, අදාළ සමාගම මේ වනතෙක් කිසිදු මුදලක් ගෙවා නැහැ.\nඑමෙන්ම, කන්ටේනරයක් පරිලෝකනය කිරීම සඳහා දෛනිකව ඩොලර් 1100 ක අනිවාර්ය ගාස්තුවක් අය කෙරෙන බවයි වරාය හා නාවික කටයුතු අමාත්‍ය ජොන්ස්ටන් ප්‍රනාන්දු පෙන්වා දෙන්නේ.",
       "URL": "https://www.hirunews.lk/229657/පරිලෝකන-යන්ත්‍ර-නිසා-වරායට-පාඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=3016"
}