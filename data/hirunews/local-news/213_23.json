{
       "Source": "hirunews",
       "Timestamp": "Tuesday, 04 July 2023 - 15:38",
       "Headline": "රෝද පුටුවක් මත මියගිය පුද්ගලයෙකුගේ සිරුරක් කැලණියේ",
       "News Content": "කැලණිය කොහල්විල ප්‍රදේශයේ අවමංගල ශාලාවක් ඉදිරිපිට රෝද පුටුවක් මත මියගොස් සිටි  පුද්ගලයෙකුගේ සිරුරක් කැලණිය පොලිසිය විසින් සොයාගෙන තිබෙනවා.\nඑම පුද්ගලයා සන්තකයේ තිබී බැංකුපාස් පොතක් සොයාගෙන ඇති අතර එහි සඳහන් ලිපිනය කොළඹ 14 ග්‍රෑන්ඩ්පාස් ප්‍රදේශය බව හඳුනාගෙන තිබෙනවා.  කැලණිය පොලීසියේ නිලධාරීන් විසින් එම ලිපිනය පරීක්ෂා කිරීමේදී එය ව්‍යාජ එකක් බවට තහවුරු වී ඇත.\nප්‍රදේශවාසීන් පවසන්නේ මෙම පුද්ගලයාගේ දරුවන් යැයි කියා ගන්නා පිරිසක් විසින් මොහු ගෙනැවිත් අතහැර දමා ගොස් ඇති බවකි.\nමෙම පුද්ගලයාගේ අනන්‍යතාවය සොයා කැලණිය පොලිසිය ඉදිරි විමර්ශන සිදු කරනවා.",
       "URL": "https://www.hirunews.lk/339998/රෝද-පුටුවක්-මත-මියගිය-පුද්ගලයෙකුගේ-සිරුරක්-කැලණියේ",
       "Category": "Local News",
       "Parent URL": "https://www.hirunews.lk/local-news.php?pageID=213"
}