{
       "Source": "hirunews",
       "Timestamp": "Saturday, 21 April 2018 - 21:10",
       "Headline": "කාර්යාල කාර්ය සහයිකාවගේ වංචාව",
       "News Content": "රජයේ ව්‍යාපෘතියක් හරහා සහන මිලට ට්‍රැක්ටර් රථ හා ගොයම් කපන යන්ත්‍ර ලබා දෙන බව පවසමින් තණමල්විල ගොවිජන සේවා මධ්‍යස්ථානයේ කාර්යාල කාර්ය සහයකවරිය රුපියල් කෝටි ගණනක වංචාවක් සිදුකර තිබෙනවා.\nඅද සී.අයි.ඒ අනාවරණය එම මහා පරිමාණ වංචාව පිළිබඳවයි.\nතණමල්විල ගොවිජන සේවා මධ්‍යස්ථානයේ කාර්යාල කාර්ය සහයකවරිය ලෙස කලක පටන් සේවය කලේ ටී.කේ.ඉනෝකා නම්  කාන්තාවක්.\nමෙම කාර්යාලයේ මධ්‍යස්ථාන භාරකාරු ලෙස ද පෙනී සිට ඇත්තේ ඇයයි.\nසේවා ලබාගැනීමට මෙහි පැමිණෙන ජනතාවට ඇය පවසා ඇත්තේ රජයේ ව්‍යාපෘතියක් හරහා සහන මිලට කෘෂි යන්ත්‍ර ලබා දිය හැකි බවයි.",
       "URL": "https://www.hirunews.lk/188935/කාර්යාල-කාර්ය-සහයිකාවගේ-වංචාව",
       "Category": "Local News",
       "Parent URL": "https://www.hirunews.lk/local-news.php?pageID=3980"
}