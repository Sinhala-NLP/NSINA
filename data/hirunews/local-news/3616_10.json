{
       "Source": "hirunews",
       "Timestamp": "Friday, 07 December 2018 - 11:35",
       "Headline": "විජයකලාට එරෙහි නඩුව පෙබරවාරිය දක්වා කල් යයි",
       "News Content": "එල්.ටී.ටී.ඊ සංවිධානය යලි ගොඩනැගිය යුතු බවට පාර්ලිමේන්තු මන්ත්‍රිනි විජයකලා මහේෂ්වරන් සිදුකළ ප්‍රකාශය සම්බන්ධයෙන් වන නඩුව ලබන වසරේ පෙබරවාරි 22 වනදා දක්වා කල් දැමීමට කොළඹ ප්‍රධාන මහේස්ත්‍රාත් ලංකා ජයරත්න අද නියෝග කළා.\nඊට අදාළව කරුණු දක්වමින් සංවිධානාත්මක අපරාධ විමර්ශන කොට්ඨාශය අධිකරණයට දැනුම් දුන්නේ මන්ත්‍රීවරියට එරෙහිව නඩු පැවරීමේ හැකියාව සම්බන්ධයෙන් මෙතෙක් නීතිපති උපදෙස් ලැබී නොමැති බවයි.\nකරුණු සැලකිල්ලට ගත් මහේස්ත්‍රාත්වරිය නීතිපතිවරයාට එම උපදෙස් ලබාදීමට සිහිකැදවීමක් යැවීම සදහා නියෝග කළ බවයි හිරු අධිකරණ වාර්තාකරු කියා සිටියේ.\nහිටපු රාජ්‍ය ඇමතිනි විජයකලා මහේෂ්වරන් එල්.ටි.ටි.ඊ සංවිධානය යලි ගොඩනැගිය යුතු බවට පසුගිය ජුලි  මස 02 වනදා යාපනයේදි ප්‍රකාශ කළේ රජයේ අමත්‍යවරුන් කිහිප දෙනෙකුද සහාභාගි වි සිටි උත්සවයකදීයි.",
       "URL": "https://www.hirunews.lk/205656/විජයකලාට-එරෙහි-නඩුව-පෙබරවාරිය-දක්වා-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3616"
}