{
       "Source": "hirunews",
       "Timestamp": "Saturday, 11 May 2019 - 20:42",
       "Headline": "ඛේදජනක අමිහිරි අත්දැකිමකින් පසු ගොඩනැගෙන කටුවාපිටිය දේවස්ථානය",
       "News Content": "කඳුලු අතරින් ජීවිතය දකින්නට කටුවපිටිය ජනතාව යළි වාසනාවන්ත වී තිබෙනවා.\nඒ, ම්ලේච්ඡ ත්‍රස්ත ප්‍රහාරයෙන් පසු ගොඩනැගෙන දේවස්ථානයට ගොස් ආගමික වතාවත් ඉටු කරගැනීමට අවස්ථාව උදාවීම හේතුවෙන්.\nමිගමුව ශාන්ත සෙබස්තියන් දේවස්ථානයට පසුගිය 9 වැනිදා සුවිශේෂී දිනයක් වුණා.\nඒ ඛේදජනක අමිහිරි අත්දැකීමකට මුහුණ දී දින 18කට පසු යළිත් වරක් තම දේවස්ථානයට පැමිණ දෙවියන් වහන්සේගේ ආශිර්වාදය ලබා ගැනීමට ජනතාවට\nඅවස්ථාව උදාවීම හේතුවෙන්.\nපාස්කු ඉරුදින තම දෙපයේ ශක්තියෙන් දෙවියන් වහන්සේ වන්දනා කිරීමට පැමිණි ඇතැම් පිරිස් එදින පැමිණ සිටියේ තවත් කෙනෙකුගේ වාරුවෙන්.\nපාස්කු ඉරිදා ප්‍රහාරයෙන් දිවි ගලවාගත් මේ පිරිස ඒ අමිහිරි අත්දැකීම වචනවලට පෙරළුවා.",
       "URL": "https://www.hirunews.lk/216210/ඛේදජනක-අමිහිරි-අත්දැකිමකින්-පසු-ගොඩනැගෙන-කටුවාපිටිය-දේවස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=3356"
}