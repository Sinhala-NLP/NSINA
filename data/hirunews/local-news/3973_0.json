{
       "Source": "hirunews",
       "Timestamp": "Thursday, 26 April 2018 - 17:43",
       "Headline": "ස්වභාවික ද්‍රව වායු බලාගාර ඉදි කිරීමට කැබිනට් අනුමැතිය",
       "News Content": "ස්වභාවික ද්‍රව වායු බලාගාර ඉදි කිරීම සඳහා කැබිනට් මණ්ඩලයේ අනුමැතිය හිමිවූ බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය පවසනවා.\nඒ අනුව ඉන්දියාවේ ආධාර මත මෙගාවොට් 500 ක බලාගාරයක්, චීනයේ ආධාර මත මෙගාවොට් 400 ක් ලබාගත හැකි බලාගාරයක් සහ ජපානයේ ආධාර තුලින් මෙගාවොට් 500 ක ස්වභාවික ද්‍රව වායු බලාගාර ඉදි කෙරෙනු ඇති.\nඊට අමතරව කොරියාව සමග සම්බන්ධ වී ස්වභාවික ද්‍රව වායු ඉක්මනින් ලබාගත හැකි සංචිතයක් ඉදි කිරීම සඳහා ද එම කැබිනට් පත්‍රිකාවෙන්ම අනුමැතිය ලැබුනු බවයි අමාත්‍යවරයා කියාසිටියේ.\nඑමෙන්ම ශ්‍රී ලංකාවට අවශ්‍ය වන මිශ්‍ර ජනන සැලැස්ම ක්‍රියාත්මක කිරීමේ අනුමැතිය ද ලබාගත් බව විදුලිබල අමාත්‍යවරයා ප්‍රකාශ කළා.",
       "URL": "https://www.hirunews.lk/189320/ස්වභාවික-ද්‍රව-වායු-බලාගාර-ඉදි-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=3973"
}