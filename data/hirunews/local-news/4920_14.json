{
       "Source": "hirunews",
       "Timestamp": "Tuesday, 16 August 2016 - 16:04",
       "Headline": "කහතුඩුවේ පුද්ගලයෙකු පස් කන්දකට යටවෙයි",
       "News Content": "පිළියන්දල - කහතුඩුව ප්‍රදේශයේ ඉඩමක පස් කණ්ඩියක් ඉවත්කරමින් සිටි පුද්ගලයෙකු එම පස් කන්දට යටවී අද ජීවිතක්ෂයට පත්වුණා.\nකහතුඩුව ප්‍රදේශයේ පදිංචි ඔහු 65 හැවිරිදි අයෙක්.\nමීට පෙර අවස්ථාවකදී එම පස් කණ්ඩියෙන් කොටසක් කඩාවැටී ඇති අතර,  අනතුරුව එම ස්ථානයේ බැම්මක් ඉදිකිරීම සඳහායි එහි ඉතිරි කොටස ඉවත් කිරීම සඳහා පියවර ගෙන ඇත්තේ.\nමියගිය පුද්ගලයා සහ තවත් පුද්ගලයන්  දෙදෙනෙකු එම කටයුත්තේ නිරතව සිටින අවස්ථාවේ මෙම අනතුර සිදුව ඇති අතර, පස් කණ්ඩියට ඔහු යටවීමෙන් පසු එම ස්ථානයේ පස් ඉවත් කරමින් සිටියදී යළි කණ්ඩියේ කොටසක් මියගිය පුද්ගලයා සිටි ස්ථානයට කඩාවැටී තිබෙනවා.\nඔහු මුදාගැනීමට විනාඩි 40 ක පමණ කාලයක් ගතවී ඇති අතර, ඒ වනවිටත් අදාළ පුද්ගලයා මියගොස් සිටි බව කහතුඩුව පොලීසිය සඳහන් කළා.",
       "URL": "https://www.hirunews.lk/140769/කහතුඩුවේ-පුද්ගලයෙකු-පස්-කන්දකට-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4920"
}