{
       "Source": "hirunews",
       "Timestamp": "Monday, 23 January 2023 - 14:03",
       "Headline": "පෙබරවාරියේ දී ගෑස් මිල නගියි ?",
       "News Content": "ජාත්‍යන්තර වෙළෙඳපොළේ දැන් පවතින මිල ගණන්වලට සාපේක්ෂව පෙබරවාරි මස වනවිට දේශීය LP ගෑස් කිලෝග්‍රෑම් 12.5ක සිලින්ඩරයක මිල ඉහළ යාමේ හැකියාවක් පවතින බව අභ්‍යන්තර ආරංචි මාර්ග පවසනවා.\nඒ අනුව කිලෝග්‍රෑම් 12.5ක ගෑස් මිල රුපියල් 500කින් පමණ අගයකින් ඉහළ යනු ඇති.\nමෙම වසරේ ජනවාරි මස 04 වැනි දින අවසන් වරට ගෑස් මිල පහළ බැසීමක් සිදු වුණා.\nඒ අනුව ලිට්‍රෝ ගෑස් සමාගම නිවේදනය කළේ, එම අගය රුපියල් 200-300 ත් අතර මුදලකින් අඩු වීමට ඉඩකඩ ඇති බවයි.\nමේ වනවිට වෙළෙඳපොළේ කිලෝග්‍රෑම් 12.5 ලිට්‍රෝ ගෑස් සිලින්ඩරයක් අලෙවි වන්නේ රුපියල් 4409ක මුදලකටයි.\nලාෆ් ගෑස් සිලින්ඩරයක් (12.5Kg) අලෙවි වන්නේ රුපියල් 5,300ක මුදලකටයි.",
       "URL": "https://www.hirunews.lk/325706/පෙබරවාරියේ-දී-ගෑස්-මිල-නගියි",
       "Category": "Local News",
       "Parent URL": "https://www.hirunews.lk/local-news.php?pageID=584"
}