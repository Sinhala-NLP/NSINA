{
       "Source": "hirunews",
       "Timestamp": "Monday, 08 May 2023 - 22:06",
       "Headline": "වෙසක් සමයේ නෙලුම් කුළුන නැරඹීමට වාර්තාගත පිරිසක් පැමිණෙයි",
       "News Content": "වෙසක් උත්සවය නිමිත්තෙන් ඉකුත් 05 වනදා සහ 06 වනදා යන දෙදින තුළ නෙළුම් කුලුන නැරඹීම සඳහා දේශීය සංචාරකයින් 20,883 දෙනෙකු සහ විදෙස්\nසංචාරකයින් 163 දෙනෙකු පැමිණි බව නෙළුම් කුලුන පාලනාධිකාරිය සඳහන් කළා.\nඒ අතරින් ඉකුත් 06 වැනිදා දිනයේ පමණක් දේශීය සංචාරකයින් 12,204 දෙනෙකු සහ විදෙස් සංචාරකයින් 76 දෙනෙකු පැමිණ තිබූ අතර එම දිනය නෙලුම් කුළුන ජනතාවට විවෘත කිරීමෙන් පසු මේ දක්වා කාලය තුළ වැඩිම නරඹන්නන් පැමිණි දිනය ද වීම විශේෂත්වයක්.\nමේ දක්වා කාලය තුළ නෙලුම් කුළුන නැරඹීම සඳහා පැමිණි සමස්ත දේශීය සංචාරකයින් ප්‍රමාණය 815,982ක් වන අතර පැමිණි සමස්ත විදෙස් සංචාරකයින්\nප්‍රමාණය 13,057ක්.",
       "URL": "https://www.hirunews.lk/334633/වෙසක්-සමයේ-නෙලුම්-කුළුන-නැරඹීමට-වාර්තාගත-පිරිසක්-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=359"
}