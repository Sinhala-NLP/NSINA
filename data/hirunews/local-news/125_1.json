{
       "Source": "hirunews",
       "Timestamp": "Friday, 04 August 2023 - 19:18",
       "Headline": "දික්ඔ‍ය මුලික රෝහලේ මාස 4ක් තිස්සේ වැසුණු දන්ත ශල්‍යාගාරය",
       "News Content": "නුවරඑළිය දිස්ත්‍රික්ක සෞඛ්‍ය සේවා අධ්‍යක්ෂක කාර්යාලය යටතේ පාලනය වන හැටන් දික්ඔ‍ය මුලික රෝහලේ දන්ත වෛද්‍යාවරයෙකු නොමැතිව මාස 04ක් මෙම රෝහල වසාදමා ඇති බවයි වාර්තා වී තිබෙනවා.\nඑම රෝහලේ අධ්‍යක්ෂ වෛද්‍ය මොහොමඩ් ෆාරුක් ෆස්ලි පවසන්නේ මෙම රෝහල වසා දැමීම හේතුවෙන් රෝගින් දැඩි පිඩාවට පත්ව ඇති බවයි.\nමෙම රෝහල සියලුම පහසුකම් වලින් සමන්විත වන අතර, ලක්ෂ 4ක් පමණ රෝගීන් මෙයින් සේවය ලබා ගන්නා බවයි ඔහු වැඩිදුරටත් සඳහන් කළේ.\nමෙම දන්ත ශාල්‍යාගාරයේ සේවය කළ වෛද්‍යවරුන් දෙදෙනෙකු මාස 4කට පෙර විදේශ ගත වී ඇති අතර, ඉන් අනතුරුව තාවකාලිකව ඇතුළත් කළ වෛද්‍යවරිය දරු ප්‍රසුතිය සඳහා නිවාඩු ලබාගෙන ඇති නිසා මෙම ඒකකය මාස 4ක් තිස්සේ තාවකාලිකව වසා ඇති බවයි අධ්‍යක්ෂවරයා පවසන්නේ.\nඅප මේ සම්බන්ධයෙන් නුවරඑළිය සෞඛ්‍ය සේවා අධ්‍යක්ෂ නිශ්ශංක විජේවර්ධනගෙන් සිදුකළ විමසිමේ දී ඔහු පැවසුවේ දන්ත ශල්‍යාගාරය වසා දැමිම හේතුවෙන් ප්‍රතිකාර ලබාගැනිමට පැමිණෙන රෝගින් විශාල ප්‍රමාණයක් ඔහුට පැමිණිලි සිදුකර ඇති බවයි.",
       "URL": "https://www.hirunews.lk/343632/දික්ඔ‍ය-මුලික-රෝහලේ-මාස-4ක්-තිස්සේ-වැසුණු-දන්ත-ශල්‍යාගාරය",
       "Category": "Local News",
       "Parent URL": "https://www.hirunews.lk/local-news.php?pageID=125"
}