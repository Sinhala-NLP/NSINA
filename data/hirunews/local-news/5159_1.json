{
       "Source": "hirunews",
       "Timestamp": "Sunday, 21 February 2016 - 16:07",
       "Headline": "හැට්න් බගවන්තලාව මාර්ගයේ වාහන ධාවනයට බාධා (ඡායාරූප)",
       "News Content": "ශ්‍රී පාද වන්දනාවේ ගොස් පැමිණෙමින් තිබු වෑන් රථයක් නෝර්වුඩ් දියසිරිගම ප්‍රදේශයේදී විදුලි කණුවක ගැටීමෙන් අනතුරක් සිදුව තිබෙනවා.\nඅනතුරින් විදුලි රැහැන් මාර්ගයට කඩා වැටීම  හේතුවෙන් හැට්න් බගවන්තලාව මාර්ගයේ ගමනාගමන කටයුතු ඇණහිට ඇති බවයි අප වාර්තාකරු සඳහන් කලේ.\nඅද පස්වරු 2.30 ට පමණ සිදුවු මෙම අනතුරින් දෙදෙනෙකු තුවාල ලබා තිබෙනවා.\nවෑන් රථයේ රියදුරාට නින්ද යාම හේතුවෙන් අනතුර සිදුව ඇති බව සඳහන්.\nමාර්ගයට වැටී ඇති විදුලි රැහැන්වල විදුලිය විසන්ධි කිරීමට පියවර ගෙන ඇති බවයි පොලිසිය ප්‍රකාශ කලේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/126804/හැට්න්-බගවන්තලාව-මාර්ගයේ-වාහන-ධාවනයට-බාධා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5159"
}