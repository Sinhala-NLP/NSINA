{
       "Source": "hirunews",
       "Timestamp": "Wednesday, 18 January 2017 - 10:18",
       "Headline": "දුම්රිය එන්ජින් රියදුරු වර්ජනය තාවකාලිකව අත්හිටුවයි",
       "News Content": "වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමින් දුම්රිය එන්ජින් රියදුරන් ඊයේ මධ්‍යම රාත්‍රියේ දියත් කිරීමට සැලසුම් කර තිබූ වර්ජනය තාවකාලිකව අත්හිටුවා තිබෙනවා.\nලොකොමෝටිව් ඔපරේටින් ඉංජිනේරු සංගමයේ ලේකම් ඉන්දික දොඩංගොඩ ප්‍රකාශ කළේ අද පෙරවරුවේ ප්‍රවාහන අමාත්‍ය නිමල් සිරිපාල ද සිල්වා සමග පැවැත්වෙන සාකච්ඡාවකින් අනතුරුව වෘත්තීය ක්‍රියාමාර්ගය පිළිබද අවසන් තීරණයක් ගන්නා බවයි.",
       "URL": "https://www.hirunews.lk/152310/දුම්රිය-එන්ජින්-රියදුරු-වර්ජනය-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4704"
}