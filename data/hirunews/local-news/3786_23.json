{
       "Source": "hirunews",
       "Timestamp": "Wednesday, 22 August 2018 - 9:48",
       "Headline": "වැටුප් විෂමතා ඉවත් කිරීමේ කොමිසමේ සාමාජිකයන් ගැසට් කෙරේ",
       "News Content": "සියලූම රාජ්‍ය සේවකයින්ගේ වැටුප් වැඩි කිරීම සහ පවතින වැටුප් විෂමතා ඉවත් කිරීම පිළිබඳව සොයා බැලීම සඳහා වන කොමිසමේ සාමාජිකයන් ගැසට් මඟින් ප්‍රකාශයට පත් කර තිබෙනවා.\nඑස්. රනුග්ගේ සභාපතීත්වයෙන් යුත් මෙම කමිටුවට සාමාජිකයන් 15 දෙනෙකු ඇතුලත්.\nරාජ්‍ය සේවයේ පවතින වැටුප් විෂමතාවන් පිළිබද දීර්ඝ අධ්‍යයනයකින් පසු එම විෂමතා අවම කිරීම සහ ප්‍රශස්ත වැටුප් ව්‍යුහයක් රාජ්‍ය අංශය වෙත ලබාදීම, ශ්‍රම වෙළදපොළ තුළින් සුදුසුකම් සහිත නිලධාරීන් බදවා ගැනීම යන ප්‍රධාන කරුණු සම්බන්ධයෙන් අධ්‍යයනය කර නිර්දේශ ඉදිරිපත් කිරීම මෙම කමිටුවට පැවරෙන කාර්යයන් වනවා.\nමාස 2ක කාලසීමාවක් ඇතුළත මෙම කොමිසම මගින් අදාළ නිර්දේශ ඉදිරිපත් කරනු ඇති.\nජනාධිපති මෛත්‍රීපාල සිරිසේන මහතා විසින් මෙම විශේෂ කොමිෂන් සභාව පත්කර ඇත්තේ දුම්රිය, සෞඛ්‍ය හා තැපැල් ඇතුළු ක්ෂේත්‍ර කිහිපයක වැටුප් විෂමතා සම්බන්ධයෙන් උද්ගතව ඇති තත්ත්වය සැලකිල්ලට ගනිමින්.\nසාමාජිකයින් 15 දෙනෙකුගෙන් සමන්විත එහි සභාපතිවරයා ලෙස නම්කර ඇත්තේ රාජ්‍ය පරිපාලන සේවයේ හිටපු ජ්‍යෙෂ්ඨ නිලධාරියෙකු සහ ට්‍රාන්ස්පේරන්සි ඉන්ටර්නැෂනල් ආයතනයේ හිටපු විධායක අධ්‍යක්ෂකවරයා ලෙස කටයුතු කළ එස්. රනුග්ගේ මහතායි.\nදුම්රිය, සෞඛ්‍ය, අධ්‍යාපන හා තැපැල් යන ක්ෂේතත්‍රයන්හි වැටුප් විෂමතා ඇත්නම් ඒවා අවම කිරිම සඳහා විසඳුම් යෝජනා කිරීම, සමාන වගකීම් හෝ සමාන සුදුසුකම් සහිත වෘත්තකයින් විසින් රාජ්‍ය හා අර්ධ රාජ්‍ය අංශයන්හි ලබන්නාවූ වැටුප් වේතන සහ දීමනා අතර ඇති විෂමතාවයන් අවම කිරීම සඳහා මග පෙන්වන වැටුප් හා වේතන ව්‍යුහයක් පිළිබඳ නිර්දේශ ඉදිරිපත් කිරීම මෙම කොමිෂන් සභාවේ ප්‍රධාන කාර්යයන් අතර වනවා.\nඒ අනුව මාස දෙකක කාලසීමාවක් ඇතුළත එම කොමිෂන් සභාව මගින් අදාළ නිර්දේශ ඉදිරිපත් කරනු ඇති.\nමේ අතර, රාජ්‍ය සේවයේ වැටුප් සමාලෝචනය සම්බන්ධයෙන් ජනාධිපතිවරයා විසින් පත්කළ නව කොමිෂන් සභාව සම්බන්ධයෙන් දුම්රිය සහ සෞඛ්‍ය ක්ෂේත්‍රයන්හි නියෝජිතයින් මෙලෙස අදහස් පල කළා.\nමේ අතර, සිය වැටුප් ගැටලු සම්බන්ධයෙන් දුම්රිය වෘත්තීය සමිති හා ජනාධිපතිවරයා අතර හෙට දිනයේදී විශේෂ සාකච්ඡාවක් පැවැත්වීමට නියමිතයි.",
       "URL": "https://www.hirunews.lk/198124/වැටුප්-විෂමතා-ඉවත්-කිරීමේ-කොමිසමේ-සාමාජිකයන්-ගැසට්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3786"
}