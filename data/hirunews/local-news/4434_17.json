{
       "Source": "hirunews",
       "Timestamp": "Friday, 07 July 2017 - 7:11",
       "Headline": "ජල පාලකගේ සිරුර පස් ගොඩකින් හමුවෙයි (ඡායාරූප)",
       "News Content": "දින දෙකක සිට අතුරුදන්ව සිටි පුද්ගලයෙකුගේ මළ සිරුරක් රොටවැව ප්‍රදේශයේ වැව් තාවුල්ලක පස් ගොඩකින් හමුවී තිබෙනවා.\nඔහු කණ්ඩලම වැව යටතේ වගා කරන කුඹුරුවල ජල පාලකවරයා ලෙසට කටයුතු කළ 62 හැවිරිදි සිව් දරු පියෙක් බවයි අප වාර්තාකරු කියාසිටියේ.\nඔහු පසුගිය අගහරුවාදා සිය වෙල් යායට ජලය හැරවීම සඳහා නිවසින් පිටත්ව ගොස් තිබුනා.\nඔහු ගමන් ගත් පාපැදිය ද වැව ආසන්නයේ තිබී සොයාගෙන ඇතැයි සඳහන්.\nමෙම පුද්ගලයා සමග එදින රාත්‍රියේ තවත් ගොවියෙකු වෙල් යායට ජලය හරවමින් සිට ඇති අතර ඔහු ප්‍රකාශකර ඇත්තේ තමන් සහ මියගිය අය ගසකින් වරකා ගෙඩියක් ආහාරයට ගෙන පිටත්ව ගිය බවයි.\nමියගිය පුද්ගලයාගේ සිරුර අද ගොඩ ගැනීමට නියමිතයි.\nමෙම අභිරහස් මරණය පිළිබඳ පොලිසිය පරීක්ෂණ ආරම්භ කර තිබෙනවා.\nඡායාරූප - දඹුල්ල කාංචන කුමාර",
       "URL": "https://www.hirunews.lk/165271/ජල-පාලකගේ-සිරුර-පස්-ගොඩකින්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4434"
}