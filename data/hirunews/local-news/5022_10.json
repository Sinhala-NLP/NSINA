{
       "Source": "hirunews",
       "Timestamp": "Thursday, 02 June 2016 - 16:20",
       "Headline": "ගංවතුරෙන් කොළඹ එක්රැස්වූ කුණු ටොන් 2500 ක් ඉවත් කෙරේ",
       "News Content": "ගංවතුර ආපදාවෙන් පසු කොළඹ දිස්ත්‍රික්කයේ එක්රැස්වී තිබූ කසල ටොන් 2500 ක් පමණ ඉවත් කිරීමට කටයුතු කර ඇති බව පළාත් සභා හා පළාත් පාලන අමාත්‍යාංශය පවසනවා.\nඑලෙස එකතු කළ කුණු කොළොන්නාව කසල අංගනයට බැහැර කෙරුණු බවයි එම අමාත්‍යාංශය සදහන් කළේ. මේ සදහා යුද හමුදාව, පොලිසිය, සිවිල් ආරක්ෂක දෙපාර්තමේන්තුව සහ පළාත් පාලන ආයතනවල නිලධාරින් 500 කට අධික පිරිසක් එක්ව සිටියා.\nකොළොන්නාව, මීතොටමුල්ල, කොටිකාවත්ත, මුල්ලේරියාව, අංගොඩ,  ගොතටුව, සේදවත්ත සහ වැල්ලම්පිටිය ආදී ප්‍රදේශවල මේ වනවිට කසල ඉවත් කර තිබෙනවා.",
       "URL": "https://www.hirunews.lk/134633/ගංවතුරෙන්-කොළඹ-එක්රැස්වූ-කුණු-ටොන්-2500-ක්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5022"
}