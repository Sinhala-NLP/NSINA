{
       "Source": "hirunews",
       "Timestamp": "Wednesday, 30 October 2019 - 15:54",
       "Headline": "හැකිනම් ඇමතිකමෙන් ඉවත් කරන්නැයි වසන්ත සේනානායකගෙන් අභියෝගයක්",
       "News Content": "තමන් විදේශ කටයුතු රාජ්‍ය අමාත්‍ය ධුරයෙන් ඉවත් නොවන බව අමාත්‍ය වසන්ත සේනානායක අද විශේෂ මාධ්‍ය හමුවක් කැඳවමින් ප්‍රකාශ කළා.\nකොම්පඤ්ඤ වීථිය ප්‍රදේශයේ අද පස්වරුවේ පැවති මෙම විශේෂ මාධ්‍ය හමුවේදී ඔහු කියා සිටියේ හැකිනම් තමන් එම ධුරයෙන් ඉවත් කර පෙන්වන ලෙසටයි.\nරාජ්‍ය අමාත්‍ය වසන්ත සේනානායකගේ එක්සත් ජාතික පක්ෂ සාමාජිකත්වය වහාම ක්‍රියාත්මක වන පරිදි අත්හිටුවන බවත්, ඉදිරියේදී ඔහු විදේශ කටයුතු රාජ්‍ය අමාත්‍ය ධුරයෙන්ද ඉවත් කිරීමට පියවර ගන්නා බවත්, එක්සත් ජාතික පක්ෂ මහ ලේකම් අමාත්‍ය අකිල විරාජ් කාරියවසම් ඊයේ ප්‍රකාශ කළා.\nඊට ප්‍රතිචාර දක්වමිනුයි රාජ්‍ය අමාත්‍ය වසන්ත සේනානායක අද මෙම අදහස් පළ කළේ.",
       "URL": "https://www.hirunews.lk/227284/හැකිනම්-ඇමතිකමෙන්-ඉවත්-කරන්නැයි-වසන්ත-සේනානායකගෙන්-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3072"
}