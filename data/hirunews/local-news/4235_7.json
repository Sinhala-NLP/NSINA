{
       "Source": "hirunews",
       "Timestamp": "Saturday, 04 November 2017 - 19:33",
       "Headline": "හම්බන්තොට කාර්මික කලාපය ගැන අග්‍රාමාත්‍යවරයා කතා කරයි",
       "News Content": "හම්බන්තොට කාර්මික කලාපය රටේ සංවර්ධනය වෙනුවෙන් ක්‍රියාත්මක වන වැදගත් පියවරක් බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nශ්‍රී ලංකා - චීන මනා සංවිධාන හා කර්මාන්ත කලාප කාර්යාලය විවෘත කිරීමේ උත්සවයට හම්බන්තොටදී අද එක්වෙමින් අග්‍රාමාත්‍යවරයා මේ බව කියා සිටියා.\nහම්බන්තොට ව්‍යාපෘතිවලට පසුගිය පාලන සමයේ ණය ලබාගෙන තිබුණ ද එම ණය ගෙවීම සදහා ක්‍රියාත්මක වන වරායක් හෝ ගුවන්තොටුපලක් නොතිබූ බවයි එහිදී අග්‍රාමාත්‍යවරයා පෙන්වා දුන්නේ.\nඅද වනවිට චයිනා මර්චන්ට් සමාගම සමග එක්ව සංවර්ධන කටයුතු සදහා ඒකාබද්ධ වැඩසටහනක් ක්‍රියාත්මක කර ඇති බවත් හම්බන්තොට වරායේ ඉදිරි වැඩකටයුතු සදහා තවත් ඩොලර් කෝටි 60 ක් එම සමාගම ආයෝජනය කිරීමට නියමිත බව ද අග්‍රාමාත්‍යවරයා කියා සිටියා.",
       "URL": "https://www.hirunews.lk/175271/හම්බන්තොට-කාර්මික-කලාපය-ගැන-අග්‍රාමාත්‍යවරයා-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4235"
}