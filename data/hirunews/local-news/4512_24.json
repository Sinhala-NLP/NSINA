{
       "Source": "hirunews",
       "Timestamp": "Wednesday, 17 May 2017 - 19:19",
       "Headline": "බොදුබල සේනා මනෝ ගනේෂන් හමුවෙයි",
       "News Content": "බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥණසාර හිමියන් ප්‍රමුඛ එහි නියෝජිත කණ්ඩායමක් අද ජාතික සහජීවනය, සංවාද සහ රාජ්‍ය භාෂා අමාත්‍ය මනෝ ගනේෂන් හමුවීමට පැමිණියා.\nඑහිදී දෙපාර්ශවය අතර සංවාදයක් ඇතිවුණා.\nපූජ්‍ය ගලගොඩඅත්තේ ඥාණසාර හිමියන් අමාත්‍යවරයාට අවධාරණය කර සිටියේ සහජීවනය සම්බන්ධයෙන් ගැටළුකාරී තත්ත්වයක් මතුව තිබෙන බවයි.\nඒ සම්බන්ධයෙන් නිවැරදි ලෙස කටයුතු කිරීමට අමාත්‍ය මනෝ ගනේෂන් කටයුතු නොකරන බවද ඥාණසාර හිමියන් මෙහිදී සඳහන් කර සිටියා.\nඅමාත්‍යවරයා ඊට පිළිතුරු ලබාදෙමින් කියා සිටියේ කිසිවිටකත් සහජීවනය බිඳ දැමීම සඳහා තමන් කටයුතු නොකරන බවයි.\nරටේ සමගිය වෙනුවෙන් සිය අමාත්‍ය ධුරයේ වගකීම ඉටු කිරීමට තමන් කටයුතු කරන බවද ඥාණසාර හිමියන් වෙත මනෝ ගනේෂන් අමාත්‍යවරයා අවධාරණය කළා.",
       "URL": "https://www.hirunews.lk/161550/බොදුබල-සේනා-මනෝ-ගනේෂන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4512"
}