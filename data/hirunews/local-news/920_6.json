{
       "Source": "hirunews",
       "Timestamp": "Tuesday, 23 August 2022 - 13:52",
       "Headline": "නැටූ, ගැයූ ෆින්ලන්ත අගමැතිනියගේ මත්ද්‍රව්‍ය පරීක්ෂණය සෘණාත්මකයි",
       "News Content": "පසුගිය දා ආන්දෝලනාත්මක වීඩියෝ පටයක් ලොව පුරා හුවමාරු වූ ෆින්ලන්ත අගමැති සන්නා මැරින්ගේ මත්ද්‍රව්‍ය පරීක්‍ෂණය සෘණාත්මක වී තිබෙන බවට විදෙස් මාධ්‍ය වාර්තා කරනවා.\n36 හැවිරිදි ෆින්ලන්ත අගමැතිවරිය සිය නිවසේ පැවති සාදයක දී තම හිතවතුන් හා නර්තනයේ යෙදෙන වීඩියෝ පටයක් තම ඉන්ස්ටගෑම් ගිණුම ඔස්සේ මුදා හැරිය අතර ඒ සම්බන්ධයෙන් ලොව පුරා මෙන් ම සිය රටේ ද බොහෝ ලෙස විවේචනයට ලක් වුණා.\nඇයගේ දේශපාලන ප්‍රතිවාදීන් ඇයට දොස් නැගුවේ ඇය වගකීම් විරහිත ආකාරයෙන් හැසිරෙන බවයි.\nඒ සඳහා ප්‍රතිචාර වශයෙන් සන්නා මැරීන් කියා සිටියේ, \"ඔව්, මම නැටුවා.. මම ගී ගැයුවා.. මම සාදයක් පැවැත් වූවා..! නමුත් නීති විරෝධී කිසිදු දෙයක් සිදු කළේ නෑ!\" යනුවෙන්.\nසිව් හැවිරිදි දියණියක සිටින අගමැතිනිය, විවේචකයන්ට අවධාරණය කර සිටින්නේ, ඇය ෆින්ලන්ත රජයේ ප්‍රධානියා වුවද, ඇය තම විවේක කාලය තුළ මිතුරන් හා පවුලේ අය සමඟ විනෝද වීමට කැමති තම වයසේ සිටින, අන් අය හා සමාන කෙනෙක් බවයි.\nකෙසේ නමුත් අවසානයේ අදාල සිද්ධිය සම්බන්ධ කරගෙන ඇයට එරෙහි විවේචන එල්ල කළ සියලු දෙනාට ම ඇය නීත්‍යානුකූල අයුරින් පිළිතුරු දී තිබෙනවා.",
       "URL": "https://www.hirunews.lk/313523/නැටූ-ගැයූ-ෆින්ලන්ත-අගමැතිනියගේ-මත්ද්‍රව්‍ය-පරීක්ෂණය-සෘණාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=920"
}