{
       "Source": "hirunews",
       "Timestamp": "Wednesday, 11 May 2022 - 20:46",
       "Headline": "නව අගමැති රනිල් ? (වීඩියෝ)",
       "News Content": "අගමැති තනතුර සඳහා ශ්‍රී ලංකා නිදහස් පක්ෂයෙන් ජනාධිපතිවරයා වෙත නාමයෝජනා තුනක් ඉදිරිපත් කර තිබෙනවා\nඒ අනුව ශ්‍රී ලංකා නිදහස් පක්ෂයෙන් නව අග්‍රාමාත්‍යවරයා ලෙස පත්කර ගැනීමට ජනාධිපති නීතිඥ විජේදාස රාජපක්ෂ, පාර්ලිමේන්තු මන්ත්‍රී නිමල් සිරිපාල ද සිල්වා සහ ඩලස් අලහප්පෙරුම ගේ නම් යෝජනා කර තිබෙනවා.\nමේ අතර ජනාධිපති ගෝඨාභය රාජපක්ෂ සහ හිටපු අග්‍රාමාත්‍ය වරයකු වන රනිල් වික්‍රමසිංහ අතර අද සවස කොළඹ කොටුව ජනාධිපති මන්දිරයේ දී විශේෂ සාකච්ඡාවක් පැවැත්වුනා.\nපැයකට අධික කාලයක් පැවති මෙම සාකච්ඡාවෙන් අනතුරුව ජනාධිපතිවරයා විසින් රනිල් වික්‍රමසිංහට අග්‍රාමාත්‍ය ධූරය භාරගන්නා ලෙස ඉල්ලා සිටි බව දේශපාලන ආරංචි මාර්ග සඳහන් කරනවා.\nජනාධිපතිවරයා පාර්ලිමේන්තු මන්ත්‍රී රනිල් වික්‍රමසිංහගෙන් ඉල්ලා ඇත්තේ ලබන සදුදා සිට එම ධුරය භාර ගැනීමට සූදානම් වන ලෙසයි.\nකෙසේ වෙතත් මේ සම්බන්ධයෙන් පාර්ලිමේන්තු මන්ත්‍රී රනිල් වික්‍රමසිංහ තවමත් අවසන් තීරණයක් ගෙන නොමැති බවයි වාර්තා වන්නේ.",
       "URL": "https://www.hirunews.lk/304106/නව-අගමැති-රනිල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1175"
}