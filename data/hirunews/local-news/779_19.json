{
       "Source": "hirunews",
       "Timestamp": "Tuesday, 25 October 2022 - 19:09",
       "Headline": "වරාය අධිකාරියට නව සභාපතිවරයෙක්",
       "News Content": "ශ්‍රී ලංකා වරාය අධිකාරියේ සභාපතිවරයා ලෙස මුල්‍ය හා කළමණාකාරණ වෘත්තික කීත් ඩී. බර්නාඩි, පත් කර තිබෙනවා.\nඒ වරාය හා නාවික, ගුවන් සේවා අමාත්‍ය නිමල් සිරිපාල ද සිල්වා විසින්.\nඔහු වසර 40ක ක්‍රියාකාරී වෘත්තිකයෙකු ලෙසින් ඇසුරුම් වැවිලි, මුල්‍ය ක්‍රීඩා හා විනෝදාස්වාද, ඇඟලුම්, විදුලි සංදේශ, සෞඛ්‍ය, මාධ්‍ය නිෂ්පාදන ආදී විවිධ අංශවල ප්‍රධාන නිලධාරී සහ ක්‍ෂේත්‍ර කළමණාකරණ මට්ටමෙන් 30 වසරක අත්දැකීම් හා පළපුරුද්දක් ඇති අයෙක්.\nඇබර්ඩීන් ව්‍යාපාරික පාසලේ, ඇබර්ඩින්හි රොබට් ගෝර්ඩන් විශ්ව විද්‍යාලයේ MBA උපාධිය සහ එම විශ්ව විද්‍යාලයේ ඩග්ලස් ගුර්ලේ සම්මානය හිමිකර ගත් ඔහු කොළඹ විශ්ව විද්‍යාලයෙන් ආර්ථික විද්‍යාව පිළිබඳ පශ්චාත් උපාධියක් ද ලබා තිබෙනවා.\nකීත් බර්නාඩි මහතා කඳාන ද මැසනත් විද්‍යාලයේ ආදි ශිෂ්‍යයෙක් ද වනවා.",
       "URL": "https://www.hirunews.lk/318807/වරාය-අධිකාරියට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=779"
}