{
       "Source": "hirunews",
       "Timestamp": "Monday, 31 July 2017 - 9:20",
       "Headline": "කොස්ගමදී සිදුවූ වෙඩි තැබීමකින් පුද්ගලයෙකු මරුට",
       "News Content": "කොස්ගම - පුස්සැල්ලාව පාරේ මස් පිණිස ඌරන් ඇති කරන ගොවිපලක සිදුවූ වෙඩි තැබීමකින් පුද්ගලයෙකු මියගොස් තිබෙනවා.\nඅද අලුයම මෙම වෙඩි තැබීම සිදුව ඇති බවයි කොස්ගම පොලීසිය ප්‍රකාශ කළේ.\nමෙම ගොවිපොලට හොර රහසේ ඇතුලුවන පුද්ගලයෙකු එහි ප්‍රධාන ආරක්ෂක නිලධාරියා විසින් නිරීක්ෂණය කර තිබෙනවා.\nඑහිදී මෙම වෙඩි තැබීම සිදුව ඇති අතර, සිද්ධිය සම්බන්ධයෙන් ප්‍රධාන ආරක්ෂක නිලධාරියා අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/167190/කොස්ගමදී-සිදුවූ-වෙඩි-තැබීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4394"
}