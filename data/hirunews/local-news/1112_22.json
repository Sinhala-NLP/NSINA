{
       "Source": "hirunews",
       "Timestamp": "Tuesday, 07 June 2022 - 15:39",
       "Headline": "දිලිප් වෙදආරච්චිගේ පුතු සහ ලේලිය රිමාන්ඩ් (වීඩියෝ)",
       "News Content": "පොලිස් නිලධාරීන්ට පරුෂ වචනයෙන් බැන වැදී රාජකාරියට බාධාකිරීම සම්බන්ධයෙන් අත්අඩංගුවට ගත් පාර්ලිමේන්තු මන්ත්‍රී දිලිප් වෙද ආරච්චිගේ පුත්‍රයා සහ පුතුගේ බිරිඳ හෙට දිනය දක්වා රක්ෂිත බන්ධනාගාර ගත කර තිබෙනවා.\nඒ, ඔවුන් වළස්මුල්ල මහේස්ත්‍රාත් මහේෂිකා විජේතුංග වෙත ඉදිරිපත් කිරීමෙන් අනතුරුවයි.\nරවිඳු වෙදාආරච්චි සහ ඔහුගේ බිරිඳ වන නෙත්මී හරින්දි ද සිල්වා ට පසුගිය 01 වනදා දක්ෂිණ අධිවේග මාර්ගයේ බැදිගම හුවමාරුවේදී පොලිස් නිලධාරීන්ගේ රාජකාරියට බාධා කිරීම සහ සාපරාධී බලහත්කාරය සිදුකිරීම සම්බන්ධයෙන් චෝදනා එල්ලවී තිබුණා.\nඒ සම්බන්ධයෙන් වූ වීඩියෝවක් ද සමාජ මාධ්‍ය තුළ සංසරණය වුනා.\nඉන්ධන නොමැති වීම හේතුවෙන් තමන් ශීතකරණයක් ජීප් රථය උපයෝගී කරගනිමින් අධිවේගී මාර්ගය හරහා කොළඹට ගෙනඒමට යාමේදී මෙම තත්ත්වය ඇතිවූ බව රවිඳු වෙදආරච්චි සිය ෆේස්බුක් ගිණුමේ සටහනක් තබමින් ද සඳහන් කර තිබුණා.",
       "URL": "https://www.hirunews.lk/306479/දිලිප්-වෙදආරච්චිගේ-පුතු-සහ-ලේලිය-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1112"
}