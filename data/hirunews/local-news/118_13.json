{
       "Source": "hirunews",
       "Timestamp": "Monday, 07 August 2023 - 8:24",
       "Headline": "නිවෙසකට පැන රන් බඩු හා මුදල් කොල්ලකෑ පිරිසක් දැලේ",
       "News Content": "සිදම්බරපුරම් ප්‍රදේශයේ නිවෙසකට අයුතු ලෙස ඇතුළු වී කාන්තාවන් දෙදෙනකුට කඩු හා යකඩ කම්බිවලින් පහර දී තුවාල සිදු කර නිවෙසේ දේපළවලට අලාභ හානි කර රන් මාල 02ක්, රන් පෙන්ඩන්ට් 02ක් හා රුපියල් 12,500ක් කොල්ලකෑම සම්බන්ධයෙන් සැකකරුවන් 05 දෙනෙකු ඊයේ (06) අච්චිපුරම් ප්‍රදේශයේදී අත්අඩංගුවට ගෙන තිබෙනවා.\nඑමෙන්ම, සැකකරුවන් සන්තකයේ තිබී කොල්ලකන ලද දේපළ ද අත්අඩංගුවට ගත් බව පොලිසිය පවසනවා.\nඅත්අඩංගුවට ගත් සැකකරුවන් අවුරුදු 22 හා 20 වයස්වල පසුවන ආච්චිපුර, වවුනියාව ප්‍රදේශවල පදිංචිකරුවන්.\nසැකකරුවන් අද (07) වවුනියාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/343902/නිවෙසකට-පැන-රන්-බඩු-හා-මුදල්-කොල්ලකෑ-පිරිසක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=118"
}