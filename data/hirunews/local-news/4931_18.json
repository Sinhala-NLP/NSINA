{
       "Source": "hirunews",
       "Timestamp": "Monday, 08 August 2016 - 13:51",
       "Headline": "සෞදිය වෙනුවට වෙනත් රැකියා වෙළඳපොලක් සොයන බව විදේශ රැකියා ඇමතිනි කියයි.",
       "News Content": "සෞදියේ ඇතිවී තිබෙන ආර්ථික අර්බුදය හේතුවෙන් විදේශ ශ්‍රමිකයන්ට එරට රැකියා අහිමිවීමේ අවදානමක් මතුවී ඇතැයි විදේශ රැකියා ඇමතිනී තලතා අතුකෝරල ප්‍රකාශ කළා.\nමේ නිසා සෞදියේ රැකියා වෙනුවට වෙනත් රැකියා වෙළඳපොලක් කෙරෙහි මේ වනවිට අවධානය  යොමු කර තිබෙන බවයි අමාත්‍යවරිය සඳහන් කළේ.\nසෞදියේ ශ්‍රී ලාංකිකයන් 12 දෙනෙකුට මේ වනවිට රැකියා අහිමිවී ඇති අතර, ඔවුන්ට අවශ්‍ය ආහාර සහ මුදල් ලබාදීම සෞදි තානාපති කාර්යාලය හරහා සිදු කෙරෙනවා.\nඔවුන් සේවය කළ සමාගම මගින් වැටුප් නොගෙවීම සම්බන්ධයෙන්ද අවශ්‍ය නීතිමය පියවර ගනිමින් සිටින බවයි අමාත්‍යවරිය සඳහන් කළේ.\nඑසේම රියාද් නුවර පිහිටි තවත් සමාගමක ශ්‍රී ලාංකිකයන් 100  දෙනෙකු පමණ රැකියා අවදානමකට ලක්ව ඇති අතර, ඉන් 40 දෙනෙකු ඒ සම්බන්ධයෙන් සෞදි තානාපති කාර්යාලයට පැමිණිලි කර ඇති බව අමාත්‍යවරිය කියා සිටියා.",
       "URL": "https://www.hirunews.lk/140100/සෞදිය-වෙනුවට-වෙනත්-රැකියා-වෙළඳපොලක්-සොයන-බව-විදේශ-ඇමතිනි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4931"
}