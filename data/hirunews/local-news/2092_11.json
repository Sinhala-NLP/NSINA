{
       "Source": "hirunews",
       "Timestamp": "Friday, 12 March 2021 - 19:42",
       "Headline": "අසාද් සාලි සමාව අයදී (වීඩියෝ)",
       "News Content": "පසුගියදා සිදුකළ ප්‍රකාශය තුලින් යම් වරදක් සිදුවූයේ නම් තමන් සමාව අයැද සිටින බව ජාතික සමගි පෙරමුණේ නායක අසාද් සාලි පවසනවා.\nඒ මුස්ලිම් නීතිය පිළිබඳව ඔහු සිදුකළ ප්‍රකාශය පිලිබඳව අදහස් පළ කරමින්.\nමෙම ප්‍රකාශයට විරෝධය පළ කරමින් පාර්ශව කිහිපයක්ම අපරාධ පරීක්ෂණ දෙපාර්තමේන්තුව වෙත අද පැමිණිලි ඉදිරිපත් කළා.\nත්‍රෛනිකායික භික්ෂු එකමුතුව අපරාධ පරීක්ෂණ දෙපාර්තමේන්තුවට එලෙස පැමිණිල්ලක් ඉදිරිපත් කළ අතර අපේ ජනබල පක්ෂයේ මාධ්‍ය ප්‍රකාශක ඩෑන් ප්‍රියසාද් ද අද අසාද් සාලිට එරෙහිව අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කළා.",
       "URL": "https://www.hirunews.lk/265157/අසාද්-සාලි-සමාව-අයදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2092"
}