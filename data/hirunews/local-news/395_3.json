{
       "Source": "hirunews",
       "Timestamp": "Monday, 24 April 2023 - 8:06",
       "Headline": "යුරෝපයේ විශාලතම යුද වියදම පසුගිය වසරේ",
       "News Content": "රුසියාවේ යුක්රේන ආක්‍රමණය හේතුවෙන් දශක තුනකට පසු යුරෝපයේ විශාලතම වාර්ෂික යුද වියදම පසුගිය වසරේ වාර්තා වී තිබෙනවා.\nඑය ඩොලර් ටි්‍රලියන 2.24 ක් වන අතර ස්ටොක් හෝම් ජාත්‍යන්තර පර්යේෂණ සංවිධානය විසින් නිකුත් කළ නිවේදනයකට අනුව එය සියයට 13 ක වැඩිවීමක් බවයි විදෙස් වාර්තා සඳහන් කළේ.\n2022 වසරේ පෙබරවාරි මාසයේ රුසියාව යුක්රේනය ආක්‍රමණය කිරීමෙන් පසු යුරෝපා රටවල් තම ආරක්ෂාව වෙනුවෙන් අවි ආයුධ සහ හමුදා බලය තර කිරීමට පියවර ගනු ලැබුවා.\nයුක්රේනයේ යුද වියදම සියයට 640 කින් ඉහළ ගොස් ඇති අතර එය 1949 සිට මේ දක්වා සිදුකළ වැඩිම වාර්ෂික වියදමයි.\nඊට බටහිර රටවල් විසින් සපයනු ලැබූ සියලුම මූල්‍යමය සහ යුද ආධාර ඇතුළත් නොවන බවද සඳහන්.",
       "URL": "https://www.hirunews.lk/333295/යුරෝපයේ-විශාලතම-යුද-වියදම-පසුගිය-වසරේ",
       "Category": "Local News",
       "Parent URL": "https://www.hirunews.lk/local-news.php?pageID=395"
}