{
       "Source": "hirunews",
       "Timestamp": "Monday, 28 June 2021 - 7:23",
       "Headline": "පරිපූරක වෛද්‍ය වෘත්තිකයන් දින දෙකක් කල් දෙයි",
       "News Content": "ඉදිරි දින 2 තුළ සිය ගැටලු වලට විසදුම් ලබා ගැනීමට සාකච්ඡාවක් හෝ ලබා නොදෙන්නේ නම් අනිද්දායින් පසු වෘත්තීය ක්‍රියාමාර්ගයකට අවතීර්ණ වන බව පරිපූරක වෛද්‍ය සේවා ඒකාබද්ධ බලමණ්ඩලය ප්‍රකාශ කළා.\nඑහි සභාපති රවී කුමුදේශ් කියා සිටියේ සෞඛ්‍ය වෘත්තීය සමිති කිහිපයකට පමණක් රජය විශේෂ කොට සැලකීම හේතුවෙන් සෙසු සෞඛ්‍ය අංශ සේවකයන්ට සිය ගැටලු වලට විසදුම් නොලැබෙන තත්වයක් හටගෙන ඇති බවයි.\nඒ අනුව වැටුප් විෂමතා ඉවත් කිරීම, වැටුප් චක්‍රලේකයේ අඩුපාඩු නිවැරිදි කිරීම, සියලු පරිපූරක වෛද්‍යවරුන්ට දීමනා සමානව ලබා දීම සහ තනතුරු උසස්වීම් විධිමත්ව ක්‍රියාත්මක කිරීම ඇතුලු ඉල්ලීම් 13ක් සඳහන් කරමින් පරිපූරක වෛද්‍ය සේවා ඒකාබද්ධ බලමණ්ඩලය සෞඛ්‍ය අමාත්‍යවරිය වෙත ලිපියක්ද යොමු කර තිබෙනවා.",
       "URL": "https://www.hirunews.lk/275502/පරිපූරක-වෛද්‍ය-වෘත්තිකයන්-දින-දෙකක්-කල්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1856"
}