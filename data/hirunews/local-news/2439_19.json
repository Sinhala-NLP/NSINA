{
       "Source": "hirunews",
       "Timestamp": "Monday, 21 September 2020 - 14:54",
       "Headline": "ගල්කිස්සේ රොහාගේ තවත් ගෝලයෙකු කඳානේදී ගිනි අවිත් සමඟ අත්අඩංගුවට",
       "News Content": "මත්ද්‍රව්‍ය ජාවාරම්කරුවෙකු සහ සංවිධානාත්මක අපරාධකරුවෙකු වන ගල්කිස්සේ රොහා නමැත්තාගේ තවත් ගෝලයෙකු කඳාන ප්‍රදේශයේදී අද(21) අත්අඩංගුවට ගෙන තිබෙනවා.\nපොලීසියට ලද තොරතුරකට අනුව සැකකරු අත්අඩංගුවට ගෙන ඇති අතර, එම අවස්ථාවේදී ඔහු සතුව තිබී ටී - 56 ගිනි අවියක් ඇතුළු තවත් ආයුධ කිහිපයක් ද සොයා ගෙන ඇති බවයි පොලීසිය සඳහන් කළේ.\nගල්කිස්සේ රොහා නමැති සංවිධානාත්මක අපරාධකරු මේ වනවිට අත්අඩංගුවට ගෙන රිමාන්ඞ් භාරයේ පසුවනවා.",
       "URL": "https://www.hirunews.lk/250753/ගල්කිස්සේ-රොහාගේ-තවත්-ගෝලයෙකු-කඳානේදී-ගිනි-අවිත්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2439"
}