{
       "Source": "hirunews",
       "Timestamp": "Monday, 26 March 2018 - 7:15",
       "Headline": "සහෝදරියකට මරු කැඳවූ සහෝදරියගේ පහරදීම",
       "News Content": "කොළඹ 15, මෝදර වීදිය ප්‍රදේශයේදී සහෝදරියන් දෙදෙනෙක් අතර සිදුවූ ආරවුලක් දුරදිග යාමෙන් සිදුකළ පහරදීමකින් කාන්තාවක් මියගොස් තිබෙනවා.\nබාල සහෝදරිය විසින් මෙම පහරදීම සිදුකර ඇති අතර පහර කෑමෙන් මියගොස් ඇත්තේ 56 හැවිරිදි ඇයගේ වැඩිමහල් සහෝදරිය බවයි පොලිසිය පවසන්නේ.\nඊයේ (25) පෙරවරුවේ මෙම සිදුවීම සිදුව ඇති අතර පහර කෑ කාන්තාව කොළඹ ජාතික රෝහල ඇතුලත් කිරීමෙන් අනතුරුව මියගොස් තිබෙනවා.\nපුංච් අම්මා විසින් සිදුකළ පහරදීමක් හේතුවෙන් සිය මව මියගිය බවට දියණිය විසින් කළ පැමිණිල්ලකට අනුව පහරදීම සිදුකළ කාන්තාව අත්අඩංගුවට ගත් බවයි පොලිසිය පවසන්නේ.\nපහර කෑමෙන් මියගිය කාන්තාවගේ පශ්චාත් මරණ පරික්ෂණය අද (26) දින සිදුකිරීමට නියමිතයි.",
       "URL": "https://www.hirunews.lk/186865/සහෝදරියකට-මරු-කැඳවූ-සහෝදරියගේ-පහරදීම",
       "Category": "Local News",
       "Parent URL": "https://www.hirunews.lk/local-news.php?pageID=4020"
}