{
       "Source": "hirunews",
       "Timestamp": "Wednesday, 07 October 2020 - 12:58",
       "Headline": "මසකදී කළුතර සිවලුන් සපාකෑමේ සිද්ධීන් 50ක්",
       "News Content": "මසක් ඇතුළත කළුතර දිස්ත්‍රික්කයේ සෞඛ්‍ය වෛද්‍ය නිලධාරී කොට්ඨාස පහකින් සිවලුන් සපාකෑමේ සිද්ධින් 50 කට ආසන්න සංඛ්‍යාවක් වාර්තාවී ඇති බව සෞඛ්‍ය අමාත්‍යාංශය පවසනවා.\nමිල්ලනිය, මදුරාවල, ඉංගිරිය, හොරණ සහ වාද්දුව යන සෞඛ්‍ය වෛද්‍ය නිලධාරී කොට්ඨාසවලින් මෙම සිද්ධීන් වාර්තාවී ඇති බවයි එම අමාත්‍යාංශයේ මහජන සෞඛ්‍ය, පශු වෛද්‍ය සේවා පිළිබඳ අධ්‍යක්‍ෂ වෛද්‍ය එල්.ඩී. කිත්සිරි කියා සිටියේ.\nමින් සිද්ධීන් 30 ක් සිවලුන් විසින් සුනඛයින්ව සපාකෑම් වන අතර, පුද්ගලයින් 11 දෙනෙකුද එලෙස සපා කා ඇති බව ඔහු කියා සිටියා.\nඑසේම ගවයින් දෙනෙකුටද මෙම කාලය තුළ සිවලුන් විසින් සපාකා ඇති අතර, වාර්තා නොවූ සිද්ධීන්ද තිබිය හැකි බවයි අධ්‍යක්‍ෂවරයා සඳහන් කළේ.\nසිවලුන් හරහා ජලභීතිකාව වැළඳීමේ සිද්ධීන් රැසක් පසුගිය කාලයේ අදාළ සෞඛ්‍ය වෛද්‍ය නිළධාරී කොට්ඨාසවලින් වාර්තාවී ඇති අතර, මිල්ලනිය, මදුරාවල, හොරණ සහ ඉංගිරිය යන ප්‍රදේශවලින් වසරේ මේ දක්වා ජල භීතිකාව වැළඳුනු සිවලුන් 11 දෙනෙකු සහ සුනඛයින් 19 දෙනෙකු මියගොස් තිබෙනවා.",
       "URL": "https://www.hirunews.lk/251997/මසකදී-කළුතර-සිවලුන්-සපාකෑමේ-සිද්ධීන්-50ක්",
       "Category": "Local News",
       "Parent URL": "https://www.hirunews.lk/local-news.php?pageID=2405"
}