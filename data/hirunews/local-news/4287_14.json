{
       "Source": "hirunews",
       "Timestamp": "Thursday, 05 October 2017 - 9:10",
       "Headline": "අගමැති ජර්මනිය බලා පිටත්ව යයි",
       "News Content": "සංචාරයක් සඳහා අග්‍රාමාත්‍ය රනිල් වික්‍රමසිංහ ජර්මනිය බලා පිටත්ව ගොස් තිබෙනවා.\nඅප ගුවන්තොටුපල වාර්තාකරු සඳහන් කළේ අලුයම 3.25 ට කටාර් ගුවන් සේවයේ යානයකින් අගමැතිවරයා දිවයිනෙන් පිටත්ව ගිය බවයි.\nඔහු සමග මෙම සංචාරයට 5 දෙනෙකුගෙන් යුත් දුත පිරිසක් එක්ව තිබෙනවා.\nමෙම සංචාරයෙන් පසු ලබන 9 වනදා සිට අග්‍රාමාත්‍යවරයා ෆින්ලන්තයේ නිල සංචාරයකට එක්වීමට නියමිතයි.\nඑහිදී රනිල් වික්‍රමසිංහ මහතා ෆින්ලන්ත අග්‍රාමාත්‍යවරයා ඇතුලු ඉහළ පෙලේ නායකයන් සමග ද්වීපාර්ශවික සාකච්ඡා පවත්වන බවයි අග්‍රාමාත්‍ය කාර්යාලය නිවේදනය කළේ.\nදෙරට අතර වෙළඳ / ආර්ථික සහ කර්මාන්ත ක්ෂේත්‍රවල නව සබඳතා ඇති කර ගැනීමට මෙහිදී සාකච්ඡා කෙරෙනු ඇති.",
       "URL": "https://www.hirunews.lk/172640/අගමැති-ජර්මනිය-බලා-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=4287"
}