{
       "Source": "hirunews",
       "Timestamp": "Thursday, 06 April 2017 - 10:56",
       "Headline": "දක්ෂිණ අධිවේගී මාර්ගයේදී ලංගම බස් රථයක ගින්නක්",
       "News Content": "දක්ෂිණ අධිවේගී මාර්ගයේ ගැලණිගම සහ දොඩන්ගොඩ අතර 27 වෙනි කිලෝමීටර් කණුව ආසන්නයේදි ලංගම බස් රථයක ගින්නක් හටගෙන තිබෙනවා.\nකඩුවෙල සිට ගාල්ල දක්වා ධාවනය වෙමින් තිබූ මෙම බස් රථය තුළ එක්වරම දුමක් පැතිරයාම හේතුවෙන් එහි රියදුරු බස් රථය නවත්වා මගීන් ඉවත්කර ඇති බවයි වාර්තා වන්නේ.\nබස් රථයේ දකුණු පස එක් රෝදයක් ගිනි ගන්නා අයුරු නිරීක්ෂණය කළ බවයි එහි සිටි මගියෙකු හිරු ප්‍රවෘත්ති අංශය වෙත කියා සිටියේ.\nකෙසේ වෙතත් මගීන් සහ අධිවේගී මාර්ගයේ හදිසි ගිනි නිවීම් ඒකකය එක්ව මේ වනවිට ගින්න නිවා දමා තිබෙනවා.",
       "URL": "https://www.hirunews.lk/158621/දක්ෂිණ-අධිවේගී-මාර්ගයේදී-ලංගම-බස්-රථයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4576"
}