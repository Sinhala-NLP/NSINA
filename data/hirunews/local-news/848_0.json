{
       "Source": "hirunews",
       "Timestamp": "Saturday, 24 September 2022 - 8:57",
       "Headline": "වසර අවසානයේ මූල්‍ය අරමුදලෙන් ඩොලර් බිලියන දෙකයි දශම නවයක් (වීඩියෝ)",
       "News Content": "මෙම වසර අවසානයේ ජාත්‍යන්තර මූල්‍ය අරමුදල ඩොලර් බිලියන දෙකයි දශම නවයක ණය අනුමත කරනු ඇතැයි අපේක්ෂා කරන බව මහබැංකු නිලධාරින් අයෝජකයන්ට ප්‍රකාශ කර තිබෙනවා.\nඒ ණය ප්‍රතිව්‍යුහගත කිරීම සම්බන්ධයෙන් මාර්ගගත ක්‍රමය ඔස්සේ පැවති සාකච්ඡාවකදියි.\nදෙසැම්බර් මාසයේදී ජාත්‍යන්තර මූල්‍ය අරමුදලේ විධායක මණ්ඩලය ණය මුදල අනුමත කළ පසු ණය හිමියන් සමඟ සාකච්ඡා ආරම්භ කිරීමට ශ්‍රී ලංකා මහ බැංකුව බලාපොරොත්තු වන බවද එහිදී ප්‍රකාශ කර තිබෙනවා.\nමෙම සාකච්ඡාවට මහ බැංකු අධිපති ආචාර්ය නන්දලාල් වීරසිංහ, භාණ්ඩාගාරික ලේකම් මහින්ද සිරිවර්ධන මෙන්ම මූල්‍ය හා නීති උපදේශකයෙකු වන ලසාඩ් සහ ක්ලිෆර්ඩ් සමාගම්වල නියෝජිතයන්ද එක්ව සිටියා.\nමේ අතර චීනය විසින් නොමිලේ පරිත්‍යාග කරන ලද අත්‍යවශ්‍ය ඖෂධ සහ වෛද්‍ය උපකරණ තොගයක් රැගත් චීන විශේෂ භාණ්ඩ ප්‍රවාහන ගුවන් යානයක් ඊයේ රාත්‍රියේ කටුනායක ජාත්‍යන්තර ගුවන් තොටුපල වෙත පැමිණ තිබෙනවා.",
       "URL": "https://www.hirunews.lk/316170/වසර-අවසානයේ-මූල්‍ය-අරමුදලෙන්-ඩොලර්-බිලියන-දෙකයි-දශම-නවයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=848"
}