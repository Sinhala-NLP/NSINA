{
       "Source": "hirunews",
       "Timestamp": "Monday, 05 September 2022 - 10:22",
       "Headline": "බ්‍රිතාන්‍යයේ මීළඟ අග්‍රාමාත්‍යවරයා ප්‍රකාශයට පත්කිරීම අද",
       "News Content": "බ්‍රිතාන්‍යයේ මීළඟ අග්‍රමාත්‍ය ධුරය හිමිවන්නේ කවුරුන් හට ද යන තීරණය අද (05) දහවල් ප්‍රකාශයට පත් කෙරෙනවා.\nඅග්‍රාමාත්‍යවරයා නම් කිරීමෙන් අනතුරුව බ්‍රිතාන්‍යයේ එලිසබෙත් මහ රැජිණ අතින් හෙට (06) පත්වීමට ලබාදීමට නියමිතයි.\nඉන්දීය සම්භවයක් සහිත හිටපු මුදල් අමාත්‍ය රිෂී සුනක් සහ වත්මන් විදේශ කටයුතු අමාත්‍යවරිය වන ලීසා ට්‍රස් මේ සඳහා තරග වැදුනා.\nඅග්‍රමාත්‍ය ධුරය හිමිවන්නාට පාලක කන්සර්වේටිව් පක්ෂයේ නායකත්වයද හිමිවීම බ්‍රිතාන්‍යයේ සම්ප්‍රදාය වනවා.\nකෙසේ වෙතත් මෙහි වැඩි වාසිය හිමිව ඇත්තේ ලීසා ට්‍රස්ට බවයි එරට මාධ්‍ය වාර්තා පළ කරන්නේ.\nජනතාවගේ විශ්වාසය සහ ආර්ථික අර්බුදය මැඩපැවැත්වීමට අසමත්වීම හේතුවෙන් බ්‍රිතාන්‍යයේ හිටපු අග්‍රාමාත්‍ය බොරිස් ජොන්සන් එම තනතුරෙන් ඉල්ලා අස්වීමට සිදුවුණා.",
       "URL": "https://www.hirunews.lk/314585/බ්‍රිතාන්‍යයේ-මීළඟ-අග්‍රාමාත්‍යවරයා-ප්‍රකාශයට-පත්කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=890"
}