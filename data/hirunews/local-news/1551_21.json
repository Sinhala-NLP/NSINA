{
       "Source": "hirunews",
       "Timestamp": "Friday, 19 November 2021 - 11:06",
       "Headline": "නීතී විරෝධී දුම්වැටි තොගයක් STF අත්අඩංගුවට",
       "News Content": "නීති විරෝධී ව තීරු බදු නොගෙවා මෙරටට ආනයනය කරන ලද විදේශීය රටක නිෂ්පාදිත දුම්වැටි තොගයක් විශේෂ කාර්ය බලකා නිලධාරීන්ගේ අත්අඩංගුවට පත් වී තිබෙනවා.\nඊයේ (18) වන දින වත්තල පොලිස් වසමේ වත්තල, කල්‍යාණී පාර, රබීනා කම්පැණි ඉඩමේ දී සිදු කළ වැටලීමකිනුයි මෙම දුම්වැටි තොගය සොයාගෙන ඇත්තේ.\nතව ද දුම්වැට් අලෙවි කර ලබාගත් රුපියල් නවලක්ෂ විසි දාහකට අධික මුදල් ප්‍රමාණයක් හා වෑන් රථයක් ද අත්අඩංගුවට ගත් බවයි වාර්තා වෙන්නේ.\nදුම්වැටි ප්‍රවාහනය කර තිබෙන්නේ, වයස අවුරුදු 44 සහ 46ක වන බේරුවල හා ගල්කිස්ස ප්‍රදේශයේ පදිංචි පුද්ගලයින් දෙදෙනෙක්.\nඅත්අඩංගුවට ගත් දුම්වැටිවල වටිනාකම ලක්ෂ පනහකට අධික ප්‍රමාණයක් ලෙසට යි ගණන් බලා ඇත්තේ.\nවැඩිදුර පරීක්ෂණ වත්තල පොලිසිය විසින් සිදු කෙරෙනු ඇති.",
       "URL": "https://www.hirunews.lk/288518/නීතී-විරෝධී-දුම්වැටි-තොගයක්-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1551"
}