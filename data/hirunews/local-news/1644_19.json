{
       "Source": "hirunews",
       "Timestamp": "Thursday, 07 October 2021 - 8:24",
       "Headline": "මීගොඩ ඉන්ධන පිරවුම්හලක දී පොම්පකරුවන්ට පහරදුන් 03 දෙනෙකු අත්අඩංගුවට (වීඩියෝ)",
       "News Content": "මුව ආවරණ නොමැතිව පැමිණීම නිසා ඉන්ධන ලබාදීම ප්‍රතික්ෂේප කළ මීගොඩ ප්‍රදේශයේ ඉන්ධන පිරවුම්හලක පොම්පකරුවන් දෙදෙනෙකුට පහරදීමේ සිද්ධිය සම්බන්ධයෙන් සැකකරුවන් 03 දෙනෙකු අත්අඩංගුවට ගෙන තිබෙනවා.\nපොලිසිය පැවසුවේ අදාළ යතුරුපැදිය සමඟ මොවුන් ඊයේ රාත්‍රියේ අත්අඩංගුවට ගත් බවයි.\nපහරදීමට සම්බන්ධ සැකකරුවන් දෙදෙනා අත්අඩංගුවට ගන්නා අවස්ථාවේ ඔවුන් ළඟ තිබී හෙරොයින් ග්‍රෑම් 10කට ආසන්න ප්‍රමාණයක්ද සොයාගෙන තිබෙනවා.\nඔවුන්ට අදාළ යතුරුපැදිය සැඟවීම සඳහා සහාය ලබාදුන් සැකකරුවෙකුද අත්අඩංගුවට ගෙන ඇති අතර, ඔවුන් පාදුක්ක - ගලගෙදර සහ කෑගල්ල - මහපල්ලේගම ප්‍රදේශවල පදිංචිකරුවන්.\nඊයේ අලුයම මීගොඩ ප්‍රදේශයේ ඉන්ධන පිරවුම්හලක පොම්පකරුවන් දෙදෙනෙකුට පහර දී තිබුණේ, මුහුණු ආවරණ නොමැතිව පැමිණීම නිසා එම පුද්ගලයන්ගේ යතුරුපැදිය සඳහා ඉන්ධන සැපයීමට පොම්පකරුවන් ප්‍රතික්ෂේප කිරීමත් සමඟයි.\nපසුව ඔවුන් අදාළ පුද්ගලයා තවත් සහයකයෙකු සමග පැමිණ පොම්පකරුවෙකු ඔසවා පොළවේ ගසා ඇති බව ද පොලීසිය සඳහන් කළා.\nසිද්ධියට සම්බන්ධ තවත් සැකකරුවෙකු අත්අඩංගුවට ගැනීමට පරීක්ෂණ ක්‍රියාත්මකයි.",
       "URL": "https://www.hirunews.lk/284306/මීගොඩ-ඉන්ධන-පිරවුම්හලක-දී-පොම්පකරුවන්ට-පහරදුන්-03-දෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1644"
}