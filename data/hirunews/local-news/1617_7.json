{
       "Source": "hirunews",
       "Timestamp": "Wednesday, 20 October 2021 - 13:05",
       "Headline": "අණ නොතකා යතුරුපැදියකින් පළා ගිය, තරුණයින් දෙදෙනෙකු ලොරි රථයකට යට වී මරුට",
       "News Content": "පොලිස් අණ නොතකා ධාවනය කළ යතුරුපැදියක් අනතුරට ලක්වීමෙන් එහි ගමන් කළ තරුණයින් දෙදෙනෙකු ජීවිතක්ෂයට පත් වී තිබෙනවා.\nතණමල්විල - වැල්ලවාය ප්‍රධාන මාර්ගයේ කිතුල්කොටේ ප්‍රදේශයේදීයි ඊයේ රාත්‍රියේ මෙම අනතුර සිදුව ඇත්තේ.\nයතුරුපැදිය වේගය පාලනය කර ගත නොහැකිව වෑන් රථයක ගැටී ලොරි රථයකට යට වී ඇති බව පොලිසිය සඳහන් කළා.\nඅදාළ යතුරුපැදිය ලුණුගම්වෙහෙර ප්‍රදේශයේ සිට වැල්ලවාය දෙසට ගමන් කරමින් සිටින අතරතුර ලුණුගම්වෙහෙර ප්‍රදේශයේදී පොලීසිය විසින් නතර කරන ලෙසට දැනුම් දී තිබෙනවා.\nකෙසේ වෙතත් එම අවස්ථාවේ අදාළ තරුණයින් පොලිස් අණ නොතකා යතුරුපැදිය ධාවනය කර ඇති අතර එම අවස්ථාවේදියි මෙම අනතුර සිදුව ඇත්තේ.",
       "URL": "https://www.hirunews.lk/285519/අණ-නොතකා-යතුරුපැදියකින්-පළා-ගිය-තරුණයින්-දෙදෙනෙකු-ලොරි-රථයකට-යට-වී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1617"
}