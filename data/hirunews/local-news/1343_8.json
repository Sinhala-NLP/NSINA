{
       "Source": "hirunews",
       "Timestamp": "Monday, 21 February 2022 - 13:17",
       "Headline": "වන්දි ඉල්ලා ගොවීන් පිරිසක් කෘෂිකර්ම අමාත්‍යාංශයට",
       "News Content": "කෘෂි රසායනික නො මැති වීමෙන් හානියට පත් වගාවන් සඳහා වන්දි ගෙවීමට චක්‍රලේඛයක් නිකුත් කිරීම ඇතුළු ඉල්ලීම් අටක් මුල් කරගනිමින් ගොවීන් පිරිසක් කෘෂිකර්ම අමාත්‍යාංශය වෙත අද විරෝධතා පා ගමනකින් පැමිණියා.\nගොවි ජාතික සමුළුව විසින් සංවිධාන කර තිබූ මෙම පා ගමන පාර්ලිමේන්තු වටරවුමෙන් ආරම්භ කළ බවයි අප වාර්තාකරු සඳහන් කළේ.\nමේ වනවිට ගොවි ජාතික සමුළුව නියෝජනය කරන නියෝජිතයින්ට කෘෂිකර්ම අමාත්‍යවරයා සමඟ සාකච්ඡාවක් ලබා දී තිබුණා.\nමේ අතර අම්බලන්තොට - ලෝලුපතාන ප්‍රදේශයේ අක්කර දෙකක වගා කර තිබූ කෙසෙල් ගස් 2,500ක් පමණ කිසියම් පිරිසක් විසින් විෂ රසායනික ද්‍රව්‍යයක් එන්නත් කර විනාශ කර තිබෙනවා.\nඑම වගාවේ හිමිකරු වන එම්.ජී. රණතුංග කියා සිටියේ, තවත් මසකින් පමණ අස්වනු නෙලීමට තිබූ කෙසෙල් ගස් මෙලෙස විනාශ කර ඇති බවයි.",
       "URL": "https://www.hirunews.lk/297610/වන්දි-ඉල්ලා-ගොවීන්-පිරිසක්-කෘෂිකර්ම-අමාත්‍යාංශයට",
       "Category": "Local News",
       "Parent URL": "https://www.hirunews.lk/local-news.php?pageID=1343"
}