{
       "Source": "hirunews",
       "Timestamp": "Friday, 06 May 2022 - 22:12",
       "Headline": "දේශපාලන ප්‍රබලයෙකුගේ බිරිඳක් හදිසියේ අලුත්නුවර දැඩිමුණ්ඩ දේවාලයට (ඡායාරූප)",
       "News Content": "අග්‍රාමාත්‍ය මහින්ද රාජපක්ෂගේ බිරිඳ වන ශිරන්ති රාජපක්ෂ පසුගිය දිනක හදිසියේ ම මාවනැල්ල අලුත්නුවර දේවාලයට ගොස් ඇති බව වාර්තා වනවා.\nකිසිදු පූර්ව දැනුම්දීමකින් තොරව ඇය ඉතා සුලු ආරක්ෂකයින් පිරිසක් සමග අප්‍රේල් මස 30 වන දින උදෑසන 7.30ට පමණ දේවාල භූමියට පැමිණි බව සඳහන්.\nමෙහිදී අග්‍රාමාත්‍යවරයාගේ බිරිඳ අලුත්නුවර දේවාලයට භාරයක් වූ බව වාර්තා වන අතර එම භාරය සම්බන්ධයෙන් කපු මහතා ඇයගෙන් සිදු කළ විමසීමේදී ඇය පවසා ඇත්තේ එය තමාගේ සිත තුල තබාගන්නා බවයි.\nඑදිනම අග්‍රාමාත්‍ය බිරිඳ දැඩිමුණ්ඩ දේවාලයට පැමිණීමට පෙර හිමිදිරි පාන්දර මහනුවර දළදා මාලිගාවටත් ගොස් ඇති බව වාර්තා වනවා.\nඉතා කෙටි කාලයක් දැඩිමුණ්ඩ දේවාලයේ රැඳී සිටි ශිරන්ති රාජපක්ෂ එහි සිදු කෙරුණු වතාවත්වලින් අනතුරුව නැවතත් කොළඹ බලා පිටත්ව ගොස් ඇති බවයි වාර්තා වන්නේ.",
       "URL": "https://www.hirunews.lk/303695/දේශපාලන-ප්‍රබලයෙකුගේ-බිරිඳක්-හදිසියේ-අලුත්නුවර-දැඩිමුණ්ඩ-දේවාලයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1187"
}