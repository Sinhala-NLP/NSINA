{
       "Source": "hirunews",
       "Timestamp": "Tuesday, 12 July 2022 - 8:38",
       "Headline": "අරගලකරුවන් අද පක්ෂ නායකයන් හමුවට",
       "News Content": "ගාලු මුවදොර විරෝධතාකරුවන් පිරිසක් සහ පක්ෂ නායකයින් අතර හමුවක් අද (12) පාර්ලිමේන්තු සංකීර්ණයේ දි පැවැත්වීමට නියමිත යි.\nඒ සදහා සහභාගි වීමට විරෝධතාකරුවන්ගේ පාර්ශවයෙන් 25 දෙනෙකුගේ නම් ලැයිස්තුවක් ඉදිරිපත් කර තිබෙනවා.\nමෙහි දී ඉදිරි දේශපාලන කටයුතු සැලසුම් කළයුතු ආකාරය පිළිබඳ විරෝධතාකරුවන්ගේ පාර්ශවයෙන් අදහස් හා යෝජනා ලබා ගැනීම සිදු කෙරෙනු ඇති.\nමේ අතර, සමස්ත ජනතාවගේ අරගලය පාවාදීමට කිසිදු කණ්ඩායමකට ඉඩ නො තබන බව ගාලුමුවදොර ජනතා ව්‍යාපාරය පවසනවා.\nඑහි නියෝජිතයින් මේ බව සඳහන් කළේ, ඊයේ කැඳවා තිබූ මාධ්‍ය හමුවකට එක්වෙමින්.\nකෙසේ වෙතත් ගාලුමුවදොර විරෝධතාව අද 95 වන දිනටත් ක්‍රියාත්මක යි.\nඑසේම, අරගලකරුවන් ග්‍රහණයට ගත් කොළඹ - කොටුව ජනාධිපති මන්දිරය, ජනාධිපති කාර්යාලය හා අරලියගහ මන්දිරය නැරඹීම සදහා ඊයේත් බොහෝ පිරිසක් පැමිණ තිබුණා.",
       "URL": "https://www.hirunews.lk/309759/අරගලකරුවන්-අද-පක්ෂ-නායකයන්-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=1027"
}