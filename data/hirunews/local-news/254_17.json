{
       "Source": "hirunews",
       "Timestamp": "Monday, 19 June 2023 - 19:56",
       "Headline": "විදුලි සේවකයින් අනිද්දා කොළඹට",
       "News Content": "අනිද්දා සිදු කිරීමට නියමිත වෘත්තීය ක්‍රියාමාර්ගය හේතුවෙන් විදුලි බිඳවැටීම් සිදුවිය හැකි බව ලංකා විදුලි සේවක සංගමය පවසනවා.\nප්‍රතිව්‍යුහගතකරණය මුවාවෙන් ලංකා විදුලිබල මණ්ඩලය විකිණීමේ සූදානමට විරෝධය පළ කරමින් සියලුම සේවකයික් අනිද්දා කොළඹට කැඳවීමටයි වෘත්තීය සමිති සැලසුම් කර ඇත්තේ.\nඑදිනට සියලු වැඩබිම්වල කටයුතු අත්හිටුවා ඊට සහය පළ කරන බව ලංකා විදුලි සේවක සංගමයේ ලේකම් රංජන් ජයලාල් කොළඹ අද පැවති මාධ්‍ය හමුවකට එක්වෙමින් සඳහන් කළා.\nකෙසේ වෙතත් ලංකා විදුලිබල මණ්ඩලය ප්‍රතිව්‍යුහගතකරණ ක්‍රියාවලියට තම පූර්ණ සහය ලබාදෙන බවයි ලංකා විදුලිබල මණ්ඩලයේ ඉංජිනේරු සංගමයේ උප සභාපති ධනුෂ්ක පරාක්‍රමසිංහ කොළඹ අද පැවති මාධ්‍ය හමුවකට එක්වෙමින් කියා සිටියේ.\nමේ අතර ලබන වසරේ ජනවාරි මාසයේ දී ජනතාව වෙත සුවිශේෂී විදුලි ගාස්තු සහනයක් ලබා දීමට සැළසුම් කර ඇති බව විදුලිබල හා බලශක්ති අමාත්‍ය කංචන විජේසේකර ප්‍රකාශ කළා.\nඅද නාවලපිටිය ප්‍රදේශයේ පැවති ජන හමුවකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/338430/විදුලි-සේවකයින්-අනිද්දා-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=254"
}