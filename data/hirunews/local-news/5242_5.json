{
       "Source": "hirunews",
       "Timestamp": "Sunday, 20 December 2015 - 9:00",
       "Headline": "නිධන් හෑරූ 4 ක් සුපිරි රථයක් සමග හොරණදී අත්අඩංගුවට",
       "News Content": "හොරණ ප්‍රදේශයේ විහාරස්ථානයක් අසල නිධන් හාරමින් සිටි සැකකරුවන් සිව් දෙනෙකු සුපිරි ජිප් රථයක් ද සමග අත්අඩංගුවට ගෙන තිබෙනවා.\nපානදුර - කොට්ටාශ දුෂණ මර්දන ඒකකය සිදුකළ මෙම වැටලීමේදී මැණික් ගල්, කරාබු ජෝඩු, කඩු, සෙන්බු, හක්ගෙඩි ඇතුළු තවත් උපකරණ තොගයක් ද සොයා ගෙන ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.\nඅත්අඩංගුවට ගත් සැකකරුවන් අද හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/122433/නිධන්-හෑරූ-4-ක්-සුපිරි-රථයක්-සමග-හොරණදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5242"
}