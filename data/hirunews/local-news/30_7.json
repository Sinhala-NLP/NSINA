{
       "Source": "hirunews",
       "Timestamp": "Thursday, 14 September 2023 - 16:26",
       "Headline": "ශ්‍රී ලංකා මහබැංකු පනත් කෙටුපතට සහ බැංකු විශේෂ විධි විධාන පනත් කෙටුම්පතට කථානායක අත්සන් තබයි",
       "News Content": "ශ්‍රී ලංකා මහබැංකු පනත් කෙටුපතට සහ බැංකු විශේෂ විධි විධාන පනත් කෙටුම්පතට කථානායක මහින්ද යාපා අබේවර්ධන අත්සන් තබා තිබෙනවා.\nශ්‍රී ලංකා මහබැංකු පනත් කෙටුම්පත සංශෝධන සහිතව පාර්ලිමේන්තුවේ වැඩි ඡන්දයෙන් සම්මත වූයේ පසුගිය ජුලි මස 20 වනදා වන අතර බැංකු විශේෂ විධිවිධාන පනත් කෙටුම්පත ඡන්ද විමසීමකින් තොරව සම්මත කරගත්තේ ජුලි මස 21 වනදායි.\nකථානායකවරයා අද සිය අත්සන යෙදීමත් සමඟ එම කෙටුම්පත්, 2023 අංක 16 දරණ ශ්‍රී ලංකා මහබැංකු පනත සහ 2023 අංක 17 දරණ බැංකු විශේෂ විධිවිධාන පනත ලෙස බලාත්මක බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.",
       "URL": "https://www.hirunews.lk/348266/ශ්‍රී-ලංකා-මහබැංකු-පනත්-කෙටුපතට-සහ-බැංකු-විශේෂ-විධි-විධාන-පනත්-කෙටුම්පතට-කථානායක-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=30"
}