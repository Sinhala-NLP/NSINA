{
       "Source": "hirunews",
       "Timestamp": "Thursday, 21 July 2022 - 18:58",
       "Headline": "වසර 11 කට පසු පළමු වරට යුරෝපා මහ බැංකුව පොලී අනුපාත ඉහළ දමයි",
       "News Content": "වසර එකොළහකට පසු පළමු වතාවට යුරෝපා මහ බැංකුව එහි ප්‍රධාන පොලී අනුපාත ඉහළ දමා තිබෙනවා.\nඒ අනුව ප්‍රධාන පොලී අනුපාතයන් 0.5% සිට 0.0% දක්වා ඉහළ දමා ඇතැයි යුරෝපා මහ බැංකුව අද (21) නිවේදනය කළා.\nඒ 2014 වසරේ දී බැංකුවල මුදල් තැන්පත් කිරීමට වඩා ණය දීම දිරිමත් කිරීමේ අරමුණින්, පොලී අනුපාතික සෘණ අගයක් දක්වා පහළ හෙළා තිබුණා.\nනමුත් මෙලෙස පොලී අනුපාතිකයන් ඉහළ දැමීමට යුරෝපා මහ බැංකුව කටයුතු කර ඇත්තේ උද්ධමනය පාලනය කිරීම සඳහා වන උපක්‍රමයක් ලෙසයි.\nමන්ද ජුනි මාසය දක්වා ගත වූ මාස 12ක කාලය තුළ පාරිභෝගික මිල ගණන් 8.6% ක වාර්තාගත අනුපාතයකින් ඉහළ ගොස් තිබීම හේතුවෙන්.\nකෙසේ නමුත් යුරෝපයේ ඉහළ යමින් පවතින උද්ධමනය හේතුවෙන් මෙම වසරේ ජූලි මාසය වන විට අදාළ පොලී අනුපාතික 0.25%කින් ඉහළ යනු ඇතැයි ආර්ථික විද්‍යාඥයන් පුරෝකථනය කළත්, එය ඊට වඩා දෙගුණයකින් ඉහළ ගොස් තිබීම විශේෂ තත්ත්වයක්.",
       "URL": "https://www.hirunews.lk/310586/වසර-11-කට-පසු-පළමු-වරට-යුරෝපා-මහ-බැංකුව-පොලී-අනුපාත-ඉහළ-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1003"
}