{
       "Source": "hirunews",
       "Timestamp": "Thursday, 28 January 2021 - 15:52",
       "Headline": "අගමැති, කැළණිය රජමහා විහාරයට",
       "News Content": "අග්‍රාමාත්‍ය මහින්ද රාජපක්ෂ අද කැළණිය රජමහා විහාරස්ථානය වෙත ගොස් එහි විහාරාධිපති මහාචාර්ය කොල්ලුපිටියේ මහින්ද සංඝරක්ඛිත නාහිමියන්ගේ සුවදුක් විමසා බැලුවා.\nමෙහිදී රටේ දේශපාලන, සමාජයීය හා ආර්ථික ක්‍රියාපිලිවෙතට අදාළ ධර්මානුකූළ පිලිවෙත් පිලිබඳව උන්වහන්සේ අග්‍රාමාත්‍යවරයාට අනුශාසනා කළ බවයි අග්‍රාමාත්‍ය කාර්යාලය නිවේදනය කළේ.\nඅග්‍රාමාත්‍යවරයා නව වසරේ පළමු පොහොය දිනයේ කැළණිය රජමහා විහාරය වැඳ පුදා ගැනීමට පැමිණීම අගය කරන බව ද උන්වහන්සේ ප්‍රකාශ කර තිබෙනවා.\nමෙම අවස්ථාවට එක්ව සිටි මහා සංඝරත්නයට අග්‍රාමාත්‍යවරයා නා පැළ ඇතුලු ශාක විශේෂ, රෝපණය සඳහා පූජා කළ බවයි අග්‍රාමාත්‍ය කාර්යාලය වැඩිදුරටත් නිවේදනය කළේ.",
       "URL": "https://www.hirunews.lk/260981/අගමැති-කැළණිය-රජමහා-විහාරයට",
       "Category": "Local News",
       "Parent URL": "https://www.hirunews.lk/local-news.php?pageID=2184"
}