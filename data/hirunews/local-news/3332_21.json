{
       "Source": "hirunews",
       "Timestamp": "Monday, 27 May 2019 - 9:03",
       "Headline": "ජාතික හැඳුනුම්පත් තොගයක් සමඟ පුද්ගලයෙකු වැලිමඩදී අත්අඩංගුවට",
       "News Content": "වැලිමඩ - දිමුතුගමදී ජාතික හැඳුනුම්පත් තොගයක් ළඟ තබාගෙන සිටි පුද්ගලයෙකු පොලීසිය අත්අඩංගුවට ගෙන තිබෙනවා.\nජාතික හැඳුනුම්පත් 51 ක් ඔහු ළඟ තිබී සොයාගෙන ඇති අතර, සැකකරු මුදල් පොලියට දෙන්නෙක් බවයි පොලීසිය සඳහන් කළේ.\n48 හැවිරිදි එම ප්‍රදේශයේම පදිංචි මෙම පුද්ගලයා මුදල් පොලියට ලබාදීමේදී ඒ වෙනුවෙන් ජාතික හැඳුනුම්පත් ඇපයට තබාගන්නා බවටයි වැඩිදුර සිදුකරන ලද විමර්ශනවලදී පොලීසියට අනාවරණ වී ඇත්තේ.",
       "URL": "https://www.hirunews.lk/217160/ජාතික-හැඳුනුම්පත්-තොගයක්-සමඟ-පුද්ගලයෙකු-වැලිමඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3332"
}