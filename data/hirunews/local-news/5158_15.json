{
       "Source": "hirunews",
       "Timestamp": "Monday, 22 February 2016 - 6:52",
       "Headline": "සිරිපා කරුණාවට අදත් බැතිමතුන් රැසක්",
       "News Content": "නවම් පුර පසළොස්වක පොහොය යෙදෙන අද දිනයේත් බැතිමතුන් විශාල පිරිසක් සිරිපාද වන්දනාව සඳහා පැමිණ සිටින බව වාර්තාවනවා.\nපසුගිය දින දෙක තුළ පමණක් ලක්ෂ 10 කට වැඩි පිරිසක් ශ්‍රී පාද වන්දනාවට පැමිණ ඇති බවයි නල්ලතන්නි පොලීසිය ප්‍රකාශ කළේ.\nසති අන්ත නිවාඩුවත් සමඟ ඊයේ දිනයේ දීද බැතිමතුන් විශාල පිරිසක්  ශ්‍රීපාද පුදබිම වෙත පැමිණ සිටියා.\nමේ හේතුවෙන් දිගු රථවාහන පෝලිම් පැවති බවයි වාර්තාවුණේ.\nනල්ලතන්නි පොලීසිය ප්‍රකාශ කළේ අද දිනයේ දහවල් කාලය වනවිට බැතිමතුන්ගේ පැමිණීම තවදුරටත් වැඩිවිය හැකි බවයි.",
       "URL": "https://www.hirunews.lk/126826/සිරිපා-කරුණාවට-අදත්-බැතිමතුන්-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=5158"
}