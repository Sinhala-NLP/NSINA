{
       "Source": "hirunews",
       "Timestamp": "Saturday, 17 September 2022 - 9:01",
       "Headline": "කාකිව් කලාපයේ සිරව සිටි ශ්‍රී ලාංකිකයින් හත්දෙනෙකු මුදාගත් බව යුක්රේන ජනපති කියයි",
       "News Content": "රුසියානු ග්‍රහණයෙන් මුදාගත් යුක්රේනයේ කාකිව් කලාපයේ සිරවී සිටි ශ්‍රී ලාංකිකයින් හත්දෙනෙකු බේරාගත් බව යුක්රේන ජනාධිපති වොලඩිමියර් සෙලෙන්ස්කි පවසනවා.\nවීඩියෝ තාක්ෂණය ඔස්සේ ප්‍රකාශයකදියි ජනාධිපතිවරයා මේ බව අනාවරණ කර ඇත්තේ.\nපසුගිය මාර්තු මාසයේ සිට මෙම ශ්‍රී ලාංකිකයින් පිරිස එම කලාපයේ සිරව සිට ඇති බව සඳහන්.\nමෙම සිසුන් නිදහස් කර ගැනීම සම්බන්ධයෙන් අදහස් දැක්වූ යුක්රේන ජනාධිපතිවරයා....\n\"Kharkiv කලාපයේ, රුසියානු ආක්‍රමණයෙන් නිදහස් වූ ප්‍රදේශවල විමර්ශන ක්‍රියාමාර්ග අඛණ්ඩව සිදුවෙමින් පවතිනවා. රුසියානු හමුදාවල සියලුම අපරාධ හෙළි වෙමින් පවතිනවා. ඔවුන්ගේ වැරදි පිළිබඳ සාක්ෂි එකතු වෙමින් පවතිනවා. කඳවුරුලාගෙන සිටි නගරවල සිවිල් වැසියන්ට හිරිහැර කළ වධකාගාර පරිශ්‍රයන්, විදේශිකයන් ඇතුළු පිරිස් පවා රඳවා සිටි ස්ථාන සොයාගෙන තිබෙනවා.\nවිශේෂයෙන්ම, කුප්යන්ස්ක් වෛද්‍ය විද්‍යාලයේ සිසුන් වන ශ්‍රී ලංකා ජනරජයේ පුරවැසියන් හත් දෙනෙක් ගලවා ගෙන තිබෙනවා. ඔවුන් මාර්තු මාසයේදී රුසියානු සොල්දාදුවන් විසින් අල්ලාගෙන පසුව කඳවුරේ පහළම මාලයක රඳවා තබා තිබෙනවා.\nKharkiv කලාපය මුදා ගැනීමෙන් පසුව, මෙම ජනතාව බේරා ගන්නා ලද අතර ඔවුන්ට නිසි වෛද්‍ය ප්‍රතිකාර ලබා දෙනවා.",
       "URL": "https://www.hirunews.lk/315615/කාකිව්-කලාපයේ-සිරව-සිටි-ශ්‍රී-ලාංකිකයින්-හත්දෙනෙකු-මුදාගත්-බව-යුක්රේන-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=862"
}