{
       "Source": "hirunews",
       "Timestamp": "Saturday, 08 July 2023 - 14:59",
       "Headline": "නව ගුවන් හමුදාපතිවරයා දළදා සමිඳුන් වැඳ මහනාහිමිවරුන් බැහැ දකී",
       "News Content": "නව ගුවන් හමුදාපති එයාර් මාර්ෂල් උදේනි රාජපක්ෂ අද පෙරවරුවේ දළදා වහන්සේ වැඳ ආශිර්වාද ලබා ගෙන තිබෙනවා.\nශ්‍රී දළදා මාළිගාව වෙත ගිය නව ගුවන් හමුදාපතිවරයා අනතුරුව මල්වතු අස්ගිරි මහ නාහිමිවරුන් බැහැදුටු බවයි අප වාර්තාකරු සදහන් කළේ.\nඑයාර් වයිස් මාර්ෂල් නිලයේ සිටි ගුවන් හමුදාපති උදේනි රාජපක්ෂ එයාර් මාර්ෂල් නිලයට උසස් කරමින් ගැසට් නිවේදනයක් ද නිකුත් කර තිබුණා.",
       "URL": "https://www.hirunews.lk/340488/නව-ගුවන්-හමුදාපතිවරයා-දළදා-සමිඳුන්-වැඳ-මහනාහිමිවරුන්-බැහැ-දකී",
       "Category": "Local News",
       "Parent URL": "https://www.hirunews.lk/local-news.php?pageID=202"
}