{
       "Source": "hirunews",
       "Timestamp": "Tuesday, 09 August 2022 - 17:20",
       "Headline": "දකුණු අප්‍රිකානු විනිසුරු Rudi Koertzen රිය අනතුරකින් ජීවිතක්ෂයට",
       "News Content": "ජාත්‍යන්තර ක්‍රිකට් විනිසුරු රූඩි කර්ස්ටන් Rudi Koertzen දකුණු අප්‍රිකාවේ රිවර්ස්ඩේල් ප්‍රදේශයේ දී සිදුවූ රිය අනතුරක් හේතුවෙන් ජීවිතක්ෂයට පත්වී ඇති බව වාර්තා වනවා.\nමෝටර් රථ දෙකක් මුහුණටට මුහුණ ගැටීමෙන් සිදු වූ මෙම රිය අනතුරුු හේතුවෙන් ක්‍රිකට් විනිසුරු රූඩි කර්ස්ටන් ඇතුළු තවත් තිදෙනකු මිය ගිය බවයි දකුණු අප්‍රිකානු මාධ්‍ය වාර්තා කරන්නේ.\nඅඟහරුවාදා උදෑසන රූඩි කර්ස්ටන් මෙම අනතුරට මුහුණ දුන්නේ සති අන්තයේ ගොල්ෆ් ක්‍රීඩා කිරීමට කේප්ටවුන් නගරය බලා ගොස් ආපසු පැමිණෙමින් සිටියදී.\n73 හැවිරිදි මෙම ප්‍රවීන ක්‍රිකට් විනිසුරුවරයා සහ ඔහුගේ මිතුරකු මෙම අනතුරින් මියගිය බව රූඩි කර්ස්ටන් ගේ පුත්‍ර පුත්‍රයා වන කනිෂ්ඨ රූඩි කර්ස්ටන් දකුණු අප්‍රිකානු අල්ගොආ ගුවන් විදුලි සේවය වෙත තහවුරු කර තිබෙනවා.\nජාත්‍යන්තර ක්‍රිකට් පිටියේ මැදහත් ක්‍රිකට් විනිසුරුවරයෙකු ලෙස ක්‍රීඩක, ප්‍රේක්ෂක සැමගේ ගෞරවයට පාත්‍රව සිටි රූඩි කර්ස්ටන් Rudi Koertzen මිය යන විට ජාත්‍යන්තර ක්‍රිකට් තරග 331ක විනිසුරුවරයෙකු ලෙස කටයුතු කර තිබුණා.",
       "URL": "https://www.hirunews.lk/312342/දකුණු-අප්‍රිකානු-විනිසුරු-rudi-koertzen-රිය-අනතුරකින්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=952"
}