{
       "Source": "hirunews",
       "Timestamp": "Monday, 24 May 2021 - 12:43",
       "Headline": "පුත්තලම නගර සභාවේ සභාපති මියයාමේ සිද්ධියට අත්අඩංගුවට ගත් රියදුරු අද අධිකරණයට (වීඩියෝ)",
       "News Content": "පුත්තලම නගර සභාවේ සභාපති කේ.ඒ. බායිස් හදිසි අනතුරකින් මියයෑමේ සිද්ධියට අත්අඩංගුවට ගත් ඔහු ගමන් ගත් රථයේ රියදුරු අද (24) පස්වරුවේ පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතයි.\nසෙසු සැකකරුවන් දෙදෙනාගෙන් ප්‍රශ්න කරමින් සිටින බවයි පොලීසිය සඳහන් කළේ.\nපුත්තලම නගර සභාවේ සභාපති කේ.ඒ. බායිස්, තවත් පිරිසක් සමඟ වනාතවිල්ලුව - රාල්මඩුව වැවෙන් ස්නානය කර කැබ් රථයකින් පැමිණෙමින් සිටියදී ඉන් ඇද වැටී මෙම අනතුර සිදුව තිබුණේ ඊයේ පස්වරුවේයී.\nමොවුන් මත්පැන් පානය කර ස්නානය කිරීමෙන් අනතුරුව, අපරීක්ෂාකාරි ලෙස කැබ් රථයට නැගී ගමන් ආරම්භ කළ බව රාල්මඩුව වැව ආසන්නයේ සිටි පිරිසක් පොලීසියට ප්‍රකාශ ලබා දී තිබෙනවා.\nකෙසේ වෙතත්, මියගිය 52 හැවිරිදි කේ.ඒ. බායිස්ගේ දේහය පිළිබඳ පශ්චාත් මරණ පරීක්ෂණය අද (24) පුත්තලම මහරෝහලේදී සිදුකිරීමටයි නියමිතව ඇත්තේ.",
       "URL": "https://www.hirunews.lk/272290/පුත්තලම-නගර-සභාවේ-සභාපති-මියයාමේ-සිද්ධියට-අත්අඩංගුවට-ගත්-රියදුරු-අද-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1932"
}