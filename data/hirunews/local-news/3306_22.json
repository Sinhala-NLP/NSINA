{
       "Source": "hirunews",
       "Timestamp": "Tuesday, 11 June 2019 - 16:28",
       "Headline": "නිදහස් පක්ෂයට නව සංවිධායකවරුන් පිරිසක්",
       "News Content": "ශ්‍රී ලංකා නිදහස් පක්ෂය සඳහා පත් කෙරුණු නව ආසන, දිස්ත්‍රික් සහ ප්‍රාදේශීය සංවිධායකවරුන් පිරිසක් පක්ෂ සභාපති ජනාධිපති මෛත්‍රීපාල සිරිසේන අතින් අද සිය පත්වීම් ලිපි ලබාගත්තා.\nඑහිදී කැස්බෑව, ජාඇළ, හොරණ, බේරුවල යන ආසන සඳහා සංවිධායකවරුන් මෙන්ම කළුතර, රත්නපුර යන දිස්ත්‍රික්කවලට දිස්ත්‍රික් සංවිධායකවරුන්ද පත්කර තිබෙනවා.\nඋඩුදුම්බර, පාතදුම්බර සහ මුතූර් ආසන සඳහා සම සංවිධායකවරුන් පත් කර ඇති බවයි ජනාධිපති මාධ්‍ය අංශය ප්‍රකාශ කළේ.\nඑසේම වෙරුගල්, මුතූර්, කින්නියා, කුච්චවේලි, කප්පල්තුරේ, ත්‍රිකුණාමලය නගර සභා දෙමළ ජන ප්‍රදේශ සහ තඹලගමුව යන ප්‍රාදේශීය බලප්‍රදේශ සඳහාද ශ්‍රී ලංකා නිදහස් පක්ෂය ප්‍රතිසංවිධානය කිරීමේ වැඩපිළිවෙල යටතේ අද සංවිධායකවරුන් පත් කෙරුණා.",
       "URL": "https://www.hirunews.lk/218195/නිදහස්-පක්ෂයට-නව-සංවිධායකවරුන්-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=3306"
}