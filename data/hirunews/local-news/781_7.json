{
       "Source": "hirunews",
       "Timestamp": "Tuesday, 25 October 2022 - 9:41",
       "Headline": "අයිස් හා හෙරොයින් සමඟ සැකකරුවකු අත් අඩංගුවට",
       "News Content": "අයිස් සහ හෙරොයින් මත්ද්‍රව්‍ය ජාවාරම් කිරීම සහ සන්තකයේ තබාගෙන සිටි පුද්ගලයකු දෙමටගොඩ ප්‍රදේශයේ දී පොලිස් විශේෂ කාර්ය බලකා අත් අඩංගුවට පත් වී තිබෙනවා.\nඊයේ (24) දෙමටගොඩ පොලිස් වසමේ අංක 147/50, ශ්‍රි ධර්මරාම පාර, දෙමටගොඩ, කොළඹ 09 ලිපිනයේ දී සිදු කළ වැටලීමකිනු යි මෙම අත් අඩංගුවට ගැනීම සිදු කර ඇත්තේ.\nඅත් අඩංගුවට ගන්නා විට සැකකරු සතු ව අයිස් මත්ද්‍රව්‍ය ග්‍රෑම් 08‍යි මිලි ග්‍රෑම් 660ක්, හෙරොයින් ග්‍රෑම් 05යි මිලි ග්‍රෑම් 790ක්, ජාවාරමෙන් උපයා ගන්නා ලද මුදල් රුපියල් 12,900ක් සහ ඩිජිටල් තරාදියක් ද තිබූ බව සඳහන්.\nසැකකරු දෙමටගොඩ, කොළඹ 09 ප්‍රදේශයේ පදිංචි වයස අවුරුදු 25ක පුද්ගලයෙක්.\nමොහු දීර්ඝ කලයක් තිස්සේ ඉතා ම සුක්ෂ්ම අයුරින් මෙම ජාවාරම සිදු කර ඇති අතර, වැඩිදුර විමර්ශන කටයුතු දෙමටගොඩ පොලිසිය විසින් මෙහෙයවනු ඇති.\nමේ අතර, විදේශ රටක නිෂ්පාදිත ගිනි අවියක් හා මෙරට නිශ්පාදිත ගිනි අවියක් අපරාධ සදහා යොදා ගැනීමට හොර රහසේ සන්තකයේ තබාගෙන සිටි පුද්ගලයන් දෙදෙනෙකු ද විශේෂ කාර්ය බලකා අත් අඩංගුවට පත් වී තිබෙනවා.\nඒ, ඊයේ (24) අග්බෝපුර පොලිස් වසමේ සීනි කර්මාන්ත ශාලා භූමියේ 18 වැව ප්‍රදේශයේ දී සිදු කළ වැටලීමකින්.\nඑහි දී විදේශීය නිෂ්පාදිත ගිනි අවියක්, එම අවියට යොදන උණ්ඩ 02ක්, මෙරට නිශ්පාදිත වෙඩි බෙහෙත් කොටන ගිනි අවියක් සමඟ වයස අවුරුදු 42 හා 51 වයසේ පසු වන පුද්ගලයන් දෙදෙනෙකු අත් අඩංගුවට ගත් බව යි පොලිසිය සඳහන් කරන්නේ.\nසැකකරුවන් පේරාරු, කන්තලේ හා රඡ ඇල, කන්තලේ ප්‍රදේශයේ පදිංචි පුද්ගලයන් දෙදෙනෙක්.\nවැඩිදුර විමර්ශන කටයුතු සිදු කරන්නේ අග්බෝපුර පොලිසිය යි.",
       "URL": "https://www.hirunews.lk/318751/අයිස්-හා-හෙරොයින්-සමඟ-සැකකරුවකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=781"
}