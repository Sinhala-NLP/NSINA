{
       "Source": "hirunews",
       "Timestamp": "Tuesday, 27 September 2016 - 18:18",
       "Headline": "රජරට රැජින තුන් තැනකදී වෙන් වෙයි",
       "News Content": "වවුනියාවේ සිට මාතර බලා ධාවනය වූ රජරට රැජින සීග්‍රගාමී දුම්රියේ මැදිරි කිහිපයක් අවස්ථා තුනකදී ගැළවී ගොස් ඇති බව හිරු ප්‍රවෘත්ති අංශයට අද වාර්තාවුණා.\nඅද පෙරවරුවේ පොල්ගහවෙල සහ පොතුහැර දුම්රිය ස්ථාන අතර තලවත්තේගෙදර ප්‍රදේශයේදී පළමුව දුම්රිය මැදිරි දෙකක් ගැළවී ගොස් තිබෙනවා.\nඑය යළි සම්බන්ධ කර දුම්රිය ධාවනය වී ඇති අතර, අනතුරුව රාගම දුම්රිය ස්ථානයේදීද එය නැවත ගැළවී ගොස් ඇති බව දුම්රිය ස්ථානයේ ප්‍රකාශකයෙකු හිරු ප්‍රවෘත්ති අංශයට සඳහන් කළා.\nපසුව කැළණිය දුම්රිය ස්ථානය ආසන්නයේදීද එම දුම්රිය මැදිරි නැවත ගැළවී ගොස් ඇති අතර, කොළඹ කොටුව දුම්රිය ස්ථානයට පැමිණීමෙන් පසු මැදිරි මාරු කර දුම්රිය මාතර බලා ධාවනය කරවීමට පියවර ගත් බවයි පාලක මැදිරිය සඳහන් කළේ.",
       "URL": "https://www.hirunews.lk/143958/රජරට-රැජින-තුන්-තැනකදී-වෙන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4861"
}