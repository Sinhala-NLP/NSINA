{
       "Source": "hirunews",
       "Timestamp": "Tuesday, 22 March 2016 - 12:36",
       "Headline": "ළදරුවන්ට අනවශ්‍ය ආලේපන එපා",
       "News Content": "පවතින වියළි කාලගුණය හේතුවෙන් කුඩා දරුවන්ට වෛරසයක් මගින් ඇති වන චර්ම රෝගයක් මතුවිය හැකි බව රුහුණු වෛද්‍ය පීඨයේ ළමාරෝග පිළිබද විශේෂඥ වෛද්‍ය මහාචාර්ය සුජීව අමරසේන පවසනවා.\nඔහු ප්‍රකාශ කළේ මේ හේතුවෙන් ළමයින්ගේ සම මතු පිට බිබිලි වර්ග මෙන්ම මුඛයෙහි කුඩා තුවාල ඇති විය හැකි බවයි.\nඑසේම තද උණ ඇති වීම ද රෝග ලක්ෂණයක් විය හැකි බවයි හිරු ප්‍රවෘත්ති අංශයට අදහස් දක්වමින් වෛද්‍යවරයා කියා සිටියේ.\nකෙසේ නමුත්, පවතින උෂ්ණත්වය හේතුවෙන් ඇති වන ආසාදනවලට ක්‍රීම් වර්ග සහ ඇතැම් ආලේපන වර්ග භාවිතා කිරීම සුදුසු නොවන බව රුහුණු වෛද්‍ය පීඨයේ ළමාරෝග පිළිබද විශේෂඥ වෛද්‍ය මහාචාර්ය සුජීව අමරසේන වැඩිදුරටත් කියා සිටියා.\nනිවේදනයක් නිකුත් කරමින් කාලගුණ විද්‍යා දෙපාර්තමේන්තුව ඊයේ ජනතාවගෙන් ඉල්ලා සිටියේ මේ දින වල දහවල් කාලයේ හිරු එළියට නිරාවරණය වෙමින් වෙහෙසවීමෙන් වළකින ලෙසයි.\nමේ දිනවල පවතින උෂ්ණත්වය පවතින අගයට වඩා සෙල්සියස් අංශක 2ත් 3ත් අතර ගණනකින් ඉහළ ගොස් ඇති බව ඊට හේතුව බවයි එහි අනාවැකිකරණ අංශයේ අධ්‍යක්ෂ සරත් ප්‍රේමලාල් කියා සිටියේ.",
       "URL": "https://www.hirunews.lk/129086/ළදරුවන්ට-අනවශ්‍ය-ආලේපන-එපා",
       "Category": "Local News",
       "Parent URL": "https://www.hirunews.lk/local-news.php?pageID=5120"
}