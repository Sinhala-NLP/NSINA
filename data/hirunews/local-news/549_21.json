{
       "Source": "hirunews",
       "Timestamp": "Wednesday, 08 February 2023 - 11:43",
       "Headline": "ත්‍රීරෝද රථ අනතුරකින් බිළිදෙකු මිය යයි",
       "News Content": "කුරුණෑගල වැව රවුම් මාර්ගයේ දී යන්තම්පලාව දෙස සිට බමුණුගෙදර දෙසට ධාවනය වූ ත්‍රීරෝද රථයක් අනතුරට පත්වීමෙන් මාස 09ක බිළිදෙකු මියගොස් තිබෙනවා.\nඊයේ (07) සිදු වූ මෙම අනතුරින් තුවාල ලැබූ ත්‍රීරෝද රථ රියදුරු හා තවත් සිව්දෙනෙකු කුරුණෑගල රෝහලට ඇතුළත් කෙරුණු අතර ඒ අය අතරින් මාස 09ක බිළිදෙකු මිය ගිය බවයි වාර්තා වෙන්නේ.\nපොලිසිය පවසන්නේ, රියදුරුට රථය පාලනය කර ගත නොහැකිව මාර්ගයෙන් ඉවතට පැන දුරකථන රැහැන් කණුවක ගැටීමෙන් මෙම අනතුර සිදුව ඇති බවයි.\nඅනතුරට පත් වූ පිරිස බමුණුගෙදර ප්‍රදේශයේ පදිංචිකරුවන්.\nඑමෙන්ම කුරුණෑගල පොලිසිය අනතුර සම්බන්ධයෙන් විමර්ශන සිදුකරනවා.",
       "URL": "https://www.hirunews.lk/326959/ත්‍රීරෝද-රථ-අනතුරකින්-බිළිදෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=549"
}