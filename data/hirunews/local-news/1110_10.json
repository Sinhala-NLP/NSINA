{
       "Source": "hirunews",
       "Timestamp": "Wednesday, 08 June 2022 - 15:25",
       "Headline": "බීජ වී ගොවීන් වෙත ලබාදීමට අවශ්‍ය රසායනික පොහොර නිකුත් කෙරේ",
       "News Content": "මහවැලි කලාප ඇතුළුව දිවයිනේ පළාත් නවයම ඇතුළත් වන පරිදි හෙක්ටයාර 6774ක මෙවර යල කන්නයේ බීජ වපුරා ඇති අතර, එම කුඹුරු ප්‍රමාණයට අවශ්‍ය රසායනික පොහොර මෙටි්‍රක් ටොන් 2202ක් මේ වනවිට නිකුත් කිරීමට පියවර ගෙන තිබෙනවා.\nකෘෂිකර්ම අමාත්‍යාංශය නිවේදනය කළේ ඒ අනුව යූරියා සහ එම්.ඕ.පී ඇතුළු රසායනික පොහොර එලෙස නිකුත් කිරීමට පියවර ගෙන ඇතැයි කෘෂිකර්ම දෙපාර්තමේන්තුව දැනුම්දී ඇති බවයි.\nඑසේම, මෙවර යල කන්නයේ බීජ වී නිෂ්පාදනය අඩාල වුවහොත් 2022 - 2023 මහකන්නය සඳහා බිත්තර වී සපයා ගැනීම අසීරු වනු ඇති බව ද කෘෂිකර්ම අමාත්‍යාංශය පෙන්වා දෙනවා.\nමේ අතර, මෙවර යල කන්නයේදී බීජ වී වගා කිරීම සඳහා අවශ්‍ය බිත්තර වී බුසල් එක්ලක්ෂ 47,000ක් දැනටමත් පුද්ගලික අංශය විසින් ගොවීන් වෙත නිකුත් කිරීමට ද පියවර ගෙන ඇති බවයි කෘෂිකර්ම අමාත්‍යාංශය වැඩිදුරටත් නිවේදනය කළේ.",
       "URL": "https://www.hirunews.lk/306580/බීජ-වී-ගොවීන්-වෙත-ලබාදීමට-අවශ්‍ය-රසායනික-පොහොර-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1110"
}