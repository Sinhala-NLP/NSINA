{
       "Source": "hirunews",
       "Timestamp": "Wednesday, 26 April 2023 - 23:38",
       "Headline": "මැලේරියාවෙන් මිය ගිය පුද්ගලයා ඖෂධ ගෙන නොමැති බවට අනාවරණයක් (වීඩියෝ)",
       "News Content": "මැලේරියාව වැළඳීමෙන් පසුගිය (15) වනදා කොළඹ පෞද්ගලික රෝහලේ දී මියගිය මැණික් ව්‍යාපාරිකයා ටැන්සානියාවේ සංචාරයකට පෙර මැලේරියාව වැළැක්වීම සඳහා කිසිදු ඖෂධයක් ගෙන නොමැති බව වාර්තා වනවා.\nඑමෙන් ම මෙම පුද්ගලයා සත් වතාවක් ටැන්සානියාවට ගොස් ඇතත් නිසි ලියාපදිංචියක් හෝ සිදුකර නොමැති බව සඳහන්.\nසෞඛ්‍ය අංශ පවසන්නේ අප්‍රිකානු රටවලට සාමසාධක මෙහෙයුම්වලට එක්වන මෙරට ආරක්ෂක අංශ සාමාජිකයින් මෙන් ම  මැණික් ව්‍යාපාරිකයින්ද  මැලේරියා රෝගය වැළඳීමේ අවදානම් කාණ්ඩවලට අයත්වන බවයි.\nඒ අනුව මැලේරියාව පවතින රටවල සංචාරය කිරීමට පෙර නිසි ඖෂධ ලබාගැනීම වැදගත් බවයි මැලේරියා මර්දන ඒකකයේ අධ්‍යක්ෂිකා විශේෂඥ වෛද්‍ය චම්පා ජයන්තා අලුත්වීර පවසන්නේ.",
       "URL": "https://www.hirunews.lk/333536/මැලේරියාවෙන්-මිය-ගිය-පුද්ගලයා-ඖෂධ-ගෙන-නොමැති-බවට-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=388"
}