{
       "Source": "hirunews",
       "Timestamp": "Monday, 06 April 2020 - 9:50",
       "Headline": "වික්ටර් රත්නායකයන්ගේ වැඩිමහල් පුත් ජයන්ත රත්නායක අභවප්‍රාප්ත වෙයි",
       "News Content": "ප්‍රවීන සංගීතවේදී වික්ටර් රත්නායකයන්ගේ වැඩිමහල් පුත් ජයන්ත රත්නායක අද උදෑසන අභාවප්‍රාප්ත වුණා.\n51 වන වියේ පසුවූ ඔහු මහරගම අපේක්ෂා රෝහලේ ප්‍රතිකාර ලබමින් සිටියදී මෙලෙස මියගොස් ඇති බවයි, ගායක ගායිකා සංගමයේ සභාපති විශාරද ජානක වික්‍රමසිංහ සඳහන් කළේ.\nදියණියකගේ සහ පුතෙකුගේ පියා වන ජයන්ත රත්නායක සිහශක්ති වාද්‍ය වෘන්දයේ ඕගන් වාදන ශිල්පියා ලෙස ද කටයුතු කළා.\nදේහය අද පස්වරු දෙකෙන් පසු තලංගම - කොස්වත්ත පෞද්ගලික මල් ශාලාවක් වෙත රැගෙන යන අතර, අවසන් කටයුතු හෙට පස්වරුවේ තලාහේන - පොදුසුසාන භූමියේදී සිදුකිරීමට නියමිතයි.",
       "URL": "https://www.hirunews.lk/238031/වික්ටර්-රත්නායකයන්ගේ-වැඩිමහල්-පුත්-ජයන්ත-රත්නායක-අභවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2813"
}