{
       "Source": "hirunews",
       "Timestamp": "Tuesday, 15 November 2022 - 19:36",
       "Headline": "නවොත්පාදක තරුණයාව හමු වූ ක්‍රීඩා හා යෞවන කටයුතු අමාත්‍යවරයා",
       "News Content": "කැනඩාවේ පැවති i-can 2022 නව නිපැයුම් නවොත්පාදන ජාත්‍යන්තර තර‍ඟයේ දී රටවල් අසූ එකක තරඟකරුවන් හා තරඟ කර එහි රන්පදක්කම ජයග්‍රහණ කළ කන්තලේ අග්බෝපුර පදිංචි චතුර මධුමාල් තරුණයා සහ ක්‍රීඩා හා යෞවන කටයුතු අමාත්‍ය රොෂාන් රණසිංහ අතර හමුවක් පසුගිය දා ක්‍රීඩා හා යෞවන කටයුතු අමාත්‍යාංශයේ දී සිදු වුනා.\nඔහුට ජයග්‍රහණය ගෙන ආ ඔහු විසින් නිපදවන ලද “walking charger” උපකරණය පිළිබඳවත් නවෝත්පාදනය පිළිබඳවත් අදහස් හුවමාරු කරගත් අමාත්‍යවරයා ඔහු සමග සුහද සාකච්ඡාවක නිරත වුනා.\nඅමාත්‍යවරයා විසින් ඔහු ඉදිරිපත් කරන ලද අදහස් සළකා බැලීමෙන් අනතුරුව ඔහුව ජාතික තරුණ සේවා සභාව හා සම්බන්ධ කරමින් අවශ්‍ය ඉදිරි වැඩකටයුතු සළසා දෙන බව ප්‍රකාශ කළා.",
       "URL": "https://www.hirunews.lk/320468/නවොත්පාදක-තරුණයාව-හමු-වූ-ක්‍රීඩා-හා-යෞවන-කටයුතු-අමාත්‍යවරයා",
       "Category": "Local News",
       "Parent URL": "https://www.hirunews.lk/local-news.php?pageID=732"
}