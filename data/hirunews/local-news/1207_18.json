{
       "Source": "hirunews",
       "Timestamp": "Wednesday, 27 April 2022 - 7:23",
       "Headline": "තලංගම දී මනුෂ්‍ය ඝාතනයක්",
       "News Content": "තලංගම පොලිස් වසමේ බත්තරමුල්ල ප්‍රදේශයේ සුපිරි වෙළෙඳසලක් අසල තියුණු ආයුධයකින් පහර කෑමෙන් තුවාල ලැබූ පුද්ගලයකු හමු වී තිබෙනවා.\nඔහු ව කොස්වත්ත රෝහලට ඇතුළත් කර ඇති නමුත් මිය ගිය බව යි වාර්තා වන්නේ.\nමරණකරු වෙළෙඳසලෙන් භාණ්ඩ ලබා පිට ව යන විට ඒ අසල සිටි යාචකයකු සමඟ බහින්බස් වීමක් ඇති කරගෙන ඇති අතර, එහි දී යාචකයා මරණකරුට තියුණු ආයුධයකින් පහර දුන් බව සඳහන්.\nමරණකරු, වයස අවුරුදු 57ක පොතුඅරාව පාර, මාළඹේ ප්‍රදේශයේ පදිංචිකරුවෙක්.\nසැකකරු ප්‍රදේශයෙන් පලා ගොස් ඇති අතර, ඔහු ව අත් අඩංගුවට ගැනීම සඳහා තලංගම පොලිසිය විසින් වැඩිදුර පරීක්ෂණ මෙහෙයවෙනු ඇති.\nමේ අතර, කැලණිය - වරාගොඩ ප්‍රදේශයේ දී නිවසක් කොල්ල කෑමට පැමිණි පිරිසක් තියුණු ආයුධවලින් සහ පොලු මුගුරුවලින් පහර දී 63 හැවිරිදි පුද්ගලයෙකු ඝාතනය කර තිබෙනවා.\nපොලිස් මාධ්‍ය කොට්ඨාශය සදහන් කළේ, කොල්ලකරුවන් ඊයේ රාත්‍රියේ ඔහු පදිංචිව සිටි නිවසට පැමිණ මිය ගිය පුද්ගලයාට සහ ඔහුගේ පුතුට තියුණු ආයුධවලින් පහර දී රන් භාණ්ඩ සහ ඉඩම් ඔප්පු කොල්ල කා පළා ගොස් ඇති බවයි.\nපහරදීමෙන් නිවසේ සිටි පියා මෙලෙස මිය ගොස් ඇති අතර, තුවාල ලැබූ පුතු කිරිබත්ගොඩ රෝහලේ ප්‍රතිකාර ලබනවා.",
       "URL": "https://www.hirunews.lk/302903/තලංගම-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1207"
}