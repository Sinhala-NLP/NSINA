{
       "Source": "hirunews",
       "Timestamp": "Thursday, 15 September 2022 - 7:48",
       "Headline": "කැබිනට් ඇමතිවරු දහයක් පත් කිරීම ජනපතිගේ එංගලන්ත සහ ජපන් සංචාරයෙන් පසු?",
       "News Content": "නව කැබිනට් අමාත්‍යවරුන් දිවුරුම්දීම ජනාධිපතිවරයාගේ එංගලන්ත සහ ජපන් සංචාරයෙන් අනතුරුව සිදු කිරීමට ඉඩ ඇති බව දේශපාලන ආරංචි මාර්ග සඳහන් කළා.\nඒ අනුව තවත් කැබිනට් අමාත්‍යවරුන් 10 දෙනෙකු පත් කිරීමට නියමිත බවයි වාර්තා වන්නේ.\nශ්‍රී ලංකා පොදුජන පෙරමුණද මේ වනවිට තවත් කැබිනට් අමාත්‍ය ධූර දහයක් තමන්ට ලබාදෙන ලෙසට ජනාධිපතිවරයා වෙත ලිඛිතව ඉල්ලීමක්ද සිදු කර තිබෙනවා.\nඑම පක්ෂයට සම්බන්ධ ආරංචි මාර්ග සඳහන් කළේ කොළඹ, රත්නපුර, කළුතර යන දිස්ත්‍රික්කවල දිස්ත්‍රික් නායකයින්ට මෙම ලැයිස්තුවට ඇතුළත් බවයි.\nජනාධිපතිවරයා සහ අග්‍රාමාත්‍යවරයා දරන අමාත්‍ය ධූරවලට අමතරව කැබිනට් අමාත්‍යවරුන් 18 දෙනෙකු මේ වනවිට පත්කර ඇති අතර, වර්තමාන රජයේ රාජ්‍ය අමාත්‍ය ධූර සංඛ්‍යාව 38ක්.",
       "URL": "https://www.hirunews.lk/315416/කැබිනට්-ඇමතිවරු-දහයක්-පත්-කිරීම-ජනපතිගේ-එංගලන්ත-සහ-ජපන්-සංචාරයෙන්-පසු",
       "Category": "Local News",
       "Parent URL": "https://www.hirunews.lk/local-news.php?pageID=868"
}