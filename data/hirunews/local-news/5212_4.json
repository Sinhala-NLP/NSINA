{
       "Source": "hirunews",
       "Timestamp": "Tuesday, 12 January 2016 - 16:04",
       "Headline": "තුන්ලක්ෂ පනස්දහසක රත්රන් සොරකම CCTV දර්ශන",
       "News Content": "කොළඹ ආමර් වීදියේ  අවන්හලකට කාන්තාවන්   තිදෙනෙකු පැමිණ ඇත්තේ අත දරුවෙකුද සමගයි. අහාර ගෙන සේවකයාගෙන් බිල ඉල්ලා ගත් ඔවුන් මුදල් කවුන්ටරය වෙත යයි. ඒ මොහොතේ  මුදල් අයකැමි ආසන්නයේ  තද බදයක් ඇති බව පෙනෙයි. තද බදය ඇති වෙලාවේ එම ස්ථානයට අත දරුවාද සමග ඔවුන් පැමිණ ඇත්තේ බිල  ගෙවීමටම නොවන වග අනාවරණ වූයේ රුපියල් තුන්ලක්ෂ පනස් දහසක පමණ  රත්රන් අහිමි වීමෙන්.\nමෙම රන් භාණ්ඩ සොරකම් කර ඇත්තේ කොළඹ ටොරිංටන් පෙදෙසේ පදිංචි කාන්තාවකගෙන්. ඇය ද  අදාළ අවන්හලලෙන් සේවය ලබා ගෙන මුදල් ගෙවීමට සුදානම්ව කවුන්ටරය වෙත ගොස් තිබෙනවා. කෙසේ වෙතත් ඊට පෙර සැකකාර කාන්තාවන් ඇය ගැන විමසිල්ලෙන් සිට ඇති බව සඳහන්.\nටොරිංටන් පෙදෙසේ ඇය කවුන්ටරය ආසන්නයට ගිය පසු සැකකාරියන්  ඊට පිටුපසින් පැමිණ තිබෙනවා. තද බදයක් පැවති  අවස්ථාවක් වූ බැවින්  සැකකාරියන් ටොරිංටන් පෙදෙසේ කාන්තාවගේ අත්  බෑගයට 'සුද්දයක්' දීලා.\nපවුම් 4කට වැඩි  මාලයක් - වටිනාකම  එක්  ලක්ෂ අසූ දහසක් පමණ\nපවුම් එක හමාරක සහ පවුමක රන්  තැලි - වටිනාකම  ලක්ෂයක් පමණ\nපවුමක වළල්ලක් - වටිනාකම  40,00ක්  පමණ\nකුඩා ප්‍රමාණයේ පෙන්ඩන්ට් එකක් - වටිනාකම  10,000ක්  පමණ\nමැණික් වැනි වටිනා ගල් කැබැල්ලක්\nසම්පූර්ණ අලාභය  3,50,000ක් පමණ වන බවට ඇය ආමර්වීදිය අපරාධ පරීක්ෂණ ඒකකයට පැමිණිලි කර තිබෙනවා.\nසොරකම අවන්හලේ CCTV දර්ශනවල පටිගත වෙලා තිබුනා..(වීඩියෝව පහතින්..)\nපොලිසිය සතුව තිබූ සැකකාරියන්ගේ  ඡායාරූප පහතින්.",
       "URL": "https://www.hirunews.lk/123882/තුන්ලක්ෂ-පනස්දහසක-රත්රන්-සොරකම-cctv-දර්ශන",
       "Category": "Local News",
       "Parent URL": "https://www.hirunews.lk/local-news.php?pageID=5212"
}