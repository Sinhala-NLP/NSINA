{
       "Source": "hirunews",
       "Timestamp": "Saturday, 17 September 2016 - 16:33",
       "Headline": "කෘෂි මෝටර් වෙනුවෙන් සහනදායී විදුලි බිලක්",
       "News Content": "කෘෂිකර්ම කටයුතුවලදී ජලය ලබාගැනීමට භාවිත කරන මෝටර් වෙනුවෙන් සහනදායී විදුලිබිලක් අය කිරීමට රජය තීරණය කර ඇතැයි විදුලිබල සහ පුනර්ජනනීය බලශක්ති අමාත්‍ය රංජිත් සියඹලාපිටිය ප්‍රකාශ කළා.\nඔහු මේ බව කියා සිටියේ සමස්ත දිවයිනම විදුලියෙන් ඒකාලෝක කිරීමේ වැඩසටහන යටතේ බදුල්ලේ අද පැවති උත්සවයක් අමතමින්.\nමෙහිදී බදුල්ල දිස්ත්‍රික්කයේ සියලු නිවාසවලට විදුලිය ලබාදීම සටහන් කරමින් නෙල්ලිගහමඩිත්ත ප්‍රදේශයේ අලුගොල්ල ගම්මානයේ නිවාස දෙකකට විදුලිය ලබාදීමද සිදුවුනා.",
       "URL": "https://www.hirunews.lk/143194/කෘෂි-මෝටර්-වෙනුවෙන්-සහනදායී-විදුලි-බිලක්",
       "Category": "Local News",
       "Parent URL": "https://www.hirunews.lk/local-news.php?pageID=4875"
}