{
       "Source": "hirunews",
       "Timestamp": "Sunday, 21 January 2018 - 9:59",
       "Headline": "වන අලි පහරදීමකින් පුද්ගලයෙකු මරුට",
       "News Content": "අරලගංවිල රුහුණුගම ගල් එළිය ප්‍රදේශයේදී වන අලි පහරදීමකින් පුද්ගලයෙකු මියගොස් තිබෙනවා.\nඊයේ රාත්‍රී මෙලෙස මරණයට පත්වී ඇත්තේ රුහුණුගම ප්‍රදේශයේම පදිංචි 53 හැවිරිදි පුද්ගලයෙක්.\nමෙවර මාස් කන්නය සඳහා වගා කළ කුඹුරු යාය රැක බලා ගැනීම සඳහා රාත්‍රී කාලයේ පැල් රකිමින් සිටි මෙම පුද්ගලයා කුඹුරට පැමිණි අලි පලවා හැරීමට පැලෙන් බැස කෑ ගසමින් සිටින අවස්ථාවේ අලියෙකුගේ පහරදීමට ලක්ව තිබෙනවා.\nඅප වාර්තාකරු සඳහන් කළේ පසුගිය 4 වනදා ද අරලගංවිල ප්‍රදේශයේදී වන අලි පහරදීමකින් පුද්ගලයෙකු මරණයට පත්වූ බවයි.",
       "URL": "https://www.hirunews.lk/181617/වන-අලි-පහරදීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4115"
}