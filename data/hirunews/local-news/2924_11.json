{
       "Source": "hirunews",
       "Timestamp": "Saturday, 01 February 2020 - 7:31",
       "Headline": "මුහුදු සීමා උල්ලංඝණය කළ ඉන්දීය ධීවරයන් 8ක් නාවික හමුදා භාරයට",
       "News Content": "මුහුදු සීමා උල්ලංඝණය කරමින් මුලතිව් මුහුදේ ධීවර කටයුතුවල නිරතවූ ඉන්දීය ධීවරයන් 8 දෙනෙකු නාවික හමුදාව විසින් අත්අඩංගුවට ගෙන තිබෙනවා.\nනීති විරෝධීව ශ්‍රී ලංකා මුහුදු සීමාවට ඇතුලුවී සිටියදී ඔවුන් අත්අඩංගුවට ගනු ලැබුවේ උතුරු නාවික විධානය සිදු කළ මුර සංචාරයක් අතරතුරදීයි.\nඉන්දීය ධීවරයන්ට අයත් යාත්‍රාවක් ද නාවික හමුදා භාරයට ගැනුනා.\nඅදාළ ධීවරයන් වෛද්‍ය පරීක්ෂණයකට භාජනය කිරීමෙන් පසු ඉදිරි නීතිමය කටයුතු සඳහා ත්‍රිකුණාමලය සහකාර ධීවර පරීක්ෂක කාර්යාලයට භාරදී තිබෙනවා.",
       "URL": "https://www.hirunews.lk/233471/මුහුදු-සීමා-උල්ලංඝණය-කළ-ඉන්දීය-ධීවරයන්-8ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2924"
}