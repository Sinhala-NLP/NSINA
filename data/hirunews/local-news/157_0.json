{
       "Source": "hirunews",
       "Timestamp": "Monday, 24 July 2023 - 10:52",
       "Headline": "යාපනයේ උත්සව සඳහා හීලෑ අලි ඇතුන් රැගෙන ඒම සීමා කරයි",
       "News Content": "යාපනයේ කෝවිල් උත්සව හා වෙනත් පෙරහැරවල් සදහා හීලෑ අලි ඇතුන් රැගෙන ඒම සීමා කරන ලෙස දැනුම් දෙමින් යාපනය දිසාපති අම්බලවා නර් සිවපාලසුන්දරන් මහතා 23 දා නිවේදනයක් නිකුත් කොට තිබෙනවා.\nකිසිම නිලධාරියෙකුගේ අධීක්ෂණයකින් හෝ අනු දැනුමකින් තොරව මහජනතාව බහුලව ගැවසෙන ස්ථාන වලට අලි ඇතුන් රැගෙන ඒමෙන් සතුන්ට විශාල හානියක් සිදුවන බවත් මහජනතාවට අනතුරු සිදු විය හැකි බවත් දිසාපතිවරයා පෙන්වා දෙනවා.\nමේ නිසා යාපනයේ කවර හෝ අවශ්‍යතාවයකට හීලෑ අලි ඇතුන් රැගෙන ඒමට අවශ්‍ය වේ නම් මුලින්ම ඒ ගැන උතුරු පළාත් පශු සම්පත් නිෂ්පාදන සෞඛ්‍ය දෙපාර්තමේන්තු අධ්‍යක්ෂවරයා වෙත දන්වා ඔහුගෙන් මූලික අවසරය ලබා ගත යුතු බවට දිසාපතිවරයා නියෝගයක් නිකුත් කොට තිබෙන අතර ඔහුගෙන් මූලික අවසරය ලබාගත් පසුව යාපනය දිස්ත්‍රික් ලේකම් කාර්යාලයේ විශේෂ කමිටුවකට ඒ බව දැම් දී ඔවුන්ගේ නිර්දේශ ලබා ගත් පසුව පමණක් යාපනයට හීලෑ අලි ඇතුන් රැගෙන ඒමට අවසරයක් ලබා දීමට දිසාපතිවරයා තීරණය කොට තිබෙනවා.\nකෝවිල් උත්සව වලට අලිඇතුන් රැගෙන ඒම සාමාන්‍ය සිරිතක් නොවූවත් මෑතක සිට කෝවිල් උත්ස්ව වලට හා පෙරහැරවල් වලට අලි ඇතුන් දිවයිනේ දකුණු ප්‍රදේශයෙන් රැගෙන ඒමට උත්සව සංවිධයකයින් පියවර ගෙන ඇතත් ඔවුන් කිසි විටකත් එම සතුන් ගැන හෝ මහජනතාව ගැන කිසිදු සැලකිල්ලක් දක්වා නොමැති බව යාපනය දිසපතිවරයා වැඩිදුරටත් පෙන්වා දෙනවා.\nමේ නිසා යාපනයට දකුණේ සිට හීලෑ අලි ඇතුන් රැගෙන ඒමේ දී දැඩි ප්‍රතිපත්තිමය තීරණයක් අනුගමනය කිරීමට සිදු යාපනයේ කෝවිල් උත්සව හා වෙනත් පෙරහැරවල් සඳහා හීලෑ අලි ඇතුන් රැගෙන ඒම සීමා කරන ලෙස දැනුම් දෙමින් යාපනය දිසාපති අම්බලවානර් සිවපාලසුන්දරන් මහතා 23 දා නිවේදනයක් නිකුත් කොට තිබෙන බවයි සඳහන් වන්නේ.",
       "URL": "https://www.hirunews.lk/342321/යාපනයේ-උත්සව-සඳහා-හීලෑ-අලි-ඇතුන්-රැගෙන-ඒම-සීමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=157"
}