{
       "Source": "hirunews",
       "Timestamp": "Friday, 19 March 2021 - 18:00",
       "Headline": "බැඳුම්කර නඩුවකට අදාළව රවී ඇතුළු විත්තිකරුවන් 7 දෙනෙකු ලබන 25 අධිකරණයට ඉදිරිපත් කරන්නැයි නියෝගයක්",
       "News Content": "තවත් බැඳුම්කර නඩුවකට අදාළව හිටපු මුදල් අමාත්‍ය රවී කරුණානායක ඇතුළු විත්තිකරුවන් 7 දෙනෙකු ලබන 25 වනදා අධිකරණයට ඉදිරිපත් කරන ලෙස කොළඹ විශේෂ ත්‍රිපුද්ගල මහාධිකරණය අද නියෝග කළා.\n2016 වසරේ මාර්තු 31 වනදා පැවති බැඳුම්කර වෙන්දේසි දෙකකදී රජයට අයත් රුපියල් බිලියන 15 ක මුදලක් සාවද්‍ය සපරාධි පරිහරණය ඇතුළු අධිචෝදනා 22ක් යටතේ මෙම නඩුව පවරා තිබෙනවා.\nමෙම නඩුවෙන් චෝදනා ලබා සිටින පර්පෙචුවල් ටේ‍රෂරීස් සමාගමේ සභාපති ජෙෆ්රි ඇලෝසියස් මෙන්ම, අර්ජුන් ඇලෝසියස් සහ කසුන් පලිසේන යන විත්තිකරුවන් අද බන්ධනාගාර නිලධාරින් විසින් අධිකරණයට ඉදිරිපත් කළා.",
       "URL": "https://www.hirunews.lk/265892/බැඳුම්කර-නඩුවකට-අදාළව-රවී-ඇතුළු-විත්තිකරුවන්-7-දෙනෙකු-ලබන-25-අධිකරණයට-ඉදිරිපත්-කරන්නැයි-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=2077"
}