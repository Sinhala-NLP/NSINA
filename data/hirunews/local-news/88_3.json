{
       "Source": "hirunews",
       "Timestamp": "Friday, 18 August 2023 - 19:30",
       "Headline": "හම්බන්තොට-නව පොල්පිටිය අවට සරුංගල් යැවීමට තහනමක්",
       "News Content": "හම්බන්තොට-නව පොල්පිටිය 220KV අධිවෝල්ටීය විදුලි සම්ප්‍රේෂණ මාර්ගයේ හා ඒ අවට කලාපය තුළ සරුංගල් යැවීමෙන් වළකින ලෙස ලංකා විදුලිබල මණ්ඩලය අද (18) නිවේදනයක් නිකුත් කරමින් ජනතාවගෙන් ඉල්ලා සිටිනවා.\nමේ දිනවල පොල්පිටිය ආශ්‍රිත ප්‍රදේශවල සරුංගල් යැවීම සිදුවන නිසා මෙම සරුංගල් විදුලි රැහැන්වල පැටලීම බහුල වශයෙන් සිදුවන අතරම විදුලි රැහැන් එළීමේ කටයුතු වලට එය අහිතකරව බලපාන නිසා සරුංගල් යැවීම සිදු නොකරන ලෙසයි ලංකා විදුලිබල මණ්ඩලය අවධාරණය කරන්නේ.\nනව පොල්පිටිය අධි සම්ප්‍රේෂණ මාර්ගයේ රැහැන් සම්බන්ධ කිරීමේ කටයුතු තවත් සතියකින් පමණ අවසන් වනු ඇතැයි බවටයි ලංකා විදුලිබල මණ්ඩලය ප්‍රකාශ කරන්නේ.",
       "URL": "https://www.hirunews.lk/345320/හම්බන්තොට-නව-පොල්පිටිය-අවට-සරුංගල්-යැවීමට-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=88"
}