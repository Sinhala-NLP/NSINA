{
       "Source": "hirunews",
       "Timestamp": "Tuesday, 12 January 2016 - 13:30",
       "Headline": "ඉන්දීය විදේශ ලේකම් ශ්‍රී ලංකාවට",
       "News Content": "ඉන්දීය විදේශ ලේකම් සුබ්‍රමානියම් ජයිෂංකර් අද ශ්‍රී ලංකාවට පැමිණියා.\nඉන්දීය විදේශ ලේකම්වරයා ඇතුළු දුත පිරිස අද පෙරවරු 11 යි 10ට පමණ ඉන්දියාවට අයත් විශේෂ ගුවන් යානයකින් ශ්‍රී ලංකාවට පැමිණි බවයි හිරු ගුවන් තොටුපළ වාර්තාකරු සඳහන් කළේ.\nඉන්දු  ලංකා ඒකාබද්ධ කොමිසමේ කටයුතුවලට අදාළව මූලික කටයුතු සාකච්ඡා කිරීම එම සංචාරයේ මූලික අරමුණයි.\nඉන්දීය විදේශ ඇමතිනී සුෂ්මා ස්වරාජ් ලබන මස මුලදී ශ්‍රී ලංකාවට පැමිණෙනවා.\nඊට අදාළ කටයුතු සාකච්ඡා කිරීම ද ඉන්දීය විදේශ ලේකම්වරයාගේ සංචාරයේ තවත් අරමුණක්.\nඔවුන් අද දිනයේදී අග්‍රාමාත්‍යවරයා සහ ජනාධිපතිවරයා ද මුණ ගැසීමට නියමිතයි.\nඉන්දීය විදේශ ලේකම්වරයා ඇතුළු දුත පිරිස ඉන්දියාවේ මූල්‍යාධාරයෙන් පිළිසකර කෙරුණු යාපනය  දොරේඅප්පා ක්‍රීඩාංගණය විවෘත කිරීමේ අවස්ථාවට සහභාගි වනු ඇති.",
       "URL": "https://www.hirunews.lk/123871/ඉන්දීය-විදේශ-ලේකම්-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=5212"
}