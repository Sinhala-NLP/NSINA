{
       "Source": "hirunews",
       "Timestamp": "Monday, 19 July 2021 - 16:06",
       "Headline": "සුපිරි නිවාස සංකීර්ණයක ඉහළ මහලකින් ඇද වැටී පුද්ගලයෙකු මරුට",
       "News Content": "මුල්ලේරියාවේ සුපිරි නිවාස සංකීර්ණයකින් තරුණයෙකු ඇද වැටී මරුට\nමුල්ලේරියාව - හල්බරාව ප්‍රදේශයේ සුපිරි නිවාස සංකීර්ණයක 9 වන මහලෙන් ඇද වැටී තරුණයෙකු ජීවිතක්ෂයට පත්ව තිබෙනවා.\n26 හැවිරිදි මෙම තරුණයා 9 වන මහලේ නිවසක පදිංචිව සිට ඇති අතර, ඔහු මීට මාස 3 කට පමණ ඉහතදී විදෙස්ගතව සිට මෙරටට පැමිණ ඇති බවටයි වාර්තාවන්නේ.\nකෙසේ වෙතත්, මෙය සිය දිවි හානි කර ගැනීමක් ද නැද්ද යන්න සම්බන්ධයෙන් පොලීසිය විමර්ශනයක් ආරම්භ කර තිබෙනවා.\nමේ අතර කොතලාවල ආරක්ෂක වෛද්‍ය පීඨ ගොඩනැගිල්ල පාමුල කාන්තා මළ සිරුරක්.\nරත්මලාන - කොතලාවල ආරක්ෂක වෛද්‍ය පීඨයේ ගොඩනැගිල්ලක් පාමුල තිබී එහි වෛද්‍ය පීඨයේ සහකාර කළමනාකාරවරියකගේ සිරුරක් සොයාගෙන ඇති බව පොලීසිය පවසනවා.\nපානදුර ප්‍රදේශයේ පදිංචි ඇය පහළ මාලයේ සේවය කරමින් සිට ඇති අතර පසුව අද පෙරවරුවේ ඇය 6 වන මහලට ගොස් ඇති බවට මූලික පරීක්ෂණවලින් අනාවරණ වී තිබෙනවා.\nඑම අවස්ථාවේදී ඇය එම මහලේ සිට ඇද වැටුණා ද නැතහොත් ඉන් පැන සිය දිවි හානි කර ගත්තේ ද යන්න පිළිබද පරීක්ෂණ ක්‍රියාත්මකයි.",
       "URL": "https://www.hirunews.lk/277416/සුපිරි-නිවාස-සංකීර්ණයක-ඉහළ-මහලකින්-ඇද-වැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1810"
}