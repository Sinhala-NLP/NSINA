{
       "Source": "hirunews",
       "Timestamp": "Thursday, 19 January 2023 - 10:52",
       "Headline": "ගලේවෙල නිවසකින් එල්ලෙමින් පැවති මළසිරුරු 2ක් සොයා ගැනෙයි",
       "News Content": "ගලේවෙල - ආඳගල ප්‍රදේශයේ නිවසක ගෙළ වැළලාගෙන බවට සැක කෙරෙන පාසැල් දැරියක සහ තරුණයෙකුගේ මළ සිරුරු දෙකක් පොලිසිය සොයාගෙන තිබෙනවා.\nමෙලෙස මියගොස් ඇති පාසැල් සිසුවියගේ වයස අවුරුදු 14ක් වන අතර තරුණයා 20 හැවිරිදි වියේ පසුවනවා.\nමෙම සිසුවිය ගලේවෙල - ආඳාගල - ගොන්නගස්යාය ප්‍රදේශයේ පදිංචිකාරිණියක්.\nඔවුන් දෙදෙනා අතර ප්‍රේම සම්බන්ධයක් තිබී ඇති බවට පොලිසිය ප්‍රකාශ කරන අතර මීට පෙර අවස්ථාවකදී නිවසින් පැනගොස් අති බවද වාර්තා වනවා.\nඒ සම්බන්ධයෙන් ලද පැමිණිල්ලකට අනුව සිදුකළ විමර්ශනවලදී ඔවුන් දෙදෙනා සොයා ගෙන ඇති බවයි පොලිසිය සඳහන් කළේ.\nපසුව ඔවුන් අධිකරණයට ඉදිරිපත් කිරීමෙන් අනතුරුව තරුණයා ඇප මත මුදා හැර ඇති අතර බාල වයස්කාර දැරිය පරිවාස අධීක්ෂණය යටතේ ඇයගේ මවගේ භාරයට පත් කර තිබෙනවා.\nඅනතුරුව, පසුගිය දිනක නැවත ඔවුන් දෙදෙනා නිවසින් පැන ගොස් ඇති අතර එහි දී තරුණයාගේ ගම් ප්‍රදේශය වන අදාගල ප්‍රදේශයේ පාළු නිවසක රැදී සිට ඇති බවයි පොලිසිය සඳහන් කළේ.\nඔවුන් පිලිබඳ පාසල් සිසුවියගේ නිවසට ලැබුණු ආරංචියක් මත ඒ සම්බන්ධයෙන් සොයා බැලීමට සිසුවියගේ මව පැමිණ ඇති අතර එම අවස්ථාවේ දී මොවුන් දෙදෙනා ගෙල වැල ලාගෙන මිය ගොස් සිටිය දී හමු වී ඇත්තේ.",
       "URL": "https://www.hirunews.lk/325390/ගලේවෙල-නිවසකින්-එල්ලෙමින්-පැවති-මළසිරුරු-2ක්-සොයා-ගැනෙයි",
       "Category": "Local News",
       "Parent URL": "https://www.hirunews.lk/local-news.php?pageID=592"
}