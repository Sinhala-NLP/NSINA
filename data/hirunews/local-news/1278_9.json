{
       "Source": "hirunews",
       "Timestamp": "Tuesday, 22 March 2022 - 15:20",
       "Headline": "ගල්කිරියාගම නීතිවිරෝධී අවි ගබඩාව (ඡායාරූප)",
       "News Content": "ගල්කිරියාගම වනසත්ව අඩවි ආරක්ෂක කාර්යාලයේ නිලධාරීන් සිදුකළ මෙහෙයුමක දී ගල්කිරියාගම - දෙමටගොල්ලාගම ප්‍රදේශයේ නිවසක තිබූ නීතිවිරෝධී අවි ගබඩාවක් වටලා පුද්ගලයෙකු අත්අඩංගුවට ගැනුණා.\nඑහිදී සැකකරුගේ නිවසේ සඟවා තිබූ විදේශ රටක නිෂ්පාදිත ටී 56 උණ්ඩ යොදා වෙඩි තැබිය හැකි ලෙස සැකසූ බෝර 12 වර්ගයේ පතුරම් තුවක්කුවක්, ටී 56 වර්ගයේ ජීව පතොරම් 68ක්, ඒවායේ හිස් කොපුවක් ද, mpmg වර්ගයේ ගිනිඅවි සඳහා යොදන ජීව පතොරම් 03ක්, බෝර ⁣12 වර්ගයේ ජීව පතොරම් 03ක් ද ඒවායේ හිස් කොපු 10ක් ද සොයාගෙන තිබෙනවා.\nඑම බෝර 12 ගිනි අවියට ටී 56 වර්ගයේ පතොරම් යෙදිය හැකි අයුරින් විශේෂයෙන් සකසන ලද විශේෂ කොටසක් ද එහිදී වනජීවී නිලධාරින් සිය භාරයට ගැනුණා.\nසිද්ධිය සම්බන්ධයෙන් අත්අඩංගුවට ගෙන ඇත්තේ දේවහුව - දෙමටගොල්ලාගම ප්‍රදේශයේ පදිංචි 51 හැවිරිදි පුද්ගලයෙක්.\nසැකකරැ හා නඩුභාණ්ඩ කැකිරාව දිසා/මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/300107/ගල්කිරියාගම-නීතිවිරෝධී-අවි-ගබඩාව-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1278"
}