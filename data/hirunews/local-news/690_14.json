{
       "Source": "hirunews",
       "Timestamp": "Saturday, 03 December 2022 - 21:38",
       "Headline": "ලෝක කුසලාන පාපන්දු තරගාවලියේ සුපිරි 16ට පළමු වරට ආසියාතික රාජ්‍යයන් 03ක් සුදුසුකම් ලබයි",
       "News Content": "2022ලෝක කුසලාන පාපන්දු තරගාවලියේ මුලික වටයේ තරග ඊයේ අවසන් වුණා.\nඒ මෙවර ප්‍රභල කණ්ඩායම් කිහිපයකට මුලික වටයෙන්ම ඉවත් වීමේ ඉඩහසර වෙන්කර දෙමින්.\nඒ අනුව සුපිරි 16 දෙනාගේ තරග වටය අරඹමින් තරග දෙකක් පැවැත්වීමට නියමිතයි.\n2022 ලෝක කුසලාන පාපන්දු තරගාවලියේ දකුණු කොරියාව සහ පෘතුගාලය තරග වැදුණේ H කාණ්ඩයෙන්.\nඑහිදී තරගයේ 5වැනි විනාඩියේදී පෘතුගාලය ගෝලයක් වාර්තා කරමින් තරගයේ පාලනය සියතට ගත්තා.\nනමුත් ප්‍රභල තරග රටාවක් දියත් කල දකුණු කොරියාව තරගයේ 27 වැනි විනාඩියේදී ගෝලයක් වාර්තා කරමින් තරගයේ පළමු අර්ධය ගෝල 1කට1ක් ලෙස සම කළා.\nමෙම තරගය කෙසේ හෝ ජය ගැනීමේ අරමුණ ඇතිව තරග කළ දකුණු කොරියානු ක්‍රීඩකයින්ට තරගයේ සම්පුර්ණ කාළය අවසන් වෙන් තිබුණා.\nතරගයේ සම්පුර්ණ කාළය නිමා වි ලබා දුන් අමතර විනාඩි 6 තුළදී කිසිවකු නොසිතූ අයුරින් දකුණු කොරියානු ගෝලයක් වාර්තා කළේ රැස්ව සිටි දකුණු කොරියානු ක්‍රීඩා ලෝලීන් අමන්දානන්දයට පත් කරමින්.\nඒ අනුව මෙම තරගයෙන් ගෝල 2-1ක් ලෙස දකුණු කොරියාවට ජය හිමි වුණා.\nකෙසේ වෙතත් දකුණු කොරියාවට අවසන් 16 දෙනා අතරට සුදුසුකම් ලබා ගන්නට උරුගුවේ - ඝානාව අතර තරගයේ තීරණය දෙස බලා සිටින්නට සිදු වුණා.\nතරගය ජය ගෙන ක්‍රිඩා පිටියෙන් ඉවත් නොවුණු දකුණු කොරියානු ක්‍රීඩකයින් උරුගුවේ - ඝානා තරගයේ නිමාව වනතුරු දැස් දල්වා බලා සිටියේ මෙලෙසින්.\nඑහිදී උරුගුවේ කණ්ඩායම තරගය ගෝල 2-0ක් ලෙස තරගය ජය ගත්තත් දකුණු කොරියාවට වඩා මුලික වටයේදී ගෝල අඩු සංඛ්‍යාව ලබා තිබිම නිසා දෙවරක්\nලෝක ශූරයින් වූ උරුගුවේ කණ්ඩායමට මෙවර ලෝක කුසලාන පාපන්දු තරගාවලියේ මුලික වටයෙන්ම ඉවත් වීමට සිදු වුණා.\nඒ අනුව උරුගුවේ - ඝානා තරගය අවසන් වු සැණින් දකුණු කොරියානු ක්‍රීඩකයින් සුපිරි කණ්ඩායම් 16 දෙනා අතරට එක්වීමේ සතුට සැමරුවේ මෙලෙසින්.\nඒ අනුව H කාණ්ඩයෙන් පෘතුගාලය සහ දකුණු කොරියාව අවසන් 16 දෙනාගේ තරග වටයට සුදුසුකම් ලබාගත්තා.\nසර්බියාව සහ ස්විට්සර්ලන්තය G කාණ්ඩයෙන් තරග බිමට පිවිසියා.\nතරගයේ ආරම්භයේ පටන් සිය ආධිපත්‍ය පැතිර වූ සර්බියා ක්‍රීඩකයින් තරගයේ පළමු අර්ධය නිමා කලේ ගෝල 2-1ක් ලෙස පෙරමුණ ගනිමින්.\nනමුත් දෙවැනි අර්ධයේ ස්විට්සර්ලන්තය සර්බියාවේ ආරක්ෂක සීමාව බිඳ දමමින් ගෝල 2 වාර්තා කිරීමට සමත් වුනේ තරගය ගෝල 3-2ක් ලෙස ජය ගනිමින්.\nඒ සුපිරි 16 දෙනාගේ තරග වටයට සුදුසුකම් ලැබු අවසන් කණ්ඩායමට පත් වෙමින්.\nG කාණ්ඩයේ තවත් තරගයක් ලෙස ප්‍රභල බ්‍රසීලය සහ කැමරූන් රාජ්‍යය තරග බිමට පිවිසියා.\nමෙම තරගය අවසන් වීමට මිනිත්තු කිහිපයක් ඉතිරිව තිබියදී බ්‍රසීලයට එරෙහිව ගෝලයක් වාර්තා කරන්නට ඝානා ක්‍රීඩක වින්සන්ට් අබුබකර් හැකියාව ලැබුණා.\nඒ තරගය ගෝල 1-0ක් ලෙස බ්‍රසීලය පරාජය කරමින්.\nමෙහිදී වින්සන්ට් අබුබකර් ගෝලය වාර්තා කිරීමෙන් අනතුරුව සිය ජර්සිය ගැලවීම නිසා ඔහුට රතු කාර්ඩ් පතක් නිකුත් කරන්නට ප්‍රධාන විනිසුරුවරයා විසින් කටයුතු\nකළා.\nඒ අනුව මෙම තරගයත් සමඟ මුලික වටයේ තරග අවසන් වු අතර මෙවර ලෝක කුසලාන පාපන්දු තරගාවලියේ සුපිරි 16 දෙනාගේ තරග වටයට සුදුසුකම් ලැබූ කණ්ඩායම් වන්නේ නෙදර්ලන්තය, සෙනගාලය, එංගලන්තය, අමෙරිකාව, ආර්ජන්ටිනාව, පෝලන්තය, ඔස්ට්‍රේලියාව, ප්‍රංශය, ජපානය, ස්පාඤ්ඤය, ක්‍රෝඒෂියාව, මොරොක්කෝව, බ්‍රසීලය, පෘතුගාලය, දකුණු කොරියාව සහ ස්විට්සර්ලන්තයයි.\nඒ අතරට පාපන්දු ලෝක කුසලාන ඉතිහාසයේ පළමු වරට ආසියානු කලාපයෙන් තරග වදින රටවල් 3ක් වන ඔස්ට්‍රේලියාව ,ජපානය සහ දකුණු කොරියාව යන රටවල් තුනක් ඇතුළත් වීමත් කැපී පෙනෙනවා.\nමුලික වටයෙන් ඉවත් වූ කණ්ඩායම් වන්නේ ඉක්වදෝරය, සත්කාරක කටාර් රාජ්‍ය, ඉරානය, වේල්සය, මෙක්සිකෝව, සෞදි අරාබිය, ඩෙන්මාර්කය, ටියුනීසියාව, කොස්ටරිකා, ජර්මනිය, බෙල්ජියම, කැනඩාව, උරුගුවේ, ඝානාව, කැමරූන් සහ සර්බියාවයි.\nලෝක කුසලාන පාපන්දු තරගාවලියේ සුපිරි 16 දෙනාගේ තරග වටයට අරඹමින් තරග 2ක් අද පැවැත්වීමට නියමිතයි.\nඑහිදී නෙදර්ලන්තය සහ අමෙරිකාව අද රාත්‍රී 8.30ට තරග වදින අතර සහ ආර්ජන්ටිනාව සහ ඔස්ට්‍රේලියාව මධ්‍යම රාත්‍රී 12.30ට තරග බිමට පිවිසීමට නියමිතයි.",
       "URL": "https://www.hirunews.lk/321886/ලෝක-කුසලාන-පාපන්දු-තරගාවලියේ-සුපිරි-16ට-පළමු-වරට-ආසියාතික-රාජ්‍යයන්-03ක්-සුදුසුකම්-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=690"
}