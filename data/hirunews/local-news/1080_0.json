{
       "Source": "hirunews",
       "Timestamp": "Tuesday, 21 June 2022 - 8:05",
       "Headline": "අයි.ඕ.සී ය ඉන්ධන බවුසර් 60ක් බෙදාහරි - තවත් ඉන්ධන ජාවාරමක් ගැන තොරතුරු",
       "News Content": "ඛනිජ තෙල් නිෂ්පාදන හා ඉන්ධන සැපයිම හෝ බෙදා හැරීම අත්‍යාවශ්‍ය සේවාවක් බවට පත් කරමින් ගැසට් නිවේදනයක් ඊයේ නිකුත් කර තිබෙනවා.\nමීටපෙර විදුලිබල සැපයුම සම්බන්ධ සියලු සේවාවන් සහ සෞඛ්‍ය සේවය අත්‍යාවශ්‍ය සේවාවක් බවට පත් කරමින් ජනාධිපතිවරයා විසින් ගැසට් නිවේදනයක් නිකුත් කර තිබුණා.\nඑම අංශ දෙකද ඇතුළුව නව අංශයක් ලෙස ඛනිජ තෙල් ක්ෂේත්‍රයේ සියලු සේවාවන් ඇතුලත් කරමින් මෙම ගැසට් නිවේදනය නිකුත් කර තිබෙනවා.\nමේ අතර ලංකා ඉන්දිය ඔයිල් සමාගම විසින් පෙට්‍රල් සහ ඩීසල් බවුසර් රථ 50ත් 60ත් අතර සංඛ්‍යාවක් ඊයේ දිනයේ පමණක් බෙදාහැර තිබෙනවා.\nඑම සමාගම සඳහන් කළේ පෙරේදා දිනයේත් පෙට්‍රල් සහ ඩීසල් බවුසර් 23ක් දිවයින පුරා බෙදා හැරීමට කටයුතු කළ බවයි.\nපිරවුම්හල්වලින් ඉන්ධන ලබා ගැනීම ගැටලුවක් බවට පත්ව ඇති මේ මොහොතේ, සිදුවන තවත් ඉන්ධන ජාවාරමක් පිළිබඳව තොරතුරු අනාවරණය වී තිබෙනවා.\nදුරකතන ඇමතුම් හරහා වැඩි මිලට ඉන්ධන නිවසටම ගෙන්වා ගත හැකි ආකාරයේ ජාවාරමක් ක්‍රියාත්මක බවයි ඛනිජතෙල් බෙදුම්කරුවන්ගේ සංගමයේ සභාපති යූ.එස්.එස්. ප්‍රනාන්දු කියා සිටියේ.",
       "URL": "https://www.hirunews.lk/307728/අයි-ඕ-සී-ය-ඉන්ධන-බවුසර්-60ක්-බෙදාහරි-තවත්-ඉන්ධන-ජාවාරමක්-ගැන-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=1080"
}