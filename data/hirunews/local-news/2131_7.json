{
       "Source": "hirunews",
       "Timestamp": "Monday, 22 February 2021 - 14:54",
       "Headline": "වියළි කාලගුණික තත්ත්වයෙන් ජල සැපයුමට බාධා",
       "News Content": "මේ දිනවල දිවයිනේ පවතින වියළි කාලගුණික තත්ත්වය හේතුවෙන් බොහෝ ප්‍රදේශවල ප්‍රධාන ජලාශ හා පානීය ජලය ලබා ගන්නා මූලාශ්‍ර සිඳී පවතින බැවින් පානීය ජල සැපයුම සීමා කිරීමට සිදුවන බව ජාතික ජල සම්පාදන හා ජලපවාහන මණ්ඩලය ප්‍රකාශ කළා.\nමෙවැනි තත්ත්වයක් ඇති වූ විට පාරිභෝගික ජනතාවගේ පානීය ජල අවශ්‍යතා සපුරාලීම සඳහා ජලය පැය 24 පුරා අඛන්ඩව බෙදා හැරීම සීමා කිරීමට සිදුවනු ඇති බවයි එම මණ්ඩලය නිකුත් කළ නිවේදනයක දැක්වෙන්නේ.\nමේ හේතුවෙන් උස්බිම් ප්‍රදේශවල ජල පාරිභෝගිකයන් වෙත ජලය බෙදා හැරීමේදී අඩු පීඩන තත්ත්වයක් ඇතිවිය හැකි බව ද ජල සම්පාදන මණ්ඩලය පෙන්වා දෙනවා.\nඑම නිසා ජලය හැකිතාක් අරපිරිමැස්මෙන් භාවිත කරන ලෙසයි එම මණ්ඩලය ජනතාවගෙන් ඉල්ලා සිටින්නේ.",
       "URL": "https://www.hirunews.lk/263340/වියළි-කාලගුණික-තත්ත්වයෙන්-ජල-සැපයුමට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=2131"
}