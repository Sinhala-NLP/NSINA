{
       "Source": "hirunews",
       "Timestamp": "Tuesday, 15 August 2017 - 17:40",
       "Headline": "වැල්ල දේවාලයේ අතුරුදන් වූ දරුවා තවමත් සොයයි (ඡායාරූප)",
       "News Content": "වැල්ලේ දේවල උත්සව භූමියේදී ඉකුත් 10 වන දින මැදියම් රැයට ආසන්න කාලයක අතුරුදන් වූ ගාල්ල යටගල විහාරස්ථානයේ නතර කර සිටි ගොරකදුව ගමගේ මලීෂ නලින්ප්‍රිය නමැති (10) දස හැවිරිදි දරුවා මෙතෙක් සොයාගෙන නොමැති බව අප වාර්තාකරු පවසනවා.\nගාල්ල බටදුව මහගෙදරවත්ත ප්‍රදේශයේ පදිංචි ව සිටි මලීෂ දෙදෙනෙකුගෙන් යුතු පවුලක වැඩිමහල් දරුවායි.\nඔහුට තවත් නැගෙනියක් සිටින අතර ඇය ට වයස අවුරුදු 4 ක්.\nමලීෂගේ කැමැත්ත මත සසුන්ගත කිරීමේ බලාපොරොත්තු ඇතිව මලීෂ ගාල්ල යටගල විහාරස්ථානයේ නැවතී සිටි බව මලීෂ ගේ මව කියා සිටිනවා.\nපසුගිය 10 දින මෙම දරුවා විහාරස්ථානයේ හිමිවරුන් සතර දෙනෙකු සහ තවත් ගිහි දරුවකු සමඟින් වැල්ලේ දේවාලයට පැමිණ තිබෙනවා.\nගාල්ල වැල්ලේ දේවාලයේදී මලීෂ දරුවාගේ නිවස අසල තරුණයෙකු මුණගැසී ඇති අතර ඒ පිලිබදව පැමිණසිටි හිමිවරුන්ට පැවසු මලීෂ එම අසේල නමැති තරුණයා සමග කෑමට යමක් රැගෙන එන බව පවසා හිමිවරුන්ගේද අවසරය ඇතිව වෙළද සැලක්වෙත ගොස් ඇති බව සඳහන්.\nවිනාඩි 45 ක පමණ කාලයක් යන තුරු නැවත මලීෂ නොපැමිණි නිසා හිමිවරුන් කලබල වී ඇති අතර පසුව මලීෂ පිටත්වූ දෙසට ඔහු බැලීම සදහා පිටත්ව ගොස් තිබෙනවා.\nනමුත් එදින වැල්ලේ දේවාලය කරා පැමිණ සිටි දහස් ගණනක්වූ ජනගග මැද ඔහු සොයා ගැනීමට නොහැකි වූ බවයි වාර්තා වන්නේ.\nමේ අතර අසේල සමගින් පිටත්ව ගිය මලීෂ දරුවා හිමිවරුන් නැවතී සිටි ස්ථානයට නැවත පැමිණි බවත් එහි දී  හිමිවරුන් සෙවු බවත් එහි හිමිවරුන් නොමැති නිසා මලීෂ දරුවා එම ස්ථානයේම නවතා අසේල නැමැති තරණයා තමා සමග පැමිණි යහළුවන් ඔහුට මග හැරී තිබු නිසා ඔවුන් බලා නැවත එන බව පවසා ගොස් ඇති බවද අනාවරණ වී තිබෙනවා.\nඑසේ ගිය අසේල සිය මිතුරන් සොයාගෙන නැවත මලීෂ නවතා සිටි ස්ථානයට පැමිනෙන විට මලීෂ එම ස්ථානයේ නොසිටි නිසා පාන්දර 4.00 පමනවනතෙක් ඔහු සෙවූ බව ඔහු පවසා ඇති බවයි වාර්තා වන්නේ.\nඅසේල නැමැති තරුණයාට මලීෂ හමු නොවූ තැන ඔහු සිය නිවසබලා පිටත්ව ගොස් තිබෙනවා.\nමේ අතර හිමිවරුන්ද මලීෂ සොයා ගැනීමට නොහැකිව විහාරස්ථානයට පිටත්ව ගොස් ඇති බව සඳහන්.\nනමුත් හිමිවරුන් නැවත වතාවක් එදින රාත්‍රීයේදීම නැවත වතාවක් පැමිණ සොයා බැලුවද සොයා ගැනීමට හැකි වී නැහැ.\nවැල්ලේ දේවාලය උත්සව සමයේ දී දිනපතාම පැමිණි පිරිස් අතුරෙන් පුද්ගලයන් මගහැරෙන අවස්ථා බොහොමයක් වාර්තාවන අතර ඒ හැම අවස්තාවකදී ශබ්දවිකාශන යන්ත්‍ර මගින් දැනුම් දෙන අතර දෙපිරිසටම ප්‍රධාන කාර්යාලය අසලට පැමිණ සිටින්නැයි අවවාද කරන සිරිතක් තිබෙන බවයි අප වාර්තාකරු කියා සිටියේ.\nඑමගින් ප්‍රශ්නය විසදෙන අතර කිසිවකු වැල්ල දේවාල භූමියේදී නැවත සොයාගත නොහැකි අන්දමට මගහැරී නැත.නොමැති බවත් සඳහන්.\nඅසේල ප්‍රශ්න කිරීම සදහා පොලිසිය රැදවුම් නියෝග මත තබාගෙන සිටිනවා.\n14 දින දිනය පුරාම වැල්ලේ දේවාල භූමිය ගල් පරය ඇතුළු සියළු ස්ථාන මලීෂගේ අසල්වැසියන් ඇතුළු නෑදෑයන් , පොලිසිය එක්ව සොයන ලද මුත් හමුවුයේ නැහැ.\nහබරාදුව පොලිසියේ ඉල්ලීම පරිදි අද(15) ගොඩබිම ප්‍රදේශයෙන් ලඟ වීමට නොහැකි ස්ථාන නාවික හමුදාව ලවා පරීක්ෂා කර ඇතත් පලක් වී නැහැ.\nගාල්ල හබරාදුව - නිමල් අල්ගෙවත්ත",
       "URL": "https://www.hirunews.lk/168515/වැල්ල-දේවාලයේ-අතුරුදන්-වූ-දරුවා-තවමත්-සොයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4369"
}