{
       "Source": "hirunews",
       "Timestamp": "Tuesday, 18 October 2016 - 11:24",
       "Headline": "බදුල්ලේ වතු නිවාසයක නීතිවිරෝධී මත්පැන් නිෂ්පාදනාගාරයක් වටලයි",
       "News Content": "බදුල්ල - නේපියර් වතුයායේ නිවාසයක මහා පරිමාණයෙන් පවත්වාගෙන ගිය නීතිවිරෝධී මත්පැන් නිෂ්පාදනාගාරයක් වැටලූ පොලීසිය සැකකරුවන් දෙදෙනෙකු අත්අඩංගුවට ගෙන තිබෙනවා.\nඅද අලූයම මෙම වැටලීම සිදුකර ඇත්තේ ඌව පළාත් නියෝජ්‍ය පොලිස්පතිවරයාගේ උපදෙස්වලට අනුවයි.\nවැටලීමේදී නිවසේ තිබූ ගෝඩා මිලිලීටර් 3,60000ක්, නීතිවිරෝධී මත්පැන් මිලිලීටර් 27,000ක් සහ මත්පැන් පෙරීමට උපයෝගී කර ගන්නා උපකරණ තොගයක් ද පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් අද දිනයේ බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/145497/බදුල්ලේ-වතු-නිවාසයක-නීතිවිරෝධී-මත්පැන්-නිෂ්පාදනාගාරයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4832"
}