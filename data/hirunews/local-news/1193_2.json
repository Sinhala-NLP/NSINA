{
       "Source": "hirunews",
       "Timestamp": "Wednesday, 04 May 2022 - 10:03",
       "Headline": "පක්ෂ නායක රැස්වීම ඇරඹේ (සජීවී විකාශය)",
       "News Content": "විශේෂ පක්ෂ නායක රැස්වීමක් මේ වනවිට කතානායකවරයාගේ ප්‍රධානත්වයෙන් පාර්ලිමේන්තු සංකීර්ණයේ දී ආරම්භ වී තිබෙනවා.\nපුරප්පාඩුව පවතින නියෝජ්‍ය කතානායක ධුරය සමගි ජන බලවේගය ඉදිරිපත් කර ඇති විශ්වාසභංග යෝජනා සම්බන්ධයෙන් මෙහි දී සාකච්ඡා කෙරෙන බවයි වාර්තා වන්නේ.\nමේ සඳහා පාර්ලිමේන්තු මන්ත්‍රීවරුන් වන විමල් වීරවංශ, නිමල් සිරිපාල ද සිල්වා, ජොන්ස්ටන් ප්‍රනාන්දු, රවුෆ් හකීම්, ලක්ෂ්මන් කිරිඇල්ල, මහින්ද අමරවීර, රෝහිත අබේගුණවර්ධන, එම්.ඒ.සුමන්දිරන්, රංජිත් මද්දුමබණ්ඩාර, වාසුදේව නානායක්කාර ඇතුළු මන්ත්‍රීවරුන් පිරිසක් එක්ව සිටින බව හිරු පාර්ලිමේන්තු වාර්තාකරු සඳහන් කළා.\nඑමෙන්ම, පසුගිය දා පාර්ලිමේන්තුවේ ස්වාධීන වූ මන්ත්‍රී කණ්ඩායමේ හමුවක් ද මේ වනවිට පාර්ලිමේන්තුව තුළ පැවැත්වෙනවා.",
       "URL": "https://www.hirunews.lk/303463/පක්ෂ-නායක-රැස්වීම-ඇරඹේ-සජීවී-විකාශය",
       "Category": "Local News",
       "Parent URL": "https://www.hirunews.lk/local-news.php?pageID=1193"
}