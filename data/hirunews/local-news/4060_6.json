{
       "Source": "hirunews",
       "Timestamp": "Wednesday, 28 February 2018 - 11:43",
       "Headline": "සාමය සහ සංහිඳීයාවට එරෙහිව ඇති අභියෝග ජයගන්න එක්වන්න",
       "News Content": "සාමය සහ සංහිඳීයාවට එරෙහිව ඇති අභියෝග ජයගැනීමට සියලූදෙනා එක්විය යුතු බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ අදහස් පැවසුවේ සංහිඳීයාව හා සහජීවනය පිළිබඳ  ජාතික ප්‍රතිපත්තිය, එළිදැක්වීමේ හා ජාතික සමගිය හා සංහිඳීයා කාර්යාංශයෙන් නිෂ්පාදිත ,තුන්දෙනෙක්, චිත්‍රපටය එළිදැක්වීමේ අවස්ථාවට එක්වෙමින්.\nඑහිදී වැඩිදුරටත් අදහස් දැක්වූ ජනාධිපතිවරයා සදහන් කළේ  සංහිඳීයාව යනු ආධ්‍යාත්මික දර්ශනයක් බවත්  අධ්‍යාත්මය සුවපත් නොවූ සමාජයක් තුළ එය ජයග්‍රහණය කරවීම අභියෝගකාරී වුව ද විවිධ ක්ෂේත්‍රයන් ඔස්සේ ඒ සඳහා උරදීම සියලූදෙනාගේ වගකීමක් බවයි.",
       "URL": "https://www.hirunews.lk/184724/සාමය-සහ-සංහිඳීයාවට-එරෙහිව-ඇති-අභියෝග-ජයගන්න-එක්වන්න",
       "Category": "Local News",
       "Parent URL": "https://www.hirunews.lk/local-news.php?pageID=4060"
}