{
       "Source": "hirunews",
       "Timestamp": "Thursday, 27 April 2023 - 12:24",
       "Headline": "කරන්නාගොඩට එරෙහි වාරණය සබ්‍රි ප්‍රතික්ෂේප කරයි",
       "News Content": "අද්මිරාල් ඔෆ් ද ෆ්ලීට් වසන්ත කරන්නාගොඩ, ඇමරිකාවට ඇතුළුවීමට නුසුදුස්සෙකු ලෙස නම් කිරීම ගත් තීරණය ප්‍රතික්ෂේප කරන බවට විදේශ අමාත්‍ය අලි සබ්‍රී ප්‍රකාශ කරනවා.\nඔහු අද(27) මේ බව ලංකාවේ ඇමරිකානු තානපතිනියට දැනුම් දී තිබෙනවා.\nඅද උදෑසන අද්මිරාල් ඔෆ් ද ෆ්ලීට් වසන්ත කරන්නාගොඩ සහ ඔහුගේ බිරිඳ වන ශ්‍රීමතී අශෝකා කරන්නාගොඩ සඳහා 2023 රාජ්‍ය දෙපාර්තමේන්තුව, විදේශ මෙහෙයුම් සහ අදාළ වැඩසටහන් විසර්ජන පනතේ 7031 (ඇ) වගන්තියට අනුව, එක්සත් ජනපදය විසින් මෙම නියෝගය නිකුත් කල බව නිවේදනය කරනු ලැබුවා.\nඒ ඔහු නාවික හමුදාපතිවරයාව සිටිය දී සිදුවූ බව කියන මානව හිමිකම් උල්ලංඝණය කිරීමේ චෝදනාවක් නිසාවෙනුයි.",
       "URL": "https://www.hirunews.lk/333579/කරන්නාගොඩට-එරෙහි-වාරණය-සබ්‍රි-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=387"
}