{
       "Source": "hirunews",
       "Timestamp": "Tuesday, 07 August 2018 - 9:17",
       "Headline": "සම්බාහනයට මුවාවී කරගෙන ගිය ගණිකා ජාවාරම",
       "News Content": "පරණ කෝට්ටේ පාර, රාජගිරිය ප්‍රදේශයේ පවත්වාගෙන ගිය ගණිකා නිවාසයක් පොලිසිය විසින් ඊයේ (06) රාත්‍රියේ වටලා තිබෙනවා.\nලද තොරතුරක් මත මෙම වැටලීම සිදුකර ඇති අතර එහිදී කාන්තාවන් 06 දෙනෙකු අත්අඩංගුවට ගෙන ඇති අතර අයුර්වේද සම්බාහන මධ්‍යස්ථානයක් මුවාවෙන් මෙම ගණිකා නිවාසය පවත්වාගෙන ගොස් ඇති බවයි පොලිසිය පවසන්නේ.\nඅත්අඩංගුවට ගැනුණු කාන්තාවන් අතර එම ස්ථානයේ කළමනාකාරිය ලෙස සේවය කළ කාන්තාවක් සහ ගණිකා වෘත්තියේ නියැලුණු කාන්තාවන් 05 දෙනෙක් සිටිනවා.\nමොවුන් වයස අවුරුදු 38, 26, 30 සහ 29 යන වයස් සීමාවල පසුවන්නියන් බවයි පොලිසිය පවසනේ.\nනාරාහේන්පිට, පිළියන්දල, බේරුවෙල, දුණුවිල, මහරගම සහ පානදුර යන ප්‍රදේශවල පදිංචිකාරිනියන් වන මොවුන් අද (07) දින අලුත් කඩේ අංක 04 මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/196968/සම්බාහනයට-මුවාවී-කරගෙන-ගිය-ගණිකා-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=3811"
}