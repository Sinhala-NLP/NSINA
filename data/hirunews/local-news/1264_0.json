{
       "Source": "hirunews",
       "Timestamp": "Tuesday, 29 March 2022 - 8:51",
       "Headline": "පුරාවිද්‍යා ස්ථානයක අනවසරයෙන් කැණීම් කටයුතු කළ සිව්දෙනෙකු පොලිස් දැලේ",
       "News Content": "අනවසරයෙන් පුරාවිද්‍යා ස්ථානයකට ඇතුළු වී, පුරාවස්තු සොයා කැණීම් කටයුතු සිදු කරමින් සිටි පුද්ගලයින් සිවි දෙනෙකු විශේෂ කාර්ය බලකාය නිලධාරීන් අත්අඩංගුවට ගෙන තිබෙනවා.\nවිශේෂ කාර්ය බලකාය අම්පාර කඳවුරේ නිලධාරීන් ලද තොරතුරකට අනුව පෙරේදා (27) එරගම පොලිස් වසමේ 08 කණුව, ඉලුච්චේන පුරාවිද්‍යාත්මක ස්ථානයේ දී යි මෙම වැටලීම සිදු කෙරුණේ.\nඑහි දී අනවසරයෙන් පුරාවිද්‍යා ස්ථානයට ඇතුළු වී පුරාවස්තු සොයා කැණීම් කටයුතු සිදු කරමින් සිටි බුත්තල, හිඟුරාන, බූස්ස, අම්පාර ප්‍රදේශවල පදිංචි වයස අවුරුදු 37, 38, 40, 41 වයස්වල පසුවන පුද්ගලයින් සිව්දෙනෙකු අත්අඩංගුවට ගෙන වැඩිදුර විමර්ශන කටයුතු සඳහා එරගම පොලිස් ස්ථානය වෙත භාර දුන්නා.\nසැකකරුවන් සතුව තිබී කැණීම් කටයුතු සඳහා යොදා ගැනුණු සුදු නූල් පන්දුවක්, යකඩ අඩුවක්, යකඩ ගිරයක්, පහන්තිර පැකට්ටුවක්, ලියර් වර්ගයේ හිස් හදුන්කූරු පෙට්ටි‍යක් ආදී උපකරණ රැසක් ද සොයා ගත්තා.",
       "URL": "https://www.hirunews.lk/300670/පුරාවිද්‍යා-ස්ථානයක-අනවසරයෙන්-කැණීම්-කටයුතු-කළ-සිව්දෙනෙකු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1264"
}