{
       "Source": "hirunews",
       "Timestamp": "Friday, 01 July 2022 - 10:32",
       "Headline": "තහනම් සහ ආනයන සීමා කර ඇති තවත් භාණ්ඩ තොගයක් රේගු භාරයට",
       "News Content": "පෞද්ගලික පරිහරණයට බව පවසා ගමන් මළු තුළ සඟවා රැගෙන ආ ආනයනය තහනම් සහ සීමා කර ඇති භාණ්ඩ තොගයක් රේගු ආදායම් අධීක්ෂණ අංශයේ නිලධාරීන් විසින් අත්අඩංගුවට ගෙන තිබෙනවා.\nඑම භාණ්ඩ තොගය මාධ්‍යයට ප්‍රදර්ශනය කිරීම අද (01) පස්වරුවේ කොළඹ - ඔරුගොඩවත්තේ පිහිටි බහාළුම් පරීක්ෂණ අංගනයේ දී සිදු කරන බවයි රේගු මාධ්‍ය ප්‍රකාශක සුදත්ත සිල්වා කියා සිටියේ.\nපසුගිය සතියේදී ද මෙලෙස වාහන අමතර කොටස් යැයි පවසා ගෙන් වූ සුඛෝපභෝගී වාහන 05 ක් ඇතුළු කෝටි 15 ක් පමණ වටිනා භාණ්ඩ තොගයක් රේගු භාරයට ගැනුණා.",
       "URL": "https://www.hirunews.lk/308702/තහනම්-සහ-ආනයන-සීමා-කර-ඇති-තවත්-භාණ්ඩ-තොගයක්-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1054"
}