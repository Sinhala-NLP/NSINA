{
       "Source": "hirunews",
       "Timestamp": "Thursday, 29 June 2017 - 17:51",
       "Headline": "වෑන් රථයකින් එළුවන් 37 ක් ගෙන ගිය දෙදෙනෙකු අත්අඩංගුවට (ඡායාරූප)",
       "News Content": "නීති විරෝධීව වෑන් රථයකින් එළුවන් ප්‍රවාහනය කළ දෙදෙනෙකු හබරණ නගරයේදී අත්අඩංගුවට ගෙන තිබෙනවා.\nඒ හබරණ පොලිසිය සිදු කළ විශේෂ රථ වාහන පරීක්ෂාවකදීයි.\nවෑන් රථය තුල එළුවන් 37 දෙනෙකු සිට ඇති අතර ගැබිණි සතුන් 3 දෙනෙකු ද ඒ අතර වනවා.\nඑළුවන් ප්‍රවාහනය කිරීම සඳහා වෑන් රථය අභ්‍යන්තරය සකස් කර ඇති අතර වීදුරු ද අඳුරු කර ඇති බවයි අප වාර්තාකරු සඳහන් කළේ.\nමෙම එළුවන් පොළොන්නරුව ප්‍රදේශයේ සිට කටුපොත ප්‍රදේශයට ප්‍රවාහනය කර තිබෙනවා.\nඅත්අඩංගුවට පත් සැකකරුවන් නාරම්මල ප්‍රදේශයේ පදිංචිකරුවන් වන අතර ඔවුන් කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - හබරණ සංජය මදුෂාන්",
       "URL": "https://www.hirunews.lk/164706/වෑන්-රථයකින්-එළුවන්-37-ක්-ගෙන-ගිය-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4446"
}