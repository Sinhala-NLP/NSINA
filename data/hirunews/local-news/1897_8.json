{
       "Source": "hirunews",
       "Timestamp": "Wednesday, 09 June 2021 - 8:36",
       "Headline": "කිරුම් මිණුම් උපකරණ පරික්ෂා කිරීමේ මෙහෙයුම්",
       "News Content": "සංචරණ සීමා කාලය තුළ ජංගම වෙළඳුන් භාවිතා කරන තරාදි සහ කිරුම් මිනුම් උපකරණ පරීක්ෂා කිරීමේ මෙහෙයුමක් ආරම්භ කර තිබෙනවා.\nඒ කිරුම් මිණුම් ප්‍රමිති සේවා දෙපාර්තමේන්තුව මගින්.\nඒ අනුව, එහි පළමු අදියර බදුල්ල සහ මහියංගනය ප්‍රදේශ කේන්ද්‍ර කර ගනිමින් ඊයේ ක්‍රියාත්මක කෙරුණා.\nඑහිදී අනාවරණය වී ඇත්තේ බොහෝ වෙළඳුන් ප්‍රමිතියෙන් තොර තරාදි වර්ග භාවිතා කරන බවටයි.\nසංචරණ සීමා කාලය තුළ වෙළඳාම් කිරීමට නිකුත් කල බලපත්‍ර ප්‍රමාණයට සරිලන  ජංගම වෙළඳ රථ ප්‍රමාණයක් එම කටයුතු සිදු නොකරන බවටද මෙම පරික්ෂාවේදී නිරීක්ෂණය වී තිබෙනවා.\nමෙහිදී අදහස් දක්වමින් කිරුම් මිණුම් ප්‍රමිති සේවා දෙපාර්තමේන්තුවේ බදුල්ල දිස්ත්‍රික් ප්‍රධානී දුලිත් අශෝක සඳහන් කළේ සංචරණ සීමා කාලය තුල වෙළඳාම් කිරීමට බලපත්‍ර නිකුත් කිරීමේදී ඔවුන් භාවිතා කරන කිරුම් මිනුම් උපකරණ පිළිබඳව අවධානය යොමු කළයුතු බවයි.\nසංචරණ සීමා කාලය තුල වෙළඳාම් කිරීමට සඳහා බලපත්‍ර නිකුත් කිරීම නියාමනයකින් යුතුව සිදු කළ යුතු බව ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/273787/කිරුම්-මිණුම්-උපකරණ-පරික්ෂා-කිරීමේ-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=1897"
}