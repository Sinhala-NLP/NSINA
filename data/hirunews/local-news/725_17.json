{
       "Source": "hirunews",
       "Timestamp": "Friday, 18 November 2022 - 14:58",
       "Headline": "මහවැලි ගඟෙන් න් සහ වික්ටෝරියා ජලාශයෙන් නාඳුනන පුද්ගල මළ සිරුරු දෙකක්",
       "News Content": "කටුගස්තොට මහවැලි ගඟේ සහ වික්ටෝරියා ජලාශයේ තිබී නාඳූනන පුද්ගල මළ සිරුරු දෙකක් සොයාගෙන තිබෙනවා.\nමේ අතර වික්ටෝරියා ජලාශයේ තිබී නාඳුනන පුද්ගල මළ සිරුරක් පොලිසිය සොයාගෙන තිබෙනවා.\nමියගොස් ඇති පුද්ගලයා වයස අවුරුදු 25ත් 30ත් අතර වයසක පසුවන අයෙක් බවයි පොලිසිය සඳහන් කළේ.\nමහේස්ත්‍රාත් පරීක්ෂණයෙන් අනතුරුව මෘත ශරීරය පශ්චාත් මරණ පරීක්ෂණය සඳහා මහනුවර රෝහලේ තැන්පත් කර තිබෙනවා. පල්ලෙකැලේ පොලිසිය මේ සම්බන්ධයෙන් විමර්ශන සිදුකරනවා.\nකටුගස්තොට හල්ඔළුව ප්‍රදේශයේ මහවැලි ගඟේ තිබී නාඳුනන පුද්ගල මළ සිරුරක් සොයාගෙන තිබෙනවා.\nඅද (17) උදෑසන පොලිසියට ලැබුණු තොරතුරකට අනුවයි මේ සම්බන්ධයෙන් විමර්ශන ආරම්භ කෙරුණේ.\nමියගොස් ඇත්තේ වයස අවුරුදු 40ක් 50ක් පමණ අතර වයසක පසුවන පුද්ගලයෙක්.\nඔහු තැඹිලි හා කලු කොටු සහිත අත් කොට කමිසයක් හා කලු පැහැදි දිග කලිසමක් හැඳ දුඹුරු පැහැති සපත්තු පැළඳ සිටින බවයි පොලිසිය සඳහන් කළේ.\nමෘත ශරීරය පශ්චාත් මරණ පරීක්ෂණය සඳහා මහනුවර රෝහලේ මෘත ශරීරාගාරයේ තැන්පත් කර තිබෙනවා.\nකටුගස්තොට පොලිසියයි වැඩිදුර පරීක්ෂණ සිදුකරන්නේ.",
       "URL": "https://www.hirunews.lk/320706/මහවැලි-ගඟෙන්-න්-සහ-වික්ටෝරියා-ජලාශයෙන්-නාඳුනන-පුද්ගල-මළ-සිරුරු-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=725"
}