{
       "Source": "hirunews",
       "Timestamp": "Saturday, 23 April 2022 - 10:19",
       "Headline": "ජගත් මහලේකම්වරයා ලබන සඳුදා මොස්කව් නුවරට",
       "News Content": "යුක්රේන යුද්ධයේ විරාමයක් සඳහා උත්සාහයක් දැරීමට ජගත් සංවිධාන මහලේකම් අන්තෝනියෝ ගුටේරස් ලබන සඳුදා මොස්කව් බලා යන බව විදෙස් වාර්තා සඳහන් කළා.\nඑහිදී ඔහු රුසියානු ජනාධිපති ව්ලැදිමීර් පුටින් සහ විදේශ අමාත්‍ය සර්ජි ලැව්රොෆ් මුණ ගැසී සාකච්ඡා පවත්වනු ඇති.\nලබන අඟහරුවාදා එම සාකච්ඡාවල නිරතවන ජගත් මහ ලේකම්වරයා බ්‍රහස්පතින්දා යුක්රේනයේ කීව් අගනුවර වෙත යාමට නියමිතයි.\nඑහිදී ඔහු යුක්රේන ජනාධිපති වොල්ඩමියර් සෙලෙන්ස්කි සහ විදේශ අමාත්‍ය දිමිත්‍රෝ කුලේබා මුණගැසීමට නියමිතයි.\nජගත් සංවිධානයේ ආරම්භක සාමාජිකයන් අතරට අයත් වන රුසියාව සහ යුක්රේනය අතර යුද්ධය නිමාකිරීම සඳහා වඩා ක්‍රියාකාරී මෙහෙවරක නිරතවිය යුතු බවට ජගත් මහලේකම්වරයා වෙත දැඩි බලපෑමක් එල්ලවන බවයි විදෙස් විචාරකයන් පෙන්වා දෙන්නේ.",
       "URL": "https://www.hirunews.lk/302598/ජගත්-මහලේකම්වරයා-ලබන-සඳුදා-මොස්කව්-නුවරට",
       "Category": "Local News",
       "Parent URL": "https://www.hirunews.lk/local-news.php?pageID=1214"
}