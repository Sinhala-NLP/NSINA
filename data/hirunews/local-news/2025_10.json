{
       "Source": "hirunews",
       "Timestamp": "Monday, 12 April 2021 - 12:40",
       "Headline": "ගණේමුල්ල සංජීව ඇතුළු 11දෙනා නිදහස්",
       "News Content": "රක්ෂිත බන්ධනාගාර ගත කර සිටි ප්‍රබල පතාල කල්ලි නායකයෙකු වන සංජීව සමරරත්න හෙවත් ගනේමුල්ලේ සංජීව ඇතුලු 11 දෙනෙකු චෝදනා වලින් නිදහස් කර තිබෙනවා.\nඒ, ඔවුන් කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවට අද ඉදිරිපත් කිරීමෙන් අනතුරුවයි.\nඑල්.ටී.ටී.ඊ සංවිධානය විසින් යුද සමයේදී උතුරු - නැගෙනහිර ප්‍රදේශවල වළ දමා තිබූ ක්ලෙමෝ බෝම්බ සහ ටි 56 ගිනි අවි ගොඩගෙන කොළඹ ඇතුලු තදාසන්න ප්‍රදේශවලට ප්‍රවාහනය සහ විකිණිම යන චෝදනා යටතේ ගනේමුල්ල සංජීව ඇතුලු සැකකරුවන් අත්අඩංගුවට ගෙන රක්ෂිත බන්ධනාගර ගත කර තිබුණා.\nඔවුන්ට පවතින චෝදනා සම්බන්ධයෙන් ප්‍රමාණවත් සාක්ෂි නොමැති බවට නීතිපති උපදෙස් ලැබී ඇති බව කොළඹ අපරාධ කොට්ඨාශ නිලධාරින් අධිකරණයට දැනුම් දුන් අතර ඒ අනුවයි ගනේමුල්ල සංජීව ඇතුලු සැකකරුවන් 11 දෙනා නිදහස් කිරීමටයි කොළඹ ප්‍රධාන මහේස්ත්‍රාත්වරයා නියෝග කළේ.",
       "URL": "https://www.hirunews.lk/268229/ගණේමුල්ල-සංජීව-ඇතුළු-11දෙනා-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=2025"
}