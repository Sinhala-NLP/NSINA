{
       "Source": "hirunews",
       "Timestamp": "Thursday, 28 July 2016 - 9:58",
       "Headline": "පාද යාත්‍රාවට ඇවිත් නාමල් කියපු කතාව",
       "News Content": "ඒකාබද්ධ විපක්ෂය සංවිධාන කරන ජන සටන පාද යාත්‍රාව පේරාදෙණිය පාලම අසල මංසන්ධියෙන් ආරම්භ කරන බව පාර්ලිමේන්තු මන්ත්‍රී ඩලස් අලහප්පෙරුම ප්‍රකාශ කළා.\nඒ, මහනුවර නගරයෙන් බැහැරව පා ගමන ආරම්භ කරන ලෙසට ලැබුණු අධිකරණ නියෝගයට අනුවයි.\nමීට පෙර එය ගැටඹේ විහාරස්ථානය අසලින් ආරම්භ කිරීමට නියමිතව තිබුණත් විහාරස්ථානය අවට ප්‍රදේශයද මහනුවර නාගරික බල සීමාවට අයිතිවීම හේතුවෙන් මෙම තීරණය ගත් බවයි පාර්ලිමේන්තු මන්ත්‍රී ඩලස් අලහප්පෙරුම සඳහන් කළේ.\nගැටඹේ විහාරස්ථානයට රැස්වූ ඒකාබද්ධ විපක්ෂයේ නියෝජිතයන් ආගමික වතාවත්වල නිරතවීමෙන් පසු පා ගමන ආරම්භ කරන ස්ථානයට මේ වනවිට පැමිණ ඇති බව එහි සිටින හිරු වාර්තාකරු කියා සිටියා.\nපාද යාත්‍රාව සඳහා පැමිණි පාර්ලිමේන්තු මන්ත්‍රී නාමල් රාජපක්ෂ මහතා මාධ්‍ය වෙත අදහස් දැක්වූවා.",
       "URL": "https://www.hirunews.lk/139199/පාද-යාත්‍රාවට-ඇවිත්-නාමල්-කියපු-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4946"
}