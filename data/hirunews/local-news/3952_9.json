{
       "Source": "hirunews",
       "Timestamp": "Thursday, 10 May 2018 - 10:11",
       "Headline": "රන් ආභරණ තොගයක් සමඟ විශ්‍රාමික රේගු පරීක්ෂකවරයෙකු අත්අඩංගුවට",
       "News Content": "රුපියල් එක්කෝටි හතලිස් ලක්ෂ 55,000 ක් පමණ වටිනා රන් ආභරණ තොගයක් සමඟ විශ්‍රාමික රේගු පරීක්ෂකවරයෙකු කටුනායක ගුවන් තොටුපලේදී අත්අඩංගුවට ගෙන තිබෙනවා.\nඅද පෙරවරුවේ මොහු අත්අඩංගුවට ගෙන ඇත්තේ සිය හිතවතෙකු මුණ ගැසීම සඳහා ගුවන් තොටුපල පරිශ්‍රයට පැමිණ සිටි අවස්ථාවේදියි.\nඑහිදී ඔහුගේ ගමන් මල්ලේ සඟවා තිබූ මෙම රන් ආභරණ තොගය රේගුව සොයාගත් බවයි හිරු ගුවන් තොටුපල වාර්තාකරු සඳහන් කළේ.\nඅත්අඩංගුවට ගත් පුද්ගලයා 65 හැවිරිදි මීගමුව ප්‍රදේශයේ පදිංචිකරුවෙක් වන අතර ඔහු සතුව තිබී සොයාගත් රන් ආභරණවල බර කිලෝ 2 යි ග්‍රෑම් 445 ක්.",
       "URL": "https://www.hirunews.lk/190403/රන්-ආභරණ-තොගයක්-සමඟ-විශ්‍රාමික-රේගු-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3952"
}