{
       "Source": "hirunews",
       "Timestamp": "Sunday, 02 July 2017 - 19:06",
       "Headline": "ශිෂ්‍ය ව්‍යාපාරය පිළිබදව අව තක්සේරුවක් නොකළ යුතුයි - ගැමුණු විජේරත්න",
       "News Content": "අධිකරණ නියෝගයක් ලබා දී තිබියදීත් සයිටම් විරෝධී සත්‍යග්‍රහය කොටුව දුම්රියපොළ ඉදිරිපිට අද 05 වන දිනටත් ක්‍රියාත්මකයි.\nමාළඹේ පෞද්ගලික වෛද්‍ය විද්‍යාලය ජනසතු කිරීම සහ සරසවි සිසුන්ට පොලීසිය සිදුකළ පහරදීමට විරෝධය පළ කරමින් දෙමව්පියන් සහ සිසුන් පිරිසක් කොටුව දුම්රියපොළ ඉදිරිපිට අට්ටාලයක් මත නැගී සත්‍යග්‍රහයක් ආරම්භ කළේ පසුගිය බදාදායි.\nඊට පසුදින කොටුව පොලීසිය සහ දුම්රිය දෙපාර්තමේන්තුවේ ආරක්ෂක අංශ කොටුව මහේස්ත්‍රාත් අධිකරණයෙන් කරනු ලැබූ ඉල්ලීමකට අනුව අදාළ අට්ටාලය එම ස්ථානයෙන් ඉවත් කර ගන්නා ලෙසට නියෝගයක් ද ලබාදුන්නා.\nකෙසේ වෙතත්, පසුගිය බදාදා සිට පවතින මෙම සත්‍යග්‍රහයට සහය දක්වමින් ප්‍රවීන රංගන ශිල්පිනී දීපානි සිල්වා සහ රංගන ශිල්පී චන්ද්‍රසෝම බින්දුහේවා ඇතුළු කලාකරුවන් පිරිසක් අද එක්වුණා.\nමේ අතර, මාළඹේ පෞද්ගලික වෛද්‍ය විද්‍යාලයේ දෙමව්පිය සංසදය ද අද මාධ්‍ය හමුවක් කැදවා තිබූ අතර ඊට එක්වෙමින් අදහස් දැක්වූ එහි සභාපති ගැමුණු විජේරත්න සදහන් කළේ සයිටම් විරෝධී ශිෂ්‍ය ව්‍යාපාරය පිළිබදව අව තක්සේරුවක් නොකළ යුතු බවයි.",
       "URL": "https://www.hirunews.lk/164926/ශිෂ්‍ය-ව්‍යාපාරය-පිළිබදව-අව-තක්සේරුවක්-නොකළ-යුතුයි-ගැමුණු-විජේරත්න",
       "Category": "Local News",
       "Parent URL": "https://www.hirunews.lk/local-news.php?pageID=4442"
}