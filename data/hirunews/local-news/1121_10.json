{
       "Source": "hirunews",
       "Timestamp": "Friday, 03 June 2022 - 15:53",
       "Headline": "ත්‍රී රෝද රථවලට ගැටලුවක් නොවන ආකාරයෙන් ඉන්ධන ලබාදීමට සැලසුම්",
       "News Content": "ත්‍රීරෝද රථ සඳහා ඉන්ධන ලබාදීම ඉදිරියේදී ගැටලුවක් නොවන අකාරයෙන් පවත්වාගෙන යමට රජය සැලසුම් කර ඇති බව අග්‍රාමාත්‍ය රනිල් වික්‍රමසිංහ පවසනවා.\nත්‍රීරෝද රථ සංගම් නියෝජිතයන් සමග ඊයේ පස්වරුවේ පැවති රැස්විමකදීයි අග්‍රාමාත්‍ය මේ බව ප්‍රකාශ කළේ.\nත්‍රීරෝද රථ නියාමන ආයතනයක් පිහිටුවීම සඳහා සහයෝගය ලබාදීමට අගමැතිවරයා මෙහිදී එකඟත්වය පළ කර සිටියා.\nරටට මාසයකට අවශ්‍ය ඉන්ධන ගෙන්වීම සඳහා ඩොලර් මිලියන 500ක් අවශ්‍ය වන අතර එබැවින් ඉදිරියේදී රට මුහුණ දෙන අර්බුදය හමුවේ ත්‍රීරෝද රථ කර්මාන්තය ආරක්ෂා කර ගැනීම සඳහා ගතයුතු ක්‍රියා මාර්ග සම්බන්ධයෙන් දීර්ඝ ලෙස එහිදී සාකච්ඡා වූ බවයි අග්‍රමාත්‍ය මාධ්‍ය ඒකකය කියාසිටියේ.\nමේ අතර ඉන්ධන පිරවුම්හල් හිමියන්ගේ සංගමයේ නියොජිතයන් සමග ද අග්‍රාමාත්‍යවරයා සාකච්ඡාවක් සඳහා එක් වුණා.\nඉන්ධන පිරවුම්හල්වල ආරක්‍ෂාව හා ඉන්ධන ලබාදීම ක්‍රමවත් කිරීම සම්බන්ධයෙන් එහිදී සාකච්ඡා වී තිබෙනවා.",
       "URL": "https://www.hirunews.lk/306132/ත්‍රී-රෝද-රථවලට-ගැටලුවක්-නොවන-ආකාරයෙන්-ඉන්ධන-ලබාදීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=1121"
}