{
       "Source": "hirunews",
       "Timestamp": "Wednesday, 04 January 2017 - 17:12",
       "Headline": "රිය අනතුරකින් පොලිස් කොස්තාපල්වරයෙකු මියයයි",
       "News Content": "හික්කඩුව පොලීසිය ඉදිරිපිටදී අද පස්වරුවේ සිදුවූ රිය අනතුරකින් ගාල්ල පොලීසියට අනුයුක්තව සේවය කරන පොලිස් කොස්තාපල්වරයෙකු මියගොස් තිබෙනවා.\nමෙලෙස ජීවිතක්ෂයට පත්වුණේ දොඩන්ඳූව - පෙට්ටිගල වත්ත ප්‍රදේශයේ පදිංචි 45 හැවිරිදි පුද්ගලයෙක්.\nඔහු ගමන් ගනිමින් සිටි ත්‍රිරෝද රථය, ලොරියක ගැටීමෙන් මෙම අනතුර සිදුව ඇති බවයි පොලීසිය ප්‍රකාශ කළේ.\nඅනතුරින් බරපතල තුවාල ලැබූ ත්‍රිරෝද රථයේ රියදුරාද කරාපිටිය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබනවා.",
       "URL": "https://www.hirunews.lk/151293/රිය-අනතුරකින්-පොලිස්-කොස්තාපල්වරයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4724"
}