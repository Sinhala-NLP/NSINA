{
       "Source": "hirunews",
       "Timestamp": "Thursday, 29 July 2021 - 12:16",
       "Headline": "පොලිස් මාධ්‍ය ප්‍රකාශකගෙන් නිවැරදි කිරීමක්",
       "News Content": "ඊයේ රාත්‍රියේ අපරාධ පරීක්ෂණ දෙපාර්තමේන්තුව විසින් දෙහිවල ප්‍රදේශයේද දී අත්අඩංගුවට ගත් කාන්තාව සතුව තිබූ බැංකු ගිණුම් පහක සංසරණය වූ මුදල් ප්‍රමාණය රුපියල් කෝටි 600 නොව ලක්ෂ 600ක් බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහන නිවැරදි කිරීමක් කරමින් සඳහන් කරනවා.\n41 හැවිරිදි මෙම කාන්තාව අදාළ මුදල් මත්ද්‍රව්‍ය ජාවාරම් හරහා උපයා ගත් මුදල් බවටයි සැක කෙරෙන්නේ.\nපසුගිය වසර හතරක කාලය පුරා බැංකු ගිණුම් පහක් හරහා ඇය මෙම මුදල් ගනුදෙනු සිදු කර තිබෙනවා.\nඅපරාධ පරීක්ෂණ දෙපාර්තමේන්තුව විසින් අදාළ කාන්තාව ඊයේ රාත්‍රියේ අත්අඩංගුවට ගෙන ඇත්තේ මුදල් විශුද්ධිකරණ චෝදනා යටතේයි.",
       "URL": "https://www.hirunews.lk/278308/පොලිස්-මාධ්‍ය-ප්‍රකාශකගෙන්-නිවැරදි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1788"
}