{
       "Source": "hirunews",
       "Timestamp": "Saturday, 13 April 2019 - 7:18",
       "Headline": "අන්තර් ජාලය ඔස්සේ සිදුකරන, ගණිකා ජාවාරමක් ගැන තොරතුරු",
       "News Content": "විදේශීය කතුන් මෙරටට ගෙන්වා වෙබ් අඩවියක් ඔස්සේ සිදුකළ ගණිකා ජාවාරමක් පිළිබඳ තොරතුරු අනාවරණ කර ගැනීමට ආගමන විගමන දෙපාර්තමේන්තුව සමත් වී තිබෙනවා.\nපෙරේදා සිදුකළ වැටලීමකදී එලෙස පැමිණි කසකස්ථාන සහ චීන ජාතික කාන්තාවන් දෙදෙනෙකු අත්අඩංගුවට ගැනුණේ බම්බලපිටිය ප්‍රදේශයේ හෝටලයකදීයි.\nඅදාළ වෙබ් අඩවිය ඩුබායි රාජ්‍යයේ සිටින පුද්ගලයෙකු මෙහෙය වන බවට කාන්තාවන්ගෙන් සිදුකළ ප්‍රශ්න කිරීම්වලදී හෙළි වී තිබෙනවා.\nවෙබ් අඩවියට සම්බන්ධ වෙමින් ගැණුම්කරුවන්ට කාන්තාවන් මිලදී ගත හැකි අතර, පසුව ඔවුන් රැදී සිටින හෝටලය වෙත යන ලෙසයි එය හසුරුවන පුද්ගලයෙකු දැනුම් දෙන්නේ.\nඒ අනුව තම දෙපාර්තමේන්තුවේ නිලධාරීන් දෙදෙනෙකු උපාය ධුතයන් ලෙස යොදවා අදාළ වැටලීම සිදුකළ බව ආගමන විගමන දෙපාර්තමේන්තුවේ නියෝජ්‍ය පාලක එම්.ජී.වී. කාරියවසම් ප්‍රකාශ කළා.\nඅදාළ කතුන් සංචාරක වීසා මත මෙරටට පැමිණ ඇති බවට ද හෙළිදරව් වී ඇති අතර, ඔවුන් පුද්ගලයෙකුගෙන් රුපියල් 35,000 ක පමණ මුදලක් අයකරගෙන ඇති බව විමර්ශනවලදී අනාවරණ වී තිබෙනවා.\nඑලෙස පැමිණි තවත් විදේශීය කාන්තාවන් පිරිසක් ද අත්අඩංගුවට ගැනීමට විමර්ශන සිදුකරන බවයි ආගමන විගමන දෙපාර්තමේන්තුවේ නියෝජ්‍ය පාලක එම්.ජී.වී. කාරියවසම් කියා සිටියේ.",
       "URL": "https://www.hirunews.lk/214373/අන්තර්-ජාලය-ඔස්සේ-සිදුකරන-ගණිකා-ජාවාරමක්-ගැන-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=3406"
}