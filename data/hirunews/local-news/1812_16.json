{
       "Source": "hirunews",
       "Timestamp": "Sunday, 18 July 2021 - 16:05",
       "Headline": "බීමතින් පැමිණ දරුවන්ට පහරදුන් පියෙකු අත්අඩංගුවට",
       "News Content": "බීමත්ව පැමිණ හය හැවිරිදි තම දියණියට හා සිව් හැවිරිදි පුතුට අමානුෂික ලෙස පහර දුන් පියෙකු බුත්තල පොලීසිය අත්අඩංගුවට ගෙන තිබෙනවා.\nසැකකරු දින කිහිපයක සිට බීමතින් පැමිණ දරුවන්ට පහර දෙන බවට බුත්තල පොලීසියට ලද තොරතුරක් මත ඔහු අත්අඩංගුවට ගත් බවයි පොලීසිය පැවසුවේ.\nමෙම පුද්ගලයා බුත්තල, උඩුගම ප්‍රදේශයේ පදිංචිකරුවෙක්.\nමේ අතර, තම දියණියන් දෙදෙනා කලක සිට අපයෝජනය කිරීමේ චෝදනා මත 37 හැවිරිදි සැකකාර පියෙකු ඇල්ල පොලීසිය විසින් ඊයේ (17) අත්අඩංගුවට ගෙන තිබුණා.\nඋදරාබාධයක් ඇති බව පවසමින් 14 හැවිරිදි දියණිය ඇයගේ මව විසින් රෝහලට රැගෙන ගොස් සිදුකළ පරීක්ෂක වලින් පසු දැරිය ගැබ්ගෙන ඇති බව වාර්තා වී තිබෙනවා.\nඅනතුරුව දැරියගෙන් සිදුකල ප්‍රශ්ණ කිරීම් වලදී අනාවරණය වී ඇත්තේ කලක සිට තම පියා විසින් නැඟණිය සහ තමන් අපයෝජනය කළ බවයි.\nපසුව සිදුකළ වෛද්‍ය පරීක්ෂන වලදී 12 හැවිරිදි දියණියද ගැබ්ගෙන ඇති බවට තහවුරු වී තිබෙණවා.\nප්‍රදේශයෙන් පලාගිය සැකකාර පියා පොලීසිය විසින් අත්අඩංගුවට ගෙන ඇති අතර අද (18) දින අධිකරණයට ඉදිරිපත් කිරීමෙන් අනතුරුව ලබන 27 වනදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/277327/බීමතින්-පැමිණ-දරුවන්ට-පහරදුන්-පියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1812"
}