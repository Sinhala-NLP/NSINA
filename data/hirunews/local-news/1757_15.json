{
       "Source": "hirunews",
       "Timestamp": "Friday, 13 August 2021 - 9:41",
       "Headline": "රට වහන තීරණය 12න් පස්සේ",
       "News Content": "රටපුරා පාලනයකින් තොරව සීග්‍රයෙන් පැතිර යන කොවිඩ් 19 වෛරස ව්‍යාප්තිය පාලනය කිරීම සඳහා ගත යුතු ක්‍රියාමාර්ග සම්බන්ධයෙන් ජනාධිපතිවරයා සහ කොවිඩ් මර්දන කාර්ය සාධන බලකාය අද සාකච්ඡාවක් පැවැත්වීමට නියමිතයි.\nමෙම සාකච්ඡාව අද පෙරවරු 11ට ජනාධිපති කාර්යාලයේ දී පැවැත්වෙන බවයි ආරංචි මාර්ග සඳහන් කරන්නේ.\nමෙහිදී උද්ගතව ඇති තත්ත්වය පාලනය කිරීම සඳහා ගත යුතු ක්‍රියාමාර්ග සම්බන්ධයෙන්යෙන් වැඩිදුරටත් සකාකච්ඡා කෙරෙනු ඇති.\nමේ වන විට රට පුරා ශීඝ්‍රයෙන් පැතිර යන කොරෝනා වසංගතය පාලනයකි කිරීම සඳහා දැඩි සංචාරණ සීමා පනවා රට වසා දැමිය යුතු බවට සෞඛ්‍ය අංශ දිගින් දිගටම රජයෙන් ඉල්ලා සිටිනවා.\nකෙසේ වෙතත් අද පැවැත්වෙන සාකච්ඡාව සම්බන්ධයෙන් අප සමඟ අදහස් දැක්වූ සෞඛ්‍ය අමාත්‍යංශයේ උසස් නිළධාරියෙකු කියා සිටියේ මෙම සාකච්ඡාවේදී සංචරණ සීමා තවත් වැඩි කිරීම සම්බන්ධයෙන් විශේෂ අවධානයක් යොමු කරනු ඇති බවටයි.\nජනතාවගේ එදිනෙදා කටයුතු පවත්වාගෙන යාමට අවශ්‍ය කරන මූලික පසුබිම සකසා සියලු ආකාරයේ ඒකරාශී විම් තහනම් කිරීම්ට මෙම සාකච්ඡාවේදී බොහෝ දුරට තීරණය කෙරෙනු ඇති බවටයි ඔහු විශ්වාසය පළ කළේ.\nකෙසේ වෙතත් පවතින වාතාවරණය අනුව රට සහමුලින් වසා දැමීමට තවමත් සූදානමක් නොමැති බවත් ඔහු පෙන්වා දුන්නා.",
       "URL": "https://www.hirunews.lk/279576/රට-වහන-තීරණය-12න්-පස්සේ",
       "Category": "Local News",
       "Parent URL": "https://www.hirunews.lk/local-news.php?pageID=1757"
}