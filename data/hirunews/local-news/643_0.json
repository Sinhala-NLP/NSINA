{
       "Source": "hirunews",
       "Timestamp": "Monday, 26 December 2022 - 9:08",
       "Headline": "ඉතිහාසයේ දරුණුම විදුලි කැපිල්ල අත ළඟ ද?",
       "News Content": "ගල් අඟුරු ගැන කතා කරන විට නොරොච්චොලේ ගල් අඟුරු බලාගාරය හිතට එන්නේ, නිරායාසයෙන්.\nසාමාන්‍යයෙන් පුත්තලම් මුහුදේ වාරකම් නොමැති කාලය ලෙස සැලකෙන්නේ, ඕනෑ ම අවුරුද්දක සැප්තැම්බර් මස මැද සිට අප්‍රේල් මාසයේ මැද දක්වා පමණ කාලය වන බව සඳහන්.\nමේ කාලය තුළ මුළු අවුරුද්දට ම බලාගාරයට අවශ්‍ය කරන ගල් අඟුරු තොග ගොඩ බා ගත යුතු වනවා.\nබලාගාරය සඳහා දිනකට මෙට්ට්‍රික් ටොන් 7500ක ගල් අගුරු අවශ්‍ය වන අතර, වසරට ම මෙට්ට්‍රික් ටොන් 60000ක් එනම් නැව් 38ක් අවශ්‍ය බව යි සඳහන් වන්නේ.\nනමුත් සැප්තැම්බර් සිට අද දක්වා ගොඩ බා ඇත්තේ, නැව් 5ක් වන අතර, 6 වැනි නැව පැමිණෙන්නේ ජනවාරි මස මුල් සතියේ වන බව සඳහන්.\nමේ අතර, ගල්අඟුරු නැවක් ගොඩ බෑම සඳහා දින 5ක් ගත වන බවත් දැනට ඉතිරි දිනවලින් බෑමට හැක්කේ, නැව් 25ක් වැනි ප්‍රමාණයක් බවත් විශේෂඥයන් පවසනවා.\nසතියකට නැව් 5ක් ගොඩ බෑ හැකි බවට ඇතැම් අය පැවසුවත් එය කිරීමට අසීරු දෙයක් බව බව හා නැව් 20ක් සඳහා ටෙන්ඩර් දමා තිබුණත් තව ම පැමිණ ඇත්තේ, නැව් 5ක් පමණක් බව යි වාර්තා වන්නේ.\nඉතිහාසයේ දරුණුතම විදුලි කැපිල්ල සඳහා පාර කැපීමක් මේ හරහා සිදු වන බව යි විශේෂඥයන් වැඩිදුරටත් පවසන්නේ.",
       "URL": "https://www.hirunews.lk/323570/ඉතිහාසයේ-දරුණුම-විදුලි-කැපිල්ල-අත-ළඟ-ද",
       "Category": "Local News",
       "Parent URL": "https://www.hirunews.lk/local-news.php?pageID=643"
}