{
       "Source": "hirunews",
       "Timestamp": "Wednesday, 21 November 2018 - 11:53",
       "Headline": "ගණිකා නිවාසයක් වටලා තිදෙනෙකු අත්අඩංගුවට",
       "News Content": "අනුරාධපුර - මාතලේ හන්දිය ප්‍රදේශයේ දෙමහල් නිවසක පවත්වාගෙන ගිය ගණිකා නිවාසයක් වටලා තුන් දෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ ගණිකා වෘත්තියේ යෙදුණු සැකකාරියන් දෙදෙනෙකු සහ එය පවත්වාගෙන ගිය පුද්ගලයා ඊයේ පස්වරුවේ මෙලෙස අත්අඩංගුවට ගත් බවයි.\nනවාතැන් ස්ථාන ලබාදෙන මුවාවෙන් කුලී පදනම මත ලබා ගත් දෙමහල් නිවස ගණිකා මධ්‍යස්ථානයක් ලෙස පවත්වාගෙන ගොස් ඇති බව පොලීසිය කියා සිටියා.",
       "URL": "https://www.hirunews.lk/204632/ගණිකා-නිවාසයක්-වටලා-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3641"
}