{
       "Source": "hirunews",
       "Timestamp": "Tuesday, 08 March 2022 - 11:01",
       "Headline": "මුතුරාජවෙල ඉඩමෙන් භූමි කොටසක් තවත් සංවර්ධන අඩිතාලමකට වෙන් කෙරේ (වීඩියෝ)",
       "News Content": "මෙරට ඉඩම් සංවර්ධනය කිරීමේ සංස්ථාව සතු මුතුරාජවෙල පිහිටි අක්කර 40ක භූමි ප්‍රදේශයක් මුහුදු වැලි පොම්ප කර සංවර්ධනය කර තිබෙනවා.\nඑකී ඉඩමෙන් ඉඩම් කොටස් ගණනාවක් ජාතික වශයෙන් වැදගත් ව්‍යාපෘති සඳහා රජයේ සහ පෞද්ගලික ආයෝජකයින් වෙත පවරා දී ඇති බව සඳහන්.\nශීතාගාර පහසුකම් සඳහා එකී ඉඩමෙන් ඉඩම් කොටසක් ලබාදෙන ලෙස පෞද්ගලික සමාගමක් විසින් ඉල්ලීමක් කර ඇති අතර, එම ආයතනය අදාළ ඉඩම් කොටස ලබා ගැනීම සඳහා ශ්‍රී ලංකා ආයෝජන මණ්ඩල පනතේ 17 වැනි වගන්තිය යටතේ මූලික සුදුසුකම් සපු‍රා ඇති බවට හඳුනාගෙන ඇති අක්කර 04 රූඩි 02ක් වූ ඉඩම් කොටසක් වසර 30ක කාලයක් සඳහා දිගු කාලීන බදු පදනම මත එකී සමාගම වෙත ලබාදීමට නාගරික සංවර්ධන හා නිවාස අමාත්‍ය වශයෙන් අග්‍රාමාත්‍යවරයා ඉදිරිපත් කළ යෝජනාව අමාත්‍ය මණ්ඩලය විසින් අද අනුමැතිය හිමිවුණා.",
       "URL": "https://www.hirunews.lk/298944/මුතුරාජවෙල-ඉඩමෙන්-භූමි-කොටසක්-තවත්-සංවර්ධන-අඩිතාලමකට-වෙන්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1311"
}