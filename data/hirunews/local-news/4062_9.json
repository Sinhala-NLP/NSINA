{
       "Source": "hirunews",
       "Timestamp": "Tuesday, 27 February 2018 - 7:51",
       "Headline": "පොලිස් නිලධාරියෙකු දිවි අහිමි කළ අත්වැරැද්ද",
       "News Content": "අම්බලන්තොට - පොලීසියට අනුයුක්තව සේවය කළ පොලිස් සැරයන්වරයෙකු අත්වැරදීමකින් වස ශරීර ගත වී ජීවිතක්ෂයට පත්වී තිබෙනවා.\nමෙලෙස මිය ගොස් ඇත්තේ දෙදරු පියෙකු වන 53 හැවිරිදි මිද්දෙනිය ප්‍රදේශයේ පදිංචි පොලිස් සැරයන්වරයෙක්.\nඊයේ (26) දිනයේදී මෙම පොලිස් සැරයන්වරයා සූරියවැව ප්‍රදේශයේ සිය නැගණියගේ නිවසට පැමිණ තිබෙනවා.\nඑහිදී ඔහු අධික ලෙස මත්පැන් පානය කර ඇති අතර, එම අවස්ථාවේදී අත්වැරදීමකින් වස බෝතලයක් ද පානය කර ඇති බවටයි වාර්තා වන්නේ.\nවස පානය කිරීමෙන් බරපතල තත්ත්වයේ සිටි පොලිස් සැරයන්වරයා සූරියවැව රෝහලට ඇතුළත් කිරීමෙන් පසු මිය ගොස් තිබෙනවා.",
       "URL": "https://www.hirunews.lk/184599/පොලිස්-නිලධාරියෙකු-දිවි-අහිමි-කළ-අත්වැරැද්ද",
       "Category": "Local News",
       "Parent URL": "https://www.hirunews.lk/local-news.php?pageID=4062"
}