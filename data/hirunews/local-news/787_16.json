{
       "Source": "hirunews",
       "Timestamp": "Friday, 21 October 2022 - 20:01",
       "Headline": "සබරේ සිසුවෙක් විශ්විද්‍යාල නේවාසිකාගාරය තුළ ජීවිතක්ෂයට",
       "News Content": "සබරගමුව විශ්වවිද්‍යාලයේ ව්‍යවහාරික විද්‍යාපීඨයේ අවසන් වසර ඉගෙනුම ලබමින් සිටි පැල්පොල ප්‍රදේශයේ පදිංචි 24 හැවිරිදි සිසුවෙකු අද අලුයම විශ්විද්‍යාලීය නේවාසිකාගාරය තුළදී මිය ගොස් තිබෙනවා.\nසිද්ධිය සම්බන්ධ මහේස්ත්‍රාත් පරීක්ෂණය මේ වන විට සිදුකර ඇති අතර, මරණයට හේතුව මෙතෙක් සොයාගෙන නැහැ.\nමියගිය සිසුවා විශ්ව විද්‍යාලයේ කබඩි කණ්ඩායමේ සමාජිකයෙක් ද වන බවයි එම විශ්වවිදාලීයේ ශිෂ්‍ය සුභසාධක අධ්‍යක්ෂක මහාචාර්ය මනෝජ් ආරියරත්න හිරු ප්‍රවෘත්ති අංශයට සඳහන් කලේ.\nමෘතශරීරය මේ වන විට බලංගොඩ මූලික රෝහලේ තැම්පත් තිබෙනවා.",
       "URL": "https://www.hirunews.lk/318491/සබරේ-සිසුවෙක්-විශ්විද්‍යාල-නේවාසිකාගාරය-තුළ-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=787"
}