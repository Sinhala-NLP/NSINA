{
       "Source": "hirunews",
       "Timestamp": "Friday, 11 June 2021 - 16:15",
       "Headline": "කොරෝනා ආසාදිතව සැමියා සහ දියණිය මිය ගිය විශ්‍රාමික පොලිස් කාන්තාවකගේ නිවසකට සොරු පනී",
       "News Content": "කොරෝනා වෛරසය ආසාදනය වීමෙන් තම සැමියා සහ දියණිය මියගිය විශ්‍රාමික කාන්තා පොලිස් පරීක්ෂකවරියකගේ නිවසක් බිඳ, මුදල් සහ දේපළ සොරාගැනීමේ සිද්ධියක් ඇල්පිටිය - පිටිගල - වත්තහේන ප්‍රදේශයෙන් වාර්තාවනවා.\nපසුගිය 9 වනදා රාත්‍රී කාලයේ අදාළ නිවස බිඳ දේපළ සොරාගෙන ඇති බවටයි විශ්‍රමික පොලිස් පරීක්ෂකවරිය පිටිගල පොලීසියට පැමිණිලි කර ඇත්තේ.\nඒ අනුව සිද්ධිය සම්බන්ධයෙන් පිටිගල පොලීසිය විමර්ශන ආරම්භ කර තිබෙනවා.\nසැමියා සහ දියණිය කොරෝනා ආසාදනය වී මියයාම හේතුවෙන් අදාළ පොලිස් පරීක්ෂකවරිය තම නිවස අසල්වැසියෙකුට බලාගැනීමට දී දෙණියායේ පිහිටි ඥාතිවරියකගේ නිවසේ නතර වී සිටියදීයි මෙම සොරකම සිදුව ඇත්තේ.",
       "URL": "https://www.hirunews.lk/274036/කොරෝනා-ආසාදිතව-සැමියා-සහ-දියණිය-මිය-ගිය-විශ්‍රාමික-පොලිස්-කාන්තාවකගේ-නිවසකට-සොරු-පනී",
       "Category": "Local News",
       "Parent URL": "https://www.hirunews.lk/local-news.php?pageID=1891"
}