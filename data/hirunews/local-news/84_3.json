{
       "Source": "hirunews",
       "Timestamp": "Monday, 21 August 2023 - 11:36",
       "Headline": "අයිස් මත්ද්‍රව්‍ය හා ජීව අත් බෝම්බයක් සමඟ සැකකරුවන් අත්අඩංගුවට",
       "News Content": "මිනුවන්ගොඩ ප්‍රදේශයේ අපරාධ වලට සම්බන්ධ සැකකරුවන් දෙදෙනෙකු අයිස් මත්ද්‍රව්‍ය හා ජීව අත් බෝම්බයක් සමඟ අත්අඩංගුවට ගෙන තිබෙනවා.\nපොලිසිය පැවසුවේ අයිස් මත්ද්‍රව්‍ය ග්‍රෑම් 06 මිලිග්‍රෑම් 750ක් හා යතුරුපැදියක් සමඟ සැකකරුවෙකු අත්අඩංගුවට ගත් පසුව එදිනම ජා- ඇල ප්‍රදේශයෙන් විදේශ රටක නිෂ්පාදිත අත්බොම්බයක් සමඟ සැකකරුවෙකු අත්අඩංගුවට ගත් බවයි.\nමෙම සැකකරුවන් මිනුවන්ගොඩ පොලිස් නිලධාරින් ලෙස පෙනී සිට රුපියල් 92,000ක් සොරකම් කිරීම, වෙළඳ සැල් වලින් මුදල් හා දේපළ සොරකම් කිරීම් ආදී සිද්ධින් වලට අවශ්‍ය කර සිටි සැකකරුවන් වන අතර, සොරාගන්නා ලද දේපළ වලින් කොටසක් පොලිසිය විසින් සොයගත් බවයි පොලිසිය සඳහන් කළේ.\nඅත්අඩංගුවට ගත් සැකකරුවන් වයස අවුරුදු 26ක හා 29 වයස්වල පසුවෙන සීදුව හා ගම්පහ ප්‍රදේශයේ පදිංචිකරුවන් බවයි වාර්තා වන්නේ.\nපොලිසිය වැඩිදුරටත් පැවසුවේ සැකකරුවන් මිනුවන්ගොඩ හා වැලිසර මහේස්ත්‍රාත් අධිකරණ වලට ඉදිරිපත් කිරීමට නියමිත බවයි.",
       "URL": "https://www.hirunews.lk/345566/අයිස්-මත්ද්‍රව්‍ය-හා-ජීව-අත්-බෝම්බයක්-සමඟ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=84"
}