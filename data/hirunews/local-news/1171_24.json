{
       "Source": "hirunews",
       "Timestamp": "Friday, 13 May 2022 - 15:22",
       "Headline": "ශෂී වීරවංශට එරෙහි ව්‍යාජ ගමන් බලපත් නඩුවේ තීන්දුව යළි කල් යයි",
       "News Content": "ව්‍යාජ තොරතුරු ඉදිරිපත් කර අවිධිමත් රාජ්‍ය තාන්ත්‍රික විදේශ ගමන් බලපත්‍රයක් ලබා ගැනීමේ චෝදනා එල්ල වී සිටින හිටපු අමාත්‍ය විමල් වීරවංශගේ බිරිඳ වන ශෂී වීරවංශට එරෙහි නඩුවේ තීන්දුව ප්‍රකාශයට පත් කිරීම කොළඹ මහේස්ත්‍රාත් අධිකරණය අද 03 වන වතාවටත් කල් තබනු ලැබුවා.\nමෙහි තීන්දුව ප්‍රධාන මහේස්ත්‍රාත් නන්දන අමරසිංහ හමුවේ ප්‍රකාශයට පත් කිරීමට නියමිතව තිබුනද, අතිරේක මහේස්ත්‍රාත් ශලනි පෙරේරා දැනුම් දුන්නේ නඩු තීන්දුව ප්‍රකාශ කිරීම මේ මස 27 වැනිදා දක්වා කල් තබන බවයි.\nමෙම නඩුවේ තීන්දුව ප්‍රකාශ කිරීම මීට පෙරද දෙවතාවක් කල් තබා තිබුණා.\nඅවිධිමත් විදේශ ගමන් බලපත්‍රයක් ලබා ගැනීමෙන් ආගමන හා විගමන පනත යටතේ වරදක් සිදුකළේ යැයි චෝදනා කරමින් පසුගිය යහපාලන රජය සමයේ ශෂී වීරවංශට එරෙහිව මෙම නඩුව පවරා තිබුණේ අපරාධ පරීක්ෂණ දෙපාර්තමේන්තුව මගින්.",
       "URL": "https://www.hirunews.lk/304237/ශෂී-වීරවංශට-එරෙහි-ව්‍යාජ-ගමන්-බලපත්-නඩුවේ-තීන්දුව-යළි-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1171"
}