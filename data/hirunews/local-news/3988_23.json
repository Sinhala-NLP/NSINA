{
       "Source": "hirunews",
       "Timestamp": "Monday, 16 April 2018 - 11:53",
       "Headline": "කාර්මික දෝෂයකට ලක්වූ විදේශීය රුවල් යාත්‍රාවක් ගාල්ල වරායට (ඡායාරූප)",
       "News Content": "ත්‍රිකුණාමලයේ සිට අයිස්ලන්තය බලා ගමන් කරමින් තිබූ ප්‍රංශයට අයත් රුවල් යාත්‍රාවක් මුහුද මැද කාර්මික දෝෂයකට ලක්ව තිබියදී එය ගාල්ල වරාය වෙත රැගෙන ඒමට කටයුතු කළ බව ශ්‍රී ලංකා නාවික හමුදාව ප්‍රකාශ කළා.\nනාවික හමුදා මාධ්‍ය ප්‍රකාශක කමාන්ඩර් දිනේෂ් බණ්ඩාර හිරු ප්‍රවෘත්ති අංශය කළ විමසීමකදී කියා සිටියේ සැන්ඩිටි නමැති මෙම රුවන් නෞකාව ගාල්ල ප්‍රදීපාගාරයට නාවික සැතපුම් 72 ක් දුරින් ගමන් කරමින් සිටියදී එහි එන්ජිමේ කාර්මික දෝෂයක් හටගෙන ඇති බවයි.\nඑහි කාන්තාවන් දෙදෙනෙකු ඇතුලු ප්‍රංශ ජාතිකයන් හතරදෙනෙකු ගමන් කර තිබෙනවා.\nඅදාළ යාත්‍රාව ඊට සේවා සපයන මෙරට පෞද්ගලික ආයතනය වෙත භාරදීමට පියවර ගත් බවයි නාවික හමුදාව වැඩිදුරටත් සදහන් කළේ.\nඡායාරූප - කටුනායක, ටී.කේ.ජී.කපිල",
       "URL": "https://www.hirunews.lk/188492/කාර්මික-දෝෂයකට-ලක්වූ-විදේශීය-රුවල්-යාත්‍රාවක්-ගාල්ල-වරායට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3988"
}