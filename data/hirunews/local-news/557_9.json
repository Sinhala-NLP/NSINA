{
       "Source": "hirunews",
       "Timestamp": "Sunday, 05 February 2023 - 7:48",
       "Headline": "චීන බැලුනය ඇමරිකාව බිම හෙළයි",
       "News Content": "ඇමරිකානු ගුවන් සීමාවේ පාවෙමින් තිබූ යෝධ චීන බැලුනය ප්‍රහාරක ජෙට් යානයක් මගින් මිසයිලයක් එල්ල කර මෙම බැලූනය විනාශ කළ බව ඇමරිකානු ආරක්ෂක දෙපාර්තමේන්තුව පවසනවා.\nකැරොලයිනා මුහුදු සීමාවට ඉහළින් සිදුකළ මෙම මෙහෙයුම සඳහා කැරොලයිනා ප්‍රාන්තයේ ගුවන් තොටුපල 3 ක් වසා දමා තිබුණා.\nඑහි සුන්බුන් කැරොලයිනා ප්‍රාන්තයේ මර්ටල් වෙරළ ආසන්නයේ කිලෝමීටර 11 ක් පුරා පැතිර ඇති බවටයි විදෙස් මාධ්‍ය වාර්තා කළේ.\nඑම සුන්බුන් එක්රැස් කිරීම සඳහා නෞකා දෙකක් සහ දොඹකරයක් යොදා ඇති බව සඳහන්.\nඇමරිකා එක්සත් ජනපද රාජ්‍ය ලේකම් ඇන්තනි බ්ලින්කන් තම චීන සංචාරය ද කල් දමනු ලැබුවේ සැකකටයුතු චීන බැලුනයක් ඇමරිකානු ගුවන් සීමාව ආක්‍රමණය කිරීම රටේ ස්වෛරීත්වයට හානි කිරීමක් බවට චෝදනා කරමින්.\nකෙසේ වෙතත් පාලනයෙන් මිදුණු, කාලගුණ සහ විද්‍යාත්මක අරමුණක් සඳහා භාවිත කරන බැලුනයක් ඇමරිකානු ගුවන් සීමාවේ ආයාලේ පාවීම සම්බන්ධයෙන් තම කනගාටුව පළ කරන බවයි චීනය මීට පෙර ප්‍රකාශ කර තිබුණේ.",
       "URL": "https://www.hirunews.lk/326692/චීන-බැලුනය-ඇමරිකාව-බිම-හෙළයි",
       "Category": "Local News",
       "Parent URL": "https://www.hirunews.lk/local-news.php?pageID=557"
}