{
       "Source": "hirunews",
       "Timestamp": "Sunday, 17 April 2022 - 23:39",
       "Headline": "ඉන්දියාව ලංකාවේ ව්‍යාපෘති තුනකින් චීනය පන්නා දමයි (වීඩියෝ)",
       "News Content": "ශ්‍රී ලංකාවේ මිත්‍ර රාජ්‍යයන් ලෙස දකුණු ආසියාවේ සමීපතම සහ දැඩි මිත්‍රශීලී රාජ්‍යයන් දෙකක් ලෙස ඉන්දියාව සහ චීනය හඳුන්වා දිය හැකියි.\nශ්‍රී ලංකාව මුහුණපා ඇති ආර්ථික අර්බුදය හමුවේ විවිධ අවස්ථාවලදී ඉන්දියාව සහ චීනය හරි හරියට එක්ව මෙරටට මූල්‍යමය ආධාර සැපයීමට පසුබට නොවූ බව ප්‍රසිද්ධ දේශපාලනික රහසක්.\nමෙවන් වටපිටාවකයි, පසුගියදා ඉන්දීය ණය යෝජනා ක්‍රමය යටතේ මෙරටට තවත් අමරිකානු ඩොලර් බිලියන 02ක් ලබාදීමට කැමති බව එරට රජය ප්‍රකාශ කළේ.\nමේ තත්ත්වය තුළ ශ්‍රී ලංකාව තුළ පවතින දැඩි ආර්ථික අවපාතයට වැඩි වශයෙන් කාටත් කලියෙන්ම උපකාර කිරීමට පෙරමුණ ගෙන ඇත්තේ අසල්වාසී ඉන්දියාවයි.\nඒ අනුව ඉන්දීය රජයට මෙරට උතුරු ප්‍රදේශයේ චීනයට පැවරී තිබූ බලශක්ති ව්‍යාපෘති ත්‍රිත්ත්වයක අයිතිය හිමිව ඇති බව විදෙස් මාධ්‍ය මෙන්ම එරට මාධ්‍ය ද වාර්තා කර තිබෙනවා.\nශ්‍රී ලංකාව අමරිකානු ඩොලර් බිලියන 51ක විදේශ ණය ගෙවීම අත් හිටුවා ඇති බව රජය නිවේදනය කිරීමත් සමග ඉන්දීය රජය තවත් මූල්‍යාධාරයක් මෙරටට ලබාදීමට තීරණය කෙරුණේ.\nඒ අනුව ශ්‍රී ලංකාවේ උතුරු පළාතේ ඉදිවෙන සූර්ය හයිබ්‍රිඩ් බලශක්ති ව්‍යාපෘති තුනක් ද ඉන්දියාව විසින් පවරා ගනු ලැබුවා.\nඑය මුලින් ප්‍රදානය කරනු ලැබුවේ චීනයට වන නමුත් එම ව්‍යාපෘති චීනය විසින් හසුරුවන්නේ නම් ඔවුන්ගේ ආරක්ෂාවට තර්ජනයක් වන බව ඉන්දියාව පැවසීමත් සමඟ ශ්‍රී ලංකාව එම ගනුදෙනුව අවලංගු කර ඉන්දියාව සමඟ අවබෝධතා ගිවිසුමක් අත්සන් කළ බව ද ඉන්දීය මාධ්‍ය වාර්තා තහවුරු කළා.\nකොළඹ වරායේ නැඟෙනහිර බහාලුම් පර්යන්තය සංවර්ධනය කිරීමට ඉන්දියාවට එරෙහිව චීනය බලපෑම් කළ බව කියන විට එය ශ්‍රී ලංකාව අවසානයේ එම කර්තව්‍යය ද අවලංගු කරනු ලැබුවා.\nමේ වන විට ශ්‍රී ලංකා රජය වොෂින්ටන් ඩීසී හි ජාත්‍යන්තර මූල්‍ය අරමුදල වෙත මූල්‍ය විශේෂඥයින් කණ්ඩායමක් යවා ඇති අතර, මුදල් අමාත්‍ය අලි සබ්රි ඇතුළුව නියෝජිතයින් පිරිසක් ඇමරිකානු ඩොලර් බිලියන 3 සිට ඩොලර් බිලියන 4 දක්වා ඇප ලබා ගැනීම සඳහා එහි ගොස් සිටිනවා.\nවිදෙස් මාධ්‍ය සඳහන් කළේ, ඉන්දියාව ද ශ්‍රී ලංකාව සඳහා ඇප ලබාදීමට පැමිණ ඇති බවයි.",
       "URL": "https://www.hirunews.lk/302172/ඉන්දියාව-ලංකාවේ-ව්‍යාපෘති-තුනකින්-චීනය-පන්නා-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1225"
}