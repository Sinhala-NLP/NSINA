{
       "Source": "hirunews",
       "Timestamp": "Saturday, 07 November 2020 - 10:56",
       "Headline": "මීගොඩ ආයුර්වේද රෝහලේ වෛද්‍යවරයෙකුටත් කොරෝනා",
       "News Content": "මීගොඩ ආයුර්වේද රෝහලේ වෛද්‍යවරයෙකුට කොරෝනා ආසාදනය වී තිබෙනවා.\nපසුගියදා මෙම වෛද්‍යවරයා නිරෝධායනයට ලක් කරනු ලැබුවේ පෑලියගොඩ පොකුරේ ආශ්‍රිතයෙකුගේ සම්බන්ධතාවයක් හේතුවෙන්.\nඊයේ(06) දිනයේදී කරන ලද පී.සී.ආර් පරීක්ෂණයේදී 58 හැවිරිදි මෙම වෛද්‍යවරයාට සහ ඔහුගේ 19 හැවිරිදි පුත්‍රයාට වෛරසය ආසාදනය වී ඇති බවට තහවුරු වී තිබෙනවා.\nඒ අනුව, පාදුක්ක ප්‍රදේශයේ පදිංචි ඔවුන් අද(07) දහවල් අයි.ඩී.එච්.රෝහල වෙත රැගෙන යාමට නියමිතයි.\nමේ වනවිට මීගොඩ ආයුර්වේද රෝහල තාවකාලිකව වසා දමා තිබෙනවා.",
       "URL": "https://www.hirunews.lk/254197/මීගොඩ-ආයුර්වේද-රෝහලේ-වෛද්‍යවරයෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2346"
}