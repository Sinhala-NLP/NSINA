{
       "Source": "hirunews",
       "Timestamp": "Friday, 11 December 2020 - 22:05",
       "Headline": "සහරාන් ගැන ඔත්තුව දුන් නුවරඑළියේ තොරතුරුකරුගේ හෙළිදරව්ව (වීඩියෝ)",
       "News Content": "සහරාන් හෂීම් ඇතුළු පිරිසක් නුවරඑළියේ ලැඟුම්හලක සිටින බව තමන් පොලිසියට දැනුම් දුන්නද ඒ සම්බන්ධයෙන් කිසිවක් හෙළි නොකරන ලෙසට නුවරඑළිය පොලිසියේ නිලධාරීන් කිහිප දෙනෙකු පාස්කු ප්‍රහාරයෙන් පසුව තමන්ට තර්ජනය කළ බව එම තොරතුරුකරු අද (11) ජනාධිපති කොමිසමේදී හෙළි කළා.\nඒ, ස්කයිප් තාක්ෂණය ඔස්සේ ජනාධිපති කොමිසම සමග සම්බන්ධවෙමින්.\nනුවරඑළිය, ශාන්තිපුර ප්‍රදේශයේ පිහිටි තක්ෂිල නම් ලැගුම්හලේ සහරාන් හෂීම් ඇතුළු කන්ඩායමක් අවස්ථා 2කදී පමණ රැඳී සිට ඇති අතර ඒ ආසන්නයේ පිහිටි නිවසක පදිංචි වී සිටින ඩී.ටී.ඉලේසිංහ විසින් සැකකටයුතු පුද්ගලයින් පිරිසක් මෙලෙස රැඳී සිටින බව නිරීක්ෂණය කර තිබෙනවා.\nඒ සම්බන්ධයෙන් තමන් නුවරඑළිය පොලිසියට 2018 වසරේ මැයි මස 05 වැනිදා දැනුම් දුන් බව ජනාධිපති කොමිසම සමඟ ස්කයිප් තාක්ෂණය ඔස්සේ සම්බන්ධ වෙමින් සාක්ෂිකාර ඉලේසිංහ සඳහන් කළා.",
       "URL": "https://www.hirunews.lk/256833/සහරාන්-ගැන-ඔත්තුව-දුන්-නුවරඑළියේ-තොරතුරුකරුගේ-හෙළිදරව්ව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2280"
}