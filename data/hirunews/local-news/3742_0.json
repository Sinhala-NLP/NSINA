{
       "Source": "hirunews",
       "Timestamp": "Wednesday, 19 September 2018 - 6:32",
       "Headline": "බලංගොඩදී ලොරියක් පෙරලී දෙදෙනෙක් මරු තුරුලට  (ඡායාරූප)",
       "News Content": "බලංගොඩ - කිරිඳිගල ප්‍රදේශයේදී දැව පටවාගත් ලොරියකට යටවීමෙන් පුද්ගලයින් දෙදෙනෙකු ජීවිතක්ෂයට පත්වී, තවත් දෙදෙනෙකු තුවාල ලබා ඊයේ (17) බලංගොඩ රෝහලට ඇතුලත් කර තිබෙනවා.\nමෙම ලොරි රථය දැව පටවාගෙන කන්දක ධාවනය වෙමින් තිබියදී රියදුරුට රථය පාලනය කර ගත නොහැකිව පසුපසට ඇදී  ගොස් ඇති බව සඳහන්.\nඑහිදී එම ලොරි රථය පිටුපස ගමන් කළ සිව් දෙනෙකු ලොරි රථයෙන් බැස, පිටුපස රෝදවලට ආධාරක තැබීමට යාමේදී එම රථය පෙරලී යාමෙනුයි මෙම අනතුර සිදුව ඇත්තේ.\nසිද්ධියෙන් මියගොස් ඇත්තේ එම ප්‍රදේශයේම පදිංචි අවුරුදු 38 සහ 57 යන වයස්වල පසුවන්නන්.\n(ඡායාරූප - බලංගොඩ රෝහණ වසන්ත)",
       "URL": "https://www.hirunews.lk/200221/බලංගොඩදී-ලොරියක්-පෙරලී-දෙදෙනෙක්-මරු-තුරුලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3742"
}