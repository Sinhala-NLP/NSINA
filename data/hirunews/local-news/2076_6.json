{
       "Source": "hirunews",
       "Timestamp": "Saturday, 20 March 2021 - 7:59",
       "Headline": "බස්නාහිර පළාතේ හඳුනාගත් ප්‍රදේශ කිහිපයක විශේෂ මෙහෙයුම්",
       "News Content": "බස්නාහිර පළාතේ මත්ද්‍රව්‍ය සහ විවිධ අපචාර සම්බන්ධව හඳුනාගත් ප්‍රදේශ කිහිපයක අද (20) උදෑසන සිට විශේෂ මෙහෙයුම් ආරම්භ කර තිබෙනවා.\nමහජන ආරක්ෂක අමාත්‍ය රියර් අද්මිරාල් ආචාර්ය සරත් වීරසේකරගේ සංකල්පයකට අනුව මෙම මෙහෙයුම් ආරම්භ කර ඇති බවයි වාර්තා වන්නේ.\nමේ සඳහා ශ්‍රී ලංකා පොලිසිය විශේෂ කාර්ය බලකාය, ත්‍රිවිධ හමුදාවේ හා නිල සුනඛ අංශයේ සහය ද ලැබී තිබෙනවා.\nදින ගණනාවක් අඛණ්ඩව පැවැත්වෙන මෙම මෙහෙයුම් හඳුනාගත් ප්‍රදේශවල පැවැත්වෙන අතර පෙර දැනුම්දීමකින් තොරව එම ප්‍රදේශයන් පරීක්ෂාවට ලක් කිරීමට නියමිතයි.",
       "URL": "https://www.hirunews.lk/265940/බස්නාහිර-පළාතේ-හඳුනාගත්-ප්‍රදේශ-කිහිපයක-විශේෂ-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2076"
}