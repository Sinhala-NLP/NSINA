{
       "Source": "hirunews",
       "Timestamp": "Friday, 08 April 2016 - 13:28",
       "Headline": "ඇඹිලිපිටිය සිද්ධිය ගැන පොලිස් කොමිසමේ නිර්දේශ අද පොලිස්පතිට",
       "News Content": "ඇඹිලිපිටියේ සාදයක් අතරතුරදී හටගත් ගැටුමකින් අනතුරුව සුමිත් ප්‍රසන්න මියයාමේ සිද්ධියට අදාලව ඇඹිලිපිටිය පොලීසියේ 12 දෙනෙකුට රාජකාරී පැහැර හැරීමේ චෝදනා මත විනය පියවර ගත යුතු බවට පොලිස් කොමිසමට නිර්දේශ ඉදිරිපත් වී තිබෙනවා.\nපොලිස් කොමිසම විසින් පත්කල ත්‍රිපුද්ගල කමිටුව විසිනුයි මෙම නිර්දේශ ලබාදී ඇත්තේ.\nඇඹිලිපිටිය හිටපු සහකාර පොලිස් අධිකාරිවරයාද මේ අතර වනවා.\nඔවුන්ට එරෙහිව විනය පියවර ගන්නා ලෙස කමිටුවේ නිර්දේශ ඇතුළත් වාර්තාව අද පොලිස්පතිවරයාට යොමුකිරීමටයි පොලිස් කොමිසම තීරණය කර ඇත්තේ.",
       "URL": "https://www.hirunews.lk/130409/ඇඹිලිපිටිය-සිද්ධිය-ගැන-පොලිස්-කොමිසමේ-නිර්දේශ-අද-පොලිස්පතිට",
       "Category": "Local News",
       "Parent URL": "https://www.hirunews.lk/local-news.php?pageID=5097"
}