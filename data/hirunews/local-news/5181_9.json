{
       "Source": "hirunews",
       "Timestamp": "Friday, 05 February 2016 - 15:24",
       "Headline": "අලූත් ව්‍යවස්ථාවට යෝජනා 1500ක්",
       "News Content": "යෝජිත නව ව්‍යවස්ථාව සඳහා මහජන අදහස් විමසීම අද (05) සහ හෙට (06) දිනවලදී කළුතර සහ වව්නියාවේදී සිදුකෙරෙනවා.\nහිරු ප්‍රවෘත්ති අංශය කළ විමසීමකදී යෝජිත නව ව්‍යවස්ථාව සඳහා අදහස් විමසීමේ කමිටුවේ සභාපති ලාල් විජේනායක සඳහන් කළේ සිවිල් නියෝජිතයන් ඇතුළු විශාල පිරිසක් මේ වනවිට සිය යෝජනා කමිටුව වෙත ඉදිරිපත් කරමින් සිටින බවයි.\nනව ව්‍යවස්ථාව සඳහා මහජනතාවගේ යෝජනා විමසීම මෙම කමිටුව ආරම්භ කළේ පසුගිය 18 වනදායි.\nමේ දක්වා ඊට විවිධ යෝජනා 1500 කට අධික ප්‍රමාණයක් ලැබී තිබෙනවා.\nමේ අතර, නව ව්‍යවස්ථාව සඳහා උතුරු පළාත් සභාවේ යෝජනා ඉදිරිපත් කිරීම සඳහා විශේෂ කමිටුවක් පසුගියදා එම පළාත් සභාව පත් කර ගත්තා.\nඒ උතුරු පළාත් ප්‍රධාන අමාත්‍ය සී.වී.විග්නේෂ්වරන්ගේ මූලිකත්වයෙන්.\nඊට අමතරව, නව ව්‍යවස්ථාවට යෝජනා ඉදිරිපත් කිරීමට දෙමළ ජනතා සභාව නමින් දෙමළ ජනතාව නියෝජනය කරන තවත් සංවිධානයක් ද උතුරේ දේශපාලන නියෝජිතයන් මීට පෙර පත් කරගෙන තිබුණා.\nලංකාව පුරා ජනතාවගේ යෝජනා ලබා ගැනීමෙන් පසු ඉදිරි මාස කිහිපය තුළදී මෙම කමිටුව සිය අවසන් වාර්තාව ඉදිරිපත් කිරීමට නියමිතයි",
       "URL": "https://www.hirunews.lk/125539/අලූත්-ව්‍යවස්ථාවට-යෝජනා-1500ක්",
       "Category": "Local News",
       "Parent URL": "https://www.hirunews.lk/local-news.php?pageID=5181"
}