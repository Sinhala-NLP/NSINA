{
       "Source": "hirunews",
       "Timestamp": "Friday, 19 August 2022 - 10:40",
       "Headline": "සංචාරක කර්මාන්තය විනාශ කළේ කාළකණ්ණි අරගළකාරයෝ - සනත් නිශාන්ත (වීඩියෝ)",
       "News Content": "ඊයේ (18) හිරු ටී.වී බලය දේශපාලන සංවාදයට සහභාගි වූ පුත්තලං දිස්ත්‍රික් පාර්ලිමේන්තු මන්ත්‍රී සනත් නිශාන්ත පැවසුවේ, මෙරට සංචාරක කර්මාන්තය බිඳ වැටුණේ අරගළය නිසාවෙන් බව යි.\nසංචාරකයන් පැමිණෙන්නේ, නිදහසේ සිටීමට මිස රටක කලබල නැරඹීමට නො වන බව යි ඔහු පවසන්නේ.\nදත, කට මදින්නේ නැති, මූණ හෝදන්නේ නැති මොක්කු ද වගේ කාළකණ්ණි ටිකක් අරගළය මෙහෙයවමින් සංචාරක කර්මාන්තය බිඳ දැමූ බව සනත් නිශාන්ත එහි දී අවධාරණය කරනවා.\nනමුත් ඊට පිළිතුරු වශයෙන් පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ පැවසුවේ, මහබැංකු වාර්තාවට අනුව අරගළය ආරම්භ වූ අප්‍රේල් මාසයෙන් පසු ව සැලකිය යුතු මට්ටමෙන් සංචාරක කර්මාන්තය නැඟී එන බව යි.\nඑබැවින් අරගළය නිසා සංචාරක කර්මාන්තය බිඳ වැටුණා යන තර්කය සාවධ්‍ය බව යි පුබුදු ජයගොඩ අවධාරණය කරන්නේ.\nමේ අතර, මාධ්‍යවේදියා නැඟූ පැනයකට පිළිතුරු ලබා දෙමින් සනත් නිශාන්ත පැවසුවේ, රනිල් වික්‍රමසිංහ ව ජනාධිපති කළේ තම කඳවුර බවත් අපි පත් කළ ජනාධිපති හැසිරිය යුත්තේ, අපිට ඕන විදියට බවත් ය.",
       "URL": "https://www.hirunews.lk/313157/සංචාරක-කර්මාන්තය-විනාශ-කළේ-කාළකණ්ණි-අරගළකාරයෝ-සනත්-නිශාන්ත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=929"
}