{
       "Source": "hirunews",
       "Timestamp": "Saturday, 14 October 2017 - 18:43",
       "Headline": "සුසිල් නොමේරූ තීන්දු ගැන කියයි",
       "News Content": "ශ්‍රී ලංකා නිදහස් පක්ෂයේ ආසන සංවිධායකවරුන් ඉවත් කර නව සංවිධායකවරුන් පත් කිරීම පක්ෂයේ මධ්‍යම කාරක සභාවේ තීරණයක් නොවන බව එම පක්ෂයේ උප සභාපති අමාත්‍ය සුසිල් ප්‍රේමජයන්ත පවසනවා. කොළඹ අද (14) පැවති උත්සවයකින් අනතුරුව ඔහු සදහන් කළේ මෙම නොමේරූ දේශපාලන තීන්දුව ශ්‍රී ලංකා නිදහස් පක්ෂයට දැඩි බලපෑමක් බවයි.\n‘‘නිලතල දරන වගකිව යුතු අයට තියෙන නොහැකියාවක් හැටියටයි මම මේක දකින්නේ. මොකද මමත් කාලයක් එක්සත් ජනතා නිදහස් සන්ධානයේ ලේකම් හැටියට කටයුතු කළා. අපි ඒ කාලේ කොහොමද ලේකම්වරු හැටියට පක්ෂයක් මෙහෙයවන්නේ කියන එක ගැනත් අත්දැකීමක් තියෙනවා. ඒ අයගේ නොමේරු ස්වරූපය පිළිබිඹු කරන අවස්ථාවක් හැටියටයි ශ්‍රී ලංකා නිදහස් පක්ෂයේ ඉන්න ප්‍රබල සංවිධායකවරු ඉවත් කිරීම. ඒ වෙනුවට තියෙන්නේ ඒ අයත් එක්ක සාකච්ඡා කරලා පොදු වැඩපිලිවෙලකට යන්න.\nප්‍රශ්නය - වෙල්ගම මහත්තයාත් චෝදනා කළා ලේකම්වරු පිරිසක් ශ්‍රී ලංකා නිදහස් පක්ෂය විනාශ කරන්න යනවා කියලා?\nපිළිතුර - මං හිතන්නේ එතුමා කියන ප්‍රකාශයේ වරදකුත් නැහැ.\nප්‍රශ්නය - ගුරුවරියක් දණගැස්වු පුද්ගලයෙකුත් ආසන සංවිධායකවරයෙක් ලෙස පත් කරල තියෙනවාගඔබතුමා කොහොමද ඒක දකින්නේ?\nපිළිතුර - දැන් යහපානයකදී ඒක වැරදිනේගදැන් හරියන්නේ කොහොමද ඒක.\nප්‍රශ්නය - මධ්‍යම කාරක සභාව රැස්වෙලාද මෙහෙම තීරණයක් ගත්තේ?\nපිළිතුර - නැහැ නැහැ මධ්‍යම කාරක සභාව රැස්වෙලා තීන්දු ගත්තේ නැහැගමධ්‍යම කාරක සභාව රැස්වෙලා තීන්දු ගන්න ගියානම් අපිට ඒ අවස්ථාවේදී අදහස් ප්‍රකාශ කරන්න තිබුණා.\nප්‍රශ්නය - මේ නිසා ශ්‍රී ලංකා නිදහස් පක්ෂය දෙකටම වෙලා යයිද?\nපිළිතුර - මං හිතන්නේ මෙවැනි සිදුවීම් ඒ ඒකරාශී කරගැනීමට සමහර විට බාධාවක් වෙන්න පුළුවන්’’\nයනුවෙන් එහිදී වැඩිදුරටත් අමාත්‍යවරයා මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් සදහන් කළා.",
       "URL": "https://www.hirunews.lk/173497/සුසිල්-නොමේරූ-තීන්දු-ගැන-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4271"
}