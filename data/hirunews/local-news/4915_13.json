{
       "Source": "hirunews",
       "Timestamp": "Saturday, 20 August 2016 - 18:04",
       "Headline": "සල්ලි දෙන්න බැහැ, ඇමති නවීන් යළිත් කියයි - මුදල් ඇමති රවී කරුණු පහදයි",
       "News Content": "සෙස් බද්ද මගින් තේ කර්මාන්තය උපයා ගත් මුදල්, මුදල් අමාත්‍යාංශය යටතට පවරා ගැනීමට කිසිසේ්ත් ඉඩ නොදෙන බව වැවිලි කර්මාන්ත අමාත්‍ය නවීන් දිසානායක අද (20) යළිත් ප්‍රකාශ කළා.\nඔහු මෙම කරුණු පළමුවරට අනාවරණ කළේ පෙරේදා ඇල්පිටියේ පැවති උත්සවයකදියි.\nඅරණායක අද (20) පැවති සාමසර කන්දේ නායයෑමෙන් අතුරුදන්වූ සහ මියගිය පුද්ගලයන්ගේ තෙමස් පූර්ණ පිංකමට සහභාගිවීමෙන් පසු අමාත්‍යවරයා යළි ප්‍රකාශ කළේ අදාළ තත්ත්වය සම්බන්ධයෙන් තමන් දැඩි කණගාටුවට පත්වන බවයි.\nඑහෙත් මුදල් අමාත්‍ය රවී කරුණානායක අද (20) මුදල් අමාත්‍යාංශයේ පැවති මාධ්‍ය හමුවකදී ඊට දැක්වූයේ වෙනස් ප්‍රතිචාරයක්.\nඅදාළ මුදල් පාලනය පාර්ලිමේන්තුව යටතට පත් කිරීම පමණක් මෙහිදී සිදුවන බව සඳහන් කළ ඔහු කුලප්පු වීම අවශ්‍ය නැතැයි නවීන් දිසානායක අමාත්‍යවරයාට ප්‍රකාශ කළා.\nඑහි අරමුණ ඒකාබද්ධ අරමුදල හරහා කටයුතු කිරීම බව අමාත්‍යවරයා කියා සිටියා.",
       "URL": "https://www.hirunews.lk/141076/සල්ලි-දෙන්න-බැහැ-ඇමති-නවීන්-යළිත්-කියයි-මුදල්-රවී-කරුණු-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4915"
}