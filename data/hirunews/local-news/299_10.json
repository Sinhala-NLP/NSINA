{
       "Source": "hirunews",
       "Timestamp": "Friday, 02 June 2023 - 12:02",
       "Headline": "උප පොලිස් පරීක්ෂක බිරිඳට පහර දුන් සැමියා අත්අඩංගුවට",
       "News Content": "උප පොලිස් පරීක්ෂක බිරිඳට පහර දී තුවාල සිදු කල සැමියා දින හතරකට රක්ෂිත බන්ධනාගාර ගත කිරීමට අම්පාර මහේස්ත්‍රාත් අධිකරණය ඊයේ (01) නියෝග කර තිබෙනවා.\nසැමියාගේ තාඩන පීඩන ඉවසීමට නොහැකි වූ උප පොලිස් පරීක්ෂකවරිය බක්කිඇල්ල පොලීසියට පැමිණිල්ලක් ඉදිරිපත් කර තිබෙන බව සඳහන්.\nදෙපාර්ශවයම කැඳවූ පොලිස් ස්ථානාධිපතිවරයා අවවාද කර කරුණු පහදා සමථ කර ඔවුන් පොලිස් ස්ථානයෙන් පිටත් කර තිබෙනවා.\nඋප පොලිස් පරීක්ෂකවරිය නිවස බලා ත්‍රිරෝද රියකින් යන අවස්ථාවේ දී මග රැක සිටි සැමියා මෙම පහරදීම සිදු කර ඇත.තුවාල ලැබූ පොලිස් පරීක්ෂකවරිය ප්‍රතිකාර සඳහා අම්පාර රෝහලට ඇතුළත් කර ඇති බව පොලිසිය පවසයි.",
       "URL": "https://www.hirunews.lk/336861/උප-පොලිස්-පරීක්ෂක-බිරිඳට-පහර-දුන්-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=299"
}