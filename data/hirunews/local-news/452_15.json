{
       "Source": "hirunews",
       "Timestamp": "Sunday, 26 March 2023 - 19:50",
       "Headline": "සංක්‍රමණිකයින් රැගත් බෝට්ටුවක් පෙරළීමෙන් 19ක් ජීවිතක්ෂයට",
       "News Content": "ටියුනීසියාවට ඔබ්බෙන් වූ මුහුදු ප්‍රදේශයේ දී සංක්‍රමණිකයින් රැගත් බෝට්ටුවක් අනතුරට ලක්ව ගිලීයාමෙන් එහි සිටි පුද්ගලයින් 19 දෙනෙකු ජීවිතක්ෂයට පත්වුණා.\nඅදාළ බෝට්ටුවේ සිටි සංක්‍රමණිකයින් 05 දෙනෙකු එහිදී මුදාගැනීමට ටියුනීසියානු වෙරළ ආරක්ෂක නිලධාරින් කටයුතු කර ඇති බවයි විදෙස් මාධ්‍ය වාර්තා කළේ.\nඉතාලිය බලා මෙම සංක්‍රමණිකයන් රැගත් යාත්‍රාව ගමන්කරමින් තිබුණා.\nපසුගිය දින කිහිපය තුළ ටියුනීසියාවට ඔබ්බෙන් වූ මුහුදු ප්‍රදේශයේ දී සරණාගතයින් සහ සංක්‍රමණිකයින් රැගත් යාත්‍රා අනතුරට ලක්වීමෙන් පුද්ගලයින් 67 දෙනෙකු මියගොස් තවත් 09 දෙනෙකු අතුරුදන් වූ බවයි විදෙස්වාර්තා සඳහන් කළේ.",
       "URL": "https://www.hirunews.lk/330996/සංක්‍රමණිකයින්-රැගත්-බෝට්ටුවක්-පෙරළීමෙන්-19ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=452"
}