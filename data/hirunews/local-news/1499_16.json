{
       "Source": "hirunews",
       "Timestamp": "Sunday, 12 December 2021 - 14:38",
       "Headline": "20 පිරූ සැමට බූස්ටර් එන්නත ලබා ගත හැකි බවට ඇමති චන්න කියයි (වීඩියෝ)",
       "News Content": "වයස අවුරුදු විස්ස ඉක්මවූ ඕනෑම පුරවැසියෙකුට කොරෝනා එන්නතේ දෙවන මාත්‍රාව ලබා මාස තුනක් ගතවී ඇත්නම් තුන්වන මාත්‍රාව ලෙස බූස්ටර් හෙවත් වර්ධක එන්නත ලබාගත හැකි බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nඒ සඳහා දිවයිනේ ඕනෑම එන්නත්කරණ මධ්‍යස්ථානයකට ගොස් වර්ධක එන්නත ලබාගත හැකි බවයි අමාත්‍යවරයා වැඩිදුරටත් සඳහන් කළේ.\nමෙලෙස වර්ධක එන්නතක් ලෙස තුන්වන මාත්‍රාවට ලබාදෙන්නේ ෆයිසර් බයෝ එන්ටෙක් කොරෝනා එන්නතයි.\nමෙරට එන්නත්කරණ වැඩසටහන යටතේ පළමු සහ දෙවන එන්නත් මාත්‍රා ලෙස ඇස්ට්‍රා සෙනෙකා - කොවිෂීල්ඩ්, සයිනොෆාම්, ස්පුට්නික් සහ මොඩර්නා එන්නත් ද ලබාදෙනු ලැබුවා.\nඑලෙස කවර එන්නතක් ලබා ගත්තද, දෙවන මාත්‍රාව ලබා මාස තුනක් ගතවී ඇත්නම් වයස අවුරුදු විස්ස ඉක්මවූවන්ට මෙලෙස තුන්වන මාත්‍රාව ලෙස ෆයිසර් එන්නත ලබාගත හැකියි.",
       "URL": "https://www.hirunews.lk/290785/20-පිරූ-සැමට-බූස්ටර්-එන්නත-ලබා-ගත-හැකි-බවට-ඇමති-චන්න-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1499"
}