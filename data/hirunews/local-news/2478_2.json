{
       "Source": "hirunews",
       "Timestamp": "Friday, 04 September 2020 - 10:07",
       "Headline": "රනිල්, දේශපාලන පළිගැනීම් සොයන කොමිසමට",
       "News Content": "එක්සත් ජාතික පක්ෂ නායක සහ හිටපු අග්‍රාමාත්‍ය රනිල් වික්‍රමසිංහ දේශපාලන පළිගැනීම් පිළිබඳ විමර්ශනය කරන ජනාධිපති කොමිසමට අද උදෑසන පැමිණියා.\nඒ, ආර්ථික සංවර්ධන අමාත්‍යාංශයේ හිටපු ලේකම්වරයෙකු වූ රූපවාහිනි සංස්ථාවේ සභාපති නිහාල් ජයතිලක සිදුකර ඇති පැමිණිල්ලකට අදාළව ප්‍රකාශයක් ලබාදීම සඳහා කොමිසම හමුවේ පෙනී සිටින ලෙසට සිදුකළ නොතීසියකට අනුවයි.\nඑම පැමිණිල්ල මගින් යහපාලන ආණ්ඩුව සමයේ පත් කළ දූෂණ විරෝධී කමිටුවේ සාමාජිකයින් වගඋත්තරකරුවන් ලෙස නම් කර ඇති අතර, එම කමිටුවේ සභාපතිවරයා ලෙස කටයුතු කළේද හිටපු අග්‍රාමාත්‍ය රනිල් වික්‍රමසිංහයි.",
       "URL": "https://www.hirunews.lk/249381/රනිල්-දේශපාලන-පළිගැනීම්-සොයන-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=2478"
}