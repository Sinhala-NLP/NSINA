{
       "Source": "hirunews",
       "Timestamp": "Wednesday, 14 December 2016 - 13:40",
       "Headline": "වරායේ සේවකයින් පිරිසක් ඇමති හමුවට",
       "News Content": "සේවක අයිතීන් වෙනුවෙන් හම්බන්තොට වරාය සේවකයන් ආරම්භ කළ සත්‍යග්‍රහය අද 8 වන දිනටත් ක්‍රියාත්මකයි.\nමේ වනවිට ඔවුන් අතුරින් කිහිපදෙනෙකු කොළඹ පිහිටි වරාය හා නාවික අමාත්‍යාංශය වෙත පැමිණ සිටිනවා.\nවිෂය භාර අමාත්‍යවරයා හමුවීමේ අරමුණින් මෙලෙස තමන් අමාත්‍යාංශය වෙත පැමිණි බවයි පැමිණි මෙම පිරිස ප්‍රකාශ කළේ.\nවරාය හා නාවික කටයුතු අමාත්‍යාංශය සදහන් කළේ හෙට (15) පස්වරු 2 වනවිට සත්‍යග්‍රහයේ නිරත වන්නන් සේවයට වාර්තා නොකළහොත් සේවය අතහැර ගියා සේ සලකන බවයි.\nපසුගිය 10 වනදා හම්බන්තොට මාගම්පුර වරායේ සේවකයන්ගේ සත්‍යග්‍රහය අතරතුර නාවික හමුදාවේ මැදිහත්වීමත් සමග දෙපාර්ශවය අතර උණුසුම් තත්ත්වයක් ඇති වුණා.\nඑම අවස්ථාව වාර්තා කිරීමට ගිය හිරු ප්‍රාදේශීය මාධ්‍යවේදියාට නාවික හමුදාපති වයිස් අද්මිරාල් රවීන්ද්‍ර සී.විජේගුණරත්න පරුෂ වචනයෙන් බැණ වැදී පහරදී තිබුණා.\nඑදින ඇති වූ මෙම උණුසුම් තත්ත්වය සම්බන්ධයෙන් ආරක්ෂක ලේකම්වරයා නාවික හමුදාපතිවරයාගෙන් වාර්තාවක් කැදවූ අතර එම වාර්තාව අද දිනයේ භාරදීමට නියමිතයි.\nමේ අතර, මාගම්පුර වරායේදී හිරු මාධ්‍යවේදියාට නාවික හමුදාපතිවරයා පරුෂ වචනයෙන්\nබැණ වැදී පහරදීම පිළිබදව කඩිනම් ක්‍රියාමාර්ග ගත යුතු බව ජාත්‍යන්තර ජනමාධ්‍යවේදීන්ගේ සමුළුව ප්‍රකාශ කළා.\nනිවේදනයක් නිකුත් කරමින් ඔවුන් කියා සිටියේ මෙම සිද්ධිය පිළිබදව තම සංගමයේ කණගාටුව පළ කරන බවයි.",
       "URL": "https://www.hirunews.lk/149677/වරායේ-සේවකයින්-පිරිසක්-ඇමති-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4754"
}