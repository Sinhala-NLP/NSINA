{
       "Source": "hirunews",
       "Timestamp": "Monday, 08 February 2021 - 6:58",
       "Headline": "කොළඹ සහ ගම්පහ දිස්ත්‍රික්ක සම්පූර්ණයෙන්ම හුදෙකලාවෙන් නිදහස්",
       "News Content": "ප්‍රදේශ කිහිපයකට පනවා තිබූ හුදෙකලා බව අද (08) උදෑසන පහේ සිට ඉවත් කෙරුනා.\nඊට බොරැල්ල පොලිස් වසමේ ගෝතමීපුර මහල් නිවාස සංකීර්ණය ඇතුළු ප්‍රදේශ 4ක්, පූගොඩ පොලිස් වසමේ කුමාරිමුල් ග්‍රාම නිලධාරි වසම, මීනුවන්ගොඩ පොලිස් වසමේ ප්‍රදේශ 04ක් සහ අම්බලන්තොට ප්‍රාදේශීය ලේකම් කොට්ඨාසයේ බෝලාන දකුණ අයත්.\nඒ අනුව කොළඹ සහ ගම්පහ දිස්ත්‍රික්ක සම්පූර්ණයෙන් හුදෙකලා බවින් නිදහස් වන බවයි යුද හමුදාපති ජෙනරාල් ශවේන්ද්‍ර සිල්වා සඳහන් කළේ.\n01. බොරැල්ල පොලිස් වසමේ -  ගෝතමීපුර මහල් නිවාසය, ගෝතමීපුර 24 වත්ත, ගෝතමීපුර 78 වත්ත, වේළුවන පාර (දෙමටගොඩ)\n02. පූගොඩ පොලිස් වසමේ - කුමාරිමුල්ල ග්‍රාම නිලධාරී වසම\n03. මින්වනුගොඩ පොලිස් වසමේ ගල්ඔලුව ප්‍රදේශයේ‍ - ජුම්මා මස්ජිඩ් මාවත, හිද්‍රා මාවත, අලුත්පාර, අකරගොඩ\n04. අම්බලන්තොට ප්‍රාදේශීය ලේකම් කොට්ඨාසයේ බෝලාන දකුණ",
       "URL": "https://www.hirunews.lk/261950/කොළඹ-සහ-ගම්පහ-දිස්ත්‍රික්ක-සම්පූර්ණයෙන්ම-හුදෙකලාවෙන්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=2161"
}