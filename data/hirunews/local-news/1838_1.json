{
       "Source": "hirunews",
       "Timestamp": "Tuesday, 06 July 2021 - 17:25",
       "Headline": "අනියම්, දෛනික හා කොන්ත්‍රාත් සේවකයින් 8000ක් කඩිනමින් ස්ථීර කිරීමට පියවර",
       "News Content": "පළාත් පාලන ආයතනයන් හි සේවය කරන අනියම්, දෛනික හා කොන්ත්‍රාත් සේවකයින් කඩිනමින් ස්ථීර කිරීමට කටයුතු කරන බව රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍ය ජනක බණ්ඩාර තෙන්නකෝන් ප්‍රකාශ කළා.\nදැනට පළාත් පාලන ආයතනවල එවැනි සේවකයින් 8000ක් පමණ සේවය කරන බවයි අමාත්‍යවරයා කියා සිටියේ.\nස්ථීර කිරීමට අදාළ යෝජනාව මුදල් අමාත්‍යවරයා ලෙස අග්‍රාමාත්‍යවරයා විසින් මීළඟ කැබිනට් මණ්ඩලයට ඉදිරිපත් කිරීමට නියමිත බව පළාත් සභා සහ පළාත් පාලන අමාත්‍යාංශය ප්‍රකාශ කළා.\nඊයේ ගාල්ල මහ නගර සභාවේ සේවය කරන අනියම්, දෛනික හා කොන්ත්‍රාත් සේවකයින් පිරිසක් විරෝධතාවක නිරත වුණේ තමන්ව කඩිනමින් සේවයේ ස්ථීර කිරීමට පියවර ගන්නා ලෙස ඉල්ලමින්.",
       "URL": "https://www.hirunews.lk/276252/අනියම්-දෛනික-හා-කොන්ත්‍රාත්-සේවකයින්-8000ක්-කඩිනමින්-ස්ථීර-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1838"
}