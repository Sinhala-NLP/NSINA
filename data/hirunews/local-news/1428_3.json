{
       "Source": "hirunews",
       "Timestamp": "Thursday, 13 January 2022 - 10:13",
       "Headline": "භූ සම්පත් හඳුනා ගැනීම සඳහා නව වැඩපිළිවෙළක්",
       "News Content": "මෙරට භූ ගර්භයේ ඇති ඛනිජ සම්පත් හඳුනා ගැනීම සඳහා නව වැඩපිළිවෙලක් ආරම්භ කිරීමට භූ විද්‍යා සමීක්ෂණ හා පතල් කාර්යාංශය පියවර ගෙන තිබෙනවා.\nඒ සඳහා නව තාක්ෂණය සහිත උපකරණ ප්‍රංශයෙන් මිලදී ගැනීමට නියමිත අතර, ඒ සඳහා වැය වන මුදල රුපියල් මිලියන 3.5 ක්.\nමෙරට ඇතැම් ස්ථානවල පිහිටා ඇති ඛනිජ සම්පත් හඳුනා ගැනීම සඳහා අධික වියදමක් දැරීමට සිදුවන අතර නව තාක්ෂණය යොදා ගනිමින් එම ගවේෂණ කටයුතු සිදුකිරීමේදී වැය වන පිරිවැය අවම කර ගැනීම මෙම වැඩපිලිවෙලේ අරමුණයි.",
       "URL": "https://www.hirunews.lk/293874/භූ-සම්පත්-හඳුනා-ගැනීම-සඳහා-නව-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1428"
}