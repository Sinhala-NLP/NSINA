{
       "Source": "hirunews",
       "Timestamp": "Saturday, 17 December 2022 - 6:17",
       "Headline": "වැසි තත්වයේ වර්ධනයක්",
       "News Content": "දිවයිනේ ප්‍රදේශ කිහිපයක පවතින වැසි තත්වය අද (17) සිට වර්ධනය විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ උතුර, උතුරුමැද සහ නැගෙනහිර පළාත්වල මෙලෙස පවතින වැසි තත්වයේ වර්ධනයක් අපේක්ෂා කළ හැකි බවයි.\nඑමෙන්ම බස්නාහිර, සබරගමුව යන පළාත්වල මෙන්ම මහනුවර, නුවරඑළිය, ගාල්ල සහ මාතර දිස්ත්‍රික්කවල අද පස්වරුවේ හෝ රාත්‍රියේ ගිගුරුම් සහිත වැසි ඇතිවිය හැකි බවයි කලගුණ විද්‍යා දෙපාර්තමේන්තුව සඳහන් කළේ.\nමේ අතර ගිණිකොණ දිග බෙංගාල බොක්ක සහ නිරිතදිග බෙංගාල බොක්ක ගැඹුරු මුහුදු ප්‍රදේශවල සුළඟේ වේගය පැයට කිලෝමීටර 50 ත් 60 ත් දක්වා වැඩිවිය හැකි බැවින් ධීවර හා නාවික ප්‍රජාව ඒ පිළිබඳ අවධානය යොමු කළ යුතු බව ද එම දෙපාර්තමේන්තුව සඳහන් කළා.",
       "URL": "https://www.hirunews.lk/322848/වැසි-තත්වයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=662"
}