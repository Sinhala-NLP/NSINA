{
       "Source": "hirunews",
       "Timestamp": "Saturday, 22 July 2023 - 8:33",
       "Headline": "ලේලිය කොස්සක් කැඩෙන තුරු නැන්දම්මාට පහර දීලා",
       "News Content": "නැන්දම්මා හා ලේලිය අතර ඇතිවූ බහින්බස් වීමක් දුරදිග යෑම හේතුවෙන් කොස්සක් කැඩෙන තුරු ලේලිය විසින් නැන්දම්මාට පහරදී ඇති පුවතක්\nවේයන්ගොඩ පොලිසිය වාර්තා කර තිබෙනවා.\nමෙම පහරදීම හේතුවෙන් නැන්දම්මාගේ දකුණු අතෙහි අස්ථි බරපතළ ලෙස බිඳීමකට ලක්ව ඇති බවයි වාර්තා වන්නේ.\nපොලිසිය පවසා සිටියේ මුළුතැන්ගෙයි තිබූ කොස්ස කොටස් කීපයකට කැඩී වෙන්ව තිබූ බවයි.\nමෙම නැන්දාම සහ ලේලිය එකම නිවසේ වාසය කර ඇති අතර එහිදී ඇති වූ රණ්ඩුවක් දුර දිග යාම නිසා මෙසේ පහර දී ඇති බවයි මුලික පොලිස් පරීක්ෂණවලදී අනාවරණය වී ඇත්තේ.\nපහරකෑමෙන් අස්ථි බිඳීමට ලක්වූ නැන්දම්මා වතුපිටිවල මූලික රෝහලට ඇතුළත්ව ප්‍රතිකාර ලැබීමෙන් පසුව පිටව ගොස් ඇති බවයි අප වාර්තාකරු පවසා සිටියේ.\nපහරදීම සම්බන්ධව නැන්දම්මා පොලිසියට කළ පැමිණිල්ලකට අනුව ලේලිය අත්අඩංගුවට ගෙන තිබෙනවා.\nකෙසේ වෙතත් ලේලිය විසින් පොලිස් ස්ථානාධිපතිවරයා ඉදිරිපිට නැන්දම්මාට වැඳ සමාව ගෙන ඇති අතර සාමකාමීව ජීවත් වන බවට දෙදෙනා එහිදී පොරොන්දු වී ඇති බවයි වාර්තා වන්නේ.",
       "URL": "https://www.hirunews.lk/342091/ලේලිය-කොස්සක්-කැඩෙන-තුරු-නැන්දම්මාට-පහර-දීලා",
       "Category": "Local News",
       "Parent URL": "https://www.hirunews.lk/local-news.php?pageID=162"
}