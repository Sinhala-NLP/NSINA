{
       "Source": "hirunews",
       "Timestamp": "Sunday, 27 February 2022 - 21:20",
       "Headline": "ශ්‍රී ලංකා රේගුවේ නව පිම්මක් (වීඩියෝ)",
       "News Content": "මෙරටට ඇතුළුවන බහාලුම් පරීක්ෂණය සිදු වන්නේ ශ්‍රී ලංකා රේගුව හරහායි.\nමෙම බහාලුම් පරීක්ෂා කිරීමේ වැඩ පිළිවෙළ නව මානයකට ගෙන ඒමට ශ්‍රී ලංකා රේගුව සමත්වී තිබෙනවා.\nරේගුව හරහා රට තුළට ඇතුළු වන සෑම බහාලුමක්ම සියුම් පරීක්ෂණයට ලක් කිරීමත්, අනවසර භාණ්ඩ රට තුළට ඇතුළුවීම හඳුනාගැනීමටත් රේගුව යොදන වෑයම තවතවත් පුළුල් කිරීමට මේවන විට කටයුතු යොදා තිබෙනවා.\nඒ අනුව බහලුම් පරීක්ෂා කිරීමේ තාක්ෂණික ක්‍රමවේදයන් දියුණු කිරීමේ ප්‍රමුඛ සන්ධිස්ථානයක් ලෙස ඒකකයක් මෙරටට අමෙරිකාවේ නිෂ්පාදිත නවීණ තාක්ෂණයෙන් සමන්විත යන්ත්‍රයක් ගෙන්වා තිබෙනවා.\nමෙවැනි අධි තාක්ෂණයෙන් යුත් බහලුම් පරීක්ෂණ ඒකකයක් ශ්‍රී ලංකා රේගුව තුළ ස්ථාපනය කිරීමේදී එයට සරිලන ලෙස නවීණ තාක්ෂණික පාලන මැදිරියක්ද අදාළ ආයතනය විසින් ශ්‍රී ලංකා රේගුවට ලබා දී තිබෙනවා.\nමෙහිදී ශ්‍රී ලංකා රේගුවට වෙත එන බහාලුම් තාක්ෂණික ක්‍රියාවලියක් හරහා පරීක්ෂා කිරීම සිදු වන්නේ මේ ආකාරයෙන්.\nනියෝජ්‍ය රේගු අධයක්ෂවරුන් දෙදෙනෙකුගේ අධීක්ෂණය යටතේ, රේගු අධිකාරීවරුන් පස් දෙනෙක්, සහකාර රේගු අධිකාරීවරුන් 11 දෙනෙක් හා රේගු පරීක්ෂකවරුන් 12 දෙනෙක් යටතේ නවීණ තාක්ෂණික බහලුම් පරීක්ෂණ ඒකකයේ කටයුතු දින 365 පුරා පැය 24දීම අඛණ්ඩව සිදුවනවා.\nඒ අනුව මෙරටට ඇතුළු වන නීතිවිරෝධී භාණ්ඩ සහ බහාලුම් පරීක්ෂා කිරීම් වඩාත් පුළුල් කිරීම හරහා රටට වැඩි ආදායමක් ලබාදීම ශ්‍රී ලංකා රේගුවේ අපේක්ෂාවයි.",
       "URL": "https://www.hirunews.lk/298225/ශ්‍රී-ලංකා-රේගුවේ-නව-පිම්මක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1329"
}