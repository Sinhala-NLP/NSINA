{
       "Source": "hirunews",
       "Timestamp": "Thursday, 27 April 2023 - 23:18",
       "Headline": "ආසියානු යොවුන් මලල ක්‍රීඩා ශූරතාවලියෙන් රිදී පදක්කමක්",
       "News Content": "ආසියානු යොවුන් (U18) මලල ක්‍රීඩා ශූරතාවලියේ දී ශ්‍රී ලංකාව නියෝජනය කරමින් රිදී පදක්කමක් දිනා ගැනීමට කනිෂ්ඨ මලල ක්‍රීඩක තුෂේන් සිල්වා සමත් වී තිබෙනවා.\nඒ රිටි පැනීමේ ඉසව්වෙන් මීටර් 4.70ක වාර්තාවක් තබමින් එහි දෙවැනි ස්ථානයට පත් වීමෙන්.\nතුෂේන් සිල්වා මීගමුව මාරිස්ටෙලා විද්‍යාලයේ ශිෂ්‍යයෙකු වන බවයි වාර්තා වන්නේ.\nමෙවර ආසියානු යොවුන් මලල ක්‍රීඩා තරඟාවලිය පැවැත්වෙන්නේ උස්බෙකිස්තානයේ දීයි.\nඅප්‍රේල් 27 සිට 30 දක්වා පැවැත්වෙන මෙම ශූරතාවලියට සහභාගි වීම සඳහා ශ්‍රී ලංකාව නියෝජනය කරමින් කනිෂ්ඨ මලල ක්‍රීඩක ක්‍රීඩිකාවන් හත් දෙනෙකුගෙන් යුත් සංචිතයක් සහභාගී වී තිබෙනවා.",
       "URL": "https://www.hirunews.lk/333638/ආසියානු-යොවුන්-මලල-ක්‍රීඩා-ශූරතාවලියෙන්-රිදී-පදක්කමක්",
       "Category": "Local News",
       "Parent URL": "https://www.hirunews.lk/local-news.php?pageID=385"
}