{
       "Source": "hirunews",
       "Timestamp": "Friday, 19 July 2019 - 9:25",
       "Headline": "යතුරුපැදියක් මතට ගසක් කඩා වැටීමෙන් පුද්ගලයෙකු ජීවිතක්ෂයට",
       "News Content": "අධික වර්ෂාපතනය හේතුවෙන් මහනුවර - මහියංගනය මාර්ගයේ ඔරුතොට ප්‍රදේශයේදී යතුරුපැදියක් මතට ගසක් කඩා වැටීමෙන් පුද්ගලයෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ ඊයේ රාත්‍රියේ මෙම පුද්ගලයා ඔරුතොට ප්‍රදේශයේ සිට මහියංගනය දෙසට ගමන් කරමින් සිටියදී ප්‍රදේශයට බලපෑ අධික වර්ෂාව සහ සුළං තත්ත්වය හේතුවෙන් ගසක් ඒ මතට කඩා වැටී මෙම අනතුර සිදුව ඇති බවයි.\nසිද්ධියෙන් බරපතල තුවාල ලැබූ 29 හැවිරිදි යතුරුපැදිකරු තෙල්දෙනිය රෝහලට ඇතුළත් කිරීමෙන් පසු ජීවිතක්ෂයට පත්වුණා.",
       "URL": "https://www.hirunews.lk/220602/යතුරුපැදියක්-මතට-ගසක්-කඩා-වැටීමෙන්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3240"
}