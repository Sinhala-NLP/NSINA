{
       "Source": "hirunews",
       "Timestamp": "Monday, 07 September 2020 - 7:18",
       "Headline": "නවගමුවේ තාප්පයක් කඩාවැටී දියණිය මරුට - මව සහ සහෝදරයාට තුවාල (වීඩියෝ)",
       "News Content": "නවගමුව කොතලාවල පාසල් මාවතේ නිවසක් මතට තාප්පයක් කඩා වැටී ඊයේ රාත්‍රි සිදුවූ අනතුරකින් දියණිය මියගොස් මව සහ සහෝදරයා තුවාල ලබා රෝහල් ගත කර තිබෙනවා.\nමියගිය දියනියගේ වයස අවුරුදු 22 ක්.\nජාතික ගොඩනැගිලි පර්යේෂණ සංවිධානය දිස්ත්‍රික්ක 5ක් සඳහා නායයෑමේ අනතුරු ඇගවීමේ නිවේදනයක් නිකුත් කරනු ලැබුවා.\nඒ, කොළඹ, ගාල්ල, කළුතර, කෑගල්ල සහ රත්නපුර දිස්ත්‍රික්ක සඳහායි.\nමේ අතර, ඊයේ දිනයේදී ඇතැම් ප්‍රදේශවලට මිලිමීටර් 150ක තද වැසි ඇතිවීමත් සමඟ ප්‍රදේශ රැසක පහත් බිම් ජලයෙන් යටව තිබුණා.\nකොළඹ නගරයේ මාර්ග රැසක් ද වැසි ජලය හේතුවෙන් යට වී තිබු බවයි හිරු වාර්තාකරුවන් සඳහන් කළේ.\nඑමෙන්ම, දිවයින හරහා විටින් විට තද සුළං ද ඇතිවීමත් සමඟ මාර්ග කිහිපයකට ගස් කඩා වැටීම් නිසා බාධා ද එල්ල වුණා.",
       "URL": "https://www.hirunews.lk/249579/නවගමුවේ-තාප්පයක්-කඩාවැටී-දියණිය-මරුට-මව-සහ-සහෝදරයාට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2472"
}