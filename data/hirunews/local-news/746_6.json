{
       "Source": "hirunews",
       "Timestamp": "Wednesday, 09 November 2022 - 22:44",
       "Headline": "ඉන්දීය ධීවරයින් හත් දෙනෙකුට නිදහස",
       "News Content": "පසුගිය ඔක්තෝබර් 26 වැනිදා නාවික හමුදාව විසින් අත්අඩංගුවට ගත් ඉන්දීය ධීවරයින් හත් දෙනෙකු ශ්‍රී ලංකා අධිකරණය විසින් අද (11) නිදහස් කර තිබෙනවා.\nඔවුන් සහ ජෙගතපට්ටිනම් ධීවරයින් තිදෙනෙකු මීට පෙර නිදහස් කර ඇති අතර විධිමත් කටයුතුවලින් අනතුරුව ඔවුන් යළි ගෙන්වා ගැනීමට නියමිත බව නිලධාරීහු පවසති.\nඅදාල පුද්ගලයින් හත්දෙනා මයිකල් රාජ් නමත්තාට අයත් බෝට්ටුවක මසුන් ඇල්ලීමේ යෙදී සිටියදී ලංකා නාවික හමුදාව විසින් එය අත්අඩංගුවට ගනු ලැබුවේ පසුගිය 26 වැනිදායි.\nශ්‍රී ලංකා මුහුදු තීරයේ තහනම් ධීවර ආම්පන්න භාවිත කර මසුන් බෑම සම්බන්ධයෙන් ඔවුන්ට චෝදනා එල්ල වූ අතර අදාල ධීවරයින් අධිකරණයට ඉදිරිපත් කර යාපනය බන්ධනාගාරයේ රඳවා සිටි අතර ඔවුන් පැමිනි බෝට්ටුව රාජසන්තක කෙරුණා.\nමෙම නඩුව විභාග කළ විනිසුරු ගජනිධිබාලන් ඔවුන් නිදහස් කරමින් කියා සිටියේ මෙම ධීවරයින් නැවත වරක් ශ්‍රී ලංකා මුහුදු සීමාවට පැමිණියහොත් ඔවුන්ට වසර දහයක සිර දඬුවමක් නියම කරන බව ට අනතුරු ඇඟවීමක් ද සිදු කළා.\nපසුව එම ධීවරයින් යාපනයේ පිහිටි ඉන්දීය කොන්සල් කාර්යාලය වෙත භාරදී ඇති අතර එම කාර්‍යාලය හරහා ඔවුන් ට චෙන්නායි වෙත ගමන් කිරීම සඳහා පහසුකම් සපයනු ඇති.\nමේ අතර පසුගිය සතියේ උසාවියෙන් නිදහස් කළ තවත් ඉන්දීය ධීවරයින් තිදෙනකුද යළි ඉන්දියාව බලා පිටත්ව යෑමට අපේක්ෂාවෙන් සිටිනවා.\nකෙසේ වෙතත් නොවැම්බර් 5 වැනිදා රාත්‍රියේ අත්අඩංගුවට ගත් රාමේෂ්වරම් ප්‍රදේශයේ ම තවත් ධීවරයින් 15 දෙනෙකු තවමත් ශ්‍රී ලංකා බන්ධනාගාරයේ රඳවා සිටින අතර රාමේෂ්වරම් ධීවරයින් විසින් සිය ධීවරයින් සහ ශ්‍රී ලංකාව විසින් රාජසන්තක කරන ලද බෝට්ටු නිදහස් කරන ලෙස ඉල්ලා විරෝධතා පවත්වමින් සිටිනවා.",
       "URL": "https://www.hirunews.lk/320008/ඉන්දීය-ධීවරයින්-හත්-දෙනෙකුට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=746"
}