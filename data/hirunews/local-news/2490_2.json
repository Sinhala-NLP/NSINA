{
       "Source": "hirunews",
       "Timestamp": "Saturday, 29 August 2020 - 20:17",
       "Headline": "අධිකරණ ඇමති මල්වතු අස්ගිරි මහානාහිමිවරුන් බැහැදැක ආශිර්වාද ලබා ගනී (වීඩියෝ)",
       "News Content": "අධිකරණ අමාත්‍ය අලී සබ්රි අද පෙරවරුවේ මහනුවරට පැමිණ අස්ගිරි මල්වතු මහානාහිමිවරුන් බැහැදැක ආශිර්වාද ලබා ගත්තා.\nපළමුවෙන් මල්වතු මහාවිහාරයට පැමිණි අධිකරණ අමාත්‍යවරයා මහානායක පූජ්‍ය තිබ්බටුවාවේ ශ්‍රී සුමංගල හිමියන් බැහැදැක ආශිර්වාද ලබා ගෙන තිබෙනවා.\nඑහිදී 19 වන ආණ්ඩුක්‍රම ව්‍යවස්ථා සංශෝධනය අහෝසි කිරීම සහ නව ව්‍යවස්ථා සංශෝධනයක් ගෙන ඒම පිළිබඳව අමාත්‍යවරයා, උන්වහන්සේව දැනුවත් කළ බවයි අප වාර්තාකරු ප්‍රකාශ කළේ.\nඑමෙන්ම, පාතාල සහ මත්ද්‍රව්‍ය ජාවාරම සම්බන්ධයෙන් තවදුරටත් නීතිමය තත්ත්වයන් සිදුකළ හැකි ආකාරය මෙන්ම විහාර හා දේවාලගම් පනත සංශෝධනය පිළිබඳව මෙහිදී අවධානයට යොමුකෙරුණා.\nඅනතුරුව මල්වතු පාර්ශවයේ අනුනායක අතිපූජ්‍ය දිඹුල්කුඹුරේ විමලධම්ම හිමියන් මුණ ගැසුණු අධිකරණ අමාත්‍ය අලී සබ්රි උන්වහන්සේ සමග සුහද පිළිසඳරක නිරත වුණා.\nපසුව, අස්ගිරි පාර්ශවයේ මහානායක අතිපූජ්‍ය වරකාගොඩ ශ්‍රී ඥානරතන හිමියන් ප්‍රධාන අනුනායක හිමිවරුන් ද බැහැදැක ආශිර්වාද ලබා ගත් අධිකරණ අමාත්‍ය අලී සබ්රි මාධ්‍ය වෙත අදහස් දක්වමින් ප්‍රකාශ කළේ මහානායක හිමිවරුන් සමග සිදුකළ සාකච්ඡාවේදී බාලවයස්කාර විවාහ අත්හිටුවීම සහ 19 වන ආණ්ඩුක්‍රම ව්‍යවස්ථා සංශෝධනය අහෝසි කිරීම පිළිබඳව අවධානය යොමුකළ බවයි.",
       "URL": "https://www.hirunews.lk/248934/අධිකරණ-ඇමති-මල්වතු-අස්ගිරි-මහානාහිමිවරුන්-බැහැදැක-ආශිර්වාද-ලබා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2490"
}