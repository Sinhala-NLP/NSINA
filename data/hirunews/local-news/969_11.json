{
       "Source": "hirunews",
       "Timestamp": "Wednesday, 03 August 2022 - 14:07",
       "Headline": "ඇසල පෙරහැර වෙනුවෙන් විශේෂ දුම්රිය සේවා",
       "News Content": "මහනුවර ශ්‍රී දළදා මාලිගාවේ ඓතිහාසික ඇසල පෙරහැර වෙනුවෙන් විශේෂ දුම්රිය සේවා කිහිපයක් ධාවනය කිරීමට දුම්රිය දෙපාර්තමේන්තුව සැලසුම් කර තිබෙනවා.\nඒ අනුව ලබන 7 වනදා සිට සාමාන්‍ය දුම්රියන්ට අමතරව මෙම විශේෂ සේවා ක්‍රියාත්මක වන බවයි එම දෙපාර්තමේන්තුව නිවේදනය කළේ.\nමේ අතර, පසුගිය වසරවල මෙන් මෙම වසරේදීත් නවගමුව පුරාණ සත්පත්තිනි මහා දේවාලයේ ඇසළ පෙරහර මංගල්‍යය මූලික චාරිත්‍රවලට පමණක් සීමා කර තිබෙනවා. රට තුල පවතින ආර්ථික අර්බුදය, ඉන්ධන හිඟය සහ කොරෝනා තත්ත්වය සැලකිල්ලට ගෙන මෙම තීරණය ගත් බවයි නවගමුව ශ්‍රී සුගත බිම්බාරාම විහාරස්ථානයේ විහාරාධිපති පූජ්‍ය මල්වානේ පඤ්ඤාසේකර නාහිමියන් සඳහන් කළේ.\nදේව දානය ද සෞඛ්‍ය අවදානම සැලකිල්ලට ගෙන මෙවර නොපැවැත්වෙන බව උන්වහන්සේ සඳහන් කළා.\nමේ මස 6 වනදා දක්වා පාවඩපිට කුඹල් පෙරහර පැවැත්වීමෙන් පසු ලබන 7 වනදා අලුයම දියකැපීමේ චාරිත්‍රය කැළණි ගං තොටුපලේදී පැවැත්වීමටයි සැලසුම් කර ඇත්තේ.",
       "URL": "https://www.hirunews.lk/311764/ඇසල-පෙරහැර-වෙනුවෙන්-විශේෂ-දුම්රිය-සේවා",
       "Category": "Local News",
       "Parent URL": "https://www.hirunews.lk/local-news.php?pageID=969"
}