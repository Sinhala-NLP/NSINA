{
       "Source": "hirunews",
       "Timestamp": "Friday, 17 July 2020 - 20:25",
       "Headline": "මහ බැංකුවට හෙළි නොකළ ETI ගිණුම් ගැන කරුණු අනාවරණය වෙයි (වීඩියෝ)",
       "News Content": "ඊ.ටී.අයි. ආයතනය ශ්‍රී ලංකා මහ බැංකුවට හෙළි නොකළ ගිණුම් පවත්වාගෙන යමින් ඒවායේ මුදල් ඊ.ටී.අයි. අධ්‍යක්ෂ මණ්ඩලයේ හා ඊ.ටී.අයි. සමාගමට අනුබද්ධ ආයතනවල පෞද්ගලික පරිහරණය සදහා යොදා ගෙන ඇති බවට අද කරුණු අනාවරණය වුණා.\nඒ ඊගටීගඅයිග ආයතනයේ සිදු වූ බව කියන අක්‍රමිකතා සහ අයථා ක්‍රියාකලාපයන් පිළිබඳ සොයන විශේෂ ජනාධිපති කොමිසමේ සාක්ෂි විමසීමේදීයි.\nඅද සාක්ෂි ලබාදීමට කොමිසම හමුවට පැමිණ සිටියේ ඊ.ටී.අයි. ආයතනයේ ප්‍රධාන ශාඛාවේ සේවය කරමින් සිටින සහකාර කළමනාකාරවරියක්.\n2003 වසරේ ETI ආයතනයේ ගිණුම් අංශයේ සේවයට පැමිණ දින කිහිපයක් තුළ ETI ආයතනය ගිණුම් වර්ග 2ක් පවත්වාගෙන යන බව තමන්ට දැන ගන්නට ලැබුණු බව ඇය පැවසුවා.\nශ්‍රී ලංකා මහ බැංකුවට දන්වන ගිණුම් N ලෙසත්, මහ බැංකුවට නොදන්වන ගිණුම් P  ලෙස ද  ETI ආයතනය තුළ ව්‍යවහාර වන බවත් ඇය සඳහන් කළා.\nP ලෙස සඳහන් කළ ශ්‍රී ලංකා මහ බැංකුවට නොදන්වන ගිණුම් බහුතරයක තොරතුරු පරිගණක ගත කර ඇත්තේ ඇයයි.\nඑම ගිණුමෙන් රුපියල් මිලියන 113 දශම 8ක මුදලක් ජීවක එදිරිසිංහල නාලක එදිරිසිංහල ස්වර්ණමහල් ෆයිනෑන්ස් සර්විසස් යන පුද්ගලයින් සහ ETI අනුබද්ධ ආයතනවලටත්ල රත්‍රන් ණය සඳහාත් ලබාගෙන තිබෙන බව ඇය අනාවරණය කළා.\nඑමෙන්ම නාලක එදිරිසිංහ මහතා පෞද්ගලික ණයක් ලෙස එම ගිණුමෙන් රුපියල් මිලියන 11ක මුදලක් ලබාගෙන තිබෙනවා.\nඑම මුදල් නැවත ගෙවූ බව කිසිම සටහනක්ද හමු වී නැහැ.\nමේ අතර මෙම සාක්ෂිකරුවන්ට බලපෑම් සිදුකළහොත් ඒ පිළිබඳව කොමිසමට දන්වන ලෙසත් යම් පුද්ගලයෙකු සාක්ෂිකරුවෙකුට බලපෑම් සිදුකළහොත් වසර 10ක සිරදඬුවමක් වුවත් ලබාදිය හැකි බවත් කොමිසම සඳහන් කළා.",
       "URL": "https://www.hirunews.lk/245770/මහ-බැංකුවට-හෙළි-නොකළ-eti-ගිණුම්-ගැන-කරුණු-අනාවරණය-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2578"
}