{
       "Source": "hirunews",
       "Timestamp": "Thursday, 22 September 2016 - 15:05",
       "Headline": "බාලවයස්කාර දැරියක් අපයෝජනය කල තරුණයකු අත්අඩංගුවට",
       "News Content": "බාලවයස්කාර දැරියක් මව්පිය භාරකාරිත්වයෙන් පැහැරගෙන ගොස් ඇය අපයෝජනය කල තරුණයකු සහ ඔහුගේ පියා පොලිස් අත්අඩංගුවට ගෙන තිබෙනවා.\nමෙලෙස අපයෝජනයට ලක්ව ඇත්තේ වයස අවුරුදු 15 යි මාස 9 ක් වන දැරියක්.\nඅත්අඩංගුවට පත්වී ඇත්තේ පල්ලම ප්‍රදේශයේ පදිංචිව සිටි පියෙකු සහ පුත්‍රයකු බවයි අප වාර්තාකරු සඳහන් කලේ.\nබාල වයස්කාර දැරියක් නිවසක රඳවාගෙන සිටින බවට පොලිස් හදිසි ඇමතුම් අංශයට ලැබුනු තොරතුරකට අනුව කල වැටලීමකදී සැකකරුවන් සහ දැරිය සොයාගෙන තිබෙනවා.\nදැරිය සඳහන් කර ඇත්තේ තමන් ජාඇල ප්‍රදේශයේ පදිංචි අතර තරුණයා සමග පැවති ප්‍රේම සම්බන්ධතාවක් හේතුවෙන් ඔහුගේ ඇරයුම අනුව දෙමව්පියන්ට රහසින් නිවසින් පැමිණි බවයි.\nබාල වයස්කාර දැරියක් පැහැරගෙන ඒම / අපහරණය කිරීම සහ දුෂණය කිරීම යන චෝදනා යටතේ තරුණයා සහ ඊට අනුබල දීමේ චෝදනා මත ඔහුගේ පියා අත්අඩංගුවට ගෙන තිබෙනවා.\nදැරිය වෛද්‍ය පරීක්ෂණයක් සඳහා රෝහල් ගතකර ඇති අතර සැකකරුවන් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/143570/බාලවයස්කාර-දැරියක්-අපයෝජනය-කල-තරුණයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4868"
}