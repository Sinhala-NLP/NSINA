{
       "Source": "hirunews",
       "Timestamp": "Saturday, 28 January 2023 - 13:16",
       "Headline": "අනුමැතිය ලැබුණු පසු බිත්තර ආනයනය කරන බව වෙළෙඳ ඇමති කියයි  (වීඩියෝ)",
       "News Content": "සත්ත්ව නිෂ්පාදන සහ සෞඛ්‍ය දෙපාර්තමේන්තුවේ අනුමැතිය ලැබුණු පසු බිත්තර ආනයනය කිරීමේ කටයුතු ආරම්භ කරන බව වෙළද වාණිජ හා ආහාර සුරක්ෂිතතා අමාත්‍ය නලින් ප්‍රනාන්දු පවසනවා.\nඔහු මේ බව කියා සිටියේ ඊයේ (27) ගම්පහ ප්‍රදේශයේ පැවති වැඩසටහනකින් අනතුරු ව මාධ්‍ය වෙත අදහස් දක්වමින්.\nමේ අතර, වැඩිමිලට බිත්තර අලෙවි කළ බම්බලපිටිය ප්‍රදේශයේ බිත්තර බෙදාහරින ප්‍රධාන ව්‍යාපාරිකයෙකුට රුපියල් ලක්ෂයක දඩයක් කොළඹ ප්‍රධාන මහේස්ත්‍රාත් අධිකරණය ඊයේ නියම කළා.\nඑමෙන්ම දෙහිවල ප්‍රදේශයේ වෙළඳසැලකට ද රුපියල් ලක්ෂ 5 දඩයක් නියම කිරීමට ගල්කිස්ස මහේස්ත්‍රාත්වරයා ඊයේ නියෝග කර තිබුණා.\nපාරිභෝගික කටයුතු පිළිබඳ අධිකාරිය සිදු කළ වැටලීම්වලට අනුවයි ඔවුන් මෙලෙස අධිකරණයට ඉදිරිපත් කර තිබුණේ.",
       "URL": "https://www.hirunews.lk/326074/අනුමැතිය-ලැබුණු-පසු-බිත්තර-ආනයනය-කරන-බව-වෙළෙඳ-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=574"
}