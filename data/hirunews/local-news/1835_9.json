{
       "Source": "hirunews",
       "Timestamp": "Wednesday, 07 July 2021 - 22:17",
       "Headline": "ශ්‍රී ලංකා ක්‍රිකට් කණ්ඩායමේ නායකත්වය දසුන් ශානකට",
       "News Content": "ශ්‍රී ලංකා ක්‍රිකට් කණ්ඩායමේ නායකත්වයට දසුන් ශානක පත් කිරීමට තීරණය වී තිබෙනවා.\nඒ අනුව ඔහු 20 යි 20 ලෝක කුසලානය දක්වා එක්දින සහ පන්දුවාර 20 යන දෙඅංශයෙන්ම ශ්‍රී ලංකා කණ්ඩායම මෙහෙයවන බවයි ශ්‍රී ලංකා ක්‍රිකට් ආරංචි මාර්ග සඳහන් කරන්නේ.\nඒ අනුව දසුන් ශානකගේ නායකත්වයෙන් යුක්තව ශ්‍රී ලංකා කණ්ඩායම සංචාරක ඉන්දීය කණ්ඩායම සමග තරගාවලියට එක්වනු ඇති.\nදසුන් ශානක මීට පෙර 2019 වසරේදී පකිස්ථාන සංචාරය වෙනුවෙන් ශ්‍රී ලංකා කණ්ඩායම මෙහයවනු ලැබුවා.\nඑම තරගාවලිය ශ්‍රී ලංකාව ජයග්‍රහණය කළේ 3ට බින්දුවක් ලෙසටයි.\nශ්‍රී ලංකා ප්‍රිමියර් ලීග් තරගාවලියේදී දසුන් ශානක දඹුල්ල වයිකින් කණ්ඩායමේ නායකත්වය හොබවනු ලැබුවා.",
       "URL": "https://www.hirunews.lk/276372/ශ්‍රී-ලංකා-ක්‍රිකට්-කණ්ඩායමේ-නායකත්වය-දසුන්-ශානකට",
       "Category": "Local News",
       "Parent URL": "https://www.hirunews.lk/local-news.php?pageID=1835"
}