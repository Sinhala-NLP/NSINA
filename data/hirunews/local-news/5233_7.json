{
       "Source": "hirunews",
       "Timestamp": "Sunday, 27 December 2015 - 12:18",
       "Headline": "උතුරු මහ ඇමතිට පක්ෂයෙනුත් චෝදනා",
       "News Content": "උතුරු පළාත් ප්‍රධාන අමාත්‍ය සී වී විග්නේශ්වරන් ද්‍රවිඩ සන්ධානයට හිතවාදී දමිළ ජනතාව අතරමං කරමින් ඇතැයි පාර්ලිමේන්තු මන්ත්‍රී එම් ඒ සුමන්තිරන් චෝදනා කරනවා.\nප්‍රධාන අමාත්‍යවරයාගේ ප්‍රධානත්වයෙන් පසුගියදා නිර්මාණ්‍ය කල නව දෙමළ ජනතා මණ්ඩලය පිළිබඳ යාපනයේ සුනාමි සැමරුමකට එක්වෙමිනුයි මන්ත්‍රීවරයා මෙම අදහස් පළකලේ.\nද්‍රවිඩ සන්ධානය විසින් බිහි කරනු ලැබු උතුරු පළාත් ප්‍රධාන අමාත්‍යවරයාට පක්ෂය පසෙක තබා කටයුතු කිරීමට නොහැකි අතර නායකත්වයට නොසලකා කටයුතු කිරීමට නොහැකි බව ද සුමන්තිරන් පෙන්වා දෙනවා.\nද්‍රවිඩ සන්ධානයේ අදහස් නොසලකා කටයුතු කරන්නේ නම් එම ද්‍රවිඩ දේශපාලනඥයන් කෙරෙහි දමිළ ජනතාව ඉදිරියේදී සුදුසු තීරණයක් ගනු ඇති බවයි එම් ඒ සුමන්තිරන් ප්‍රකාශ කලේ.\nපක්ෂ නායකත්වය පසෙකලා කටයුතු කිරීම මෙන්ම නව කමිටුවක් බිහි කිරීම ඇතුලු කරුණු තුලින් උතුරු පළාත් ප්‍රධාන අමාත්‍යවරයා දෙමළ සන්ධානයට එරෙහි වීම පැහැදිළි බව පාර්ලිමේන්තු මන්ත්‍රී එම් ඒ සුමන්තිරන් වැඩිදුරටත් සඳහන් කලා.",
       "URL": "https://www.hirunews.lk/122870/උතුරු-මහ-ඇමතිට-පක්ෂයෙනුත්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=5233"
}