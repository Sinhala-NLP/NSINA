{
       "Source": "hirunews",
       "Timestamp": "Tuesday, 27 September 2016 - 15:58",
       "Headline": "වැඩිහිටි දින සැමරුමේ පළමු කොඩිය ජනපතිට",
       "News Content": "ජාත්‍යන්තර වැඩිහිටි දින සැමරුම් උළෙලට සමගාමීව ක්‍රියාත්මක කෙරෙන කොඩි සතියේ පළමු කොඩිය ජනාධීපති මෛත්‍රිපාල සිරිසේන වෙත පැළඳවීම අද ජනාධිපති කාර්යාලයේදී සිදු කෙරුණා.\nඑය ක්‍රියාත්මක කරන්නේ සමාජ සවිබල ගැන්වීම් සහ සුබසාධන  අමාත්‍යාංශයයි.\nමේ අතර දෘෂ්‍යාබාධිත පුද්ගලයින්ගේ අභිවෘද්ධිය සඳහා කටයුතු කරන ඉන්දියානු පදනමක් නියෝජනය කරමින් එහි සභාපති සායිබබා ගවුඩ් ඇතුලූ පිරිසක්ද අද ජනාධිපතිවරයා හමුවී  තිබෙනවා.\nමෙරට අඩු ආදායම්ලාභී පවුල්වල අධ්‍යාපන අවස්ථා ඉහළ නැංවීමට මෙන්ම දෘෂ්‍යාබාධිත  පුද්ගලයන්ගේ අභිවෘද්ධිය වෙනුවෙන් සහය දැක්වීමට ඔවුන් එහිදී එකඟත්වය පළ කළ බව ජනාධිපති මාධ්‍ය අංශය සඳහන් කළා.",
       "URL": "https://www.hirunews.lk/143945/වැඩිහිටි-දින-සැමරුමේ-පළමු-කොඩිය-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=4861"
}