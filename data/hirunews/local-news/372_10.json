{
       "Source": "hirunews",
       "Timestamp": "Wednesday, 03 May 2023 - 14:30",
       "Headline": "කොමිෂන් සභා දෙකකට නව සාමාජිකයින් පත් කෙරේ",
       "News Content": "ආණ්ඩුක්‍රම ව්‍යවස්ථා සභාවේ නිර්දේශය මත ජාතික ප්‍රසම්පාදන කොමිෂන් සභාව සහ මුදල් කොමිෂන් සභාවට නව සාමාජිකයින් පත් කර තිබෙනවා.\nජනාධිපති රනිල් වික්‍රමසිංහගේ උපදෙස් පරිදි මෙම සාමාජිකයින් පත් කර ඇති බවයි ජනාධිපති මාධ්‍ය අංශය සඳහන් කළේ.\nඒ අනුව ජාතික ප්‍රසම්පාදන කොමිෂන් සභාවේ සභාපති ලෙස ඩබ්ලිව්.සුධර්මා කරුණාරත්න පත් කර තිබෙනවා.\nඑහි සෙසු සාමාජිකයින් ලෙස පත් කර ඇත්තේ වර්ණකුලසූරිය අයිවන් තිසේරා, ඩී.ඒ පියසිරි දරණගම, සුමන්දිරන් සින්නකන්ඩු සහ ඒ.ජී.පුබුදු අසංක ගුණවංශයි.\nමේ අතර මුදල් කොමිෂන් සභාවේ සභාපතිවරයා ලෙස සුමිත් අබේසිංහ පත් කර ඇති අතර එහි අනෙක් සාමාජිකයින් දෙදෙනා වන්නේ තුවාන් නලින් ඔසෙන් සහ එම්. වාමදේවන්.",
       "URL": "https://www.hirunews.lk/334140/කොමිෂන්-සභා-දෙකකට-නව-සාමාජිකයින්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=372"
}