{
       "Source": "hirunews",
       "Timestamp": "Thursday, 21 April 2016 - 19:24",
       "Headline": "අපි ගාල්ලට යන්නේ නෑ",
       "News Content": "ශ්‍රී ලංකා නිදහස් පක්ෂය ගාල්ලේදී සහ ඒකාබද්ධ විපක්ෂය කිරුලපනදී සංවිධාන කර ඇති මැයි රැළි සම්බන්ධයෙන් අද (21)පැවති මාධ්‍ය හමු කිහිපයකදී අදහස් පළ වුණා.\nහිටපු ජනාධිපති මහින්ද රාජපක්ෂගේ කොළඹ සම්බන්ධීකරණ කාර්යාලයේදී අද මාධ්‍ය හමුවකට එක්වෙමින් ඒකාබද්ධ විපක්ෂයේ පළාත් පාලන මන්ත්‍රී සංසදය නියෝජනය කරන මන්ත්‍රීවරුන් ඉල්ලා සිටියේ කිරුලපනදී පැවැත්වෙන මැයි රැලිය සදහා පිරිසිදු ශ්‍රි ලංකා නිදහස් පාක්ෂිකයින්ට සහභාගීවන ලෙසයි.\nඑම මාධ්‍ය හමුවට ගම්පහ ප්‍රාදේශිය සභාවේ හිටපු සභාපති රංජිත් ගුණවර්ධන, මහරගම නගර සභාවේ හිටපු සභාපතිනි කාන්ති කොඩිකාර සහ අත්තනගල්ල ප්‍රාදේශිය සභාවේ හිටපු සභාපති ප්‍රියන්ත පුෂ්පකුමාර මෙලෙස අදහස් පළ කළා.\nඑහිදී මහරගම නගර සභාවේ හිටපු සභාපතිනි කාන්ති කොඩිකාර ප්‍රකාශ කළේ තමන් ගාල්ලේ පැවැත්වෙන මැයි දිනය සඳහා සහභාගි නොවන බවයි.\nවයඹ පළාත් සභාව නියෝජනය කරන මන්ත්‍රීවරුන්ද කුරුණෑගලදී අද මාධ්‍ය හමුවක් කැදවා තිබුණේ ගාල්ලේ පැවැත්වෙන නිදහස් පක්ෂ මැයි රැලියට සහභාගීවන ලෙස පාක්ෂියින්ගෙන් ඉල්ලීමක් කිරීම සදහායි.\nඑම මාධ්‍ය හමුවට වයඹ පළාත්සභා මන්ත්‍රිවරුන් වන නිලන්ත රාජපක්ෂ පියුමාල් හේරත් සහ කුරුණෑගල ප්‍රාදේශීය සභාවේ හිටපු සභාපති පැටි‍්‍රක් කරුණාසිංහ ද අදහස් දැක්වූවා.\nමේ අතර හිටපු ජනාධිපති මහින්ද රාජපක්ෂගේ ප්‍රධානත්වයෙන් කිරුළපනදී පැවැත්වීමට  නියමිත මැයි රැලිය සඳහා සහභාගීවීමට අනුරාධපුර දිස්ත්‍රික් පළාත් පාලන සංසදය අද තීරණය කළා.",
       "URL": "https://www.hirunews.lk/131413/අපි-ගාල්ලට-යන්නේ-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5079"
}