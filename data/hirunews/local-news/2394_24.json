{
       "Source": "hirunews",
       "Timestamp": "Monday, 12 October 2020 - 12:37",
       "Headline": "සෞඛ්‍ය ක්‍රමවේදයට මුල්තැන දෙමින් උසස් පෙළ ලිවීමට ඉහළ උනන්දුවක් (වීඩියෝ)",
       "News Content": "කොරෝනා වසංගත ව්‍යාප්තිය හමුවේ සෞඛ්‍ය ආරක්ෂිත ක්‍රමවේදයන්ට අනුව උසස් පෙළ විභාගය අද සාර්ථකව ආරම්භ කෙරුණු බව විභාග කොමසාරිස් ජනරාල් සනත් පූජිත පවසනවා.\nඔහු සඳහන් කළේ පළාත් අධ්‍යාපන අධ්‍යක්‍ෂවරුන්ගේ වාර්තාවලට අනුව විභාග අපේක්ෂකයන්ගේ පැමිණීම ඉහළ මට්ටමක පවතින බවයි.\nඑමෙන්ම ඇඳිරි නීතිය ක්‍රියාත්මක වන දිස්ත්‍රික්කවල පිහිටුවූ විභාග මධ්‍යස්ථානවලද විභාග අපේක්ෂකයන්ගේ ඉහළ සහභාගීත්වයක් පැවති බවයි විභාග කොමසාරිස් ජනරාල්වරයා වැඩිදුරටත් සඳහන් කළේ.\nඅධ්‍යයන පොදු සහතික පත්‍ර උසස් පෙළ විභාගය මධ්‍යස්ථාන 2648කදී අද ආරම්භ වුණා.\nමෙවර උසස් පෙළ විභාගය සඳහා අයදුම්කරුවන් තුන්ලක්ෂ 62,824 දෙනෙකු පෙනී සිටින අතර විභාගය ලබන මස 6 වන දා දක්වා පැවැත්වෙනවා.\nඋසස් පෙළ විභාග මධ්‍යස්ථාන ආසන්නයේ නිරීක්ෂණ කටයුතු සඳහා මහජන සෞඛ්‍ය පරීක්ෂකවරුන් යොදවන ලෙස ශ්‍රී ලංකා විදුහල්පතිවරුන්ගේ සංගමය ඉල්ලීමක් කරනවා.\nමේ අතර ඊයේ පැවති පහ ශ්‍රේණිය ශිෂ්‍යත්ව විභාගයට පෙනී සිටි සිසුන් පිරිසක් වර්ෂාව ඇද හැලීම හේතුවෙන් මුහුණ දුන් අපහසුතාවක් පිළිබඳ බලපිටිය රේවත විද්‍යාලයෙන් වාර්තාවුණා.",
       "URL": "https://www.hirunews.lk/252355/සෞඛ්‍ය-ක්‍රමවේදයට-මුල්තැන-දෙමින්-උසස්-පෙළ-ලිවීමට-ඉහළ-උනන්දුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2394"
}