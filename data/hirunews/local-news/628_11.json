{
       "Source": "hirunews",
       "Timestamp": "Monday, 02 January 2023 - 17:19",
       "Headline": "දුම්රිය ගමන් වාර 18ක් අවලංගු කෙරෙයි",
       "News Content": "අද (02) සවස 05න් පසු දුම්රිය ගමන් වාර කිහිපයක් අවලංගු කිරීමට දුම්රිය දෙපාර්තමේන්තුව තීරණය කර තිබෙනවා.\nඒ අනුව ප්‍රධාන මාර්ගයේ දුම්රිය ගමන් වාර 2ක්, කැලණිවැලි මාර්ගයේ 03ක් හා පුත්තලම් මාර්ගයේ දුම්රිය ගමන් වාර 04ක් ද අද දින අවලංගු වි තිබෙනවා.\nඑසේ ම මුහුදුබඩ මාර්ගයේ ද දුම්රිය ගමන් වාර 03ක් අවලංගු වී ඇති බව යි වාර්තා වන්නේ.\nමීට අමතර ව භාණ්ඩ ප්‍රවාහන දුම්රිය ගමන් වාර 02ක් ඉන්දන ප්‍රවාහන දුම්රිය ගමන් වාර 04ක් ද ඇතුළු සමස්ත දුම්රිය ගමන් වාර 18ක් අවලංගු කෙරී ඇති බව සඳහන්.\nමේ අතර, දුම්රිය ස්ථානාධිපතිවරුන් 44 දෙනෙකු සඳහා හෙට දින ප්‍රවාහන අමාත්‍ය බන්දුල ගුණවර්ධනගේ ප්‍රධානත්වයෙන් බත්තරමුල්ල මඟ නැඟුම කාර්යාලයයේ දී පත්වීම් ලබා දීමට නියමිත ව ඇති බව ද වාර්තා වනවා.",
       "URL": "https://www.hirunews.lk/324107/දුම්රිය-ගමන්-වාර-18ක්-අවලංගු-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=628"
}