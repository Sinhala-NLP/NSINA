{
       "Source": "hirunews",
       "Timestamp": "Saturday, 30 January 2021 - 19:21",
       "Headline": "ගැටලු නිරාකරණය කළ ඔප්පු 17,000කට ජනපති අත්සන් තබයි (වීඩියෝ)",
       "News Content": "ගැටලු නිරාකරණය කර අවසන් වරට සැකසූ ඔප්පු 17,000කට තමන් ඊයේ වනවිට අත්සන් තබා ඇතැයි ජනාධිපති ගෝඨාභය රාජපක්ෂ ප්‍රකාශ කළා.\nඒ ගම සමඟ පිළිසඳර වැඩසටහනේ 8වන අදියරට මොනරාගල - තණමල්විල - කුකුල් කටුව වැව් ඉස්මත්තේ දී අද එක්වෙමින්.\nනව නීති ක්‍රියාත්මක කිරීමත් සමඟ පැරණි චක්‍රලේඛවලින් පවරා ඇති නඩු ඉවත් කර ගන්නා ලෙස ද ජනාධිපතිවරයා මෙහිදී නිලධාරින්ට උපදෙස් ලබා දුන්නා.\nවැඩසටහනට එක්වීමට තණමල්විලට ගිය ජනාධිපතිවරයා කොටවෙහෙර - මංකඩ මහා විද්‍යාල භූමියට රැස්ව සිටි දරුවන් සහ ගම්වැසියන් සමඟ සාකච්ඡාවක නිරත වෙමින් ඔවුන්ගේ ගැටලු පිළිබඳව ද අවධානය යොමුකළ බව ජනාධිපති මාධ්‍ය අංශය ප්‍රකාශ කළා.\nග්‍රාමීය ගැටලු විසඳීමේදී මහජන නියෝජිතයන්, රාජ්‍ය නිලධාරින් සහ ජනතාව එක්ව ගම කළමනාකරණය කළ යුතු බව ද ජනාධිපති ගෝඨාභය රාජපක්ෂ ප්‍රකාශ කළා.\nජනතා ගැටලු රැසක් සම්බන්ධයෙන් ද මෙහිදී ජනාධිපතිවරයාගේ අවධානයේ යොමුවූ අතර, ඒවාට කඩිනම් විසඳුම් ලබාදීමට ද පියවර ගැණුනා.",
       "URL": "https://www.hirunews.lk/261171/ගැටලු-නිරාකරණය-කළ-ඔප්පු-17000කට-ජනපති-අත්සන්-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2179"
}