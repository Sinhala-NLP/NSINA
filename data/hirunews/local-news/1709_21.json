{
       "Source": "hirunews",
       "Timestamp": "Sunday, 05 September 2021 - 19:07",
       "Headline": "ශ්‍රී ලංකාවේ කොරෝනා ආසාදිත මරණ සංඛ්‍යාව දස දහස ඉක්මවයි (වීඩියෝ)",
       "News Content": "ශ්‍රී ලංකාවේ කොරෝනා ආසාදිත මරණ සංඛ්‍යාව අද දස දහසේ සීමාව ඉක්මවා ගියා.\nඒ තවත් මරණ 189 ක් සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කිරිමත් සමගයි.\nඒ අනුව මෙරට සමස්ත මරණ සංඛ්‍යාව දැක්වෙන්නේ 10,140 ක් ලෙසටයි.\nඊයේ (04) තහවුරු කෙරුණු මෙම මරණ අතර කාන්තාවන් 93 ක් සහ පිරිමි පුද්ගලයන් 96 ක් වනවා.\nඅවුරුදු 30ට අඩු වයස් කාණ්ඩයේ එක් කාන්තා මරණයි වාර්තා වන්නේ\nඅවුරුදු 30ත් 59ත් අතර වයස් කාණ්ඩයේ මරණ 34 ක් මෙම මරණ අතර වනවා.\nපිරිමි පුද්ගලයන් 20 ක් සහ කාන්තාවන් 14 ක් ඊට අයත්.\nඅවුරුදු 60ට වැඩි වයස් කාණ්ඩයේ කාන්තාවන් 78 ක් සහ පිරිමි පුද්ගලයන් 76 ක් ද ඊයේ තහවුරු කෙරුණු මරණ ට අයත්.\nමේ අතර මෙරටින් මේ දක්වා කොරෝනා ආසාදිතයින් 462,023 ක් හඳුනාගෙන ඇති අතර ඉන්67,515 ක් රෝහල්ගතව ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 384,557 ක්.",
       "URL": "https://www.hirunews.lk/281450/ශ්‍රී-ලංකාවේ-කොරෝනා-ආසාදිත-මරණ-සංඛ්‍යාව-දස-දහස-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1709"
}