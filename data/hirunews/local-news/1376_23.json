{
       "Source": "hirunews",
       "Timestamp": "Friday, 04 February 2022 - 9:35",
       "Headline": "රට තුළ පරීක්ෂණ කට්ටල හිඟ ද ? - කොරෝනාත් දිනෙන් දින ඉහළට",
       "News Content": "තවත් කොරෝනා ආසාදිතයින් 1,181 දෙනෙකු ඊයේ (03) මෙරටින් හඳුනා ගැනීමත් සමඟ සමස්ත ආසාදිතයින් සංඛ්‍යාව 614,659 ක් දක්වා ඉහළ ගියා.\nඑසේම, ඊයේ (03) දිනයේ තහවුරු කරන ලද පෙරේදා සිදු වූ කොරෝනා ආසාදිත පුද්ගල මරණ සංඛ්‍යාව 23 ක්.\nඒ සමඟ මෙරට සමස්ත කොරෝනා මරණ සංඛ්‍යාව ද 15,515 දක්වා ඉහළ ගොස් තිබෙනවා.\nඑමෙන්ම ඇතැම් පාර්ශවයන් චෝදනා කරන පරිදි රට තුළ කොරෝනා පරීක්ෂණ කට්ටලවල කිසිදු හිඟයක් නොමැති බව සෞඛ්‍ය අමාත්‍යාංශයේ වෛද්‍ය තාක්ෂණ සේවා අධ්‍යක්ෂ වෛද්‍ය අන්වර් හම්දානි ප්‍රකාශ කළා.\nඔහු කියා සිටියේ දැනට පවතින පරීක්ෂණ කට්ටල තොගවලට අමතරව තවත් පරීක්ෂණ කට්ටල ඉන්දියාව, ජපානය වැනි රටවලින් ඇණවුම් කර ඇති බවයි.",
       "URL": "https://www.hirunews.lk/296128/රට-තුළ-පරීක්ෂණ-කට්ටල-හිඟ-ද-කොරෝනාත්-දිනෙන්-දින-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1376"
}