{
       "Source": "hirunews",
       "Timestamp": "Tuesday, 28 June 2022 - 20:22",
       "Headline": "ලංකා අයි. ඕ. සී. සමාගම පෙට්‍රල් අලෙවිය සීමා කරයි",
       "News Content": "ලංකා අයි.ඕ.සී. සමාගම වහාම ක්‍රියාත්මක වන පරිදි පෙට්‍රල් අලෙවි කිරීම සීමා කර තිබෙනවා.\nඒ අනුව යතුරුපැදි සඳහා රුපියල් 1,500 ක සීමාවකට යටත්ව පෙට්‍රල් නිකුත් කෙරෙන අතර, ත්‍රිරෝද රථ සඳහා එම සීමාව රුපියල් 2,500ක්.\nමෝටර් රථ සඳහා පෙට්‍රල් නිකුත් කරන්නේ රුපියල් 7,000ක සීමාවකට යටත්ව යි.\nමේ අතර, තෙල් සහ ගෑස් ලබාගැනීම සඳහා කටාර් සංවර්ධන අරමුදලේ නියෝජ්‍ය අධ්‍යක්ෂ ජනරාල්වරයා සමඟ විදුලිබල හා බලශක්ති අමාත්‍ය කංචන විජේසේකර සාකච්ඡා කර තිබෙනවා.\nඑහි දී ඉන්ධන සහ ගෑස් ලබාගැනීම සඳහා ණය පහසුකමක් ලබාගැනීමේ හැකියාව පිළිබඳව සාකච්ඡාවට ලක් කෙරුණු බවයි අමාත්‍යවරයා ට්විටර් පණිවුඩයක් නිකුත් කරමින් සඳහන් කළේ.\nමේ අතර කිසිදු පිරවුම්හලකට ඊයේ දිනයේ ඉන්ධන ලබානොදුන් බව ඉන්ධන පිරවුම්හල් හිමියන්ගේ සංගමයේ සභාපති කුමාර් රාජපක්ෂ ප්‍රකාශ කළා.",
       "URL": "https://www.hirunews.lk/308444/ලංකා-අයි-ඕ-සී-සමාගම-පෙට්‍රල්-අලෙවිය-සීමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1061"
}