{
       "Source": "hirunews",
       "Timestamp": "Saturday, 05 August 2023 - 10:38",
       "Headline": "සියදිවි හානිකර ගැනීම වැළැක්වූ පොලිසිය",
       "News Content": "කිලිනොච්චිය පොලිස් ස්ථානයේ  සිරමැදිරියේ ගෙල වැළලාගෙන සියදිවි හානි කර ගැනීමට ගිය පුද්ගලයෙකු ගේ දිවි බේරා ගැනීමට පොලිස් සැරයන්වරුන් දෙදෙනකු පියවර ගෙන තිබෙනවා.\nඑළුවන් සොරකම් කිරීම සම්බන්ධයෙන් අත්අඩංගුවට ගෙන සිටි මෙම සැකකරු සිරමැදිරියේ රඳවා සිටියදී ඔහු තමාගේ ටී ෂර්ට් එක උපයෝගී කරගෙන ගෙල  වැලලා ගැනීමට උත්සාහ කර තිබෙන බව පොලීසිය පවසයි.\nපොලිස් සැරයන්වරුන් දෙදෙනා විසින් එය දැක ඇති අතර එම අවස්ථාවේදීම ක්‍රියාත්මක වී පුද්ගලයා  බේරා ගැනීමට කටයුතු කර තිබෙනවා.\nපොලිස් නිලධාරීන් විසින් සැකකරු කිලිනොච්චි රෝහලට ඇතුළත් කර ඇති බව වැඩිදුරටත් පොලිසිය අනාවරණය කරනවා.",
       "URL": "https://www.hirunews.lk/343681/සියදිවි-හානිකර-ගැනීම-වැළැක්වූ-පොලිසිය",
       "Category": "Local News",
       "Parent URL": "https://www.hirunews.lk/local-news.php?pageID=123"
}