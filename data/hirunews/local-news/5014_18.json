{
       "Source": "hirunews",
       "Timestamp": "Wednesday, 08 June 2016 - 13:22",
       "Headline": "හයිලෙවල් මාර්ගය වසා යලි අරී",
       "News Content": "කොස්ගම - සලාව යුද හමුදා කදවුරේ අවි ගබඩාව පිපිරීමත් සමග ඊයේ (07) රාත්‍රියේ විවෘත කෙරුණු අවිස්සාවේල්ල - කොළඹ හයිලෙවල් මාර්ගය අද පෙරවරුවේ විනාඩි 20 කට ආසන්න කාලයක් වසා දැමීමට සිදුවුණා.\nඒ පිපිරීමට ලක් වූ හමුදා කදවුර තුළින් දුමාරයක් හට ගැනීමත් සමගයි.\nහමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර කියා සිටියේ ජනතාවගේ ආරක්ෂාව වෙනුවෙන් පෙරවරු 10 ට මාර්ගය මෙලෙස තාවකාලිකව වසා දැමුණු බවයි.\nවිනාඩි 20 කින් මාර්ගය යළි ගමනාගමන කටයුතු සදහා විවෘත කෙරුණා.\nකෙසේ වෙතත්, පිපිරීමට ලක් වූ හමුදා කඳවුර නැරඹීමට ජනතාව පැමිණීම නිසා එම මාර්ගයේ රථවාහන තදබදයක් හට ගෙන ඇති බව හමුදා මාධ්‍ය ප්‍රකාශකවරයා සදහන් කළා.\nමේ නිසා, කදවුර නැරඹීමට පැමිණීමෙන් වළකින ලෙසයි ඔහු ජනතාවගෙන් ඉල්ලා සිටියේ.\nමේ අතර, අදත්, පිපිරීමට ලක් වූ කදවුර අවට ප්‍රදේශයේ පිරිසිදු කිරීම් කටයුතු සිදුකෙරෙනවා.\nසීතාවක ප්‍රාදේශීය ලේකම් එම්.එම්.එස්.කේ බණ්ඩාර මාපා කියා සිටියේ අද පස්වරුව වනවිට ප්‍රදේශයට ජලය හා විදුලිය ලබාදීමට කටයුතු කරන බවයි.\nකෙසේ වෙතත්, තවමත් ප්‍රාදේශීය ලේකම් කොට්ඨාශයට අයත් පාසල් 6 ක් වසා තබා තිබෙනවා.\nඉන් පාසල් 3 ක අවතැන් කදවුරු පිහිටුවා ඇති අතර එහි පුද්ගලයින් 2000 කට ආසන්න සංඛ්‍යාවක් රදවා සිටින බව සීතාවක ප්‍රාදේශීය ලේකම් එම්.එම්.එස්.කේ. බණ්ඩාර මාපා කියා සිටියා.",
       "URL": "https://www.hirunews.lk/135048/හයිලෙවල්-මාර්ගය-වසා-යලි-අරී",
       "Category": "Local News",
       "Parent URL": "https://www.hirunews.lk/local-news.php?pageID=5014"
}