{
       "Source": "hirunews",
       "Timestamp": "Friday, 11 November 2022 - 9:05",
       "Headline": "චීන කාබනික පොහොර නැවේ ගැටළුව ගැන සාකච්ඡාවට විශේෂ නිලධාරියෙක්",
       "News Content": "පසුගිය වසරේ ආනයනය කළ චීන කාබනික පොහොර නැව සහ ඊට ශ්‍රී ලංකා රජය ගෙවා ඇති ඩොලර් මිලියන 6.7 ක මුදල සම්බන්ධයෙන් දෙරට අතර රාජ්‍ය තාන්ත්‍රික මට්ටමින් සාකච්ඡා කර විසඳුමක් ලබාගැනීම සඳහා විදේශ අමාත්‍යාංශය විශේෂ නිලධාරියෙක් පත්කර තිබෙනවා.\nඒ, ඊයේ (10) කෘෂිකර්ම අමාත්‍යාංශයේ දී විෂය භාර අමාත්‍ය මහින්ද අමරවීර සහ විදේශ අමාත්‍ය ජනාධිපති නීතීඥ අලි සබ්රි අතර පැවති සාකච්ඡාවකදියි.\nමෙම නිලධාරීයා විසින් අදාළ කාබනික පොහොර නැව සම්බන්ධයෙන් පැන නැගුණු අර්බුදකාරී තත්ත්වය සමථයකට පත් කිරීම සඳහා අවශ්‍ය කටයුතු සිදු කෙරෙනු ඇති බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/320123/චීන-කාබනික-පොහොර-නැවේ-ගැටළුව-ගැන-සාකච්ඡාවට-විශේෂ-නිලධාරියෙක්",
       "Category": "Local News",
       "Parent URL": "https://www.hirunews.lk/local-news.php?pageID=742"
}