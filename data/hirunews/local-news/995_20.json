{
       "Source": "hirunews",
       "Timestamp": "Sunday, 24 July 2022 - 19:36",
       "Headline": "ඉන්ධන සැඟවූ කළමණාකරුවෙකුට අත්හිටවූ සිර දඩුවම්",
       "News Content": "ඉන්ධන තොග සඟවා පාරිභෝගික ජනතාවට ඉන්ධන නොමැති බවට අසත්‍ය ප්‍රකාශ සිදු කර තමන් සතුව තිබූ ඉන්ධන අලෙවි නොකිරීමේ චෝදනාවට වරද පිලිගත් අනුරාධපුර ගුවන් තොටුපොළ පාරේ ඉන්ධනහලක කළමනාකරුට මාස තුනක සිර දඬුවමක් නියම කළ අනුරාධපුර අතිරේක මහේස්ත්‍රාත් රුද්‍රිකා ද සිල්වා හේවාවසම් එම සිර දඩුවම වසර තුනකට අත්හිටුවීමට නියෝග කළා.\nඊට අමතරව විත්තිකාර ඉන්ධන පිරවුම්හලේ හිමියාට මුදලින් රුපියල් 10,000 දඩයක් නියම කළ අතිරේක මහේස්ත්‍රාත්වරිය යළි මෙවැනි වැරදි නොකරන ලෙසත් එසේ එවැනි වැරදි කළ බවට අධිකරණයට වාර්තා වුවහොත් ඒ සම්බන්ධයෙන් අධිකරණය දැඩිව ක්‍රියා කරන බවටද තරයේ අවවාද කරනු ලැබුවා.\nඉන්ධන ලීටර් 7,000 අධික ප්‍රමාණයක් සඟවා තබා ගත් බවටයි මොහුට චෝදනා එල්ල වූයේ.",
       "URL": "https://www.hirunews.lk/310861/ඉන්ධන-සැඟවූ-කළමණාකරුවෙකුට-අත්හිටවූ-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=995"
}