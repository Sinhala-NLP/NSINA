{
       "Source": "hirunews",
       "Timestamp": "Sunday, 04 June 2023 - 15:56",
       "Headline": "සංඥා භාෂා බැති ගී සරණියක්",
       "News Content": "පොසොන් පොහොය නිමිති කොට ගෙන ඊයේ (03) පොසොන් පෝදා සිරිකොත පක්ෂ මූලස්ථානයේදී ⁣විවිධ ආගමික උත්සව කීපයක් පැවැත්වුණු අතර ලෝකයේ ප්‍රථම වරට සංඥා භාෂා බැති ගී සරණියක් ද පැවැත්වුණා.\nවිශේෂ අවශ්‍යතා ඇති මෙම පුද්ගලයින් සමාජගත වීමට සවි බලයක් වශයෙන් මෙම සංඥා භාෂා භක්ති ගී ප්‍රසංගය එක්සත් ජාතික විශේෂ අවශ්‍යතා සංසදයේ සභාපති අශාදි පෙරේරා මහත්මියගේ ප්‍රධානත්වයෙන් සංවිධානය කර තිබුණා.\nමෙම බැති ගී සරණිය ජාත්‍යන්තර විද්‍යුත් මාධ්‍යවල ද විකාශනය කරනු ලැබුවේ ප්‍රථම වරටය.\nමේ අනුව මෙම බැති ගී සරණිය සදහා සහභාගී වූයේ ශ්‍රවණාබාධිත සහ කථන හැකියාව යන දෙකම නොහැකි පිරිස් වන අතර ඒ හේතුවෙන් සංඥා භාවිතයෙන් මෙම බැති ගී සරණිය පවත්වා තිබෙනවා.\nමෙම බැති ගී සරණියට ශ්‍රී ලංකාවේ සෑම දිස්ත්‍රික්කයක්ම නියෝජනය වන ලෙස සාමාජිකයන් සහභාගී කරවාගෙන තිබීම විශේෂත්වයක්.",
       "URL": "https://www.hirunews.lk/337023/සංඥා-භාෂා-බැති-ගී-සරණියක්",
       "Category": "Local News",
       "Parent URL": "https://www.hirunews.lk/local-news.php?pageID=295"
}