{
       "Source": "hirunews",
       "Timestamp": "Thursday, 02 September 2021 - 15:24",
       "Headline": "කොරෝනා ආසාදිත මවක් තෙවන දරුවා බිහි කිරීමෙන් පසු මිය යයි",
       "News Content": "කොරෝනා ආසාදිත වූ මවක් සිසේරියන් සැත්කමකින් තම තුන් වන දරුවා බිහි කර දැඩි සත්කාර ඒකකයේ ප්‍රතිකාර ලබමින් සිටියදී මිය ගොස් තිබෙනවා.\nගම්පහ - මාකවිට ප්‍රදේශයේ පදිංචි 31 හැවිරිදි මවකුයි මෙලෙස ගම්පහ මහ රෝහලේදී ජීවිතක්ෂයට පත්වී ඇත්තේ.\nඅදාළ මව උණ රෝගී තත්ත්වයක් හේතුවෙන් ගම්පහ රෝහලට ඇතුළත් කර ඇති අතර පසුව රෝහලේ වෛද්‍යවරුන් විසින් සිසේරියන් සැත්කමක් සිදුකොට දරුවා බිහි කර තිබෙනවා.\nකෙසේ වෙතත්, බිළිදා යහපත් සෞඛ්‍ය තත්ත්වයෙන් පසුවන බවයි රෝහල් ආරංචි මාර්ග සදහන් කළේ.",
       "URL": "https://www.hirunews.lk/281208/කොරෝනා-ආසාදිත-මවක්-තෙවන-දරුවා-බිහි-කිරීමෙන්-පසු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=1715"
}