{
       "Source": "hirunews",
       "Timestamp": "Saturday, 27 May 2023 - 15:15",
       "Headline": "ඇමරිකාවට පළා යෑමට උත්සහ කළ පිරිසක් මෙක්සිකෝවේ දී පොලිස් අත්අඩංගුවට",
       "News Content": "කන්ටේනර් රථයක සැඟවී ඇමරිකාවට පලායෑමට උත්සාහ කළ 175 දෙනෙකු මෙක්සිකෝවේදී අල්ලයි\nකන්ටේනර් රථයක් තුළ සැඟවී සිටි සරණාගතයින් 175 දෙනෙකු මෙක්සිකානු බලධාරීන් විසින් සොයාගෙන තිබෙනවා.\nදකුණු දිග මෙක්සිකෝවේ චියාපාස්හි පිහිටි දේශසීමා මුරපොලේදී සිදුකළ පරීක්ෂාවේ දී කන්ටේනරයේ පිටුපස කොටසේ සැඟව සිටි මෙම පිරිස සොයාගෙන තිබෙනවා.\nසරණාගතයින් පිරිස ඇමරිකාව වෙත යෑම සඳහා මෙලෙස සැඟවී සිට ඇති අතර, ඔවුන් ග්වාතමාලාව, එල් සැල්වදෝර්, හොන්ඩියුරාස් රාජ්‍යවලින් පැමිණි පිරිස් වනවා.\nඑහි පාකිස්ථාන ජාතිකයෙකු සහ දෙමාපියන් නොමැතිව ළමයින් 28 දෙනෙකු ද සිට ඇති බවයි විදෙස් වාර්තා සඳහන් කරන්නේ.\nලතින් ඇමරිකාවේ පවතින දරිද්‍රතාව සහ ගැටුම් හේතුවෙන් මෙලෙස මෙක්සිකෝ දේශසීමාව හරහා ඇමරිකාවට පලායෑමට සංක්‍රමණිකයින් නිරන්තරයෙන් උත්සහ දරන බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/336377/ඇමරිකාවට-පළා-යෑමට-උත්සහ-කළ-පිරිසක්-මෙක්සිකෝවේ-දී-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=312"
}