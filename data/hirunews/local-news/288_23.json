{
       "Source": "hirunews",
       "Timestamp": "Wednesday, 07 June 2023 - 9:59",
       "Headline": "දේශපාලනයට පිවිසෙන්නන්ටත් බදු ගොනුවක්  විවෘත කෙරේ - රංජිත් සියඹලාපිටිය",
       "News Content": "දේශපාලනයට පිවිසෙන ප්‍රාදේශීය සභා අපේක්ෂකයන්ගේ සිට සියලු‍ දේශපාලඥයින් වෙනුවෙන් බදු ගොනු විවෘත කරන බව මුදල් රාජ්‍ය අමාත්‍ය රංජිත් සියඹලාපිටිය ප්‍රකාශ කළා.\nරුවන්වැල්ල ප්‍රදේශයේ ඊයේ (06) පැවති වැඩසටහනකින් අනතුරුව මාධ්‍යවේදින් නැගූ ප්‍රශ්නයකට පිළිතුරු ලබාදෙමිනුයි ඔහු මේ බව කියා සිටියේ.\nඑමෙන්ම කලාපීය බලශක්ති ජාලගතකිරීමේ වැඩපිළිවෙල කඩිනම් කරමින් 2030 වන විට ශ්‍රී ලංකාව සහ ඉන්දියාව අතර විදුලිබලජාල ඒකාබද්ධ කිරීමට අවශ්‍ය ප්‍රමුඛත්වය ලබාදීමට රජය තීරණය කර තිබෙනවා.\nඒ අනුව මෙම ව්‍යාපෘතිය ක්‍රියාත්මක කිරීමට අවශ්‍ය තාක්ෂණික අවබෝධය සහ ව්‍යාපෘති ක්‍රියාත්මක කිරීමේදී ව්‍යාපාරික රාමුව සකස් කිරීමට අවශ්‍ය සහය ලෝක බැංකුව මගින් ලබාදෙමින් පවතින බවයි විදුලි හා බලශක්ති අමාත්‍යාංශය නිවේදනය කළේ.",
       "URL": "https://www.hirunews.lk/337248/දේශපාලනයට-පිවිසෙන්නන්ටත්-බදු-ගොනුවක්-විවෘත-කෙරේ-රංජිත්-සියඹලාපිටිය",
       "Category": "Local News",
       "Parent URL": "https://www.hirunews.lk/local-news.php?pageID=288"
}