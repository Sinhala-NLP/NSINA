{
       "Source": "hirunews",
       "Timestamp": "Sunday, 20 December 2020 - 16:38",
       "Headline": "කෙරවලපිටිය කර්මාන්තපුර මාර්ගය සංවර්ධනය කිරීම ඇරඹේ",
       "News Content": "ආයෝජන අවස්ථා පුළුල් කිරීම හා ආයෝජකයින් දිරිගැන්වීම උදෙසා යටිතල පහසුකම් සංවර්ධනය කිරීමේ රජයේ වැඩපිළිවෙල යටතේ කෙරවලපිටිය කර්මාන්තපුර මාර්ගය සංවර්ධනය කිරීම අද (20) ආරම්භ වුණා.\nඒ, ග්‍රාමීය මාර්ග හා අවශේෂ යටිතල පහසුකම් රාජ්‍ය අමාත්‍ය නිමල් ලංසාගේ ප්‍රධානත්වයෙන්.\nමෙම මාර්ගය අධිවේගී මාර්ගයට ප්‍රවේශ මාර්ගයක් ද වන අතර, නව සංවර්ධන වැඩපිළිවෙල යටතේ එම මාර්ගය මං තීරු 4ක් යටතේ ඉඳිකෙරෙනු ඇති.\nඒ සඳහා ඇස්තමේන්තුගත මුදල රුපියල් මිලියන 300ක්.",
       "URL": "https://www.hirunews.lk/257477/කෙරවලපිටිය-කර්මාන්තපුර-මාර්ගය-සංවර්ධනය-කිරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2263"
}