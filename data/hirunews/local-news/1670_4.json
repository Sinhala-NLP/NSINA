{
       "Source": "hirunews",
       "Timestamp": "Saturday, 25 September 2021 - 8:33",
       "Headline": "ඉන්දියාව ලබන මාසයේ එන්නත් මිලියන 08ක් අපනයනයට සූදානම්",
       "News Content": "ලබන මස අග වනවිට කොරෝනා එන්නත් මිලියන 08ක් පමණ අපනයනය කිරීමට අපේක්ෂා කරන බව ඉන්දීය අග්‍රාමාත්‍ය නරේන්ද්‍ර මෝදි, අමෙරිකාවේ වොෂින්ටන් නුවරදී ප්‍රකාශ කළා.\nඉන්දියාවේ කොරෝනා එන්නත් අපනයනය පසුගිය අප්‍රේල් මාසයේ සිට නතර වූයේ එරට වසංගත තත්ත්වය උත්සන්න වීම හේතුවෙන්.\nඉන්දීය අග්‍රාමාත්‍ය නරේන්ද්‍ර මෝදි වොෂින්ටනයේදී ඊයේ අමෙරිකානු ජනාධිපති ජෝ බයිඩ්න් මෙන්ම ජපාන සහ ඕස්ට්‍රේලියානු නායකයින්ද මුණ ගැසුණා.\nඒ, ඉන්දු - පැසිෆික් කලාපයේ සහයෝගීතාව පිළිබඳ සිව් පාර්ශවික සාකච්ඡා සඳහායී.\nඒ, කලාපය තුළ චීනයේ ආධිපත්‍යය සමනය කිරීමේ පියවරක් ලෙසයි සැලකෙන්නේ.\nමෙම හමුවේදී ලබන වසර අවසාන වනවිට ආසියාකරය පුරා කොරෝනා එන්නත් බිලියනයක් බෙදාහැරීමට එකඟත්වය පළව තිබෙනවා.\nඉන්දියාව එහි පාර්ශවකරුවෙකු ලෙස කටයුතු කරනු ඇති.",
       "URL": "https://www.hirunews.lk/283170/ඉන්දියාව-ලබන-මාසයේ-එන්නත්-මිලියන-08ක්-අපනයනයට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=1670"
}