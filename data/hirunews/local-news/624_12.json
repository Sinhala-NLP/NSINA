{
       "Source": "hirunews",
       "Timestamp": "Wednesday, 04 January 2023 - 11:28",
       "Headline": "මත්පැන් බෝතලයක වීදුරු කටු තිබුණු බවට පාරිභෝගික අධිකාරියට පැමිණිල්ලක්",
       "News Content": "පාරිභෝගිකයකු මත්පැන් අලවිසලකින් මිල දී ගත් කාල බෝතලයක වීදුරු කටු තිබුණු බවට පාරිභෝගික අධිකාරියට පැමිණිල්ලක් ලැබී තිබෙනවා.\nසමස්ත ලංකා පාර්භෝගික එකමුතුව, අල්ලස හා දූෂණයට එරෙහි පුරවැසි බලය සහ මගෙන් රටට සංවිධානයේ ක්‍රියාකාරින් විසිනු යි මෙම පැමිණිල්ල ඉදිරිපත් කර ඇත්තේ.\nවත්තල එඬේරමුල්ල ප්‍රදේශයේ පිහිටි අලවිසලකින් මෙම මත්පැන් බෝතලය අදාළ පුද්ගලයා විසින් මිල දී ගෙන ඇති බව සඳහන්.\nඔහු එම මත්පැන් බෝතලය පානය කිරීමට සූදානම් වන අවස්ථාවේ දී යි බෝතලය තුළ වීදුරු කටු ඇති බව හඳුනාගෙන ඇත්තේ.",
       "URL": "https://www.hirunews.lk/324242/මත්පැන්-බෝතලයක-වීදුරු-කටු-තිබුණු-බවට-පාරිභෝගික-අධිකාරියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=624"
}