{
       "Source": "hirunews",
       "Timestamp": "Tuesday, 17 January 2017 - 19:14",
       "Headline": "අගමැතිගෙන් මහාචාර්යවරයෙකුට ආරාධනා",
       "News Content": "ඉදිරි ආර්ථික සංවර්ධන සැළසුම් සඳහා උපදෙස් ලබාදීමට මෙරට සංචාරයක නිරතවන ලෙස කොළොම්බියා විශ්වවිද්‍යාලයේ ජාත්‍යන්තර සහ මහජන සබඳතා අංශයේ මහාචාර්ය ජෝසප් ස්ටිග්ලිට්ස් ට අග්‍රාමාත්‍ය රනිල් වික්‍රමසිංහ විසින් ආරාධනා කර තිබෙනවා.\nඒ, ස්විට්සර්ලන්තයේ ඩෙවෝස් නුවර පැවැත්වෙන ලෝක ආර්ථික සමුළුව අවස්ථාවේ පැවති සාකච්ඡාවකදියි.\nශ්‍රී ලංකාවේ අනාගත ආර්ථික සහ සංවර්ධන අපේ්ක්ෂාවන් පිළිබඳව මෙහිදී විමසා බැලුනා.\n2030 වසර වනවිට ශ්‍රී ලංකාව ඉහළ ආදායම් ලබන රටක් බවට පත්වීමට අපේක්ෂා කරන බව පැවසූ අග්‍රාමාත්‍යවරයා ජාතික ආණ්ඩුව ඒ සඳහා පියවර රැසක් ගනිමින් සිටින බවද ප්‍රකාශ කර තිබෙනවා.",
       "URL": "https://www.hirunews.lk/152271/අගමැතිගෙන්-මහාචාර්යවරයෙකුට-ආරාධනා",
       "Category": "Local News",
       "Parent URL": "https://www.hirunews.lk/local-news.php?pageID=4705"
}