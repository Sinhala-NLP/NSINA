{
       "Source": "hirunews",
       "Timestamp": "Tuesday, 01 January 2019 - 15:54",
       "Headline": "ගිනි අවි පෙන්වා වෙළඳසැලකින් මුදල් කොල්ලකයි",
       "News Content": "ගාල්ල හිරිඹුර ප්‍රදේශයේ වෙළඳසැලකට පැමිණි දෙදෙනෙකු එහි සේවකයන් බියගන්වා මුදල් කොල්ලකා පළාගොස් තිබෙනවා.\nයතුරුපැදියකින් පැමිණි සැකකරුවන් ගිනි අවියක් පෙන්වා මුදල් කොල්ලකා පළාගොස් ඇති බවයි අප වාර්තාකරු කියාසිටියේ.\nකොල්ලකෑමට ලක්ව ඇති මුදල රුපියල් ලක්ෂ 5 කට අධිකයි.\nසැකකරුවන් අත්අඩංගුවට ගැනීම සඳහා ගාල්ල පොලිසිය පරීක්ෂණ ආරම්භ කර තිබෙනවා.\nයතුරුපැදියෙන් පැමිණි පුද්ගලයන් දෙදෙනා මුදල් කොල්ලකන ආකාරය වෙළඳසැලේ සවිකර තිබු CCTV කැමරාවල  ද සටහන් වී තිබෙනවා.",
       "URL": "https://www.hirunews.lk/207259/ගිනි-අවි-පෙන්වා-වෙළඳසැලකින්-මුදල්-කොල්ලකයි",
       "Category": "Local News",
       "Parent URL": "https://www.hirunews.lk/local-news.php?pageID=3577"
}