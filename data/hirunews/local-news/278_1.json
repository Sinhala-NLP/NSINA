{
       "Source": "hirunews",
       "Timestamp": "Sunday, 11 June 2023 - 16:02",
       "Headline": "දෙවිනුවර ශ්‍රී විෂ්ණු දේවාලයේ සිටින ලසඳා කෙනෙරගේ වම් ඇස පුර්ණ අන්ධභාවයට ලක්වීමේ අවදානමක් (වීඩියෝ)",
       "News Content": "මාතර - දෙවිනුවර ශ්‍රී විෂ්ණු දේවාලයේ සිටින ලසඳා නමැති කෙනෙරගේ වම් ඇස පුර්ණ අන්ධභාවයට ලක්වීමේ අවදානමක් ඇති බව සත්ව ගවේෂක ලලිත් නානායක්කාර පවසනවා.\nඇසට අවශ්‍ය ඖෂධ නිසි කලට නොයෙදීම සහ රැකබලා ගැනීමේ දුර්වලතා හේතුවෙන් මෙම තත්ත්වය උද්ගතව ඇති බවයි ඔහු පෙන්වා දෙන්නේ.\nපින්නවල අලි අනාථාගාරයේ සිටි ලසඳා මාතර - දෙවිනුවර ශ්‍රී විෂ්ණු දේවාලයට හිමිවන්නේ හිටපු ජනපති මහින්ද රාජපක්ෂ මහතාගෙන් ලද පරිත්‍යාගයක් ලෙසයි.\nඅවුරුදු 29ක් පමණ වයසැති ලසඳාගේ වම් ඇසේ සුද තත්වයක් හටගෙන ඇති බව සත්වවේදීන් පෙන්වා දෙනවා.\nඇසට අවශ්‍ය ඖෂධ නිසි කලට නොයෙදීම සහ රැකබලා ගැනීමේ දුර්වලතා හේතුවෙන් ලසඳාගේ වම් ඇස පුර්ණ අන්ධභාවයට ලක්වීමේ අවදානමක් පවතින බවයි සත්ව ගවේෂක ලලිත් නානායක්කාර පවසන්නේ.",
       "URL": "https://www.hirunews.lk/337625/දෙවිනුවර-ශ්‍රී-විෂ්ණු-දේවාලයේ-සිටින-ලසඳා-කෙනෙරගේ-වම්-ඇස-පුර්ණ-අන්ධභාවයට-ලක්වීමේ-අවදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=278"
}