{
       "Source": "hirunews",
       "Timestamp": "Thursday, 21 April 2016 - 7:01",
       "Headline": "භික්ෂු දුක් ගැනවිලි අහන්න විශේෂ කමිටුවක්",
       "News Content": "ජාතික බෞද්ධ බුද්ධි මණ්ඩලය ජනාධිපති මෛත්‍රිපාල සිරිසේනගේ ප්‍රධානත්වයෙන් ඊයේ ජනාධිපති කාර්යාලයේදී රැස්වුණා.\nදිවයිනේ සියලූම පළාත් ආවරණය වන අයුරින් භික්ෂුන් වහන්සේලා 29 දෙනෙකුගෙන් මෙම ජාතික බෞද්ධ බුද්ධි මණ්ඩලය සමන්විතයි.\nබෞද්ධ දර්ශනයේ ආභාෂය ලබන නව ශ්‍රී ලාංකීය ජාතියක් ගොඩනැගීමට අවශ්‍ය වන පදනම සකසා ගනිමින් යහපත් ශ්‍රී ලංකාවක් බිහි කිරීම උදෙසායි මෙම බුද්ධි මණ්ඩලය ආරම්භ කරනු ලැබුවේ.\nබුද්ධි මණ්ඩලයේ කාර්යභාරය පිළිබඳව මල්වතු අස්ගිරි මහ නායක හිමියන්ද දැනුවත් කළ බවයි ජනාධීපතිවරයා වෙත අදහස් දක්වමින් එහි භික්ෂූන් වහන්සේලා සඳහන් කර ඇත්තේ.\nතරුණ භික්ෂූන් වහන්සේලාගේ අභිවෘද්ධිය වෙනුවෙන් කටයුතු කිරීමට සහ දුක්ගැනවිලිවලට සවන්දීම සඳහා විශේෂ කමිටුවක් පත් කිරීමටද එහිදී යෝජනා වී තිබෙනවා.",
       "URL": "https://www.hirunews.lk/131354/භික්ෂු-දුක්-ගැනවිලි-අහන්න-විශේෂ-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=5080"
}