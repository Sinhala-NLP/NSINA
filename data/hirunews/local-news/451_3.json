{
       "Source": "hirunews",
       "Timestamp": "Monday, 27 March 2023 - 13:38",
       "Headline": "දේශීය බිත්තර කර්මාන්තකරුවන්ගෙන් ඉල්ලීමක් (වීඩියෝ)",
       "News Content": "දේශීය බිත්තර කර්මාන්තය ආරක්ෂා කිරිමට වහා මැදිහත්වන්නැයි නිෂ්පාදකයන් රජයෛන් ඉල්ලීමක් කරනවා.\nසමස්ත ලංකා බිත්තර නිෂ්පාදක සංගමයේ භාණ්ඩාගාරික විජය අල්විස් අද (27) පැවති මාධ්‍ය හමුවකදී කියා සිටියේ බිත්තර නිෂ්පාදනය පහත වැටී ඇති අතර, දෛනිකව නිෂ්පාදනය වන්නේ බිත්තර ලක්ෂ 2 ක් පමණ බවයි.\nමේ අතර අඩු ආදායම්ලාභි පවුල් ලක්ෂ 29 කට නොමිලේ සහල් බෙදාදීමේ වැඩසටහන අගුණකොලපැලැස්ස සහ වීරකැටිය ප්‍රදේශවලින් අද ආරම්භ වුණා.\nමෙවර මහකන්නයේදී ගොවි ජනතාවගෙන් රජය මිලදී ගත් වී තොග, සහල් බවට පත් කර ඒවා මෙසේ අඩු ආදායම්ලාභී පවුල් අතර බෙදාහැරෙන බවයි විෂයභාර අමාත්‍ය මහින්ද අමරවීර කියා සිටියේ.\nඑක් පවුලකට මසකට සහල් කිලෝග්‍රෑම් 10 ක් බැගින් මාස දෙකක් සහල් නොමිලේ ලබාදීමට රජය තීරණය කර තිබෙනවා.\nමෙම සහල් සහනාධාරය පළමුව පවුල් ලක්ෂ විස්සකට ලබාදීමට සැළසුම් කර තිබුණත් පසුව එය ලක්ෂ 29 ක් දක්වා ඉහළ දැමීමට කටයුතු කළා.\nකොළඹ, ගම්පහ, කළුතර, මහනුවර, රත්නපුර, ගාල්ල සහ මාතර ඇතුලු තවත් දිස්ත්‍රික්ක කිහිපයකට පළමු අදියර යටතේ සහල් බෙදාහැරීම සිදු කෙරෙනවා.\nඑමෙන්ම මෙවර වී අස්වැන්න නෙළීම ආරම්භ කළ ද තමන්ට වී සඳහා නිසි මිලක් නොලැබෙන බවට පොළොන්නරුව දිස්ත්‍රික්කයේ ලංකාපුර - පුලස්තිගම ගොවීන් චෝදනා කරනවා.\nඔවුන් රජයෙන් ඉල්ලා සිටින්නේ වී කිලෝවක් සඳහා රුපියල් 100 ත් 120 ත් අතර මිලක් ලබාදෙන ලෙසයි.",
       "URL": "https://www.hirunews.lk/331057/දේශීය-බිත්තර-කර්මාන්තකරුවන්ගෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=451"
}