{
       "Source": "hirunews",
       "Timestamp": "Tuesday, 27 August 2019 - 14:34",
       "Headline": "කොළඹ හිටපු ප්‍රධාන අධිකරණ වෛද්‍ය නිලධාරී ආනන්ද සමරසේකරට අධිචෝදනා භාරදෙයි",
       "News Content": "කොළඹ හිටපු ප්‍රධාන අධිකරණ වෛද්‍ය නිලධාරී මහාචාර්ය ආනන්ද සමරසේකරට කොළඹ මහාධිකරණ විනිසුරු මංජුල තිලකරත්න ඉදිරියේ අද අධිචෝදනා භාරදුන්නා.\nඒ රගර් ක්‍රීඩක වසීම් තාජුඩීන් ඝාතනයේ සාක්ෂි වසන් කිරීමේ චෝදනාව යටතේ ඔහුට එරෙහිව නීතිපතිවරයා පවරා ඇති නඩුවට අදාලවයි.\nමෙම නඩුවට පෙනී සිටින ලෙස මීට පෙර  ඔහුට සිතාසි නිකුත් කර තිබූ අතර, ඒ අනුවයි ඔහු අද අධිකරණයේ පෙනී සිටියේ.\nඑහිදී ඔහුට අධිචෝදනා භාරදී රුපියල් 25,000 ක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප දෙකක් මත මුදාහැරුණා.\nනඩුව යළි සැප්තැම්බර් 19 වනදා කැඳවනු ඇති.",
       "URL": "https://www.hirunews.lk/223076/කොළඹ-හිටපු-ප්‍රධාන-අධිකරණ-වෛද්‍ය-නිලධාරී-ආනන්ද-සමරසේකරට-අධිචෝදනා-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=3177"
}