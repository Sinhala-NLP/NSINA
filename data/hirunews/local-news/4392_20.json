{
       "Source": "hirunews",
       "Timestamp": "Tuesday, 01 August 2017 - 8:19",
       "Headline": "දිවයිනේ ප්‍රදේශ කිහිපයකට අද දිනයේත් වැසි",
       "News Content": "ජාතික ගොඩනැගිලි පර්යේෂණ සංවිධානය දිස්ත්‍රික්ක දෙකකට නිකුත් කළ නාය යාමේ අනතුරු ඇගවීමේ නිවේදනය අද පස්වරුව දක්වා ක්‍රියාත්මකයි.\nරත්නපුර සහ මාතර දිස්ත්‍රික්ක දෙකෙහි අධිකවැසි සහිත කාලගුණ තත්වය හේතුවෙන් මෙම නිවේදනය නිකුත් කළ ද මේ වන විට කිසිදු අයහපත් තත්වයක් වාර්තා වී නැහැ.\nකෙසේ වෙතත්, අද දිනයේදී මුලතිව්, රත්නපුර, කෑගල්ල, මහනුවර සහ කළුතර දිස්ත්‍රික්කවල මිලිමීටර් 50ක් පමණ වූ තද වැසි බලාපොරොත්තු විය හැකි බව කාලගුණ විද්‍යා දෙපාර්තමේන්තුව ප්‍රඛාශ කළා.\nගිගුරුම් සහිත වැසි ඇති වන විට ඇතැම් ප්‍රදේශවලට තාවකාලිකව තද සුළං ද ඇති විය හැකි බවයි එම දෙපාර්තමේන්තුව නිකුත් කළ නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/167283/දිවයිනේ-ප්‍රදේශ-කිහිපයකට-අද-දිනයේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4392"
}