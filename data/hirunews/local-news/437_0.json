{
       "Source": "hirunews",
       "Timestamp": "Monday, 03 April 2023 - 19:47",
       "Headline": "අවුරුද්දට කෙසෙල් මිල පහළට",
       "News Content": "සිංහල සහ දෙමළ අලුත් අවුරුද්ද සැමරීම සඳහා ජනතාව මේ වන විට ලහි ලහියේ සූදානම් වනවා.\nමේ වන විට වෙළඳපලේ එළවළු මිල ගණන් ඇතුළු අත්‍යාව්‍යශ භාණ්ඩ රැසක මිල පහත බැස තිබෙනවා.\nඑළවලුවලට අමතරව අවුරුදු සමයේ වැඩි වශයෙන් පරිභෝජනයට ගන්නා කෙසෙල් මිල ගණන් ද අද (03) වන විට පහත බැස ඇති බවයි වෙළඳපල ආරංචිමාර්ග සඳහන් කළේ.\nසීනී කෙසෙල් සහ ඇඹුල් කෙසෙල් කිලෝග්‍රෑමයක් අද (03) වන විට රුපියල් 150 දක්වා පහත බැස තිබෙනවා.\nඑමෙන්ම පසුගිය දින වල රුපියල් 120 දක්වා ඉහළ ගොස් තිබූ පොල් ගෙඩියක මිල ද මේ වන විට රුපියල් 90 දක්වා පහත බැස ඇති බවයි ආර්ථික මධ්‍යස්ථාන සඳහන් කළේ.\nකෙසේ වෙතත් අලුත් අවුරුද්ද සඳහා වැඩි වශයෙන් යොදා ගන්නා කේක් මිල ගණන් තවමත් පවතින්නේ ඉහළ අගයකයි.\nඒ, බිත්තර ඇතුළු අනෙකුත් අමුද්‍රව්‍යවල මිල ඉහළ යාම හේතුවෙන්.\nපිටකොටුව ස්වයං රැකියා වෙළඳ සංගමයේ සභාපති ප්‍රදීප් චාල්ස් පිටකොටුව වෙළඳපලේ මිල ගණන් සහ පාරිභෝගිකයින් භාණ්ඩ මිලදී ගැනීම සම්බන්ධයෙන් මෙලෙස අදහස් පළ කළා.",
       "URL": "https://www.hirunews.lk/331632/අවුරුද්දට-කෙසෙල්-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=437"
}