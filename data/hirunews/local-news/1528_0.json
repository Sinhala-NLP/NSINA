{
       "Source": "hirunews",
       "Timestamp": "Tuesday, 30 November 2021 - 10:30",
       "Headline": "ගෑස් ආශ්‍රිත සිද්ධි සොයා බලන්න කමිටුවක් පත් කරන්නැයි ජනපතිගෙන් උපදෙස්",
       "News Content": "ගෘහස්ථ ගෑස් සිලින්ඩර ආශ්‍රිත සිදුවීම් සම්බන්ධයෙන් සොයා බැලීමට රාජ්‍ය ආයතන සම්බන්ධ කර ගනිමින් කමිටුවක් පත් කිරීම සඳහා ජනාධිපති ගෝඨාභය රාජපක්ෂ උපදෙස් ලබාදී තිබෙනවා.\nපාරිභෝගික ආරක්ෂක රාජ්‍ය අමාත්‍ය ලසන්ත අලගියවන්න අද පාර්ලිමේන්තුවේදී කියා සිටියේ ඊට අදාළ වාර්තාව ලබන සිකුරාදා ලබා දීමට නියමිත බවයි.\nඑමෙන්ම මෙම සිදුවීම් සම්බන්ධයෙන් සොයා බැලීම සඳහා විශේෂ උපදේශක කාරක සභාවක් හෙට පෙරවරු 09ට රැස්වීමට නියමිතයි.\nසභානායක අමාත්‍ය දිනේෂ් ගුණවර්ධනගේ ඉල්ලීම පරිදි කථානායක මහින්ද යාපා අබේවර්ධන විසින් මෙම උපදේශක කාරක සභාව කැදවීමටයි අද(30) පාර්ලිමේන්තුවේදී තීරණය කළේ.",
       "URL": "https://www.hirunews.lk/289599/ගෑස්-ආශ්‍රිත-සිද්ධි-සොයා-බලන්න-කමිටුවක්-පත්-කරන්නැයි-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1528"
}