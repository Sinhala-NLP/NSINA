{
       "Source": "hirunews",
       "Timestamp": "Sunday, 30 May 2021 - 12:45",
       "Headline": "වැලිකන්දේ වැලි ජාවාරම (වීඩියෝ)",
       "News Content": "මාඳුරුඔයේ අනවසරයෙන් වැලි ගොඩදැමූ පුද්ගලයින් පිරිසක් භූ විද්‍යා හා පතල්කැ නීම් කාර්යාංශයේ වැටලීම් නිලධාරීන් සිය භාරයට ගනුලැබුවා.\nප්‍රදේශවාසීන් පෙන්වා දෙන්නේ දේශපාලනඥයෙකු මැදිහත්වීමෙන් මෙම ජාවාරම සිදු කෙරෙන බවයි.\nමඩකලපුව දිස්ත්‍රික්කයට අයත් වැලිකන්ද ප්‍රදේශයේ වඩමුනේ පාලම ආසන්නයෙන් මාඳුරුඔයේ කොටසක මෙම වැටලීම සිදුකළා.\nසෙනසුරාදා සහ ඉරිදා දිනයන්ට බලපත්‍රානුකූලව වැලි ගොඩ දැමීම් සිදුකළ නොහැකි නමුත් කිසියම් පිරිසක් බලපත්‍ර හිමි වැලි තොටුපලට නුදුරින් ඊයේ මෙලෙස වැලි ගොඩ දමා තිබුණා.\nවැලි හෑරීමේ බලපත්‍ර මඩකලපුව දිස්ත්‍රික්යේ පුද්ගලයින්ගේ නමින් පැවතියත් එහි සේවය කරන්නේ පොළොන්නරුව දිස්ත්‍රික්කයේ පුද්ගලයින්වීම මවිතයට කරුණක්.\nමෙම වැටලීමේදී පුද්ගලයින් 5 දෙනෙකු භූ විද්‍යා වැටලීම් නිලධාරීන් භාරයට ගැණුනු අතර ඔවුන් වාලච්චේන පොලීසිය වෙත රැගෙන ගොස් තිබුණා.\nවාලච්චේන පොලිස් පරිශ්‍රයේ දී මෙවන් කතාබහක් ඇති වුණා\nනීතිය ක්‍රියාත්මක කිරීමට නිලධාරීන් හට පැය 5 කට ආසන්න වේලාවක් ගතවී තිබූ බැවින් ඒම කාලය පුරා භූ විද්‍යා හා පතල් කැනීම් කාර්යාංශෙය් නිලධාරීන්ට වාලච්චේන පොලිස් පරිශ්‍රයේ රැඳී සිටීමට සිදුවූණා.\nඅත්අඩංගුවට ගත් පිරිස අද වාලච්චේන මහේස්ත්‍රාත් අධිකරණයට ඉදිරිපත්කි රීමට නියමිතයි.",
       "URL": "https://www.hirunews.lk/272857/වැලිකන්දේ-වැලි-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1919"
}