{
       "Source": "hirunews",
       "Timestamp": "Friday, 14 December 2018 - 15:46",
       "Headline": "CCTV කැමරාවේ සටහන් වූ අනතුර",
       "News Content": "හැටන් කුඩාගම ප්‍රදේශයේදී වෑන් රථයක් ත්‍රී රෝද රථක ගැටීමෙන් සිදුවු රිය අනතුරකින් පුද්ගලයෙකු තුවාල ලබා තිබෙනවා.\nඊයේ රාත්‍රී 7 ට පමණ අනතුර සිදුව ඇති බවයි අප වාර්තාකරු සඳහන් කළේ.\nනුවරඑළිය සිට මස්කෙළිය දක්වා ධාවනය වූ වෑන් රථයක් ඉදිරියෙන් ධාවනය වෙමින් තිබු ත්‍රී රෝද රථයක ගැටීමෙන් අනතුර සිදුව තිබෙනවා.\nත්‍රී රෝද රථයට මගියෙකු නංවා ගැනීමට නතර කළ අවස්ථාවේ පිටුපසින් පැමිණි වෑන් රථය එහි ගැටී තිබෙනවා.\nපසුව ත්‍රී රෝද රථය මාර්ගයේ පෙරලී ගොස් තිබෙනවා.\nඑහි රියදුරා තුවාල ලබා කොටගල රෝහලට ඇතුලත් කර ඇති අතර වෑන් රථයේ අධික වේගය අනතුරට හේතුව බවයි හැටන් පොලිසිය සඳහන් කර ඇත්තේ.\nමෙම අනතුර එම ස්ථානයේ ගොඩනැගිල්ලක සවිකර තිබු CCTV කැමරාවක සටහන් වී තිබුනා.",
       "URL": "https://www.hirunews.lk/206144/cctv-කැමරාවේ-සටහන්-වූ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3605"
}