{
       "Source": "hirunews",
       "Timestamp": "Sunday, 27 June 2021 - 20:03",
       "Headline": "නිරපරාදේ සිරගත වූ දුමින්දට යුක්තිය ඉටු වුණු හැටි (වීඩියෝ)",
       "News Content": "හිටපු පාර්ලිමේන්තු දුමින්ද සිල්වා මහතාට ජනාධිපති සමාව ලබා දීම සහ සමගි ජන බලවේගය ඊට දැක්වූ ප්‍රතිචාරය සම්බන්ධයෙන් මව්බිම ඉරිදා ජාතික පුවත්පත අද විශේෂ වාර්තාවක් පළ කර තිබෙනවා .\nඉන් එක් වාර්තාවක් සම්පාදනය කර තිබුණේ නීතිය නැවූ හැටි හඬපටවලින් එළියට එද්දීත් නිරපරාදේ සිරගතව සිටි දුමින්දට යුක්තිය ඉටුවුණු හැටි මැයෙන්.\nඑහිදී අනාවරණ කර ඇත්තේ දුමින්ද සිල්වා මහතාට එරෙහි නඩු තීන්දුව ලබා දීම සඳහා එවකට යහපාලන ආණ්ඩුවේ සිටි රංජන් රාමනායක ඇතුලු පාර්ශ්ව සිදුකළ බලපෑම් සහ උසස්වීම් බලාපොරොත්තුවෙන් විනිසුරු පද්මිණි රණවක නඩු තීන්දු ලබා දුන් ආකාරය පිළිබඳවයි.\nඊට අදාල හඩ පට රැසක් පසුගිය කාලයේ සමාජ මාධ්‍ය ඔස්සේ පුලුල් ලෙස සංසරණය වුණා.\nදැන් ඔයාගේ ටාගට් එකත් දුමින්ද යවන එක. මගෙත් ටාගට් එක දුමින්ද යවන එක.\nභාරතගේ වයිෆ්ගේ ටාගට් එකත් දුමින්ද යවන එක. හිරුණිකාගේ ටාගට් එකත් දුමින්ද යවන එක.\n- ඔව් ඔව්\n- ගුඩ් ඊවිනින්. කොහොමද? හෙට අපට බෑඩ් නිවුස් එකක් එයිද? ගුඩ් නිවුස් එකක් එයිද?\n- අනිවාර්යෙන්ම ගුඩ් නිවුස් එකක් එනවා. සර් උසාවි එනවා නේද?\n- අනේ ඒක ඔයා වෙනස් කරන්න එපා. අපේ හිත් කඩන්න නම් එපා.\n- නෑ නෑ ඒක වෙනස් වෙන්නේ නෑ. ඩෙෆිනීට්ලි. හැබැයි මැද එක්කෙනා නිදහස් වෙන්න ලියන්නේ.\n- අම්මටසිරි මැද එක්කෙනා කියන්නේ\n- චෙයාර්මන්. ඒකට ප්‍රශ්නයක් නැහැ. අපට දෙකක් ඉන්නවා.\n- පද්මිණි හරි නේද\n- ඔව් හරි හරි\n- මට ඕන අභියාචනාධිකරණයට යන්න. දැන් වේකන්සියක් තියෙනවා. මම හැබැයි ලිස්ට් එකේ ඉන්නේ නවයට.\n- ඉතිං කොහොමද යන්න ඕන ප්‍රොසීඩියර් එක\n- මමත් දුමින්දව නිදහස් කලා නම් ඇත්තට, ටවුන් හෝල් බෝම්බ් බ්ලාස්ට් එකයි දුමින්දගේ කේස් එකයි දෙකම මම කළේ.\nමම නොවැම්බර් 30 ගෙදර යනවා.\nඅඩු ගානේ රිටයර් වෙන එක බලලා මට දෙන්න කියන්න. - ඉඩක් තියෙනවද වේකන්සියට\n- ඔව් අනේ පුලුවන්නම් අභියාචනාධිකරණයට දාලා දෙන්න.\nපද්මිණි හා මෛත්‍රීපාල\n- ගරු ජනාධිපතිතුමනි\n- ආ\n-\nසමාවෙන්න කතා කරන් න වුණාට\n- නෑ නෑ ප්‍රශ්නයක් නෑ\n- ඔබතුමාට පුලුවන් නම් මට අභියාචනාධිකරණයේ ස්ථානයක් ලබා දෙන්න.\nමොකද මම ජජ්මන්ට් දීලා තියෙනවා ලක්ෂ ගාණක්. ඒ වගේම මම හරි අවංකව වැඩ කරලා තියෙන්නේ රට ජාතිය වෙනුවෙන්.\nමම ඇත්තට දුමින්දගේ තීන්දුවත් දුන්නා. චන්ද්‍රිකා මැතිනියගේ බෝම්බ කේස් එක අනෙක් ජජ්ස්ලා අහන්න බයේ හිටියේ.\n- හොඳයි හොඳයි බොහොම ස්තූතියි\nමෙම සියලු හඬ පට උපුටා දක්වමින් මව්බිම ඉරිදා ජාතික පුවත්පත වාර්තා කර තිබුණේ මෙරට අධිකරණ ඉතිහාසයේ විනිසුරු අසුන වටා මෙවැනි පෙළගැසීමක් මින් පෙර නොවූ විරූ බවයි.\n(උපුටා ගැනීම)\nඑකක් දෙකක් නොව හඩපට රාශියක් එකක් පිටුපස එකක් එළියට ආවේය.\nනීතියටහා යුක්තියට එකවර පා පහර දුන් මෙවැනි සිදුවීමක් මින් ඉහත සිදුව නැත.\nදුමින්ද සිල්වාට පූර්ණ නිදහස ලබාදීම මෙරට නීති පද්ධතියේ අභිමතය හා ගෞරවය ආරක්ෂා කිරීමක් හැටියට අර්ථ දැක්වීම නිවැරදිය.\nදුමින්ද නිදහස් කිරීම ඔහුට යුක්තිය ඉටු කිරීමක් මෙන්ම ගරු අධිකරණයේ විශ්වාසය හා ගෞරවය ආරක්ෂා කිරීමකි.\nශ්‍රී ලංකාව යුක්තියෙන් තොර දේශයක් ලෙස ඉතිහාසයේ සටහන්විය යුතු නැත.\nකෙසේ හෝ අවසානයේ සිදු වූ වරද නිවැරදි වී දුමින්ද සිල්වා නිදහස් විය.\n(උපුටා ගැනීම අවසන්)\nමේ අතර ජනාධිපති ගෝඨාභය රාජපක්ෂ මහතා ගත් තීන්දුව සම්බන්ධයෙන් සමගි ජනබලවේගය නිකුත් කළ ප්‍රවෘත්ත නිවේදනය සම්බන්ධයෙන්ද මව්බිම ඉරිදා ජාතික පුවත්පත\nසජබ යන්නේ කොහේද මල්ලේ පොල් න්‍යා ය මෙන්න යනුවෙන් තවත් වාර්තාවක් සම්පාදනය කර තිබුණා.\n(උපුටා ගැනීම)\nසමගි ජන බලවේගය රන්ජන් රාමනායකට සමාව දෙන ලෙස ඉල්ලමින් ජනපතිට ලියුම් පිට ලියුම් යැවූ බව රහසක් නොවේ. රංජන් රාමනායකට ජනපති සමාව ලබා ගන්නට සජබ නායකයා දස වතාවකට වඩා ජනාධිපති ගෝඨාභය රාජපක්ෂට කතා කර තිබේ.\nඅධිකරණ තීන්දුවට අනුව මරණ දණ්ඩනය නියම වූ ජූඩ් ශ්‍රමන්ත ජයමහට ජනාධිපති මෛත්‍රී සමාව දෙන විට සජිත් ප්‍රේමදාසත් රංජිත් මද්දුම බණ්ඩාරත් එදා පැවති ආණ්ඩුවේ කැබිනට් ඇමතිවරුය.\nඔවුහු එදා මීක් නැතුව ඊට අනුකූලතාව පළ කළහ.\n(උපුටා ගැනීම අවසන්)",
       "URL": "https://www.hirunews.lk/275487/නිරපරාදේ-සිරගත-වූ-දුමින්දට-යුක්තිය-ඉටු-වුණු-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1856"
}