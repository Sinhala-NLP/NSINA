{
       "Source": "hirunews",
       "Timestamp": "Friday, 24 June 2022 - 10:13",
       "Headline": "හොර පාරෙන් ඔස්ට්‍රෙලියා යන්න හැදූ 35ක් නාවික හමුදා භාරයට",
       "News Content": "නීතිවිරෝධී ලෙස මුහුදු මාර්ග ඔස්සේ ඕස්ටේ්‍රලියාවට සංක්‍රමණය වීමට උත්සාහ කළ පුද්ගලයින් 35 දෙනෙකු පානදුරට ඔබ්බෙන් වූ මුහුදු ප්‍රදේශයේ දී නාවික හමුදා භාරයට ගෙන තිබෙනවා.\nඊයේ සිදු කළ සෝදිසි මෙහෙයුමක දී සැකකටයුතු බහුදින ධීවර යාත්‍රාවක් පරීක්ෂාවට ලක් කර ඇති අතර, එහිදියි මෙම පිරිස නාවික හමුදා භාරයට ගෙන ඇත්තේ.\nඒ අතර මෙම ජාවාරම මෙහෙයවූ බවට සැක කෙරෙන පුද්ගලයින් පස් දෙනෙකු ඇතුළු ව පිරිමි පුද්ගලයන් 25ක් කාන්තාවන් හතර දෙනෙකු සහ ළමයින් හය දෙනෙකු නාවික හමුදා භාරයට ගැනුණා.\nවැඩිදුර විමර්ශනයේ දී අදාළ බහුදින ධීවර යාත්‍රාවේ එන්ජිමෙහි කාර්මික දෝෂයක් පවතින බව නිරීක්ෂණය කර ඇති අතර, යාත්‍රාව දීර්ඝ මුහුදු ගමනකට නුසුදුසු තත්වයේ පවතින බවද හෙළි වී තිබෙනවා.\nනාවික හමුදා භාරයට ගත් පිරිස ත්‍රිකුණාමලය, මන්නාරම, මඩකලපුව, මීගමුව, කල්පිටිය සහ නුවරඑළිය යන ප්‍රදේශවල පදිංචිකරුවන්.",
       "URL": "https://www.hirunews.lk/308041/හොර-පාරෙන්-ඔස්ට්‍රෙලියා-යන්න-හැදූ-35ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1072"
}