{
       "Source": "hirunews",
       "Timestamp": "Thursday, 26 September 2019 - 19:10",
       "Headline": "රුහුණේ සිසුවියන්ට නවකවදය දෙන වීඩියෝව ඇත්තක් බව උපකුලපති පිලිගනී",
       "News Content": "රුහුණු විශ්වවිද්‍යාලයේ ශිෂ්‍යාවන් කිහිපදෙනෙකුට නවකවදය ලබාදෙන ආකාරය දැක්වෙන ඡායාරූප සහ වීඩියෝ පටයක් මේ දිනවල සමාජ මාධ්‍ය ඔස්සේ සංසරණය වන අතර එය සත්‍ය සිදුවීමක් බව එම විශ්වවිද්‍යාල උපකුලපති මහාචාර්ය සුජීව අමරසේන පවසනවා.\nඔහු සඳහන් කරන්නේ පසුගිය මාර්තු මාසයේ 13 සහ 14 යන දින දෙකෙන් එකක මෙම නවකවද සිද්ධිය සිදුව ඇති බවයි.\nරුහුණු විශ්වවිද්‍යාලයේ ශාස්ත්‍ර පීඨයේ පළමු වසරේ සිසුවියන් කිහිපදෙනෙකු මෙලෙස නවකවදයට ගොදුරු වී ඇති බව දැනට සිදුකරන ලද පරීක්ෂණවලින් අනාවරණ වී තිබෙනවා.\nකෙසේ වෙතත්, විශ්වවිද්‍යාලයේ ආචාර්යවරුන්ගේ මැදිහත්වීමෙන් අදාළ නවකවදය නතර කිරීමට පියවර ගෙන ඇති අතර, එම අවස්ථාවේදී නවකවදය ලබාදුන් සිසුන් පලාගොස් ඇති බව සඳහන්.\nසිද්ධිය සම්බන්ධයෙන් පරික්ෂණයක් ක්‍රියාත්මක කර ඇති බවයි උපකුලපතිවරයා වැඩිදුරටත් සඳහන් කළේ.\nමේ අතර, මීට පෙර ද සිසුවෙකුට නවක වදය ලබාදීම සම්බන්ධයෙන් අත්අඩංගුවට ගත් රුහුණු විශ්වවිද්‍යාලයේ සිසුන් 19 දෙනෙකු තවදුරටත් රක්ෂිත බන්ධනාගාර ගත කර සිටිනවා.",
       "URL": "https://www.hirunews.lk/225061/රුහුණේ-සිසුවියන්ට-නවකවදය-දෙන-වීඩියෝව-ඇත්තක්-බව-උපකුලපති-පිලිගනී",
       "Category": "Local News",
       "Parent URL": "https://www.hirunews.lk/local-news.php?pageID=3127"
}