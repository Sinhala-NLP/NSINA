{
       "Source": "hirunews",
       "Timestamp": "Monday, 13 December 2021 - 18:56",
       "Headline": "කොරෝනාවෙන් පාසල් ළමයින් 89ක් මරුට - 4 වන මාත්‍රාවක් ගැනත් ඉගියක්",
       "News Content": "වයස අවුරුදු 18ට අඩු ළමයින් 89 දෙනෙකු සහ ගර්භනී කාන්තාවන් 60 දෙනෙකු මේ දක්වා කාලය තුළ කොරෝනා ආසාදිතව ජීවිතක්ෂයට පත්වී ඇති බව පවුල් සෞඛ්‍ය කාර්යාංශය අද ප්‍රකාශ කළා.\nඑමෙන්ම, කොළඹ මහ නගර සභාවේ ප්‍රධාන සෞඛ්‍ය වෛද්‍ය නිලධාරී රුවන් විජේමුණි සඳහන් කළේ කොළඹ නගරයේ මුව ආවරණ නොමැතිව මහ මඟ ගමන් කරන පුද්ගලයින්ට කොරෝනා පරීක්ෂණ සිදුකිරීමට සැලසුම් කර ඇති බවයි.\nපවතින කොරෝනා තත්ත්වය සම්බන්ධයෙන් දැනුවත් කිරීම සදහා සෞඛ්‍ය ප්‍රවර්ධන කාර්යාංශය අද මාධ්‍ය හමුවක් කැදවා තිබු අතර ඊට එක්වෙමින් පවුල් සෞඛ්‍ය කාර්යාංශයේ අධ්‍යක්ෂීකා විශේෂඥ වෛද්‍ය චිත්‍රමාලි ද සිල්වා වැඩිදුරටත් සදහන් කළේ ගැබිනි මව්වරුන් 10,500කට පමණ කොරෝනා අසාදනය වී ඇති බවයි.\nමාධ්‍ය හමුවට එක්වූ නියෝජ්‍ය සෞඛ්‍ය සේවා අධ්‍යක්ෂ වෛද්‍ය හේමන්ත හේරත් කියා සිටියේ ඇතැම් විට ඉදිරියේදි හතරවන මාත්‍රාවක්ද ලබාදීමට ඉඩකඩ පවතින බවයි.\nඑන්නත් කාඩ් පත ප්‍රවේශමෙන් පරිහරණය කළ යුතු බවද ඔහු කියා සිටියා.",
       "URL": "https://www.hirunews.lk/290907/කොරෝනාවෙන්-පාසල්-ළමයින්-89ක්-මරුට-4-වන-මාත්‍රාවක්-ගැනත්-ඉගියක්",
       "Category": "Local News",
       "Parent URL": "https://www.hirunews.lk/local-news.php?pageID=1496"
}