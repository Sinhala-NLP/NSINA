{
       "Source": "hirunews",
       "Timestamp": "Tuesday, 03 March 2020 - 20:32",
       "Headline": "ඇල්ල වෙනුවෙන් හඬ නගන විදේශිකයින්",
       "News Content": "අතිශය රමණීය පරිසරයකට උරුමකම් කියන ‘‘ඇල්ල පුරවරය“ සංචාරකයින්ගේ ආදරය නොඅඩුව ලබන නගරයක්.\nඑහෙත් ඇල්ල පුරවරය පාලනය කරනා දේශපාලන බලධාරීන්ගේ අදූරදර්ශී ක්‍රියා පිළිවෙත හේතුවෙන් ඇල්ලේ සුන්දරත්වය දිනෙන් දින දියවීමට පටන් ගෙන ඇත්තේ වසර ගණනක සිටයි.\n2009 වසරේදී මෙහි කසළ කළමනාකරණ ව්‍යාපෘතියක් ආරම්භ කරන්නේ 2012 වසරේදී ශ්‍රී ලංකාව කසළින් තොර රටක් කිරීමේ වැඩසටහන යටතේයි.\nඑහෙත් 2012 වසර ගෙවී වසර 8ක් ගතවන විටත් ඇල්ල නගරයේ, කසළවත් කළමනාකරණය කර ගැනීමට මෙහි බලධාරීන් අසමත්ව තිබෙනවා.\nකසළ කළමනාකරණ මධ්‍යස්ථායේ  ධාරිතාව ඉක්මවීම හේතුවෙන් දැනට රැගෙන එන කසළ වැල්ලවැය - බණ්ඩාරවෙල ප්‍රධාන මාර්ගයට ඉහළින් ඇති විවෘත භූමියකට ඉවක් බවක් නොමැතිව මුදා හරින්නේ මෙලෙසින්.\nස්වභාව සෞන්දර්ය වනසන මෙම ක්‍රියාදාමයට එරෙහිව ඇල්ලට ආදරය කරනා විදේශිකයින් අද විරෝධතාවක නිරත වුණා.\nප්‍රාදේශීය සභා කසළ රථවල පමණක් ඇල්ල හරිත පුරවරයක් බව මවාපාන දේශපාලන බලධාරීන් මෙම කැළිකසළ ගැටලුවට නිශ්චිත විසඳුමක් තවමත් සොයා ගෙන නැහැ.\nඇල්ලට ආදරය කරනා විදේශිකයින් මහ මඟට බැස ඇල්ලේ කසළ ගැටලුවට විසඳුම් ඉල්ලා සිටින තෙක් ඊට නිසි  විසඳුමක් ලබා දීමට නොහැකිවීම ගැන මෙරට බලධාරීන් ලැජ්ජා වියයුතු නොවේද...?\nහිරු සී.අයි.ඒ. ඉදිරියේදීත් මේ  පිළිබඳ අවධානයෙන්...",
       "URL": "https://www.hirunews.lk/235725/ඇල්ල-වෙනුවෙන්-හඬ-නගන-විදේශිකයින්",
       "Category": "Local News",
       "Parent URL": "https://www.hirunews.lk/local-news.php?pageID=2871"
}