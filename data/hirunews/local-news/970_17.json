{
       "Source": "hirunews",
       "Timestamp": "Wednesday, 03 August 2022 - 7:50",
       "Headline": "සති අන්තයේ විදුලි කප්පාදුව අඩු වන ලකුණු",
       "News Content": "එළඹෙන සති අන්තයේ දී විදුලිය කප්පාදු කෙරෙන කාලසීමාව අඩු විය හැකි බව ශ්‍රී ලංකා මහජන උපයෝගීතා කොමිසන් සභාව පවසනවා.\nඑහි සභාපති ජනක රත්නායක කියා සිටියේ, මේ වනවිට විදුලිය උත්පාදනය කෙරෙන ජලාශවල ධාරිතාව සියයට 62ක් දක්වා ඉහළ ගොස් ඇති බවයි.\nඑමෙන්ම අද සිට 5 වනදා දක්වා පැය 03ක කාලයක් විදුලිය කප්පාදු කිරීම සඳහා මහජන උපයෝගීතා කොමිසම අවසර ලබා දී තිබෙනවා.\nමේ අතර අධිවේගී මාර්ග තුළට වාහන ඇතුළත් කිරීමට පෙර ප්‍රමාණවත් පරිදි ඉන්ධන ඇතැයි පරීක්ෂා කර බැලිය යුතු බව මාර්ග සංවර්ධන අධිකාරියේ අධ්‍යක්ෂ ජනරාල් එල්.වී.එස්. වීරකෝන් පවසනවා.\nඔහු කියා සිටියේ, ඉන්ධන නොමැති වීමෙන් පසු වාහන අධිවේගී මාර්ගයේ නතර වුව හොත් ඒවාට ඉන්ධන ලබාදීමට ද ප්‍රමාණවත් ඉන්ධන තොග තමන් සතුව නොමැති බවයි.",
       "URL": "https://www.hirunews.lk/311728/සති-අන්තයේ-විදුලි-කප්පාදුව-අඩු-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=970"
}