{
       "Source": "hirunews",
       "Timestamp": "Sunday, 14 August 2016 - 18:05",
       "Headline": "දුම්රිය මගීන්ගේ ආරක්ෂාවට ගිනි අවි සහිත ආරක්ෂක නිලධාරීන්",
       "News Content": "ගල් ප්‍රහාර හේතුවෙන් දුම්රියට හා මගීන්ට හානි සිදුකරන පුද්ගලයන් අත්අඩංගුවට ගැනීමට සහ ඔවුන්ගේ ආරක්ෂාව වෙනුවෙන් ගිනි අවි සහිතව ආරක්ෂක නිලධාරීන් යෙදවීමට දුම්රිය දෙපාර්තමේන්තුව තීරණය කර තිබෙනවා.\nදුම්රිය ආරක්ෂක අධිකාරී අනුර ප්‍රේමරත්න හිරු ප්‍රවෘත්ති අංශයට සදහන් කළේ ඒ අනුව ධාවනය වන එක් දුම්රිය වාරයක් සඳහා ආරක්ෂක  නිලධාරීන් 200ක් පමණ යෙදවීමට කටයුතු කරන බවයි.\nමේ අතර, කොම්පඤ්ඤවිදිය දුම්රිය ස්ථානය අසලදි දුම්රියකට ගල්ගැසීමේ සිද්ධියට අත්අඩංගුවට ගත් තරුණයන් හතරදෙනා තවදුරටත් රදවාගෙන ප්‍රශ්න කරන බව පොලීසිය සදහන් කළා.\nඅද පෙරවරුවේ පානදුර සිට කොළඹ කොටුව බලා  ධාවනය වෙමින් තිබු දුම්රියකට මෙලෙස ගල් ප්‍රහාරයක් එල්ල වූයේ බම්බලපිටිය සහ කොල්ලුපිටිය අතර ප්‍රදේශයේදියි.\nධීවර කටයුතුවල නිරතවෙමින් සිටි තරුණයන් පිරිසක් මෙම ප්‍රහාරය එල්ල කර ඇති බවට පරීක්ෂණවලදී හෙළි වුණා.\nපසුගිය දා උතුරු දුම්රිය මාර්ගයේ ධාවනය වෙමින් තිබු දුම්රියකට පිටතින් එල්ල වු බෝතල් ප්‍රහාරයකින් සහකාර අධ්‍යාපන අධ්‍යක්ෂකවරයෙකු ජිවිතක්ෂයට පත් වුණා.\nකෙසේ වෙතත්, දුම්රිය ආරක්ෂක අධිකාරි අනුර ප්‍රේමරත්න සදහන් කළේ මෙවැනි ප්‍රහාර හමුවේ දුම්රියේ සහ එහි ගමන් කරන මගීන්ගේ ආරක්ෂාව සඳහා පොලිස්පතිවරයාගේ උපදෙස් මත පොලිස් නිලධාරීන් ද යෙදවීමට කටයුතු කර ඇති බවයි.",
       "URL": "https://www.hirunews.lk/140619/දුම්රිය-මගීන්ගේ-ආරක්ෂාවට-ගිනි-අවි-සහිත-ආරක්ෂක-නිලධාරීන්",
       "Category": "Local News",
       "Parent URL": "https://www.hirunews.lk/local-news.php?pageID=4923"
}