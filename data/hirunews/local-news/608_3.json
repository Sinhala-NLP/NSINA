{
       "Source": "hirunews",
       "Timestamp": "Thursday, 12 January 2023 - 8:34",
       "Headline": "ලංකා සතොස භාණ්ඩ වර්ග 04ක මිල අඩු කරයි",
       "News Content": "සතොස ආයතනය තවත් අත්‍යවශ්‍ය භාණ්ඩ වර්ග 04 මිල අඩු කර තිබෙනවා.\nඒ අනුව දේශීය සම්බා, සුදු කැකුළු, සුදු නාඩු සහ පාන් පිටි වල මිල ගණන් මෙලෙස අඩු කර ඇති බවයි එම ආයතනය නිවේදනය කළේ.\nදේශීය සම්බා කිලෝවක මිල රුපියල් 220ක් ලෙස රුපියල් 5කින් මිල අඩු කර තිබෙනවා.\nදේශීය සුදු කැකුළු කිලෝවක මිල රුපියල් 16කින් අඩු කර ඇති අතර එහි නව මිල සටහන් වන්නේ රුපියල් 189ක් ලෙසයි.\nඑමෙන්ම දේශීය සුදු නාඩු කිලෝවක මිල රුපියල් 2කින් අඩු කර ඇති අතර එහි නව මිල රුපියල් 198ක් ලෙස සටහන් වනවා.\nපාන් පිටි කිලෝවක් රුපියල් 5කින් අඩු කර තිබෙන අතර එහි නව මිල දැක්වෙන්නේ රුපියල් 240ක් ලෙසයි.",
       "URL": "https://www.hirunews.lk/324836/ලංකා-සතොස-භාණ්ඩ-වර්ග-04ක-මිල-අඩු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=608"
}