{
       "Source": "hirunews",
       "Timestamp": "Friday, 24 February 2017 - 7:41",
       "Headline": "ජනපතිට ඉන්දුනීසියානු රජයෙන් ආරාධනා",
       "News Content": "ප්‍රදේශ කිහිපයකට බලපා ඇති වියළි කාලගුණ තත්ත්වය හේතුවෙන් අපහසුතාවයට පත්ව සිටින මෙරට ජනතාව වෙත සහල් මෙටි‍්‍රක් ටොන් 5000 ක් ආධාර වශයෙන් ලබාදීමට ඉන්දුනීසියානු රජය එකගතාවය පළ කර තිබෙනවා.\nජනාධිපති මෛත්‍රීපාල සිරිසේන සහ ඉන්දුනීසියානු විදේශ කටයුතු නියෝජ්‍ය අමාත්‍ය ඒ.එම්. ෆෂීර් අතර ඊයේ සාකච්ඡාවක් පැවැත්වුණා.\nඒ ජනාධිපති කාර්යාලයේදීයි. එහිදී ජනාධිපතිවරයා සඳහන්  කළේ ඉන්දුනීසියානු රජයෙන් මෙරටට ලබාදෙන ආධාර සම්බන්ධයෙන් කෘතවේදීත්වය පළ කරන බවයි.\nඉන්දුනීසියානු ජනාධිපති ජෝකෝ විඩෝඩා එරට නිල සංචාරයක් සඳහා ජනාධිපති මෛත්‍රීපාල සිරිසේන වෙත ආරාධනාවක් ද කළ බවයි ඉන්දුනීසියානු විදේශ කටයුතු නියෝජ්‍ය අමාත්‍යවරයා එහිදී ජනාධිපතිවරයා වෙත දැනුම් දුන්නේ.\nනිල සංචාරය සඳහා කළ ආරාධනය පිළිබදව සිය ස්තුතිය පළ කළ ජනාධිපතිවරයා එම සංචාරයේදී විවිධ ක්ෂේත්‍ර ඔස්සේ ද්වීපාර්ශවික සබදතා පැවැත්වීමට බලාපොරොත්තු වන බව දැනුම්දී තිබෙනවා.",
       "URL": "https://www.hirunews.lk/155314/ජනපතිට-ඉන්දුනීසියානු-රජයෙන්-ආරාධනා",
       "Category": "Local News",
       "Parent URL": "https://www.hirunews.lk/local-news.php?pageID=4645"
}