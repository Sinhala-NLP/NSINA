{
       "Source": "hirunews",
       "Timestamp": "Sunday, 26 June 2022 - 13:30",
       "Headline": "පී.එම්.බී. රයිස් හෙට සිට වෙළඳපොළට",
       "News Content": "වෙළඳපොලේ සහල් මිල ඉහළ යෑම පාලනය කිරීමට සහ ගුණාත්මක තත්වයෙන් ඉහළ සහල් පාරිභෝගිකයාට ලබාදීමේ අරමුණින් වී අලෙවි මණ්ඩලයේ දැනට ඇති වී තොග උපයෝගී කරගෙන සකස් කළ සහල් පී.එම්.බී. රයිස් නාමය යටතේ වෙළඳපොලට හෙට (27) සිට නිකුත් කිරීමට නියමිතයි.\nකිලෝග්‍රෑම් පහේ සහ දහයේ ප්‍රමාණයෙන් සකස් කළ සහල් මලු මෙලෙස අලෙවියට නිකුත් කරනු ඇති.\nකොළඹ දිස්ත්‍රික්කය තුළ මෙම සහල් මළු අලෙවිය සිදු කරනු ලබන්නේ ආහාර ප්‍රවර්ධන මණ්ඩලයට අයත් අලෙවිසැල් 3 ක් හරහායි.\nඊට අමතරව කෘෂිකර්ම අමාත්‍යාංශයේ විවෘත කරනු ලබන අලෙවිසැලක් සහ ජාතික පශු සම්පත් සංවර්ධන මණ්ඩලයේ වෙළඳසැල් හරහා ද හෙට සිට මෙම සහල් ලබාගත හැකියි.\nඊට අමතරව වෙළඳපොල අවශ්‍යතාව මත මසකට සහල් මෙටි්‍රක් ටොන් දස දහස බැගින් සතොස අලෙවිසැල් මගින් මෙම සහල් නිකුත් කිරීමට ද අපේක්ෂා කෙරෙනවා.\nපාලන මිලට වඩා අඩුවෙන් මෙම සහල් අලෙවි කිරීමට අපේක්ෂා කරන බවයි වී අලෙවි මණ්ඩලයේ සභාපති නීල් ද අල්විස් ප්‍රකාශ කළේ.",
       "URL": "https://www.hirunews.lk/308219/පී-එම්-බී-රයිස්-හෙට-සිට-වෙළඳපොළට",
       "Category": "Local News",
       "Parent URL": "https://www.hirunews.lk/local-news.php?pageID=1067"
}