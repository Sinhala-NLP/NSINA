{
       "Source": "hirunews",
       "Timestamp": "Wednesday, 25 October 2017 - 7:15",
       "Headline": "බාල වයස්කාර දැරියක් ගැබිණියක්කර පලා ගොස් සැඟව සිටි අයෙක් අත්අඩංගුවට",
       "News Content": "අවුරුදු 14 දැරියක් සමඟ අඹු සැමි ඇසුරක් පවත්වා ඇය දරුවෙකු බිහිකිරීමට යනබව දැන ගැනීමෙන් අනතුරුව පලා ගොස් සැඟව සිටි 25 හැවිරිදි තරුණයෙකු\nපොලිසිය චිසින් අත්අඩංගුවට ගෙන තිබෙනවා.\nපලා ගිය මෙම තරුණයා කොච්චිකඩේ, වැලිහේන ප්‍රදේශයේ සැඟව සිටියදී කල්පිටිය පොලිසිය විසින් අත්අඩංගුවට ගෙන ඇති බවයි වාර්තා වන්නේ.\nසැකකරු කල්පිටිය ප්‍රදේශයේ පදිංචිකරුවෙක් වන අතර මීට වසරකට පමණ පෙර අදාල දැරියත් සමඟ ප්‍රේම සම්බන්ධතාවක් ගොඩනගාගෙන තිබෙනවා.\nඅහම්බෙන් ලැබී ඇති බව කියන දුරකථන ඇමතුමක් අනුව තරුණයා දැරිය සමඟ සම්බන්ධතාව ගොඩනගාගෙන ඇති බවටයි තොරතුරු අනාවරණය වී ඇත්තේ.\nඑහිදී දැරියගේ දෙමව්පියන්ට හොර රහසේ දෙදෙනා අඹුසැමි ඇසුරක් පවත්වා ඇති අතර එහි ප්‍රතිඵලයක් ලෙස දැරිය ගැබිණියක්ව තිබෙනවා.\nඒ පිළිබඳව දැනගත් 25 හැවිරිදි තරුණයා සිය බාල වයස්කාර පෙම්වතිය ගැබිණියක් බව දැනගත් පසු ප්‍රදේශය අතහැර පලාගොස් ඇති බවයි අප වාර්තාකරු සඳහන් කළේ.\nබාල වයස්කාර දැරියක්  දරුවෙකු බිහිකර ඇති බවට ලැබුණු තොරතුරක් මත විමර්ශණ කටයුතු සිදුකර ඇති පොලිසිය සැගවී සිටි සැකකරුව අත්අඩංගුවට ගැනීමට සමත්ව තිබෙනවා.\nඅත්අඩංගුවට පත් සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇති අතර කල්පිටිය පොලීසියේ අපරාධ විමර්ශණ අංශය විසින් වැඩිදුර විමර්ශණ කටයුතු සිදුකරන බව සඳහන්.",
       "URL": "https://www.hirunews.lk/174348/බාල-වයස්කාර-දැරියක්-ගැබිණියක්කර-පලා-ගොස්-සැඟව-සිටි-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4254"
}