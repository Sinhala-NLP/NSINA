{
       "Source": "hirunews",
       "Timestamp": "Thursday, 19 May 2022 - 15:03",
       "Headline": "පාන් ගෙඩිය තිහකින් වැඩි වෙයි (වීඩියෝ)",
       "News Content": "අද මධ්‍යම රාත්‍රියේ සිට ක්‍රියාත්මක වන පරිදි ග්‍රෑම් 450 පාන් ගෙඩියක මිල රුපියල් 30 කින් ඉහළ දමා තිබෙනවා.\nඒ අනුව පාන් ගෙඩියක නව මිල වන්නේ රුපියල් 170 ක්. පාන් වලට අමතරව අනෙකුත් බේකරි නිෂ්පාදන වල මිල ගණන්ද රුපියල් 10 කින් ඉහළ දමා ඇති බවයි සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන සඳහන් කළේ.\nසෙරන්ඩිබ් සමාගම තිරිඟු පිටි කිලෝග්‍රෑමයක මිල රුපියල් 35 කින්ද ප්‍රීමා සමාගම එම මිල රුපියල් 40 ත් අතර මිලකින් ඉහළ දැමීම හේතුවෙන් මෙම පියවර ගත් බව බේකරි හිමියන්ගේ සංගමය සඳහන් කළා.\nමේවන විට පිටි කිලෝවක් මේවන විට රුපියල් 250ද ඉක්මවා ඇති බවයි එම සංගමයේ සභාපති එන්. කේ. ජයවර්ධන කියාසිටියේ.\nසෙරන්ඩිබ් සමාගම තිරිඟු පිටි කිලෝග්‍රෑමයක මිල රුපියල් 35 කින්ද ප්‍රීමා සමාගම එම මිල රුපියල් 40ත් අතර මිලකින් ඉහළ දැමීම හේතුවෙන් මෙම පියවර ගත් බව බේකරි හිමියන්ගේ සංගමය සඳහන් කළා.\nඉන්ධන ගැටලුව මෙන්ම විදුලි කප්පාදුව ද මේවන විට බේකරි කර්මාන්තයට දැඩිව බලපෑම් එල්ල කර ඇතැයි ඔහු පෙන්වා දෙනවා.\nඑමෙන්ම බේකරි කර්මාන්තයට අවශ්‍ය අනෙක් අමුද්‍රව්‍ය මිල ද ඉතා ඉහළ ගොස් ඇති බවයි එන්. කේ. ජයවර්ධන පෙන්වා දෙන්නේ.\nඑබැවින් මෙම මිල වැඩි කිරීම් සිදුකරන අතර පාන් හැර අනෙක් සියලු කෙටි කෑම වර්ග ද රුපියල් 10කින් මිල ඉහළ යනු ඇති බව ඔහු සඳහන් කළා.\nලබන සතිය වන විට බේකරි කර්මාන්තයෙන් ඉවත් වීමට සිදුවනු ඇති බවයි සමස්ත ලංකා බේකරි හිමියන්ගේ සංගමයේ සභාපතිවරයා අවධාරණය කළේ.",
       "URL": "https://www.hirunews.lk/304744/පාන්-ගෙඩිය-තිහකින්-වැඩි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1158"
}