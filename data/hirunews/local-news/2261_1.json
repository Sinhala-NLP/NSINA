{
       "Source": "hirunews",
       "Timestamp": "Tuesday, 22 December 2020 - 7:24",
       "Headline": "උත්සවය සමයේ රථ වාහන මෙහෙයුම් ජනවාරි 5 තෙක් (වීඩියෝ)",
       "News Content": "උත්සව සමය නිමිත්තෙන් දිවයින පුරා සිදුකරන පොලිස් රථවාහන මෙහෙයුම් එළඹෙන ජනවාරි මස 5 වනදා දක්වා ක්‍රියාත්මක කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nපෙරේදා සිට මෙම මෙහෙයුම ආරම්භ කළ අතර, ඒ සඳහා පොලිස් නිලධාරීන් 9,000 ක් එක්ව සිටිනවා.\nඒ අනුව මේ දක්වා කාලය තුළ බීමත්ව රිය පැදවූ පුද්ගලයින් 113 දෙනෙකු අත්අඩංගුවට ගෙන ඇති අතර, ගතවූ දිනය තුළ අනතුරු 60ක් වාර්තා වී ඇති බවයි පොලිස් මාධ්‍ය ප්‍රකාශකවරයා සඳහන් කළේ.\nඊයේ (21) කටුනායක, කළුතර, මොරටුව සහ මීගමුව ප්‍රදේශවල මාරක රිය අනතුරු  සිදුව ඇති බවයි ඔහු කියා සිටියේ.",
       "URL": "https://www.hirunews.lk/257607/උත්සවය-සමයේ-රථ-වාහන-මෙහෙයුම්-ජනවාරි-5-තෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2261"
}