{
       "Source": "hirunews",
       "Timestamp": "Friday, 16 September 2022 - 7:01",
       "Headline": "ආගමන හා විගමන දෙපාර්තමේන්තුවෙන් විශේෂ දැනුම්දීමක්",
       "News Content": "එළඹෙන 19 වැනි දින බ්‍රිතාන්‍ය රැජිනගේ අවමංගල්‍ය උත්සව‍ය වෙනුවෙන් සඳුදා දින රජයේ විශේෂ නිවාඩු දිනයක් ලෙස ප්‍රකාශයට පත් කෙරුණ ද, ආගමන හා විගමන දෙපාර්තමේන්තුවේ ප්‍රධාන කාර්‍යාලය හා ප්‍රාදේශීය කාර්‍යාල විවෘතව පවතින බව එම දෙපාර්තමේන්තුව නිවේදනය කරනවා.\nඒ කලින් එක්දින හා සාමාන්‍ය සේවා යටතේ ගමන් බලපත්‍ර ලබා ගැනීම සඳහා දින සහ වේලාවන් වෙන්කරවා ගත් අයදුම්කරුවන් වෙනුවෙන් පමණක් බවයි නිවේදනයේ දැක්වෙන්නේ.\nමේ අතර එම දෙපාර්තමේන්තුව සපයන සෙසු සේවාවන් එදින සැපයෙන්නේ නැහැ.\nකිසිදු හේතුවක් මත දින හා වේලාවන් වෙන් කර නොගත් කිසිවෙකු එදිනට නොපැමිණෙන ලෙසටයි ආගමන හා විගමන දෙපාර්තමේන්තුව නිවේදනය කළේ.",
       "URL": "https://www.hirunews.lk/315510/ආගමන-හා-විගමන-දෙපාර්තමේන්තුවෙන්-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=865"
}