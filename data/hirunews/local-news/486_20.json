{
       "Source": "hirunews",
       "Timestamp": "Thursday, 09 March 2023 - 20:04",
       "Headline": "මැතිව්ස් කියන කනගාටුවට හේතුව",
       "News Content": "මෙම වසරේ ශ්‍රී ලංකා ක්‍රිකට් කණ්ඩායමට ක්‍රීඩා කිරීමට ඇත්තේ ටෙස්ට් තරග පහක් පමණක් වීම කනගාටුදායක තත්වයක් බව හිටපු ශ්‍රී ලංකා ක්‍රිකට් නායක ඇන්ජලෝ මැතිව්ස් පවසනවා.\nනවසීලන්තය සමග අද ආරම්භ වූ පළමු ටෙස්ට් තරගයේ පළමු දිනයේ අවසානයේ පැවති මාධ්‍ය හමුවේදී සඳහන් කළේ වසරකට ටෙස්ට් තරඟ පහක් පමණක් ක්‍රීඩා කර ටෙස්ට් ක්‍රිකට් ක්‍රීඩාවකින් කිසිවක් කළ නොහැකි බවයි.\nඑබැවින් ඉදිරියේදී ශ්‍රී ලංකා ක්‍රිකට් කණ්ඩායමට වැඩිපුර ටෙස්ට් තරග ලැබිය යුතු බවයි ඇන්ජලෝ මැතිව්ස් මෙහිදී අවධාරණය කළේ.\nඅද තරගයේදී ශ්‍රී ලංකා පළමු ඉනිමේදී ලකුණු 47ක් රැස් කළ මැතිව්ස් ටෙස්ට් ලකුණු හත් දහසේ සීමාව පසු කර ගියා.\nනවසීලන්තය දක්ෂ පිතිකරණ ලැයිස්තුවක් සමග ක්‍රීඩා කරන බැවින් මෙම තරගයේදී ශ්‍රී ලංකා කණ්ඩායම හැකි උපරිම ලකුණු රැස් කිරීම සුදුසු බවයි හිටපු ශ්‍රී ලංකා ක්‍රිකට් නායකයා මෙම මාධ්‍ය හමුවේදී වැඩිදුරටත් සඳහන් කළේ.\nනවසීලන්තය සමඟ පළමු ටෙස්ට් තරඟයේ පළමුවන දිනය අවසන්වන විට ශ්‍රී ලංකා කණ්ඩායම පළමු ඉනිම වෙනුවෙන් කඩුළු 06 ක් දැවී ලකුණු 305 ක් රැස්කරගෙන සිටියා.",
       "URL": "https://www.hirunews.lk/329482/මැතිව්ස්-කියන-කනගාටුවට-හේතුව",
       "Category": "Local News",
       "Parent URL": "https://www.hirunews.lk/local-news.php?pageID=486"
}