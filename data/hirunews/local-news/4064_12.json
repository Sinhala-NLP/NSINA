{
       "Source": "hirunews",
       "Timestamp": "Sunday, 25 February 2018 - 14:59",
       "Headline": "විදේශීය දුම්වැටි තොගයක් සමඟ තරුණයෙකු අත්අඩංගුවට",
       "News Content": "නීතිවිරෝධී ලෙස මෙරටට විදේශීය දුම්වැටි තොගයක් රැගෙන ආ තරුණයෙකු කටුනායක ගුවන් තොටුපළ රේගුව මගින් අත්අඩංගුවට ගෙන තිබෙනවා.\nරුපියල් දස ලක්ෂයක් පමණ වටිනා මෙම දුම්වැටි තොගය සමඟ අත්අඩංගුවට ගත් 28 වන වියේ පසුවන මෙම සැකකරු මීගමුව ප්‍රදේශයේ තරුණයෙකු බවයි පොලීසිය කියා සිටියේ.\nමොහු අද (25) අලුයම ඩුබායි හි සිට ශ්‍රී ලන්කන් ගුවන් සමාගමට අයත් යානයකින් මෙරටට පැමිණ තිබෙනවා.\nඅදාළ දුම්වැටි තොගය සැකකරුගේ ගමන් මල්ලේ සඟවා තිබූ බවයි රේගු දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/184483/විදේශීය-දුම්වැටි-තොගයක්-සමඟ-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4064"
}