{
       "Source": "hirunews",
       "Timestamp": "Sunday, 02 April 2017 - 20:29",
       "Headline": "ආණ්ඩුවේ ක්‍රියාකලාපය ගැන විශ්වාසයක් නැහැ - විජිත හේරත්",
       "News Content": "වත්මන් ආණ්ඩුවේ ක්‍රියාකලාපය පිළිබඳ කිසිදු විශ්වාසයක් තැබිය නොහැකි බව ජනතා විමුක්ති පෙරමුණු පාර්ලිමේන්තු මන්ත්‍රී විජිත හේරත් පවසනවා.\nඔහු මේ අදහස් පළ කළේ කැලණිය පැවති රැස්වීමක් අමතමින්.\nඑහිදී  අදහස් දැක්වූ පාර්ලිමේන්තු මන්ත්‍රී විජිත හේරත්\n\"කිසිදු විශ්වාසයක් නැහැ බැදුම්කර වංචාවේ චූදිතයන්ට දඬුවම් දෙයි කියලා මේ ආණ්ඩුව තියෙන තාක්කල්. දඬුවම් දෙනවා නම් ආණ්ඩුවේ ප්‍රධානියෝත් චූදිතයෝ. වාර්තා පිට වාර්තා එයි. ඔක්කොම එතකොට තව අවුරුද්දක් දෙකක් යනවා. එතකොට 2020 ආණ්ඩුවේ කාලේ ඉවරයි. රාජ්‍ය දේපොළ, වාහන 30 - 40 තමන්ගේ පෞද්ගලික වුවමනාවන් වෙනුවෙන් පාවිච්චි කරපු අය අද ආටක නාටක පෙන්නනවා. ඒවා තළු මර මර ඉන්න තත්ත්වයට පත්වෙලා තියෙනවා. එහෙම නැතුව නීතිය ක්‍රියාත්මක වෙලා නැහැ. එක උපවාසයක් කළා තැඹිලි වතුර බීලා ඒක ඉවර කළා. තව උපවාසයක් කළා කිරි වීදුරුවක් බීලා ඒක ඉවර කළා. ඊළඟ වතාවේ උපවාසයක් යනවා පුන්නක්කු ටිකක් බීලා තමයි ඒක ඉවර වෙන්නේ. මොකක්ද ආණ්ඩුව හරියට විසඳලා තියෙන්නේ. ජිනීවා කල් දැම්මා. ව්‍යවස්ථාව කල් දානවා. ඡන්දෙ කල් දානවා. සයිටම් කල් දානවා හැම ප්‍රශ්නයක්ම කල් දානවා. එකකටවත් පැහැදිලි නිශ්චිත විසදුම් නැහැ. ආණ්ඩුව කියනවා සම්මුතිවාදී ආණ්ඩුවක් කියලා. අපිට පේනවා රූපවාහිනිය දාපුවාම සම්මුතිය. මේක හරියට ජිල්බෝල හොද්දක් වගේ. රාජපක්ෂ මහත්තයා කියනවා 2017 වැටෙනවා කියලා. එහෙම වැටෙන්නෙත් නැහැ.\"",
       "URL": "https://www.hirunews.lk/158353/ආණ්ඩුවේ-ක්‍රියාකලාපය-ගැන-විශ්වාසයක්-නැහැ-විජිත-හේරත්",
       "Category": "Local News",
       "Parent URL": "https://www.hirunews.lk/local-news.php?pageID=4581"
}