{
       "Source": "hirunews",
       "Timestamp": "Tuesday, 10 October 2017 - 13:48",
       "Headline": "කුවේට් සිට කටුනායක බලා පැමිණි ගුවන් යානයක සිටි අයෙක් මරුට",
       "News Content": "කුවේට් සිට කටුනායක බලා පියාසර කළ ගුවන් යානයකදී ඉන්දියානු ජාතිකයෙකු මියගොස් තිබෙනවා.\nගුවන් යානය කටුනායකට ගොඩබස් වන විටදී ඔහු මියගිය බවයි පොලිසිය පැවසුවේ.\nමෙලෙස මිය ගොස් ඇත්තේ මුතාජ් මුරුගන් නැමැති 52 හැවිරිදි පිරිමි පුද්ගලයෙක්.\nපියාසර කරමින් තිබූ යූ.එල් 230 ගුවන් යානයේදී ඔහු මෙලෙස මියගොස් ඇති අතර එහි සිටි කාර්ය මණ්ඩලය විසින් පැය 3ක පමණ කාලයක් ඔහුට ඔක්සිජන් ලබා දීමට කටුයුතු කර තිබෙනවා.\nයානය ආසන්නයේ ඇති ගුවන් තොටුපලකට ගොඩ නොබස්වා පැය 3ක් ගුවනේ පියාසර කරමින් කටුනායක පැමිණ තිබුණා.\nකුවේට් සිට තමිල්නාඩුව දක්වා සෘජු ගුවන් ගමන් බලපත්‍ර ලබා ගැනීමට ඇති අපහසුතාවය මත මරණයට පත්වූ පුද්ගලයා කටුනායක අතර මැදි ගුවන් සේවා පහසුකම ලබා ගැනීමටයි කටයුතු කර තිබුණා.\nමෙම මරණයට හේතුව මෙතෙක් අනාවරනය වී නොමැති අතර මෘත දේහය පිළිබඳව ඉන්දියානු මහ කොමසාරිස් කාර්යාලය දැනුවත් කර මරණ පරික්ෂනයක් පැවැත්වීමෙන් අනතුරුව ඥාතින්ට භාර දීමට කටයුතු කරන බවයි ගුවන් තොටුපළ පොලිසිය පැවසුවේ.\nකටුනායක ප්‍රසාද් මුතුකුඩ",
       "URL": "https://www.hirunews.lk/173103/කුවේට්-සිට-කටුනායක-බලා-පැමිණි-ගුවන්-යානයක-සිටි-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4279"
}