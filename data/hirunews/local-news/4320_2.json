{
       "Source": "hirunews",
       "Timestamp": "Friday, 15 September 2017 - 20:45",
       "Headline": "නිසල නිම්නයේ අවැඩට තිත තැබූ සී.අයි.ඒ. අනාවරණය",
       "News Content": "හිරු සී.අයි.ඒ අනාවරණෙයන් පසු අනුරාධපුර පොදු සුසාන භූමියේ ප්‍රධාන පාලකවරයා හා නියෝජ්‍ය පාලකවරයා පොලිසිය අත්අඩංගුවට ගෙන තිබෙනවා.\nඑමෙන්ම ඉදිරි පරීක්ෂණ කටයුතු සඳහා අනුරාධපුර මහ නගර සභාවේම නාගරික කොමසාරිස්වරයා පැමිණ ආදාහනාගාරයට අද මුද්‍රා තබා එහි යතුරු පොලිසියට භාරදීමටද කටයුතු කළා.\nහිරු සී.අයි.ඒ. හරහා පසුගිය දින දෙකේදී හෙළිකළේ අනුරාධපුර නිසල නිම්නය පොදු සුසාන භූමියේ ඇති ආදාහනාගාරයේ සිදුවන අකටයුතුකම් පිළිබඳවයි.\nගෑස් ඉතිරි කර ගැනීමේ අරමුණින් මෘත ශරීර අර්ධ වශයෙන් පුළුස්සා සොහොන් බිමේ ඇති වලකට දමන අතරතුර තැන තැන වැටෙන කැබලි සුනඛයන් විසින් ආහාරයට ගන්නා ආකාරයත් අප එහිදී දර්ශන සාක්ෂි සහිතව අනාවරණ කළා.\nඅනුරාධපුර මහජන සෞඛ්‍ය පරීක්ෂකවරයා කැඳවා එම වල පරීක්ෂා කළ අවස්ථාවේ නාගරික කොමසාරිස්වරයාද එම ස්ථානයට පැමිණියා.",
       "URL": "https://www.hirunews.lk/171034/නිසල-නිම්නයේ-අවැඩට-තිත-තැබූ-සී-අයි-ඒ-අනාවරණය",
       "Category": "Local News",
       "Parent URL": "https://www.hirunews.lk/local-news.php?pageID=4320"
}