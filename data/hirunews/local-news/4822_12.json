{
       "Source": "hirunews",
       "Timestamp": "Wednesday, 26 October 2016 - 7:08",
       "Headline": "වැට් බදු විවාදය අද",
       "News Content": "එකතු කළ අගය මත බදු හෙවත් වැට් බදු සංශෝධන පනත් කෙටුම්පත පිළිබඳ පාර්ලිමේන්තු විවාදය අද පැවැත්වෙනවා.\nඑහි ඡන්ද විමසීමද අද (26) පස්වරුවේ සිදුකිරීමට නියමිත බව සඳහන්.\nවැට් බදු සංශෝධන පනත් කෙටුම්පත ආණ්ඩුක්‍රම ව්‍යවස්ථාවට අනුකූල බව පාර්ලිමේන්තුවේදී ඊයේ ප්‍රකාශ කෙරුණා.\nවැට් බදු සංශෝධන පනත් කෙටුම්පත අභියෝගයට ලක් කරමින් පෙත්සම් හතරක් ශ්‍රේෂ්ඨාධිකරණයට ඉදිරිපත් කර තිබූ අතර, එහි තීරණය පසුගියදා ශ්‍රේෂ්ඨාධිකරණය කථානායකවරයා වෙත දැනුම්දී තිබුණා.\nඅද දිනයේත් පාර්ලිමේන්තු රැස්වීම ආණ්ඩු පක්ෂ මැතිඇමතිවරුන්ට අනිවාර්ය කර තිබෙනවා.",
       "URL": "https://www.hirunews.lk/146077/වැට්-බදු-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=4822"
}