{
       "Source": "hirunews",
       "Timestamp": "Tuesday, 01 February 2022 - 17:05",
       "Headline": "බොරැල්ල බෝම්බ සිද්ධිය අධීක්ෂණයට දිලීප පීරිස්",
       "News Content": "බොරැල්ල සියලු ශාන්තුවරුන්ගේ දේවස්ථානය තුළ තිබී ජීව අත්බෝම්බයක් සොයාගැනීමේ සිද්ධිය සම්බන්ධයෙන් කොළඹ අපරාධ කොට්ඨාසය සිදුකරන විමර්ශන කටයුතු අධික්ෂණය කිරීම සඳහා නීතිපතිවරයා විසින් ජ්‍යෙෂ්ඨ නියෝජ්‍ය සොලිසිටර් ජනරාල් දිලීප පීරිස් පත් කර තිබෙනවා.\nඒ අනුව ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් සහ කොළඹ අපරාධ කොට්ඨාසයේ වැඩබලන අධ්‍යක්ෂ සහකාර පොලිස් අධිකාරී නෙවිල් ද සිල්වා කැඳවා ඉදිරි විමර්ශන සහ අත්අඩංගුවට ගෙන ඇති සැකකරුවන් පිළිබඳව ගත යුතු ඉදිරි පියවර පිළිබඳව එම නිලධාරීන්ට උපදෙස් ලබාදීමට ඔහු විසින් පියවර ගෙන ඇති බව සඳහන්.\nමේ අතර මෙම සිද්ධිය සම්බන්ධයෙන් ප්‍රකාශයක් ලබාදීම සඳහා දැනට රැඳවුම් නියෝග මත සිටින සැකකරුවෙකු කොළඹ අතිරේක මහේස්ත්‍රාත් රජීන්ද්‍රා ජයසූරිය හමුවට අද ඉදිරිපත් කෙරුණා.\nඑහිදී ඔහු ඊට අදාළව කෙටි ප්‍රකාශයක් ලබාදුන් බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/295889/බොරැල්ල-බෝම්බ-සිද්ධිය-අධීක්ෂණයට-දිලීප-පීරිස්",
       "Category": "Local News",
       "Parent URL": "https://www.hirunews.lk/local-news.php?pageID=1382"
}