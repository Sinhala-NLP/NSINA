{
       "Source": "hirunews",
       "Timestamp": "Wednesday, 23 August 2023 - 17:37",
       "Headline": "එක්ස්ප්‍රස් පර්ල් නෞකා වන්දි නඩුව ඔක්තොම්බර් 09 දා",
       "News Content": "එක්ස්ප්‍රස් පර්ල් නෞකාව ගිනිගැනීමේ සිද්ධියට අදාළව නැව් සමාගමට සහ එහි නියෝජිත ආයතන 07 කට එරෙහිව පවරා ඇති නඩු දෙකක් ඔක්තෝබර් මස 09 වනදා කැඳවීමට කොළඹ වාණිජ මහාධිකරණය අද නියෝග කළා.\nසමගි ජනබලවේගයේ මහලේකම්වරයා ඇතුළු එහි පාර්ලිමේන්තු මන්ත්‍රීවරුන් කිහිපදෙනෙකු සහ පරිසරවේදි ආචාර්ය අජන්තා පෙරේරා ඇතුළු පිරිසක් මෙම නඩු ගොනු කර තිබෙනවා.\nගින්නෙන් පරිසරයට සිදුවූ හානිය සහ අගතියට පත්වූවන්ට ඇමරිකානු ඩොලර් බිලියන 06 යි දශම 04 ක මුදලක් වන්දි ලෙස ගෙවීමට නියෝගයක් නිකුත් කරන ලෙස ඉල්ලමිනුයි මෙම නඩු පවරා ඇත්තේ.",
       "URL": "https://www.hirunews.lk/345846/එක්ස්ප්‍රස්-පර්ල්-නෞකා-වන්දි-නඩුව-ඔක්තොම්බර්-09-දා",
       "Category": "Local News",
       "Parent URL": "https://www.hirunews.lk/local-news.php?pageID=78"
}