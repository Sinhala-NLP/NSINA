{
       "Source": "hirunews",
       "Timestamp": "Saturday, 12 March 2016 - 8:07",
       "Headline": "මාලදිවයින් ජාතිකයන් දෙදෙනෙකු අත්අඩංගුවට",
       "News Content": "මෙරට සංචාරයක නිරත වූ මාලදිවයින් යුවළකගේ ඡායාරූප ලබාගෙන ඔවුන්ගෙන් තර්ජනාත්මකව මුදල් ලබාගත් බව කියන තවත් මාලදිවයින් ජාතිකයන් දෙදෙනෙකු පොලීසිය මගින් අත්අඩංගුවට ගෙන තිබෙනවා.\nමාලදිවයිනේ හවීරු පුවත්පත මගින් සදහන් කරන පරිදි මොවුන් මෙලෙස මුදල් ලබාගෙන ඇත්තේ විවාහක යුවළකගෙන්.\nඔවුන්ගේ සංචාරයේ පෞද්ගලික ඡායාරූපවලින් එකක් අන්තර්ජාලයට එක් කර ඇති අතර, අනෙකුත් ඡායාරූප ද එක් කිරීමට පෙර කප්පම් මුදලක් ලබාදෙන ලෙසයි මෙම මාලදිවයින් ජාතිකයින් දෙදෙනා බල කර ඇත්තේ.\nමුදල ලබාදුන් පසු ප්‍රසිද්ධ කළ ඡායාරූපය ද අන්තර් ජාලයෙන් ඉවත් කිරීමට ඔවුන් එකඟ වී තිබෙනවා.\nකෙසේ නමුත් මෙරට පොලීසිය මගින් මෙලෙස කප්පම් ලබාගත් මාලදිවයින් ජාතිකයින් දෙදෙනා අත්අඩංගුවට ගෙන ඇති අතර ඔවුන් මාර්තු 26 වන දා දක්වා රක්ෂිත බන්ධනාගාර ගත කරනු ලැබුවා.\nඅත්අඩංගුවට ගත් මාලදිවයින් ජාතිකයින් දෙදෙනා ළඟ තිබී එරට දේශපාලනඥයන්ගේ පෞද්ගලික මට්ටමේ ඡායාරූප සහ වීඩියෝපට කිහිපයක් ද සොයාගනු ලැබූ බව සදහන්.",
       "URL": "https://www.hirunews.lk/128340/මාලදිවයින්-ජාතිකයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5133"
}