{
       "Source": "hirunews",
       "Timestamp": "Thursday, 21 July 2022 - 10:15",
       "Headline": "කාන්තාවක් ඝාතනය කොට කරාබු යුගලය සොරා ගනී",
       "News Content": "කාන්තාවක් ඝාතනය කර ඇගේ කන්දෙක ඉරා කරාබු යුගල සහ නිවසේ තිබූ තවත් භාණ්ඩ සොරා ගැනීමේ පුවතක් පොල්ගහවෙල - දමුණුකොළ ප්‍රදේශයෙන් වාර්තා වනවා. පොලිස් මාධ්‍ය ප්‍රකාශක කාර්යාලය සඳහන් කළේ මෙලෙස ඝාතනයට ලක්ව ඇත්තේ 73 හැවිරිදි කාන්තාවක් බවයි.\nඇය නිවසෙහි තනිව සිට ඇති අතර ඊයේ දහවල් කාලයේදී මෙම ඝාතනය සිදුව ඇති බවටයි පොලීසිය සැක පළ කරන්නේ.\nඇගේ දියණිය සවස් කාලයේදී නිවසට පැමිණි අවස්ථාවේදී සිය මව ඝාතනය කර ඇති බවට පොලීසිය දැනුවත් කර තිබෙනවා.\nපසුව අනාවරණ වී ඇත්තේ ඇගේ කන්දෙකෙහි තිබූ කරාබු යුගලය සහ ලැප්ටොප් වර්ගයේ පරිගණකයක් මෙන් ම මුදල් ද සොරා ගෙන ගොස් ඇති බවයි.\nඝාතනය සිදුකළ සැකකරු හඳුනාගෙන ඇති අතර ඔහු අත්අඩංගුවට ගැනීමට පොලීසිය විමර්ශන ආරම්භ කර තිබෙනවා.",
       "URL": "https://www.hirunews.lk/310532/කාන්තාවක්-ඝාතනය-කොට-කරාබු-යුගලය-සොරා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1005"
}