{
       "Source": "hirunews",
       "Timestamp": "Saturday, 05 September 2020 - 7:38",
       "Headline": "හෙරොයින් සමඟ හතරදෙනෙකු පානදුරේදී අත්අඩංගුවට",
       "News Content": "හෙරොයින් ග්‍රෑම් 422 ක් සමඟ සැකකරුවන් හතරදෙනෙකු පානදුර ප්‍රදේශයේදි අත්අඩංගුවට ගෙන තිබෙනවා.\nපොලිසිය සඳහන් කළේ ඊයේ රාත්‍රියේ සිදුකළ විශේෂ මෙහෙයුමකදි මෙම සැකකරුවන් අත්අඩංගුවට ගත් බවයි.\nමේ අතර පයාගල, ග්‍රෑන්ඞ්පාස්, අම්බලන්තොට සහ ගල්කිස්ස - බඩෝවිට ප්‍රදේශවලදී හෙරොයින් සමඟ පුද්ගලයින් හතරදෙනෙකු පොලීසිය අත්අඩංගුවට ගෙන තිබෙනවා.\nග්‍රෑන්ඞ්පාස් ප්‍රදේශයේදී අත්අඩංගුවට ගත් සැකකරු සතුව තිබී හෙරොයින් ග්‍රෑම් 10 කට වැඩි ප්‍රමාණක් සහ පයාගල ප්‍රදේශයේදී අත්අඩංගුවට ගත් සැකකරු සතුව තිබී හෙරොයින් ග්‍රෑම් 29 ක් සොයාගත් බවයි බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.",
       "URL": "https://www.hirunews.lk/249454/හෙරොයින්-සමඟ-හතරදෙනෙකු-පානදුරේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2475"
}