{
       "Source": "hirunews",
       "Timestamp": "Monday, 20 March 2023 - 7:47",
       "Headline": "ශ්‍රේෂ්ඨාධිකරණ විනිසුවරුන් පාර්ලිමේන්තු වරප්‍රසාද කමිටුව හමුවට",
       "News Content": "ශ්‍රේෂ්ඨාධිකරණ විනිසුරුවරුන් තුන්දෙනෙකු මෙම සතියේ දී පාර්ලිමේන්තු වරප්‍රසාද කමිටුව හමුවට කැඳවා ඇති බව වාර්තා වනවා.\nඒ පළාත් පාලන ආයතන ඡන්ද විමසීම සඳහා මුදල් ලබා නොදීම වළක්වාලමින් ශ්‍රේෂ්ඨාධිකරණය ලබාදුන් අතුරු තහනම් නියෝගය මගින් පාර්ලිමේන්තු වරප්‍රසාද කඩ වී ඇති බව පවසමින් පාර්ලිමේන්තු මන්ත්‍රී ප්‍රේමනාත් සී. දොලවත්ත ඉදිරිපත් කළ වරප්‍රසාද ප්‍රශ්නයකට අදාළවයි.\nඅදාළ නියෝගයෙන් පාර්ලිමේන්තුවේ මුල්‍ය බලයට හානි සිදුවන බවයි ඔහු සඳහන් කර තිබුණේ.\nඒ අනුව අදාළ අතුරුතහනම් නියෝගය ලබාදුන් ශ්‍රේෂඨාධිකරණ විනිසුරුවරුන් වන ප්‍රීති පද්මන් සූරසේන, ශිරාන් ගුණරත්න සහ ප්‍රියන්ත ප්‍රනාන්දු මෙම සතියේ දී පාර්ලිමේන්තු වරප්‍රසාද කමිටුව හමුවට කැඳවා ඇති බව සඳහන්.",
       "URL": "https://www.hirunews.lk/330415/ශ්‍රේෂ්ඨාධිකරණ-විනිසුවරුන්-පාර්ලිමේන්තු-වරප්‍රසාද-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=465"
}