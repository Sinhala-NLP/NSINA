{
       "Source": "hirunews",
       "Timestamp": "Thursday, 24 December 2015 - 12:01",
       "Headline": "දරුවත් එක්ක ගගට පැන්න කාන්තාවගේ තොරතුරු පාලම අසල තිබු බෑගයේ",
       "News Content": "මාතර මහානාම පාලමෙන් නිල්වලා ගගට පැන අතුරුදන්වී ඇත්තේ රත්මලාන ප්‍රදේශයේ පදිංචි කාන්තාවක් බව අනාවරණ වී තිබෙනවා.\nපාලම අසල තිබී කාන්තාවකගේ ගමන් බෑගයක් සහ පාවහන් යුගළක් සොයාගෙන ඇති බවයි පොලසිය සඳහන් කලේ.\nඊයේ රාත්‍රී 11 යි 30 ට පමණ මහානාම පාලම අසල මෙම ගමන් බෑගය සහ පාවහන් යුගළ ඇති බවට පොලිස් හදිසි ඇමතුම් අංශයට ලැබුනු තොරතුරකට අනුව විමර්ශණ ආරම්භ කරනු ලැබුවා.\nඑම ගමන් බෑගයේ තිබු තොරතුරු අනුව මෙම කාන්තාව 35 හැවිරිදි වන අතර දරුවාගේ වයස අවුරුදු 10 ක් බවටයි පොලිසිය හෙළිකරගෙන ඇත්තේ.\nඇය රත්මලාන ප්‍රදේශයේ පදිංචි අතර ගුරු වෘත්තියේ නිරතවී සිට ඇතැයි ද අනාවරණ වී තිබෙනවා.\nමෙම කාන්තාව පවුල් ආරවුලක් හේතුවෙන් කලකිරී සිට ඇති බවටයි වැඩිදුරටත් හෙළිවී ඇත්තේ.\nඅතුරුදන් වු කාන්තාව සහ කුඩා දරුවා සොයා මාතර පොලිසිය සහ කිමිදුම්කරුවන් මේවන විට මෙහෙයුම් සිදුකරමින් පවතිනවා.",
       "URL": "https://www.hirunews.lk/122704/දරුවත්-එක්ක-ගගට-පැන්න-කාන්තාවගේ-තොරතුරු-පාලම-අසල-තිබු-බෑගයේ",
       "Category": "Local News",
       "Parent URL": "https://www.hirunews.lk/local-news.php?pageID=5236"
}