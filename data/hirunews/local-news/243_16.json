{
       "Source": "hirunews",
       "Timestamp": "Friday, 23 June 2023 - 14:02",
       "Headline": "USAID මෙරටට දුන් ආධාර ඩොලර් බිලියන 2ක ඉක්මවයි",
       "News Content": "1956 සිට මේ දක්වා ජාත්‍යන්තර සංවර්ධනය සඳහා වන එක්සත් ජනපද නියෝජිතායතනය හෙවත් යූ.එස්. එයිඩ් ආයතනය හරහා ඩොලර් බිලියන 2 ඉක්ම වූ ආධාර ප්‍රමාණයක් ලබා දී ඇති බව අමෙරිකාව පවසනවා.\nඑම අරමුදල් පෝෂණය, සෞඛ්‍යය, අධ්‍යාපනය, මානව හිමිකම් සහ පාලනය, ආපදා සඳහා ප්‍රතිචාර දැක්වීම සහ පරිසරය ඇතුළු විවිධ අංශ ඔස්සේ ලැබී ඇති බව සඳහන්.\nඅමෙරිකාවේ නිදහස ප්‍රකාශයට පත් කිරීමේ 247 වැනි සංවත්සරය සහ අමෙරිකා, ශ්‍රී ලංකා අතර සබඳතාවයේ 75වන සංවත්සරය වෙනුවෙන් නිවේදනයක් නිකුත් කරමිනුයි ඔවුන් මේ බව කියා සිටියේ.\nඒ නිමිත්තෙන් මෙරට අමෙරිකානු තානාපතිනි ජූලි චංග් ප්‍රධානත්වයෙන් කොළඹ ඊයේ උත්සවයක් පැවැත්වුණු අතර, එම උත්සවයේ ආරාධිත අමුත්තා ලෙස සහභාගි වූයේ විදේශ කටයුතු අමාත්‍ය අලි සබ්රියි.",
       "URL": "https://www.hirunews.lk/338827/usaid-මෙරටට-දුන්-ආධාර-ඩොලර්-බිලියන-2ක-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=243"
}