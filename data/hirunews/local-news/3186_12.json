{
       "Source": "hirunews",
       "Timestamp": "Thursday, 22 August 2019 - 8:18",
       "Headline": "කටුනායකදී ලක්ෂ 21 ක ස්වර්ණාභරණ සමඟ පුද්ගලයෙකු අත්අඩංගුවට",
       "News Content": "ස්වර්ණාභරණ තොගයක් කටුනායක ගුවන් තොටුපලෙන් පිටකර කොළඹ බලා රැගෙන යාම සඳහා බස් රථයකට ගොඩවී සිටි පුද්ගලයෙකු රේගු මත්ද්‍රව්‍ය පාලන අංශයේ නිලධාරීන් අත්අඩංගුවට ගෙන තිබෙනවා.\n23 හැවිරිදි කොළඹ පදිංචිකරුවෙකු වන ඔහු සතුව තිබී රුපියල් ලක්ෂ 21 ක් වටිනා ග්‍රෑම් 369 ක් බර ස්වර්ණාභරණ තොගයක් ඊයේ මෙලෙස සොයාගත් බවයි ගුවන් තොටුපල රේගුව සඳහන් කළේ.\nමෙම ස්වර්ණාභරණ තොගය ඉන්දියාවේ සිට පැමිණි මගියෙකු කොාළඹට රැගෙන ගොස් භාරදෙන ලෙස තමන්ට ලබාදුන් බව මොහු ප්‍රකාශ කර තිබෙනවා. පෙන්ඩන්ට් 16ක්, කරාබු 21ක්, මුදු 11 ක් සහ වළලූ 21 ක් මෙම ස්වර්ණාභරණ තොගය අතර පවතින බවයි රේගුව කියා සිටියේ.",
       "URL": "https://www.hirunews.lk/222705/කටුනායකදී-ලක්ෂ-21-ක-ස්වර්ණාභරණ-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3186"
}