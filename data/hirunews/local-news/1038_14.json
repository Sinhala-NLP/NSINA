{
       "Source": "hirunews",
       "Timestamp": "Friday, 08 July 2022 - 9:52",
       "Headline": "දෙවැනි ටෙස්ට් තරගයේ කාසියේ වාසිය කැන්ගරුවන්ට - දුනිත් වෙනුවට ප්‍රභාත්",
       "News Content": "සංචාරක ඔස්ට්‍රෙලියානු ක්‍රිකට් කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවැනි සහ අවසන් ටෙස්ට් තරගයේ කාසියේ වාසිය දිනාගැනීමට ඔස්ට්‍රෙලියානු කණ්ඩායම සමත් වුණා.\nකාසියේ වාසිය දිනූ ඔස්ට්‍රෙලියා කණ්ඩායමේ නායක පැට් කමින්ස් (Pat Cummins) තීරණය කළේ, පළමුව පන්දුවට පහරදීමටයි.\nමෙවර තරගයට ශ්‍රී ලංකා කණ්ඩායමේ වෙනසක් සිදුව තිබෙනවා.\nකොවිඩ් 19 වෛරසය ආසාදිතව සිටි ඇන්ජලෝ මැතිව්ස් සුවය ලබා මෙම තරගයට කැඳවා තිබෙනවා.\nඅද (08) දිනයේ දී ශ්‍රී ලංකාව වෙනුවෙන් මහීෂ් තීක්ෂණ, කමිඳු මෙන්ඩිස් සහ ප්‍රභාත් ජයසූරිය ටෙස්ට් වරම් හිමි කරගත්තා.\nමේ අතර, එක්දින තරගාවලියේ වැඩි කතාබහකට ලක් වූ තුන් ඉරියව් ක්‍රීඩක දුනිත් වෙල්ලාලගේ හට දෙවැනි ටෙස්ට් තරගය අහිමි වී තිබෙනවා.\nමීට අමතරව, වේග පන්දු යවන්නෙකු ලෙසින් කසුන් රාජිත ද අද තරගයට එක්වනු ඇති.\nවැඩි විස්තර:-\nශ්‍රී ලංකාව සමඟ ගාල්ල ජාත්‍යන්තර ක්‍රීඩාංගනයේ පැවැත්වෙන දෙවන සහ අවසන් ටෙස්ට් තරඟයේ කාසියේ වාසිය දිනා පළමුව පන්දුවට පහරදෙන ඔස්ට්‍රෙලියානු කණ්ඩායම දිවා ආහාරය සඳහා තරගය නතර කරන විට කඩුළු දෙකක් දැවී ලකුණු 99 ක් ලබා සිටියා.",
       "URL": "https://www.hirunews.lk/309396/දෙවැනි-ටෙස්ට්-තරගයේ-කාසියේ-වාසිය-කැන්ගරුවන්ට-දුනිත්-වෙනුවට-ප්‍රභාත්",
       "Category": "Local News",
       "Parent URL": "https://www.hirunews.lk/local-news.php?pageID=1038"
}