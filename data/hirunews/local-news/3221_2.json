{
       "Source": "hirunews",
       "Timestamp": "Friday, 02 August 2019 - 7:38",
       "Headline": "බෙංගාල බොක්ක ප්‍රදේශයේ මුහුදු ගිය ධීවරයන්ට ආපදා කළමනාකරණ මධ්‍යස්ථානයෙන් උපදේශයක්",
       "News Content": "බෙංගාල බොක්ක ආශ්‍රිත මුහුදු ප්‍රදේශයේ ධීවර කටයුතු සඳහා ගොස් සිටින ධීවරයන්ට වහාම එම මුහුදු ප්‍රදේශයෙන් ඉවත්ව ආරක්ෂිත ප්‍රදේශයකට යන ලෙස ආපදා කළමනාකරණ මධ්‍යස්ථානය උපදෙස් දෙනවා.\nඑමෙන්ම, කාලගුණ විද්‍යා දෙපාර්තමේන්තුව සඳහන් කළේ පුත්තලම සිට කන්කසන්තුරය හරහා මුලතිව් දක්වා වන මුහුදු ප්‍රදේශවල සුළඟේ වේගය විටින් විට පැයට කිලෝ මීටර් 55 සිට 65 දක්වා ඉහළ යා හැකි බවයි.\nඑමෙන්ම, මෙම මුහුදු ප්‍රදේශ විටින් විට රළු වන බැවින් අවධානයෙන් කටයුතු කරන ලෙස කාලගුණ විද්‍යා දෙපාර්තමේන්තුව ධීවර හා නාවික ප්‍රජාව වෙතින් ඉල්ලා සිටිනවා.\nමේ අතර, අද දිනයේ බස්නාහිර, සබරගමුව සහ දකුණු පළාත්වල වැසිවාර කිහිපයක් ඇතිවිය හැකි බවත්, නැගෙනහිර, ඌව, මධ්‍යම පළාත්වලත්, පොළොන්නරුව දිස්ත්‍රික්කයේත් පස්වරු 2 න් පසු ගිගුරුම් සහිත වැසි ඇතිවිය හැකි බවත් කාලගුණ නිවේදනයේ සඳහන්.",
       "URL": "https://www.hirunews.lk/221346/බෙංගාල-බොක්ක-ප්‍රදේශයේ-මුහුදු-ගිය-ධීවරයන්ට-ආපදා-කළමනාකරණ-මධ්‍යස්ථානයෙන්-උපදේශයක්",
       "Category": "Local News",
       "Parent URL": "https://www.hirunews.lk/local-news.php?pageID=3221"
}