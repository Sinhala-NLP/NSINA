{
       "Source": "hirunews",
       "Timestamp": "Monday, 30 May 2022 - 11:36",
       "Headline": "ජුනි මාසයේ ඉන්ධන ගන්න මුදල් කොටසක් ඉන්දියාවෙන් (වීඩියෝ)",
       "News Content": "ජුනි මාසය වෙනුවෙන් ඉන්ධන ආනයනය කිරීමට ලංකා ඛණිජ තෙල් නීතිගත සංස්ථාවට ඇමෙරිකානු ඩොලර් මිලියන 554ක් පමණ අවශ්‍ය වන බව වාර්තා වනවා.\nමෙම අවශ්‍යතාවයෙන් ඩොලර් මිලියන 100ක දායකත්වයක් ඉන්දියානු ණය ක්‍රමය යටතේ ඉතිරි වූ මුදලින් ලැබීමට නියමිතයි.\nඉතිරි අවශ්‍ය මුදල් ලබා ගැනීම සම්බන්ධයෙන් සිදු කෙරෙන්නේ කුමක් ද යන්න සම්බන්ධයෙන් සාකච්චාවක් ශ්‍රී ලංකා මහ බැංකුවේ අධිපතිවරයා සහ විදුලි බල හා බලශක්ති අමාත්‍ය කාංචන විජේසේකර අතර අද (30) උදෑසන පැවති බව වාර්තා වනවා.\nඑමෙන් ම ඉන්දියානු රජය සමග නව ණය යෝජනා ක්‍රමයක් පිළිබඳව ද සාකච්ඡාවක් ද සිදු වෙමින් පවතින බවයි වාර්තා වන්නේ.",
       "URL": "https://www.hirunews.lk/305689/ජුනි-මාසයේ-ඉන්ධන-ගන්න-මුදල්-කොටසක්-ඉන්දියාවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1133"
}