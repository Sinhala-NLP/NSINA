{
       "Source": "hirunews",
       "Timestamp": "Wednesday, 05 July 2023 - 8:09",
       "Headline": "දන්සලේ අවසානය ගුටි කෙළියක් වෙයි",
       "News Content": "දන්සලක් අවසානයේ මත්පැන් සාදයක් පැවැත් වූ පිරිසක් අතර බහින් බස් වීමක් දුරදිග යාම හේතුවෙන් සිදු වූ පහර දීමක් නිසා පුද්ගලයෙකු තුවාල\nලබා බදුල්ල රෝහලට ඇතුළත් කර තිබෙනවා.\nඇසළ පොහොය නිමිත්තෙන් හසලක ප්‍රධාන මාර්ගයේ 37 ඇළට හැරෙන හන්දියේ සංවිධානය කර තිබූ මෙම දන්සලේ සංවිධාකයින් පිරිස දන්සල අවසානයේ මත්පැන් සාදයක් පවත්වා ඇති අතර ඊට විරෝධය පළ කළ පුද්ගලයකුට මෙලෙස පහරදීමක් සිදු කර ඇති බවයි වාර්තා වන්නේ.\nකෙසේ වෙතත් පොලිසිය සඳහන් කළේ මෙසේ විරෝධතාවය පළ කල පුද්ගලයාට එම දෙදෙනා විසින් පොරවකින් පහර දී ඇති බවයි.\nපහර දුන් බව කියන පුද්ගලයින් දෙදෙනා සිවිල් ආරක්ෂක දෙපාර්තමේන්තුවේ සේවය නියුතු නිලධාරින් බවයි අප වාර්තාකරු සදහන් කළේ.",
       "URL": "https://www.hirunews.lk/340045/දන්සලේ-අවසානය-ගුටි-කෙළියක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=212"
}