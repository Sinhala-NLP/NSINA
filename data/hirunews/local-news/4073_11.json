{
       "Source": "hirunews",
       "Timestamp": "Monday, 19 February 2018 - 12:36",
       "Headline": "මෝටර් රථයක් කොත්මලේ ඔයට පෙරළීමෙන් මියගිය අයගේ අනන්‍යතාව හෙළිවෙයි",
       "News Content": "ලිඳුල - තලවකැලේ මාර්ගයේ බෙයාවිල් ප්‍රදේශයේදී මෝටර් රථයක් කොත්මලා ඔයට පෙරළීමෙන් මියගිය 24 හැවිරිදි තරුණියගේ සහ  35 හැවිරිදි පුද්ගලයාගේ අනන්‍යතාව හෙළිවී තිබෙනවා.\nඔවුන් ගම්පහ විවිධ සේවා සමූපකාර සමිතියේ සේවය කරන්නන් වන අතර, මියගිය පුද්ගලයා ගම්පහ - යක්කල ප්‍රදේ්ශයේ දෙදරු පියෙකු බවට හඳුනාගෙන තිබෙනවා.\nතරුණිය ගම්පහ - නැදුන්ගමුව ප්‍රදේශයේ පදිංචි  අවිවාහක තරුණියක්.\nමෝටර් රථය මියගිය කාන්තාවගේ නමට ලියාපදිිංචි කර ඇති අතර, අනතුර සිදුවන අවස්ථාවේදී තරුණිය විසින් එය පදවා ඇති බවට හෙළිවී තිබෙනවා.\nඇය පෙරේදා නිවසින් පැමිණ ඇත්තේ අවමංගල උත්සවයකට සහභාගිවීමට යන බව පවසමින්.\nඅනතුරට හේතුව මෙතෙක් හෙළිවී නැහැ.",
       "URL": "https://www.hirunews.lk/183991/මෝටර්-රථයක්-කොත්මලේ-ඔයට-පෙරළීමෙන්-මියගිය-අයගේ-අනන්‍යතාව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4073"
}