{
       "Source": "hirunews",
       "Timestamp": "Saturday, 12 March 2022 - 11:52",
       "Headline": "ගෑස් නැතිව දින ගණන් පෝලිමට යට වුණු ජීවිත (වීඩියෝ)",
       "News Content": "දින ගණනාවක සිට ගෑස් හිඟයෙන් පිඩාවට පත්ව සිටි වැලිගම නගරයේ ඇතුළු අවට ගමි රැසක ජනතාව සහ ආපණ ශාලා , හෝටල් හිමියන් ඇතුළු විශාල පිරිසක් ගෑස් ලබා ගැනීම සඳහා හිස් ගෑස් සිලින්ඩර අතැතිව පෝලිමේ සිටි ආකාරය (12 ) දින උදෑසන වැලිගම නගරයේ සිපෙට්කෝ ඉන්ධන පිරහුමි හල අසල දී දක්නට ලැබුණා.\nමේ වන විට ලාෆ් සහ ලිට්‍රෝ ගෑස් වර්ග දෙකක් පමණක් වෙළඳපොලේ පවතින අතර, මෙම ගෑස් වර්ග දෙකම දින ගණනාවක් තිස්සේ වෙළඳපොළ තුළ හිඟයක් පවතින බැවින් මෙලෙස පෝලිම් නිර්මාණය වී තිබෙනවා.\nමේ නිසා නිවාස හිමියන්, හෝටල් සහ ආපනශාලා ඇතුළු විශාල පිරිසක් අපහසුතාවයට පත්ව ඇති අයුරු දක්නට පුළුවන්.\nවැලිගම නගරයේ ගෑස් නියෝජිත ස්ථානයක් වන සිපෙට්කෝ ඉන්ධන පිරවුම්හල වෙත ලිට්‍රෝ ගෑස් අද අළුයම ලැබී තිබුණා.\nමෙය සැලවූ වහාම නිවාස හිමියන්, හෝටල් සහ ආපණ ශාලා හිමිකරුවන් ගෑස් සිලින්ඩර රැගෙන දිගු පෝලිම්වල රැඳී සිටි ආකාරය දක්නට තිබුණා.\nලැබී තිබූ ගෑස් තොග නිමාවීම සමග ඇතැම් පිරිස් හට නැවත හිස් අතින් යෑමට ද සිදු වූ ආකාරය දක්නට ලැබුණා.",
       "URL": "https://www.hirunews.lk/299294/ගෑස්-නැතිව-දින-ගණන්-පෝලිමට-යට-වුණු-ජීවිත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1299"
}