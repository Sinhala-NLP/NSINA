{
       "Source": "hirunews",
       "Timestamp": "Monday, 10 April 2023 - 8:02",
       "Headline": "අයර්ලන්ත ක්‍රිකට් පිල ශ්‍රී ලංකාවට",
       "News Content": "ටෙස්ට් ක්‍රිකට් තරග දෙකකට සහභාගිවීම සඳහා අයර්ලන්ත කණ්ඩායම ඊයේ (09) පස්වරුවේ දිවයිනට පැමිණි බව ශ්‍රී ලංකා ක්‍රිකට් ආයතනය නිවේදනය කළා.\nඒ අනුව දෙරට අතර පළමු ටෙස්ට් තරගය මේ මස 16 වනදාත්, දෙවන ටෙස්ට් තරගය මේ මස 24 වනදාත් ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතයි.\nමේ අතර අයර්ලන්තය සමඟ ක්‍රීඩා කරන 15 දෙනෙකුගෙන් යුත් ශ්‍රී ලංකා සංචිතයට දඟ පන්දු යවන ක්‍රීඩක දුෂාන් හේමන්ත සහ සදීර සමරවික්‍රම කැඳවා තිබෙනවා.\nනවසීලන්ත ටෙස්ට් තරගාවලියට කැඳවා තිබූ නිරෝෂන් දික්වැල්ල, ඕෂධ ප්‍රනාන්දු සහ චාමික කරුණාරත්නට ටෙස්ට් සංචිතයේ සිය ස්ථානය අහිමිවී ඇති බවයි වාර්තාවන්නේ.\nඅයර්ලන්ත ටෙස්ට් තරගාවලියේදී කසුන් රාජිත සහ ළහිරු කුමාර විවේක ගන්වා ඇති අතර, ඒ වෙනුවට සංචිතයට අසිත ප්‍රනාන්දු, විශ්ව ප්‍රනාන්දු සහ මිලාන් රත්නායක කැඳවා තිබෙනවා.",
       "URL": "https://www.hirunews.lk/332152/අයර්ලන්ත-ක්‍රිකට්-පිල-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=423"
}