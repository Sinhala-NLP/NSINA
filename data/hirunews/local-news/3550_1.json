{
       "Source": "hirunews",
       "Timestamp": "Thursday, 17 January 2019 - 15:59",
       "Headline": "චීනයේ නීති සමාගමට එරෙහිව මූලික අයිතිවාසිකම් පෙත්සමක්",
       "News Content": "ශ්‍රී ලංකාව තුළ නීති ක්ෂේත්‍රයට සේවා සැපයීම් සිදුකිරීම වළක්වන නියෝගයක් ඉල්ලා චීන සමාගමකට එරෙහිව නීතිඥවරයෙකු අද ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කළා.\nසමාගම් රෙජිස්ටාර් කාර්යාලයේ ලියාපදිංචි වූ චීන සමාගමක් නීති ක්ෂේත්‍රයට සේවා සැපයීම සදහා ඉල්ලීමක් සිදුකර ඇති බවයි වාර්තා වන්නේ.\nඊට එරෙහිව ගොනුකළ මෙම පෙත්සමෙන් සදහන් කර ඇත්තේ අදාළ සමාගම නීති ක්ෂේත්‍රයට සේවා සැපයීම තුළින් මෙරට නීතියේ සහ නීති ප්‍රජාවගේ මූලික අයිතිවාසිකම් උල්ලංඝනය වන බවයි.",
       "URL": "https://www.hirunews.lk/208431/චීනයේ-නීති-සමාගමට-එරෙහිව-මූලික-අයිතිවාසිකම්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=3550"
}