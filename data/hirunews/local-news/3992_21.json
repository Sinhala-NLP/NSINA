{
       "Source": "hirunews",
       "Timestamp": "Friday, 13 April 2018 - 7:54",
       "Headline": "බස් රථ අනතුරකින් 8 කට තුවාල (ඡායාරූප)",
       "News Content": "අද අලුයම වව්නියාව ප්‍රදේශයේ සිදුවූ බස් රථ අනතුරකින් පුද්ගලයන් 8 දෙනෙකු තුවාල ලබා තිබෙනවා.\nකොළඹ සිට වව්නියාව බලා ධාවනය වූ බස් රථයක් මාර්ගයෙන් ඉවතට පැන වව්නියාව දෙමළ මහා විද්‍යාලයේ තාප්පයක ගැටීමෙනුයි අනතුර සිදුවී ඇත්තේ.\nරියදුරාට නින්ද යාම හේතුවෙන් අනතුර සිදුව ඇති බවට අනාවරණ වී තිබෙනවා.\nතුවාල ලැබුවන් අතර බස් රථයේ රියදුරා සහ කොන්දොස්තරවරයා ද වනවා.\nඔවුන්ගේ තත්වය බරපතල නොවන අතර වව්නියාව රෝහලේ ප්‍රතිකාර ලබන බවයි පොලිසිය සඳහන් කර ඇත්තේ.\nඡායාරූප - වව්නියාව මාධව කුලසූරිය",
       "URL": "https://www.hirunews.lk/188283/බස්-රථ-අනතුරකින්-8-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3992"
}