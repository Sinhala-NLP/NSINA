{
       "Source": "hirunews",
       "Timestamp": "Sunday, 16 July 2023 - 17:05",
       "Headline": "ශ්‍රී ලංකා කණ්ඩායම කඩුලු 5ක් දැවී ලකුණු 226යි",
       "News Content": "ශ්‍රී ලංකා - පාකිස්තාන ටෙස්ට් ක්‍රිකට් තරගාවලියේ අද (16) පැවැත්වෙන පළමු තරගයේ කාසියේ වාසිය දිනා ගැනීමට ශ්‍රී ලංකා කණ්ඩායම සමත් වුණා.\nඒ අනුව කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කර අතර තරගය වර්ෂාව හේතුවෙන් නතර කරන විට ශ්‍රී ලංකා කණ්ඩායම කඩුලු 5ක් දැවී ලකුණු 226ක් ලබා සිටියා.\nලකුණු 54කට කඩුලු 4ක් දැවී ගොස් තිබියදී පිටියේ එක්වුණු මැතිව්ස් සහ ධනංජය 5 වැනි කඩුල්ල වෙනුවෙන් ලකුණු 131ක සබඳතාවයක් පිහිටුවමින් බිඳ වැටුණු ශ්‍රී ලංකා ඉනිමට යම් ජීවයක් එක් කළා.\nඑම සබඳතාවය බිඳ දමමින් මැතිව්ස්ගේ කඩුල්ල දවාගත්තේ දකුණතින් පා දඟපන්දු යවන Abrar Ahmed.\nICC ලෝක ටෙස්ට් ක්‍රිකට් ශූරතාවලියේ තරග දෙකක් ලෙස පැවැත්වෙන මේ තීරණාත්මක තරගාවලිය 2023-25 ටෙස්ට් ක්‍රිකට් ශූරතාවලිය තුල කණ්ඩායම් දෙකම තරග වදිනු ලබන මංගල තරගාවලියයි.\nශ්‍රී ලංකාව පිතිකරුවන් 7 දෙනෙක්, ප්‍රධාන දඟපන්දු යවන්නන් දෙදෙනෙක් සහ වේගපන්දු යවන්නන් දෙදෙනෙක් සමඟ මේ තරගයට අවතීර්ණ වන අතර පාකිස්තානය ද ඒ හා සමාන සංයුතියක් සහිතව මේ තරගය අවතීර්ණ වුනා.\nAngelo Mathews ලකුණු 64ක් ලබා ගත්තා Dhananjaya de Silva නොදැවී ලකුණු 89යි.",
       "URL": "https://www.hirunews.lk/341419/ශ්‍රී-ලංකා-කණ්ඩායම-කඩුලු-5ක්-දැවී-ලකුණු-226යි",
       "Category": "Local News",
       "Parent URL": "https://www.hirunews.lk/local-news.php?pageID=179"
}