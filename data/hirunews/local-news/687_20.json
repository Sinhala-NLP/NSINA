{
       "Source": "hirunews",
       "Timestamp": "Monday, 05 December 2022 - 8:50",
       "Headline": "කැළණිය ගිනි ගනියි (වීඩියෝ)",
       "News Content": "කැළණිය ප්‍රදේශයේ අද (05) උදෑසන හදිසියේ ගින්නක් ඇති වී තිබෙනවා.\nඒ කැළණිය - ගල්බොරැල්ල මංසන්ධියේ පිහිටා ඇති පෞද්ගලික ගොඩනැගිල්ලක පෞද්ගලික රෝහලට අයත් ගබඩා ගොඩනැගිල්ලකයි.\nමේ වනවිට අදාළ ස්ථානයට ගිනි නිවීමේ රථ හා ජල ප්‍රහාරක රථ කැළණිය ප්‍රාදේශීය සභාවෙන් පිටත් කර යවා ඇති බවයි වාර්තා වන්නේ.\nගින්න මර්දනයට ගිනි නිවීමේ රථ 06ක් යොදවා තිබෙනවා.\nගින්නට හේතුවක් තවමත් සොයාගෙන නොමැති අතර, ඇතුළත සිදු වූ කාර්මික දෝෂයක් මෙලෙස ගින්න ඇති වන්නට ඇතැයි පොලිසිය විශ්වාස කරනවා.\nගින්නෙන් විශාල දේපල හානියක් සිදුව ඇති මුත්, ජීවිතවලට ඉන් හානියක් සිදුව නැහැ.\nසිද්ධිය සම්බන්ධයෙන් මේ වනවිට පොලිස් විමර්ශන ක්‍රියාත්මකයි.",
       "URL": "https://www.hirunews.lk/321984/කැළණිය-ගිනි-ගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=687"
}