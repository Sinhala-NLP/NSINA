{
       "Source": "hirunews",
       "Timestamp": "Tuesday, 04 December 2018 - 6:40",
       "Headline": "වව්නතිව් පොලිස් නිලධාරීන් දෙදෙනාගේ ඝාතනයට තවත් සැකකරුවෙක් අල්ලයි",
       "News Content": "මඩකලපුව - වව්නතිව් මාර්ග බාධකයේදී පොලිස් නිලධාරීන් දෙදෙනෙකු වෙඩි තබා ඝාතනය කිරීමේ සිද්ධියට අදාළව තවත් සැකකරුවෙකු මඩකලපුවේදී අත්අඩංගුවට ගෙන තිබෙනවා.\nපොලීසිය සඳහන් කළේ එම සැකකරු ද හිටපු එල්.ටී.ටී.ඊ. බුද්ධි අංශ නායකයෙකු බවට අනාවරණ වී ඇති බවයි.\nඔහු හිටපු එල්.ටී.ටී.ඊ. බුද්ධි අංශ නායක පොට්ටු අම්මාන්ගේ දෙවැනියා ලෙස කටයුතු කර ඇති බව සඳහන්.\nමීට පෙර ද සිද්ධිය සම්බන්ධයෙන් කිලිනොච්චිය ප්‍රදේශයේ පදිංචි 48 හැවිරිදි රාසනායගම් සර්වනන්දම් නැමැත්තා අත්අඩංගුවට ගත් අතර ඔහු ද හිටපු එල්.ටී.ටී.ඊ. බුද්ධි අංශ නායකයෙකු ලෙස අනාවරණ වුණා.\nපසුගිය 30 වන දා වව්නතිව් මාර්ග බාධකයේදී මෙම පොලිස් නිලධාරීන් දෙදෙනා ඝාතනය කර තිබුණා.",
       "URL": "https://www.hirunews.lk/205436/වව්නතිව්-පොලිස්-නිලධාරීන්-දෙදෙනාගේ-ඝාතනයට-තවත්-සැකකරුවෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3621"
}