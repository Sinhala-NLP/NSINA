{
       "Source": "hirunews",
       "Timestamp": "Friday, 22 May 2020 - 10:00",
       "Headline": "ලොව පුරා කොරෝනා ආසාදිතයන් සංඛ්‍යාව 51 ලක්ෂය ඉක්මවයි",
       "News Content": "ලොව පුරා කොරෝනා වෛරස් ආසාදිතයන්ගේ සංඛ්‍යාව මේ වනවිට 51 ලක්ෂ 94,879කට ආසන්න වී තිබෙනවා.\nඑමෙන්ම කොරෝනා මරණ තුන් ලක්ෂ 34,622ක්ද වාර්තාවුණා.\nඒ අතුරෙන් ආසාදිතයන් 15 ලක්ෂයකට වැඩි පිරිසක් සහ මරණ 96,354කට අධික සංඛ්‍යාවක් වාර්තාවන්නේ ඇමරිකා එක්සත් ජනපදයෙන්, වාර්තා වූ අතර\nඉතාලියෙන්ද මරණ 32,486ක් වාර්තාවුණා.\nස්පාඤ්ඤයේ සහ ප්‍රංශයේ කොරෝනා මරණ සංඛ්‍යාවද 27,000 ඉක්මවනවා.\nමේ වනවිට මරණ සංඛ්‍යාව වැඩිවෙමින් මරණ 20,000ක් ඉක්මවා වාර්තා වන අලුත්ම රට බවට බ්‍රසීලය පත්ව ඇති අතර, ඔවුන් ලතින් ඇමෙරිකානු කලාපය හරහා මෙම ලැයිස්තුවේ ඉහළට පැමිණ තිබෙනවා.\nමේ අතර, ඉන්දියාවේ අවසන් වූ පැය 24 තුළ නව කොරෝනා වෛරස් ආසාදිතයන් 150ක් වාර්තාවී ඇති අතර, එරට මුළු ආසාදිත සංඛ්‍යාවද 118,226ක්     දක්වා ඉහළ ගොස් තිබෙනවා.\nඉන්දීය සෞඛ්‍ය අමාත්‍යාංශය නිවේදනය කළ පරිදි ඉන්දියාවෙන් මේ වනවිට වාර්තාවී ඇති කොරෝනා මරණ සංඛ්‍යාව 3,584ක්.\nඉන්දියාවේ කොරෝනා වෛරස් ආසාදිතයන් බහුතරයක් වාර්තාවන්නේ මහාරාෂ්ඨ, දිල්ලි, ගුජරාට සහ තමිල්නාඩු ප්‍රාන්තවලින්.\nමේ  අතර, මැලේරියා මර්දනය සඳහා ලබාදෙන තවත් ඖෂධයක් කොරෝනා වෛරසය සඳහා අත්හදා බැලීමට බ්‍රිතාන්‍යයේ ඔක්ස්ෆර්ඞ් විශ්වවිද්‍යාලය සූදානම් වනවා.\nවිදෙස් මාධ්‍ය වාර්තා කරන්නේ එම ඖෂධය, යුරෝපා, අප්‍රිකානු, ආසියා සහ දකුණු ඇමරිකාව යන මහද්වීපවල කොරෝනා වෛරසය ආසාදනය වූ 40,000ක පිරිසකට එය අත්හදාබැලීමට කටයුතු කරන බවයි.\nමේ වනවිට ඒ සඳහා මූලික අදියර සකස් කර ඇති බවයි ඔක්ස්ෆර්ස් විශ්වවිද්‍යාලය සඳහන් කර ඇත්තේ.",
       "URL": "https://www.hirunews.lk/241233/ලොව-පුරා-කොරෝනා-ආසාදිතයන්-සංඛ්‍යාව-51-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2716"
}