{
       "Source": "hirunews",
       "Timestamp": "Tuesday, 01 May 2018 - 14:22",
       "Headline": "ලසන්ත ඝාතන සිද්ධියට අත්අඩංගුවට ගත් හිටපු නියෝජ්‍ය පොලිස්පති යළි රිමාන්ඩ්",
       "News Content": "මාධ්‍යවේදී ලසන්ත වික්‍රමතුංග ඝාතන සිද්ධිය සම්බන්ධයෙන් අත්අඩංගුවට ගෙන සිටින හිටපු ජ්‍යෙෂ්ඨ නියෝජ්‍ය පොලිස්පති ප්‍රසන්න නානායක්කාර මේ මස 14 වනදා දක්වා යළි රක්ෂිත බන්ධනාගාර ගත කෙරුණා.\nඒ, ඊට අදාළ නඩුව අද ගල්කිස්ස ප්‍රධාන මහේස්ත්‍රාත් මොහොමඩ් මිහායිල් ඉදිරියේ සලකා බැලූණු අවස්ථාවේදීයි.\nඑහිදී සැකකරුවන් ඇප මත මුදා හරින ලෙස ඔවුන් වෙනුවෙන් පෙනී සිටි නීතිඥයින් ඉල්ලා තිබෙනවා.\nකෙසේ වෙතත්, විමර්ශන නිලධාරීන් සඳහන් කර ඇත්තේ තවදුරටත් පරීක්ෂණ සිදුකරන බැවින් සැකකරුවන්ට ඇප ලබාදීමට විරෝධය පළ කරන බවයි.\nඉදිරිපත් වූ කරුණු සලකා බැලූ මහේස්ත්‍රාත්වරයා ඇප ඉල්ලීම ප්‍රතික්ෂේප කරනු ලැබුවා.",
       "URL": "https://www.hirunews.lk/189705/ලසන්ත-ඝාතන-සිද්ධියට-අත්අඩංගුවට-ගත්-හිටපු-නියෝජ්‍ය-පොලිස්පති-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3965"
}