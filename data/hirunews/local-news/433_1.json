{
       "Source": "hirunews",
       "Timestamp": "Wednesday, 05 April 2023 - 12:41",
       "Headline": "ඉන්දියාවෙන් තවත් බිත්තර මිලියනයක්",
       "News Content": "ආනයනය කරන ලද බිත්තර අඩු මුදලකට බේකරි කර්මාන්තයට ලබාදුන්න ද බේකරි නිෂ්පාදනවල මිල අඩු කිරීමට බේකරි හිමියන් කටයුතු කර නොමැති බවට සමස්ත ලංකා කුඩා කර්මාන්තකරුවන්ගේ සංගමය චෝදනා කරනවා.\nඑහි ජාතික සංවිධායක නිලුක්ෂ කුමාර කොළඹ අද පැවති මාධ්‍ය හමුවකට එක්වෙමින් කියා සිටියේ පාරිභෝගික අධිකාරිය, මැදිහත් වී එහි වාසිය ජනතාවට ලබාදිය යුතු බවයි.\nමේ අතර, ඉන්දියාවෙන් ආනයනය කළ තවත් බිත්තර ලක්ෂ 10ක් දිවයිනට ළගා වූ බව රාජ්‍ය වාණිජ විවිධ නීතිගත සංස්ථාව පවසනවා.\nඑහි ප්‍රකාශකයෙකු සඳහන් කළේ බිත්තර ලක්ෂ 10 රැගෙන ආ නෞකාව ඊයේ රාත්‍රියේ කොළඹ වාරයට පැමිණි බවයි.\nඑලෙස ගෙන්වු බිත්තර ලක්ෂ 10 සමඟත් මේ වනවිට මෙරටට ආනයනය කළ මුළු බිත්තර ප්‍රමාණය ලක්ෂ 40ක්.\nඉදිරියේ දී තවත් බිත්තර ලක්‍ෂ 10 ආනයනය කිරිමට නියමිත අතර, එලෙස ගෙන්වන බිත්තර සියල්ලම බේකරි නිෂ්පාදනයට සහ හෝටල්වලට පමණක් අලෙවි කරන බවයි රාජ්‍ය වාණිජ විවිධ නීතිගත සංස්ථාව වැඩිදුරටත් කියා සිටියේ.\nමේ අතර, ගැස් මිළ අඩු කිරිමත් සමඟ, අද මධ්‍යම රාත්‍රියේ සිට කොත්තු, රයිස් සහ බත් පැකට්ටුවක මිල සියයට 20 කින් අඩු කරන බව සමස්ත ලංකා ආපනශාලා හිමියන්ගේ සංගමයේ සභාපති අසේල සම්පත් කියා සිටියා.",
       "URL": "https://www.hirunews.lk/331747/ඉන්දියාවෙන්-තවත්-බිත්තර-මිලියනයක්",
       "Category": "Local News",
       "Parent URL": "https://www.hirunews.lk/local-news.php?pageID=433"
}