{
       "Source": "hirunews",
       "Timestamp": "Sunday, 21 March 2021 - 14:54",
       "Headline": "පාලන මිලට කුකුළු මස් නැතැයි චෝදනා (වීඩියෝ)",
       "News Content": "කුකුළු මස් සඳහා රජය මගින් පාලන මිලක් පනවා තිබුණ ද වෙළදපොළේ එම මිල ගණන් යටතේ කුකුළු මස් ලබා ගැනීමට නොහැකි බව පාරිභෝගිකයින් චෝදනා කරනවා.\nකුකුළු මස් අලෙවි කිරීමේදී උපරිම සිල්ලර මිල සඳහන් කරමින් රජය මගින් අති විශේෂ ගැසට් පත්‍රයක් නිකුත් කර තිබුණේ පසුගිය වසරේ මාර්තු මස 12 වන දායි.\nඑහි සදහන් වූයේ සම සහිත කුකුළු මස් කිලෝවක් රුපියල් 430කට ද, සම රහිත කුකුළු මස් කිලෝවක් රුපියල් 500කට ද අලෙවි කළ යුතු බවටයි.\nකෙසේ වෙතත් කුකුළු මස් නිෂ්පාදකයින් කියා සිටියේ නිෂ්පාදන වියදම ඉහළ ගොස් ඇති බැවින් පාලන මිලට කුකුළු මස් ලබාදිය නොහැකි බවයි.",
       "URL": "https://www.hirunews.lk/266063/පාලන-මිලට-කුකුළු-මස්-නැතැයි-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2073"
}