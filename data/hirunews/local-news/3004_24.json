{
       "Source": "hirunews",
       "Timestamp": "Thursday, 12 December 2019 - 20:30",
       "Headline": "හිරු සි.අයි.ඒ ඇසට හසු වූ මාතර ඩොල්ෆින් මස් ජාවාරම",
       "News Content": "ආරක්ෂිත සමුද්‍ර ජීවියෙකු සැලකෙන ඩොල්ෆින් මත්ස්‍යයින්ගේ මස් නීති විරෝධී ලෙස අලෙවි කරන ජාවාරමක් වැලිගම මිරිස්ස ප්‍රදේශයෙන් සොයාගනු ලැබුවා.\nඒ හිරු සි.අයි.ඒ වනජිවි සංරක්ෂණ දෙපාර්තමේන්තු නිළධාරින් සමග එක්ව සිදුකළ වැටලිමකදියි.\nමාතර, වැලිගම, මිරිස්ස ප්‍රදේශයේ පිහිටි අදාළ මත්ස්‍යය වෙළඳ සැල පිළිබඳව අප වනජිවි සංරක්ෂණ දෙපාර්තමෙන්තුවේ සමුද්‍ර ආරක්ෂ අංශය දැනුවත් කරනු ලැබුවා.\nකලක පටන් සිදුකරගෙන යන මෙම මස් ජාවරම සම්බන්ධයෙන් වෙළෙඳසැලේ සේවකයෙකු අත්අඩංගුවට ගත් අතර ඔහු මාතර මහේස්ත්‍රත්වරයා හමුවට ඉදිරිපත් කරනු ලැබුවා.\nමිරිස්ස සමුද්‍ර ජිවි ඒකකයේ නිළධාරින් හිරු සී.අයි.ඒ වෙත පැවසුවේ ඔහුගෙන් සිදුකල ප්‍රශ්න කිරිම් හමුවේ මෙම ජාවාරම මෙහෙය වන පුද්ගලයා අත්අඩංගුවට ගෙන ඔහුට එරෙහිව නීතිය ක්‍රියාත්මක කිරිමට කටයුතු කරන බවයි.",
       "URL": "https://www.hirunews.lk/230114/හිරු-සි-අයි-ඒ-ඇසට-හසු-වූ-මාතර-ඩොල්ෆින්-මස්-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=3004"
}