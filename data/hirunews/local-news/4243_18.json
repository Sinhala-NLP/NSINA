{
       "Source": "hirunews",
       "Timestamp": "Tuesday, 31 October 2017 - 13:08",
       "Headline": "සර්වපාක්ෂික සමුළු සඳහා යාම පිළිබඳ තීරණය කරන්න ඒකාබද්ධය රැස්වේ",
       "News Content": "ආණ්ඩුක්‍රම ව්‍යවස්ථාව සම්බන්ධයෙන් සාකච්ඡා කිරීම සඳහා ජනාධිපතිවරයා කැදවූ සර්ව පාක්ෂික සමුළුවට සහභාගි වන්නේ ද නැද්ද යන්න පිළිබදව ඒකාබද්ධ විපක්ෂය රැස් වී තීිරණය කරන බව එහි පාර්ලිමේන්තු මන්ත්‍රී බන්දුල ගුණවර්ධන ප්‍රකාශ කළා.\nකොළඹ අද පැවැති මාධ්‍ය හමුවට එක්වෙමිනුයි ඔහු මේ බව කියා සිටියේ.\nමේ තර තම මන්ත්‍රීවරුන්ට සිදුවන අපහසුතා අකටයුතුකම් පිළිබඳව අන්තර්ජාතික පාර්ලිමේන්තු සංගමයට සහ පොදුරාජ්‍ය මණ්ඩලයට ඉදිරි දෙසතිය තුළ පැමිණිලි කරන බව පාර්ලිමේන්තු මන්ත්‍රි බන්දුල ගුණවර්ධන ප්‍රකාශ කළා.\n‘‘ මේ වනවිට පාර්ලිමේන්තුව නියෝජනය කරන මහජන නියෝජිතයන්ගේ තත්ත්වය ලංකා ඉතිහාසයේ කිසි දිනක නොවූ විරූ පරිදි නායගොස් තිබෙනවා. මගේ සංසාර ගමනේ ප්‍රථම වතාවට ලංකා පාර්ලිමේන්තුවට යන ප්‍රධාන මාර්ගය මන්ත්‍රිවරුන්ට වහලා තිබුණා නම් ඒ වහලා තිබුණ දිනය තමයි ඊයේ දිනය. ප්‍රසන්න රණවීර මන්ත්‍රීතුමා බන්ධනාගාරගත කරලා තියෙන්නේ හම්බන්තොට උද්ඝෝෂණ ව්‍යාපාරයට ගිහිල්ලා. කිසිම මාර්ග අවහිරයක් කරලා නැහැ. එතුමාට කිසිම අධිකරණයකින් තහනම් නියෝගයක් ලැබිලා නැහැ. එහෙම රාජ්‍ය දේපළකට හානි කරලා නැහැ. ඊයෙත් ඇප නැහැ. මෙහෙම ඉතිහාසයක් ලංකා ව්‍යවස්ථාදායකයේ තිබිලා නැහැ. අවසනාවකට වර්තමාන කතානායකතුමා පොලිසිය විසින් හයිජැක් කරලා තියෙනවා පොලිස් රාජය සංකල්පය යටතේ. මේ සතිය තුලදී ඩලස් අලහප්පෙරුම මන්ත්‍රීතුමාගේ නායකත්වයෙන් යුත් මන්ත්‍රී කණ්ඩායමක් ඒකාබද්ධ විපක්ෂයේ අන්තර් පාර්ලිමේන්තු සංගමයට පැමිණිලි කරන්න කටයුතු කරනවා ලබන සතියේදී ඒකාබද්ධ විපක්ෂයේ නායක දිනේෂ් ගුණවර්ධන මැතිතුමාත් මාත් තවත් මන්ත්‍රී කණ්ඩායමක් පොදු රාජ්‍ය මණ්ඩලයට පැමිණිලි කරන්න බලාපොරොත්තු වෙනවා.\nප්‍රශ්නය - ආණ්ඩුක්‍රම ව්‍යවස්ථාව පිළිබඳ ඔබතුමාලා විවේචන ඉදිරිපත් කරනවා. නමුත් ජනාධිපතිතුමා ඊයේ තීරණයක් ගත්තා, නව ව්‍යවස්ථාවේ වැරදි මත දුරුකරන්න සමුළු 3 ක් කැඳවන්න?\nපිළිතුර - මේ ව්‍යවස්ථාදායක සභාව වෙනුවට සර්ව පාක්ෂික සමුළු කිහිපයක් ඒ කියන්නේ මේ වෙනුවෙන් ගත කරපු කාලය වැය කරපු ධනය කැප කරපු විදේශීය හා විශේෂඥයන්ගේ ආගමන හා විගමන යනාදිය අවුරුදු දෙකක් තිස්සේ නිශ්ඵල ව්‍යායාමක් ලෙස තමයි සටහන් වෙනවා ඇත්තේ ’’\nයනුවෙන් මන්ත්‍රීවරයා මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් කියා සිටියා.\nමේ අතර එම මාධ්‍ය හමුවට එක්ව සිටි පාර්ලිමේන්තු මන්ත්‍රි සිසිර ජයකොඩිද මෙලෙස අදහස් පල කළා.\n‘‘රැකියා ලක්ෂ 4 ක් දුන්නාලු මේ අවුරුදු දෙකට. මේ මහ පොළාවේද දන්නේ නැහැග දිවේ කෙස් පැලවෙනවා මේ බොරුවලට. කර්මාන්තශාලා වහළා ණය ගෙවාගන්න බැරිව වස බොන තත්ත්වයට පත්වෙලා තියෙන්නේ. කොහෙන්ම මේ රැකියා ලක්ෂ 4 තියෙන්නේ කාටද මේ බොරුව කියන්නේ. ඕක මට පේන්නේ චුයින්ගම් කන චීනුන්ට හොදයි. මෙවැනි කාලපරිච්චේදයක් තිබුණා ඒ චන්ද්‍රිකා කුමාරතුංග මැතිතුමියගේ කාලපරිච්ජේදයේදී. රටේ ආර්ථික ප්‍රශ්නවලින් පීඩාවට පත්වෙලා ජනතාව ඉදිද්දී ආණ්ඩුව කියනවා මිනිස්සුන්ට කාපියව් ව්‍යවස්ථාව’’\nමේ අතර, නව ව්‍යවස්ථාව තුළ රටේ ඒකීයභාවයට හානි වන යෝජනා ඇත්නම් ඒ සදහා ඡන්දය භාවිත නොකරන බව නිදහස් සන්ධාන මහ ලේකම්, අමාත්‍ය මහින්ද අමරවීර ප්‍රකාශ කළා.\nහම්බන්තොට ප්‍රදේශයේ ඊයේ පැවැති උත්සවයකින් අනතුරුව මාධ්‍ය වෙත අදහස් පළ කරමිනුයි අමාත්‍යවරයා මේ බව කියා සිටියේ.",
       "URL": "https://www.hirunews.lk/174887/සර්වපාක්ෂික-සමුළු-සඳහා-යාම-පිළිබඳ-තීරණය-කරන්න-ඒකාබද්ධය-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4243"
}