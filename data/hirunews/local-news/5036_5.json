{
       "Source": "hirunews",
       "Timestamp": "Monday, 23 May 2016 - 9:20",
       "Headline": "ආපදා පිළිබඳ කාර්ය සාධක බලකාය අද රැස්වේ",
       "News Content": "දිවයිනට බලපෑ අයහපත් කාලගුණ තත්ත්වය පිළිබඳව සොයාබැලීම සඳහා පත්කළ ජනාධිපති කාර්යසාධක බලකාය අද රැස්වනවා.\nඑහිදී ගං වතුරෙන් යටවූ නිවාස පිරිසිදු කිරීමේ කටයුතු සහන සැළසීමේ ක්‍රියාදාමය සහ විනාශයට පත්වූ නිවාස යළි සකස් කිරීම ආදී කරුණු පිළිබඳව සාකච්ඡා කෙරෙනු ඇති.\nමේ අතර ආපදාවට ලක්වී ඇති සියලූම ප්‍රාදේශීය ලේකම් කොට්ඨාශ ආවරණය වන පරිදි ආපදා කළමනාකරන පිහිටුවීමට ද රජය තීරණය කළා.\nඒ අනුව ආපදා තත්ත්වය පිළිබඳව දෛනික වාර්තාවක් ජනාධිපතිවරයාට සහ අග්‍රාමාත්‍යවරයාටද ලබාදීමට නියමිතයි.",
       "URL": "https://www.hirunews.lk/133799/ආපදා-පිළිබඳ-කාර්ය-සාධක-බලකාය-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=5036"
}