{
       "Source": "hirunews",
       "Timestamp": "Friday, 27 January 2023 - 13:17",
       "Headline": "මැතිවරණ වියදම් නියාමනය කිරීමේ පනතේ අඩුපාඩු පවතින බවට හෙළිදරවුවක් (වීඩියෝ)",
       "News Content": "මෑතක දී සම්මත වූ මැතිවරණ වියදම් නියාමනය කිරීමේ පනතේ අඩුපාඩු පවතින බව මැතිවරණ කොමසාරිස් ජනරාල් සමන් ශ්‍රී රත්නායක පවසනවා.\nමෙම පනත පිළිබඳ කොළඹ ඊයේ (26) පැවති මහජන කථිකාවතට එක්වෙමින් ඔහු මේ බව කියා සිටි අතර, මැතිවරණ ප්‍රචන්ඩ ක්‍රියා නිරීක්ෂණ මධ්‍යස්ථානය, විකල්ප ප්‍රතිපත්ති කේන්ද්‍රය සහ නිදහස් මාධ්‍ය ව්‍යාපාරය එක්ව මෙය සංවිධාන කර තිබුණා.\nමෙම අවස්ථාවට මැතිවරණ කොමිෂන් සභාවේ හිටපු සභාපති මහින්ද දේශප්‍රිය එක්වුණා.\nමේ අතර, නිදහස් ජනතා සන්ධානය අපේක්ෂක හමුවක් ඊයේ කොළඹ නිදහස් පක්ෂ මූලස්ථානයේ දී පැවැත්වුණා.",
       "URL": "https://www.hirunews.lk/326008/මැතිවරණ-වියදම්-නියාමනය-කිරීමේ-පනතේ-අඩුපාඩු-පවතින-බවට-හෙළිදරවුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=576"
}