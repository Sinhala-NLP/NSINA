{
       "Source": "hirunews",
       "Timestamp": "Monday, 30 January 2017 - 7:30",
       "Headline": "රන්ජන්ට විරෝධය පා,ගම්පහ ප්‍රාදේශීය ලේකම් කාර්යාල නිලධාරීන් අද සේවයෙන් ඉවත් වෙයි",
       "News Content": "නියෝජ්‍ය අමාත්‍ය රන්ජන් රාමනායකගේ ක්‍රියාකලාපයට විරෝධය පළ කරමින් ගම්පහ දිස්ත්‍රික්කයේ සියලු ප්‍රාදේශීය ලේකම් කාර්යාලවල නිලධාරීන් අද සිය රාජකාරිවලින් බැහැර වීමට තීරණය කර තිබෙනවා.\nශ්‍රී ලංකා පරිපාලන සේවා නිලධාරීන්ගේ සංගමයේ සභාපති රංජිත් ආරියරත්න සඳහන් කළේ ලබන බදාදා වන විට අදාළ කරුණ සම්බන්ධයෙන් නිසි විසඳුමක් නොලැබුණහොත් රට පුරා රාජ්‍ය නිලධාරීන් ඒකරාශී කර ගනිමින් දැවැන්ත විරෝධතාවයකට එක්වන බවයි.\nකෙසේ වෙතත්, දිවුලපිටිය ප්‍රාදේශීය ලේකම්වරියගෙන් සමාව ඉල්ලීමට තමන් සූදානම් බව නියෝජ්‍ය අමාත්‍ය රන්ජන් රාමනායක කොළඹ ඊයේ පැවැති මාධ්‍ය හමුවකදී සදහන් කළා.\nඒ සඳහා කොන්දේසි කිහිපයක් ද ඔහු ඉදිරිපත් කළා.\n\"මම එතුමිය සමඟ උරණ නැ ලංකාවේ ඉන්න සියළුම ජනතාව හා පෞද්ගලික නාලිකා වල විශේෂයෙන් හිරුට පවා හිරු එකේ,එක්ක තියෙන්නේ පෞදිගලික ප්‍රශ්නයක්.ඒක අපි වෙනම බේරගමු හිරු නාලිකාවට ස්තුතිවන්ත වෙන්න ඕනි හිරු නාලිකාව තමයි සී.අයි.ඒ කියන ප්‍රෝගෑම් එක හරහා තමා විල්පත්තුවේ වන සංහාරය ජනතාවට හෙළිදරව් කලේ,ඒක තමා වෙන්න ඕනි මේ අනාවරණය නොකලානම් ජනතාව දන්නේ නැහැ.ඒක අපි පිළිගන්න ඕනි ඊට පස්සේ මුතුරාජවෙල ප්‍රශ්නෙදී එළිදරව් කළා. මාත් එක්ක පෞද්ගලික තරහට මට ගහනවා කියන එක වෙන දෙයක්.මට විරුද්ධව ඕනි තරම් උද්ඝෝෂණය කරන්න මම සමාව ඉල්ලන්නේ නැහැ.හැබැයි මම සමාව ඉල්ලනවා මෙහෙම, දැන් මේ හිරු එකේ මේක එඩිට් කරලා වෙනම දාන්න එපා කරුණාකරලා මෙන්න රංජන් සමාව ඉල්ලනවා කියලා කරුණාකරලා එහෙම කරන්න එපා.මම සමාව ඉල්ලන්නම් කොන්දේසි කිහිපයක් මත, හෙට සිට අකරගම පස් කැපීම නවත්තන්න.අකරගම අපිට යතා ත්තවයට පත් කරලා දෙන්න ඕනි.\"",
       "URL": "https://www.hirunews.lk/153221/රන්ජන්ට-විරෝධය-පාගම්පහ-ප්‍රාදේශීය-ලේකම්-කාර්යාල-නිලධාරීන්-අද-සේවයෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4686"
}