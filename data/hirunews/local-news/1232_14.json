{
       "Source": "hirunews",
       "Timestamp": "Wednesday, 13 April 2022 - 16:47",
       "Headline": "ඖෂධ හිඟය මඟ හරවා ගැනීමට ක්‍රමවේද කිහිපයක් (වීඩියෝ)",
       "News Content": "ඉන්දීය සහන ණය පහසුකම යටතේ ඖෂධ සහ උපකරණ ඇණවුම් කිරීම සහ ලෝක බැංකුවෙන් ලද ඇමෙරිකානු ඩොලර් මිලියන 10 ක අරමුදලින් ඖෂධ මිල දී ගැනීම මගින් ඖෂධ හිඟය මග හරවා ගැනීමට කටයුතු කරමින් සිටින බව සෞඛ්‍ය අමාත්‍යාංශය ප්‍රකාශ කරනවා.\nඅද (13) පස්වරුවේ නිවේදනයක් නිකුත් කරමින් එම අමාත්‍යාංශය උපුටා දැක්වූ රජයේ ප්‍රවෘත්ති දෙපාර්තමේන්තුව ප්‍රකාශ කළේ රජයේ රෝහල්වල ඇතැම් ඖෂධ සහ උපකරණ හිඟයක් පවතින බවයි.\nගැටලුව කළමනාකරණය කරමින් අඛණ්ඩ ඖෂධ සැපයුමක් සහතික කරන සැලසුම් සකසා ඇති බව ද සෞඛ්‍ය අමාත්‍යාංශය උපුටා දක්වමින් ප්‍රවෘත්ති දෙපාර්තමේන්තුව කියා සිටියා.\nකෙසේ වෙතත්, ඔවුන් ඊයේ නිකුත් කළ නිවේදනයක දැක්වුණේ අවශ්‍ය ඖෂධ රෝහල් තුළ පවතින බවයි.",
       "URL": "https://www.hirunews.lk/301893/ඖෂධ-හිඟය-මඟ-හරවා-ගැනීමට-ක්‍රමවේද-කිහිපයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1232"
}