{
       "Source": "hirunews",
       "Timestamp": "Tuesday, 18 April 2023 - 10:20",
       "Headline": "අතුරුදන්ව සිටි වෙන්නප්පුවේ දරුවන් තිදෙනා සොයා ගනී",
       "News Content": "ආර්ථික අපහසුකම් නිසා බව පවසමින් නිවෙස්වලින් පලාගිය බාල වයස්කාර සිසුන් තුන්දෙනා අම්බලන්ගොඩ ප්‍රදේශයේ රැදි සිටියදී පොලිස් භාරයට ගෙන තිබෙනවා.\nවයස අවුරුදු 14 සහ 15 අතර වයස්වල පසුවන මොවුන් වෙන්නප්පුව ප්‍රදේශයේ පදිංචිකරුවන්.\nසිංහල දෙමළ අලුත් අවුරුද්ද යෙදී තිබූ පසුගිය 14 වනදා නිවෙස්වලින් පිටව ගිය මොවුන් යළි නොපැමිණි බවට ඔවුන්ගේ දෙමාපියන් ඇතුළු ඥාතීන් පොලිසියට පැමිණිලි කර තිබුණා.\nඑක් සිසුවෙකු පවුලේ ඥාතියෙකුට පවසා තිබුණේ පවුලේ අගහිඟකම් පවතින බවත් ඒ හේතුවෙන් තමන්ට රැකියාවක් කිරීමට අවශ්‍ය බවයි.\nඅනෙක් සිසුන් දෙදෙනා සංගීත ප්‍රසංගයක් නැරඹීමට යන බවට පවසමින් නිවෙස්වලින් පිටව ගොස් තිබෙනවා.",
       "URL": "https://www.hirunews.lk/332811/අතුරුදන්ව-සිටි-වෙන්නප්පුවේ-දරුවන්-තිදෙනා-සොයා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=407"
}