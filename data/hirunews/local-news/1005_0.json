{
       "Source": "hirunews",
       "Timestamp": "Thursday, 21 July 2022 - 10:47",
       "Headline": "කසළ තේ තොගයක් සමඟ පුද්ගලයකු අත්අඩංගුවට",
       "News Content": "විශේෂ කාර්ය බලකා ගෝනහේන කඳවුරේ නිලධාරීන් විසින් සිදු කළ වැටළීමක දී කසල තේ කිලෝ 19,072.86 ක් සහ කසල තේ වර්ණ ගැන්වීම සදහා යොදාගන්නා ලද දියර ලීටර් 336ක් සොයාගෙන තිබෙනවා.\n19 වැනි දින මෝදර පොලිස් වසමේ අංක 58, එලිහවුස් පාර, මෝදර, කොළඹ 15 ලිපිනයේ දී මෙම වැටලීම සිදු කර ඇති බව සඳහන්.\nසැකකරු කොළඹ 15 ප්‍රදේශයේ පදිංචි වයස අවුරුදු 54ක පුද්ගලයෙක්.\nඉහත වැටලීම පිළිබඳ සිදු කළ විමර්ශනවල දී ඉතාමත් රහසිගත ව මෙම ස්ථානයේ දී කසළ තේ කුඩු යන්ත්‍ර සුත්‍ර භාවිතා කරමින් පිරිසිදු තේ කුඩු ලෙස ව්‍යාජ අන්දමින්\nමේවා සකස් කර ඇති බව යි හෙළි වී ඇත්තේ.\nපසු ව ඒවා සිලෝන් ටී නාමය යටතේ මැදපෙරදිග රටවල්වලට අපනයනය කිරීමට සූදානම් කර තිබු බවත් අනාවරණය වී තිබෙනවා.\nසිද්ධිය පිළිබඳ වැඩිදුර විමර්ශන කටයුතු මෝදර පොලිසිය විසින් සිදු කරනු ඇති.",
       "URL": "https://www.hirunews.lk/310534/කසළ-තේ-තොගයක්-සමඟ-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1005"
}