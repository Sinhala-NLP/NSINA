{
       "Source": "hirunews",
       "Timestamp": "Monday, 13 February 2023 - 10:13",
       "Headline": "ගේබ්‍රියෙල් සුළි කුණාටුවෙන් නවසීලන්තයට දැඩි බලපෑම්",
       "News Content": "නවසීලන්තයේ උතුරු ප්‍රදේශයට ගේබ්‍රියෙල් සුළි කුණාටුවේ බලපෑමත් සමඟ විසි දෙදහසකට අධික පිරිසකට විදුලිය විසන්ධි වී තිබෙනවා.\nඑම විදුලිය විසන්ධිවීම යථා තත්වයට පත් කිරීමට තවත් දින කිහිපයක් ගතවනු ඇති බවටයි නගර බලධාරීන් දැනුම්දී ඇත්තේ.\nමේ හේතුවෙන් නෝත්ලන්ඩ් සහ ඕක්ලන්ඩ් නගරවලට හදිසි තත්වයක් ප්‍රකාශයට පත් කර ඇති බවයි විදෙස් මාධ්‍ය වාර්තා කළේ.\nඑරට කාලගුණ විද්‍යා අංශය රතු නිවේදනයක් නිකුත් කරමින් සඳහන් කර ඇත්තේ සුළි කුණාටුව හේතුවෙන් ජල ගැලීම් සහ නායයෑමේ දැඩි අවදානමක් ද පවතින බවයි.\nමේ හේතුවෙන් පාසල් වසා දමා ඇති අතර, ඒ අනුව ඔන්ලයින් ක්‍රමවේදයට ඉගැන්වීම් කටයුතු කරන ලෙසටද උපදෙස් ලබා දී තිබෙනවා.\nඑමෙන්ම ගමනාගමනයද සීමා කර ඇති අතර, දුම්රිය ගමන් ද අවලංගු කර ඇති බවයි විදෙස් මාධ්‍ය වැඩිදුරටත් වාර්තා කළේ.",
       "URL": "https://www.hirunews.lk/327288/ගේබ්‍රියෙල්-සුළි-කුණාටුවෙන්-නවසීලන්තයට-දැඩි-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=540"
}