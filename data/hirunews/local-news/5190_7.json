{
       "Source": "hirunews",
       "Timestamp": "Saturday, 30 January 2016 - 7:43",
       "Headline": "සිරිපා කරුණාව සාර්ථකව අවසන්",
       "News Content": "ලක් ඉතිහාසයේ සංවිධාන වන්නා වූ මහා වන්දනා ගමන, හිරු සිරිපා කරුණාව විශාල බැතිමතුන් පිරිසකගේ හරසර මැද අද අලූයම සාර්ථකව අවසන් වුණා.\nහිරු එෆ්.එම්. සංවිධාන කරන මේ සුපින්බර වන්දනා ගමනට එක්වුණේ රට පුරා විසිරුණු හිරු ශ්‍රාවකයන්.\nඊයේ උදෑසන දිවයිනේ විවිධ ප්‍රදේශවලින් පිටත්වූ වන්දනා නඩ රැගත් පෙරහර සිරිපා කරුණා කිරීමට එක්ව සිටි අතර, ඔවුන්ට අවශ්‍ය සියළු පහසුකම් සැලසීමට හිරු එෆ්.එම්. කටයුතු කළා.\nමෙවර හිරු සිරිපා කරුණාවේ සුවිශේෂීත්වය වුණේ උත්තරීතර පූජා කරඬු වහන්සේ හය නමක් වැඩම කරවීමයි.\nඒ අනුව කොළඹ, මිනුවන්ගොඩ, ඇඹිලිපිටිය, මහියංගනය, කළුතර, නිකවැරටිය යන නගරවලින් පිටත් වූ හිරු සිරිපා කරුණාව සමඟ එක්ව අති විශාල පිරිසක් ඊට පූජෝපහාර දක්වනු ලැබුවා.\nමේ සියළු වන්දනා නඩ ඊයේ පස්වරුවේ  හැටන් නගරයේදී එක්වූ අතර එහිදී හිරු සිරිපා කරුණාවට හිමිවුණේ උණුසුම් පිළිගැනීමක්.\nඊයේ  (29) උදෑසන දිවයිනේ විවිධ ප්‍රදේශවලින් වන්දනා නඩ රැගත් රථ  පෙරහර  ආරම්භ කළා.\nඔවුන්ට අවශ්‍ය සියළු පහසුකම් සැලසීමට හිරු එෆ් එම් කටයුතු යොදා තිබුනා.\nමෙවර හිරු සිරිපා කරුණාවේ සුවිශේෂීත්වය වන්නේ උත්තරීතර පූජා කරඬු වහන්සේ හය නමක් වැඩම කරවීමයි.\nමහියංගනයේ සිට සිරිපා කරුණාවට වන්දනා නඩය පිටත් වූයේ මහියංගනය රාජමහා විහාරස්ථානයෙන්.\nකළුතර බෝධිය අසලින් ගමන් ආරම්භ කල වන්දනා නඩයට  කොළඹ හුණුපිටිය ගංඟාරාම විහාරස්ථානයෙන්ද බැතිමතුන් එක්වුණා.\nමිනුවන්ගොඩ රජමහා විහාරස්ථානයෙන් සිරිපා කරුණාවට එක්වු වන්දනා නඩ රැගත් බස් රථ වේයන්ගොඩ - නිට්ටඹුව - වරකාපොල - කෑගල්ල - මාවනැල්ල - කඩුගන්නාව - හැටන් ප්‍රදේශ පසුකරමිනුයි නල්ලතන්නියට ලඟාවූයේ.\nදිවයිනේ සංවිධාන වන දැවැන්තම වන්දනා ගමන වන හිරු සිරිපා කරුණාවට ඇඹිලිපිටියෙන්ද තවත් බැතිමතුන් දැවැන්ත පිරිසක් එක්ව සිටියා.\nඋත්තරීතර පූජා කරඬු වහන්සේ රැගත් තවත් රථ පෙරහර හිරු සිරිපා කරුණාවට නිකවැරටියෙන්ද ගමන් ආරම්භ කළා.\nමේ සියළු වන්දනා නඩ අවසානයේදී නල්ලතන්නියේදී එකට එක්වි ශ්‍රීපාද වන්දනාව ආරම්භ කළා.\nහිරු සිරිපා කරුණාවට එක්වීමට නොහැකිවු තවත් දහස් ගණනක් ශ්‍රාවක බැතිමතුන් වන්දනා නඩ ගමන් ගත් මඟ දෙපස රැදී සිටිමින් පුද පඬුරු - පූජා භාණ්ඩ හිරු අපේ කණ්ඩායමට ලබා දුන්නේ ඉමහත් බැති සිතිනුයි.",
       "URL": "https://www.hirunews.lk/125037/සිරිපා-කරුණාව-සාර්ථකව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5190"
}