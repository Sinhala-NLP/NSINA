{
       "Source": "hirunews",
       "Timestamp": "Saturday, 25 February 2023 - 9:28",
       "Headline": "රුපියල් ලක්ෂ 53 ක් වංචා කළ ගණකාධිකාරීවරයෙකු අත්අඩංගුවට",
       "News Content": "ව්‍යාපාරික ස්ථානයකින් රුපියල් ලක්ෂ 53කට අධික මුදලක් වංචා කළ එම ආයතනයේම ගණකාධිකාරීවරයෙකු කොළඹ අපරාධ කොට්ඨාසයේ නිලධාරීන් විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පොලිස්පතිවරයාට ලැබුණු පැමිණිල්ලකට අනුව සැකකරු ඊයේ මොරටුව ප්‍රදේශයේදී අත්අඩංගුවට ගත් බවයි.\nමෙලෙස අත්අඩංගුවට ගෙන ඇත්තේ 43 හැවිරිදි පුද්ගලයෙකු වන අතර, ඔහු චෙක්පත් උපයෝගී කරගනිමින් මෙම වංචාව සිදුකර ඇති බවටයි අනාවරණ වී ඇත්තේ.",
       "URL": "https://www.hirunews.lk/328263/රුපියල්-ලක්ෂ-53-ක්-වංචා-කළ-ගණකාධිකාරීවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=514"
}