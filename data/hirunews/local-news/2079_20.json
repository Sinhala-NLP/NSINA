{
       "Source": "hirunews",
       "Timestamp": "Thursday, 18 March 2021 - 18:02",
       "Headline": "උපන් විගස බිළිඳෙකු වල දැමීම ගැන පරීක්ෂණයක්",
       "News Content": "වව්නියාව පම්පෙමඩුව ප්‍රදේශයේදී කාන්තාවක් විසින් උපන් විගස බිළිඳු කළලයක් වල දැමීම සම්බන්ධයෙන් පොලිසිය පරීක්ෂණ ආරම්භ කර තිබෙනවා.\nප්‍රදේශයේ ග්‍රාම නිලධාරීවරයා වෙත ලැබුනු පැමිණිල්ලක් අනුව අදාළ පරීක්ෂණ ආරම්භ කර ඇති බවයි පොලිසිය සඳහන් කර ඇත්තේ.\nපුවරාසකුලම් ප්‍රදේශයේ පදිංචි 37 හැවිරිදි කාන්තාවක් විසින් සිය බිළිඳා වල දමා ඇති බවට ප්‍රදේශවාසීන් ග්‍රාම නිලධාරීවරයා වෙත තොරතුරක් ලබාදී තිබෙනවා.\nමෙම සිදුවීමට පාදක වූ කාන්තාව වව්නියාව රෝහලේ ප්‍රතිකාර ලබන අතර සිද්ධිය සම්බන්ධයෙන් වව්නියාව මහේස්ත්‍රාත් අධිකරණයේ නියෝග යටතේ පරීක්ෂණ පවත්වන බවයි පොලිසිය සඳහන් කළේ.\nසැකකාර කාන්තාව සැමියාගෙන් වෙන්වී සිටින අතර අනියම් සම්බන්ධතාවක් හේතුවෙන් දරුවා පිළිසිඳගෙන ඇතැයි මූලික පරීක්ෂණවලදී හෙළිවී තිබෙනවා.\nඅනතුරුව මෙම කාන්තාව පසුගිය 14 වනදා හෝ ඊට ආසන්න දිනයකදී බිළිඳෙකු ප්‍රසූත කර ඇති අතර උපන් විගස කලලය වල දමා ඇති බවටයි තොරතුරු ලැබී ඇත්තේ.\nකලලය වල දැමූ ස්ථානය සම්බන්ධයෙන් වව්නියාව මහේස්ත්‍රාත් අධිකරණ නියෝග ්‍යටතේ කැණීම් සිදු කිරීමට නියමිතයි.\nපුවරාසකුලම් පොලිසිය සිද්ධිය පිළිබඳ පරීක්ෂණ සිදුකරනවා.",
       "URL": "https://www.hirunews.lk/265778/උපන්-විගස-බිළිඳෙකු-වල-දැමීම-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2079"
}