{
       "Source": "hirunews",
       "Timestamp": "Sunday, 04 August 2019 - 13:36",
       "Headline": "කසළ තේ කිලෝ 18725 ක් සමඟ තුන්දෙනෙකු මාවනැල්ලේදී අත්අඩංගුවට",
       "News Content": "ලොරි රථ 3 කින් කසළ තේ කිලෝග්‍රෑම් 18725 ක් ප්‍රවාහනය කරමින් සිටි සැකකරුවන් තුන්දෙනෙකු මාවනැල්ල ප්‍රදේශයේදී පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nඅපනයනය සඳහා පෑලියගොඩ ප්‍රදේශයට මෙම කසළ තේ රැගෙන යමින් සිට ඇති බවයි පොලිස් විශේෂ කාර්ය බලකාය සඳහන් කළේ.\nලද තොරතුරකට අනුව මාවනැල්ල - රඹුක්කන මාර්ගයේ වාහන සේවාස්ථානයක් අසළදී අද අලූයම මෙම වැටලීම සිදුකර ඇති අතර, අත්අඩංගුවට ගත් සැකකරුවන් අවුරුදු 37 ත් 46 ත් අතර වයස්වල පසුවන්නන්.",
       "URL": "https://www.hirunews.lk/221526/කසළ-තේ-කිලෝ-18725-ක්-සමඟ-තුන්දෙනෙකු-මාවනැල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3217"
}