{
       "Source": "hirunews",
       "Timestamp": "Sunday, 25 April 2021 - 11:02",
       "Headline": "ඩෙංගු රෝගයේ යළි වැඩිවීමක්",
       "News Content": "වසරේ මේ දක්වා ගතවූ මාස හතර තුළ දිවයිනෙන් ඩෙංගු රෝගීන් 6,383 ක් වාර්තාවී තිබෙනවා.\nඉන් වැඩිම ප්‍රමාණයක් මඩකලපුව දිස්ත්‍රික්කයෙන් වාර්තාවී ඇති අතර එම සංඛ්‍යාව 2,686ක්.\nකොළඹ දිස්ත්‍රික්කයෙන්ද රෝගීන් 939 දෙනෙකු වාර්තාවී තිබෙනවා.\nඊට අමතරව කුරුණෑගල දිස්ත්‍රික්කයෙන් රෝගීන් 368 දෙනෙකු, මහනුවර දිස්ත්‍රික්කයෙන් රෝගීන් 213 දෙනෙකුද වාර්තාවී ඇති බවයි වසංගත රෝග විද්‍යා ඒකකය සඳහන් කළේ.\nඅඩුම රෝගීන් වාර්තාවී ඇත්තේ මුලතිව් දිස්ත්‍රික්කයෙන් වන අතර, මාර්තු සහ අප්‍රේල් මාස දෙකෙහි එම දිස්ත්‍රික්කයෙන් කිසිදු රෝගියෙකු වාර්තාවී නැහැ.\nදිවයිනට බලපා ඇති වැසි තත්වයත් සමඟ ඩෙංගු රෝගය යළි හිස එසවීමේ අවදානමක් පවතින බැවින් ඒ පිළිබඳව සැළකිල්ලෙන් සිටින ලෙසයි සෞඛ්‍ය අංශ ජනතාවගෙන් ඉල්ලා සිටියේ.",
       "URL": "https://www.hirunews.lk/269453/ඩෙංගු-රෝගයේ-යළි-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1997"
}