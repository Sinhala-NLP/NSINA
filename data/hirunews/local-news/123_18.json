{
       "Source": "hirunews",
       "Timestamp": "Saturday, 05 August 2023 - 11:34",
       "Headline": "පාර්ලිමේන්තුව ලබන 8 වනදා සිට රැස්වෙයි",
       "News Content": "පාර්ලිමේන්තුව ලබන 8 වනදා සිට 11 වනදා දක්වා රැස්වීමට නියමිතයි.\nඑම සතියට අදාළ පාර්ලිමේන්තු කටයුතු පිළිබඳ තීරණය කර ඇත්තේ ජූලි 21 වනදා පැවති පාර්ලිමේන්තු කටයුතු පිළිබඳ කාරක සභාවේදී.\nඒ අනුව සෑම දිනකම පෙරවරු 9.30 සිට 10.30 දක්වා කාලයේදී වාචික පිළිතුරු අපේක්ෂා කරන ප්‍රශ්න සඳහා වෙන් කර තිබෙනවා.\nලබන 8 වනදා පෙරවරු 10.30 ට සිට ආණ්ඩු පාර්ශවය ගෙනෙන ලබන යෝජනාවට අනුව 2023 වසර මැද මූල්‍ය තත්වය පිළිබඳ වාර්තාව පිළිබඳ කල් තැබීමේ විවාදය පැවැත්වීමට නියමිතයි.\nඔට්ටු ඇල්ලීම සහ සූදු බදු සංශෝධන පනත් කෙටුම්පත දෙවැනි වර කියවීම, ධීවර සහ ජලජ සම්පත් පනත යටතේ නියෝග විවාදයට ගැනීමට නියමිතව ඇත්තේ 9 වන බදාදා දිනයේදි.",
       "URL": "https://www.hirunews.lk/343686/පාර්ලිමේන්තුව-ලබන-8-වනදා-සිට-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=123"
}