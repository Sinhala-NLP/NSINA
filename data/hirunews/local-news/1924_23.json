{
       "Source": "hirunews",
       "Timestamp": "Thursday, 27 May 2021 - 16:31",
       "Headline": "කොත්මලේ වේල්ල හරහා වැටී ඇති මාර්ගයේ ප්‍රතිසංස්කරණ කටයුතු කඩිනම් කෙරේ",
       "News Content": "කොත්මලේ වේල්ල හරහා වැටී ඇති මාර්ගය ප්‍රතිසංස්කරණ කටයුතු සිදුකෙරෙන මාසයක කාලයක් සඳහා එම වේල්ල මත සියලු ප්‍රවාහන කටයුතු තාවකාලිකව අත්හිටුවා තිබෙනවා.\nඒ අනුව, එම වේල්ල හරහා අරංගල හා කලපිටිය යන ප්‍රදේශවලට ගමන් ගන්නා ජනතාවට බස් රථ ධාවනය වේල්ල ආසන්නයට පමණක් සිදුකිරීමටත්, වේල්ල හරහා පාගමනින් ගොස් යළි බස් රථ මගින් ගමන් කිරීමටත් ප්‍රවාහන පහසුකම් සැලසීමටත් පියවර ගෙන ඇති බවයි මහවැලි කලාප ආශ්‍රිත ඇළ වේලි හා ජනාවාස පොදු යටිතල පහසුකම් රාජ්‍ය අමාත්‍යාංශය නිවේදනය කළේ.\nඅදාළ මාර්ගය මෙලෙස ගිලා බැසීමට හේතුව විද්‍යාත්මකව හඳුනා ගැනීමෙන් අනතුරුව අවශ්‍ය ප්‍රතිසංස්කරණ කටයුතු කඩිනමින් ආරම්භ කරන ලෙස විෂය භාර රාජ්‍ය අමාත්‍ය සිරිපාල ගම්ලත් අද එම ස්ථානයේ නිරීක්ෂණ චාරිකාවක නිරත වෙමින් අදාළ නිලධාරින්ට උපදෙස් ලබා දී තිබෙනවා.",
       "URL": "https://www.hirunews.lk/272609/කොත්මලේ-වේල්ල-හරහා-වැටී-ඇති-මාර්ගයේ-ප්‍රතිසංස්කරණ-කටයුතු-කඩිනම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1924"
}