{
       "Source": "hirunews",
       "Timestamp": "Friday, 18 February 2022 - 11:40",
       "Headline": "සුනිත්‍ය බලශක්ති අධිකාරිය ජනපති නිරීක්ෂණයට",
       "News Content": "කොළඹ 07, ආනන්ද කුමාරස්වාමි මාවතේ පිහිටි ශ්‍රී ලංකා සුනිත්‍ය බලශක්ති අධිකාරිය අද (18) පෙරවරුවේ ජනාධිපති ගෝඨාභය රාජපක්ෂගේ හදිසි\nනිරීක්ෂණයට ලක් වී තිබෙනවා.\nවිදුලිබල උත්පාදනයට ජල, සූර්ය ශක්තිය, සුළං වැනි පුනර්ජනනීය ප්‍රභවයන් යොදාගැනීමට ඇති හැකියාව ශ්‍රී ලංකා සුනිත්‍ය බලශක්ති අධිකාරියේ නිලධාරීන් ව සෘජු ව හමු වී තොරතුරු විමසා බැලීම ජනාධිපතිගේ මෙම හදිසි නිරීක්ෂණ චාරිකාවේ අරමුණ යි.\n'සෞභාග්‍යයේ දැක්ම' ප්‍රතිපත්ති ප්‍රකාර ව 2030 වන විට සමස්ත විදුලිබල උත්පාදනයෙන් 70%ක් සඳහා පුනර්ජනනීය බලශක්තිය යොදාගැනීම මෙහි ප්‍රධාන අරමුණක්.\nඑමෙන්ම රට තුළ උද්ගත ව ඇති වත්මන් බලශක්ති අර්බුදයට පුනර්ජනනීය බලශක්ති ප්‍රභවයන් කෙටිකාලයක් තුළ දායක කරගැනීමට ඇති\nහැකියාව ද මෙමඟින් සොයා බැලෙනු ඇති.\nඅලුතින් ඇරඹීමට ඉල්ලුම් කර ඇති පුනර්ජනනීය බලශක්ති ව්‍යාපෘති සඳහා අනුමැතිය ලබාදීමේ දී සිදු ව ඇති ප්‍රමාදයන් පිළිබඳ සොයා බැලීම මෙම චාරිකාවේ තවත් අරමුණක් බව වාර්තා වනවා.",
       "URL": "https://www.hirunews.lk/297338/සුනිත්‍ය-බලශක්ති-අධිකාරිය-ජනපති-නිරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=1349"
}