{
       "Source": "hirunews",
       "Timestamp": "Tuesday, 04 April 2023 - 10:52",
       "Headline": "මහාචාර්‍ය සුනිල් ආරියරත්න සෞන්දර්ය කලා විශ්වවිද්‍යාලයේ කුලපතිවරයා ලෙස පත් කෙරේ",
       "News Content": "සෞන්දර්ය කලා විශ්වවිද්‍යාලයේ කුලපතිවරයා ලෙස මහාචාර්ය සුනිල් ආරියරත්නව ජනාධිපති රනිල් වික්‍රමසිංහ විසින් වහාම ක්‍රියාත්මක වන පරිදි පස් අවුරුදු ධූර කාලයක් සඳහා පත් කර තිබෙනවා.\nඒ සඳහා ඔහු පත්කරනු ලැබූවේ පසුගියදා අභාවප්‍රාප්ත වූ මහාචාර්‍ය සංගීත් නිපුන් සනත් නන්දසිරිගෙන් හිස් වූ කුලපති තනතුර වෙනුවෙන්.\nදැනට 73 වන වියේ පසුවන මහාචාර්ය සුනිල් ආරියරත්න මෙරට සම්මානනීය චිත්‍රපට අධ්‍යක්ෂවරයෙක්, ගේ‍යපද රචකයෙක් මෙන්ම ග්‍රන්ථ කතුවරයෙක් ද වෙනවා.\nඑමෙන්ම ඔහු ජයවර්ධනපුර විශ්වවිද්‍යාලයෙහි මානව ශාස්ත්‍ර පීඨයෙහි මහාචාර්‍යවරයෙකු ලෙසද සේවය කරනු ලැබුවා.",
       "URL": "https://www.hirunews.lk/331679/මහාචාර්‍ය-සුනිල්-ආරියරත්න-සෞන්දර්ය-කලා-විශ්වවිද්‍යාලයේ-කුලපතිවරයා-ලෙස-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=435"
}