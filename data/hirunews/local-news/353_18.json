{
       "Source": "hirunews",
       "Timestamp": "Wednesday, 10 May 2023 - 18:54",
       "Headline": "ව්‍යාජ ඉතාලි වීසා බලපත්‍ර ලබාදුන් පුද්ගලයින් අත්අඩංගුවට",
       "News Content": "ව්‍යාජ ඉතාලි වීසා බලපත්‍ර මගින් පුද්ගලයින් ඉතාලියට යැවීමේ ජාවාරමක නිරතව සිටි පුද්ගලයින් දෙදෙනෙකු ඊයේ (09) කටුනායක අපරාධ පරීක්ෂණ දෙපාර්තමේන්තු ඒකකය විසින් අත්අඩංගුවට ගෙන තිබෙනවා.\nදින කිහිපයකට පෙර එම ඒකකයේ නිලධාරීන් විසින් ගුවන්තොටුපළේ දී අත්අඩංගුවට ගත් ව්‍යාජ වීසා මගින් ඉතාලියේ යාමට තැත් කළ පුද්ගලයින් දෙදෙනෙකු ගෙන් සිදු කළ ප්‍රශ්න කිරීම්වල දී මෙම ජාවාරම් ගැන තොරතුරු අනාවරණය වූයේ.\nඉතාලි වීසා සඳහා මෙම ජාවාරම්කරුවන් ලක්ෂ 25 ක් සහ ලක්ෂ 17ක මුදල් ලබා ගෙන ඇති බවට ද මේ වන විට තොරතුරු ලැබී තිබෙන බවයි වාර්තා වන්නේ.\nමෙලෙස අත්අඩංගුවට ගෙන ඇත්තේ යාපනය සහ වෙන්නප්පුව ප්‍රදේශයේ පදිංචිකරුවන් දෙදෙනෙක්.\nඅත්අඩංගුවට ගත් දෙදෙනා මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව දින 14කට රක්ෂිත බන්ධනාගාර ගත කිරීමට නියෝග කළ බවයි පොලිසිය සඳහන් කළේ.",
       "URL": "https://www.hirunews.lk/334821/ව්‍යාජ-ඉතාලි-වීසා-බලපත්‍ර-ලබාදුන්-පුද්ගලයින්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=353"
}