{
       "Source": "hirunews",
       "Timestamp": "Monday, 15 May 2023 - 17:03",
       "Headline": "විමල්ගේ විරෝධතාවට අදාළ වාචික දේශන ලබන මස 16 වනදා ඉදිරිපත් කරන්නැයි නියෝග",
       "News Content": "හිටපු අමාත්‍ය විමල් වීරවංශට එරෙහිව අල්ලස් කොමිසම විසින් ගොනු කර තිබෙන නඩුව පවත්වාගෙන යාමට නොහැකි බවට ඔහුගේ නීතිඥවරයා ඉදිරිපත් කර ඇති මූලික විරෝධතාවලට අදාල වාචික දේශන ලබන මස 16 වනදා ඉදිරිපත් කරන ලෙස කොළඹ මහාධිකරණය අද නියෝග කළා.\nඒ ඊට අදාල නඩුව මහාධිකරණ විනිසුරු නවරත්න මාරසිංහ හමුවේ කැඳවනු ලැබූ අවස්ථාවේදීයි.\nඅමාත්‍යවරයෙකු වශයෙන් කටයුතු කළ අවධියේ සිය නීත්‍යානුකූල ආදායම අභිබවා රුපියල් මිලියන 75 කට අධික වත්කම් හා දේපල අයථා ලෙස උපයා ගත් බවට චෝදනා කරමිනුයි අල්ලස් කොමිසම මෙම නඩුව පවරා තිබුණේ.\nනඩුවට පෙනී සිටීම සඳහා පාර්ලිමේන්තු මන්ත්‍රී විමල් වීරවංශ අද අධිකරණයට පැමිණ සිටියා.",
       "URL": "https://www.hirunews.lk/335282/විමල්ගේ-විරෝධතාවට-අදාළ-වාචික-දේශන-ලබන-මස-16-වනදා-ඉදිරිපත්-කරන්නැයි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=341"
}