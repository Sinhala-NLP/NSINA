{
       "Source": "hirunews",
       "Timestamp": "Thursday, 10 November 2022 - 9:21",
       "Headline": "ජනාධිපතිවරයා COP27 සමුළුව අවසන් කරමින් දිවයිනට - බ්‍රිතාන්‍යයේ ඩේවිඩ් සාමිත් මෙරටට (වීඩියෝ)",
       "News Content": "ඊජිප්තුවේ පැවති දේශගුණික විපර්යාස පිළිබද සමුළුවට සහභාගි වු ජනාධිපති රනිල් වික්‍රමසිංහ ඇතුළු පිරිස දිවයිනට පැමිණ තිබෙනවා.\nගුවන් තොටුපල හිරු වාර්තාකරු ප්‍රකාශ කළේ එමිරෙට්ස් ගුවන් සේවයට අයත් යානයකින් පෙරවරු 8.30ට ජනාධිපතිවරයා ඇතුළු පිරිස දිවයිනට පැමිණි බවයි.\nජනාධිපතිවරයා මෙම සමුළුව අතරතුරදී ජාත්‍යන්තර මූල්‍ය අරමුදලේ සභාපතිනි ක්‍රිස්ටලීනා ජෝර්ජියේවා ද හමුවුණා.\nඑහිදී මෙරටට ජාත්‍යන්තර මූල්‍ය අරමුදලේ පූර්ණ සහාය ලබාදීම සම්බන්ධයෙන් ද සාකච්ඡා සිදු කෙරුණු අතර, එම අවස්ථාවට ගානාවේ මුදල් අමාත්‍යවරයා සහ මාලදිවයිනේ කතානායකවරයා ද එක්ව සිටියා.\nමේ අතර, තුන් දින නිල සංචාරයක් සදහා බ්‍රිතාන්‍යයේ ශ්‍රී ලංකාව පිළිබද විශේෂ වෙළද නියෝජිත ඇබසෝක්හි ඩේවිඩ් සාමිවරයා ඊයේ දිවයිනට පැමිණ තිබෙනවා.\nමෙරට වෙළෙඳ අවස්ථා පුළුල් කිරීමේ අරමුණින් ව්‍යාපාරික සහ රජයේ පාර්ශ්ව රැසක් සමග ඔහු සාකච්ජා පැවත්වීමට නියමිතයි.",
       "URL": "https://www.hirunews.lk/320030/ජනාධිපතිවරයා-cop27-සමුළුව-අවසන්-කරමින්-දිවයිනට-බ්‍රිතාන්‍යයේ-ඩේවිඩ්-සාමිත්-මෙරටට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=745"
}