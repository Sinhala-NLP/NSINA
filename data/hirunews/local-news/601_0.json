{
       "Source": "hirunews",
       "Timestamp": "Sunday, 15 January 2023 - 11:46",
       "Headline": "නේපාලයේ දරුණු ගුවන් අනතුරක්",
       "News Content": "අයහපත් කාලගුණ තත්වයත් සමඟ ගොඩබෑමට උත්සාහ කළ නේපාල මගී ගුවන් යානයක් නේපාලයේ Pokhara ජාත්‍යන්තර ගුවන් තොටුපළ ධාවන පථය ආසන්නයේ දී ගිනි ගෙන කඩාවැටී  තිබෙන බව විදෙස් මාධ්‍ය වාර්තා කරනවා.\nගුවන් යානය අනතුරට පත් වන විට එහි මගීන් 68 දෙනෙකු සහ කාර්ය මණ්ඩලයේ 4 දෙනෙකු ගමන් කරමින් සිටි බවයි The Kathmandu Post වාර්තා කරන්නේ.\nඅනතුරින් සිදු වූ ජීවිත හා දේපල හානිය පිළිබඳව තවමත් නිෂ්චිත සංඛ්‍යා දත්ත මාධ්‍ය වෙත නිකුත් වී නැති අතර ගලවා ගැනීමේ මෙහෙයුම් මේ වන විට ක්‍රියාත්මක වනවා.\nමේ හේතුවෙන් Pokhara ජාත්‍යන්තර ගුවන් තොටුපළ තාවකාලිකව වසා දමා තිබෙනවා.\nමෙලෙස අනතුරට ලක්ව ඇති ගුවන් යානය Yeti ගුවන් සේවයට අයත් එකක් බවයි විදෙස් මාධ්‍ය වාර්තා වැඩිදුරටත් සඳහන් කරන්නේ.",
       "URL": "https://www.hirunews.lk/325083/නේපාලයේ-දරුණු-ගුවන්-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=601"
}