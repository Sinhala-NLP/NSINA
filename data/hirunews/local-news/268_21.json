{
       "Source": "hirunews",
       "Timestamp": "Wednesday, 14 June 2023 - 18:46",
       "Headline": "බින් එකට දැමූ සදීරට ලැබුණු වාසනාව",
       "News Content": "ලංකා ප්‍රිමියර් ලීග් ක්‍රීඩක වෙන්දේසියේ දී අද (14) කිසිවෙක් බලාපොරොත්තු නොවූ සිද්ධියක් සිදු වුනා.\nඑය සදීර සමරවික්‍රම ට වාසනාව ගෙන ආ මොහොතක් වුවා.\nඔහුගේ ආරම්භක ලංසුව වූයේ 20,000කි.\nනමුත් කිසිවෙකු ඔහු ගැන එතරම් සැලකිලිමත් වන බවක් පෙනෙන්නට නොවූ බැවින් ක්‍රීඩක වෙන්දේසිය සිදුකළ චාරු ෂර්මා, සදීර ගේ නම සඳහන් කඩදාසිය බින් එකට දමනු ලැබුවා.\nඒ සමගම දඹුල්ල පිල සදීර වෙනුවෙන් ලංසුවක් තැබුවා.\nඒ මූලික වටිනාකම ලෙස දක්වා තිබූ අමෙරිකානු ඩොලර් 20,000කි.\nඅනතුරුව ඔහු වෙනුවෙන් දඹුල්ල සහ කැන්ඩි කණ්ඩායම් අතර ඇතිවූයේ දැඩි තරගයකි.\nකෙසේ හෝ සදීර ව හිමිකර ගැනීමට දඹුල්ල සමත් වුනා.\nඒ වනවිට සදීර ගේ වටිනාකම අමෙරිකානු ඩොලර් 68,000කි.",
       "URL": "https://www.hirunews.lk/337946/බින්-එකට-දැමූ-සදීරට-ලැබුණු-වාසනාව",
       "Category": "Local News",
       "Parent URL": "https://www.hirunews.lk/local-news.php?pageID=268"
}