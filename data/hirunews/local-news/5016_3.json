{
       "Source": "hirunews",
       "Timestamp": "Tuesday, 07 June 2016 - 16:27",
       "Headline": "අධිකරණ සේවා කොමිසම සහ අමාත්‍යාංශය ගිවිසුමක් අත්සන් කරයි",
       "News Content": "යුක්තිය පසිඳලීමේ කාර්යභාරය සාර්ථක කිරීම සඳහා වූ අවබෝධතා ගිවිසුම අධිකරණ අමාත්‍යාංශය සහ අධිකරණ සේවා කොමිෂන් සභාව අත්සන් තබා තිබෙනවා.\nඒ යටතේ රුපියල් මිලියන 500 ක වියදමින් අධිකරණ ක්‍ෂේත්‍රයට නව තොරතුරු තාක්ෂණ ක්‍රමවේද ගෙන ඒම ඇතුලූ භෞතික සහ මානව සම්පත් සංවර්ධන ව්‍යාපෘති ක්‍රියාත්මක කෙරෙනු ඇති.\nඅයවැයෙන් වෙන් කෙරුණු මෙම මුදල්වලට අමතරව ඇමරිකානු ආධාර ව්‍යාපෘතිය ද මෙරට අධිකරණ ක්‍ෂේත්‍රයේ සංවර්ධනය වෙනුවෙන් මුදල් ලබාදීමට සූදානම් බව අධිකරණ අමාත්‍යාංශය නිවේදනය කළා.",
       "URL": "https://www.hirunews.lk/134992/අධිකරණ-සේවා-කොමිසම-සහ-අමාත්‍යාංශය-ගිවිසුමක්-අත්සන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5016"
}