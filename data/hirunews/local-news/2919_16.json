{
       "Source": "hirunews",
       "Timestamp": "Tuesday, 04 February 2020 - 7:53",
       "Headline": "එජාපය ප්‍රමුඛ නව සන්ධානය, අලියා සහ හංසයා අත්හරින ලකුණු",
       "News Content": "එක්සත් ජාතික පක්ෂය ප්‍රමුඛ නව සන්ධානයේ සලකුණ අලියා හෝ හංසයා නොවන බව දේශපාලන ආරංචි මාර්ග පවසනවා.\nඑමෙන්ම, එක්සත් ජාතික පක්ෂය ප්‍රමුඛ දේශපාලන පක්ෂ කිහිපයක් එක්ව පසුගිය මැතිවරණවලදී තරඟ කරනු ලැබූ එක්සත් ජාතික පෙරමුණ යන නාමය ද ඉදිරියේදී පිහිටුවීමට නියමිත සන්ධානයට යොදා නොගන්නා බවයි වාර්තා වන්නේ.\nමෙම නව සන්ධානයේ ලේකම්වරයා ලෙස පාර්ලිමේන්තු මන්ත්‍රී රංජිත් මද්දුමබණ්ඩාර ඊයේ නම් කරනු ලැබුවා.\nකෙසේ වෙතත්, එක්සත් ජාතික පක්ෂ නායක රනිල් වික්‍රමසිංහ, විපක්ෂ  නායකවරයාගෙන් ඉල්ලීමක් කර තිබුණේ පාර්ලිමේන්තු මන්ත්‍රීවරුන් වන කබීර් හෂීම්, අජිත් පී පෙරේරා, සුජීව සේනසිංහ, නලින් බණ්ඩාර, රංජිත් මද්දුමබණ්ඩාර සහ පක්ෂයේ හිටපු මහ ලේකම් තිස්ස අත්තනායක යන අයගෙන් කිසිවෙකුත් මෙම සන්ධානයේ මහලේකම් තනතුර සඳහා නම් නොකරන ලෙසටයි.",
       "URL": "https://www.hirunews.lk/233660/එජාපය-ප්‍රමුඛ-නව-සන්ධානය-අලියා-සහ-හංසයා-අත්හරින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=2919"
}