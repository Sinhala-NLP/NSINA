{
       "Source": "hirunews",
       "Timestamp": "Wednesday, 05 October 2016 - 18:37",
       "Headline": "අලූත් වැට් පනතට එරෙහි පෙත්සමක් ශ්‍රේෂ්ඨාධිකරණයට",
       "News Content": "පාර්ලිමේන්තුවට ඊයේ ඉදිරිපත් කළ වැට් සංශෝධන පනත් කෙටුම්පතට එරෙහිව අද ශ්‍රේෂ්ඨාධිකරණය හමුවේ පෙත්සමක් ගොනු කෙරුණා.\nඒ, පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්ම්මන්පිල විසින්.\nවැට් පනත් කෙටුම්පතේ වගන්ති කිහිපයක් ආණ්ඩුක්‍රම ව්‍යවස්ථාවට පටහැනි බව පවසමිනුයි මන්ත්‍රීවරයා පෙත්සම ගොනුකර ඇත්තේ.\nඒ අනුව මෙම පෙත්සම හේතුවෙන් ශ්‍රේෂ්ඨාධිකරණය සිය තීන්දුව ලබාදෙන තෙක් වැට් බදු පනත් කෙටුම්පත පාර්ලිමේන්තුවේ විවාදයට ගැනීමට ද නොහැකිවනු ඇති බවයි මන්ත්‍රීවරයා සඳහන් කළේ.\nමේ අතර බදු ඉහළ දැමීමට සහ රාජ්‍ය ආයතන පෞද්ගලීකකරණයට එරෙහිව පිටකොටුව බෝධීන් වහන්සේ ඉදිරිපිට අද උද්ඝෝෂණයක් පැවැත්වුණා.\nඊට කම්කරු අරගල මධ්‍යස්ථානය, ලංකා ගුරු සංගමය, ඒකාබද්ධ රැකියා විරහිත උපාධිධාරී සංගමය, අන්තර් විශ්වවිද්‍යාල ශිෂ්‍ය බල මණ්ඩලය ඇතුලූ වෘත්තිය සමිති විස්සක් එක්ව සිටියා.",
       "URL": "https://www.hirunews.lk/144526/අලූත්-වැට්-පනතට-එරෙහි-පෙත්සමක්-ශ්‍රේෂ්ඨාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4850"
}