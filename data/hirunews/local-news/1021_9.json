{
       "Source": "hirunews",
       "Timestamp": "Thursday, 14 July 2022 - 20:15",
       "Headline": "ජනපතිගේ ඉල්ලා අස්වීමේ ලිපියේ නිත්‍යානුකූලභාවය පරීක්ෂා කරමින් සිටින බව කතානායක කාර්යාලය කියයි",
       "News Content": "ජනාධිපති ගෝඨාභය රාජපක්ෂගේ ඉල්ලා අස්වීමේ ලිපිය ලැබී ඇති අතර එහි නිත්‍යානුකූලභාවය පරීක්ෂා කරමින් සිටින බව කතානායක කාර්යාලය පවසනවා.\nඅදාළ ලිපියේ නිරවද්‍යතාව තහවුරු කර නීතිමය ක්‍රියා පටිපාටිය සම්පූර්ණ කිරීමෙන් පසු නිල තීරණය හෙට දැනුම්දෙන බවයි කතනායාක කාර්යාලය සඳහන් කළේ.\nජනාධිපති ගෝඨාභය රාජපක්ෂ සිය ඉල්ලා අස්වීමේ ලිපිය කතානායකවරයා වෙත යොමු කර ඇති බවයි විශ්වසනීය ආරංචි මාර්ග සඳහන් කළේ.\nඔහු සිංගප්පූරුවට ළගාවීමෙන් අනතුරුව ඉල්ලා අස්වීමේ ලිපිය යොමු කරන බවටයි ප්‍රකාශකර තිබුණා.\nකථානායකවරයා මීට පෙර ප්‍රකාශ කළේ 13 වැනිදා රාත්‍රී 12ට පෙර අදාල ඉල්ලා අස්වීමේ ලිපිය ලබාදෙන බවට ජනාධිපතිවරයා තමන්ට පැවසූ බවයි.",
       "URL": "https://www.hirunews.lk/309993/ජනපතිගේ-ඉල්ලා-අස්වීමේ-ලිපියේ-නිත්‍යානුකූලභාවය-පරීක්ෂා-කරමින්-සිටින-බව-කතානායක-කාර්යාලය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1021"
}