{
       "Source": "hirunews",
       "Timestamp": "Monday, 21 September 2020 - 6:28",
       "Headline": "කැස්බෑ මස් ජාවාරමක් වටලා සිව්දෙනෙක් STF අත්අඩංගුවේ",
       "News Content": "කැස්බෑ මස් ජාවාරමේ නිරතවූ පුද්ගලයින් සිව්දෙනෙකු අලෙවි කිරීමට සූදානම් කර තිබූ කැස්බෑ මස් තොගයක් සමඟ යාපනය, ගුරුනගර් ප්‍රදේශයේදී ඊයේ (20) අත්අඩංගුවට ගෙන තිබෙනවා.\nපොලිස් විශේෂ කාර්ය බළකා නිළධාරීන් පැවසූවේ ලද තොරතුරක් මත සිදුකළ වැටලීමකදී කැස්බෑවන් හතරදෙනෙකු මරා මස් කරමින් සිටි මෙම පුද්ගලයින් අත්අඩංගුවට ගත් බවයි.\nමෙලෙස අත්අඩංගුවට ගැනුණු සැකකරුවන් යාපනය,ගුරුනගර් ප්‍රදේශයේ පදිංචි අවුරුදු 39ත් 52ත් අතර වයසේ පසුවන්නන්.\nඅත්අඩංගුවට ගත් සිව්දෙනා යාපනය ධීවර පරීක්ෂක කාර්යාලය වෙත භාරදුන් බව පොලිස් විශේෂ කාර්ය බළකාය සඳහන් කළා.",
       "URL": "https://www.hirunews.lk/250709/කැස්බෑ-මස්-ජාවාරමක්-වටලා-සිව්දෙනෙක්-stf-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=2441"
}