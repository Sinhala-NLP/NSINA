{
       "Source": "hirunews",
       "Timestamp": "Sunday, 01 September 2019 - 7:53",
       "Headline": "ජනාධිපතිවරණයට පෙර පළාත් සභා මැතිවරණය පැවැත්වීමේ හැකියාව අල්පයි - මැතිවරණ කොමිසමේ සභාපතිගෙන් ප්‍රකාශයක්",
       "News Content": "පවතින තත්ත්වය හමුවේ ජනාධිපතිවරණයට ප්‍රථමයෙන් පළාත් සභා මැතිවරණය පැවැත්වීමට ඇති හැකියාව ඉතා අවම බව මැතිවරණ කොමිසම ප්‍රකාශ කළා.\nඑහි සභාපති මහින්ද දේශප්‍රිය කියා සිටියේ අධිකරණ නියෝගයක් ලැබුණහොත් ජනාධිපතිවරණයට ප්‍රථමයෙන් පළාත් සභා මැතිවරණය පැවැත්වීමට සිදුවන බවයි.\nපළාත් සභා මැතිවරණයක් මේ අවස්ථාවේ පැවැත්වීමට හැකියාවක් තිබේ ද, යන්න පිලිබඳ ජනාධිපතිවරයා පසුගිය දා ශ්‍රේෂ්ඨාධිකරණයෙන් විමසීමක් කළ අතර, ඊට අදාළ විභාගය ශ්‍රේෂ්ඨාධිකරණයේදී පසුගිය 23 වන දා පැවැත්වුණා.\nඅගවිනිසුරුවරයා ප්‍රමුඛ පංච පුද්ගල විනිසුරු මඩුල්ලක් ඉදිරියේ පැවති මෙම විභාගය අවසානයේ ශ්‍රේෂ්ඨාධිකරණ මතය ඇතුළත් නිගමන ජනාධිපතිවරයා වෙත පසුව යොමු කෙරුණා.",
       "URL": "https://www.hirunews.lk/223354/ජනාධිපතිවරණයට-පෙර-පළාත්-සභා-මැතිවරණය-පැවැත්වීමේ-හැකියාව-අල්පයි-මැතිවරණ-කොමිසමේ-සභාපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3169"
}