{
       "Source": "hirunews",
       "Timestamp": "Friday, 11 March 2022 - 15:21",
       "Headline": "ඖෂධ මිල සියයට 29කින් ඉහළට (වීඩියෝ)",
       "News Content": "සියයට 29කින් ඖෂධ මිල ඉහළ දැමීමට මිල පාලන කමිටුව අවසර දී තිබෙනවා.\nරාජ්‍ය අමාත්‍ය මහාචාර්ය චන්න ජයසුමන ප්‍රකාශ කළේ, ඒ අනුව සියලුම ආනයනික ඖෂධවල මිල ගණන් මෙම නව සංශෝධන මිල යටතේ අලෙවි කළ හැකි බවයි.\nඊයේ (10) පස්වරුවේ දී රාජ්‍ය අමාත්‍යවරයා කියා සිටියේ, ආනයනය කරනු ලබන ඖෂධවල මිල ගණන් සාධාරණ මිලක් යටතේ ඉහළ දැමීමට ආනයනකරුවන්ට අවසර දෙන බවත්, ඖෂධ අලෙවිකරුවන්ට ද සිය මිල ගණන් යාවත්කාලීන කරමින් දිවයිනේ කිසිදු ඖෂධ හිඟයකින් තොරව බෙදාහැරීමට ද කටයුතු කළ යුතු බවයි.\nමේ අතර, අද (11) මුදල් අමාත්‍යාංශ ලේකම් එස්.ආර්.ආටිගල නිවේදන කලේ, අත්‍යවශ්‍ය භාණ්ඩ 367කට පැනවූ තහනම ඖෂධවලට පනවා නොමැති බවයි.",
       "URL": "https://www.hirunews.lk/299236/ඖෂධ-මිල-සියයට-29කින්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1300"
}