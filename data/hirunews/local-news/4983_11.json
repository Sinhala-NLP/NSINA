{
       "Source": "hirunews",
       "Timestamp": "Friday, 01 July 2016 - 13:57",
       "Headline": "ආනමඩුව අධිකරණ සීමාව තුළ සමාගමකට පානීය ජල බෝතල් බෙදා හැරීමේ තහනමක්",
       "News Content": "සෞඛ්‍ය අමාත්‍යාංශයේ අවසරය ලැබෙන තුරු සිය අධිකරණ බලසීමාව තුළ බෝතල් කරන ලද පානීය ජලය බෙදා හැරීම තහනම් කරමින් ආණමඩුව මහේස්ත්‍රාත් අධිකරණය පෞද්ගලික ආයතනයකට එරෙහිව තහනම් නියෝගයක් නිකුත් කර තිබෙනවා.\nනවගත්තේගම - මුල්ලේගම ප්‍රදේශයේ වෙළඳසැලක තිබී ආගන්තුක ද්‍රව්‍ය සහිත ඇසුරුම් කරන ලද ලීටර් පහක පානීය ජල බෝතලයක් මහජන සෞඛ්‍ය පරීක්ෂකවරුන්ගේ භාරයට ගෙන තිබුණා.\nඒ අනුව අදාළ ජල බෝතලය අලෙවි කළ වෙළඳසැලේ හිමිකරුවන් දෙදෙනා, එම ජල බෝතල් බෙදාහරින ලද අලෙවි නියෝජිතයා සහ ව්‍යාපාරිකයාට නඩු පැවරීමටයි මහජන සෞඛ්‍ය පරීක්ෂකවරුන් කටයුතු කර ඇත්තේ.\nපසුව අදාළ ජල බෝතලය රස පරීක්ෂකවරයා වෙත යවා වාර්තාවක් ලබාගෙන ඇති අතර, එහිදී අනාවරණය වී ඇත්තේ අදාළ පානීය ජල බෝතලයේ තෙල් සහ ගී‍්‍රස් අඩංගුව තිබී ඇති බවයි.\nඑමෙන්ම ජලයේ ඇමෝනියා සහ පී.එච්. අගයන්ද නියමිත පරිදි තිබී නැහැ.",
       "URL": "https://www.hirunews.lk/136941/ආනමඩුව-අධිකරණ-සීමාව-තුළ-සමාගමකට-පානීය-ජල-බෝතල්-බෙදා-හැරීමේ-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=4983"
}