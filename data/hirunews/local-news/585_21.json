{
       "Source": "hirunews",
       "Timestamp": "Sunday, 22 January 2023 - 14:28",
       "Headline": "පිළිකා රෝගීන්ට අවශ්‍ය ඖෂධ සැපයීමට අරමුදලක්",
       "News Content": "පිළිකා රෝගීන් සඳහා අවශ්‍ය ඖෂධ සැපයීමට විගමණික ශ්‍රමික දායකත්වයෙන් අරමුදලක් පිහිටුවීමට ශ්‍රී ලංකා විදේශ සේවා නියුක්ති කාර්යාංශය පියවර ගෙන තිබෙනවා.\nමෙම ව්‍යාපෘතියට අනුව සෞඛ්‍ය අමාත්‍යාංශයේ පිළිකා රෝගීන් සඳහා ඖෂධ සැපයීම වෙනුවෙන් පවතින විශේෂ ගිණුම සඳහා රුපියල් මිලියන 500 ක් ලබාදීම ඉලක්කය බවයි එම කාර්යාංශය වැඩිදුරටත් සඳහන් කළේ.\nමින් රුපියල් මිලියන 100 ක් දැනට විදේශගතව සිටින විගමණික ශ්‍රමිකයන්ගේ දායකත්වයෙන් සපුරාගැනීමට අපේක්ෂා කෙරෙන අතර, තවත් රුපියල් මිලියන 400 ක් විදේශ රැකියා ක්‍ෂේත්‍රයට අදාළ සියලු පාර්ශවයන්ගේ දායකත්වයෙන් සපයා ගැනීමටයි සැළසුම් කර ඇත්තේ.",
       "URL": "https://www.hirunews.lk/325640/පිළිකා-රෝගීන්ට-අවශ්‍ය-ඖෂධ-සැපයීමට-අරමුදලක්",
       "Category": "Local News",
       "Parent URL": "https://www.hirunews.lk/local-news.php?pageID=585"
}