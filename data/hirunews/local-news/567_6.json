{
       "Source": "hirunews",
       "Timestamp": "Tuesday, 31 January 2023 - 22:55",
       "Headline": "කාලගුණයෙන් රතු නිවේදනයක්",
       "News Content": "ගිනිකොන දිග බෙංගාල බොක්ක ආශ්‍රිතව පවතින පීඩන අවපාතය බටහිර දෙසට ගමන් කරමින් පවතින බව කාලගුණවිද්‍යා දෙපාර්තමේන්තුව පවසනවා.\nපීඩන අවපාතය පිළිබඳව රතු නිවේදනයක් නිකුත් කරමින් කාලගුණවිද්‍යා දෙපාර්තමේන්තුව ඒ බව සඳහන් කරනවා.\nඑම නිවේදනය අද (31) රාත්‍රී 9.30 සිට හෙට (01) පෙරවරු 9.30 තෙක් වලංගු වන බවද එම දෙපාර්තමේන්තුව පවසනවා.\nඒ අනුව අද සවස 5.30 වනවිට ත්‍රිකුණාමලයට කිලෝමීටර් 250ක් පමණ නැගෙනහිර දෙසට වන්නට අක්ෂාංශ 8.6°N සහ දේශාංශ 83.5°E ආසන්නයේ පීඩන අවපාතය කේන්ද්‍රගතව පැවතුණා.\nඑම පද්ධතිය දකුණට බරව නිරත දෙසට හැරී ගමන්කර හෙට (01) පෙරවරුවේදී ශ්‍රී ලංකාවට නැගෙනහිර වෙරළ තීරය හරහා උතුරු අක්ෂාංශ 7° ත් 8° අතර ගමන් කිරීමට ඉඩ ඇති බව කාලගුණවිද්‍යා දෙපාර්තමේන්තු පෙන්වා දෙනවා.",
       "URL": "https://www.hirunews.lk/326353/කාලගුණයෙන්-රතු-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=567"
}