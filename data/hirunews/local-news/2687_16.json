{
       "Source": "hirunews",
       "Timestamp": "Wednesday, 03 June 2020 - 8:25",
       "Headline": "ඇමරිකාවේ විරෝධතාකරුවන්ට සහය දැක්වීමට රටවල් රැසක් එක්වෙයි",
       "News Content": "නිරායුධ කළු ජාතිකයෙකු සුදු ජාතික පොලිස් නිලධාරියෙකු අතින් ඝාතනයට ලක්වීමේ සිද්ධියට එරෙහිව ඇමරිකාව පුරා පැතිරෙන විරෝධතාවලට සහය දක්වමින් ලොව රටවල් රැසක විරෝධතා ආරම්භ වී තිබෙනවා.\nඑංගලන්තය, ප්‍රංශය, ඔස්ට්‍රේලියාව සහ නවසිලන්තය ඇතුළු ප්‍රධාන පෙළේ රටවල් රැසක මෙලෙස විරෝධතා ආරම්භ කර ඇති බවයි විදෙස් මාධ්‍ය වාර්තා කළේ.\nඑමෙන්ම, ඇමරිකාව පුරා අද 7 වන දිනටත් සිදුකරන මෙම විරෝධතා නිසා නිව්යෝක් ප්‍රාන්තයට පනවා තිබූ ඇඳිරි නීතිය මේ මස 7 වන දා දක්වා දීර්ඝ කර තිබෙනවා.\nමෙලෙස ඝාතනයට ලක්වූ පුද්ගලයාගේ සොහොයුරා විරෝධතාවලට එක්වෙමින් කියා සිටියේ මෙම ඝාතනයට සාධාරණය ඉෂ්ඨ කළ හැක්කේ ප්‍රචණ්ඩත්වයෙන් නොව ඉදිරි ජනාධිපතිවරණයේදී බවයි.",
       "URL": "https://www.hirunews.lk/242158/ඇමරිකාවේ-විරෝධතාකරුවන්ට-සහය-දැක්වීමට-රටවල්-රැසක්-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2687"
}