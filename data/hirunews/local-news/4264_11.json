{
       "Source": "hirunews",
       "Timestamp": "Thursday, 19 October 2017 - 12:14",
       "Headline": "ශ්‍රී ලන්කන් ගුවන් සමාගමේ නිලධාරියෙකු කළ සොරකමක් හසුවෙයි (ඡායාරූප)",
       "News Content": "ශ්‍රී ලන්කන් ගුවන් සමාගමේ කාර්යය මණ්ඩල නිලධාරියෙකු තම උදර ප්‍රදේශයේ සහ කකුල් වල බැදගෙන රුපියල් දෙකෝටි 60 ලක්ෂයක් වටිනා ස්වර්ණාභරණ තොගයක් නීතිවිරෝධී ලෙස ශ්‍රී ලංකාවට ගෙන එමින් සිටියදී අද(19) අලුයම කටුනායක බණ්ඩාරනායක ජාත්‍යන්තර ගුවන් තොටුපොළේ දී රේගු නිලධාරීන් විසින් අත් අඩංගුවට ගෙන ඇති බව රේගු මාධ්‍ය ප්‍රකාශක සුනිල් ජයරත්න පැවසුවා.\nමොහු 50 හැවිරිදි ගුවන් යානා කාර්යය මණ්ඩල සුපරීක්ෂකවරයෙකු(Cabin Crew Supervisor ) ලෙස සේවය කරන්නෙක්.\nඔහු 10/19 දින අලුයම 4.00 ට පමණ සෞදි අරාබියේ ජෙඩා සිට , ඔහු සේවය කරමින් පැමිණි ශ්‍රී ලන්කන් ගුවන් සේවයේ යූ.එල්. -282 දරන ගුවන් යානයෙන් කටුනායක ගුවන් තොටුපොලවෙත පැමිණ තිබුනා.\nමෙම නිලධාරියා දිගු කලක් තිස්සේ කරගෙන ගිය රත්තරන් ජාවාරම පිළිබඳව රේගු නිලධාරීන්ට දිගු කාලයක සිට බුද්ධි තොරතුරු තිබූ අතර,\nඒ අනුව 10/19 දින මෙම අත් අඩංගුවට ගැනීම සිදු කළ බැව් රේගු මාධ්‍ය ප්‍රකාශකවරයා වැඩිදුරටත් පැවසුවා.\nඔහු කිලෝ ග්රෑම් 5 යි ග්රෑම් 300 ක් බර මෙම ස්වර්ණාභරණ තොගය විශේෂිත පටි වර්ගයක් භාවිතා කර තම උදර ප්‍රදේශයේ සහ කකුල් වල බැදගෙන සිටියදී රේගු නිලධාරීන් විසින් අත් අඩංගුවට ගෙන තිබුනා.\nමෙම අත් අඩංගුවට ගැනීම සහකාර රේගු අධිකාරීවරුන් වන නුවන් අබේනායක ,රසික සමන්ජිත් , ශ්‍රී ලාල් විජේවර්ධන , නිශාන්ත ජයසිංහ , හසන්ත ගුරුගේ , එම්.කේ .යූ.ගාමිණී යන අය  විසින් සිදු කර තිබුනා.\nමේ පිළිබඳව වැඩිදුර විමර්ශන කටයුතු රේගු අධ්‍යක්ෂ රුවන් සත්කුමාර සහ නියෝජ්‍ය රේගු අධ්‍යක්ෂ පරාක්‍රම බස්නායක යන නිලධාරීන්  විසින් සිදු කරමින් සිටින බවයි අප වාර්තාකරු කියා සිටියේ.\nකටුනායක- ටී.කේ .ජී.කපිල/ප්‍රසාද් මුතුකුඩ",
       "URL": "https://www.hirunews.lk/173892/ශ්‍රී-ලන්කන්-ගුවන්-සමාගමේ-නිලධාරියෙකු-කළ-සොරකමක්-හසුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4264"
}