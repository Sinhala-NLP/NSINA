{
       "Source": "hirunews",
       "Timestamp": "Tuesday, 02 May 2023 - 11:59",
       "Headline": "රූපලාවන්‍යාගාරවල පසුම්බි සොරකම් කරන හෙරක්",
       "News Content": "රූපලාවන්‍ය කටයුතු කර ගැනීමේ මුවාවෙන් රූපලාවන්‍යාගාර තුළට පැමිණ මුදල් පසුම්බි සොරා ගන්නා කාන්තාවක් අත්අඩංගුවට ගැනීමට අවිස්සාවේල්ල, ගම්පොල, බොරලැස්ගමුව හා වරකාපොල යන පොලිසි විසින් විමර්ශන ආරම්භ කර තිබෙනවා.\nකොණ්ඩය සැකසීමට අවශ්‍ය බව පවසමින් රූපලාවන්‍යාගාර තුළට පැමිණෙන මෙම කාන්තාව විසින් මුදල් පසුම්බි සොරකම් කොට එහි තිබෙන බැංකු කාඩ්පත් උපයෝගී කරගෙන විවිධ ස්ථානවලින් භාණ්ඩ මිල දී ගෙන ඇති බවට ද කරුණු හෙළි වී තිබෙන බවයි පොලිසිය සඳහන් කරන්නේ.\nදින කිහිපයකට පෙර කොණ්ඩය සැකසීමට අවශ්‍ය බව පවසමින් අවිස්සාවේල්ල පිහිටි රූපලාවණ්‍යාගාරයකට පැමිණි මෙම කාන්තාව එම රූපලාවන්‍යාගාර හිමිකාරියගේ මුදල් පසුම්බිය සොරකම් කර එහි තිබූ බැංකු කාඩ් පත යොදා රුපියල් 143000ක වටිනාකමින් යුතු භාණ්ඩ හෝමාගම මහරගම ප්‍රදේශවල වෙළඳසැල්වලින් ලබාගෙන ඇති බවද අනාවරණය වී තිබෙනවා.\nමෙම කාන්තාව විසින් සොරාගන්නා බැංකු කාඩ්පත් යොදාගෙන රන්භාණ්ඩ, ජංගම දුරකථන, නිමි ඇඳුම් මිල දී ගැනීමට ද කටයුතු කර ඇති බවයි මූලික පොලිස් විමර්ශනවල දී අනාවරණය වී ඇත්තේ.",
       "URL": "https://www.hirunews.lk/334031/රූපලාවන්‍යාගාරවල-පසුම්බි-සොරකම්-කරන-හෙරක්",
       "Category": "Local News",
       "Parent URL": "https://www.hirunews.lk/local-news.php?pageID=375"
}