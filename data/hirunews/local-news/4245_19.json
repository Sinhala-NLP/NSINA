{
       "Source": "hirunews",
       "Timestamp": "Monday, 30 October 2017 - 12:52",
       "Headline": "ගිරිතලේ නිවසක සිටි කාන්තාවක් අබිරහස් ලෙස මියයයි",
       "News Content": "ඇඳේ නිදා සිටියදී පහර කෑමකට ලක් වූ කාන්තාවක් රෝහලේ දී මියගිය පුවතක් ගිරිතලේ ප්‍රදේශයෙන් වාර්තා වනවා.\nගිරිතලේ පුරාණගම ශ්‍රියානි තිලකරත්න නම් වන මෙම කාන්තාව පසුගිය 02 වන දා රාත්‍රියේ මෙසේ නාඳුනන පුද්ගලයෙකුගේ පහර කෑමට ලක් වුනා.\nආබාධිතයකු වන ඇයගේ සැමියාද එදින එම කාමරයේ වෙනත් ඇඳක නිදාගෙන සිට ඇති බව සඳහන්.\nඑදින අලුයම සැමියා අවධි වී ඇත්තේ නියමිත බෙහෙතක් පානය කිරීම සඳහායි.\nඑවිට ඔහු දැක ඇත්තේ තම බිරිඳ හිසේ ලේ ගලමින් කෙඳිරිලි නගමින් සිට අයුරුයි.\nඔහු පවසා ඇති පරිදි  කෑ ගසා අසල්වාසීන් කැඳවා ඇය පොළොන්නරුව මහ රෝහලට ඇතුළත් කර තිබෙනවා.\nදැඩි ලෙස අසාධ්‍ය වූ නිසා ඇය වැඩිදුර ප්‍රතිකාර සඳහා මහනුවර මහ රෝහලට ඇතුළත් කර තිබෙන බව සඳහන්.\nඑහි සිටිය දී සතියකට පමණ පසු ඇය මෙලෙස ජීවිතක්‍ෂයට පත්ව තිබෙනවා.",
       "URL": "https://www.hirunews.lk/174788/ගිරිතලේ-නිවසක-සිටි-කාන්තාවක්-අබිරහස්-ලෙස-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4245"
}