{
       "Source": "hirunews",
       "Timestamp": "Sunday, 22 May 2022 - 13:31",
       "Headline": "හැනා සිංගර් සහ විපක්ෂ නායක සජිත් ප්‍රේමදාස අතර හමුවක් (වීඩියෝ)",
       "News Content": "මාලදිවයිනේ හිටපු ජනාධිපති හා වත්මන් කථානායක මොහොමඩ් නෂීඩ්, විපක්ෂ නායක සජිත් ප්‍රේමදාස හමු වී තිබෙනවා.\nවිපක්ෂ නායක කාර්යාලයේ ඊයේ (21) පැවති මෙම හමුවේ දී ද්විපාර්ශ්වීය වශයෙන් වැදගත් කරුණු රැසක් සාකච්ඡා වී ඇති බව සඳහන්.\nමේ දිනවල ශ්‍රී ලංකාව මුහුණ දී සිටින අර්බුදකාරී තත්වය පිළිබඳව ද එහිදී සාකච්ඡාවට ලක්වී ඇති අතර, මෙරට ඉදිරි ගමනට මාලදිවයිනෙන් ලැබෙන මිත්‍රශීලී සහයෝගය පිළිබඳව විපක්ෂ නායකයා සිය කෘතවේදීත්වය පිරිනමා තිබෙනවා.\nඑමෙන්ම දෙරට අතර පවත්නා දීර්ඝකාලීන මිතුදම තවදුරටත් ශක්තිමත් කිරීම පිළිබඳවද මෙහිදී දෙපාර්ශවයේ අවධානය යොමුවී ඇති බව සඳහන්.\nමේ අතර එක්සත් ජාතීන්ගේ සංවිධානයේ ශ්‍රී ලංකා නේවාසික සම්බන්ධීකාරක හැනා සිංගර් සහ විපක්ෂ නායක සජිත් ප්‍රේමදාස අතර හමුවක් ද කොළඹ විපක්ෂ නායක කාර්යාලයේදී පැවැත්වුණා.\nවර්තමානයේ ශ්‍රී ලංකාව මුහුණපා ඇති අර්බුදයෙන් ගොඩගැනීම, ඊට අවශ්‍ය කරන ක්‍රමෝපායික සහ මූලෝපායික සහයෝගය ලබාගැනීම ආදී කරුණු සම්බන්ධව විපක්ෂ නායකවරයා, හැනා සිංගර් සමඟ එහිදී දීර්ඝ වශයෙන් සාකච්ඡා තිබෙනවා.",
       "URL": "https://www.hirunews.lk/304989/හැනා-සිංගර්-සහ-විපක්ෂ-නායක-සජිත්-ප්‍රේමදාස-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1151"
}