{
       "Source": "hirunews",
       "Timestamp": "Tuesday, 07 September 2021 - 13:56",
       "Headline": "අත් අඩංගුවට ගත් අන්තරේ කැඳවුම්කරු යළි රිමාන්ඩ්",
       "News Content": "අත්අඩංගුවට ගැනුණු අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ඇතුළු සිව්දෙනා ලබන මස 21 වනදා දක්වා යලි රක්ෂිත බන්ධනාගාර ගත කර තිබෙනවා.\nපසුගිය මස 3 වනදා පාර්ලිමේන්තු ප්‍රවේශ මාර්ගයේ පැවති විරෝධතාව අතරතුර මහරගම පොලිසියේ ස්ථානාධිපතිවරයාට තුවාල සිදුකිරීම ඇතුළු චෝදනා යටතේයි ඔවුන් අත්අඩංගුවට ගනු ලැබුවේ.\nඅන්තර් විශ්වවිද්‍යාලයීය ශිෂ්‍යබල මණ්ඩලයේ කැදවුම්කරු වසන්ත මුදලිගේ, ජයවර්ධනපුර විශ්වවිද්‍යාල ශිෂ්‍ය බල මණ්ඩලයේ සභාපති අමිල සංදීප, කෝසලා හංසමාලි සහ පෙරටුගාමී සමාජවාදී පක්ෂයේ පරිපාලන ලේකම් චමීර කොස්වත්ත ඒ අතර වනවා.",
       "URL": "https://www.hirunews.lk/281595/අත්-අඩංගුවට-ගත්-අන්තරේ-කැඳවුම්කරු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1706"
}