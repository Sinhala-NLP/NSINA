{
       "Source": "hirunews",
       "Timestamp": "Sunday, 22 January 2023 - 12:42",
       "Headline": "චීන - චන්ද්‍ර අලුත් අවුරුද්ද අදයි",
       "News Content": "චීන සංස්කෘතියට අනුව හඳුන්වනු ලබන ''චීන - චන්ද්‍ර අලුත් අවුරුද්ද \" මෙම වසරේ ජනවාරි මස 22 වැනි දින අද දිනට යෙදී තිබෙනවා.\nවිදෙස් මාධ්‍ය වාර්තා කළේ, ඊට අදාළව වර්ණවත් කැලැන්ඩර ද චීනය විසින් නිර්මාණය කර ඇති බවයි.\nග්‍රෙගෝරියානු දින දර්ශනයට අනුව, චීන අලුත් අවුරුද්ද සෑම විටම රාශි 12 හි සතුන් සමඟ සම්බන්ධ වනු ඇති.\nමෙම වසරේ, චීන අලුත් අවුරුද්ද අද දිනට යෙදී ඇති අතර එහි සත්ත්වයා ලෙස නම්කර ඇත්තේ හාවා යි.\nමීයා, ගවයා, කොටියා, මකරා, සර්පයා, අශ්වයා, එළුවා, වඳුරා, කුකුළා, බල්ලා සහ ඌරා මීට අමතර ව චීන රාශි චක්‍රය පොහොසත් කරන සතුන් ලෙස චීන සංස්කෘතියේ යෙදේ.\nචීන ජනයාගේ උත්පත්තියට මෙම සතුන් 12න් විශාල බලපෑමක් සහ ජීවිතයට හොඳ හා නරක උදාවන්නේ ද ඒ අනුව බවට ද පැරණි චීන ජනශ්‍රැතියේ සඳහන් වනවා.\nචීන චන්ද්‍ර වර්ෂයට අනුව 2023 'හාවාගේ වසර' වන්නේ එබැවින් බවයි විදෙස් මාධ්‍ය වාර්තා පෙන්වාදෙන්නේ.",
       "URL": "https://www.hirunews.lk/325629/චීන-චන්ද්‍ර-අලුත්-අවුරුද්ද-අදයි",
       "Category": "Local News",
       "Parent URL": "https://www.hirunews.lk/local-news.php?pageID=586"
}