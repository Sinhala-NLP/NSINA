{
       "Source": "hirunews",
       "Timestamp": "Monday, 24 April 2023 - 18:29",
       "Headline": "නීතිඥවරියකගේ රන් භාණ්ඩ සොරා ගත් මෙහෙකාරියක් අත්අඩංගුවට",
       "News Content": "රාගම ප්‍රදේශයේ පදිංචි නීතිඥවරියකගේ ලක්ෂ 30කට අධික රන් භාණ්ඩ සොරා ගත් එම නිවසේ සේවය කළ මෙහෙකාරියක් අත්අඩංගුවට ගෙන තිබෙනවා.\nඅත්අඩංගුවට ගත් සැකකාරිය දෙනියාය ප්‍රදේශයේ පදිංචිකාරියක්.\nනීතීඥවරිය විසින් මෙහෙකාරියක් අවශ්‍ය බවට පුවත් පතක පළ කළ දැන්වීමකට අනුව සැකකාරිය මෙම නිවසට පැමිණි පළමු දිනයේ ම මෙම සොරකම සිදුකර එම නිවසින් පලාගොස් තිබෙනවා.\nදුරකථන වාර්තා අධ්‍යයනය කිරීමෙන් අනතුරුව සැකකාරිය අත්අඩංගුවට ගැනීමට පොලිසියට හැකිව තිබෙන අතර සිදුවීම සම්බන්ධයෙන් මහබාගේ පොලිසිය විසින් වැඩිදුර විමර්ශණ සිදුකරනු ලබයි.",
       "URL": "https://www.hirunews.lk/333349/නීතිඥවරියකගේ-රන්-භාණ්ඩ-සොරා-ගත්-මෙහෙකාරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=393"
}