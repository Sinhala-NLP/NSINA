{
       "Source": "hirunews",
       "Timestamp": "Tuesday, 01 February 2022 - 8:57",
       "Headline": "නිවාස සංකීර්ණයෙන් ඇද වැටුණු සිසුවාගේ පශ්චාත් මරණ පරීක්ෂණ වාර්තාව එළියට (වීඩියෝ)",
       "News Content": "බම්බලපිටිය - සත් මහල් නිවාස සංකීර්ණයක ඉහළ මහලෙන් බිමට ඇඳ වැටී 15 හැවිරිදි පාසල් සිසුවාගේ ශරීරයේ මෙතම්ෆෙටමින් හෙවත් අයිස් ශරීර ගත වී ඇති බවට සිදුකළ පශ්චාත් මරණ පරීක්ෂණයේදී අනාවරණ වී තිබෙනවා.\nපසුගිය 29 වන දා අදාළ සිසුවා බම්බලපිටිය - ක්‍රෙට්සර් පෙදෙසේ මහල් නිවාස සංකීර්ණයේ ඉහළ මාලෙන් ඇද වැටී ජීවිතක්ෂයට පත්වුණා.\nඑම සිසුවා සිය මව සහ පියා සමග ජීවත්ව සිට ඇති අතර ඔවුන් නිවාස සංකීර්ණයේ 5 වන මහලේ නිවසක පදිංචිව සිට ඇති බව සදහන්.\nඔහුගේ මරණය සම්බන්ධයෙන් සිදුකළ විමර්ශන සඳහා අදාළ ගොඩනැගිල්ලේ සී.සී.ටී.වී. දර්ශන ද යොදා ගත් අතර එහි සටහන්ව තිබුණේ සිසුවා ත්‍රිරෝද රථයකින් එහි පැමිණීම සහ පසුව ඉහළ මාලයෙන් වැටෙන දර්ශනය පමණයි.\nඊට පෙර මෙම සිසුවා සිය මවට දුරකථන ඇමතුමක් ද ලබාගෙන තිබූ බව සඳහන්.\nකෙසේ නමුත් සිසුවා පැමිණෙන විට මව නිවසේ සිට නොමැති අතර ඇය ආගමික කටයුත්තක් සඳහා නිවසින් පිටතට ගොස් සිටි බවයි වාර්තා වූයේ.",
       "URL": "https://www.hirunews.lk/295839/නිවාස-සංකීර්ණයෙන්-ඇද-වැටුණු-සිසුවාගේ-පශ්චාත්-මරණ-පරීක්ෂණ-වාර්තාව-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1383"
}