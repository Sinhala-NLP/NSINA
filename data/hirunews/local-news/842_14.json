{
       "Source": "hirunews",
       "Timestamp": "Monday, 26 September 2022 - 20:03",
       "Headline": "හිටපු ඇමති මහින්දානන්දගේ ප්‍රකාශය ගැන පරීක්ෂණයක්",
       "News Content": "දේශීය ආදායම් සහ දුම්වැටි හා මධ්‍යසාර පිළිබද පාර්ලිමේන්තු මන්ත්‍රී මහින්දානන්ද අලුත්ගමගේ පසුගිය දා පාර්ලිමේන්තුවේ කළ ප්‍රකාශය පිළිබඳ පරීක්ෂණයක් කිරීමට මුදල් අමාත්‍යංශය තීරණය කර තිබෙනවා.\nඇතැම් ව්‍යාපාරිකයින් නිසි පරිදි බදු නො ගෙවන බවට ඔහු එහි දී චෝදනා කළ අතර, මේ සම්බන්ධයෙන් වැඩබලන මුදල් අමාත්‍ය රංජිත් සියඹලාපිටිය, දේශීය ආදායම් - සුරාබදු - රේගු දෙපාර්තමේන්තුවල ප්‍රධානීන් කැඳවා අද සාකච්ඡාවක්ද පවත්වා තිබෙනවා.\nමෙම කරුණු සම්බන්ධයෙන් සවිස්තරාත්මක වාර්තාවක් ඉදිරි සති 02 ඇතුළත ලබා දෙන ලෙස එහිදී දැනුම් දී ඇති වැඩබලන මුදල් අමාත්‍යවරයා එම වාර්තාව මසක් ඇතුලත පාර්ලිමේන්තුවට ඉදිරිපත් කරන බව සඳහන් කළා.",
       "URL": "https://www.hirunews.lk/316390/හිටපු-ඇමති-මහින්දානන්දගේ-ප්‍රකාශය-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=842"
}