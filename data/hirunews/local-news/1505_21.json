{
       "Source": "hirunews",
       "Timestamp": "Thursday, 09 December 2021 - 18:03",
       "Headline": "අනවසර විදුලි රැහැනක ගැටීමෙන් දෙදරු මවක් මරුට",
       "News Content": "තලවකැලේ ප්‍රදේශයේදී එළවළු වගා බිමකට ඇද තිබූ අනවසර විදුලි රැහැනක ගැටීමෙන් දෙදරු මවක් ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ තලවකැලේ වත්ත පහල කොටසේ පදිංචිව සිටි කාන්තාවක්.\nඇය තම එළවළු වගා භූමියට නිවසේ සිට අනවසර විදුලි රැහැනක් ඇද ඇති අතර එහි පැටලීමෙන් මෙම අනතුරට ලක්ව ඇතැයි සඳහන්.\nඅද (09) උදෑසන වගාබිමට ගිය මව යළිත් නොපැමිණීම හේතුවෙන් දරුවන් වගා භූමියට ගොස් පරීක්ෂා කිරීමේදී විදුලි රැහැනේ පැටලී සිටි කාන්තාව හමුවී තිබෙනවා.\nපසුව විදුලිය විසන්ධි කර ඇය විදුලි රැහැනෙන් ඉවතට ගත් බවයි දරුවන් පොලිසියට ප්‍රකාශකර ඇත්තේ.\nමහේස්ත්‍රාත් පරීක්ෂණයෙන් අනතුරුව සිරුර පශ්චාත් මරණ පරීක්ෂණය සඳහා නුවරඑළිය මහ රෝහලේ අධිකරණ වෛද්‍යවරයා වෙත යොමු කිරීමට නියමිතයි.\nමෙම කාන්තාවගේ මරණය සම්බන්ධයෙන් තලවාකැලේ පොලිසිය විශේෂ විමර්ශණයක් ආරම්භ කර තිබෙනවා.",
       "URL": "https://www.hirunews.lk/290521/අනවසර-විදුලි-රැහැනක-ගැටීමෙන්-දෙදරු-මවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1505"
}