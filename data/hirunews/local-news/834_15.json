{
       "Source": "hirunews",
       "Timestamp": "Friday, 30 September 2022 - 11:28",
       "Headline": "ළමා දින වෙනුවෙන් සියලු සත්වෝද්‍යානවලට නොමිලේ ඇතුළු වීමට අවස්ථාව",
       "News Content": "ලෝක ළමා දිනය මෙන්ම ලෝක වැඩිහිටි දිනයද යෙදී ඇති හෙට, සියලුම සත්වෝද්‍යානවලට පාසල් දරුවන්ට සහ අවුරුදු 60 ඉක්මවූ වැඩිහිටියන්ට නොමිලේ ඇතුලු වීමට අවස්ථාව සළසා දී තිබෙනවා.\nඒ, කෘෂිකර්ම, වනජීවී හා වන සම්පත් සංරක්ෂණ අමාත්‍ය මහින්ද අමරවීර, ජාතික සත්වෝද්‍යාන දෙපාර්තමේන්තුවට ලබාදුන් උපදෙස්වලට අනුව යි.\nඑසේම හෙට, දරුවන්ට සතුන් පිළිබඳව අධ්‍යාපනික දැනුම ලබාදීමට අධ්‍යාපනික වැඩසටහන් රැසක්ද ඒවායේ සංවිධාන කර ඇති අතර, සතුන්ට ආහාර දීමට සහ සතුන් සමඟ ඡායාරූප ගැනීමට ද අවස්ථාව සලසා දී තිබෙනවා.",
       "URL": "https://www.hirunews.lk/316686/ළමා-දින-වෙනුවෙන්-සියලු-සත්වෝද්‍යානවලට-නොමිලේ-ඇතුළු-වීමට-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=834"
}