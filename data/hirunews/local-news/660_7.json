{
       "Source": "hirunews",
       "Timestamp": "Saturday, 17 December 2022 - 21:38",
       "Headline": "සිසුන්ට දිවෙන් බත් ඇට ඉවත් කරන්නැයි අණ කළ විදුහල්පතිනියට මාරුවක්",
       "News Content": "පාසල් මේසය මත විසිරෙන අයුරින් දිවා ආහාරය ගත් සිසුන් පිරිසකට එම බත් ඇට දිවෙන් ඉවත් කරන ලෙස දඬුවමක් ලබාදුන් විදුහල්පතිවරියව වහා ම ක්‍රියාත්මක වන පරිදි මාතර කලාප අධ්‍යාපන කාර්යාලය වෙත තාවකාලික ස්ථාන මාරුවක් ලබා දී තිබෙනවා.\nමාතර දික්වැල්ල අධ්‍යාපන කොට්ඨාසයට අයත් ගොඩඋඩ ප්‍රදේශයේ පාසලක විදුහල්පතිවරියක විසින් සිසුන් වෙත මෙම අමානුෂික දඬුවම ලබා දී තිබූ අතර එහි වීඩියෝ දර්ශන 'හිරු' ප්‍රධාන ප්‍රවෘත්ති විකාශය ඔස්සේ අද (17) විකාශය කළා.\nඑම වීඩියෝ පටයේ දැක්වුණේ, මේස මත විසිරුණු බත් ඇට සිසුන් ලවා දිවෙන් ඉවත් කරවීමට විදුහල්පතිවරිය නියෝග කරන ආකාරය යි.\nඑම විදුහල්පතිනිය විසින් මෙලෙස අමානුෂික දඬුවම නියම කර තිබුණේ එම පාසලේ 10 වන වසරේ ඉගෙනුම ලබන සිසුන් පිරිසකටයි.",
       "URL": "https://www.hirunews.lk/322932/සිසුන්ට-දිවෙන්-බත්-ඇට-ඉවත්-කරන්නැයි-අණ-කළ-විදුහල්පතිනියට-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=660"
}