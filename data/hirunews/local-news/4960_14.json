{
       "Source": "hirunews",
       "Timestamp": "Monday, 18 July 2016 - 16:05",
       "Headline": "උදයංග වීරතුංග අත්අඩංගුවට ගැනීමට ජාත්‍යන්තර පොලීසියේ සහාය ලබා නොගැනේ",
       "News Content": "රුසියාවේ හිටපු තානාපති උදයංග වීරතුංග අත්අඩංගුවට ගැනීම සඳහා ජාත්‍යන්තර පොලීසිය මගින් වරෙන්තුවක් නිකුත් කරන්නැයි පොලිස් මූල්‍ය අපරාධ කොට්ඨාශය කළ ඉල්ලීම කොටුව මහේස්ත්‍රාත් ලංකා ජයරත්න අද ඉවත දැමුවා.\n2006 වසරේදී සිදුවූ මිග් යානා ගනුදෙනුවක් නිසා රජයට පාඩුවක් සිදුවූ බවට විභාග වන පැමිණිල්ලක් සම්බන්ධයෙන් ප්‍රකාශයක් ලබා ගැනීමට උදයංග වීරතුංග පොලිස් මූල්‍ය අපරාධ කොට්ඨාශයට කැදවා තිබුණා.\nඑහෙත් නොතීසි භාරදීම සඳහා ඔහු ශ්‍රී ලංකාවේ නොසිටි බැවින් අත්අඩංගුවට ගැනීමට අවසර ඉල්ලමින් මූල්‍ය අපරාධ කොට්ඨාශය මෙම ඉල්ලීම ඉදිරිපත් කරනු ලැබුවා.\nඑහෙත් උදයංග වීරතුංග සැකකරුවෙකු ලෙස ඔහු හදුනාගෙන නොමැති බවයි මහේස්ත්‍රාත්වරිය සදහන් කළේ.\nඑමෙන්ම ඔහුට විදේශයක ලිපිනයක් ඇති බැවින් එම ලිපිනයට නොතීසි යවන ලෙස ද කොටුව මහේස්ත්‍රාත්වරිය අද පොලිස් මූල්‍ය අපරාධ කොට්ඨාශයට නියෝග කළා.",
       "URL": "https://www.hirunews.lk/138348/උදයංග-වීරතුංග-අත්අඩංගුවට-ගැනීමට-ජාත්‍යන්තර-පොලීසියේ-සහාය-ලබා-නොගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4960"
}