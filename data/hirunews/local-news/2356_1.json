{
       "Source": "hirunews",
       "Timestamp": "Monday, 02 November 2020 - 12:12",
       "Headline": "සියදිවි හානිකරගත් තරුණයෙකුට කොරෝනා",
       "News Content": "මෙරට 22 වන කොරෝනා මරණය පානදුර ප්‍රදේශයෙන් වාර්තාවන බව රජයේ ප්‍රවෘත්ති අධ්‍යක්ෂ නාලක කළුවැව ප්‍රකාශ කළා.\nඔහුගේ අත්සනින් යුතුව නිකුත් කළ නිවේදනයක දැක්වෙන්නේ 27 හැවිරිදි මොහු සියදිවි නසාගෙන ඇති බවයි.\nපසුගිය 31 වනදා පානදුර මූලික රෝහලේදී මොහුගේ පශ්චාත් මරණ පරීක්ෂණය සිදුකර ඇති අතර, එහිදී අදාළ තරුණයා කොවිඞ් 19 ආසාදිතයෙකු බවට තහවුරු කරගෙන ඇති බව වසංගත රෝග විද්‍යා අංශය මීට ටික වේලාවකට පෙර දැනුම් දුන් බවයි රජයේ ප්‍රවෘත්ති අධ්‍යක්ෂවරයා තවදුරටත් සඳහන් කළේ.\nඒ අනුව මෙම මරණය මෙරට 22 වන කොරෝනා මරණය ලෙස වසංගත රෝග විද්‍යා අංශය තහවුරු කරන බවද ඔහු නිකුත් කළ නිවේදනයේ දැක්වෙනවා.\nඑම නිවේදනය පහතින්.",
       "URL": "https://www.hirunews.lk/253837/සියදිවි-හානිකරගත්-තරුණයෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2356"
}