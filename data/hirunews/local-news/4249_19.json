{
       "Source": "hirunews",
       "Timestamp": "Friday, 27 October 2017 - 16:24",
       "Headline": "වායු බැලූනයක් මින්නේරිය වෙල් යායකට හදිසියේම ගොඩ බස්වයි (ඡායාරූප)",
       "News Content": "සංචාරකයන් පිරිසක් සමඟ ගුවන් ගත වූ වායු බැලූනයක් මින්නේරිය, කටුකෙලියාව ඉහකුළුවැව ප්‍රදේශයට අද (27) උදෑසන හදිසියේ ගොඩ බස්වා තිබෙනවා.\nඅප වාර්තාකරු සඳහන් කළේ එහි විදේශීය සංචාරකයින් දෙදෙනෙකු සහ දේශීය සංචාරකයින් හය දෙනෙකු සිට ඇති බවයි.\nමෙම වායු බැලූනය කන්ඩලම ප්‍රදේශයෙන් ගුවන් ගත කර තිබූ බවටයි වාර්තා වන්නේ.\nඑහි ගමන් ගත් පිරිස ප්‍රකාශකර ඇත්තේ වායු බැලූනයේ තිබූ ගෑස් ප්‍රමාණවත් නොවීම හේතුවෙන් එය ගොඩ බැස්වීමට සිදුවූ බවයි.\nකෙසේ වෙතත් එහි ගමන් කළ පිරිසට කිසිදු හානියක් සිදුව නොමැති බවයි වාර්තා වන්නේ.\nඡායාරූප - මින්නේරිය, රසාංග නිරෝෂන්",
       "URL": "https://www.hirunews.lk/174600/වායු-බැලූනයක්-මින්නේරිය-වෙල්-යායකට-හදිසියේම-ගොඩ-බස්වයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4249"
}