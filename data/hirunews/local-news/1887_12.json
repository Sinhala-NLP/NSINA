{
       "Source": "hirunews",
       "Timestamp": "Sunday, 13 June 2021 - 17:20",
       "Headline": "කළුතර බන්ධනාගාර තාප්පයට ඉහළින් තහනම් ද්‍රව්‍ය පාර්සලයක්",
       "News Content": "කළුතර බන්ධනාගාරයේ සීමා තාප්පයට ඉහළින් විසි කරන ලද  තහනම් ද්‍රව්‍ය පාර්සලයක් අද (13) දින රාජකාරි කළ බන්ධනාගාර නිලධාරීන් විසින් සොයාගෙන තිබෙනවා.\nඅදාල පාර්සලයේ තිබී හෙරොයින් යැයි සැක කළ හැකි ග්‍රෑම් 19 ක් බරැති කුඩා පැකට් 16ක් සොයා ගැනුනා.\nඅත්අඩංගුවට ගත් පාර්සලය වැඩිදුර විමර්ශන කටයුතු සඳහා කළුතර උතුර පොලිස් ස්ථානය වෙත බාර දී තිබෙනවා.\nමේ අතර කළුතර බන්ධනාගාර තාප්පය අසලට පැමිණි නාදුනන පුද්ගලයෙක් බන්ධනාගාර නිලධාරීන් දැක පැමිණි පාපැදියත් දමා පලා ගිය පුවතක් වාර්තා වනවා.\nඊයේ (12) දින සවස් කාලයේ පිටස්තර පුද්ගලයෙක් පාපැදියකින් කළුතර බන්ධනාගාරයේ තාප්පය අසලට පැමිණ සැක කටයුතු ලෙස හැසිරෙමින් සිටි තිබෙනවා .\nඑදින රාජකාරි කළ බන්ධනාගාර නිලධාරීන් එම පුද්ගලයා පිලිබඳ සැක මතු වී ඔහු අල්ලා ගැනීම සඳහා උත්සාහ දැරූ අවස්ථාවේදී සැකකරු පාපැදියත් දමා දිවගොස් බන්ධනාගාරය පිටුපස ඇති මඩ වගුරකට බැස පලා ගිය බවයි වාර්තා වන්නේ.\nඔහු ලුහු බැදි බන්ධනාගාර නිලධාරීන් පැවති අධික වර්ෂාවත් සමග මඩවගුරට බැසීම අනතුරුදායක නිසා එම පුද්ගලයා අල්ලා ගැනිමේ උත්සාහය ව්‍යර්ථ වුණා.\nකෙසේ වෙතත් මෙම සිදුවිම සමිබන්ධයෙන් වැඩිදුර විමර්ශන කටයුතු සඳහා ඔහු පැමිණි පාපැදිය කළුතර උතුරු පොලිසිය වෙත භාර දී තිබෙනවා.",
       "URL": "https://www.hirunews.lk/274190/කළුතර-බන්ධනාගාර-තාප්පයට-ඉහළින්-තහනම්-ද්‍රව්‍ය-පාර්සලයක්",
       "Category": "Local News",
       "Parent URL": "https://www.hirunews.lk/local-news.php?pageID=1887"
}