{
       "Source": "hirunews",
       "Timestamp": "Wednesday, 24 April 2019 - 17:02",
       "Headline": "ශ්‍රී ලංකාවේ බෝම්බ පිපිරීම් පකිස්ථාන අගමැති හෙළාදකී",
       "News Content": "ශ්‍රී ලංකාවේ ස්ථාන කිහිපයක සිදුවූ මරාගෙන මැරෙන පිපිරීම් පිළිබඳ පකිස්ථාන අග්‍රාමාත්‍ය ඉම්රාන් ඛාන් හෙළාදැක තිබෙනවා.\nඒ ශ්‍රී ලංකා අග්‍රාමාත්‍ය රනිල් වික්‍රමසිංහ වෙත අද පෙරවරුවේ දුරකථන ඇමතුමක් ලබා දෙමින්.\nඑහිදී පකිස්ථාන අග්‍රාමාත්‍යවරයා ප්‍රකාශකර ඇත්තේ ත්‍රස්තවාදයට එරෙහිව සටන් කිරීමට ශ්‍රී ලංකාවට සහය ලබාදීමට සූදානම් බවයි.\nබෝම්බ පිපිරීම්වලින් මියගිය පුද්ගලයන්ගේ පවුල්වල සාමාජිකයන්ට ඉම්රාන් ඛාන් ශෝකය පළකර ඇති අතර තුවාල ලැබුවන්ට ඉක්මන් සුවය ප්‍රාර්තනා කරන බව ද ඔහු සඳහන් කළා.\nත්‍රස්තවාදයේ ගොදුරක් වූ රටක් ලෙසට තමන් ශ්‍රී ලංකාවේ ජනතාවගේ වේදනාව හොඳින් හඳුනන බවයි ඉම්රාන් ඛාන් අග්‍රාමාත්‍ය රනිල් වික්‍රමසිංහ සමග ප්‍රකාශකර ඇත්තේ.\nත්‍රස්තවාදයට ආගමක් හෝ දේශසීමාවක් නොමැති අතර එය සමස්ත ලෝකයේම සාමය විනාශ කරන බව ඉම්රාන් ඛාන් මෙහිදී පෙන්වාදී තිබෙනවා.",
       "URL": "https://www.hirunews.lk/215093/ශ්‍රී-ලංකාවේ-බෝම්බ-පිපිරීම්-පකිස්ථාන-අගමැති-හෙළාදකී",
       "Category": "Local News",
       "Parent URL": "https://www.hirunews.lk/local-news.php?pageID=3386"
}