{
       "Source": "hirunews",
       "Timestamp": "Thursday, 02 February 2023 - 17:16",
       "Headline": "අරගලය සමයේ පුවත් මැවූ බ්‍රිතාන්‍ය කත ආගිය අතක් නැහැ - සෙවීමට මහජන සහාය පතයි",
       "News Content": "ගාලු මුවදොර අරගලය ක්‍රියාත්මක වන සමයේ සමාජ මාධ්‍ය තුළ ක්‍රියාකාරී වූ පසුව සමාජයේ දැඩි ලෙස කතාබහට ලක් වූ බ්‍රිතාන්‍ය ජාතික කයිලී ෆ්‍රේසර් (Kayleigh Fraser) සොයා ගැනීම සඳහා ආගමන හා විගමන දෙපාර්තමේන්තුව මහජනතාවගේ සහාය ඉල්ලා සිටිනවා.\nවීසා කොන්දේසි කඩ කිරීමක් සම්බධයෙන් ඉකුත් අගෝස්තු මාසයේ දී ආගමන හා විගමන නිලධාරීන් විසින් ඇයගේ නිවසට ගොස් ප්‍රශන කළ අතර ඇයගේ විදේශ ගමන් බලපත්‍රය ද ඔවුන් භාරයට ගනු ලැබුවා.\nඉකුත් අගෝස්තු 15 වන විට රට හැර යන ලෙස නියෝග ලබා සිටි මෙම විදෙස් කාන්තාව මේ වන විට ඇය රැඳී සිටි නිවෙසින් පලා ගොස් ඇති බවයි කරුණු වාර්තා වන්නේ.\nකෙසේ නමුත් ආගමන හා විගමන නිලධාරීන් විසින් ඇයව සොයා ගැනීම සඳහා මහජන සහාය පතන අතරවාරයේ විශ්වාසය පළ කරන්නේ ඇයගේ විදේශ ගමන් බලපත්‍රය රාජසන්තක කර ඇති බැවින් එය ලබා ගැනීම සඳහා ඔවුන් වෙත පැමිණිය යුතු බවයි.\nඑසේ ම ඇය කිසි ලෙසකින්වත් රට හැර ගොස් නොමැති බවත් ඇය විසින් ආගමන විගමන බලධාරින් මග හරිමින් සිටින බවත් අදාල දෙපාර්තමේන්තුව විසින් විශ්වාසය පළ කරනවා.",
       "URL": "https://www.hirunews.lk/326514/අරගලය-සමයේ-පුවත්-මැවූ-බ්‍රිතාන්‍ය-කත-ආගිය-අතක්-නැහැ-සෙවීමට-මහජන-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=562"
}