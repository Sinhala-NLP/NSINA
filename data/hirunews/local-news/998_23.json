{
       "Source": "hirunews",
       "Timestamp": "Saturday, 23 July 2022 - 16:51",
       "Headline": "ව්‍යාජ අංක තහඩුවකින් ඉන්ධන ලබා ගැනීමට ගිය යතුරුපැදිකරුවෙකු අත්අඩංගුවට",
       "News Content": "හැටන් නෝර්වුඩ් නගරයේ පිරවුම්හලකින් ව්‍යාජ අංක තහඩුවක් සහිතව ඉන්ධන ලබා ගැනීමට පැමිණි පුද්ගලයෙකු අත්අඩංගුවට ගෙන තිබෙනවා.\nඅද දිනයේ ඉන්ධන නිකුත් කරනු ලබන්නේ වාහනවල අග අංකය ලෙස 0,1, සහ 2 අංක සටහන් වන වාහන සඳහා පමණයි.\nකෙසේ වෙතත්, ව්‍යාජ අංක තහඩුවක් සවිකරගෙන ඉන්ධන පිරවුම්හලට පැමිණි යතුරුපැදිකරුවෙකු පිලිබඳව ඇති වූ සැකයක් මත පොලීසිය සිදුකළ විමර්ශනවලින් අනතුරුව එම සැකකරු අත්අඩංගුවට ගත් බවයි පොලීසිය සඳහන් කළේ.",
       "URL": "https://www.hirunews.lk/310763/ව්‍යාජ-අංක-තහඩුවකින්-ඉන්ධන-ලබා-ගැනීමට-ගිය-යතුරුපැදිකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=998"
}