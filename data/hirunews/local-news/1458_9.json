{
       "Source": "hirunews",
       "Timestamp": "Friday, 31 December 2021 - 11:29",
       "Headline": "බදුල්ල නගරාධිපති ධුරයෙන් ඉවතට",
       "News Content": "ශ්‍රී ලංකා පොදුජන පෙරමුණට බලය හිමි බදුල්ල මහ නගර සභාවේ නගරාධිපති ප්‍රියන්ත අමරසිංහ, ඌව පළාත් ආණ්ඩුකාර ඒ.ජේ.එම් මුසම්මිල් විසින් ධුරයෙන් ඉවත් කර තිබෙනවා.\nඔහුගේ අත්සන සහිත ඊට අදාළ අතිවිශේෂ ගැසට් පත්‍රය මේ වනවිට නිකුත් කර ඇති අතර, ඔහුව සේවයෙන් ඉවත්ව ගිය බවට සලකන බවයි එමගින් දක්වා ඇත්තේ.\nලබන වසරට අදාළ අයවැය මෙම වසරේ දී සම්මත නො කිරීම සහ පළාත් පාලන ආයතන විශේෂ විධිවිධාන පනතට අනුව කටයුතු නො කිරීම හේතුවෙන් නගරාධිපතිවරයා ධුරයෙන් ඉවත් කර ඇති බව පළාත් ආණ්ඩුකාර ඒ.ජේ.එම්. මුසම්මිල් ප්‍රකාශ කළා.\nඒ අනුව, පුරප්පාඩුව පවතින තනතුරේ වැඩබැලීම සඳහා නියෝජ්‍ය නගරාධිපති නලින්ද රංගේ වෙත බලය පවරා තිබෙනවා.",
       "URL": "https://www.hirunews.lk/292639/බදුල්ල-නගරාධිපති-ධුරයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1458"
}