{
       "Source": "hirunews",
       "Timestamp": "Sunday, 08 October 2017 - 10:45",
       "Headline": "වව්නියාවේ කුඹුරකින් මෝටාර් බෝම්බයක් මතුවෙයි (ඡායාරූප)",
       "News Content": "වව්නියාව, තාණ්ඩික්කුලම ප්‍රදේශයේ ගොවියෙකුට ඔහුගේ කුඹුර සකසමින් සිටියදී යුද සමයේදී භාවිතා කළ මෝටාර් බෝම්බයක් හමුවී තිබෙනවා.\nවව්නියාව පොලීසිය පැවසුවේ තාණ්ඩිකුලම ප්‍රමන්ඩු විද්‍යාලය පිටුපස කුඹුරක තිබී අදාළ බෝම්බය හමුවී ඇති බවයි.\nඑම මෝටාර් බෝම්බය වසර ගණනක් පැරණි බවටත් යුද සමයේදී එල්.ටී.ටී.ඊ සංවිධානය විසින් සඟවා යන්නට ඇති බවටත් වව්නියාව පොලීසිය සැකපළ කරනවා.\nවව්නියාව මහේස්ත්‍රාත් අධිකරණයේ නියෝගයකට අනුව මෝටාර් බෝම්බය නිශ්ක්‍රීය කිරීම සඳහා පොලිස් විශේෂ කාර්ය බළකා බෝම්බ නිශ්ක්‍රිය අංශය වෙත භාරදුන් බව වව්නියාව පොලිසිය වැඩි දුරටත් පැවසුවා.\nවන්නි රොමේෂ් මධුෂංඛ",
       "URL": "https://www.hirunews.lk/172898/වව්නියාවේ-කුඹුරකින්-මෝටාර්-බෝම්බයක්-මතුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4283"
}