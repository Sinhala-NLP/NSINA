{
       "Source": "hirunews",
       "Timestamp": "Monday, 13 June 2016 - 8:05",
       "Headline": "කොස්ගම වැසුණු පාසල් අද යලි ඇරේ",
       "News Content": "කොස්ගම සාලාව යුධ හමුදා කඳවුරේ පිපිරීම හේතුවෙන් නිවාඩු ලබාදුන් පාසල් අද යලි විවෘත කෙරෙනවා.\nනිල ඇදුම් නොමැති දරුවන්ට වෙනත් ඇදුමකින් වුවද සැරසී අද පාසලට පැමිණිය හැකි බවයි ස්වදේශ කටයුතු අමාත්‍යංශය දැනුම් දෙන්නේ්.\nකලුඅග්ගල ශාන්ත ජෝන් බොස්කෝ විද්‍යාලය - බොරලුගොඩ සිද්ධාර්ථ විද්‍යාලය - අකරවිට විද්‍යාලය - අලුත් අම්බලම විද්‍යාලය -කොස්ගම විද්‍යාලය යන පාසල් මේ අනුව අද යලි විවෘත කෙරෙනවා.\nප්‍රදේශයේ සහන සැලසීමේ වැඩපිළිවෙල සම්බන්ධයෙන් වන ප්‍රගති සමාලෝචන රැස්වීම ඊයේ පැවැත්වුණේ ස්වදේශ කටයුතු අමාත්‍ය වජිර අබේවර්ධනගේ ප්‍රධානත්වයෙන්.\nයුධ හමුදාවේ මැදිහත්වීමෙන් දරුවන්ට පාසල් උපකරණ සහ පොත්පත් ලබාදීමටද පියවර ගෙන ඇති බව එහිදී බලධාරීන් අමාත්‍යවරයාට දැනුම් දී තිබෙනවා.",
       "URL": "https://www.hirunews.lk/135396/කොස්ගම-වැසුණු-පාසල්-අද-යලි-ඇරේ",
       "Category": "Local News",
       "Parent URL": "https://www.hirunews.lk/local-news.php?pageID=5008"
}