{
       "Source": "hirunews",
       "Timestamp": "Sunday, 08 November 2020 - 17:07",
       "Headline": "රාජ්‍ය කඨින මහෝත්සවය ජනපතිගේ ප්‍රධානත්වයෙන්",
       "News Content": "රාජ්‍ය කඨින මහා උත්සවය සහ පඬු පෙවීමේ මංගල්‍යය ජනාධිපති ගෝඨාභය රාජපක්ෂගේ ප්‍රධානත්වයෙන් අද සෝමාවතිය පුද බිමේදී පැවැත්වුණා.\nදෙවන පරාක්‍රමබාහු රජ සමයෙන් පසු රාජ්‍ය අනුග්‍රහයෙන් කඨින මහෝත්සවයක් පැවැත්වුණු පළමු අවස්ථාව මෙය බවයි ජනාධිපති මාධ්‍ය අංශය සඳහන් කළේ.\nමේ අතර, පවතින කොවිඩ් 19 වසංගත තත්ත්වය මව්බිමෙන් දුරුවේවායි ප්‍රාර්ථනා කරමින් රට වැසියාට සෙත් පතා රතන සූත්‍රය දේශනා කිරීමේ වැඩසටහන් මාලාව අද ආරම්භ වුණා.\nඑහි පළමු වැඩසටහන බුද්ධ ශාසන අමාත්‍ය, අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද පස්වරුවේ ආරම්භ කෙරුණේ කොළඹ හත, ශ්‍රී සම්බෝධි විහාරස්ථානයේදියි.\nඅග්‍රාමාත්‍ය කාර්යාලය සඳහන් කළේ අග්‍රාමාත්‍යවරයාගේ සංකල්පයකට අනුව රතන සූත්‍රය දේශනා කිරීම දිස්ත්‍රික්ක 25ම කේන්ද්‍ර කර ගනිමින් පැවැත්වීමට සැලසුම් කර ඇති බවයි.",
       "URL": "https://www.hirunews.lk/254282/රාජ්‍ය-කඨින-මහෝත්සවය-ජනපතිගේ-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2344"
}