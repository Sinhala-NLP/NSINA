{
       "Source": "hirunews",
       "Timestamp": "Tuesday, 22 November 2022 - 17:12",
       "Headline": "මිදිගම තුර්කි ගම්මානයේ ප්‍රජා ශාලාව විනාශ වෙමින් පවතින බවට ජනතාවගෙන් චෝදනා",
       "News Content": "වැලිගම ප්‍රාදේශීය ලේකම් කොට්ඨාසයේ වැලිගම ප්‍රාදේශීය සභාවට අයත් මිදිගම, තුර්කි ගම්මානයේ පිහිටා ඇති ප්‍රජා ශාලාව කඩා වැටීමට ලක් වීමෙන් එය විනාශ වෙමින් පවතින බව\nප්‍රදේශවාසී ජනතාව පවසනවා.\nමෙම ප්‍රජා ශාලාව කඩා වැටීමට ලක්ව මාස ගණනාවක් ගත වී ඇතත් බලධාරීන්ගේ අවධානය ඊට යොමු වී නැති බවයි ප්‍රදේශවාසී ජනතාව පවසන්නේ.\nසුනාමි ව්‍යසනයෙන් විපතට පත් ජනතාව නැවත පදිංචි කිරීම සඳහා තුර්කි රජය යටතේ 2007 වර්ෂයේ දී මෙම ගම්මානයේ නිවාස 450කට ආසන්න ප්‍රමාණයක් පවතින අතර 2000කට අධික ජනගහනයක් එම ගම්මානයයේ වාසය කරනවා.\nප්‍රදේශයේ ජනතාව එක්රැස් වන ස්ථානය ලෙසත්, විවිධ සෞඛ්‍ය සායන හා ස්වෙච්ඡා සේවා සඳහා යොදාගනු ලබන මෙම ස්ථානය විනාශ මුඛයට යෑම සම්බන්ධයෙන් වැලිගම ප්‍රාදේශීය සභාවේ සභාපති පුෂ්පකුමාර බැටිටගේ සඳහන් කරන්නේ,\n\" ප්‍රජා ශාලාව ප්‍රාදේශීය සභාවට අයත් ගොඩනැගිල්ලක් බවත්, එය ප්‍රතිසංස්කරණය කිරීම සඳහා විශාල මුදලක් වැය වන බවත් ඉදිරියේ දී ඒ සඳහා වැඩපිළිවෙළක් යොදන බවයි.\"",
       "URL": "https://www.hirunews.lk/321018/මිදිගම-තුර්කි-ගම්මානයේ-ප්‍රජා-ශාලාව-විනාශ-වෙමින්-පවතින-බවට-ජනතාවගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=716"
}