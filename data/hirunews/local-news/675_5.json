{
       "Source": "hirunews",
       "Timestamp": "Saturday, 10 December 2022 - 21:54",
       "Headline": "අධික ශීතලෙන් දරුවන් දෙදෙනකු මියගිය බවට මව්පියන්ගෙන් චෝදනා (වීඩියෝ)",
       "News Content": "කන්තලේ - පේරාරු ප්‍රදේශයේ සහ කන්තලේ - රාජඇල ප්‍රදේශයේ දරුවන් දෙදෙනකු පැවති අයහපත් කාලගුණික තත්ත්ව‍යෙන් ජීවිතක්ෂයට පත් වූ බව එම දරුවන්ගේ දෙමාපියන් පවසනවා.\nමෙලෙස මියගොස් ඇත්තේ වයස අවුරුදු 03ක් සහ මාස 02ක් වන බිළිඳෙකු බවයි පොලිසිය පැවසුවේ.\nකෙසේවෙතත් මෙම මරණය සම්බන්ධයෙන් අප කන්තලේ මූලික රෝහලෙන් සිදු කළ විමසීමක දී එහි වෛද්‍ය මාධව ධර්මදාස සඳහන් කළේ මියගිය මාස 02ක් වන බිළිඳා මීට ඉහත දී ත්‍රිකුණාමලය රෝහලේ නේවාසිකව පෙනහලු ආශ්‍රිත රෝගී තත්ත්වයක් හේතුවෙන් ප්‍රතිකාර ලබමින් සිටි අයෙක් බවයි.\nමේ අතර පවතින අධික ශීතල කාලගුණයෙන් දරුවන් ආරක්ෂා කරගැනීම අතිශය වැදගත් බව ළමා රෝග විශේෂඥ වෛද්‍ය දීපාල් පෙරේරා පවසනවා.\nකුඩා දරුවන් ශීතලයෙන් ආරක්ෂා කරගැනීමට ඔවුන්ට ඝනකම රෙදිවලින් ආවරණය කර, මේස් ආදිය පැළැඳවීම උචිත බව ද වෛද්‍යවරයා සඳහන් කළා.",
       "URL": "https://www.hirunews.lk/322398/අධික-ශීතලෙන්-දරුවන්-දෙදෙනකු-මියගිය-බවට-මව්පියන්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=675"
}