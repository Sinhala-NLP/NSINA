{
       "Source": "hirunews",
       "Timestamp": "Monday, 01 January 2018 - 13:17",
       "Headline": "ආගමික වතාවත්වලට මුල්තැන දෙමින් ලක් වැසියන් නව වසර සමරයි - ජනපති කතරගම (ඡායාරූප)",
       "News Content": "ආගමික වතාවත්වලට මුල්තැන දෙමින් ශ්‍රී ලංකාවාසීන් නව වසර උදාව පිළිගනු ලැබුවා.\nඊයේ (31) රාත්‍රියේ සිට ජනතාව ආගමික සිද්ධස්ථානවලට ගොස් පිං කටයුතුවල යෙදෙමින් වසර ආරම්භයට ආශිර්වාද ලබාගත් බවයි අප වාර්තාකරුවන් සඳහන් කළේ.\nමේ වනවිට ආගමික වතාවත් සඳහා මහනුවර ශ්‍රී දළදා මාලිිිඟා පරිශ්‍රයට විශාල බැතිමතුන් පිරිසක් පැමිණ සිටින බවයි එහි සිටින හිරු ප්‍රාදේශිය වාර්තාකරු කියා සිටියේ.\nඑමෙන්ම අනුරාධපුර ජය ශ්‍රී මහා බෝධීන් වහන්සේ සහ රුවන්වැලි මහ සෑ රදුන් අභියස අද අලූයම විශේෂ පූජාවන් පැවැත්වුණා.\nමේ අතර ජනාධිපති මෛත්‍රිපාල සිරිසේන සහ හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග කතරගම මහා දේවාල භූමියට අද (01) අලුයම පැමිණ ආශිර්වාද ලබාගෙන තිබෙනවා.\nඑමෙන්ම හිටපු ජනාධිපති මහින්ද රාජපක්ෂද කතරගම කිරිවෙහෙර වැඳ පුදාගැනීමෙන් අනතුරුව කතරගම මහා දේවාලයට ගොස් ආශිර්වාද ලබාගත් බවයි එහි සිටින හිරු ප්‍රාදේශීය වාර්තාකරු කියා සිටියේ.\nඡායාරූප - හැටන්, රංජිත් රාජපක්ෂ / වව්නියාව, රොමේෂ් මධුසංක",
       "URL": "https://www.hirunews.lk/179856/ආගමික-වතාවත්වලට-මුල්තැන-දෙමින්-ලක්-වැසියන්-නව-වසර-සමරයි-ජනපති-කතරගම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4147"
}