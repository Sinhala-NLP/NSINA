{
       "Source": "hirunews",
       "Timestamp": "Sunday, 14 February 2021 - 11:39",
       "Headline": "දික්ඔය රෝහලට ප්‍රතිකාර සඳහා පැමිණි තුන්දෙනෙකුට කොරෝනා",
       "News Content": "හැටන් - දික්ඔය මූලික රෝහලට ප්‍රතිකාර ලබාගැනීම සඳහා පැමිණි රෝගීන් තුන්දෙනෙකුට කොරෝනා වෛරසය ආසාදනය වී තිබෙනවා.\nඊයේ සහ අද උදෑසන රෝහලට පැමිණි අවස්ථාවේ සිදුකළ ඇන්ටිජන් පරීක්ෂණවලින්  ඔවුන් ආසාදිතයන් බවට අනාවරණ වූ බවයි රෝහල් ප්‍රකාශකයෙකු සඳහන් කළේ.\nකොළඹ, පේරාදෙණිය සහ වලපනේ - තෙරිපැහැ ප්‍රදේශයේ පදිංචිකරුවන් වන මොවුන්ගෙන් දෙදෙනෙකු නෝර්වුඩ් සිට බගවන්තලාව දක්වා මාර්ගය ප්‍රතිසංස්කරණය කිරීමේ කටයුතුවල නියැලී සිටින සේවකයින් වනවා.",
       "URL": "https://www.hirunews.lk/262549/දික්ඔය-රෝහලට-ප්‍රතිකාර-සඳහා-පැමිණි-තුන්දෙනෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2148"
}