{
       "Source": "hirunews",
       "Timestamp": "Sunday, 13 November 2016 - 7:36",
       "Headline": "රිදවා සතුටු වන බවට මහින්දගෙන් චෝදනා",
       "News Content": "නව පක්ෂයේ නායකත්වය භාර ගන්නා ලෙසට තමන්ට මෙතෙක් ආරාධනයක් ලැබී නොමැති බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ ඊයේ අලූත්ගම කන්දේ විහාරය වැඳ පුදා ගැනීමෙන් පසු මාධ්‍යවේදීන් විමසූ ප්‍රශ්නවලට පිළිතුරු දෙමින්.\nඅයවැයේ ඇතැම් කරුණු ඉංගී‍්‍රසි භාෂාවෙන් ප්‍රකාශ කිරීම පිළිබඳවද මෙහිදී මාධ්‍යවේදීන් හිටපු ජනාධිපතිවරයාගෙන් ප්‍රශ්න කළා.\n‘‘මේ ආණ්ඩුව හිතන් හිටියට මේ ජනතාවට රවට්ටන්න පුළුවන් කියලා ජනතාව රවට්ටන්න බැහැ. එයාලා මොන භාෂාවෙන් කිව්වත් අන්තිමට වෙන ප්‍රතිඵලේ ජනතාව දන්නවා.\nහිටපු ජනාධිපතිතුමිය කියනවා මේ අයවැය හොඳ අයවැයක් කියලා.\nඑයාට ඉතිං බොහොම  හොඳයි  ඕනේ දෙයක්, ජනතාවට රිද්දවනවා නම් එයා හරි සන්තෝෂයි. කාටහරි රිදෙනවා නම් එයා ඒකෙන් ඉතාම සන්තෝෂ වෙනවා.\nඋසාවියට ඉදිරිපත් කරන අය ඉස්සර අර සුදු රෙද්දක් වගේ වසාගෙන යන්නේ දැන් කහ පැහැති ආවරණයක් නේද ?\nඔව් ඉතිං මේක බොහොම පැහැදිලි කුමන්ත්‍රණයක් තියෙනවා. මේක මේ පෙන්වන්න හදනවා හාමුදුරුවරු පෝලිමේ වැරදිකාරයා වෙලා අධිකරණයට අරන් යනවා. ඉතිං ඒ වගේ හැඟිමක් තමයි හැමෝටම තියෙන්නේ. ඒක වැරදි වැඩක්. මෙයාලට වෙන පාට රෙද්දක් නැද්ද, සුදු රෙද්දක් ගෙනියපුවාම මොකද වෙන්නේ. මේවා තමයි අපි නොදන්න අපිට නොපෙනෙන යටින් කෙරෙන කුමන්ත්‍රණ. ඒකයි මේකේ තියෙන්නේ. ඒක මේ ආණ්ඩුව මේවා ගැන බලන්නේ නැහැ.\nඔබතුමාගේ ඉල්ලීමක් අනුව ඔබතුමා සූදානම්ද අලූත් පක්ෂයේ නායකත්වය භාර ගන්න...?\nතාම ඉල්ලීම කරලා නෑනේ.’’",
       "URL": "https://www.hirunews.lk/147431/රිදවා-සතුටු-වන-බවට-මහින්දගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4798"
}