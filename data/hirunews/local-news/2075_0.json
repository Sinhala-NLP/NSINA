{
       "Source": "hirunews",
       "Timestamp": "Saturday, 20 March 2021 - 17:22",
       "Headline": "කසල තේ සැකසුම් මධ්‍යස්ථානයක් වටලා දෙදෙනෙකු අත්අඩංගුවට (ඡායාරූප)",
       "News Content": "පූඩලුඔය කුඹල්ඔලුව ප්‍රදේශයේ පවත්වාගෙන ගිය කසල තේ සැකසුම් මධ්‍යස්ථානයක් වටලා සැකකරුවන් දෙදෙනෙකු අත්අඩංගුවට ගෙන තිබෙනවා.\nඉතා රහසිගතව යන්ත්‍ර සූත්‍ර භාවිත කරමින් කසල තේ යොදා ගනිමින් තේ කුඩු සකස් කරන ස්ථානයකුයි පොලිස් විශේෂ කාර්ය බලකාය විසින් මෙලෙස වැටලීම සිදුකර ඇත්තේ.\nමෙම තේ සැකසුම් මධ්‍යස්ථානයේ තේ කුඩු සැකසීමට ගබඩා කර තිබු කසල තේ කිලෝ 4195ක් ද අත්අඩංගුවට ගෙන තිබෙනවා.\nබලපත්‍ර නොමැතිව කසල තේ යොදා ගනිමින් ඒවා පිරිසිදු තේ කුඩු ලෙසට සකස් කර අලෙවිය සඳහා වෙළඳපොලට නිකුත් කර ඇතැයි හෙළිකරගෙන තිබෙනවා.\nඅත්අඩංගුවට ගත් සැකකරුවන් සහ කසල තේ නීතිමය කටයුතු පූඩලුඔය පොලිසියට භාරදීමට පියවර ගෙන තිබෙනවා.",
       "URL": "https://www.hirunews.lk/265996/කසල-තේ-සැකසුම්-මධ්‍යස්ථානයක්-වටලා-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2075"
}