{
       "Source": "hirunews",
       "Timestamp": "Saturday, 30 October 2021 - 17:10",
       "Headline": "දකුණු අප්‍රිකාවට ලකුණු 143ක ඉලක්කයක්",
       "News Content": "පන්දුවාර 20 ලෝක කුසලාන ක්‍රිකට් තරගාවලියේ ශ්‍රී ලංකාවට එරෙහි තරගය ජය ගැනීමට දකුණු අප්‍රිකාවට ලකුණු 143ක ඉලක්කයක් හිමිව තිබෙනවා.\nතරගයේ කාසියේ වාසිය දිනූ දකුණු අප්‍රිකාවේ ආරාධනය මත පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ සියලුදෙනා දැවී ලකුණු 142ක් රැස් කළා.\nඅගනා පිතිහරඹයක නිරත වූ ආරම්භක පිතිකරු පැතුම් නිස්සංක පන්දු 58කින් ලකුණු 72ක් ලබාගත්තා.\nඒ හයේ පහර 3ක් සහ හතරේ පහර 6ක් සමගින්.\nචරිත් අසලංක ලකුණු 21යි. දසුන් ශානක ලකුණු 11ක් සහ කුසල් පෙරේරා ලකුණු 7ක් රැස් කළා.\nපන්දු යැවීමේදී ටබ්රාසික් ශම්සි සහ ඩ්වේයින් ප්‍රිටෝරියස් කඩුලු 3 බැගින් බිඳහෙලුවා.\nසාජාහිදී පැවැත්වෙන තරගයේ දකුණු අප්‍රිකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/286515/දකුණු-අප්‍රිකාවට-ලකුණු-143ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1595"
}