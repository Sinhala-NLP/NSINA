{
       "Source": "hirunews",
       "Timestamp": "Tuesday, 21 July 2020 - 14:11",
       "Headline": "වලස්මුල්ලේ ආයුධ බංකරයේ සුලමුල හෙළිවේ",
       "News Content": "වලස්මුල්ල - බෝවල ප්‍රදේශයේ නිවසක භූ ගත බංකරයක සඟවා තිබියදී සොයා ගත් යුද හමුදා ඇඳුම් කට්ටල සහ ගිනි අවි ඇතුළු අවි ආයුධ සම්බන්ධයෙන් තොරතුරු රැසක් අනාවරණ වී තිබෙනවා.\nපොලිස් විශේෂ කාර්ය බලකාය විසින් ඊයේ සිදුකළ වැටලීමකදී යුද හමුදා ඇඳුම් කට්ටල වලට අමතරව ලාංඡුන, ටී - 56 වර්ගයේ උණ්ඩ 103ක්, ටී - 56 පුහුණු උණ්ඩ 21, ගල්කටස් වර්ගයේ ගිනි අවියක්, තියුණු ආයුධ සහ ජීව අත්බෝම්බයක් සොයා ගැනුණා.\nකෙසේ වෙතත්, සිද්ධිය සම්බන්ධයෙන් පාතාල කල්ලි සාමාජිකයෙකු අත්අඩංගුවට ගත් අතර, පසුව සිදුකළ විමර්ශනවලදී අනාවරණ වූයේ සැකකරු සංවිධානාත්මක අපරාධ කල්ලි සාමාජිකයෙකු වන බැරල් සුනිල් නැමැත්තාගේ ගෝලයෙකු බවටයි.\nඔහු උදේනි හෙවත් කිරියා නමින් හඳුන්වනු ලබනවා.\nඑමෙන්ම, ඔහු යුද හමුදාවෙන් පළා ආ අයෙකු බවට ද අනාවරණ වී ඇති අතර, ඒ අනුව ඔහු විසින් මෙම යුද හමුදා ඇඳුම් කට්ටල ඇතුළු අවි ආයුධ ගෙනවිත් සඟවා තිබී ඇති බවටයි පොලීසිය සැක පළ කරන්නේ.",
       "URL": "https://www.hirunews.lk/246061/වලස්මුල්ලේ-ආයුධ-බංකරයේ-සුලමුල-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2570"
}