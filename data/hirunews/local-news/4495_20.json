{
       "Source": "hirunews",
       "Timestamp": "Sunday, 28 May 2017 - 8:09",
       "Headline": "ආපදාවට පත් පළාත්වල පාසැල් හෙටත් වැසේ",
       "News Content": "පවතින ආපදා තත්ත්වය සැළකිල්ලට ගෙන රත්නපුර සහ නිවිතිගල අධ්‍යාපන කලාපවල සියලූම පාසල් හෙට දිනයේ වසා දැමීමට සබරගමුව පළාත් අධ්‍යාපන අමාත්‍යාංශය පියවර ගෙන තිබෙනවා.\nඒ ප්‍රදේශයට පැවති අයහපත් කාලගුණික තත්වය හමුවේ විශාල පිරිසක් පීඩාවට පත්වීම සහ ආපදාවට පත්වුවන් පාසල්වල ද රඳවා තැබීම හේතුවෙන්.\nසබරගමුව පළාත් අධ්‍යාපන ලේකම්වරයායි මේබව සඳහන් කළේ.\nඑමෙන්ම බස්නාහිර සහ දකුණු පළාත්වල ආපදාවට ලක්වූ ප්‍රදේශවල පාසල් හෙට දිනයේ වසා දැමීමට පියවර ගන්නා ලෙස උපදෙස් ලබාදී ඇති බව පළාත් ප්‍රධාන අමාත්‍යවරුන් පවසනවා.\nපසුගිය සිකුරාදා පැවති සාකච්ඡාවකදී කඳවුරු පවත්වාගෙන යන පාසල් සහ අයහපත් කාලගුණයෙන් ආපදාවට ලක්ව ඇති පාසල් වසා දැමීමට අවශ්‍ය උපදෙස් ප්‍රාදේශීය ලේකම්වරුන්ට ලබාදුන් බවයි ඔවුන් ප්‍රකාශ කළේ.",
       "URL": "https://www.hirunews.lk/162303/ආපදාවට-පත්-පළාත්වල-පාසැල්-හෙටත්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4495"
}