{
       "Source": "hirunews",
       "Timestamp": "Thursday, 29 December 2022 - 7:37",
       "Headline": "ෂාෆ්ටර්ගේ මරණයට 90කගෙන් ප්‍රකාශ සටහන් කර ගැනෙයි",
       "News Content": "දිනේෂ් ෂාෆ්ටර්ගේ මරණය සම්බන්ධයෙන් පුද්ගලයින් 90 දෙනෙකුගෙන් මේ වන විට ප්‍රකාශ සටහන් කරගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව පවසනවා.\nතවදුරටත් අංශ කිහිපයක් ඔස්සේ අපරාධ පරීක්ෂණ දෙපාර්තමේන්තුවේ මනුෂ්‍ය ඝාතන සහ සංවිධානාත්මක අපරාධ විමර්ශන කොට්ඨාශය ඒ සම්බන්ධයෙන් විමර්ශන සිදුකරන බවයි ඔහු සඳහන් කළේ.\nදිනේෂ් ෂාෆ්ටර්ගේ මරණය සම්බන්ධයෙන් විමර්ශන සිදුකරන නිලධාරින් සහ පොලිස්පති සී.ඩී.වික්‍රමරත්න අතර හමුවක්ද ඊයේ (28) පස්වරුවේ පැවැත්වුණා.\nඑහි දී පොලිස්පතිවරයා මරණය සම්බන්ධයෙන් සිදු කරන විමර්ශන සහ එහි ප්‍රගතිය පිළිබඳ ඔවුන්ගෙන් විමසා ඇති බවයි වාර්තා වන්නේ.\nඑමෙන්ම, විමර්ශන සිදු කිරීමේ දී ගත යුතු ක්‍රියාමාර්ග පිළිබඳ ද පොලිස්පතිවරයාට විසින් ඔවුන්ට කරුණු පැහැදිලි කිරීමක්ද සිදුකර තිබුණා.",
       "URL": "https://www.hirunews.lk/323788/ෂාෆ්ටර්ගේ-මරණයට-90කගෙන්-ප්‍රකාශ-සටහන්-කර-ගැනෙයි",
       "Category": "Local News",
       "Parent URL": "https://www.hirunews.lk/local-news.php?pageID=637"
}