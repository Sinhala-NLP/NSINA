{
       "Source": "hirunews",
       "Timestamp": "Friday, 04 May 2018 - 12:17",
       "Headline": "කුලියාපිටියේදී සිසුවෙකුට පහරදුන් සැකකාර සිසුවා අධිකරණයට",
       "News Content": "කුරුණෑගල මලියදේව විද්‍යාලයේ ක්‍රිකට් කණ්ඩායම නියෝජනය කරන ශිෂ්‍යයෙකුට සුලූ සිද්ධියක් මුල්කරගෙන කුලියාපිටිය තිස්ස මාවතේදී පහරදුන් සිද්ධියට අදාළව සැකපිට අත්අඩංගුවට ගත් පාසල් සිසුවා අද (04) කුරුණෑගල මහේස්ත්‍රාත් අධිකරණයට ඉදිරිපත් කර තිබෙනවා.\nඒ හදුනාගැනීමේ පෙරට්ටුවක් සදහායි.\nමේ සිදුවීමෙන් තුවාල ලැබූ සිසුවා නොවැලක්විය හේතුවක් නිසා අද දින  අධිකරණයට ඉදිරිපත් වී නොමැති බවයි අප වාර්තාකරු පැවසුවේ.\nපසුගිය 28 වැනිදා කුලියාපිටිය තිස්ස මාවතේදී මෙලෙස පහරකෑමට ලක්වුයේ කුරුණෑගල මලියදේව විද්‍යාලයේ සිසුවෙක්.\nපළාත් පාලන මැතිවරණයේදී කුලියාපිටිය ප්‍රාදේශීය සභාවට ශ්‍රී ලංකා නිදහස් පක්‍ෂයෙන් තරඟ කළ අපේක්‍ෂකයෙකුගේ මෙහෙයවීමෙන්  මේ පහරදීම සිදුකර ඇතිබවටයි මුලික පොලිස් පරීක්ෂණ වලදී අනාවරණය වී ඇත්තේ.\nමේ අතර මෙම පහරදීම සිදුවන අකාරය එම ස්ථානයට යාබද පිහිටි වෙළඳසලක සවිකර තිබු CCTV කැමරාවක මෙලෙස සටහන් වී තිබූණා.\nඑම වීඩියෝව පහතින්..",
       "URL": "https://www.hirunews.lk/189927/කුලියාපිටියේදී-සිසුවෙකුට-පහරදුන්-සැකකාර-සිසුවා-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=3961"
}