{
       "Source": "hirunews",
       "Timestamp": "Thursday, 06 October 2016 - 17:16",
       "Headline": "විදේශ රැකියා ලබාදෙන බවට මුදල් වංචා කළ පුද්ගලයෙකු අත්අඩංගුවට",
       "News Content": "විදේශ රැකියා ලබාදෙන බව පවසමින් පුද්ගලයින් 3 දෙනෙකුගෙන් රුපියල් හාරලක්ෂ 50,000 ක මුදලක් වංචා කළ බව කියන පුද්ගලයෙකු විදේශ සේවා නියුක්ති සේවා කාර්යාංශයේ විශේෂ විමර්ශන ඒකකය මගින් අත්අඩංගුවට ගෙන තිබෙනවා.\nඑම කාර්යාංශයට ලද තොරතුරක් මත සිදුකළ විමර්ශනවලදී කළුතර - පයාගල ප්‍රදේශයේදී අදාල සැකකරු අත්අඩංගුවට ගෙන ඇත්තේ.\nඑම අවස්ථාවේදී සැකකරු සතුව තිබී අන්සතු විදෙස් ගමන් බලපත්‍ර 3 ක් සහ නීති විරෝධීව සැකසූ විදේශ රැකියා ලිපිගොනු රැසක් ද සොයා ගෙන තිබෙනවා.\nසැකකරු කළුතර මහේස්ත්‍රාත් අධිකරණය හමුවට ඉදිරිපත් කිරීමෙන් පසු රුපියල් දසදහසක මුදල් ඇප සහ රුපියල් ලක්ෂ 5 බැගින් ශරීර ඇප මත මුදා හැරුණා.",
       "URL": "https://www.hirunews.lk/144602/විදේශ-රැකියා-ලබාදෙන-බවට-මුදල්-වංචා-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4849"
}