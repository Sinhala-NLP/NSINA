{
       "Source": "hirunews",
       "Timestamp": "Saturday, 25 December 2021 - 9:14",
       "Headline": "මාළු මිරිස් සහ අමු මිරිස්වල තරමක මිල අඩුවීමක්",
       "News Content": "ශීඝ්‍රයෙන් ඉහළ ගොස් තිබූ අමු මිරිස් සහ මාළු මිරිස් මිල ගණන් කොළඹින් පිටත ආර්ථික මධ්‍යස්ථානවල මේ වන විට තරමක අඩුවීමක් පෙන්නුම් කරනවා.\nදඹුල්ල ආර්ථික මධ්‍යස්ථානයේ මාළු මිරිස් තොග මිල ඊයේ රුපියල් 600 මට්ටමේ පැවති අතර කැප්පැටිපොල ආර්ථික මධ්‍යස්ථානයේ මාළු මිරිස්, රුපියල් 550කට පමණ අලෙවි වුණා.\nනුවරඑළිය ආර්ථික මධ්‍යස්ථානයේ එහි අගය රුපියල් 540 ක් ලෙසයි දැක්වුනේ.\nඅමු මිරිස් තොග මිල දඹුල්ලේ මෙන්ම කැප්පෙටිපොලද රුපියල් 600 මට්ටමේ පැවතුණා.\nකෙසේවෙතත් නාරාහේන්පිට ආර්ථික මධ්‍යස්ථානයේ ඊයේ රුපියල් 850 ක් වූ අමු මිරිස් තොග මිල සිල්ලරට අලෙවි වෙද්දී, රුපියල් දහසට ආසන්න වී තිබුණා.\nරත්මලාන සහ වැලිසර ආර්ථික මධ්‍යස්ථානවල අමු මිරිස් රුපියල් 700ත් 850ත් අතර මිලකයි පැවතුණේ.\nමාළු මිරිස් තොග මිල ද රුපියල් 630 ත් 750 ත් අතර පැවති අතර කොළඹ ඇතැම් ආර්ථික මධ්‍යස්ථානවල මාළු මිරිස් රුපියල් 800ක සිල්ලර මිලට ද අලෙවි වුණා.",
       "URL": "https://www.hirunews.lk/292073/මාළු-මිරිස්-සහ-අමු-මිරිස්වල-තරමක-මිල-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1471"
}