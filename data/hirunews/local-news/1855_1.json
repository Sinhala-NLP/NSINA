{
       "Source": "hirunews",
       "Timestamp": "Monday, 28 June 2021 - 15:19",
       "Headline": "පොදුජන පෙරමුණේ ලේකම්ට අධිකරණයෙන් වාරණ නියෝගයක්",
       "News Content": "කුරුවිට ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රී එස්.රත්නසිරි එම ධුරයෙන් ඉවත්කර ඒ සඳහා වෙනත් අයකු පත් කිරීම වළක්වාලමින් කොළඹ දිසා අධිකරණය වාරණ නියෝගයක් නිකුත් කර තිබෙනවා.\nඑම නියෝගය නිකුත් කර ඇත්තේ ශ්‍රී ලංකා පොදුජන පෙරමුණේ ලේකම් සාගර කාරියවසම් වෙතයි.\nරත්නසිරි මන්ත්‍රීවරයා විසින් ගොනු කරන ලද පැමිණිල්ලක් සලකා බැලීමෙන් අනතුරුවයි කොළඹ දිසා විනිසුරු අරුණ අලු‍ත්ගේ මෙම වාරණ නියෝග නිකුත් කරනු ලැබුවේ.\nඑම නියෝගය ලබන 12 වනදා දක්වා බල පැවත්වෙනු ඇති.\nඊට අදාළ පැමිණිල්ල සම්බන්ධයෙන් කරුණු දක්වන ලෙසට අධිකරණය එහි වග උත්තර කරුවන් වන එම පෙරමුණේ ලේකම් පාර්ලිමේන්තු මන්ත්‍රී සාගර කාරියවසම් සහ අමාත්‍ය වාසුදේව නානායක්කාරට නොතිසි නිකුත් කර තිබෙනවා.",
       "URL": "https://www.hirunews.lk/275542/පොදුජන-පෙරමුණේ-ලේකම්ට-අධිකරණයෙන්-වාරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1855"
}