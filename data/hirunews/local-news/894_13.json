{
       "Source": "hirunews",
       "Timestamp": "Saturday, 03 September 2022 - 13:10",
       "Headline": "ආර්ථික මධ්‍යස්ථාන වෙළෙඳ සංගම් නියෝජිතයින්ගෙන් චෝදනාවක්",
       "News Content": "දුම්රිය මගින් එළවළු ප්‍රවාහනය කිරීම සඳහා අතුරු අයවැය මගින් කර ඇති යෝජනාවෙන් ආර්ථික මධ්‍යස්ථානවලට කිසිදු ප්‍රයෝජනයක් නොමැති බව ආර්ථික මධ්‍යස්ථානවල තොග වෙළද සංගම් නියෝජිතයින් චෝදනා කරනවා.\nඔවුන් පෙන්වා දෙන්නේ දුම්රිය මගින් ප්‍රවාහනය කිරීම නිසා තමන්ට වාර කිහිපයකදීම එළවළු ප්‍රවාහනය කිරීමටත් පැටවීමටත් කුලී ගෙවීමටත් සිදුව ඇති බවයි.\nආර්ථික මධ්‍යස්ථාන සඳහා දිවයිනේ විවිධ ප්‍රදේශවල සිට එළවළු ප්‍රවාහනය සඳහා ඇති එකම විකල්පය ලොරි රථ සඳහා ඉන්ධන ලබාදීම බවයි ඔවුන් පවසන්නේ.",
       "URL": "https://www.hirunews.lk/314436/ආර්ථික-මධ්‍යස්ථාන-වෙළෙඳ-සංගම්-නියෝජිතයින්ගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=894"
}