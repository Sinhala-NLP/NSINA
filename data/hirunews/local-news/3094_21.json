{
       "Source": "hirunews",
       "Timestamp": "Wednesday, 16 October 2019 - 16:46",
       "Headline": "මැලේසියාවේ නීතිවිරෝධීව රැදී සිටින ශ්‍රී ලාංකිකයන් වෙනුවෙන් පොදු සමා කාලයක්",
       "News Content": "මැලේසියාවේ රැකියා සදහා ගොස් ආගමන විගමන නීති උල්ලංඝනය කරමින් එරට රැදී සිටින ශ්‍රමිකයන්ට දඩුවමකින් තොරව යළි සිය රටට පැමිණීම සදහා පොදු සමා කාලයක් ප්‍රකාශයට පත් කර තිබෙනවා.\nමැලේසියාවේ ශ්‍රී ලංකා මහකොමසාරිස් කාර්යාලය මේ බව දැනුම් දුන් බවයි විදේශ සේවා නියුක්ති කාර්යාංශය නිවේදනය කළේ.\nඑය ලබන දෙසැම්බර් 31 දක්වා ක්‍රියාත්මකයි.\nමැලේසියාවේ නීතිවිරෝධීව රැදී සිටිමින් සේවය කරන ශ්‍රී ලාංකික ශ්‍රමිකයන්ගේ මෙරට වෙසෙන ඥාතීන්ට කාර්යාංශය දැනුම් දෙන්නේ මෙම පොදු සමා කාලයෙන් උපරිම ප්‍රයෝජන ගෙන නැවත දිවයිනට පැමිණීම සදහා තම ඥාතීන් දැනුවත් කරන ලෙසටයි.",
       "URL": "https://www.hirunews.lk/226376/මැලේසියාවේ-නීතිවිරෝධීව-රැදී-සිටින-ශ්‍රී-ලාංකිකයන්-වෙනුවෙන්-පොදු-සමා-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=3094"
}