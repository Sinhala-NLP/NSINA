{
       "Source": "hirunews",
       "Timestamp": "Wednesday, 24 January 2018 - 14:36",
       "Headline": "රවිගේ ඉල්ලීමක් කථානායක ප්‍රතික්ෂේප කරයි",
       "News Content": "පාර්ලිමේන්තුවට ඉදිරිපත් කර ඇති බැදුම්කර කොමිසම් වාර්තාවේ අඩංගු කරුණු පිළිබඳව සහ එමඟින් තමාට සිදුවී ඇතැයි කියන අසාධාරණයක් පිළිබඳව ප්‍රකාශයක් කිරීමට අවස්ථාව ලබාදෙන ලෙස හිටපු මුදල් අමාත්‍ය, පාර්ලිමේන්තු මන්ත්‍රී රවී කරුණානායක සිදුකළ ඉල්ලීම කථානායකවරයා අද ප්‍රතික්ෂේප කළා.\nකථානායක කරූ ජයසූරිය එහිදී කියා සිටියේ මන්ත්‍රීවරයා ඉදිරිපත් කළ ඉල්ලීම ස්ථාවර නියෝග හෝ මන්ත්‍රී වරප්‍රසාද යටතට අයත් නොවන බවයි.\nකෙසේ වෙතත් මෙහිදී රවී කරුණානායක මන්ත්‍රීවරයා දිගින් දිගටම  සිය ප්‍රකාශය සිදුකිරීමට අවසර ලබාදෙන ලෙස කථානායකවරයාගෙන් ඉල්ලා සිටි අතර, තමා පාර්ලිමේන්තුවේ නීතිරීතිවලට අනුව කටයුතු කරන බැවින් ඊට අවසර ලබාදිය නොහැකි බව කථානායකවරයා අවධාරණය කළා.\nපසුව රවී කරුණානායක මහතා තමන් සිදුකිරීමට නියමිතව තිබූ ප්‍රකාශය මාධ්‍යයට නිකුත් කළා.\nමහතා මන්ත්‍රිවරයා මෙම නිවේදනය නිකුත් කර ඇත්තේ බැඳුම්කර වාර්තාව ඇසුරෙන් ජනාධිපතිවරයා 2018 ජනවාරි මස 3 වන දින සිදුකළ විශේෂ ප්‍රකාශය පදනම් කරගනිමින්.",
       "URL": "https://www.hirunews.lk/181908/රවිගේ-ඉල්ලීමක්-කථානායක-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4110"
}