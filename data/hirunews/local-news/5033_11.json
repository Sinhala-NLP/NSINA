{
       "Source": "hirunews",
       "Timestamp": "Wednesday, 25 May 2016 - 10:33",
       "Headline": "මිය ගිය පියා නැගිට්ටවන්න දින 5ක් උත්සාහ කළ පුංචි පුතුන් දෙදෙනා-(ඡායාරූප)",
       "News Content": "සැමියාට මොට ආයුධයකින් පහරදී ඝාතනය කර  සිය දරුවන් දෙදෙනා නිවසේ තනිකර පලාගිය කාන්තාවක් සොයා පොලිසීය විමර්ෂණ ආරම්භ කර තිබෙනවා.\nපසුගිය 19වනදා දෙදෙනා අතර ඇතිවු ආරවුලකින් පසුව සැකකාරිය සැමියාට මොට ආයුධයකින් පහරදී ඇතැයි සදහන්.\nඅනතුරුව ඇය නිවසෙන් පලා ගොස් තිබෙනවා.\nසිය පියා මිය ගොස් ඇති බව නොදැන දරුවන් දෙදෙනා  දින5ක් තිස්සේ උත්සාහ කර ඇත්තේ පියාව නැගිට්ටීමටයි.\nගෙදර ඉදුණු කෙසෙල් කැනක ගොඩි ආහාරයට ගනිමින් දරුවන් දෙදෙනා කුස ගින්න නිවාගෙන තිබෙනවා.\nමෙලෙස ඝාතනයට ලක්ව ඇත්තේ කෑගල්ල බෙලිගල හත්නාගොඩ හරංකහව පදිංචි  47 හැවිරිදි  පුද්ගලයෙක්.\nපස් හැවිරිදි සහ තුන් හැවිරිදි දරුවන් දෙදෙනා  පොලිසීයට ප්‍රකාශ කර ඇත්තේ  මව පියා  රණ්ඩු වූ බවත් ල මව විසින් තාත්තාට පොල්ලකින් පහරදුන් බවයි.\nඅනතුරුව බිම වැටුණු පියා කතා නොකරන බවද දරුවන් ප්‍රකාශ කර තිබෙනවා.\nඅදාළ දරුවන් දෙදෙනා ඥාතීයෙකුට භාරදී ඇතැයි සදහන්.\nකෑගල්ල පොලිසීය මේ සම්බන්ධයෙන් වැඩිදුර විමර්ෂණ මෙහෙවනවා.",
       "URL": "https://www.hirunews.lk/133973/මිය-ගිය-පියා-නැගිට්ටවන්න-දින-5ක්-උත්සාහ-කළ-පුංචි-පුතුන්-දෙදෙනා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5033"
}