{
       "Source": "hirunews",
       "Timestamp": "Saturday, 04 July 2020 - 19:32",
       "Headline": "ජනපති ගෝඨාභය මිහින්තලය මිහිඳු ආරණ්‍යයට (වීඩියෝ)",
       "News Content": "ඇසළ පුර පසලොස්වක පොහෝ දිනය නිමිත්තෙන් ආගමික වතාවත්වල නිරත වීම සඳහා ජනාධිපති ගෝඨාභය රාජපක්ෂ අද මිහින්තලය ඓතිහාසික මිහිඳු  ආරණ්‍යයට පැමිණියා.\nමිහිඳු  ආරණ්‍ය සේනාසනය සැලෙකෙන්නේ ක්‍රිස්තු වර්ෂ 5 සහ 6 වන සියවස්වලට අයත් සියම් මහා නිකායේ ශ්‍රී රෝහණ පාර්ශවයේ වනවාසී සංඝ සභාවේ මූලස්ථානයක් ලෙසයි.\nඅද පෙරවරුවේ එහි පැමිණි ජනාධිපති ගෝඨාභය රාජපක්ෂ සේනාසනාධිපති, සියම් මහා නිකායේ ශ්‍රී රෝහණ පාර්ශවයේ වනවාසී සංඝ සභාවේ ප්‍රධාන සංඝනායක පූජ්‍ය ගල්පාත සුමනහිමියන් බැහැදැක ආශිර්වාද ලබා ගත්තා.\nඅනතුරුව ජනාධිපතිවරයා විහාර මන්දිරය ද වැඳ පුදා ගෙන තිබෙනවා.\nජනාධිපතිතුමාට සහ රටට සෙත් පතා ජය පිරිත් සජ්ජායනාවක් ද එහිදී සිදුකෙරුණා.\nවිහාරස්ථානය වෙත පැමිණ සිටි පිරිස් සමඟ ජනාධිපතිවරයා සුහද කතාබහක ද නිරත වූ බවයි ජනාධිපති මාධ්‍ය අංශය ප්‍රකාශ කළේ.",
       "URL": "https://www.hirunews.lk/244695/ජනපති-ගෝඨාභය-මිහින්තලය-මිහිඳු-ආරණ්‍යයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2610"
}