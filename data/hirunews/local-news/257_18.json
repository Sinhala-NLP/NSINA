{
       "Source": "hirunews",
       "Timestamp": "Sunday, 18 June 2023 - 17:09",
       "Headline": "ලග්ගල ශාන්තිකර්මයේදී කාන්තාවක් මියයාමට අදාළව කට්ටඩියා සහ බිරිඳ රිමාන්ඩ්",
       "News Content": "ලග්ගල - දාස්ගිරිය හත්තොට අමුණ ප්‍රදේශයේදී ශාන්තිකර්මයක් අතරතුර හදිසියේ රෝගාතුරවීමෙන් කාන්තාවක් මියයාමේ සිද්ධියට අදාළව අත්අඩංගුවට ගත් කට්ටඩියා සහ බිරිඳ මේ මස 27 වනදා දක්වා රක්ෂිත බන්ධනාගාර ගත කර තිබෙනවා.\nඒ ඔවුන් අද නාවුල මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nඅනුරාධපුර - ගල්කිරියාගම ප්‍රදේශයේ පදිංචි 48 හැවිරිදි කාන්තාවක් මෙම සිද්ධියෙන් ජීවිතක්ෂයට පත්වුණා. අසනීප තත්වයෙන් පසුවූ කාන්තාවන් දෙදෙනෙකු සහ පිරිමි පුද්ගලයෙකු සුවපත් කිරීම සඳහා කට්ටඩියෙකු විසින් මෙම ශාන්තිකර්මය පවත්වා ඇති බව සඳහන්.\nඒ අතරතුර කට්ටඩියා විසින් මොවුන් තුන්දෙනාට තැඹිලි ගෙඩි විසි එකක් පොවා ඇති අතර, කහ දියරද බීමට සළස්වා තිබෙනවා.\nඉන් අනතුරුවයි කිසියම් රෝගී තත්වයක් හේතුවෙන් ඔවුන් රෝහල්ගත ගත කර තිබුණේ.",
       "URL": "https://www.hirunews.lk/338330/ලග්ගල-ශාන්තිකර්මයේදී-කාන්තාවක්-මියයාමට-අදාළව-කට්ටඩියා-සහ-බිරිඳ-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=257"
}