{
       "Source": "hirunews",
       "Timestamp": "Sunday, 15 July 2018 - 12:15",
       "Headline": "හම්බන්තොට කටුවැව වන අලි මෙහෙයුම සාර්ථකයි",
       "News Content": "හම්බන්තොට කටුවැව හා වරාය ගම්මානය ආවරණය වන පරිදි පසුගිය දින සිදු කල වන අලි මෙහෙයුමේදී වන අලින් 40ක පමණ ප්‍රමාණයක් වන අලි කළමණාකරණ රක්ෂිතය ප්‍රදේශයට පන්නා දැමිමට වනජිවී නිළධාරීන් හා ගම්වාසින් සමත්ව තිබෙනවා.\nහම්බන්තොට කටුවැව ප්‍රදේශයෙන් සවස 4ට පමණ ආරම්භ කල වන අලි මෙහෙයුම පසුදින අළුයම වන තෙක් පැවැත් වුණු අතර එහිදී වන අලි 40ක පමණ ප්‍රමාණයක් රක්ෂිත ප්‍රදේශයට පන්නා දැමිම සිදු කෙරුණා.\nමේ සදහා හම්බන්තොට,ලුණුගම්වෙහෙර හා බුන්දල වනජිවි කාර්යාලවල නිළධාරීන් එක්ව සිටි අතර වනජීවි නියෝජ්‍ය අමාත්‍ය පාලිත තෙවරප්පෙරුම,දකුණු පලාත් සභා මංත්‍රි සුජිත් මුතු කුමාරණ යන අයද එක්ව සිටියා.",
       "URL": "https://www.hirunews.lk/195263/හම්බන්තොට-කටුවැව-වන-අලි-මෙහෙයුම-සාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=3848"
}