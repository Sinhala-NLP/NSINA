{
       "Source": "hirunews",
       "Timestamp": "Monday, 22 May 2023 - 16:04",
       "Headline": "ලංකාවට සහ මාලදිවයිනට පටවන්න ගිය කෝටි 12000ක අයිස් තොගයක් කේරලයේ දී කොටුවෙයි",
       "News Content": "නීති විරෝධී ලෙස ශ්‍රී ලංකාවට හා මාලදිවයිනට රැගෙන යාමට සූදානම් කොට තිබු රුපියල් කෝටි 12000 ක් පමණ වටිනා අයිස් මත්ද්‍රව්‍ය කිලෝ ග්‍රෑම් 2600 ක් සමග සැකකරුවන් දෙදෙනෙකු ඉන්දියාවේ කේරළ පොලීසිය විසින් 21 දා අත් අඩංගුවට ගෙන තිබෙනවා.\nසැකකරුවන් දෙදෙනාගෙන් එක් අයෙකු ශ්‍රී ලංකාවේ සම්භවයක් සහිතව ඉන්දියාවේ වාසය කරන්නෙකු වන අතර අනෙක් තැනැත්තා පකිස්තාන ජාතිකයෙක් වනවා.\nකේරලයේ ප්‍රාන්ත පොලීසියට ලැබුණු තොරතුරක් මත වෙරළාසන්නයේ නිවසක් පරීක්ෂා කිරීමේදී මෙම අයිස් මත්ද්‍රව්‍ය තොගය හමු වී තිබෙනවා.\nසැකකරුවන් දෙදෙනා හා මත්ද්‍රව්‍ය තොගය කේරලයේ අධිකරණයක් වෙත ඉදිරිපත් කිරීමට කේරළ පොලිසිය පියවර ගෙන තිබෙනවා.",
       "URL": "https://www.hirunews.lk/335932/ලංකාවට-සහ-මාලදිවයිනට-පටවන්න-ගිය-කෝටි-12000ක-අයිස්-තොගයක්-කේරලයේ-දී-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=325"
}