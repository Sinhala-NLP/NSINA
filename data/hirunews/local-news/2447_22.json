{
       "Source": "hirunews",
       "Timestamp": "Thursday, 17 September 2020 - 21:27",
       "Headline": "පාස්කු කොමිසමෙන්, හරීන්ට දැඩි අවවාද (වීඩියෝ)",
       "News Content": "පාස්කු ප්‍රහාරය සම්බන්ධයෙන් බොහෝ පාර්ශ්ව පෙර දැනුවත් වූ බවට කරුණු අනාවරණය වී ඇති බැවින්  කතෝලික පල්ලියද මේ ගැන දැන සිටින්නට ඇතැයි හරීන් ප්‍රනාන්දු පාර්ලිමේන්තු මන්ත්‍රීවරයා පැවසුවා.\nඒ පාස්කු ප්‍රහාරය සම්බන්ධයෙන් විමර්ශනය කරන ජනාධිපති කොමිසම හමුවේ සාක්ෂි ලබා දෙමින්.\nපාර්ලිමේන්තු මන්ත්‍රී හරීන් ප්‍රනාන්දු මහතා පාස්කු ප්‍රහාරය පිළිබඳ විමර්ශනය කරන ජනාධිපති කොමිසම හමුවේ  පළමු වරට ඊයේ සාක්ෂි ලබා දුන්නා.\nඑහිදි සාක්ෂිදෙමින් මන්ත්‍රීවරයා කියා සිටියේ, ඉකුත් වසරේ පාස්කු ඉරුදින පළමු ප්‍රහාර මාලාව එල්ල වු අවස්ථාවේ තමන් ඇමතූ තම සහෝදරිය \"මල්ලි අපි පල්ලි යන්න හිටියේ, කිංස්බරි හෝටලයට යන්න හිටියේ තාත්තා ඊයේ රෑ කතා කරලා කිව්වා යන්න එපා කියලා \" යනුවෙන් සඳහන් කළ බවයි.\nපාස්කු ප්‍රහාරය එල්ල වූ දිනයේ තමා බදුල්ලේ සිටි බවත්, ඒ පිළිබඳව දැනුවත් වීමෙන් අනතුරුව අග්‍රාමාත්‍ය රනිල් වික්‍රමසිංහ මහතාට දුරකතනයෙන් අමතා ගුවන් මගින් කොළඹට පැමිණි බවත් සාක්ෂිකරු සඳහන් කළා.\nජනාධිපති කොමිසම\nපාස්කු ප්‍රහාරය එල්ල වූ කාලයේ ඔබේ පියාට අපරාධ පරීක්ෂණ දෙපාර්තමේන්තුවේ නිලධාරියෙකු සමඟ සබඳතාවක් තිබුණද ?\nහරීන් ප්‍රනාන්දු - පාර්ලිමේන්තු මන්ත්‍රී\nඔහුට වූ මුදල් වංචාවක් ගැන සී.අයි.ඩී.ය සමග සබඳතාවක් තිබුණා.\nජනාධිපති කොමිසම\nඅප්‍රේල් 21 වැනිදා ඔබ කොළඹ පැමිණීමෙන් පසු අදාළ පෞද්ගලික රෝහලට ගියාද ?\nහරීන් ප්‍රනාන්දු\nඅගමැතිවරයා මට කතා කරලා කිව්වා තාත්තා ප්‍රහාරය ගැන දැනුවත් වුණේ කොහොමද කියල අහන්න කියලා. මම ඉන් පසුව දැඩි සත්කාර ඒකකය ගොස් විමසුවාම තාත්තා කිව්වේ, තමුසෙට වඩා මම දන්නවා කියලා.\nපසුව මම අරලියගහ මන්දිරයට ගියාම ප්‍රහාරය එල්ල වන බවට පොලිස් නිලධාරීන් වෙත යොමුකර තිබූ ලිපිය අග්‍රාමාත්‍යවරයා මට පෙන්නුවා.\nමෙහිදී හරීන් ප්‍රනාන්දු මන්ත්‍රීවරයාගේ පියාගේ ජංගම දුරකතන වාර්තාවේ පිටපත් කොමිසම වෙත ඉදිරිපත් කෙරුණු අතර, එහි නන්දලාල් නම් පොලිස් සැරයන්වරයෙකු 2019 අප්‍රේල් 20 වැනිදා රාත්‍රී 8.13 ට තත්පර 356 ක දුරකථන ඇමතුමකින් සම්බන්ධ වී ඇති බව අනාවරණ වුණා.\nමෙහිදී ජනාධිපති කොමිසම වෙනුවෙන් පෙනී සිටි නීතිඥවරයා කොමිසමේ අවධානයට යොමු කළේ, පාස්කු ප්‍රහාරයෙන් පසු වනාතවිල්ලුවේදී අත්අඩංගුවට ගත් ආමි මොහිදීන් නමැත්තාගේ දුරකථනයේ ද නන්දලාල් නම් පොලිස් සැරයන්වරයාගේ දුරකථන අංකය ජායාරූපයද සමඟ තිබූ බවයි.\nපාස්කු ප්‍රහාරය පිළිබද බොහෝ පාර්ශ්ව පෙර දැනුවත්වීමක් පැවති ඇති බවට මේ වනවිට කරුණු අනාවරණය වී ඇති පසුබිමක කතෝලික පල්ලියද මේ ගැන සම්පුර්ණෙන්ම නොදැන සිටි බව තමන් විශ්වාස නොකරන බවයි මෙහිදී හරීන් ප්‍රනාන්දු මන්ත්‍රීවරයා වැඩිදුරටත් කියා සිටියා.\nහරීන් ප්‍රනාන්දු\nමෙම සිදුවීම ගැන අගරදගුරු හිමිපාණන්  \" අපේ මිනිස්සු මැරුණා, ඇමති පුතා බේරුණා. \" කියලා කරපු ප්‍රකාශයෙන් මම  විශාල වශයෙන් අපහසුතාවයට පත්වුණා.\n\"මෙරට කතෝලික සභාවේ නායකයා සෑම වර්ෂයකම පාස්කු ඉරුදින උදෑසන දිව්‍ය පුජාවක් පවත්වන පසුබිමක, පසුගිය වසරේ පමණක් එය සිදු නොකරන ලද්දේ උන්වහන්සේ ප්‍රහාරය පිළිබද පෙර දැනුවත්ව සිටි නිසාද යන්න පිළිබද විශේෂ විමර්ශනයක් කළ යුතුයි.\nඉන් අනතුරුව අතිඋතුම් මැල්කම් කාදිනල් රංජිත් හිමිපාණන් වෙනුවෙන් පෙනී සිටි ජනාධිපති නීතිඥ ශමීල් පෙරේරා මහතා සාක්ෂිකරුගෙන් හරස් ප්‍රශ්න විමසූ අතර, සාක්ෂිකරුගේ ඥාති පුත්‍රයෙක් අප්‍රේල් 21 වැනිදා පැවති රග්බි පුහුණුවකට සහභාගී නොවීම සම්බන්ධයෙන් කළ ප්‍රශ්න කිරීමේදී හරීන් ප්‍රනාන්දු මන්ත්‍රීවරයා දැඩි ආවේගශීලීව ඊට ප්‍රතිචාර දැක්වූවා.\nඑම අවස්ථාවේදී ජනාධිපති කොමිසමේ සභාපති විනිසුරුවරයා සාක්ෂිකරුට දැඩි ලෙස අවවාද කළා.\nජනාධිපති කොමිසමේ සභාපති විනිසුරු\nඔබගෙන් යම් ප්‍රශ්නයක් ඇහුවම දන්නේ නැත්නම් දන්නේ නැහැ කියන්න. දන්නවා නම් ඊට උත්තර දෙන්න.\nපාස්කු ප්‍රහාරය පිළිබද බොහෝ පාර්ශ්ව පෙර දැනුවත්වීමක් පැවති ඇති බවට මේ වනවිට කරුණු අනාවරණය වී ඇති පසුබිමක කතෝලික පල්ලියද මේ ගැන සම්පුර්ණෙන්ම නොදැන සිටි බව තමන් විශ්වාස නොකරන බවයි මෙහිදී හරීන් ප්‍රනාන්දු මන්ත්‍රීවරයා වැඩිදුරටත් කියා සිටියා.\nහරීන් ප්‍රනාන්දු\nමෙම සිදුවීම ගැන අගරදගුරු හිමිපාණන්  \" අපේ මිනිස්සු මැරුණා, ඇමති පුතා බේරුණා. \" කියලා කරපු ප්‍රකාශයෙන් මම  විශාල වශයෙන් අපහසුතාවයට පත්වුණා.\n\"මෙරට කතෝලික සභාවේ නායකයා සෑම වර්ෂයකම පාස්කු ඉරුදින උදෑසන දිව්‍ය පුජාවක් පවත්වන පසුබිමක, පසුගිය වසරේ පමණක් එය සිදු නොකරන ලද්දේ උන්වහන්සේ ප්‍රහාරය පිළිබද පෙර දැනුවත්ව සිටි නිසාද යන්න පිළිබද විශේෂ විමර්ශනයක් කළ යුතුයි.\nඉන් අනතුරුව අතිඋතුම් මැල්කම් කාදිනල් රංජිත් හිමිපාණන් වෙනුවෙන් පෙනී සිටි ජනාධිපති නීතිඥ ශමීල් පෙරේරා මහතා සාක්ෂිකරුගෙන් හරස් ප්‍රශ්න විමසූ අතර, සාක්ෂිකරුගේ ඥාති පුත්‍රයෙක් අප්‍රේල් 21 වැනිදා පැවති රග්බි පුහුණුවකට සහභාගී නොවීම සම්බන්ධයෙන් කළ ප්‍රශ්න කිරීමේදී හරීන් ප්‍රනාන්දු මන්ත්‍රීවරයා දැඩි ආවේගශීලීව ඊට ප්‍රතිචාර දැක්වූවා.\nඑම අවස්ථාවේදී ජනාධිපති කොමිසමේ සභාපති විනිසුරුවරයා සාක්ෂිකරුට දැඩි ලෙස අවවාද කළා.\nජනාධිපති කොමිසමේ සභාපති විනිසුරු\nඔබගෙන් යම් ප්‍රශ්නයක් ඇහුවම දන්නේ නැත්නම් දන්නේ නැහැ කියන්න. දන්නවා නම් ඊට උත්තර දෙන්න.\nජනාධිපති නීතිඥ ශමීල් පෙරේරා\nඅප්‍රේල් 21 වැනිදා රග්බි සංචිතයේ සියලුම සාමාජිකයින් පුහුණුවලට සහභාගී වුණා, මේ දරුවා හැර?\nහරීන් ප්‍රනාන්දු\nමම දන්නේ නැහැ (කේන්තියෙන්)\nජනාධිපති නීතිඥ ශමීල් පෙරේරා\nමෙම පුහුණුවීම් අවසන් වීමෙන් පසුව මෙම පිරිස කොච්චිකඩේ පල්ලියට යන්න නේද සූදානම් වෙලා සිටියේ ?\nහරීන් ප්‍රනාන්දු\nමම දන්නේ නැහැ, මම කියන්නේ මේ බෝම්බ ප්‍රහාරය ගැන රෝමානු කතෝලික පල්ලිය දැනුවත් කියලා.\nපළවෙනි වතාවට ප්‍රධානියා පුජාව තිබ්බේ නැහැ.\nඑහිදී ජනාධිපති නීතිඥ ශමීල් පෙරේරා මහතා සාක්ෂිකරුගෙන් විමසුවේ අගරදගුරු හිමිපාණන් සෑම වර්ෂයකම පාස්කු දේව මෙහෙය පවත්වන්නේ පාස්කු ඉරුදිනට පෙර සෙනසුරාදා දින මධ්‍යම රාත්‍රීයේ බව මම ඔබට යෝජනා කළොත් එය පිළිගන්නවාද යන්නයි.\nඊට ප්‍රතිචාර දක්වමින් තමන් පෙර කළ ප්‍රකාශය පදනම් විරහිතව හුදෙක් මනසට ආ පමණින් සාක්ෂි නොමැතිව කළ ප්‍රකාශයක් බව පිලිගන්නා බව සාක්ෂිකාර හරීන් ප්‍රනාන්දු මන්ත්‍රීවරයා සඳහන් කළා.",
       "URL": "https://www.hirunews.lk/250475/පාස්කු-කොමිසමෙන්-හරීන්ට-දැඩි-අවවාද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2447"
}