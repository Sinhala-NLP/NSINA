{
       "Source": "hirunews",
       "Timestamp": "Thursday, 23 February 2023 - 8:23",
       "Headline": "බිත්තර ආනයනය සඳහා පනවා තිබූ විශේෂ වෙළඳ භාණ්ඩ බද්ද අඩු කෙරෙයි (වීඩියෝ)",
       "News Content": "ශ්‍රී ලංකා රාජ්‍ය වානිජ නීතිගත සංස්ථාව හරහා ආනයනය කරන ලද බිත්තර මිලියන 2 ක තොගය සහිත නෞකාව මෙම සති අන්තයේදී දිවයිනට ළඟා වීමට නියමිතයි.\nමෙම බිත්තර තොගය ඉන්දියාවේ සිටයි මෙරටට ආනයනය කෙරෙන්නේ.\nඑම තොගය හෙට දිනයේ ඉන්දියාවෙන් මෙරට නැව්ගත කෙරෙනු ඇති බවයි වාර්තා වන්නේ.\nකෙසේ වෙතත් බිත්තර ආනයනය සදහා පනවා ඇති විශේෂ වෙළඳ භාණ්ඩ බද්ද සංශෝධනය කර තිබෙනවා.\nමුදල් අමාත්‍යාංශය ප්‍රකාශ කළේ බිත්තරයක් සඳහා පනවා ඇති රුපියල් 50 ක විශේෂ වෙළඳ භාණ්ඩ බද්ද පෙබරවාරි මස 21 වනදා සිට ශ්‍රී ලංකා රාජ්‍ය වානිජ නීතිගත සංස්ථාව මිසක් ආනයනය කිරීමේදී රුපියල, දක්වා අඩු කර ඇති බවයි.\nඅදාළ බදු සංශෝධනය මාස 3 ක කාලයක් සඳහා වලංගු වනු ඇති.\nමේ අතර, සමස්ත ලංකා ආපනශාලා හිමියන්ගේ සංගමයේ සභාපති අසේල සම්පත් සිදුකළ ප්‍රකාශයක් සම්බන්ධයෙන් අනුරාධපුර ආපනශාලා හිමියන්ගේ සංගමය විරෝධය පළ කරනවා.\nආපනශාලාවල සේවයේ නිරත පුද්ගලයින් අපිරිසිදුව මාස ගණනක් සෝදා නොමැති කිලිටි ඇඳුම් ඇඳගෙන ආහාර පිළියෙල කිරීමේ කටයුතුවල නිරත වන බවට පසුගියදා පැවති මාධ්‍ය හමුවකදී අසේල සම්පත් ප්‍රකාශ කර තිබුණා.",
       "URL": "https://www.hirunews.lk/328071/බිත්තර-ආනයනය-සඳහා-පනවා-තිබූ-විශේෂ-වෙළඳ-භාණ්ඩ-බද්ද-අඩු-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=519"
}