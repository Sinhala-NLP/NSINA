{
       "Source": "hirunews",
       "Timestamp": "Thursday, 04 January 2018 - 9:38",
       "Headline": "16 හැවිරිදි දැරියට අතවර කළ සුළු පියා",
       "News Content": "සුළු පියාගේ අතවරයට ලක් වූ 16 හැවිරිදි පාසල් ශිෂ්‍යාවක් ළමා නිවාසයක රඳවා තබන ලෙස කළුතර ප්‍රධාන මහේස්ත්‍රාත්වරයා නියේග කර තිබෙනවා.\nඑමෙන්ම සිද්ධියට අදාළ සැකකාර සුළු පියා මේ මස 15 වැනි දින දක්වා රක්ෂිත බන්ධනාගාර ගතකරන ලෙස ද නියෝග කර ඇති බවයි සඳහන් වන්නේ.\nමෙලෙස රක්ෂිත බන්ධනාගාර ගත කරනු ලැබුවේ කළුතර කටුකුරුන්ද ප්‍රදේශයේ පදිංචි කරුවෙක්.\nඅතවරයට ලක් වූ දැරිය හතර වන වියේ පසුවන විට ඇයගේ පියා වෙනත් කාන්තාවක් සමග පැන ගිය බවත් ඉන් පසු තමා සැකකාර පුද්ගලයා සමඟ අඹු සැමියන් ලෙස ජිවත් වූ බවත් දැරියගේ මව පොලිසියට ප්‍රකාශ කර තිබෙනවා.\nබාප්පා මත්පැන් පානය කර පැමිණ තමන්ට අතවර කරන බවත් ඉකුත් 31 වැනිදා රාත්‍රියේ මව පමණක් පිරිත් ගෙදරක ගොස් සිටියදී රාත්‍රියේදී බාප්පා තමන්ට හිරිහැර කළ බවත් දැරිය පොලිසියට ප්‍රකාශ කර ඇති බවයි සඳහන් වන්නේ.\nදැරිය වෛද්‍ය පරිෂණයක් සඳහා කළුතර නාගොඩ රෝහලට ඇතුලත් කර තිබෙනවා.\nකළුතර - විජයසිරි විද්‍යාසේකර",
       "URL": "https://www.hirunews.lk/180107/16-හැවිරිදි-දැරියට-අතවර-කළ-සුළු-පියා",
       "Category": "Local News",
       "Parent URL": "https://www.hirunews.lk/local-news.php?pageID=4143"
}