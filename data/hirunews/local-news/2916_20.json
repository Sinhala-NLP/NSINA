{
       "Source": "hirunews",
       "Timestamp": "Wednesday, 05 February 2020 - 18:57",
       "Headline": "මද්දුම බණ්ඩාර, මහලේකම් කරන්න එජාපෙ මන්ත්‍රී කණ්ඩායමේ අනුමැතිය - කෘත්‍යාධිකාරි රැස්වීමත් කල්යයි",
       "News Content": "එක්සත් ජාතික පක්ෂය ප්‍රමුඛ නව සන්ධානයේ මහලේකම් ධුරයට පාර්ලිමේන්තු මන්ත්‍රී රංජිත් මද්දුමබණ්ඩාර පත් කිරීමට එක්සත් ජාතික පෙරමුණේ පාර්ලිමේන්තු කණ්ඩායමේ අනුමැතිය හිමිව තිබෙනවා.\nඅද පෙරවරුවේ පාර්ලිමේන්තු සංකීර්ණයේදී මෙම කණ්ඩායම් රැස්වීම පැවැත්වුණේ විපක්ෂ නායක සජිත් ප්‍රේමදාසගේ ප්‍රධානත්වයෙන්.\nමේ අතර, හෙට පැවැත්වීමට තිබූ එක්සත් ජාතික පක්ෂ කෘත්‍යාධිකාරි මණ්ඩල රැස්වීම ලබන සඳුදා දක්වා කල් දමා තිබෙනවා.\nඅද සිරිකොත පක්ෂ මූලස්ථානයේ පැවති මාධ්‍ය හමුවේදී පාර්මේන්තු මන්ත්‍රී අජිත් මාන්නප්පෙරුම ඒ බව සඳහන් කළා.",
       "URL": "https://www.hirunews.lk/233778/මද්දුම-බණ්ඩාර-මහලේකම්-කරන්න-එජාපෙ-මන්ත්‍රී-කණ්ඩායමේ-අනුමැතිය-කෘත්‍යාධිකාරි-රැස්වීමත්-කල්යයි",
       "Category": "Local News",
       "Parent URL": "https://www.hirunews.lk/local-news.php?pageID=2916"
}