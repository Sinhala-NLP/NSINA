{
       "Source": "hirunews",
       "Timestamp": "Tuesday, 18 July 2023 - 16:50",
       "Headline": "කඳුකරයෙන් හමුවන කොටි පැටව්න් සම්බන්ධයෙන් වනජීවී නිලධාරීන්ගෙන් ඉල්ලීමක්",
       "News Content": "මස්කෙලිය ප්‍රදේශයේ වතුකම්කරුවන් පිරිසකට තේ වත්තක සිටි කොටි පැටවුන් දෙදෙනෙකු හමුවී තිබෙනවා.\nඑම පැටවුන් වනජීවී දෙපාර්තමේන්තුවට ලබා දීම සඳහා රැගෙනවිත් ඇති බවයි වාර්තා වෙන්නේ.\nකඳුකර තේ වතු ආශ්‍රිතව කොටි වාර්තා වන අතර ඔවුන් තමන්ගේ පැටවුන් ඔවුන්ට ආරක්ෂිත යැයි සිතෙන ස්ථාන වල සඟවා දිවා කාලයේදී ආහාර සොයා යෑම සිදු කරන අතර එවැනි අවස්ථාවන් වලදී මෙලෙස කොටි පැටවුන් දුටුවිට බොහෝ දෙනා සිතන්නෙ අතරමං වී ඇති පැටව්න් ලෙසයි.\nඑලෙස සිතා කොටි පැටවුන් එම ස්ථානයෙන් ඉවත් කිරීම සිදුකරන නිසාම සිදු වන්නෙ මව් සතුන්ගෙන් පැටවුන් වෙන්වීමයි.\nඇතැම්විට නැවත මව් සතුන් වෙත කොටි පැටවුන් ලබා දීමට කටයුතු කලද මිනිසුන් විසින් කොටි පැටවුන් ඇල්ලීම නිසා මව් සතුන් පැටවුන් ප්‍රතික්ෂේප කරනු ලබනවා.\nමව් සතුන් මෙන් 100% පැටවුන් පෝෂණය කිරීමේ හැකියාවක් වනජීවී නිලධාරීන්ටද හැකියාවක් නොමැති නිසා නැවත පැටවුන් වනාන්තරයට හුරු කිරීම අසීරු කටයුක්තක් නිසාත් නිරෝගී වනජීවී සම්පතක් අහිමිවන නිසාම වනජීවී නිලධාරීන් ඉල්ලා සිටින්නේ යම්කිසි ස්ථානයක කොටි පැටව්න් දුටුවහොත් ඔවුනට එම ස්ථානයයේම ආරක්ෂාව සලසා වනජීවී නිලධාරීන් දැනුවත් කරන ලෙස‍යි.",
       "URL": "https://www.hirunews.lk/341662/කඳුකරයෙන්-හමුවන-කොටි-පැටව්න්-සම්බන්ධයෙන්-වනජීවී-නිලධාරීන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=173"
}