{
       "Source": "hirunews",
       "Timestamp": "Thursday, 23 April 2020 - 7:54",
       "Headline": "ලොව පුරා කොරෝනා මරණ එක්ලක්ෂ අසූ හතර දහස ඉක්මවයි - ජර්මනිය මුඛ ආවරණ අනිවාර්ය කරයි",
       "News Content": "ලොව පුරා කොරෝනා මරණ සංඛ්‍යාව මේ වනවිට 184,021 දක්වා ඉහළ ගොස් තිබෙනවා.\nවිදෙස් වාර්තා සඳහන් කළේ ආසාදිතයන් විසි හය ලක්ෂ 34,529 ක් බවයි.\nමෙම පිරිස අතරින් සුවය ලබා ඇති සංඛ්‍යාව 717,287 ක්.\nඇමරිකාවේ පමණක් ගතවූ පැය 24 තුළ පුද්ගල මරණ 2,321 ක් වාර්තාවීමත් සමඟ එරට සමස්ත මරණ සංඛ්‍යාව 47,639 ක් දක්වා ඉහළ ගියා.\nආසාදිතයන් සංඛ්‍යාව 848,115 ක්.\nස්පාඤ්ඤයේ මරණ 21,717 ක් වාර්තාවන අතර, ආසාදිතයන් දෙලක්ෂ 8,389 ක් බවයි විදෙස් වාර්තා සඳහන් කළේ.\nඉතාලියේ ආසාදිතයන් එක්ලක්ෂ 87,327 ක් වාර්තාවන අතර, මියගිය සංඛ්‍යාව 25,085 ක්.\nමේ අතර සමස්ත ජනතාවට මුහුණු ආවරණ අනිවාර්ය කිරීමට ජර්මන් රජය තීරණය කර තිබෙනවා.\nඒ, එරට චාන්සලර් ඇන්ජර් මර්කල් කළ ඉල්ලීමකට අනුවයි. ජර්මනිය තුළද කොරෝනා වෛරසය වේගයෙන් පැතිර යන අතර, මේ වනවිට වාර්තාවී ඇති ආසාදිතයන් සංඛ්‍යාව එක්ලක්ෂ 50,648 ක්.\nඑරටින් වාර්තා වන කොරෝනා මරණ සංඛ්‍යාව 5,315ක් බවයි විදෙස් වාර්තා සඳහන් කළේ.",
       "URL": "https://www.hirunews.lk/239237/ලොව-පුරා-කොරෝනා-මරණ-එක්ලක්ෂ-අසූ-හතර-දහස-ඉක්මවයි-ජර්මනිය-මුඛ-ආවරණ-අනිවාර්ය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2778"
}