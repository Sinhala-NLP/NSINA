{
       "Source": "hirunews",
       "Timestamp": "Friday, 07 July 2023 - 15:50",
       "Headline": "රොක්සි වත්තේ රංජිගේ පුත්‍රයාව අත්අඩංගුවට  (වීඩියෝ)",
       "News Content": "පාර්ලිමේන්තු මන්ත්‍රී දයාසිරි ජයසේකරගේ පුත්‍රයා වන කවීන් ජයසේකරට තර්ජනය කර ඔහුගේ රන්මාලය හා මුදල් කොල්ල කා පළාගිය සැකකරු දෙහිවල පොලිසිය විසින් අත්අඩංගුවට ගෙන තිබෙනවා.\nදෙහිවල ප්‍රදේශයේ දී අත්අඩංගුවට ගන්නා අවස්ථාවේ සැකකරු සතුව තිබී හෙරොයින් මත් ද්‍රව්‍යද සොගත් බවයි පොලිස් මාධ්‍ය ප්‍රකාශ ජ්‍යෙෂඨ පොලිස් අධිකාරී නිහාල් තල්දූව සඳහන් කළේ.\nවැල්ලවත්ත ප්‍රදේශයේ පදිංචි රොක්සි වත්තේ රංජි නැමැත්තාගේ පුත්‍රයා මෙම කොල්ලකෑම සිදුකර ඇති බවට පොලිසිය සිදුකළ විමර්ශනවලදී අනාවරණ කරගත් අතර ඒ අනුවයි අද දහවල් සැකකරු අත්අඩංගුවට ගෙන ඇත්තේ.\nකවීන් ජයසේකර පසුගිය අගහරුවාදා පස්වරුවේ තම මිතුරියක සමඟ බම්බලපිටිය ලෙයාර්ඩ්ස් පාරේ ග්‍රාම නිලධාරි කාර්යාලය අසළට කිසියම් කටයුත්තක් සඳහා මෝටර් රථයකින් පැමිණ තිබුණා.\nපසුව ඔවුන් රථය මාර්ගය අයිනේ නතර කර කතා කරමින් සිටින අවස්ථාවේදීයි එම ස්ථානයට පාපැදියකින් පැමිණි සැකකරු ඔවුන්ට තර්ජනය කර මුදල් ඉල්ලා මෙම කොල්ල කෑම සිදු කර තිබුණෙ.\nඅත්අඩංගුවට ගන්නා අවස්ථාවේ සැකකරු විසින් කොල්ල කෑ රන් මාලය ද පොලිසිය විසින් සොයාගෙන තිබෙනවා.",
       "URL": "https://www.hirunews.lk/340353/රොක්සි-වත්තේ-රංජිගේ-පුත්‍රයාව-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=206"
}