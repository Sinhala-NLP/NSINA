{
       "Source": "hirunews",
       "Timestamp": "Sunday, 21 May 2023 - 22:38",
       "Headline": "හම්බන්තොට ප්‍රදේශයේ වෙඩි තැබීමක් (වීඩියෝ)",
       "News Content": "හම්බන්තොට සුචි ගම්මානයේදී යතුරුපැදියකින් පැමිණි දෙදෙනෙකු විසින් වෙඩි තැබීමක් සිදු කර තිබෙනවා.\nවෙඩි ප්‍රහාරයෙන් බරපතළ තුවාල ලැබූ පුද්ගලයා හම්බන්තොට දිස්ත්‍රික් මහා රෝහලට රැගෙන යන අතරතුරදී මිය ගොස් තිබෙනවා.\nමෙලෙස වෙඩි ප්‍රහාරයට ලක්ව මිය ගියේ හක්මන් කොඩිතුවක්කුගේ සාගර නැමැති 35 හැවිරිදි වියේ පසු වූ එක් දරු පියෙක්.\nඅදාළ පුද්ගලයා බිරිඳ සහ දරුවා සමඟ යතුරුපැදියෙන් ගමන් කරමින් සිටිය දී තවත් යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදු කර පළාගොස් ඇති බවයි වාර්තා වන්නේ.\nමිය ගිය පුද්ගලයා ඝාතන සිද්ධියකට බන්ධනාගාර ගතව සිට මීට දින කිහිපයකට පෙර ඇප ලබා පැමිණ සිට ඇති බවයි මූලික පොලිස් පරීක්ෂණවක දී අනාවරණය වී ඇත්තේ.",
       "URL": "https://www.hirunews.lk/335867/හම්බන්තොට-ප්‍රදේශයේ-වෙඩි-තැබීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=326"
}