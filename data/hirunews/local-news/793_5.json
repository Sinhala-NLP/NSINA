{
       "Source": "hirunews",
       "Timestamp": "Wednesday, 19 October 2022 - 13:13",
       "Headline": "තිළිණි ප්‍රියමාලි සහ ඉසුරු බණ්ඩාර නොවැම්බර් 02 වනදා දක්වා යළි රිමාන්ඩ්",
       "News Content": "මූල්‍ය වංචාවක් සම්බන්ධයෙන් අත්අඩංගුවට ගත් තිළිණි ප්‍රියමාලි සහ ඇයගේ පෙම්වතා බව පැවසෙන ඉසුරු බණ්ඩාර නොවැම්බර් 02 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ, සැකකරුවන් අද (19) කොළඹ කොටුව වැඩබලන මහේස්ත්‍රාත් ශිලණි පෙරේරා හමුවට ඉදිරිපත් කිරිමෙන් අනතුරුව යි.\nබරපතල මුල්‍ය වංචා සම්බන්ධයෙන් තිළිණි ප්‍රියමාලි අපරාධ පරික්ෂණ දෙපාර්තමේන්තුව අත්අඩංගුවට ගනු ලැබුවේ පසුගිය 6 වනදායි.\nඉන් අනතුරුව ඇය අද දිනය දක්වා රක්ෂිත බන්ධනාගාර ගත කෙරුණා.\nඑමෙන්ම ඇයගේ පෙම්වතා බව පැවසෙන ඉසුරු බණ්ඩාර ද මුල්‍ය චෝදනා සම්බන්ධයෙන් පෙරේදා අපරාධ පරික්ෂණ දෙපාර්තමේන්තුව අත්අඩංගුවට ගනු ලැබුවා.",
       "URL": "https://www.hirunews.lk/318264/තිළිණි-ප්‍රියමාලි-සහ-ඉසුරු-බණ්ඩාර-නොවැම්බර්-02-වනදා-දක්වා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=793"
}