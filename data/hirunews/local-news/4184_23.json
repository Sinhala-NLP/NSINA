{
       "Source": "hirunews",
       "Timestamp": "Wednesday, 06 December 2017 - 15:11",
       "Headline": "update- TNA ට එරෙහිව TLA !",
       "News Content": "දෙමළ ජාතික සන්ධානයෙන් ඉවත්වු ද්‍රවිඩ එක්සත් විමුක්ති පෙරමුණ පක්ෂය හා ඊ.පි.ආර්.එල්.එෆ් පක්ෂය එක්ව සූර්යා ලකුණ යටතේ දෙමළ විමුක්ති සන්ධානය ලෙසට නව සන්ධානයක් බිහි කරමින් එළැඹෙන පළාත් පාලන මැතිවරණය වෙනුවෙන් ඉඳිරිපත්වීමට නියමිත බව පාර්ලිමේන්තු මන්ත්‍රී ශිවශක්ති ආනන්දන් කියා සිටිනවා.\nදෙමළ එක්සත් විමුක්ති පෙරමුණ පක්ෂය හා ඊ.පි.ආර්.එල්.එෆ් පක්ෂය  එක්ව බිහිකළ සන්ධානය සම්බන්ධයෙන් ඊ.පි.ආර්.එල්.එෆ් පක්ෂ නියෝජ්‍ය නායක ශිවශක්ති ආනන්දන් ගෙන් විමසීෙමිදී ඔහු එලෙස පවසා තිබෙනවා.\nආනන්දන් මහතා පැවසූෙවි දෙමළ ජාතික සන්ධානයෙන් ඉවත්වු ඊ.පි.ආර්.එල්.එෆ් පක්ෂය හා ආනන්ද සංගරී මහතාගේ නායකත්වයෙන් යුතු දෙමළ එක්සත් විමුක්ති පෙරමුණ එක්ව දෙමළ ජාතික සන්ධානයට එරෙහිව නව සන්ධානයක් අද(06) බිහිකළ බවයි.\nදෙමළ ජාතික සන්ධානයට එරෙහිව බිහිකළ නව සන්ධානය දෙමළ විමුක්ති සන්ධානය ලෙස නම්කළ බවත්,නව සන්ධානය වෙනුවෙන් එක්වීමට තවත් පක්ෂ කිහිපයක් කැමැත්ත පළකොට ඇති බවද ආනන්දන් මහතා පැවැසුවා.\nදෙමළ ජාතික සන්ධානය තුළ ක්‍රියාත්මක වන ඉලංගෙයි තමිල් අරසු පක්ෂ නියෝජිතයින්ගේ බලපෑම මත ඊ.පි.ආර්.එල්.එෆ් පක්ෂය දෙමළ ජාතික සන්ධානයෙන් ඉවත් වී ඇතැයි සඳහන්.\nනව සන්ධානය වෙනුවෙන් ගජේන්ද්‍රකුමාර් පොන්නම්බලම්ගේ සමස්ත ලංකා දෙමළ කොංග්‍රස් පක්ෂය එක්වීමට නියමිත අතර, වර්තමානයේ දෙමළ ජාතික සන්ධානයේ පවතින අර්බුද හමුෙවි ටෙලෝ පක්ෂයද දෙමළ ජාතික සන්ධානයෙන් ඉවත්වුවහොත් ටෙලෝ පක්ෂයද නව සන්ධානයට එක්වනු ඇති බවද ආනන්දන් සඳහන් කළා.\nඉලංගෙයි තමිල් අරසු  පක්ෂයේ නායකයින්ගේ ප්‍රතිපත්ති පිළිගත නොහැකි බව සඳහන් කරමින් දෙමළ එක්සත් විමුක්ති පෙරමුණු නායක ආනන්ද සංගරී  පසුගිය පාර්ලිමේන්තු මැතිවරණයට පෙර දෙමළ ජාතික සන්ධානයෙන් ඉවත් වුනා.\nනව සන්ධානය බිහිකිරීෙමි අවස්ථාවට ඊ.පි.ආර්.එල්.එෆ් පක්ෂ නායක සුරේෂ් ප්‍රේමචන්ද්‍ර  හා දෙමළ එක්සත් විමුක්ති පෙරමුණ නායක ආනන්ද සංගරී ඇතුළු පක්ෂ නියෝජිතයින් එක්ව සිටියා.\nවවුනියාව- මාධව කුලසූරිය.\n......................................update-03.56 am (2017-12-06\nසුරේෂ් ප්‍රේමචන්ද්‍රන් වෙනම සන්ධානයක් හදයි\nපක්ෂ කිහිපයක් සහ සිවිල් සංවිධාන සමග එක්ව සූර්යයාගේ ලාංඡනය යටතේ නව දේශපාලන කණ්ඩායමකින් ඉදිරි පළාත්පාලන මැතිවරණයට ඉදිරිපත් වන බව දෙමළ ජාතික සන්ධානයෙන් වෙන්වූ හිටපු පාර්ලිමේන්තු මන්ත්‍රී  සුරේෂ් ප්‍රේමචන්ද්‍රන් පවසනවා.\nඔහු මේ බව කියා සිටියේ යාපනයේ අද පැවති මාධ්‍ය හමුවකට එක්වෙමින්. එම පක්ෂ අතරට ඔහුගේ නායකත්වයෙන් යුත් ඊ.පී.ආර්.එල්.එෆ්., ආනන්ද සංගරීගේ ටී.යූ.එල්.එෆ්. සහ පුනරුත්ථාපනය වූ එල්.ටී.ටී.ඊ. සාමාජිකයන්ගේ දේශපාලන පක්ෂයක් මෙන්ම තවත් පක්ෂ 2 ක් ඇතුළත් වන බව සඳහන්.\nඊට අදාළ ගිවිසුම් අද අත්සන් කර ඇති අතර, පක්ෂයේ නම ඉදිරි දින දෙක ඇතුළත ප්‍රකාශයට පත් කරන බවයි හිටපු පාර්ලිමේන්තු මන්ත්‍රී  සුරේෂ් ප්‍රේමචන්ද්‍රන් වැඩිදුරටත් ප්‍රකාශ කළේ.",
       "URL": "https://www.hirunews.lk/177736/update-tna-ට-එරෙහිව-tla",
       "Category": "Local News",
       "Parent URL": "https://www.hirunews.lk/local-news.php?pageID=4184"
}