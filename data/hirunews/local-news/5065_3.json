{
       "Source": "hirunews",
       "Timestamp": "Sunday, 01 May 2016 - 15:09",
       "Headline": "මුලතිව් - පරන්තන් මාර්ගයේ අනතුරකින් තුන්දෙනෙකුට බරපතලයි",
       "News Content": "පරන්තන් - මුලතිව් මාර්ගයේ අධික වේගයෙන් ගමන් ගත් මෝටර් රථයක් අනතුරට ලක්වීමෙන් පුද්ගලයින් තුන්දෙනෙකු බරපතල තුවාල ලබා රෝහල් ගතකර තිබෙනවා.\nමරුසුමොට්ටෙයි මංසන්ධියේදී මෙම මෝටර් රථය මාර්ගයෙන් ඉවතට පැන අසල තිබූ විදුලි කණුවක ගැටීමෙන් අනතුර සිදුව ඇති බවයි කිලිනොච්චිය පොලීසිය සඳහන් කළේ.\nවිදුලි කණුවට මෙන්ම මෝටර් රථයටද දැඩි අලාභහානි සිදුව ඇති අතර තුවාල ලැබූවන් කිලිනොච්චිය රෝහලේ දැඩි සත්කාර ඒකකයේ ප්‍රතිකාර ලබන බව හිරු වාර්තාකරු කියා සිටියා.",
       "URL": "https://www.hirunews.lk/132158/මුලතිව්-පරන්තන්-මාර්ගයේ-අනතුරකින්-තුන්දෙනෙකුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=5065"
}