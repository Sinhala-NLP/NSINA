{
       "Source": "hirunews",
       "Timestamp": "Wednesday, 21 June 2017 - 7:07",
       "Headline": "ව්‍යාජ මුදල් නෝට්ටු මුද්‍රණය කළ සිව්දෙනෙක් අත්අඩංගුවට (ඡායාරූප)",
       "News Content": "ව්‍යාජ මුදල් නෝට්ටු මුද්‍රණය කර, එම මුදල් භාවිත කරමින් ව්‍යාපාරික ස්ථාන වලින් භාණ්ඩ මිළදී ගැනීමේ ජාවාරමක් සිදුකළ බව කියන පුද්ගලයින් 04 දෙනෙකු අත්අඩංගුවට ගෙන තිබෙනවා.\nඊයේ  (20) උඩප්පුව - ආඩිමුනේ ප්‍රදේශයේදී මුන්දලම පොලීසිය විසින් මෙම අත්අඩංගුවට ගැනීම සිදුකර ඇති බවයි වාර්තා වන්නේ.\nමෙලෙස අත්අඩංගුවට ගෙන ඇති පුද්ගලයින් පුත්තලම,පාලාවි සහ ගම්පහ යන ප්‍රදේශවල පදිංචිකරුවන් බව සදහන්.\nඅත්අඩංගුවට පත් සැකකරුවන් අතර සිටින  එක් සැකකරුවෙකු කලක් නාවුක හමුදා බුද්ධි අංශයට අනියුක්තව සේවය කර ඇති බවයි තොරතුරු අනාවරණය වී ඇත්තේ.\nසැකකරුවන් සතුව තිබී ව්‍යාජ ලෙස මුද්‍රණය කරන ලද රුපියල් 5000 නෝට්ටු 04 ක්, රුපියල් 1000 නෝට්ටු 02ක්, ජංගම දුරකථන 03 ක් සහ ත්‍රීරෝද රථයක් පොලිස් බාරයට ගෙන තිබෙනවා.\nපාලාවි ප්‍රදේශයේ පවත්වා ගෙන යන පුද්ගලික දුරකථන හුවමාරු ස්ථානයක තිබී මුදල් නෝට්ටු මුද්‍රණය සදහා යොදා ගත් මුද්‍රණ යන්ත්‍රයක්ද පොලිස් බාරයට ගෙන ඇති බවයි අප වාර්තාකරු සදහන් කළේ.\nසැකකරුවන් අතර සිටින එක් සැකකරුවෙකුට විවිධ අපරාධ සම්බන්ධයෙන් චෝදනාවන් 11 ක් ඇති බව පොලීසිය විසින් අනාවරණය කරගෙන ඇති අතර සැකකරුවන් පුත්තලම දිසා අධිකරණයට ඉදිරිපත් කිරීමට නියමිත බව සදහන්.\nඡායාරූප - හලාවත ජූඩ් සමන්ත",
       "URL": "https://www.hirunews.lk/164040/ව්‍යාජ-මුදල්-නෝට්ටු-මුද්‍රණය-කළ-සිව්දෙනෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4459"
}