{
       "Source": "hirunews",
       "Timestamp": "Wednesday, 08 May 2019 - 18:07",
       "Headline": "සංහිඳියාවට මග කීම",
       "News Content": "පාස්කු ඉරිදා ප්‍රහාර මාලාවෙන් වැඩිම බලපෑම් එල්ල වුණේ කටාන කටුවපිටිය ශාන්ත සෙබෙස්තියන් දේවස්ථානයටයි.\nප්‍රහාරයෙන් විනාශයට පත්වූ කටුවාපිටිය ශාන්ත සෙබෙස්තියන් දේවස්ථානය වෙත භික්ෂුන් වහන්සේලා පිරිසක් අද වැඩම කලේ සන්හිදියාවට නව අරුතක් එක් කරමින්.\nපසුගිය 21 වෙනි දින  කටාන කටුවාපිටිය ශාන්ත සෙබෙස්තියන් දේවස්ථානය  සුදානම් වී තිබුනේ  පාස්කු ඉරුදින විශේෂ දේවමෙහෙයන් වෙනුවෙන්.\nඊට එක්වූ  සිය ගණනක් බැතිමතුන්   මෙන්ම ඔවුන්ගේ හදවතේ දේවස්ථානය ද එක් නිමේෂයකදී ම්ලේච ත්‍රස්ත ප්‍රහාරයෙන් සුනු  විසිනුව ගියේ ලෝකයක් කම්පාවට පත්කාමින්.\nත්‍රස්ත  ප්‍රහාරයෙන් පසුව අද පෙරවරුවේ කටාන කටුවාපිටිය ශාන්ත සෙබෙස්තියන් දේවස්ථානය වෙත භික්ෂුන් වහන්සේ වැඩම කළේ තවදුරටත් මෙරට ජාතින් අතර සංහිදියාව නොනැසී පවතින බවට විද්‍යාමාන කරමින්.\nඒ අනුව  පුජ්‍ය බද්දේගම සමිත හිමි  ඇතුළු භික්ෂුන් වහන්සේලා 49 දෙනෙකු යලි ගොඩනැගෙන දේවස්ථානයේ ඉදිරි කටයුතු සොයාබැලීමේන් අනතුරුව එහි  ඉදිකිරීම් කටයුතු සදහා හැකි පමණින් මෙලෙස දායක වුණා.",
       "URL": "https://www.hirunews.lk/216011/සංහිඳියාවට-මග-කීම",
       "Category": "Local News",
       "Parent URL": "https://www.hirunews.lk/local-news.php?pageID=3362"
}