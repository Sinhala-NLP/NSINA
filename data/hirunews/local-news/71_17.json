{
       "Source": "hirunews",
       "Timestamp": "Saturday, 26 August 2023 - 11:11",
       "Headline": "වයින් තොග විනාශ කිරීමට ප්‍රංශ රජය යුරෝ මිලියන 200ක් වෙන් කරයි",
       "News Content": "ප්‍රංශ රජය විසින් අතිරික්ත වයින් තොග විනාශ කිරීම සඳහා යුරෝ මිලියන 200 ක් වෙන් කර තිබෙනවා.\nපවතින ජීවන වියදම හේතුවෙන් ජනතාව වෙනත් ආදේශකවලට යොමුවීම හේතුවෙන් මේ වනවිට ප්‍රංශයේ වයින් ඉල්ලුම පහත වැටී ඇති බවටයි විදෙස් වාර්තා සඳහන් කළේ.\nඅතිරික්ත වයින් තොග පැවතීම ද එම කර්මාන්තයට දැඩි බලපෑම් එල්ලවී තිබෙනවා.\nමෙම අරමුදලෙන් මිලදී ගන්නා වයින්වලින්, පිරිසිදු කාරක, සුවඳ විලවුන් සහ සනීපාරක්ෂක ද්‍රව්‍ය නිපදවීමට යොදාගැනීමටයි ප්‍රංශ රජය සැළසුම් සකස් කර ඇත්තේ.\nඑමෙන්ම වයින් කර්මාන්තකරුවන් ඔලිව් නිෂ්පාදනයට යොමු කිරීමටත් ප්‍රංශ රජය අවධානය යොමුකර ඇති බව සඳහන්.",
       "URL": "https://www.hirunews.lk/346145/වයින්-තොග-විනාශ-කිරීමට-ප්‍රංශ-රජය-යුරෝ-මිලියන-200ක්-වෙන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=71"
}