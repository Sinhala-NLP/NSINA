{
       "Source": "hirunews",
       "Timestamp": "Saturday, 06 January 2018 - 19:45",
       "Headline": "පුංචි ඡන්දයේ පොහොට්ටුවේ පළමු ජන රැළිය කඩවත",
       "News Content": "පළාත් පාලන මැතිවරණයට අදාළව ශ්‍රී ලංකා පොදුජන පෙරමුණ සංවිධාන කරන පළමු ජන රැළිය මේ වනවිට කඩවත නගරයේදී පැවැත්වෙනවා.\nහිටපු ජනාධිපති මහින්ද රාජපක්ෂගේ ප්‍රධානත්වයෙන් පැවැත්වෙන එම ජන රැළියට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් ඇතුළු නියෝජිතයින් එක්ව සිටින බවයි එහි සිටින හිරු වාර්තාකරු සදහන් කළේ.\nඑම ජන රැළිය ඇමතූ පාර්ලිමේන්තු මන්ත්‍රී කෙහෙළිය රඹුක්වැල්ල කියා සිටියේ රටේ ජාතික සම්පත් 37 ක් විකිණීමට ලැයිස්තුගත කර ඇති බවයි.\nපසුගියදා ඒකාබද්ධ විපක්ෂයට එක්වූ හිටපු නියෝජ්‍ය අමාත්‍ය නිමල් ලන්සා ද මෙම ජන රැළියට එක්වුණා.\nඔහු එහිදී ප්‍රකාශ කළේ බැදුම්කර වංචාවෙන් රටට සිදුවූ පාඩුව අති විශාල බවයි.",
       "URL": "https://www.hirunews.lk/180366/පුංචි-ඡන්දයේ-පොහොට්ටුවේ-පළමු-ජන-රැළිය-කඩවත",
       "Category": "Local News",
       "Parent URL": "https://www.hirunews.lk/local-news.php?pageID=4138"
}