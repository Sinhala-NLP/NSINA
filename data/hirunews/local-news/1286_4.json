{
       "Source": "hirunews",
       "Timestamp": "Friday, 18 March 2022 - 16:12",
       "Headline": "වෙළඳ ඇමති යාපනයේ සංචාරයක",
       "News Content": "යාපනයේ පිහිටි ආරක්ෂක කොමසාරිස් දෙපාර්තමේන්තුවට අයත් ගබඩා සංකීර්ණය කඩිනමින් සකස් කොට, භාණ්ඩ තොග ගබඩා කිරීම සඳහා එය භාවිත කරන ලෙස වෙළඳ අමාත්‍ය බන්දුල ගුණවර්ධන උපදෙස් ලබාදී තිබෙනවා.\nඅද යාපනය ප්‍රදේශයේ සංචාරයකට එක්වූ අමාත්‍යවරයා සඳහන් කර ඇත්තේ ජනතාවට අත්‍යවශ්‍ය වන භාණ්ඩ හිඟයකින් තොරව ලබාදීම සඳහා මෙලෙස භාණ්ඩ තොග පවත්වාගෙන යා යුතු බවයි.\nආනයනය කරනු ලබන සහල් තොග දුම්රියෙන් යාපනයට ප්‍රවාහනය කර උතුර ප්‍රදේශයේ පිහිටි ලංකා සතොස අලෙවිසැල් ජාලයට හිඟයක් ඇති නොවන ආකාරයට සැපයුම් පවත්වාගෙන යා යුතු බවටද අමාත්‍යවරයා නිලධාරීන්ට උපදෙස් ලබාදී තිබෙනවා.",
       "URL": "https://www.hirunews.lk/299784/වෙළඳ-ඇමති-යාපනයේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=1286"
}