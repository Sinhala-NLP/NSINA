{
       "Source": "hirunews",
       "Timestamp": "Monday, 26 June 2023 - 6:42",
       "Headline": "දරුවන් දෙදෙනෙකුට මරු කැඳවූ දියේ ගිලීම",
       "News Content": "පල්ලෙකලේ - තැන්නේකුඹුර පාලම අසල මහවැලි ගඟේ ඥාතීන් සමග දිය නාමින් සිටි වයස අවුරුදු 15ක් වූ දරුවන් දෙදෙනෙකු දියේ ගිලී මහනුවර රෝහලට ඇතුලත් කොට ප්‍රතිකාර ලබමින් සිටියදී මියගොස් තිබෙනවා.\nඑක් දරුවෙකු පසුගිය 24 වැනි දා ජීවිතක්ෂයට පත් වූ අතර අනෙකුත් දරුවා මහනුවර රෝහලේ දැඩි සත්කාර ඒකකයේ ප්‍රතිකාර ලබමින් සිටියදී ඊයේ(25) දින මියගිය බවයි පොලිසිය පවසන්නේ.\nමෙලෙස මියගොස් ඇත්තේ වයස අවුරුදු 15ක් වූ පල්ලේගම, අම්පිටිය ප්‍රදේශයේ පදිංචිව සිටි අයෙකුයි.\nමෘත දේහය සම්බන්ධයෙන් මහනුවර රෝහලේදී සිදුකළ පශ්චාත් මරණ පරීක්ෂණයේ දී මෙම මරණයට හේතුව දියේ ගිලී සිදුවූ මරණයක් බවට අධිකරණ වෛද්‍යවරයා විසින් තීන්දු කර තිබෙනවා.\nඑමෙන්ම ඊයේ දිනයේදී ම උදෑසන වාලච්චේන, වඩමුණ වැවේ මසුන් ඇල්ලීමට ගිය පුද්ගලයෙකුද දියේ ගිලී මියගොස් ඇති බවට පොලිසිය වාර්තා කරනවා.\nමරණකරු වයස අවුරුදු 28ක් වන බෝඅත්ත, වැලිකන්ද ප්‍රදේශයේ පදිංචිකරුවෙක්.\nමරණකරු තවත් පුද්ගලයින් දෙදෙනෙකු සමඟ ඉහත වැවේ මසුන් ඇල්ලීම සඳහා ගොස් සිටිය දී මෙලෙස දියේ ගිලී ඇති බවට අනාවරණැය වී තිබෙනවා.\nවාලච්චේන පොලිසිය සිදුවීම සම්බන්ධයෙන් වැඩිදුර විමර්ශන ක්‍රියාත්මක කරනු ලබයි.",
       "URL": "https://www.hirunews.lk/339075/දරුවන්-දෙදෙනෙකුට-මරු-කැඳවූ-දියේ-ගිලීම",
       "Category": "Local News",
       "Parent URL": "https://www.hirunews.lk/local-news.php?pageID=237"
}