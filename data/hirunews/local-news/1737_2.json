{
       "Source": "hirunews",
       "Timestamp": "Monday, 23 August 2021 - 7:27",
       "Headline": "කොරෝනා ආසාදිත ගැබිනි මව්වරුන්ට දරු ප්‍රසූතිය සිදුකිරීමට වෙන ම වාට්ටු",
       "News Content": "කොරෝනා ආසාදිත ගැබිනි මව්වරුන්ට දරු ප්‍රසූතිය සිදුකිරීම සඳහා බොහෝ රෝහල්වල වෙන ම වාට්ටු වෙන් කර ඇති බව පවුල් සෞඛ්‍ය සේවා කාර්යාංශයේ අධ්‍යක්ෂිකා විශේෂඥ වෛද්‍ය චිත්‍රමාලි ද සිල්වා ප්‍රකාශ කළා.\nඒ හේතුවෙන් දරු ප්‍රසූතියකට සූදානම් වීමේ දී අනවශ්‍ය බියක් ඇති කර නො ගන්නා ලෙසයි ඇය ඉල්ලා සිටියේ.\nමේ වනවිට ගැබිනි මව්වරුන් 3,800කට පමණ කොරෝනා වෛරසය ආසාදනය වී ඇති අතර, 850ක් පමණ තවදුරටත් රෝහල්වල ප්‍රතිකාර ලබන බව සඳහන්.\nඑසේ ම නිවෙස්වල ද ගැබිනි මව්වරුන් පිරිසක් නිරෝධායනට ලක් කර සිටින බවයි පවුල් සෞඛ්‍ය සේවා කාර්යාංශයේ අධ්‍යක්ෂිකා විශේෂඥ වෛද්‍ය චිත්‍රමාලි ද සිල්වා කියා සිටියේ",
       "URL": "https://www.hirunews.lk/280385/කොරෝනා-ආසාදිත-ගැබිනි-මව්වරුන්ට-දරු-ප්‍රසූතිය-සිදුකිරීමට-වෙන-ම-වාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=1737"
}