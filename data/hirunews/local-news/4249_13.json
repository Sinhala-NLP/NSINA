{
       "Source": "hirunews",
       "Timestamp": "Friday, 27 October 2017 - 19:25",
       "Headline": "හිරු වන්දනාකරුවන් රාත්‍රී විශේෂ කඨින පිංකමට",
       "News Content": "සම්බුදු පහස ලත් දඹදිව සිද්ධස්ථාන රැසක් වැඳ පුදා ගැනීමට හිරු එෆ් එම් ශ්‍රාවකයන්ට අවස්ථාව සලසමින් සංවිධාන වූ හිරු සිද්ධාර්ථ ගෞතම දඹදිව වන්දනාවේ තුන්වන දිනය අදයි.\nඊට එක්වූ බැතිමතුන් අද පෙරවරුවේ බුද්ධගයාවේදී අටසිල් සමාදම් වූ අතර අද රාත්‍රියේ විශේෂ කඨින පිංකමකට එක්වීමට ද ඔවුන්ට අවස්ථාව හිමි වනවා.\nපසුගිය 25 වන දා මෙම දඹදිව වන්දනාව ආරම්භ වූ අතර ඒ සඳහා අවස්ථාව හිමි වුණේ සෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් පළමු වාසනාවන්ත පිරිසටයි.",
       "URL": "https://www.hirunews.lk/174619/හිරු-වන්දනාකරුවන්-රාත්‍රී-විශේෂ-කඨින-පිංකමට",
       "Category": "Local News",
       "Parent URL": "https://www.hirunews.lk/local-news.php?pageID=4249"
}