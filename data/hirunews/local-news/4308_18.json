{
       "Source": "hirunews",
       "Timestamp": "Friday, 22 September 2017 - 22:13",
       "Headline": "පළාත් සභා ඡන්ද විමසීම් සංශෝදන පනත් කෙටුම්පතට කථානායක අත්සන් තබයි",
       "News Content": "පළාත් සභා ඡන්ද විමසීම් සංශෝධන පනතට ඊයේ පස්වරුවේ කථානායක කරු ජයසූරිය අත්සන් තබා තිබෙනවා.\nපසුගිය 20 වන දා අදාළ පනත පාර්ලිමේන්තුවේදී තුනෙන් දෙකේ බහුතරයක් සහිතව සම්මත වුණා.\nපනතට පක්ෂව ඡන්ද 159 ක් ලැබුණු අතර, ඊට විපක්ෂව ලැබුණේ ඡන්ද 37ක් පමණයි.\nමේ අතර, ඊයේ පෙරවරුවේ පළාත් පාලන සහ පළාත් සභා අමාත්‍ය ෆයිසර් මුස්තාෆා මැතිවරණ කොමිසමේ සභාපති මහින්ද දේශප්‍රිය, කථානායකවරයා විසින් පාර්ලිමේන්තුවට කැදවා විශේෂ සාකච්ඡාවක් ද සිදුකර තිබුණා.\nඑහිදී ජනවාරි මාසයේ පළාත් පාලන මැතිවරණය සහ මාර්තු මාසය නිමවීමට පෙර පළාත් සභා මැතිවරණය පැවැත්වීමට අවශ්‍ය කටයුතු සම්පාදනය කරන ලෙසයි කථානායකවරයා ඉල්ලා ඇත්තේ.\nරජය පාර්ලිමේන්තුවට ලබාදී ඇති පොරොන්දු ප්‍රකාරව අදාළ මැතිවරණ පවත්වන ලෙස කථානායකවරයා මෙහිදී ඉල්ලා සිටි බව සඳහන්.",
       "URL": "https://www.hirunews.lk/171606/පළාත්-සභා-ඡන්ද-විමසීම්-සංශෝදන-පනත්-කෙටුම්පතට-කථානායක-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4308"
}