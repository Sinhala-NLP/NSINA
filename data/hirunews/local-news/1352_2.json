{
       "Source": "hirunews",
       "Timestamp": "Thursday, 17 February 2022 - 10:04",
       "Headline": "සහල් කන්ටේනරයක් නවතා තිබූ බස් රියක ගැටී පෙරළෙයි (ඡායාරූප)",
       "News Content": "මහනුවර මාතලේ මාර්ගයේ ගමන් කරමින් තිබූ සහල් පටවා ගත් කන්ටේනර් රථයක් , අලවතුගොඩ බලකඩුව ප්‍රදේශයේ දී මාර්ගය අයිනේ නවතා තිබූ බස් රථයක ගැටී මාර්ගය මැද පෙරළී ගොස් අනතුරක් සිදු ව තිබෙනවා.\nඅද (17) වැනි දා උදේ හය යි තිහට පමණ විශාල ශබ්දයක් නඟමින් මෙම අනතුර සිදු වූ බව යි ප්‍රදේශවාසින් පවසන්නේ.\nමෙම කන්ටේනර් රථය ගැටීම හේතුවෙන් නවතා තිබූ බස් රථයට දැඩි හානි සිදු ව ඇති අතර, කන්ටේනර් රථයේ රියදුරු ද තුවාල ලබා මාතලේ රෝහලට ඇතුළත් කළ බව වාර්තා වනවා.\nමෙම අනතුර හේතුවෙන් මහනුවර මාතලේ මාර්ගයේ දැඩි වාහන තදබදයක් ද ඇති වී තිබෙනවා.\nඅනතුර සම්බන්ධයෙන් අලවතුගොඩ පොලිසිය වැඩි දුර විමර්ශන සිදු කරනු ඇති.",
       "URL": "https://www.hirunews.lk/297239/සහල්-කන්ටේනරයක්-නවතා-තිබූ-බස්-රියක-ගැටී-පෙරළෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1352"
}