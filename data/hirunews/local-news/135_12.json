{
       "Source": "hirunews",
       "Timestamp": "Monday, 31 July 2023 - 18:27",
       "Headline": "සුපිරි පන්දුවාරකින් පසු ලංකා ප්‍රිමියර් ලීග් පන්දුවාර 20 දෙවන තරගයෙන් ගාල්ල කණ්ඩායමට ජය",
       "News Content": "ලංකා ප්‍රිමියර් ලීග් පන්දුවාර 20 ක්‍රිකට් තරගාවලියේ සිව්වැනි අදියරයේ දෙවන තරගය අද කොළඹ ආර්.ප්‍රේමදාස ක්‍රීඩාංගණයේදී පැවැත්වුණා.\nඒ දඹුල්ල කණ්ඩායම හා ගාල්ල කණ්ඩායම අතරයි අද තරගයේ කාසියේ වාසිය දිනාගත් දඹුල්ල කණ්ඩායම පළමුව පන්දුවට පහරදීමට ගාල්ල කණ්ඩායමට ආරාධනා කළා.\nපන්දුවාර 20 අවසානයේ දඹුල්ල කණ්ඩායම කඩුලු 05ක් දැවී ලකුණු 180 ක් රැස් කළා.\nභානුක රාජපක්ෂ ලකුණු 48 ක් ද, නායක දසුන් ශානක ලකුණු 42 ක්ද තම කණ්ඩායම වෙනුවෙන් රැස් කළා.\nපන්දු යැවීමේදී බිනුර ප්‍රනාන්දු ලකුණු 32 කට කඩුලු 01 ක් ද , ශෙවාන් ඩැනියෙල් ලකුණු 37 කට කඩුලු 02 ක් ද ධනංජය සිල්වා ලකුනු 38 කට 01 කඩුල්ලක්ද දවා ගත්තා.\nපිළිතුරු ඉනිම ක්‍රීඩා කිරීම සදහා පිටියට පිවිසි දඹුල්ල කණ්ඩායම පන්දු වාර 20 අවසානයේදී කඩුල 07 ක් දැවී ලකුණු 180 ක් ලබා තරගය සම කිරීමට සමත් වූ අතර ඉන් පසු ක්‍රියාත්මක වූ සුපිරි පන්දු වාරයේදී දඹුල්ල කණ්ඩායම කඩුලු 1 ක් දැවී කලුණු 09 ක් රැස් කළ අතර ජයග්‍රහණය සදහා පිටියට පිවිසි ගාල්ල කණ්ඩායම ලකුණු 11 ක් ලබා ගෙන තරගය ජයග්‍රහනය කළා.",
       "URL": "https://www.hirunews.lk/343197/සුපිරි-පන්දුවාරකින්-පසු-ලංකා-ප්‍රිමියර්-ලීග්-පන්දුවාර-20-දෙවන-තරගයෙන්-ගාල්ල-කණ්ඩායමට-ජය",
       "Category": "Local News",
       "Parent URL": "https://www.hirunews.lk/local-news.php?pageID=135"
}