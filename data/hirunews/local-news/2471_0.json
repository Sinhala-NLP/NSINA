{
       "Source": "hirunews",
       "Timestamp": "Monday, 07 September 2020 - 15:56",
       "Headline": "හඳපාන්විල අමුණින් හරස් වූ ධීවර ජීවිත (වීඩියෝ)",
       "News Content": "මේ දිඹුලාගල - හදපාන්විල ජලාශයයි.\nමෙය හඳපාන්විල - විල්ලුව ආශ්‍රීතව ස්වභාවිකව නිර්මාණය වූ ජලාශයක්.\nමඟුල්දමන, පැලෑටියාව, කටුකැලේ, ඇල්ලේවැව සහ සොරුවිල ඇතුළු ගම්මාන රැසක දිවි ගෙවන ධීවර පවුල් විශාල සංඛ්‍යාවකගේ රැකියා ස්ථානය වන්නේ මේ හඳපාන්විල ජලාශයයි.\nඑහෙත් අද වනවිට හඳපාන්විල ජලාශයට සහ එය පිහිටක් කරගෙන ජීවත් වන ජනතාවට අත්ව ඇත්තේ ඛේදනීය තත්ත්වයක්.\nපළාත්, වාරිමාර්ග දෙපාර්තමේන්තුවෙන් මීට වසර 10කට පමණ පෙර රුපියල් කෝටියකට අධික මුදලක් වැය කර හඳපාන්විල ජලාශයේ ජලය ආරක්ෂා කර ගැනීමේ අරමුණින් අමුණක් සහ පිටවානක් ඉදිකර තිබෙනවා.\nනමුත්, මීට වසරකට පමණ පෙර එම අමුණ සහ පිටවාන දෙපස පස් බැම්ම සේදී ගොස් ඇත්තේ මේ ආකාරයෙන්\nමේ නිසා එහි මත්ස්‍ය සම්පත සමඟ ජලය පිටතට ගලා යන්නේ ජලාශයේ පිහිටෙන් දිවි ගෙවන ජනතාව ද අසරණ කරමින්.\nතමන් මුහුණ දෙන දුෂ්කරතාව පිළිබඳව මේ ජනතාව බලධාරීන්ට අවස්ථා කිහිපයකදී දැනුම් දී තිබෙනවා.\nඑහෙත් මේ වනතුරුත් ඊට විසඳුම් ලැබී නැහැ.\nදිඹුලාගල - හඳපාන්විල ජලාශයේ අමුණ යළි පිළිසකර කිරීම ධීවර කටයුතුවලින් දිවි සරි කර ගන්නා එම ප්‍රදේශයේ ජනතාවගේ ආර්ථිකය ශක්තිමත් කිරීමක් වනවා නොඅනුමානයි.\nඑය ඉටුකරදීම බලධාරීන්ගේ වගකීමක් නොවන්නේද?\nරතු මිනිත්තුව අවධානයෙන්.",
       "URL": "https://www.hirunews.lk/249634/හඳපාන්විල-අමුණින්-හරස්-වූ-ධීවර-ජීවිත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2471"
}