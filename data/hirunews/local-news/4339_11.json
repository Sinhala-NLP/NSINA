{
       "Source": "hirunews",
       "Timestamp": "Monday, 04 September 2017 - 9:04",
       "Headline": "දරුවන් තිදෙනාට නොසැලකූ මවක් රක්ෂිත බන්ධනාගාරයට",
       "News Content": "තම දරුවන් තිදෙනාට වද හිංසා සිදුකර ඔවුන්ට නොසලකා හරිමින් අනාචාරයේ හැසුරුණ බවට චෝදනා ලැබූ මවක් අනුරාධපුර මූලස්ථාන පොලිසියේ ළමා හා කාන්තා කාර්යංශය මගින් විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගත් කාන්තාව වයස අවුරුදු 45ක් වයසැති තැනැත්තියක් බවයි අප වාර්තාකරු සඳහන් කළේ.\nඅදාල කාන්තාව සමඟ අනාචාරයේ යෙදුණු බවට චෝදනා ලැබ 49වන වියේ පසුවූ ඇයගේ සහෝදරියද ඇය සමඟ අත්අඩංගුවට ගෙන ඇති බවයි වාර්තා වන්නේ.\nසැකාකරියන් අනුරාධපුර අධිකරණය වෙත ඉදිරිපත් කිරීමෙන් අනතුරුව  අදාල මවක මේ මස 12 වැනි දා තෙක් රක්ෂිත බන්ධනාගාර ගත කරන ලෙස අනුරාධපුර වැඩ බලන මහේස්ත්‍රාත් අමරසේන හෙටිටිගේ  ඊයේ  (03) නියෝග කළා.\nමෙම සැකකාර මව සමග අනාචාරයේ යෙදුණු බවට සැකපිට අත්අඩංගුවට ගෙන අධිකරණයට ඉදිරිපත් කළ ඇයගේ සහෝදරියක්ද එම දින තෙක් තෙක්  රක්ෂිත බන්ධනාගාර ගත කිරිමටද නියෝග කෙරුණා.\nවයස අවුරුදු තුනහාමාර සහ වයස අවුරුදු දහය වියෙහි පසුවන දියණියන් දෙදෙනකුට සහ වයස  අවුරුදු පහක පිරිමි දරුවකුට මෙලස වදහිංසා පමුණුවා ඇති බවයි පොලිස් පරීක්ෂණ වලදී අනාවරණය වී ඇත්තේ.\nඅධිකරණය මඟින් පොලිසියට නියෝග කළේ දරුවන් තිදෙනා සම්බන්ධයෙන් පරිවාස වාර්තාවක් අධිකරණයට ඉදිරිපත් කරන ලෙසයි.",
       "URL": "https://www.hirunews.lk/170094/දරුවන්-තිදෙනාට-නොසැලකූ-මවක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4339"
}