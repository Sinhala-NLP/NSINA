{
       "Source": "hirunews",
       "Timestamp": "Saturday, 11 June 2022 - 13:52",
       "Headline": "පිරවුම්හලකදී යුද හමුදා සෙබළෙකුට පහරදුන් පුද්ගලයෙකු අත්අඩංගුවට",
       "News Content": "ගම්පොල - ඉන්ධන පිරවුම්හලක ආරක්ෂාවට යොදවා සිටි යුද හමුදා සෙබළෙකුට පහරදුන් පුද්ගලයෙකු පොලිසිය අත්අඩංගුවට ගෙන තිබෙනවා.\nඊයේ (10) රාත්‍රියේ අදාළ පිරවුම්හලෙන් ඉන්ධන ලබාගැනීමට පැමිණි ටිපර් රථ රියදුරෙකු විසින් බූලියකට ඉන්ධන ඉල්ලා එසේ ලබා නොදෙන බව යුද හමුදා සෙබළා විසින් ප්‍රකාශ කිරීමත් සමඟ මෙම පහරදීම සිදුකර ඇති බවයි පොලිසිය සඳහන් කළේ.\nපසුව සැකකරු ද තමාට පහරදුන් බව පවසමින් රෝහල්ගත වී ඇති අතර, ඔහු අත්අඩංගුවට ගෙන ඇත්තේ එම අවස්ථාවේදියි.\nඔහු පොලිස් ආරක්ෂාව යටතේ මේ වනවිට ගම්පොල රෝහලේ ප්‍රතිකාර ලබන බව පොලිස් මාධ්‍ය කොට්ඨාසය පැවසුවා.",
       "URL": "https://www.hirunews.lk/306832/පිරවුම්හලකදී-යුද-හමුදා-සෙබළෙකුට-පහරදුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1102"
}