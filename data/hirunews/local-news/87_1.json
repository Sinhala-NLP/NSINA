{
       "Source": "hirunews",
       "Timestamp": "Saturday, 19 August 2023 - 11:45",
       "Headline": "ව්‍යාජ ලේඛන සකසා වාහන විකුණු සැකකරුවන් අත්අඩංගුවට",
       "News Content": "පානදුර ප්‍රදේශයේ කුලී පදනම මත ලබාගත් වාහන ව්‍යාජ ලේඛන සකස් කර විකිණීම සම්බන්ධයෙන් සැකරුවන් දෙදෙනෙකු හා සැකකාරියක් ඊයේ(18) අත්අඩංගුවට ගෙන තිබෙනවා.\nමෙහි විමර්ශන සිදු කර ඇත්තේ පානදුර අපරාධ විමර්ශන කාර්යංශයට ලැබුණු පැමිණිල්ලක් මතයි.\nඅත්අඩංගුවට ගත් සැකකරු වයස අවුරුදු 36ක හා 46ක වයස්වල පසුවන දඹුල්ල හා කල්එළිය ප්‍රදේශයේ පදිංචිකරුවන් බවයි වාර්තා වන්නේ.\nපොලිසිය පැවසුවේ සැකකරුවන්ගෙන් සිදු කළ ප්‍රශ්න කිරීම්වලදී විකුණන ලද හා උකස් කරන ලද තවත් කාර් රථ දෙකක් පොලිසියට ගත් බවයි.\nමීට අමතර සැකකරුවන් සන්තකයේ තිබි ව්‍යාජ ලෙස සකස් කරන ලද රියදුරු බලපත්‍ර දෙකක් හා වරාය අධිකාරියේ සේවක හැදුනුම්පත් ඇතුළු ලේඛන ‍රැසක් පොලිස් භාරයට ගෙන තිබෙනවා.\nපොලිසිය වැඩිදුරටත් පැවසුවේ සැකකරුවන් පානදුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර වැඩිදුර පරීක්ෂණ පානදුර අපරාධ පරීක්ෂණ කාර්යංශය සිදු කරන බවයි.",
       "URL": "https://www.hirunews.lk/345369/ව්‍යාජ-ලේඛන-සකසා-වාහන-විකුණු-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=87"
}