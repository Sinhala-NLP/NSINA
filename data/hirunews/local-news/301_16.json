{
       "Source": "hirunews",
       "Timestamp": "Thursday, 01 June 2023 - 14:56",
       "Headline": "නැවකින් ඇද වැටී විදෙස් ජාතිකයකු ජීවිතක්ෂ‍යට",
       "News Content": "නෞකාවකින් මුහුදට ඇද වැටුණු විදේශිකයකු මරණයට පත් වී ඇතැයි වාර්තා වෙනවා.\nමෙලෙස මරණයට පත් වී ඇත්තේ ලිතුවේනියානු ජාතිකයෙක් වන අතර ඔහු එම නෞකාවේ ප්‍රධාන ඉංජිනේරුවරයා ද වෙනවා.\nමෙම නෞකාව ගාල්ල වරායේ නැංගුරම්ලා තිබියදී මෙම විදෙස් ජාතික ඉංජිනෙරුවරයා මුහුදට ඇද වැටී ඇති බවත් ඔහු කරාපිටිය රෝහලට ඇතුළත් කිර්‍රිමෙන් පසු මිය ගිය බවයි ගාල්ල වරාය පොලිසිය පවසන්නේ.\nමියගිය අයගේ මෘත ශරීරය කරාපිටිය රෝහලේ මෘත ශරීරාගාරයේ තැන්පත් කර ඇති අතර ලිතුවේනියා තානාපති කාර්යාලය දැනුම්වත් කිරීමෙන් පසු පශ්චාත් මරණ පරීක්ෂණය පැවැත්වීමට නියමිත බවයි වාර්තා වන්නේ.\nවැඩිදුර විමර්ශන කටයුතු ගාල්ල වරාය පොලිසිය ව්සින් සිදු කරනු ලබනවා.",
       "URL": "https://www.hirunews.lk/336781/නැවකින්-ඇද-වැටී-විදෙස්-ජාතිකයකු-ජීවිතක්ෂ‍යට",
       "Category": "Local News",
       "Parent URL": "https://www.hirunews.lk/local-news.php?pageID=301"
}