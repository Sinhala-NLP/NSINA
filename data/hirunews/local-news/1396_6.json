{
       "Source": "hirunews",
       "Timestamp": "Wednesday, 26 January 2022 - 16:45",
       "Headline": "හිතට එකඟව වැඩ කළ නොහැකි බව කියමින් ගොවිජන රක්ෂණ මණ්ඩල සභාපතිත් ගෙදර යයි",
       "News Content": "කෘෂිකෂිකාර්මික හා ගොවිජන රක්ෂණ මණ්ඩලයේ සභාපති නීතිඥ ප්‍රේමචන්ද්‍ර ඈපා සිය ධූරයෙන් ඉල්ලා අස්වීමේ ලිපිය කෘෂිකර්ම අමාත්‍ය මහින්දානන්ද අලුත්ගමගේ වෙත යොමු කර තිබෙනවා.\nගොවිජන රක්ෂණ මණ්ඩල සභාපතිවරයා මෙලෙස සිය ඉල්ලා අස්වීමේ ලිපිය කෘෂිකර්ම අමාත්‍යවරයා වෙත යොමු කර ඇත්තේ පසුගිය සදුදා (24) යි.\nකෘෂිකර්ම අමාත්‍යවරයාගේ ඇතැම් පත්කිරීම් සම්බන්ධයෙන් ගොවිජන රක්ෂණ මණ්ඩල සභාපතිවරයා මීට පෙර අවස්ථා කිහිපයකදී ත් ඔහුගේ දැඩි අප්‍රසාදය පළ කර තිබුණා.\nපවතින තත්ත්වය යටතේ තව දුරටත් කෘෂිකාර්මික හා ගොවිජන රක්‍ෂණ මණ්ඩලය තුල තම හෘද සාක්ෂියට එකඟව කටයුතු කිරීමට නොහැකි බැවින් මෙලෙස සිය තනතුරෙන් ඉල්ලා අස්වීමට තීරණය කළ බවයි ඔහු වැඩිදුරටත් ප්‍රකාශ කර සිටියේ.\nමේ අතර අද පෙරවරුවේ ලංකා විදුලිබල මණ්ඩලයේ (CEB) සභාපති එම්.එම්.සී ෆර්ඩිනැන්ඩු ද සිය ධුරයෙන් විශ්‍රාම ගන්නා බව ජනාධිපතිවරයා වෙත ලිපියක් යොමු කරමින් දන්වා තිබෙනවා.\nඑම ලිපිය හරහා ඔහු ජනාධිපතිවරයා දැනුවත් කර තිබුණේ පෙබරවාරි පළමුවැනිදා සිට තමන් විදුලි බල මණ්ඩල සභාපති ධූරයෙන් ඉවත් වන බවයි.",
       "URL": "https://www.hirunews.lk/295260/හිතට-එකඟව-වැඩ-කළ-නොහැකි-බව-කියමින්-ගොවිජන-රක්ෂණ-මණ්ඩල-සභාපතිත්-ගෙදර-යයි",
       "Category": "Local News",
       "Parent URL": "https://www.hirunews.lk/local-news.php?pageID=1396"
}