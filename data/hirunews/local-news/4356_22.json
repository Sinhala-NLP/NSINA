{
       "Source": "hirunews",
       "Timestamp": "Wednesday, 23 August 2017 - 19:10",
       "Headline": "අම්පිටියේ සුමනරතන හිමියන්ගෙන් පොලිසියට විරෝධයක් (ඡායාරූප)",
       "News Content": "මඩකලපුව මංගලාරාමාධිපති අම්පිටියේ සුමනරතන හිමියන් අද විහාරස්ථානයේ පැවති මාධ්‍ය හමුවක් අවසානයේ පොලිස් නිලධාරියෙකුගේ අනුරුවකට ගිනි තබා තිබෙනවා.\nඅද පැවති මාධ්‍ය හමුවේදී උන්වහන්සේ චෝදනා කළේ මඩකලපුව පොලිසියේ මුලස්ථාන පොලිස් පරීක්ෂකවරයා තමන්ගෙන් පළි ගන්නා බවයි.\nවිහාරස්ථානයේ ආරක්ෂාවට සිටි පොලිස් නිලධාරීන් අවස්ථා කිහිපයකදී බීමත්ව සිට තමන්ට හසුවු බවත් එය පොලිසියට පැමිණිලි කළ පසු ඊට විරුද්ධව පියවර ගැනීමකින් තොරව තමන්ට විරුද්ධව නඩු කිහිපයක් පවරා ඇතැයි අම්පිටියේ සුමනරතන හිමියන් කියාසිටියා.\nමෙම සිදුවීම් පිළිබඳ ඉහළ පොලිස් නිලධාරීන්ට දැනුම්දී ඇති අතර ඊට පියවර නොගන්නේ නම් ඊට විරෝධය දක්වන බවයි උන්වහන්සේ සඳහන් කළේ.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/169194/අම්පිටියේ-සුමනරතන-හිමියන්ගෙන්-පොලිසියට-විරෝධයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4356"
}