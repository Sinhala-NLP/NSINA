{
       "Source": "hirunews",
       "Timestamp": "Wednesday, 03 March 2021 - 7:57",
       "Headline": "බටහිර වරාය පුවත ගැන ඉන්දියාව මවිතයෙන්",
       "News Content": "ඉන්දීය අදානි සමාගම සමඟ බටහිර පර්යන්තය දියුණු කිරීම සම්බන්ධ ගණුදෙනුවට ඉන්දීය මහ කොමසාරිස් කාර්යාලයේ අනුමැතිය ලැබී ඇති බව සඳහන් පුවත පිළිබඳව එම කාර්යාලය විමතියට පත්ව ඇති බව ආරංචි මාර්ග ප්‍රකාශ කළා.\nශ්‍රී ලංකාවේ ආයෝජන සම්බන්ධව තීරණ ගත යුත්තේ ශ්‍රී ලංකා ආණ්ඩුව මිස ඉන්දීය මහ කොමසාරිස් කාර්යාලය නොවන බවයි ඔවුන්ගේ අදහස වී ඇත්තේ.\nකොළඹ වරායේ බටහිර පර්යන්තය, ඉන්දියාවේ අදානි සමාගම සහ එහි දේශීය නියෝජිතයා වන ජෝන් කීල්ස් සමාගම සමඟ ශ්‍රී ලංකා වරාය අධිකාරියට එක්ව සංවර්ධනය කිරීම සඳහා අමාත්‍ය මණ්ඩලයේ අනුමැතිය හිමි වූ බව ඊයේ වාර්තා වුණා.",
       "URL": "https://www.hirunews.lk/264172/බටහිර-වරාය-පුවත-ගැන-ඉන්දියාව-මවිතයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2114"
}