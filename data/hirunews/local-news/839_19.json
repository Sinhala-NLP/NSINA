{
       "Source": "hirunews",
       "Timestamp": "Wednesday, 28 September 2022 - 7:55",
       "Headline": "ලෝක ජලභීතිකා දිනය අදයි",
       "News Content": "ලෝක ජලභීතිකා දිනය අදට (28) යෙදී තිබෙනවා.\nඑක්වෙමු - මානව ජල භීතිකාව දුරලමු යන්න මෙවර එහි තේමාව යි.\nමේ අතර 2022 වසරේ මේ දක්වා කාලය තුළ ජලභීතිකාව හේතුවෙන් පුද්ගලයින් 23 දෙනෙකු ජීවිතක්ෂයට පත් ව තිබෙනවා.\nඒ අතර කුඩා දරුවන් 04 දෙනෙකු වන බවයි සෞඛ්‍ය වාර්තා පෙන්වා දෙන්නේ.\nමෙරට සුනඛ ගහනය මිලියන 03ක් වන අතර ඉන් සියයට 50ක් සඳහා ජලභීතිකා එන්නත්කරණය සිදු කර තිබෙනවා.\nකෙසේ වෙතත් මෙරටින් වාර්තා වන ජලභීතිකා රෝගීන් අතරින් වැඩි පිරිසක් යාචක ජනතාව සහ මත්ද්‍රව්‍යවලට ඇබ්බැහිවූවන් බවයි සමීක්ෂණවල දී අනාවරණය වී ඇත්තේ.\nජලභීතීකා රෝගීන් සඳහා අවශ්‍ය ඖෂධ සහ එන්නත්වල යම් හිඟයක් පවතින බවයි මහජන සෞඛ්‍ය පශු වෛද්‍ය සේවා අධ්‍යක්ෂක වෛද්‍ය එල්.ඩී. කිත්සිරි කියා සිටියේ.",
       "URL": "https://www.hirunews.lk/316490/ලෝක-ජලභීතිකා-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=839"
}