{
       "Source": "hirunews",
       "Timestamp": "Saturday, 23 October 2021 - 7:20",
       "Headline": "ඩෙංගු යළි හිස ඔසවයි",
       "News Content": "දිවයින පුරා පවතින වැසි සහිත කාලගුණ තත්ත්වය සමග ඩෙංගු රෝගයේ වැඩිවීමක් පෙන්නුම් කරන බව සෞඛ්‍ය අමාත්‍යාංශය ප්‍රකාශ කළා.\nජාතික ඩෙංගු මර්දන ඒකකය ප්‍රකාශ කළේ මේ වසරේ මේ දක්වා ඩෙංගු රෝගීන් 21,154ක් වාර්තා වී ඇති බවයි.\nඩෙංගු රෝගයෙන් සිදුව ඇති මරණ සංඛ්‍යාව 10ක්.\nබස්නාහිර පළාතට අමතරව, මහනුවර, ගාල්ල, මාතර, කුරුණෑගල, බදුල්ල සහ රත්නපුර දිස්ත්‍රික්කවලින් ද රෝගීන් වැඩි වශයෙන් වාර්තා වනවා.\nමේ වනවිටත් මදුරු මර්දන වැඩසටහන් බස්නාහිර සහ නැගෙනහිර පළාත්වල ක්‍රියාත්මක කෙරෙන බවයි ජාතික ඩෙංගු මර්දන ඒකකය ප්‍රකාශ කළේ.\nනැවත පාසල් ආරම්භ කිරීම සිදුවන අවස්ථාවේ පාසල් පරිශ්‍ර තුල මදුරුවන් බෝවිය හැකි ස්ථාන විනාශ කිරීම ද අතිශය වැදගත් වන බවද ඩෙංගු මර්දන ඒකකය අවධාරණය කළා.",
       "URL": "https://www.hirunews.lk/285797/ඩෙංගු-යළි-හිස-ඔසවයි",
       "Category": "Local News",
       "Parent URL": "https://www.hirunews.lk/local-news.php?pageID=1611"
}