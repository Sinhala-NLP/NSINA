{
       "Source": "hirunews",
       "Timestamp": "Saturday, 03 October 2020 - 15:29",
       "Headline": "ලක්ෂ 10ක හෙරොයින් සමඟ පුද්ගලයෙකු අත්අඩංගුවට",
       "News Content": "රුපියල් ලක්ෂ 10ක් පමණ වටිනාකමකින් යුත් හෙරොයින් ග්‍රෑම් 100 ක් සහ මිලිග්‍රෑම් 97 ක් සමඟ පුද්ගලයෙකු කොළඹ - කැඩිච්චවත්ත ප්‍රදේශයේදී අත්අඩංගුවට ගෙන තිබෙනවා.\nකොළඹ උතුර කොට්ඨාශ අපරාධ විමර්ශන අංශයට ලද තොරතුරක් මත සිදුකළ වැටලීමකදී මෙම සැකකරු අත්අඩංගුවට ගත් බවයි පොලීසිය සඳහන් කළේ.\n25 හැවිරිදි සැකකරු කෙසෙල්වත්ත පොලීසියට භාරදී ඇති අතර, මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර, හෙරොයින් ග්‍රෑම් 15යි මිලිග්‍රෑම් 10ක් සමඟ පුද්ගලයෙකු කොළඹ 12 ප්‍රදේශයේදී අත්අඩංගුවට ගෙන තිබෙනවා.\nකෙසෙල්වත්ත පොලීසියට ලද තොරතුරක් මත ඊයේ රාත්‍රියේ  මෙම පුද්ගලයා අත්අඩංගුවට ගෙන ඇති අතර ඔහු කොළඹ 12 ප්‍රදේශයේ පදිංචි 41 හැවිරිදි අයෙක්.",
       "URL": "https://www.hirunews.lk/251721/ලක්ෂ-10ක-හෙරොයින්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2413"
}