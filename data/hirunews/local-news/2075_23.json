{
       "Source": "hirunews",
       "Timestamp": "Saturday, 20 March 2021 - 9:32",
       "Headline": "Update - පස්සර බස් අනතුරෙන් ජීවිතක්ෂයට පත්වූ ගණන 14ක් දක්වා ඉහළට (වීඩියෝ - ඡායාරූප)",
       "News Content": "බදුල්ල - පස්සර - 13 කණුව ප්‍රදේශයේ බස් රථයක් අනතුරට ලක්වීමෙන් අද (20) උදෑසන සිදුවූ අනතුරෙන් පුද්ගලයින් 14 දෙනෙකු ජීවිතක්ෂයට පත්ව ඇති බව වාර්තා වනවා.\nඒ අතර බස් රථයේ රියදුරු ඇතුළු පිරිමි පුද්ගලයින් 09ක් සහ කාන්තාවන් පස්දෙනෙක් දෙනෙක් වනවා.\nපුද්ගලයින් 32 දෙදෙනෙකු මෙම අනතුරෙන් තුවාල ලබා ඇති අතර රෝහල් ගතකර ඇති සංඛ්‍යාව 46ක් බවයි වාර්තා වන්නේ.\nලුණුගල සිට කොළඹ බලා ධාවනය වූ පෞද්ගලික බස් රථයක් අද උදෑසන 7 යි 15 ට පමණ මෙලෙස අනතුරට ලක්වුණා.\nබස් රථය අඩි 200 ක පමණ ප්‍රපාතයකට පෙරළී ඇති බවයි පොලීසිය සඳහන් කළේ.\nUpdate :- Saturday, March 20, 2021, 10.15 AM\n------------------------------------------------------------------------------\nපස්සර බස් අනතුරෙන් මියගිය පිරිස තවත් ඉහළට\nබදුල්ල - පස්සර - 13 කණුව ප්‍රදේශයේදී බස් රථයක් ප්‍රපාතයකට පෙරලී අද (20) සිදුවූ රිය අනතුරෙන් මියගිය පුද්ගලයින් සංඛ්‍යාව ඉහළ ගොස් තිබෙනවා.\nඒ අනුව අනතුරෙන් මේ වනවිට පුද්ගලයින් 13 දෙනෙකු ජීවිතක්ෂයට පත්ව ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nතුවාල ලැබූ සංඛ්‍යාව ද 31ක් දක්වා ඉහළ ගොස් ඇති බවයි වාර්තා වන්නේ.\nලුණුගල සිට කොළඹ බලා ධාවනය වූ බස් රථයක් අඩි 200 ක පමණ ප්‍රපාතයකට පෙරළී අද උදෑසන 7 යි 15 ට පමණ මෙලෙස අනතුරට ලක්වුණා.",
       "URL": "https://www.hirunews.lk/265951/update-පස්සර-බස්-අනතුරෙන්-ජීවිතක්ෂයට-පත්වූ-ගණන-14ක්-දක්වා-ඉහළට-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2075"
}