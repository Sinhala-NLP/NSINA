{
       "Source": "hirunews",
       "Timestamp": "Friday, 05 November 2021 - 8:55",
       "Headline": "වසර දෙකකට පසු ස්විට්සර්ලන්තයේ සිට මගී ගුවන් යානයක් දිවයිනට",
       "News Content": "කොරෝනා වසංගතය නිසා 2019 වසරේ අත්හිටුවීමෙන් පසු ස්විට්සර්ලන්තයේ සූරිච් ගුවන් තොටුපොළේ සිට පළමුවරට මගී ගුවන් යානයක් අද පෙරවරුවේ කටුනායක ජාත්‍යන්තර ගුවන් තොටුපොළට පැමිණියා.\nපෙරවරු 7.30ට ගුවන් තොටුපොළට ළඟා වූ ස්විස් ජාත්‍යන්තර ගුවන් සේවාවට අනුබද්ධ ඒඩ්ල්වයිස් ගුවන් සේවයට අයත් ඩබ්ලිව්.\nකේ.  64 දරණ මෙම යානයෙන් විදේශිකයන් 96 දෙනෙකු දිවයිනට පැමිණ තිබෙනවා.\nදිවයිනට පැමිණි ස්විස් ගුවන් යානය ජල ආචාර මධ්‍යයේ පිළිගනු ලැබූ අතර, එහි පැමිණි විදේශිකයින් පිළිගැනීම සඳහා ස්විට්සර්ලන්ත තානාපතිවරයා ද ගුවන් තොටුපොළට පැමිණ සිටි බවයි හිරු වාර්තාකරු සඳහන් කළේ.",
       "URL": "https://www.hirunews.lk/287048/වසර-දෙකකට-පසු-ස්විට්සර්ලන්තයේ-සිට-මගී-ගුවන්-යානයක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1583"
}