{
       "Source": "hirunews",
       "Timestamp": "Tuesday, 16 February 2021 - 6:34",
       "Headline": "ගොයම් කැපීමට පැමිණි පුද්ගලයාගේ සිරුර ළිඳකින් හමුවෙයි",
       "News Content": "කිලිනොච්චිය, පුලියන්පොක්කනෙයි, නාගේන්ද්‍රපුරම් ප්‍රදේශයේ ළිඳක තිබී පුද්ගල මළ සිරුරක් ඊයේ (15) සොයාගෙන තිබෙනවා.\nකිලිනොච්චිය පොලිසිය පැවසුවේ නාගේන්ද්‍රපුරම් ප්‍රදේශයේ කුඹුරු යායක ගොයම් කැපීමට පැමිණි පුද්ගලයෙකුගේ සිරුරක් මෙලෙස සොයාගෙන ඇති බවයි.\n37 හැවිරිදි වියේ පසුවූ මෙම පුද්ගලයා ගොයම් කැපීමෙන් අනතුරුව දිය නෑමට ළිඳකට ගොස් ඇති ඇති අතර දිය නා යළි නොපැමිණීම හේතුවෙන් සිදුකළ සොයා බැලීමේදී ළිඳ තුල තිබී ඔහුගේ සිරුර සොයා ගැනීමට හැකිව තිබෙනවා.\nසිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ පවත්වන බවයි අප වාර්තාකරු සඳහන් කර සිටියේ.",
       "URL": "https://www.hirunews.lk/262707/ගොයම්-කැපීමට-පැමිණි-පුද්ගලයාගේ-සිරුර-ළිඳකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2144"
}