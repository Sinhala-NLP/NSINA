{
       "Source": "hirunews",
       "Timestamp": "Tuesday, 24 May 2022 - 8:16",
       "Headline": "21, පක්ෂ නායකයින්ට",
       "News Content": "කැබිනට් මණ්ඩලයට ඊයේ ඉදිරිපත් කළ 21 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත පක්ෂ නායකයින්ට ලබාදී ලබන සිකුරාදා ඒ පිළිබද සාකච්ඡා කිරීමට නියමිතයි.\nඅග්‍රාමාත්‍ය රනිල් වික්‍රමසිංහ ඊයේ විශේෂ ප්‍රකාශයක් සිදුකරමින් සදහන් කළේ 21 වන ආණ්ඩුක්‍රම ව්‍යවස්ථා සංශෝධනයට, සංශෝධන ඇත්නම් ඒ සමග සම්පූර්ණ වාර්තාවක් කැබිනට් මණ්ඩලයට ඉදිරිපත් කෙරෙන බවයි.\n21 වන ආණ්ඩුක්‍රම ව්‍යවස්ථා සංශෝධනය අමාත්‍ය විජයදාස රාජපක්ෂ විසින් ඊයේ කැබිනට් මණ්ඩලයට ඉදිරිපත් කළා.\nඑමෙන්ම, නව කැබිනට් ප්‍රකාශක ලෙස ජනමාධ්‍ය, ප්‍රවාහන හා මහාමාර්ග අමාත්‍ය ආචාර්ය බන්දුල ගුණවර්ධන ජනාධිපතිවරයා විසින් පත් කර තිබෙනවා.\nරජයේ ප්‍රවෘත්ති දෙපාර්තමේන්තුව නිවේදනය කළේ අමාත්‍යවරුන් වන මහින්ද අමරවීර, මනූෂ නානායක්කාර සහ කංචන විජේසේකර සම කැබිනට් ප්‍රකාශකවරුන් ලෙස පත් කර ඇති බවයි.",
       "URL": "https://www.hirunews.lk/305132/21-පක්ෂ-නායකයින්ට",
       "Category": "Local News",
       "Parent URL": "https://www.hirunews.lk/local-news.php?pageID=1147"
}