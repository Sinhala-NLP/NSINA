{
       "Source": "hirunews",
       "Timestamp": "Sunday, 02 July 2023 - 8:56",
       "Headline": "මී කැඩීමට ගිය තුන්දෙනෙකුට වළස් ප්‍රහාරයක්",
       "News Content": "ත්‍රිකුණාමලය - ගෝමරන්කඩවල ප්‍රදේශයේ මී කැඩීමට කැඩීමට ගිය තුන්දෙනෙකු වළසෙකුගේ ප්‍රහාරයට ලක්ව තිබෙනවා.\nමෙලෙස තුවාල ලබා ඇත්තේ ගෝමරන්කඩවල - අඩම්පනේ ප්‍රදේශයේ පදිංචිකරුවන් තුන්දෙනෙක්.\nඔවුන් මේ වනවිට ත්‍රිකුණාමලය මහ රෝහලට ඇතුළත් කර ඇති අතර එක් අයෙකුගේ තත්ත්වය බරපතල බවයි රෝහල් ආරංචි මාර්ග සඳහන් කළේ\nමේ අතර හන්තාන කන්ද නැගීමට ගොස් බඹර ප්‍රහාරයකින් පසුව අතුරුදහන්ව සිටි සිසුන් පිරිස යුධ හමුදාව, පොලීසිය සහ ප්‍රදේශවාසීන් එක්ව සොයාගෙන තිබෙනවා.\nපොලීසිය සදහන් කළේ මේ වන විට සිසුන් 42ක් මහනුවර ජාතික රෝහලේ නේවාසිකව ප්‍රතිකාර ලබන බවයි.\nඊයේ (01) පස්වරුවේ කොළඹ පෞද්ගලික විශ්වවිද්‍යාලයක සිසුන් 293 දෙනෙකු හන්තාන කන්ද නැගීමට ගොස් තිබූ අතර එහිදී සුළං කපොල්ල නැමති ස්ථානයේ දී මෙලෙස බඹර ප්‍රහාරයට ලක්ව තිබුණා.\nඑහිදී සිසුන් පිරිසක් ඔවුනගෙන් බේරීම සදහා කැළය වෙත දිව ගොස් ඇති අතර පසුව අනාවරණය වූයේ ඔවුන්ට මාර්ගය සොයා ගැනීමට නොහැකිව අතරමන්ව සිටින බව සදහන්.",
       "URL": "https://www.hirunews.lk/339720/මී-කැඩීමට-ගිය-තුන්දෙනෙකුට-වළස්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=220"
}