{
       "Source": "hirunews",
       "Timestamp": "Wednesday, 24 February 2016 - 13:32",
       "Headline": "Update: මහනුවරදී බෝගසට යටවූ තුන්දරු මවක් මියයයි",
       "News Content": "මහනුවර නගරයේ බෝගම්බර - අලූත්ගම ධම්මානන්ද හිමි මාවතේදී කඩාවැටුණු බෝ ගසකට යටවී තුවාල ලැබූ පිරිස අතරින් 45 හැවිරිදි තුන්දරු මවක් මියගොස් තිබෙනවා.\nඒ, මහනුවර ශික්ෂණ රෝහලේ ප්‍රතිකාර ලබමින් සිටියදියි.\nබෝගස කැබ් රථයක් මතට කඩාවැටී තිබූ අතර, එහිදී මාර්ගයේ ගමන් කරමින් සිටි මව, පියා සහ දියණියන් දෙදෙනෙකුද ඊට යටවුණා.\nකැබ් රථයේ සිටි තුන්දෙනෙකුද සිද්ධියෙන් තුවාල ලබා රෝහල් ගතකළා.\nමියගොස් ඇත්තේ මාර්ගයේ ගමන් කරමින් සිටි දියණියන් දෙදෙනාගේ මවයි. ඇය පේරාදෙණිය - ඒදඩුවාව ප්‍රදේශයේ පදිංචිකාරිනියක්.\nWednesday, 24 February 2016 - 16.29\n---------------------------------------------------------------------------\nබෝගසක් කඩා වැටී හයදෙනෙකුට තුවාල (ඡායාරූප)\nමහනුවර නගරයේ ඇහැලේපොල - කුමාරිහාමි මාවත ආසන්නයේ පිහිටි බෝගසක් මාර්ගයට කඩා වැටීමෙන් 6 දෙනෙකු තුවාල ලබා තිබෙනවා.\nමෙලෙස තුවාල ලබා ඇත්තේ කැබ් රථයක යමින් සිටි පුද්ගලයින් 4 දෙනෙකු සහ මාර්ගයේ ගමන් කරමින් සිටි පුද්ගලයින් දෙදෙනෙක්.\nකෙසේ වෙතත්, ඔවුන්ගේ තත්ත්වය බරපතල නොවන බව මහනුවර පොලිසිය සඳහන් කළා.\nගස කැපීමේ කටයුතු මේ වනවිට ආරම්භ කර ඇති අතර, එම මාර්ගයට වාහන ඇතුලුවීම තාවකාලිකව නතර කර ඇති බව එහි සිටින හිරු ප්‍රාදේශීය වාර්තාකරු කියා සිටියා.",
       "URL": "https://www.hirunews.lk/127055/update-මහනුවරදී-බෝගසට-යටවූ-තුන්දරු-මවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5154"
}