{
       "Source": "hirunews",
       "Timestamp": "Saturday, 03 April 2021 - 8:55",
       "Headline": "සෞඛ්‍ය අමාත්‍යංශය ගැන, ප්‍රමිති ආයතනයට ගැටලුවක් (වීඩියෝ)",
       "News Content": "ආනයනික පොල් තෙල්වල පිළිකාකාරක අඩංගු වීමේ සිද්ධියේ විමර්ශන සම්බන්ධයෙන් වන සෞඛ්‍ය අමාත්‍යංශයේ මැදිහත්වීම පිළිබඳව ශ්‍රී ලංකා ප්‍රමිති ආයතනය අදහස් පල කළා.\nමේ එහි අධ්‍යක්ෂ ජනරාල් ආචාර්ය සිද්ධිකා සේනාරත්න හිරු ප්‍රවෘත්ති අංශය සමග ඒ සම්බන්ධයෙන් පළ කළ අදහස්.\nමේ අතර පිළිකා කාරක අඩංගු බවට තුන්වරක්ම තහවුරු වූ පොල්තෙල් තොගය ආනයනය කළ පුද්ගලයින්ට එරෙහිව ගත හැකි උපරිම නීතිමය ක්‍රියාමාර්ග ගන්නා බවයි පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න ඊයේ (02) ප්‍රකාශ කළේ.\nසෞඛ්‍ය අමාත්‍යාංශයේ ආහාර ආරක්ෂණ ඒකකය විසින් පිළිකා කාරක අඩංගු බැවින් ප්‍රතිඅපනයනය කරන ලෙස නිර්දේශ කර තිබියදී ආනයනකරුවන්ගේ ගබඩා වෙත අදාළ පොල්තෙල් මුදා හැර ඇති බවට හිරු ප්‍රවෘත්ති කළ අනාවරණයත් සමඟ පොල්තෙල්වල ප්‍රමිතිය සම්බන්ධයෙන් සමාජය තුල දැඩි කතාබහක් මතුවුණා.",
       "URL": "https://www.hirunews.lk/267364/සෞඛ්‍ය-අමාත්‍යංශය-ගැන-ප්‍රමිති-ආයතනයට-ගැටලුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2044"
}