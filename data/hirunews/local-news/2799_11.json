{
       "Source": "hirunews",
       "Timestamp": "Monday, 13 April 2020 - 11:36",
       "Headline": "අලුත් අවුරුද්දේ, අධ්‍යාපන ඇමතිගෙන් පාසල් දරු දැරියන්ට විශේෂ ඇරයුමක්",
       "News Content": "සිංහල දෙමළ අලුත් අවුරුදු වැඩ ඇල්ලීමේ නැකත ඉලක්ක කර ගනිමින් අධ්‍යාපන ක්‍රීඩා හා තරුණ කටයුතු අමාත්‍ය ඩලස් අලහප්පෙරුම විශේෂ නිවේදනයක් නිකුත් කර තිබෙනවා.\nඑහිදී අමාත්‍යවරයා සියලුම පාසල් සිසුන්ගෙන් ඉල්ලීමක් කරන්නේ මෙවර අලුත් අවුරුදු වැඩ ඇල්ලීමේ නැකතේ දී පැන්සල හෝ පෑන අතට ගෙන පොතක් ලිවීමට පියවර ගන්නා ලෙසයි.\nඅධ්‍යාපන අමාත්‍යාංශයේ මෙහෙයවීමෙන් ජාතික පුස්තකාල හා ප්‍රලේඛන සේවා මණ්ඩලයේ සංවිධානයෙන් ක්‍රියාත්මක කෙරෙන \"අකුරු කරන නිවාඩුවෙන් - රටක් වටින පොතක් \" යන වැඩසටහනට අදාලව අධ්‍යාපන අමාත්‍යවරයා විසින් මෙම ඉල්ලීම කර තිබෙනවා.\nමෙවර අලුත් අවුරුදු වැඩ ඇල්ලීමේ නැකත යෙදී ඇත්තේ අද (13) අපරභාග 10.43ටයි.",
       "URL": "https://www.hirunews.lk/238532/අලුත්-අවුරුද්දේ-අධ්‍යාපන-ඇමතිගෙන්-පාසල්-දරු-දැරියන්ට-විශේෂ-ඇරයුමක්",
       "Category": "Local News",
       "Parent URL": "https://www.hirunews.lk/local-news.php?pageID=2799"
}