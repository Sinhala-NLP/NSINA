{
       "Source": "hirunews",
       "Timestamp": "Saturday, 25 September 2021 - 13:27",
       "Headline": "නොඉල්ලූ වැව් හාරා මිහින්තලේ ගොවීන් අර්බුදයක - සම්බන්ධීකරණ කමිටු රැස්වීමත් උණුසුම් වෙයි",
       "News Content": "රාජ්‍ය අමාත්‍ය දුමින්ද දිසානායකගේ ප්‍රධානත්වයෙන් මිහින්තලේ ප්‍රාදේශීය ලේකම් කාර්යාලයේ පැවති, මිහින්තලේ ප්‍රාදේශීය සම්බන්ධීකරණ කමිටු රැස්වීමඋණුසුම් වුණා.\nඒ මහකිරින්දේගම - එල්ලංගා පද්ධතිය සකස් කිරීම යටතේ වැව් සංවර්ධනය කිරීමේ ව්‍යාපෘතියක් සම්බන්ධයෙන් රැස්වීමට සහභාගී වී සිටි ගොවීන් අතර මත ගැටුමක් ඇතිවීමත් සමගයි.\nඊයේ (24) පැවති එම රැස්වීමට ප්‍රාදේශීය දේශපාලනඥයින්, කෘෂිකර්ම දෙපාර්තමේන්තුවේ සහ වාරිමාර්ග දෙපාර්තමේන්තුවේ නිලධාරීන්, වාරි ඉංජිනේරුවරුන් මෙන්ම ගොවි නියෝජිතයින්ද එක්ව සිටියා.\nඑහිදී පොහොර ගැටලුව සම්බන්ධයෙන් දීර්ඝ ලෙස සාකච්ඡාවට ලක්වූ අතර රාජ්‍ය අමාත්‍ය දුමින්ද දිසානායක කියා සිටියේ රසායනික පොහොර භාවිතය සම්පූර්ණයෙන්ම නතර කර කාබනික කෘෂිකර්මාන්තයට යොමුවීමට රජය පියවර ගෙන ඇති බවයි.",
       "URL": "https://www.hirunews.lk/283198/නොඉල්ලූ-වැව්-හාරා-මිහින්තලේ-ගොවීන්-අර්බුදයක-සම්බන්ධීකරණ-කමිටු-රැස්වීමත්-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1669"
}