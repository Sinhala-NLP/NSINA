{
       "Source": "hirunews",
       "Timestamp": "Wednesday, 12 December 2018 - 6:31",
       "Headline": "බෙංගාල බොක්කේ අඩු පීඩන තත්ත්වය පීඩන අවපාතයක් දක්වා වර්ධනය වන ලකුණු",
       "News Content": "දිවයිනට ගිනිකොණ දෙසින් දකුණු බෙංගාල බොක්ක මුහුදු ප්‍රදේශයේ ස්ථානගතව පවතින අඩු පීඩන තත්ත්වය ඉදිරි පැය 48ක් කාලය තුලදී පීඩන අවපාතයක් දක්වා තවදුරටත් වර්ධනය වන බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව වැඩිදුරටත් පවසන්නේ එය උතුරු දෙසට බරව වයඹ දෙසට ගමන් කරමින් තමිල් නාඩු වෙරළ දෙසට ගමන් කරනු ඇති බවට විශ්වස කරන බවයි.\nධීවර සහ නාවුක ප්‍රජාවට මේ පිළිබදව අවධානයෙන් කටයුතු කරන ලෙසත් ඉල්ලා සිටිනවා.\nදිවයිනේ බොහෝ ප්‍රදේශවලවල ප්‍රධාන වශයෙන් අද (12) දිනයේ වැසි රහිත කාලගුණ තත්ත්වයක් අපේක්ෂා කරන අතර දිවයින හරහා විටින් විට හමන පැයට කිලෝමීටර් 40 දක්වා වන තරමක් තද සුළං සහ තරමක ශීත කාලගුණ තත්වයක් ඇති විය හැකි බව කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/205972/බෙංගාල-බොක්කේ-අඩු-පීඩන-තත්ත්වය-පීඩන-අවපාතයක්-දක්වා-වර්ධනය-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3609"
}