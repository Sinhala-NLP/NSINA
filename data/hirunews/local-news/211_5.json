{
       "Source": "hirunews",
       "Timestamp": "Wednesday, 05 July 2023 - 16:42",
       "Headline": "මුතුරාජා නැවත ශ්‍රී ලංකාවට නොදෙන බව තායිලන්ත රජය පවසයි",
       "News Content": "සක් සුරින් හෙවත් මුතු රාජා හස්තියා නැවත ලංකාවට ලබා නොදෙන බව තායිලන්ත රජය තීරණය කොට තිබෙනවා.\nඒ අනුව එරට පරිසර අමාත්‍ය වර්වුට් ශිල්පාචා ප්‍රකාශ කළේ සක් සුරින් නැවත ලක් බිමට ලබා නොදෙන බවයි.\nඑම කරුණ එරට මාධ්‍ය ආයතනයක් වාර්තා කොට තිබුණා.\nපශු වෛද්‍යවරුන්ගේ අධීක්ෂණය යටතේ මේ වන විට සිටින මුතුරාජා හස්තියා ඇසේ සුද පැමිණීම,ඉදිරිපස පාදය නැමිය නොහැකි වීම, උකුල් ප්‍රදේශය තුවාල වලින් සහිත වීම වැනි පීඩා රාශියකින් පීඩා විඳිනවා.\nවාර්තාවෙන තොරතුරු අනුව මුතුරාජා නැවත දිවයිනට ලබා දීමට ඇති ඉඩ ප්‍රස්තාව ඉතා අල්ප බවයි සඳහන් වෙන්නේ.",
       "URL": "https://www.hirunews.lk/340126/මුතුරාජා-නැවත-ශ්‍රී-ලංකාවට-නොදෙන-බව-තායිලන්ත-රජය-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=211"
}