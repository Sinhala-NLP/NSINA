{
       "Source": "hirunews",
       "Timestamp": "Tuesday, 10 April 2018 - 17:06",
       "Headline": "තියුණු ආයුධයකින් පහරදී පුද්ගලයෙකු ඝාතනය කෙරේ",
       "News Content": "නිට්ටඹුව පනාවල ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nඅද (10) පෙරවරු 10 ට පමණ ඝාතනය සිදුව ඇති බවයි අප වාර්තාකරු සඳහන් කළේ.\nමියගොස් ඇත්තේ 41 හැවිරිදි දෙදරු පියෙක්.\nසැකකරු ඔහුගේ ඥාති පුත්‍රයෙක් බවටයි හෙළිවී ඇත්තේ.\nඔවුන් කාලයක සිට අමනාපයෙන් පසුවී ඇති අතර සැකකරු අද (10) දහවල් මියගිය පුද්ගලයාගේ නිවසට පැමිණ ඇත්තේ තවමත් තමා සමග අමනාපයෙන් පසුවන්නේ දැයි විමසීමටයි.\nතවදුරටත් අමනාපයක් නොමැති බවට පැවසීමෙන් පසු පසෙකට කැඳවා තියුණු ආයුධයකින් පහරදී ඇතැයි අනාවරණ වී තිබෙනවා.\nසැකකරු අවුරුදු 22 ක අයෙක් වන අතර ඔහු මියගිය පුද්ගලයාගේ වැඩිමහල් සොහොයුරාගේ පුත්‍රයා බව සඳහන්.\nසැකකරු අත්අඩංගුවට ගැනීම සඳහා අත්තනගල්ල පොලිසිය පරීක්ෂණ සිදු කරනවා.",
       "URL": "https://www.hirunews.lk/188103/තියුණු-ආයුධයකින්-පහරදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3996"
}