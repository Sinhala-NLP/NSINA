{
       "Source": "hirunews",
       "Timestamp": "Thursday, 16 June 2022 - 13:52",
       "Headline": "ඉන්දීය ණය යටතේ එන අන්තිම තෙල් නැවත් එයි (වීඩියෝ)",
       "News Content": "ඉන්දියන් ණය ආධාර යටතේ මෙරටට ලැබෙන අවසන් ඉන්ධන නෞකාව කොළඹ වරායට අද දහවල් ළඟා වී තිබෙනවා.\nඩිසල් මෙටි්‍රක් ටොන් 40,000ක් රැගෙන පැමිණි එම නෞකාවේ ගොඩබෑමේ කටයුතු සිදු කිරීමට දින තුනක් පමණ ගතවනු ඇති බවයි ඛනිජ තෙල් සංස්ථාවේ ප්‍රකාශයෙකු සඳහන් කළේ.\nමේ අතර, ලංකා ඛනිජ තෙල් සංස්ථාව දෛනිකව පාරිභෝගිකයන්ට බෙදා හැරීම සඳහා පිරවුම්හල්වලට නිකුත් කරන පෙට්‍රල්, ඩීසල්, භූමිතෙල් ඇතුලු සියලුම ඉන්ධන පිළිබඳ වාර්තාව\nwww.ceypetco.gov.lk\nයන සංස්ථා වෙබ් අඩවිය මෙන්ම, සංස්ථා ෆේස්බුක් පිටුව ඔස්සේ පළකිරීමට කටයුතුකර ඇති බව ලංකා ඛනිජ තෙල් නීතිගත සංස්ථාව නිවේදනය කළා.\nකෙසේ නමුත් කොළඹ අවට සහ දිවයිනේ නගර ගණනාවක ඉන්ධන ලබා ගැනීමේ අරමුණින් පෝලිම්වල ජනතාව දින ගණනාවක් පුරාවට රැඳී සිටිනවා.\nඒ අතර කොළඹ නගර කිහිපයක ජනතාව ඉන්ධන ඉල්ලා වීදි බැස තිබීම හේතුවෙන් දෙල්කඳ, ජුබිලිකනුව, යූනියන් පෙදෙස ආදී ප්‍රදේශවල මාර්ගවල රථවාහන ගමනාගමනයට බාධා එල්ල වී තිබුණා.",
       "URL": "https://www.hirunews.lk/307280/ඉන්දීය-ණය-යටතේ-එන-අන්තිම-තෙල්-නැවත්-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1091"
}