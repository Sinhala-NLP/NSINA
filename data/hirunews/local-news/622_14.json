{
       "Source": "hirunews",
       "Timestamp": "Thursday, 05 January 2023 - 7:06",
       "Headline": "ඡන්ද කල් දාන අරමුණෙන් එන හැම පෙස්සමකට ම මැදිහත් වෙනවා - ජාතික ජන බලවේගය",
       "News Content": "පළාත් පාලන ඡන්ද විමසීම වැළැක්වීමේ අරමුණෙන් ශ්‍රේෂ්ඨාධිකරණය ඉදිරිපත් කළ පෙස්සම්වලට මැදිහත්කරුවන් ලෙස ඉදිරිපත් වීමට ජාතික ජන බලවේගයේ නීතිඥ කණ්ඩායම තීරණය කර තිබෙනවා.\nපළාත් පාලන මැතිවරණය පැවැත්වීම අත්හිටුවීමේ නියෝගයක් ඉල්ලා ශ්‍රේෂ්ඨාධිකරණයට තවත් පෙත්සම් කිහිපයක් ඉදිරිපත් කිරීමට සූදානම් වන බව වාර්තා වී තිබෙන බව යි නීතිඥ සුනිල් වටගල පවසන්නේ.\nමැතිවරණ කොමිසම විසින් පළාත් පාලන මැතිවරණ දිනය ප්‍ර‍කාශයට පත් කිරීම දක්වා සැලකිය යුතු කාලපරිච්ඡේදයක් තුළ මේ මැතිවරණය සම්බන්ධයෙන් විශාල කුකුසක් නිර්මාණය කර තිබුණු බවත් ජාතික ජන බලවේගයේ නීතිඥයන් ලෙස මැතිවරණය දිනා ගැනීමට විශාල කාර්යභාරයක් මත දැක්වීමෙන් ඉදිරිපත් කළ බවත් සුනිල් වටගල අවධාරණය කරනවා.\nඡන්ද අයිතිය ජනතාවගේ මූලික අයිතියක් බව ආණ්ඩුක්‍රම ව්‍යවස්ථාවෙන් තහවුරු කර ඊට අමතර ව ශ්‍රේෂ්ඨාධිකරණයේ විනිශ්චිත නඩු කිහිපයකින් ඒ අයිතිය තහවුරු කර දී තිබෙන බව පවසන සුනිල් වටගල, ඡන්දය පැවැත්වීම වැළැක්වීමේ අර්ථයෙන් ඉදිරිපත් වන පෙස්සම්වලට මැදිහත්කරුවන් ලෙස ජාතික ජන බලවේගය කටයුතු කරන බවත් පවසනවා.",
       "URL": "https://www.hirunews.lk/324308/ඡන්ද-කල්-දාන-අරමුණෙන්-එන-හැම-පෙස්සමකට-ම-මැදිහත්-වෙනවා-ජාතික-ජන-බලවේගය",
       "Category": "Local News",
       "Parent URL": "https://www.hirunews.lk/local-news.php?pageID=622"
}