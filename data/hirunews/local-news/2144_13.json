{
       "Source": "hirunews",
       "Timestamp": "Tuesday, 16 February 2021 - 7:21",
       "Headline": "ඇස්ට්‍රා සෙනෙකා එන්නත ගැන ලෝක සෞඛ්‍ය සංවිධානයෙන් කොළ එළියක්",
       "News Content": "ලෝක සෞඛ්‍ය සංවිධානය ඔක්ෆ්ර්ඩ් ඇස්ට්‍රාසෙනෙකා එන්නත කොරෝනා වෛරසයට එරෙහි හදිසි භාවිත ලැයිස්තුවට එක් කර තිබෙනවා.\nඑහි අධ්‍යක්ෂ ජනරාල් ටෙඩ්‍රෝස් ඇඩනම් ගෙබ්‍රියේසස් සඳහන් කළේ සියලු රටවලට මෙම එන්නත ලබාදීමට නම් නිෂ්පාදන ක්‍රියාවලිය වේගවත් කළ යුතු බවයි.\nමේ අතර ඉන්දියාවේ පූනේහි සීරම් ආයතනයේ නිෂ්පාදනය කෙරෙන ඔක්ස්ෆර්ඩ් ඇස්ට්‍රාසෙනෙකා එන්නත් මාත්‍රා ලක්ෂ 05ක් කැනඩාවට ලබාදීමට ඉන්දියාව තීරණය කර තිබෙනවා.\nකැනඩා අග්‍රාමාත්‍ය ජස්ටින් ටෲඩෝගේ ඉල්ලීමක් අනුව ඉන්දීය අග්‍රාමාත්‍ය නරේන්ද්‍ර මෝදි ඒ සඳහා එකඟතාව පළකර ඇති බව සඳහන්.\nඒ අනුව පළමු එන්නත් මාත්‍රා තොගය මෙම මාසය තුළ නැව්ගත කිරීමට සැළසුම් කර ඇති බව සීරම් ආයතනයේ විධායක අධ්‍යක්ෂවරයා ප්‍රකාශ කර තිබෙනවා.\nඑමෙන්ම, බංග්ලාදේශය, නේපාලය, භූතානය සහ අසල්වැසි රටවල හමුදා බලඇණි වලට කොරෝනා එන්නත ලබාදීමට ද ඉන්දීය අග්‍රාමාත්‍යවරයා දැනටමත් පියවර ගෙන ඇති බවයි ඉන්දීය වාර්තා සඳහන් කළේ.",
       "URL": "https://www.hirunews.lk/262711/ඇස්ට්‍රා-සෙනෙකා-එන්නත-ගැන-ලෝක-සෞඛ්‍ය-සංවිධානයෙන්-කොළ-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=2144"
}