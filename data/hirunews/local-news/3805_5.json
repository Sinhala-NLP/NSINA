{
       "Source": "hirunews",
       "Timestamp": "Friday, 10 August 2018 - 15:10",
       "Headline": "ජනාධිපති හිටපු  කාර්ය මණ්ඩල ප්‍රධානියා සහ දැව සංස්ථා සභාපති යළි රිමාන්ඩ්",
       "News Content": "රුපියල් කෝටි දෙකක අල්ලසක් ලබා ගැනීමේදී අත්අඩංගුවට ගත් ජනාධිපති හිටපු කාර්ය මණ්ඩල ප්‍රධානී ආචාර්ය අයි.කේ. මහානාම සහ රාජ්‍ය දැව සංස්ථාවේ හිටපු සභාපති පී. දිසානායක මේ මස 21 වනදා දක්වා යලි රක්ෂිත බන්ධනාගාර ගත කෙරුණා.\nඒ, සැකකරුවන් කොළඹ ප්‍රධාන මහේස්ත්‍රාත් රංග දිසානායක හමුවට ඉදිරිපත් කිරීමෙන් අනතුරුවයි.\nඔවුන්ගේ ඇප ඉල්ලීම ද එදිනට සලකා බැලීමට නියමිතව තිබෙනවා.\nකන්තලේ සීනි සමාගමට අයත් කොටස් ඉන්දීය සමාගමකට ලබාදීම වෙනුවෙන් එම සමාගමෙන් රුපියල් කෝටි 54ක අල්ලස් මුදලක් ඉල්ලා ඉන් කොටසක් ලබා ගැනීමේදී අල්ලස් කොමිසම කොළඹ පිහිටි හෝටලයක රථ ගාලකදී මොවුන් අත්අඩංගුවට ගනු ලැබුවේ පසුගිය මැයි මස 03 වනදායි.",
       "URL": "https://www.hirunews.lk/197225/ජනාධිපති-හිටපු-කාර්ය-මණ්ඩල-ප්‍රධානියා-සහ-දැව-සංස්ථා-සභාපති-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3805"
}