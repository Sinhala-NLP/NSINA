{
       "Source": "hirunews",
       "Timestamp": "Wednesday, 17 January 2018 - 14:33",
       "Headline": "අල්ලස් ගත් ගුරුවරියක අත්අඩංගුවට",
       "News Content": "මහනුවර ප්‍රදේශයේ ප්‍රධාන පෙලේ විදුහලක පළමු වසරට සිසුවෙකු ඇතුළත් කර දෙන බව පවසා රුපියල් ලක්ෂයක මුදලක් අල්ලස් ලෙස ලබා ගත් එම පාසලේම ගුරුවරියක් කටුගස්තොට පොලීසිය අත්අඩංගුවට ගෙන තිබෙනවා.\nඅදාළ දරුවාගේ දෙමව්පියන් කළ පැමිණිල්ලකට අනුව ඇයව ඊයේ මෙලෙස අත්අඩංගුවට ගත් බවයි පොලීසිය සදහන් කළේ.\n2015 වසරේදී ඇය මෙම මුදල් ලබාගෙන ඇති අතර, දරුවා පාසලට ඇතුළත් කිරිමට නොහැකි වුවොත් එම මුදල් ආපසු ලබාදෙන බවට ද ප්‍රකාශ කර තිබෙනවා.\nඑහෙත්, ගුරුවරියගෙන් මුදල නොලැබුණු බවයි දරුවාගේ දෙමව්පියන් ගොනුකළ පැමිණිල්ලේ දැක්වෙන්නේ.",
       "URL": "https://www.hirunews.lk/181305/අල්ලස්-ගත්-ගුරුවරියක-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4121"
}