{
       "Source": "hirunews",
       "Timestamp": "Wednesday, 17 April 2019 - 6:43",
       "Headline": "මධූෂ් සමඟ අත්අඩංගුවට ගෙන පිටුවහල් කළ තවත් 06ක් දිවයිනට",
       "News Content": "සංවිධානාත්මක අපරාධ කල්ලි නායකයෙකු වන මාකදුරේ මධුෂ් සමඟ ඩුබායිහි අත්අඩංගුවේ පසුවූ තවත් සැකකරුවන් හයදෙනෙකු මෙරටට පිටුවහල් කිරීමෙන් අනතුරුව අපරාධ පරීක්ෂණ දෙපාර්තමේන්තුව භාරයට ගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ අද (17) අලුයම 4.45 ට පමණ ශ්‍රී ලංකන් ගුවන් සේවයට අයත් යානයකින් මෙම පිරිස දිවයිනට පැමිණි බවයි.\nපිරිස අතර නිලාන් රොමේෂ් සමරසිංහ නැමති මධුෂ්ගේ ඥාති සහෝදරයෙකු ද සිටිනවා.\nඅනෙක් පිරිස වන්නේ මොහොමඩ් රිසාන් මොහොමඩ් බදුර්දීන්, ගයාන් බුද්දිම පෙරේරා, මොහොමඩ් ජබීර්, සුරේෂ් වසන්ත රණසිංහ සහ සයිමන් හේවගේ යන අයයි.\nමීට පෙර මධුෂ් සමඟ අත්අඩංගුවේ පසුවූ 15 දෙනෙකු දිවයිනට පැමිණි අතර, අද (17) පැමිණි 06 දෙනා සමඟ එම පිරිස 21 දක්වා ඉහළ යනවා.",
       "URL": "https://www.hirunews.lk/214603/මධූෂ්-සමඟ-අත්අඩංගුවට-ගෙන-පිටුවහල්-කළ-තවත්-06ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3399"
}