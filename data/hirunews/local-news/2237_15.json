{
       "Source": "hirunews",
       "Timestamp": "Sunday, 03 January 2021 - 11:10",
       "Headline": "පූජ්‍ය ඌවතැන්නේ සුමන හිමියන්ට ජනපති සමාව (වීඩියෝ)",
       "News Content": "ජීවිතාන්තය දක්වා සිර දඬුවම් නියමව සිටින පූජ්‍ය ඌවතැන්නේ සුමන හිමියන්ට ජනාධිපති සමාව හිමිව තිබෙනවා.\n2010 ජනාධිපතිවරණ සමයේ පාර්ලිමේන්තු මන්ත්‍රී ෆීල්ඞ් මාර්ෂල් සරත් ෆොන්සේකාට සහය දැක්වූ උන්වහන්සේට කොළඹ මහාධිකරණය මගින් පසුගිය වසරේ ජූනි 1 වනදා ජීවිතාන්තය දක්වා මෙලෙස සිර දඬුවම් නියම කරනු ලැබුවේ ටී 56 වර්ගයේ ගිනි අවි සහ ජීව උණ්ඩ ළඟ තබාගැනීමේ චෝදනාවටයි.\nඋන්වහන්සේ වැඩ සිටි මාළිගාවත්ත - බෝධිරාජාරාම විහාරස්ථානයේ තිබී මෙම ගිනි අවි සොයාගැනුනු අතර, අත්බෝම්බ 50ක්, ජීව උණ්ඩ 210ක් පමණ ළඟ තබාගත් බවට උන්වහන්සේට චෝදනා එල්ලවූ නමුත් පසුව ඒවා ඉවත් කෙරුණා.",
       "URL": "https://www.hirunews.lk/258639/පූජ්‍ය-ඌවතැන්නේ-සුමන-හිමියන්ට-ජනපති-සමාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2237"
}