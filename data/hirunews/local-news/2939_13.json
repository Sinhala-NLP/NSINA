{
       "Source": "hirunews",
       "Timestamp": "Thursday, 23 January 2020 - 7:31",
       "Headline": "කහටගහ පතලේ උපවාසය තුන්වන දිනටත්",
       "News Content": "වැටුප් වැඩිකිරීම ඇතුලූ ඉල්ලීම් කිහිපයක් මුල් කරගනිමින් කුරුණෑගල - දොඩංගස්ලන්ද කහටගහ පතලේ සේවකයින් ආරම්භ කළ උපවාසය තුන් වන දිනටත් ක්‍රියාත්මකයි.\nසේවකයින් 60 දෙනෙකුට වැඩි පිරිසක් අඩි 1300 ක් පොළව අභ්‍යන්තරයේ සිට තවදුරටත් මෙලෙස උපවාසයේ නිරත වන අතර, ඔවුන්ගෙන් කිහිප දෙනෙකුට අද පෙරවරු 10ට සාකච්ඡාවක් සඳහා කම්කරු කාර්යාලයට පැමිණෙන ලෙස දන්වා තිබෙනවා.\nමොවුන්ගේ ගැටළු සම්බන්ධයෙන් කම්කරු නිලධාරීන් පිරිසක් සමඟ ඊයේ උදෑසන ද සාකච්ඡාවක් සිදුකළ ද එය විසඳුමකින් තොරව අවසන් වූ බවයි කහටගහ පතල් එකමුතුවේ නියෝජිත නිමල් වීරසූරිය කියා සිටියේ.",
       "URL": "https://www.hirunews.lk/232856/කහටගහ-පතලේ-උපවාසය-තුන්වන-දිනටත්",
       "Category": "Local News",
       "Parent URL": "https://www.hirunews.lk/local-news.php?pageID=2939"
}