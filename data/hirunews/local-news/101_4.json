{
       "Source": "hirunews",
       "Timestamp": "Sunday, 13 August 2023 - 18:51",
       "Headline": "facebook පෙම්වතුන් සොයා ගිය සිසුවියන් දෙදෙනා පොලිස් භාරයට",
       "News Content": "facebook හරහා හඳුනාගෙන සිටි තම පෙම්වතුන් හමුවීම සඳහා කුරුණෑගල නගරයට පැමිණ සිටි දහසය හැවිරිදි ලාබාල පාසල් සිසුවියන් දෙදෙනෙකු පොලිස් බාරයට ගත් බව කුරුණෑගල පොලිසිය පවසනවා.\nඅදාළ සිසුවියන් දෙදෙනා පාසල් යන බව පවසා නිවසින් පිටත්ව ඇති අතර පසුව පාසල් නිල ඇඳුම් මාරු කර කුරුණෑගලට පැමිණ ඇති බවයි මූලික විමර්ශනවල දී අනාවරණය වී ඇත්තේ.\nකුරුණෑගල පොලිස් නිලධාරීන් විසින් කුරුණෑගල වැව රවුමේ සිදු කළ සෝදිසියක දී මෙම සිසුවියන් දෙදෙනා ඔවුන්ගේ පෙම්වතුන් දෙදෙනා සමඟ සිට ඇති බවයි වාර්තා වන්නේ.\nඅදාළ සිසුවියන් දෙදෙනාගේ එක් අයෙක් ගල්ගමුව ප්‍රදේශයේ පදිංචිකාරියක් වන අතර අනෙක් සිසුවිය පොල්ගහවෙල ප්‍රදේශයේ පදිංචිකාරියක්.\nපෙම්වතුන් දෙදෙනා මොණරාගල හා හොරණ ප්‍රදේශයේ පදිංචිකරුවන් බවයි වර්තා වන්නේ.\nකෙසේ වෙතත් පොලිස් භාරයට ගත් ලාබාල පෙම්වතුන් දෙදෙනා පොලීසියට රැගෙන ගොස් දැඩි ලෙස අවවාද කර දෙමාපියන් වෙත භාර දී ඇති බවයි අප වාර්තාකරු සඳහන් කර සිටියේ.",
       "URL": "https://www.hirunews.lk/344703/facebook-පෙම්වතුන්-සොයා-ගිය-සිසුවියන්-දෙදෙනා-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=101"
}