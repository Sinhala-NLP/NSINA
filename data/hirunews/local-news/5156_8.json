{
       "Source": "hirunews",
       "Timestamp": "Tuesday, 23 February 2016 - 13:38",
       "Headline": "ඉන්දු - ලංකා ගිලන් රථ සේවාව ගැන වෘත්තීය සමිති සාකච්ඡාවක්",
       "News Content": "ඉන්දීය රජයේ මූල්‍යාධාරයෙන් ඉන්දීය සමාගමක් මගින් මෙරට ආරම්භ කිරීමට බලාපොරොත්තු වන ගිලන් රථ සේවාව පිළිබඳව වෛද්‍ය සහ හෙද සේවාවන්හි වෘත්තීය සමිති අද පස්වරුවේ විශේෂ සාකච්ඡාවක් පැවැත්වීමට නියමිතයි.\nඊට රජයේ වෛද්‍ය නිලධාරීන්ගේ සංගමය, හෙද සංගම්, රසායනාගාර ශිල්පීන්ගේ සංගමය මෙන්ම රජයේ ගිලන් රථ රියදුරන්ගේ සංගමය ද එක්වනු ඇති.\nඉන්දීය ගිලන් රථ සේවාව මගින් ඇති වන බලපෑම් පිළිබදව එහිදී සාකච්ඡා කරන බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය නලින්ද හේරත් ප්‍රකාශ කළා.\nමේ අතර, ඉන්දීය ගිලන් රථ සේවය පිළිබදව කිසිදු බියක් ඇති කර නොගත යුතු බව විදුලිබල රාජ්‍ය අමාත්‍ය අජිත් පී. පෙරේරා පවසනවා.\nරජයේ ප්‍රවෘත්ති දෙපාර්තමේන්තුවේ අද පැවැති මාධ්‍ය හමුවකට එක්වෙමින් ඔහු කියා සිටියේ මෙම ව්‍යාපෘතිය ඉන්දියාවෙන් ශ්‍රී ලංකාවට හිමිවන උපකාරයක් බවයි.\nමෙම ව්‍යාපෘතියට අනුව ඉන්දියාව ලබාදෙන්නේ තාක්ෂණික දැනුම පමණක් බවයි අමාත්‍යවරයා අවධාරණය කළේ.",
       "URL": "https://www.hirunews.lk/126972/ඉන්දු-ලංකා-ගිලන්-රථ-සේවාව-ගැන-වෘත්තීය-සමිති-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=5156"
}