{
       "Source": "hirunews",
       "Timestamp": "Friday, 31 March 2023 - 14:13",
       "Headline": "ස්ටීම් අධ්‍යාපනය අද සිට මෙරට අධ්‍යාපන පද්ධතියට",
       "News Content": "විද්‍යාව, තාක්ෂණය, ඉංජිනේරු විද්‍යාව, ගණිතය සහ කලා විෂයන් සහිත නව ස්ටීම් අධ්‍යාපන ක්‍රමවේදය අද මෙරට පාසල් අධ්‍යාපනයට හඳුන්වා දෙනු ලැබුවා.\nමෙහි සමාරම්භක උළෙල කොළඹ රාජකීය විද්‍යාලයේදී පැවැත්වුණේ අධ්‍යාපන අමාත්‍ය සුසිල් ප්‍රේමජයන්තගේ ප්‍රධානත්වයෙන්.\nමෙය, ලොව පුරා රටවල් 96 ක පමණ භාවිත වන සාර්ථක අධ්‍යාපන ක්‍රමවේදයක් බවයි එහිදී අමාත්‍ය සුසිල් ප්‍රේමජයන්ත කියා සිටියේ.\nඑමෙන්ම මෙම ක්‍රමවේදයේ දී විෂය ධාරාව අනුව කිසිදු දරුවෙකු පාසල් අධ්‍යාපනයෙන් අතරමගදී ඉවත් නොකෙරෙන බව අමාත්‍යවරයා තවදුරටත් සඳහන් කළා.",
       "URL": "https://www.hirunews.lk/331369/ස්ටීම්-අධ්‍යාපනය-අද-සිට-මෙරට-අධ්‍යාපන-පද්ධතියට",
       "Category": "Local News",
       "Parent URL": "https://www.hirunews.lk/local-news.php?pageID=443"
}