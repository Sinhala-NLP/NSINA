{
       "Source": "hirunews",
       "Timestamp": "Wednesday, 30 November 2016 - 19:33",
       "Headline": "ප්‍රවාහන සංගම් 10 ක් වර්ජනයෙන් ඉවත් වෙයි",
       "News Content": "හෙට මධ්‍යම රාත්‍රියේ සිට ක්‍රියාත්මක කිරීමට තිබූ වැඩ වර්ජනයෙන් ඉවත් වීමට ප්‍රවාහන සංගම් 10 ක් තීරණය කර තිබෙනවා.\nඒ, අද පස්වරුවේ ප්‍රවාහන අමාත්‍යවරයා සමග පැවැති විශේෂ සාකච්ඡාවකදී.\nකෙසේ වෙතත්, මෙම සාකච්ඡාව සඳහා බස් සංගම් නියෝජිතයන් සහභාගී වී සිටියේ නැහැ.\nප්‍රධාන රථවාහන වැරදි 7 ක් සඳහා දඩමුදල රුපියල් 25000 ක් දක්වා වැඩි කිරීම හා අවම දඩ මුදල රුපියල් 2500 කිරීමට විරෝධය පළ කරමින් ප්‍රවාහන\nකේෂ්ත්‍රයේ සංගම් කිහිපයක් හෙට මධ්‍යම රාත්‍රියේ සිට අඛණ්ඩ වර්ජනයකට සූදානම් වනවා.\nඑවන් පසුබිමකදී පාසල් වෑන් රථ, ත්‍රී රෝද රථ, කන්ටේනර් ඇතුළු ප්‍රවාහන සංගම් කිහිපයක නිලධාරීන් සහ ප්‍රවාහන අමාත්‍ය නිමල් සිරිපාලද සිල්වා මහතා\nඅතර අද පස්වරුවේ විශේෂ සාකච්ඡාවක් පැවැත්වුණා.\nකෙසේ වෙතත් මෙම සාකච්ඡාවට බස් සංගම් සහභාගී වී සිටියේ නැහැ.\nමේ අතර වර්ජනය සම්බන්ධයෙන් බස් සේවකයින් දැනුවත් කිරීම සදහා සමස්ථ ලංකා පෞද්ගලික බස් සමාගම් සම්මේලනය අද කඩුවෙල නගරයේදී\nවැඩසටහනක් සංවිධාන කර තිබුණා.\nකෙසේ වෙතත් ප්‍රවාහන අමාත්‍යාංශ මාධ්‍ය ඒකකය අද පස්වරුවේ නිවේදනය කලේ ඕනෑම වර්ජනයකට මුහුණ දීම සදහා ශ්‍රී ලංකා ගමනා ගමන මණ්ඩලය විශේෂ වැඩපිළිවෙලක් සකස් කර ඇති බවයි.\nඒ අනුව 5300 ක් වූ  ලංගම බස් රථ 6000 ක් දක්වා වැඩි කර ධාවනයේ යෙදවීමටත් ලංගම රියදුරු ල කොන්දොස්තර සහ කාර්මික යන කේෂ්ත්‍රයන්හි\nසේවකයින්ගේ නිවාඩු සතියක කාලයක් අවංලංගු කිරීමටත් පියවර ගෙන තිබෙනවා.\nඑමෙන්ම ආරක්ෂිත පියවරක් ලෙස එදින සියලු බස් රථ ගමනාන්තයේ ඇති පොලිස් ස්ථානවල නැවැත්වීමටද තීරණය කර තිබෙනවා.",
       "URL": "https://www.hirunews.lk/148690/ප්‍රවාහන-සංගම්-10-ක්-වර්ජනයෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4773"
}