{
       "Source": "hirunews",
       "Timestamp": "Saturday, 24 April 2021 - 19:33",
       "Headline": "ගෑස් ගැන රාජ්‍ය ආයතන 3 කින් පරීක්ෂණ (වීඩියෝ)",
       "News Content": "ලිට්රෝ සමාගම අලුතින් හදුන්වා දුන් ගෑස් සිලින්ඩරය මගින් තාප ධාරිතාවයේ වෙනස් වීමක් සිදුවී ඇත්ද සම්බන්ධයෙන් තාක්ෂණික පරීක්ෂණයක් සිදු කිරීමට රාජ්‍ය ආයතන තුනක් වෙත යොමු කර ඇති බව පාර්භෝගික ආරක්ෂණ රාජ්‍ය අමාත්‍ය ලසන්ත අලගියවන්න ප්‍රකාශ කළා.\nලිට්රෝ ගෑස් සමාගම ගෘහස්ථ පරිභෝජනය සඳහා නව මුහුණුවරකින් ගෑස් සිලින්ඩරයක් වෙළඳපොළට නිකුත් කිරීම සම්බන්ධයෙන් ගැටළුකාරී තත්වයක් මතුව ඇතැයි හිරු ප්‍රවෘත්ති ඔස්සේ අප අනාවරණය කළේ මීට පෙරයි.\nඒ අනුව කිලෝගෑම් 12 යි දශම 5 ක් ලෙස බර සඳහන් කරමින් නිකුත් කෙරුණු ගෘහස්ථ ගෑස් සිලින්ඩරය රුපියල් සියයක මිල අඩුකිරීමක් සමඟ ලීටර් 18ක් ලෙස සටහන් කරමින් පසුගියදා වෙළඳපොළට නිකුත් කෙරුණා.\nඑහෙත් එම සිලින්ඩරයේ බර කිලෝග්‍රෑම් 02 යි දශම 1 යි 7 ක් පමණ අඩු බවයි අනාවරණ වුණේ.",
       "URL": "https://www.hirunews.lk/269410/ගෑස්-ගැන-රාජ්‍ය-ආයතන-3-කින්-පරීක්ෂණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1998"
}