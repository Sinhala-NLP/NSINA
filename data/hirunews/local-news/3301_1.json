{
       "Source": "hirunews",
       "Timestamp": "Friday, 14 June 2019 - 16:22",
       "Headline": "මාලදිවයින් කථානායකවරයා දිවයිනට",
       "News Content": "මාලදිවයින හිටපු ජනාධිපති මෙන්ම එරට පාර්ලිමේන්තුවේ වර්තමාන කථානායකවරයා වන මොහොමඩ් නෂීඩ් අද (14) පෙරවරුවේ දිවයිනට පැමිණියා.\nඔහු සමඟ එරට පාර්ලිමේන්තුවේ නියෝජිතයින් 49 දෙනෙක් ශ්‍රී ලන්කන් ගුවන් සේවයට අයත් යූ.එල්. 102 දරණ ගුවන් යානයෙන් මෙරටට පැමිණි බවයි අප වාර්තාකරු පැවසුවේ.\nඔහු ඇතුළු දූත පිරිස දින තුනක් මෙරට රැඳී සිටීමට නියමිත අතර ශ්‍රී ලංකා රජයේ ආරාධනයක් මත මෙම පිරිස දිවයිනට පැමිණි බවයි අප වාර්තාකරු වැඩිදුරටත් පවසා සිටියේ.\nමෙම පිරිසට අමතරව මාලදිවයින් පාර්ලිමේන්තුවේ කාර්යමණ්ඩලයේ සහ තවත් නියෝජිතයින් පිරිසක් අද (14) පස්වරුවේ මෙරටට පැමිණීමට නියමිතයි.",
       "URL": "https://www.hirunews.lk/218397/මාලදිවයින්-කථානායකවරයා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3301"
}