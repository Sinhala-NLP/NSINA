{
       "Source": "hirunews",
       "Timestamp": "Monday, 20 November 2017 - 9:10",
       "Headline": "බාල වයස්කාර දැරියට තම සහෝදරයාගෙන් අතවර",
       "News Content": "දිවා කාලයේ කැලයේ ගත කරමින් රාත්‍රී කාලයට නිවසට පැමිණ තම 14 හැවිරිදි නැගණියට අතවර කරන බව කියන 21 හැවිරිදි වැඩිමහල් සොහොයුරා මේ 28 වැනිදා දක්වා රිමාන්ඩ් භාරයේ තබන ලෙසට මිනුවන්ගොඩ වැඩබලන මහේස්ත්‍රාත්වරයා නියෝග කර තිබෙනවා\nසැකකරු සමාජ රෝග සහ මානසික රෝග වෛද්‍යවරුන් වෙත යොමුකර එම වෛද්‍ය වාර්තා අධිකරණයට ඉදිරිපත් කරන ලෙසට නියෝග කළා.\nසිද්ධියට මුහුණදුන් දැරිය මීගමුව මහ රෝහලේ අධිකරණ වෛද්‍ය නිලධාරිවරයා වෙත ඉදිරි පත් කිරීමෙන් අනතුරුව දැරිය දිගු කාලයක සිට මෙලෙස දූෂණයට ලක්ව ඇති බව අනාවරණ වී තිබෙනවා.\nදැරිය කුඩා කාලයේම ඇයගේ මව පවුලෙන් වෙන්ව ගොස් ඇති බවත් දැරිය පියා ,මිත්තණිය සහ සීයා සමග හැදී වැඩී ඇති බවත් සඳහන්.\nඅදාළ සැකකාර සහෝදරයා දිවා කාලයේ කැලයේ කාලය ගතකරන බවට දිවුලපිටිය පොලිසිය අනාවරණ කරගෙන තිබෙනවා.",
       "URL": "https://www.hirunews.lk/176448/බාල-වයස්කාර-දැරියට-තම-සහෝදරයාගෙන්-අතවර",
       "Category": "Local News",
       "Parent URL": "https://www.hirunews.lk/local-news.php?pageID=4210"
}