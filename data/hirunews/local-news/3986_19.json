{
       "Source": "hirunews",
       "Timestamp": "Tuesday, 17 April 2018 - 18:43",
       "Headline": "දියේ ගිලීමෙන් පාසල් ධාවන ශූරියක් මරුට (ඡායාරූප)",
       "News Content": "ගලෙන්බිඳුනුවැව කිවුලේකඩ වැවේ දිය නෑමට ගිය පාසල් ධාවන ශූරියක් ඇතුලු දෙදෙනෙකු ජීවිතක්ෂයට පත්වී තිබෙනවා.\nඊයේ සවස ඥාතීන් පිරිසක් සමග වැවේ දිය නෑමට ගිය අවස්ථාවේ දී ඔවුන් දියේ ගිලී ඇති බවයි අප වාර්තාකරු කියාසිටියේ.\n5 දෙනෙකු දියනෑමට ගොස් ඇති අතර ඉන් 4 දෙනෙකු දියේ ගිලී තිබෙනවා.\nදෙදෙනෙකු බේරාගෙන ඇති අතර 18 හැවිරිදි ගැහැණු ළමයා සහ 28 හැවිරිදි තරුණයා දියේ ගිලී මියගොස් ඇති බවයි වාර්තා වන්නේ.\nමියගිය දැරිය පලුගොල්ලාගම මහා විද්‍යාලයේ ඉගෙනුම ලබන අතර මෙවර උසස් පෙළ විභාගයට පෙනී සිටීමට නියමිතව සිටි බව සඳහන්.\nඇය පාසල්, පළාත් මෙන්ම දිස්ත්‍රික් මට්ටමින් ධාවන තරගවල පදක්කම් රැසක් දිනාගෙන තිබෙනවා.\nඔවුන්ගේ මෘත ශරීර අනුරාධපුර සහ ගලෙන්බිඳුනුවැව රෝහල්වල තැන්පත් කර ඇති අතර පශ්චාත් මරණ පරීක්ෂණවලින් පසු ඥාතීන් වෙත භාරදීමට නියමිතයි.\nඡායාරූප - ගලෙන්බිඳුනුවැව චින්තක බාලසූරිය",
       "URL": "https://www.hirunews.lk/188611/දියේ-ගිලීමෙන්-පාසල්-ධාවන-ශූරියක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3986"
}