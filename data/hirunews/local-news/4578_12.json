{
       "Source": "hirunews",
       "Timestamp": "Tuesday, 04 April 2017 - 19:43",
       "Headline": "ඒකාබද්ධ විපක්ෂය ලක්ෂ විස්සක් අපේක්ෂාවෙන්",
       "News Content": "කොළඹ - ගාලූ මුවදොර පිටියේදී පැවැත්වීමට නියමිත ඒකාබද්ධ විපක්ෂයේ මැයි රැළියට ලක්ෂ විස්සක පමණ පිරිසක් සහභාගිවනු ඇතැයි තමා විශ්වාසය පළ කරන බව පාර්ලිමේන්තු මන්ත්‍රී බන්දුල ගුණවර්ධන කියා සිටියා.\nඒ, කොළඹ අද පැවති මාධ්‍ය හමුවකදී මාධ්‍යවේදින් නැගූ ප්‍රශ්ණවලට පිළිතුරු දෙමින්.\nමාධ්‍ය හමුවට එක්වූ ශ්‍රී ලංකා පොදුජන පෙරමුණේ සභාපති, හිටපු අමාත්‍ය මහාචාර්ය ජී.එල්. පීරිස් ඉදිරි වැඩවර්ජන පිළිබඳව  අදහස් පළ කරමින් කියා සිටියේ විදුලිබල සහ සෞඛ්‍ය ක්‍ෂේත්‍රවලට අදාළව ඉදිරියේදී වෘත්තිය සමිති ක්‍රියාමාර්ග දියත්වීමට නියමිත බවයි.\nඑම වෘත්තිය ක්‍රියාමාර්ග වැළැක්වීම සඳහා රජයට කිසිදු උනන්දුවක් නොමැති බවද ඔහු එහිදී තවදුරටත් සඳහන් කළා.",
       "URL": "https://www.hirunews.lk/158497/ඒකාබද්ධ-විපක්ෂය-ලක්ෂ-විස්සක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4578"
}