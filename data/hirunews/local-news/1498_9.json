{
       "Source": "hirunews",
       "Timestamp": "Monday, 13 December 2021 - 9:08",
       "Headline": "අයිස් මත්ද්‍රව්‍ය සමග පුද්ගලයෙකු රාගම දී අත්අඩංගුවට",
       "News Content": "අයිස් මත්ද්‍රව්‍ය ග්‍රෑම් 36 යි මිලිග්‍රෑම් 780 ක් සමග රාගම - ඇලපිටිවල ප්‍රදේශයේදී පුද්ගලයෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඊයේ (12) අත්අඩංගුවට ගත් 41 හැවිරිදි සැකකරු මීට පෙර මොණරාගල ප්‍රදේශයේ පදිංචිකරුවෙකු බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.\nඔහු ළඟ තිබී මත්ද්‍රව්‍ය ජාවාරමෙන් උපයා ගත් බවට සැක කෙරෙන රුපියල් හයලක්ෂ 39,000ක මුදලක්, ජංගම දුරකථන දෙකක් සහ ඩිජිටල් තරාදියක්ද පොලිස් විශේෂ කාර්ය බලකාය සිය භාරයට ගනු ලැබුවා.",
       "URL": "https://www.hirunews.lk/290840/අයිස්-මත්ද්‍රව්‍ය-සමග-පුද්ගලයෙකු-රාගම-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1498"
}