{
       "Source": "hirunews",
       "Timestamp": "Friday, 21 April 2017 - 13:12",
       "Headline": "පොළොන්නරුවේ වෛද්‍ය වර්ජනයෙන් රෝගීන්ට පීඩා",
       "News Content": "මැදිරිගිරිය සෞඛ්‍ය වෛද්‍ය නිලධාරි කාර්යාලයේ වෛද්‍යවරයෙකුගේ සේවා ස්ථාන මාරුවක් මුල් කර ගනිමින් පොළොන්නරුව දිස්ත්‍රික්කයේ වෛද්‍යවරුන් අද (21) සංකේත වැඩවර්ජනයක නිරත වනවා.\nරජයේ වෛද්‍ය නිලධාරින්ගේ සංගමය චෝදනා කරන්නේ පොළොන්නරුව දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂවරයාගේ ක්‍රියා කලාපය හේතුවෙන් මෙම පියවර ගැනීමට සිදුවූ බවයි.\nදිස්ත්‍රික්කය තුළ ක්‍රියාත්මක මෙම වර්ජනය හේතුවෙන් ප්‍රතිකාර ගැනීම සඳහා පැමිණි ජනතාව දැඩි අපහසුතාවයකට ලක්වුණා.\nඅප මේ සම්බන්ධයෙන් මැදිරිගිරිය ප්‍රාදේශීය සෞඛ්‍ය සේවා අධ්‍යක්ෂ වෛද්‍ය සරත් ජයසිංහගෙන් ද විමසීමක් කළා.\nඔහු කියා සිටියේ කිසිදු සාධාරණ හේතුවක් නොමැතිව මෙම වර්ජනය දියත් කරන බවයි.",
       "URL": "https://www.hirunews.lk/159659/පොළොන්නරුවේ-වෛද්‍ය-වර්ජනයෙන්-රෝගීන්ට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4553"
}