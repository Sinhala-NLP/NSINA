{
       "Source": "hirunews",
       "Timestamp": "Saturday, 24 April 2021 - 6:18",
       "Headline": "පළාත් කිහිපයකට අද පස්වරුවේත් වැසි",
       "News Content": "අද දිනයේ උදෑසන කාලයේදී බස්නාහිර පළාතේත් සබරගමුව සහ දකුණු  පළාත් වලට විටින් විට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑසේම වයඹ, මධ්‍යම, ඌව, උතුරු මැද, සහ නැගෙනහිර පළාත්වල තැනින් තැන සවස් කාලයේදී සවස 2න් පසු හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව වැඩිදුරටත් පවසනවා.\nබස්නාහිර සබරගමුව පළාත්වලත් ගාල්ල මාතර මහනුවර සහ නුවරඑළිය දිස්ත්‍රික්ක වලටත් ඇතැම් ස්ථානවලට මිලිමීටර් 100ක පමණ තද වැසි ද ඇතිවිය හැකි බවයි එම නිවේදනයේ වැඩිදුරටත් සඳහන් වන්නේ.\nගිගුරුම් සහිත වැසි සමඟ ඇතිවිය හැකි තාවකාලික තද සුළංවලින් සිදුවිය හැකි අනතුරු අවමකරාගැනීමට අවශ්‍ය පියවර ගන්නා ලෙසයි එම දෙපාර්තමේන්තුව ජනතාවගෙන් වැඩිදුරටත් ඉල්ලා සිටින්නේ.",
       "URL": "https://www.hirunews.lk/269337/පළාත්-කිහිපයකට-අද-පස්වරුවේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2000"
}