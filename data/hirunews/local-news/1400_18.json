{
       "Source": "hirunews",
       "Timestamp": "Tuesday, 25 January 2022 - 10:03",
       "Headline": "කෘෂි නිෂ්පාදන එකතු කිරීමට සහ අලෙවි කිරීමට බහුකාර්ය මධ්‍යස්ථාන 17 ක්",
       "News Content": "අමු තේ දළු සහ අනෙකුත් කෘෂි නිෂ්පාදන එකතු කිරීමේ සහ අලෙවි කිරීමේ බහු කාර්ය මධ්‍යස්ථාන 17ක් දිස්ත්‍රික්ක 6ක ඉදිකිරීමට වැවිලි අමාත්‍යාංශය සැලසුම් කර තිබෙනවා.\nරුපියල් මිලියන 68ක මුදලක් වෙන් කරමින් ගාල්ල, මාතර, රත්නපුර, බදුල්ල, මහනුවර සහ නුවරඑළිය දිස්ත්‍රික්කවල මෙම බහුකාර්ය මධ්‍යස්ථාන ඉදිකිරීමට නියමිත බවයි එම අමාත්‍යාංශය නිවේදනයක් නිකුත් කරමින් සඳහන් කළේ.\nමෙම මධ්‍යස්ථාන මගින් කුඩා තේ වතු හිමියන් 2500 කට සේවය සැලසෙන අතර, අමු තේ දළු එකතු කිරීමට අමතරව, කුරුඳු, ගම්මිරිස්, පුවක්, කිතුල් පැනි අනෙකුත් නිෂ්පාදන ද එක්රැස් කොට අලෙවි කිරීමට කටයුතු කරනු ඇති.",
       "URL": "https://www.hirunews.lk/295083/කෘෂි-නිෂ්පාදන-එකතු-කිරීමට-සහ-අලෙවි-කිරීමට-බහුකාර්ය-මධ්‍යස්ථාන-17-ක්",
       "Category": "Local News",
       "Parent URL": "https://www.hirunews.lk/local-news.php?pageID=1400"
}