{
       "Source": "hirunews",
       "Timestamp": "Monday, 22 March 2021 - 22:24",
       "Headline": "කන්තලේ චුන්නක්කාඩු රක්ෂිතයේ පදිංචි වූ  පුද්ගලයින් ඉවත් කෙරේ  (වීඩියෝ)",
       "News Content": "කන්තලේ - චුන්නක්කාඩු රක්ෂිතයේ පදිංචි වූ පුද්ගලයින් ඉවත් කිරීමට වනසංරක්ෂණ නිලධාරීන් හා පොලිසිය අද මැදිහත් වූ අවස්ථාවේ උණුසුම් තත්ත්වයක් ඇති වුණා.\nමීට මාස තුනකට පමණ පෙර පිරිසක් කන්තලේ චුන්නක්කාඩු රක්ෂිතයේ පදිංචි වූ අතර ඔවුන් පවසන්නේ ත්‍රස්තවාදී සමයට පෙර තමන් මෙම භූමියේ පදිංචිව සිටිබවයි.\nකෙසේ වෙතත් මේ සම්බන්ධයෙන් එම ජනතාව සහ නිලධාරීන් අතර අවස්ථා කිහිපයකදීම ගැටලු කාරී තත්ත්වයන් ඇති වුණා.\nඑවන් පසුබිමක ඊයේ දිනයේ විහාරගල විහාර භූමියට පැමිණි වන සංරක්ෂණ නිලධාරීන් අදාළ රකෂිත භූමියෙන් ඉවත්වන ලෙස ජනතාවට දැනුම් දුන්නා.\nඑම නිලධාරීන් අනතුරුව එහි ඉදිකර තිබූ තාවකාලික නිවාස කඩා ඉවත් කර තිබෙනවා.\nරක්ෂිත භූමියේ පදිංචි වූ පිරිස අද පෙරවරුවේ වාන්ඇල පොලිසියට මේ සම්බන්ධයෙන් පැමිණිල්ලක් ඉදිරිපත් කළා.\nකෙසේ වෙතත් අද පස්වරුවේ පැමිණි වන සංරක්ෂණ නිලධාරීන් සහ පොලිසිය අදාළ භූමියෙන් ඉවත් නොවූ පවුල් දෙකක් අත්අඩංගුවට ගැනීමට කටයුතු කළා.\nඅත්අඩංගුවට ගත් පිරිස කන්තලේ මහේස්ත්‍රාත් අධිකරණයට ඉදිරිපත් කිරීමෙන් පසු ඇප මත මුදා හැර ඇති අතර අපේල් 01 වැනිදා අධිකරණය හමුවේ පෙනී සිටින ලෙස දැනුම් දී තිබෙනවා.",
       "URL": "https://www.hirunews.lk/266206/කන්තලේ-චුන්නක්කාඩු-රක්ෂිතයේ-පදිංචි-වූ-පුද්ගලයින්-ඉවත්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2070"
}