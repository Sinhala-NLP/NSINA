{
       "Source": "hirunews",
       "Timestamp": "Tuesday, 08 June 2021 - 19:25",
       "Headline": "මෙරට ඇස්ට්‍රාසෙනෙකා එන්නත් ගැටලුවට ලෝක සෞඛ්‍ය සංවිධානයෙන් විසඳුමක්  (වීඩියෝ)",
       "News Content": "ස්පුට්නික් එන්නත් පළමු මාත්‍රාව ලබා දුන් සියළු දෙනාට එහි දෙවන මාත්‍රාව ද ලබා දෙන බව රාජ්‍ය අමාත්‍ය මහාචාර්ය චන්න ජයසුමන අද පාර්ලිමේන්තුවේදි ප්‍රකාශ කළා.\nඔහු කියා සිටියේ ලබන සති අන්තයේදි එය ආරම්භ කල හැකි බවයි.\nරුසියාවේ නිෂ්පාදිත ස්පුටිනික් එන්නත් මාත්‍රා 65,000 ලබන සිකුරාදා මෙරටට ලැබිමට නියමිතයි.\nඉන් මාත්‍රා 15,000 දෙවන එන්නත ලෙස ගොතටුව ප්‍රදේශයේහි පළමු මාත්‍රාව ගත් පුද්ගලයින්ට ලබාදීමට කටයුතු කරන බවයි රාජ්‍ය අමාත්‍ය චන්න ජයසුමන පාර්ලිමේන්තුවේදි වැඩිදුරටත් සඳහන් කළේ.\nඑසේම, සයිනොෆාම් එන්නතේ පළමු මාත්‍රාව ලබාගත් ජනතාවට එහි දෙවන මාත්‍රාව ලබාදීමේ කටයුතු අද ආරම්භ කෙරුණේ ජින්තුපිටිය සෞඛ්‍ය වෛද්‍ය නිලධාරී කාර්යාලයේදීයි.\nමේ අතර, ඕස්ට්‍රේලියාවේ මෙල්බන් නුවර කේන්ද්‍රකොට ගෙන ඇති වී තිබෙන නව කොරෝනා පොකුර ශ්‍රී ලංකාවේ සිට නැවත එහි ගිය පුද්ගලයෙකුගෙන් ආරම්භ වී ඇති බව අනාවරණ වී තිබෙනවා.\nහෝටල් නිරෝධායනයට ලක්ව සිටි ඔහුගෙන් ඉන්දියාවෙන් පළමුවෙන් සොයා ගැණුනු ඩෙල්ටා කොරෝනා ප්‍රභේදය පැතිරී ඇති බව ඕස්ට්‍රේලියානු බලධාරින් සනාථ කළා.\nමෙරට සුවය ලැබු තවත් කොරෝනා අසාදිතයින් 2214 දෙනෙකු අද සුවය ලැබිමත් සමඟ මෙරට සුවය ලැබු සමස්ත ආසාදිතයින් සංඛ්‍යාව එක් ලක්ෂ 78,259 ක් වනවා.",
       "URL": "https://www.hirunews.lk/273756/මෙරට-ඇස්ට්‍රාසෙනෙකා-එන්නත්-ගැටලුවට-ලෝක-සෞඛ්‍ය-සංවිධානයෙන්-විසඳුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1898"
}