{
       "Source": "hirunews",
       "Timestamp": "Wednesday, 19 April 2023 - 9:48",
       "Headline": "ළිඳක් තුළ පිරිමි මළ සිරුරක්",
       "News Content": "කොටබෝව ප්‍රදේශයේ ළිඳක් තුළ පිරිමි මළ සිරුරක් ඇති බවට 119 මධ්‍යස්ථානයෙන් ලද පණිවිඩයකට අනුව මැදගම පොලීසිය විසින් විමර්ශනයක් ආ‍රම්භ කොට තිබෙනවා.\nඑම මළ සිරුර ඊයේ(18) හමුවී ඇති අතර මරණකරු අලුත්තවල , කොටබෝව ප්‍රදේශයේ පදිංචි වයස අවුරුදු 55 ක පුද්ගලයෙකුගේ බවටයි හඳුනාගෙන තිබෙන්නේ.\nපසුගිය 15වන දින සිට මෙම පුද්ගලයා අතුරුදහන් බවට ඔහුගේ පුතා විසින් මැදගම පොලීසියට පැමිණිල්ලක් ද සිදු කර තිබෙනවා.\nමෘත ශරීරය පශ්චාත් මරණ පරීක්ෂණ සඳහා බදුල්ල මහ රෝහලේ මෘත ශරීරාගාරයේ තැන්පත්කර ඇති අතර මැදගම පොලීසිය විසින් වැඩිදුර විමර්ශන සිදුකරනු ලබයි.",
       "URL": "https://www.hirunews.lk/332893/ළිඳක්-තුළ-පිරිමි-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=405"
}