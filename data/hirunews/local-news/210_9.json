{
       "Source": "hirunews",
       "Timestamp": "Wednesday, 05 July 2023 - 22:03",
       "Headline": "රුහුණු කුමාරි දුම්රි‍යේ ගවයෙකු ගැටීමෙන් කාර්මික දෝෂයට ලක්වෙයි",
       "News Content": "බේරුවල හෙට්ටිමුල්ල ප්‍රදේශයේ එළ හරකෙක් ගැටීමෙන් මරදාන සිට මාතර බලා ගමන්ගත් රුහුණු කුමාරි දුම්රිය කාර්මික දෝෂයකට ලක්වී තිබෙනවා.\nපැය එකහමාරක් පමණ කාලයක් මුහුදුබඩ දුම්රිය මාර්ගයේ මරදාන සිට අලුත්ගම ගාල්ල මාතර බෙලිඅත්ත දක්වා ගමන්ගත් සියලුම දුම්රියයන් මෙලෙස ප්‍රමාද වූ බවයි අප වාර්තාකරු සඳහන් කර සිටියේ.\nකාර්මික දෝෂයට ලක් වූ රුහුණු කුමාරි දුම්රියට වෙනත් දුම්රිය එන්ජිමක් සවි කර ධාවනය කිරීමට කටයුතු කර තිබූ බවයි සඳහන් වෙන්නේ.\nගාල්ලේ සිට මරදාන දක්වා ගමන්ගත් දුම්රියද මාර්ග අවහිරතා හේතුවෙන් පැය එකහමාරක පමණ කාලයක් අලුත්ගම දුම්රිය ස්ථානයේ නවතා තැබීමට තිබු බව අලුත්ගම දුම්රිය ස්ථානය පවසන්නේ.",
       "URL": "https://www.hirunews.lk/340152/රුහුණු-කුමාරි-දුම්රි‍යේ-ගවයෙකු-ගැටීමෙන්-කාර්මික-දෝෂයට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=210"
}