{
       "Source": "hirunews",
       "Timestamp": "Tuesday, 22 August 2023 - 7:27",
       "Headline": "ගාල්ල බන්ධනාගාරයේ පැතිරෙන මෙනින්ගොකොකල් බැක්ටීරියාව මාරාන්තිකයි",
       "News Content": "ගාල්ල බන්ධනාගාරයේ කුෂ්ඨ රෝගයක් සමඟ උණ පැතිරීමේ අවදානමක් ඇති වී තිබෙනවා.\nකරාපිටිය ශික්ෂණ රෝහ‍ලේ වෛද්‍යවරුන් පවසන්නේ මෙය මෙනින්ගොකොකල් නමැති මාරාන්තික බැක්ටීරියාවක් හේතුවෙන් ඇතිවන්නක් බවයි.\nපසුගිය දින කිහිපය තුළ ගාල්ල බන්ධනාගාරයෙන් එවැනි රෝගීන් කිහිප දෙනකු වාර්තා වී ඇති අතර දැනට කරාපිටිය රෝහලට ඇතුළත් කළ මෙම රෝග ලක්ෂණ සහිත රැඳවියන් දෙදෙනකු ද මිය ගොස් තිබුණා.\nඊයේ (21) සවස් වන විට කරාපිටිය ශික්ෂණ රෝහලේ තවත් රෝගීන් දෙදෙනකු නේවාසිකව ප්‍රතිකාර ලබමින් සිටින බවයි වාර්තා වුණේ.\nඉන් එක් අයකු බන්ධනාගාරයෙන් නිදහස් වී දින කිහිපයකට පසු අදාළ රෝග ලක්ෂණ පෙන්වීම හේතුවෙන් රෝහල්ගත කළ බව එම රෝහලේ වෛද්‍යවරු පැවසුවා.\nවෛද්‍යවරු පවසන්නේ මෙනින්ගොකොකල් බැක්ටීරියාව දරුවන්ට වඩාත් හානිකර බවයි.\nඑමෙන්ම මත්ද්‍රව්‍ය භාවිත‍යට ගැනීමෙන් සෞඛ්‍ය තත්ත්වය දුර්වල වූ පුද්ගලයන්ට ද මෙය මාරාන්තික බවත් වෛද්‍යවරුන් පවසනවා.\nඊයේ ගාල්ල බන්ධනාගාරයේ රැඳවියන් දෙදෙනාගේ මරණයට හේතුව ද මෙම බැක්ටීරියාව බවට සැකකරන බැවින් වෛද්‍යවරුන් ඇතුළු සෞඛ්‍ය කාර්ය මණ්ඩලයට උපදෙස් දී ඇත්තේ එවැනි රෝග ලක්ෂණ ඇති රෝගීන් සමඟ කටයුතු කිරීමේදී මුඛ ආවරණ පැලඳ සිටින ලෙසයි.",
       "URL": "https://www.hirunews.lk/345643/ගාල්ල-බන්ධනාගාරයේ-පැතිරෙන-මෙනින්ගොකොකල්-බැක්ටීරියාව-මාරාන්තිකයි",
       "Category": "Local News",
       "Parent URL": "https://www.hirunews.lk/local-news.php?pageID=82"
}