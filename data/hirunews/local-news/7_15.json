{
       "Source": "hirunews",
       "Timestamp": "Tuesday, 26 September 2023 - 7:17",
       "Headline": "බයිසිකලෙන් කසිප්පු ඇද්ද කොස්තාපල් පොලිසියට මාට්ටු",
       "News Content": "කසිප්පු බෝතල් 21ක් යතුරු පැදියකින් ප්‍රවාහනය කරමින් සිටි පොලිස් කොස්තාපල්වරයෙකු ඔහුගේ රාජකාරි පිස්තෝලය සහ ජීව උණ්ඩ දහයක් අඩංගු මැංගසිනයක් ද සමඟ අත්අඩංගුවට ගෙන තිබෙනවා.\nඅත්අඩංගුවට ගන්නා අවස්ථාවේදී මෙම සැකකාර පොලිස් කොස්තාපල්වරයා බීමතින් සිටි බවයි අලව්ව පොලිසිය පවසන්නේ.\nඅත්අඩංගුවට ගත් සැකකාර පොලිස් කොස්තාපල්වරයා මහේස්ත්‍රාත්වරියකගේ ආරක්ෂාවට යොදවා සිටින වරකාපොල පොලීසියට අනුයුක්තව රාජකාරි කරන අයෙක්.\nපොල්ගහවෙල ප්‍රදේශයේ දී හමුවූ පුද්ගලයකු තමන්ට මෙම කසිප්පු තොගය වරකාපොලට රැගෙන ගොස් එහිදී හමුවන අයෙකුට භාර දෙන ලෙස කියා ලබාදුන් බව සැකකාර පොලිස් කොස්තාපල්වරයා පොලිස් ප්‍රශ්න කිරීම්වලදී හෙළි කර ඇතැයි ආරංචි මාර්ග සඳහන් කරනවා.",
       "URL": "https://www.hirunews.lk/349396/බයිසිකලෙන්-කසිප්පු-ඇද්ද-කොස්තාපල්-පොලිසියට-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=7"
}