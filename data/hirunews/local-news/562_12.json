{
       "Source": "hirunews",
       "Timestamp": "Thursday, 02 February 2023 - 15:57",
       "Headline": "පාකිස්ථානයේ සංශෝධිත ණය කළමනාකරණ සැලැස්ම IMF ප්‍රතික්ෂේප කරයි",
       "News Content": "පාකිස්ථානය විසින් ඉදිරිපත් කරන ලද සංශෝධිත ණය කළමනාකරණ සැලැස්ම ජාත්‍යන්තර මූල්‍ය අරමුදල විසින් ප්‍රතික්ෂේප කර තිබෙනවා.\nවිදෙස් වාර්තා සඳහන් කළේ ජාත්‍යන්තර මූල්‍ය අරමුදලේ පකිස්ථානය පිළිබඳ විශේෂඥ නිරීක්ෂකයන් විසින් අදාළ සැලසුම ප්‍රතික්ෂේප කර ඇති බවයි.\nවිදුලිබල ඒකකයක් සඳහා වන බදු පකිස්තාන රුපියල් 11ත්, 12යි ශත 50ත් අතර අගයකින් ඉහළ දමා මෙම මූල්‍ය වර්ෂයේ අතිරේක සහනාධාර රුපියල් බිලියන 335ක සීමාවේ රඳවාගන්නා ලෙස ජාත්‍යන්තර මූල්‍ය අරමුදල විසින් දැනුම් දී තිබුණා.\nකෙසේ වෙතත් පාකිස්ථානය ඉදිරිපත් කළ ණය කළමනාකරණ සැලැස්ම යථාර්ථවාදි නොවන බවයි ජාත්‍යන්තර මූල්‍ය අරමුදල දැනුම් දී ඇත්තේ.",
       "URL": "https://www.hirunews.lk/326506/පාකිස්ථානයේ-සංශෝධිත-ණය-කළමනාකරණ-සැලැස්ම-imf-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=562"
}