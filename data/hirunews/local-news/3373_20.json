{
       "Source": "hirunews",
       "Timestamp": "Wednesday, 01 May 2019 - 22:13",
       "Headline": "ජීවිත තර්ජන එල්ලවී ඇතැයි සරත් ෆොන්සේකා කියයි",
       "News Content": "රටේ ආරක්ෂක තනතුරකට විවිධ පුද්ගලයින් කරන යෝජනා හේතුවෙන් තමන්ට දැනටමත් ජීවිත තර්ජන එල්ලවී ඇති බව එක්සත් ජාතික පෙරමුණේ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පවසනවා.\nඔහු මේ අදහස් පළ කළේ අස්ගිරි පාර්ශ්වයේ මහනාහිමි බැහැ දැක ආශිර්වාද ලබා ගැනීමට අද මහනුවරට පැමිණි අවස්ථාවේදීයි.\nපාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා අස්ගිරි පාර්ශ්වයේ මහනායක අතිපුජ්‍ය වරකාගොඩ ශ්‍රී ඥානරතන මහා නාහිමියන් බැහැ දැක ආශිර්වාද ලබා ගත්තා.\nඅනතුරුව සරත් ෆොන්සේකා මහතා පැමිණියේ මල්වතු පාර්ශ්වයේ මහානායක අතිපුජ්‍ය තිබ්බටුවාවේ ශ්‍රී සුමංගල මහනාහිමියන් බැහැ දැක ආශිර්වාද ලබා ගැනීමටයි.\nඔහු මල්වතු පාර්ශ්වයේ අනුනායක පුජ්‍ය දිඹුල්කුඹුරේ විමලධම්ම හිමියන්ද බැහැදුටුවා.",
       "URL": "https://www.hirunews.lk/215570/ජීවිත-තර්ජන-එල්ලවී-ඇතැයි-සරත්-ෆොන්සේකා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3373"
}