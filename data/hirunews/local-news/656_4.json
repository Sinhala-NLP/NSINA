{
       "Source": "hirunews",
       "Timestamp": "Monday, 19 December 2022 - 19:22",
       "Headline": "අනුරපුරේ ගණිත ප්‍රශ්න පත්‍රයක් පිටවෙයි",
       "News Content": "දෙවන වාර පරීක්ෂණය සඳහා අනුරාධපු කලාප කාර්යාලයෙන් මුද්‍රණය කර පාසල් සඳහා නිකුත් කරනු ලැබූ 10 වන ශ්‍රේණියේ ගණිත ප්‍රශ්න පත්‍රය විභාගයට පෙර පිටවී ඇති බව ලංකා ගුරු සංගමය අනාවරණ කළා.\nඒ හේතුවෙන් අද දිනයේදී පැවැත්වීමට නියමිතව තිබූ ගණිය විෂය සඳහා නියමිත ප්‍රශ්න පත්‍රය ලබානොදීමට අධ්‍යාපන බලධාරීන් තීරණයකර තිබෙනවා.\nඒ පිළිබඳව ලංකා ගුරු සංගමයේ සභාපති ප්‍රියන්ත ප්‍රනාන්දු මෙලෙස අදහස් දක්වා සිටියා.\nමේ අතර ගල්ගමුව අධ්‍යාපන කලාපයේ ඇහැටුවැව බණ්ඩාරනායක ජාතික පාසලේ ශිෂ්‍යත්ව විභාග මධ්‍යස්ථානයේ සිසුන් පිරිසකට, ආසාධාරණයක් සිදු වූ බවට වාර්තාවූ සිද්ධිය සම්බන්ධයෙන් ප්‍රශ්න කිරීමට මහව කලාප අධ්‍යාපන අධ්‍යක්ෂවරයා ඇතුළු පිරිසක් විභාග දෙපාර්තමේන්තුවේ වෙත කැදවා තිබුණා.\nඑසේම විමර්ශනවලදී ඉදිරිපත් වන කරුණු අනුව ඉදිරි දින දෙක තුළදී විභාග දෙපාර්තමේන්තුවේ නිලධාරින් පිරිසක් ඇහැටුවැව බණ්ඩාරනායක ජාතික පාසලට යැවීමට නියමිතයි.\nසිද්ධිය පිළිබඳ ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ ද අද පැවති මාධ්‍ය හමුවකදී මෙම ගැටළුව පිළිබඳව අදහස් පළ කළා.\nකෙසේ වෙතත් විභාග කොමසාරිස් ජනරාල් එල්. එම්.ඩී. ධර්මසේන කියා සිටියේ මෙම ගැටළුව පිළිබඳ විමර්ශනයක් සිදුකරන බවයි.",
       "URL": "https://www.hirunews.lk/323069/අනුරපුරේ-ගණිත-ප්‍රශ්න-පත්‍රයක්-පිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=656"
}