{
       "Source": "hirunews",
       "Timestamp": "Wednesday, 16 March 2022 - 8:24",
       "Headline": "ඉඩම් ආඥා පනතට සංශෝධන දෙකක්",
       "News Content": "ඉඩම් සංවර්ධන ආඥා පනතට අදාළ රෙගුලාසි දෙකක් අනුමැතිය සඳහා පාර්ලිමේන්තුවට ඉදිරිපත් කිරීමට ඉඩම් කටයුතු පිළිබඳ අමාත්‍යාංශ උපදේශක කාරක සභාවේ එකඟතාව හිමි ව තිබෙනවා.\nඒ, ඉඩම් අමාත්‍ය එස්.එම්. චන්ද්‍රසේනගේ ප්‍රධානත්වයෙන් එම උපදේශක කාරක සභාව පාර්ලිමේන්තුවේ දී රැස්වූ අවස්ථාවේදි යි.\nඉඩම් සඳහා නිකුත් කරනු ලබන බලපත්‍ර හා දීමනා පත්‍රවලට අදාළ ව ඉඩම්වල අවම බෙදුම් සීමාවන් සංශෝධනය කිරීම සහ එම බලපත්‍ර හා දීමනා පත්‍ර නිකුත් කිරීමේ දී සැළකිල්ලට ගනු ලබන ආදායම් සීමාවන් සංශෝධනය කිරීම මෙම නව රෙගුලාසි සංශෝධන මගින් සිදු වන බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.",
       "URL": "https://www.hirunews.lk/299607/ඉඩම්-ආඥා-පනතට-සංශෝධන-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1290"
}