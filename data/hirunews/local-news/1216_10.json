{
       "Source": "hirunews",
       "Timestamp": "Friday, 22 April 2022 - 14:47",
       "Headline": "පහරදීමකට අදාළව අත්අඩංගුවට ගත් රාජ්‍ය ඇමති සනත් නිශාන්තගේ සොහොයුරා ලබන 28 තෙක් රිමාන්ඩ්",
       "News Content": "ප්‍රාදේශිය සභා මන්ත්‍රීවරුන් පිරිසක්ට පහරදී දේපල හානි සිදුකිරීම සම්බන්ධයෙන් අත්අඩංගුවට ගත් රාජ්‍ය අමාත්‍ය සනත් නිශාන්තගේ සොහොයුරා වන ආරච්චිකට්ටුව ප්‍රාදේශීය සභා මන්ත්‍රී ජගත් සමන්ත ලබන 28 වනදා දක්වා රක්ෂිත බන්ධනාගාර ගත කර තිබෙනවා.\nඔහු ඊයේ පස්වරුවේ ආරච්චිකට්ටුව - නගුලෙලිය ප්‍රදේශයේ සැඟව සිටියදී අත්අඩංගුවට ගෙන තිබූ අතර අද හලාවත මහේස්ත්‍රාත් අධිකරණය වෙත ඉදිරිපත් කරනු ලැබුවා.\nඅදාල පහරදීමෙන් පුද්ගලයින් 03 දෙනෙකු තුවාල ලැබූ අතර, ලොරි රථ දෙකකට, වෑන් රථයකට, යතුරුපැදි දෙකකට සහ ත්‍රීරෝද රථයකට හානි සිදුවී තිබුණා.\nසිද්ධියට අදාළ තවත් සැකකරුවන් දෙදෙනෙකු අත්අඩංගුවට ගැනීමට නියමිත බවයි ආරච්චිකට්ටුව පොලීසිය සඳහන් කළේ.",
       "URL": "https://www.hirunews.lk/302533/පහරදීමකට-අදාළව-අත්අඩංගුවට-ගත්-රාජ්‍ය-ඇමති-සනත්-නිශාන්තගේ-සොහොයුරා-ලබන-28-තෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1216"
}