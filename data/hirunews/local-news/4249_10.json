{
       "Source": "hirunews",
       "Timestamp": "Friday, 27 October 2017 - 20:27",
       "Headline": "කිරි අම්මාවරුන්ට මුවා වී මුදල් ගසා කෑම",
       "News Content": "හිරු සී.අයි.ඒ හරහා ඊයේ අප හෙළිකළේ \"උදාර මිත්‍රත්ව ජගත් සංවිධානය\" නම් ආයතනයක් අම්මාවරුනේ ජාතික වැඩසටහන 2017 නමින් කිරි අම්මාවරුන් සඳහා දානමය පිංකමක් මධ්‍යම පළාත කේන්ද්‍ර කරගනිමින් පැවැත්වීමට කටයුතු යොදා තිබූ අයුරුයි.\nගිනස් වාර්තාවක් සඳහා කිරි අම්මාවරුන් 5112 දෙනෙකු එකවර සම්බන්ධ කරගන්නා බව පවසමින් එහිදී එක් අයකුගෙන් ලියාපදිංචිය සඳහා රුපියල් 100 ක් අයකර තිබුණා.\nකෙසේ වෙතත්. මව්වරුන්ගෙන් මුදල් අය කිරීමට විරෝධය පලකළ මධ්‍යම පළාතේ ආණ්ඩුකාර නිලූකා ඒකනායක මහත්මිය අදාළ වැඩසටහනට අනුග්‍රහය දැක්වීමෙන් ඉවත්වුණා.\nපසුව අසත්‍ය ප්‍රචාර සැපයීම හා මුදල් එක්රැස් කිරීමේ චෝදනා මත අදාළ වැඩසටහනේ සංවිධායකවරයෙක් හා සේවිකාවක් මහනුවර පොලිසිය අත්අඩංගුවට ගෙන අධිකරණයට ඉදිරිපත් කිරීමෙන් පසු මේවන විට ඇප මත නිදහස් කර තිබෙනවා.\nඅධිකරණයෙන් ඇප ලබා පැමිණි සංවිධායකවරයා කලින් සංවිධානයෙන් ඉවත්වී මේවන විට Eden Bliss Initiative Corporation නම් ආයතනයකින් කිරිඅම්මාවරුන්ගේ දානය නව මුහුණුවරකින් ආරම්භ කළ බව පවසනවා.\nඑහෙත් ඔහු මේවන විටත් පෙන්වා සිටින්නේ මධ්‍යම පළාත් ආණ්ඩුකාරවරිය ප්‍රතික්ෂේප කළ මෙම වැඩසටහනේ ලිපි ලේඛනයි.\nඅදාළ වැඩසටහනට ජනාධිපතිවරයා සම්බන්ධ වන බවත් පවසන මොහු එය රූගත කිරීම අවස්ථාව ලබාදීමටනම් මුදල් ගෙවා අයදුම්පත් ඉදිරිපත් කරන ලෙස ඉල්ලා සිටින්නේ මෙලෙසින්.",
       "URL": "https://www.hirunews.lk/174624/කිරි-අම්මාවරුන්ට-මුවා-වී-මුදල්-ගසා-කෑම",
       "Category": "Local News",
       "Parent URL": "https://www.hirunews.lk/local-news.php?pageID=4249"
}