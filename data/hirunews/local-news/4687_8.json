{
       "Source": "hirunews",
       "Timestamp": "Sunday, 29 January 2017 - 14:36",
       "Headline": "අම්බලන්තොට වෙළඳසැලක ලක්ෂ 8 කට වැඩි මුදල් සහ භාණ්ඩ සොරකමක්",
       "News Content": "අම්බලන්තොට ලුනම ප්‍රදේශයේ වෙළඳ සැලක් බිඳ මුදල් සහ භාණ්ඩ සොරාගත් සැකකරුවන් අත්අඩංගුවට ගැනීමට පොලිසිය විමර්ශණ ආරම්භ කර තිබෙනවා.\nඊයේ රාත්‍රී 9.30 ත් අද උදෑසන 6 ත් අතර කාලයේදී මෙම වෙළඳසැල බිඳ 220,040 ක් පමණ වටිනා භාණ්ඩ සහ මුදල් රුපියල් 585,000 ක් සොරාගෙන ගොස් ඇති බවයි පොලිසිය සඳහන් කලේ.\nහිමිකරු අද උදෑසන වෙළඳසැල විවෘත කිරීමට යාමේදී එහි ඉදිරිපස දොරටු කඩා ඇති බව දැනගැනීමෙන් පසුව හුංගම පොලිසියට පැමිණිලි කර තිබෙනවා.\nමෙම සොරකමට සම්බන්ධ සැකකරුවන් අත්අඩංගුවට ගැනීම සඳහා හුංගම පොලිසිය විසින් ඇඟිලි සලකුණු ලබාගෙන ඇති අතර නිල සුනඛයන් යොදා විමර්ශණ සිදු කිරීමට නියමිතයි.",
       "URL": "https://www.hirunews.lk/153184/අම්බලන්තොට-වෙළඳසැලක-ලක්ෂ-8-කට-වැඩි-මුදල්-සහ-භාණ්ඩ-සොරකමක්",
       "Category": "Local News",
       "Parent URL": "https://www.hirunews.lk/local-news.php?pageID=4687"
}