{
       "Source": "hirunews",
       "Timestamp": "Thursday, 25 February 2016 - 7:25",
       "Headline": "රැඳවියන් පළා යාමේ සිද්ධියට බන්ධනාගාර නිලධාරීන් දෙදෙනෙකුගේ වැඩ තහනම්",
       "News Content": "කෑගල්ල මහේස්ත්‍රාත් අධිකරණයේදී බන්ධනාගාර නිලධාරින්ට පහරදී පැනගිය රැඳවියන් සිව්දෙනා සොයා තවදුරටත් මෙහෙයුම් ක්‍රියාත්මකයි.\nබන්ධනාගාර මාධ්‍ය ප්‍රකාශක තුෂාර උපුල්දෙණිය සඳහන් කළේ මෙම රැඳවියන් පැන යන අවස්ථාවේදී මොවුන් භාරව කටයුතු කළ බන්ධනාගාර නිලධාරීන් දෙදෙනෙකුගේ වැඩ තහනම් කර ඇති බවයි.\nරැඳවියන් පස්දෙනෙකු ඊයේ කෑගල්ල මහේස්ත්‍රාත් අධිකරණයට ගෙන එනු ලැබුවේ නඩු කටයුත්තක් සඳහායි.\nපසුව ඔවුන් එම අවස්ථාවේ රාජකාරියේ නිරතව සිටි බන්ධනාගාර නිලධාරින්ට පහරදී ඉන් පළාගියා. එක් රැඳවියෙකු අධිකරණ භූමියේදීම අත්අඩංගුවට ගැනුනු අතර, ඔහු කෑගල්ල - මොලගොඩ ප්‍රදේශයේ දේවාලයක් කොල්ලකෑමේ සිද්ධියක් සම්බන්ධයෙන් චෝදනා ලැබූ නොච්චියාගම ප්‍රදේශයේ පදිංචි යුද හමුදාවෙන් පලා ආ පුද්ගලයෙක්.",
       "URL": "https://www.hirunews.lk/127098/රැඳවියන්-පළා-යාමේ-සිද්ධියට-බන්ධනාගාර-නිලධාරීන්-දෙදෙනෙකුගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=5154"
}