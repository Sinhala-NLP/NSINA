{
       "Source": "hirunews",
       "Timestamp": "Sunday, 11 April 2021 - 16:03",
       "Headline": "නව වසරේ ඉන්ධන හිඟයක් ඇතිවීමේ අවදානමක්",
       "News Content": "නව වසරේ ඉන්ධන හිඟයක් ඇතිවීමේ අවදානමක් මතුව ඇති බව ශ්‍රී ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය පවසනවා.\nඔවුන් මීට හේතු ලෙස පෙන්වා දෙන්නේ සෑම වර්ෂයකම අප්‍රේල් මුල් සතියේ දී සිදු කෙරෙන මාර්තු මස ගෙවීම් මෙවර සිදු වී නොමැති බවයි.\nසාමාන්‍යයෙන් ප්‍රවාහන ටැංකි රථ හිමියන් වෙත මාර්තු මාසයේ ගෙවීම් අප්‍රේල් මස හත් වැනි දින හෝ 8 වැනි දිනට පෙර ගෙවීමට මීට පෙර පැවැති පරිපාලනය කටයුතු කර තිබුණා.\nනමුත් මෙවර මේ දක්වා එම ගෙවීම් කටයුතු සිදු නොකර නොකිරීම හේතුවෙන් තමන් මහත් අපහසුතාවට පත්ව ඇති බවයි ඔවුන් පෙන්වා දෙන්නේ.\nමේ හේතුවෙන් සේවකයින්ට වැටුප් ගෙවීම සහ උත්සව පාරිතෝෂික ගෙවීම බරපතළ අර්බුදයක් බවට පත්ව ඇති බවත් ඇතැම් විට සේවකයින් සේවයට වාර්තා කිරීම අඩු වීමෙන් නව අවුරුදු සමයේ තෙල් හිගයක් ඇති වීමේ අවදානමක් මතු විය හැකි බවත් ඔවුන් වැඩි දුරටත් පෙන්වා දෙනවා.",
       "URL": "https://www.hirunews.lk/268168/නව-වසරේ-ඉන්ධන-හිඟයක්-ඇතිවීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2026"
}