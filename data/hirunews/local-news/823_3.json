{
       "Source": "hirunews",
       "Timestamp": "Wednesday, 05 October 2022 - 19:19",
       "Headline": "මේ දුෂ්කර අවස්ථාවේ සියළු දෙනා එක්ව සරළව කඨීණ පිංකම් කරමු - පූජ්‍ය ඕමල්පේ සෝභිත හිමි",
       "News Content": "මේ දුෂ්කර අවස්ථාවේ පිංකම් කිරීමේදී හා ඒවා සංවිධානය කිරීමේදී බොහොම සරළව ඒවා සිදුකිරීමට කටයුතු කරන ලෙස පූජ්‍ය ඕමල්පේ සෝභිත හිමියන් ඉල්ලා සිටිනවා.\nඋන්වහන්සේ මේ බව පැවසුවේ ඊයේ (04) සවස සූරියවැව බෝධිරාජ විහාස්ථානයේ පැවති උත්සව අවස්ථාවකට සම්බන්ධවෙමින් මාධ්‍ය වෙත අදහස් දක්වමින්.\nමෙහිදී වැඩි දුරටත් අදහස් දැක්වූ සෝභිත හිමි...\nදාන මාන කටයුතු වලදි පවා වෑන්ජනයක් දෙකක් පමණක් එක්ක දානය දෙන්න සිමාවක් හදාගන්න.\nඅද රටේ පැන නැගී ඇති ආහාර අර්බුධය ඇතුළු උද්ධමනය පිළිබදව ලෝක සංවිධාන විසින්ම තේරුම් අරගෙන ඒ පිළීබදව පැහැදිළි කරලා තියෙනවා.\nලෝක ආහාර සංවිධානය බොහොම පැහැදිළිවම කියනවා රටේ ලක්ෂ 60ක් ජනතාවට කෑම තුන්වේල පිරිමහගන්න බෑ කියලා.\nඒ වාර්තාව මිට මාසයකට විතර කලින් තමයි ඉදිරිපත් කෙරුණේ.\nනමුත් අද තත්වය යටතේ බැළුවොත් ලක්ෂ 60ක් නෙමේ ලක්ෂ 120කවත් ජනතාවක් තුන් වේල කෑම සපයා ගන්න නොහැකි\nතත්වයට පත්වෙලා තියෙනවා.\nආහාර මිල අහස උසට යනකොට සාමාන්‍ය ජිවන තත්වය පවත්වාගෙන යන්න බැරිවෙනකොට ජනතාවට එන මූලිකම කාණය ප්‍රථිපලය වෙන්නේ මන්ද පෝෂණය.\nඅද වෙනකොට ඒ තත්වය උදා වෙලා තියෙනවා.\nනමුත් රටේ ජනතාවට කන්න නෑ කියන එක හෝ ජනතාව මන්දපෝෂණයට ගොදුරු වෙමින් තියෙනවා කියන එක රටේ දේශපාඥයින් තවමත් පිළිගන්න කැමති නෑ.\nඒකයි අවාසනාවට කරුණු වෙලා තියෙන්නේ.\nමේ රටේ දේශපාඥයින්ගේ ඇගවල් දිහා බැළුවම නම් මන්දපෝෂණයක් ජනතාවටත් ඇති බව පේන්නේ නෑ.\nදේශපාඥයින්ගේ ඇගවල් වලට නෙමේ ඔවුන්ගේ මොළවල් වලටයි මන්ද පෝෂණය හැදිලා තියෙන්නේ.\nදේශපාඥයින් දිහා වගේම ඒ අයගේ දරුවන් දිහා ඒ අයගේ ඥාති හිතමිත්‍රාදීන් දිහා බැළුවම නම් මේ රටේ මන්ද පෝෂණයක් පේන්න නැතිව ඇති.",
       "URL": "https://www.hirunews.lk/317118/මේ-දුෂ්කර-අවස්ථාවේ-සියළු-දෙනා-එක්ව-සරළව-කඨීණ-පිංකම්-කරමු-පූජ්‍ය-ඕමල්පේ-සෝභිත-හිමි",
       "Category": "Local News",
       "Parent URL": "https://www.hirunews.lk/local-news.php?pageID=823"
}