{
       "Source": "hirunews",
       "Timestamp": "Friday, 18 March 2022 - 19:17",
       "Headline": "සමාජවාදී තරුණ සංගමය කොළඹදී විරෝධතාවක  (වීඩියෝ)",
       "News Content": "රට තුළ පවතින අර්බුදකාරී තත්වයට එරෙහිව ආණ්ඩුවට විරෝධය පළ කරමින් ජනතා විමුක්ති පෙරමුණේ සමාජවාදී තරුණ සංගමය කොළඹ විරෝධතා පා ගමනක් සංවිධානය කර තිබුණා.\nඅද පෙරවරු 11 .30 පමණ මරදාන - ටෙක්නිකල් මංසන්ධියෙන් මෙම පාගමන ආරම්භ විමත් සමඟ කොටුව අවට රථවාහන තදබදයක් ද හට ගත්තා.\nවිරෝධතා පාගමන ජනාධිපති කාර්යාලය දක්වා ගමන් කිරිමෙන් පසු එහි පළමු දොරටුවෙන් කාර්යාල පරිශ්‍රය තුළට විරෝධතාකරුවන් පැමිණීමට උත්සාහ කිරීමත් සමඟ තරමක උණුසුම් තත්ත්වයක් හට ගත්තා.\nපසුව ඔවුන් ජනාධිපති කාර්යාලය ඉදිරිපිට බිම වාඩ් වි සටන් පාඨ කියමින් විරෝධතාවයේ නිරත වුණා.\nවිරෝධතාකරුවන් රැගෙන ආ සංදේශයක් භාර ගැනිමට කිසිදු නිළධාරියෙකු නොපැමිණීම හේතුවෙන් අදාළ සංදේශයට එම ස්ථානයේදී ගිනි තැබිමට විරෝධතාකරුවන් කටයුතු කළා.\nපැයකට ආසන්න කාලයක් සටන් පාඨ කියමින් ජනාධිපති කාර්යාල පරිශ්‍රයේ විරෝධතාවයේ නිරත වු පිරිස එම ස්ථානයෙන් පිටව ගිය බවයි හිරු වාර්තාකරු සඳහන් කළේ.",
       "URL": "https://www.hirunews.lk/299798/සමාජවාදී-තරුණ-සංගමය-කොළඹදී-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1285"
}