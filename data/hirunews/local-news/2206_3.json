{
       "Source": "hirunews",
       "Timestamp": "Sunday, 17 January 2021 - 19:57",
       "Headline": "විදෙස්ගත බිරිඳ ගෙන්වා දෙන ලෙස ඉල්ලමින් පුද්ගලයෙකු අඩි 200ක් උස කුළුණකට නගී",
       "News Content": "විදේශගතව සිටින තම බිරිඳ මෙරටට ගෙන්වා දෙන ලෙස ඉල්ලමින් පැය 24ක කාලයක් ගම්පහ - උඩුගම්පොළ ප්‍රදේශයේ අඩි 200ක් පමණ උසැති දුරකථන සන්නිවේදන කුළුණක නැගී පුද්ගලයෙකු ආරම්භ කළ උපවාසය අද (17) දහවල් අවසන් කෙරුණා.\nමීගමුව - පිටිපන ප්‍රදේශයේ පදිංචි එම පුද්ගලයා සඳහන් කළේ ජෝර්දානයේ රැකියාවේ නිරත තම බිරිඳ දැනට මාස 09ක සිට එරට සිරකදවුරක රදවා සිටින බවයි.\nකෙසේ වෙතත්, උපවාසයේ නිරත වූ ඔහු ප්‍රදේශවාසීන්, පොලීසිය සහ මාධ්‍යවේදීන්ගේ මැදිහත්වීම මත සංචාරක අමාත්‍ය ප්‍රසන්න රණතුංගට මෙම ගැටළුව සම්බන්ධයෙන් දැනුම් දෙන බවට ලබාදුන් පොරොන්දුව මත එය අත්හරිනු ලැබූ බවයි අප වාර්තාකරු කියා සිටියේ.",
       "URL": "https://www.hirunews.lk/259961/විදෙස්ගත-බිරිඳ-ගෙන්වා-දෙන-ලෙස-ඉල්ලමින්-පුද්ගලයෙකු-අඩි-200ක්-උස-කුළුණකට-නගී",
       "Category": "Local News",
       "Parent URL": "https://www.hirunews.lk/local-news.php?pageID=2206"
}