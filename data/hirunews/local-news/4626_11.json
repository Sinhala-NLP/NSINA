{
       "Source": "hirunews",
       "Timestamp": "Tuesday, 07 March 2017 - 20:07",
       "Headline": "මිතුරාට වීඩියෝ කරන්න කියා අවසන් ගමන් ගිය තරුණයා",
       "News Content": "අමිතිරිගල එළුවන්දෙණිය ප්‍රදේශයේදී අධික වේගයෙන් යතුරුපැදියක් ධාවනය කල තරුණයෙකු බස් රථයක ගැටීමෙන් එම ස්ථානයේදීම ජිවිතක්ෂයට පත්වූ පුවතක් ඊයේ දිනයේදී අප ඔබට ගෙන ආවා.\nඑම අවස්ථාව ඔහුගේ මිතුරා ඒ ආසන්නයේ සිට පටිගත කර තිබුණේ මෙලෙසින්.\nමෙලෙස ජිවිතක්ෂයට පත්වුණේ යක්කල ඉඹුල්ගොඩ ප්‍රදේශයේ පදිංචි ළහිරු ෂෙහාන් නැමති වයස අවුරුදු 19ක තරුණයෙක්.\nඑළුවන්දෙනිය නඩුවත්ත ප්‍රදේශයේදී ඊයේ දිනයේ ළහිරු යතුරුපැදිය අධික වේගයෙන් ධාවනය කරමින් සිටියදී පාසල් ළමුන් ප්‍රවාහනය කළ බස් රථයක ගැටීමෙන් ජිවිතක්ෂයට පත්වුණා.\nලහිරු යතුරුපැදිය ධාවනය කරන ආකාරය ඔහු තම මිතුරාට පටිගත කරන ලෙසට ඉල්ලා තිබුණා.\nයක්කල අනුර මහා විද්‍යාලයේ ආදි ශිෂ්‍යෙයකු වන ළහිරුගේ දේහය අද පස්වරුවේ යක්කල ඉඹුල්ගොඩ පිහිටි ඔහුගේ නිවසට රැගෙන ඒමට නියමිතව තිබුණා.",
       "URL": "https://www.hirunews.lk/156316/මිතුරාට-වීඩියෝ-කරන්න-කියා-අවසන්-ගමන්-ගිය-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=4626"
}