{
       "Source": "hirunews",
       "Timestamp": "Wednesday, 18 May 2022 - 7:58",
       "Headline": "ශ්‍රී ලංකාවට එවන තමිල්නාඩු ආධාර අද නැව්ගත කෙරේ",
       "News Content": "ශ්‍රී ලංකාව මුහුණදෙන ආර්ථික අර්බුදය හමුවේ තමිල්නාඩුවෙන් ලබාදෙන ආධාර අද නැව්ගත කිරීමට නියමිත බව ඉන්දීය මාධ්‍ය වාර්තා කළා.\nඒ අනුව ඉන්දීය රුපියල් කෝටි අසූවක පමණ භාණ්ඩ ශ්‍රී ලංකාව බලා පිටත් කිරීමට නියමිතයි.\nඑහිදී සහල් ටොන් 40,000 ක්, කිරිපිටි ටොන් 500 ක් මෙන්ම ඖෂධ තොගයක්ද ශ්‍රී ලංකාවට එවන බවයි අදාළ මාධ්‍ය වාර්තාවල වැඩිදුරටත් දැක්වුණේ.\nතමිල්නාඩු මන්ත්‍රීවරුන් පසුගියදා ශ්‍රී ලංකාවේ පීඩාවට පත් ජනතාව වෙනුවෙන් තම වැටුප පරිත්‍යාග කරන බවද ප්‍රකාශ කළ අතර, එම පරිත්‍යාගවලට අමතරවයි තමිල්නාඩුවෙන් මෙම ආධාර තොගය හිමිවන්නේ.",
       "URL": "https://www.hirunews.lk/304619/ශ්‍රී-ලංකාවට-එවන-තමිල්නාඩු-ආධාර-අද-නැව්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1162"
}