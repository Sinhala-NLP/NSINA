{
       "Source": "hirunews",
       "Timestamp": "Wednesday, 22 March 2023 - 6:53",
       "Headline": "ඇෆ්ගනිස්ථානය, පකිස්ථානය සහ උතුරු ඉන්දියාවේ ප්‍රබල භූ කම්පනයක්",
       "News Content": "උතුරු ඇෆ්ගනිස්ථානයේ හින්දුකුෂ් කඳුකරයේ රික්ටර් මාපකයේ ඒකක 6.5ක ප්‍රබලත්වයෙන් යුත් භූ කම්පනයක් සිදුව තිබෙනවා.\nවිදෙස් වාර්තා සඳහන් කළේ මෙම භූ කම්පනය අසල්වැසි ඉන්දියාවට සහ පාකිස්ථානයට ද දැනී ඇති බවයි.\nසිද්ධියෙන් පාකිස්තානයේ දෙදෙනෙකු මියගොස් තවත් 06 දෙනෙකු තුවාල ලැබුවා.\nවිදෙස් වාර්තා සඳහන් කළේ ඇෆ්ගනිස්ථානයේ ෆයිසාබාද් සිට කිලෝමීටර් 133ක් ගිනිකොණ දිගින් මෙම භූ කම්පනය සිදුව ඇති බවයි.\nකාබුල් අගනුවරට මෙන්ම පාකිස්ථානයේ ඉස්ලාමාබාද්, ලාහෝර් නගරවලට සහ ඉන්දීයාවේ කාශ්මීරයට, නවදිල්ලියට ද මෙම කම්පනය දැනී තිබෙනවා.\nඇෆ්ගනිස්ථානය යනු නිරන්තරයෙන් භූ කම්පන සිදුවන රටක්.\nවිශේෂයෙන් යුරේෂියානු සහ ඉන්දියානු භූ තැටි ආසන්නයේ පිහිටි හින්දුකුෂ් කඳුවැටියේ භූ කම්පන සිදුවීම් වැඩියෙන් වාර්තා වන බවයි විදෙස් වාර්තා සඳහන් කළේ.",
       "URL": "https://www.hirunews.lk/330589/ඇෆ්ගනිස්ථානය-පකිස්ථානය-සහ-උතුරු-ඉන්දියාවේ-ප්‍රබල-භූ-කම්පනයක්",
       "Category": "Local News",
       "Parent URL": "https://www.hirunews.lk/local-news.php?pageID=461"
}