{
       "Source": "hirunews",
       "Timestamp": "Thursday, 22 July 2021 - 7:43",
       "Headline": "ගුරු - විදුහල්පතිවරු අද කොළඹට",
       "News Content": "ඔන්ලයින් ඉගැන්වීමේ කටයුතුවලින් ඉවත් වී වර්ජනයේ නිරත ගුරු හා විදුහල්පතිවරුන් අද කොළඹ දී උද්ඝෝෂණයක් සංවිධාන කර තිබෙනවා.\nලංකා ගුරු සංගමයේ ප්‍රධාන ලේකම් ජෝශෆ් ස්ටාලින් සඳහන් කළේ දිවයින පුරා සිටින ගුරු - විදුහල්පතිවරුන් මෙම විරෝධතාව සඳහා සහභාගිවීමට නියමිත බවයි.\nඋදෑසන 10ට කොටුව දුම්රියපොළ අසළ සිට විරෝධතා පා ගමනකින් ජනාධිපති කාර්යාලය වෙත යාමට ඔවුන් සැලසුම් කර තිබෙනවා.\nඅද සිදුකරන මෙම විරෝධතාවයේදී ගුරු - විදුහල්පතිවරුන්ගේ වැටුප් විෂමතා ඉවත් කිරීම ඇතුළු ඉල්ලීම්වලට ආණ්ඩුවේ නිළ ප්‍රතිචාරය බලාපොරොත්තු වන බවයි ලංකා ගුරු සංගමයේ ප්‍රධාන ලේකම්වරයා සඳහන් කළේ.\nගුරුවරුන් ඔන්ලයින් ඉගැන්වීම් කටයුතුවලින් අද ඉවත්ව සිටින්නේ  11 වන දිනටයි.",
       "URL": "https://www.hirunews.lk/277657/ගුරු-විදුහල්පතිවරු-අද-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=1804"
}