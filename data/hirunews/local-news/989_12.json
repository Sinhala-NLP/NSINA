{
       "Source": "hirunews",
       "Timestamp": "Wednesday, 27 July 2022 - 11:31",
       "Headline": "යල කන්නයේ වී මෙට්‍රික් ටොන් ලක්ෂයක් මිල දී ගැනීමට පියවර",
       "News Content": "මෙවර යල කන්නයේ වී අස්වැන්නෙන් මෙටි්‍රක් ටොන් ලක්ෂයක් මිල දී ගැනීමට වී අලෙවි මණ්ඩලය සැලසුම් කර තිබෙනවා.\nඒ සඳහා රුපියල් මිලියන 10,500ක් වැය කිරීමට යෝජිත අතර ඊට අමාත්‍ය මණ්ඩලයේ අනුමැතිය ද ලබා ගැනීමට නියමිත යි.\nවී කිලෝවක් සඳහා මිල තීරණය කිරීමේ දී ගොවීන්ට හෙක්ටයාර එකකට වී වගාව සඳහා වැය වන මුදල කොපමණදැයි සොයා බැලීමෙන් පසු වී කිලෝවක මිල තීරණය කරන ලෙසට අමාත්‍යවරයා ගොවිජන සේවා කොමසාරිස් ජනරාල්වරයාට උපදෙස් ලබා දී ඇති බව කෘෂිකර්ම අමාත්‍යාංශය සඳහන් කළා.",
       "URL": "https://www.hirunews.lk/311075/යල-කන්නයේ-වී-මෙට්‍රික්-ටොන්-ලක්ෂයක්-මිල-දී-ගැනීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=989"
}