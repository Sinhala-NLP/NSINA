{
       "Source": "hirunews",
       "Timestamp": "Wednesday, 18 May 2022 - 8:06",
       "Headline": "ගෑස් බෙදාහැරීම ඇරඹේ",
       "News Content": "අද සිට ගෑස් බෙදාහැරීමේ කටයුතු යළි ආරම්භ කරන බව ලිට්‍රෝ සමාගම පවසනවා.\nඑහි සභාපති විජිත හේරත් කියා සිටියේ ඒ අනුව දෛනිකව ගෑස් සිලින්ඩර 80,000 ක් බැගින් බෙදාහැරීමට සැලසුම් කර ඇති බවයි.\nමේ වනවිට ගෑස් ලබා ගැනීම සඳහා ඩොලර් මිලියන 07 ක මුදලක් ගෙවා ඇති අතර ඒ අනුව මෙරටට ළඟා වී තිබූ නෞකාවකින් ගෑස් මෙටි්‍රක් ටොන් 2,800 ක් ගොඩබෑමේ කටයුතු ඊයේ රාත්‍රියේ ආරම්භ කෙරුණා.\nලිට්‍රෝ සමාගම සඳහන් කළේ ගෑස් මෙටි්‍රක් ටොන් 3,500 ක් රැගත් තවත් නෞකාවක් හෙට මෙරටට ළඟා වීමට නියමිත බවයි.\nඒ අනුව මෙම නෞකා වලින් ලබා ගන්නා ගෑස් දින 05 ක් සඳහා ප්‍රමාණවත් වනු ඇති බව ලිට්‍රෝ සමාගම ප්‍රකාශ කළා.\nඑම සමාගම ජනතාවගෙන් ඉල්ලා සිටින්නේ පවතින තත්වය හමුවේ සිලින්ඩර 1 බැගින් පමණක් ලබා ගන්නා ලෙසයි.",
       "URL": "https://www.hirunews.lk/304623/ගෑස්-බෙදාහැරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1162"
}