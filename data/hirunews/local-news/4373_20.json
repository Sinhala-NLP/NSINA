{
       "Source": "hirunews",
       "Timestamp": "Sunday, 13 August 2017 - 11:55",
       "Headline": "වනඅලි ප්‍රහාරයකින් නවගත්තේගම පුද්ගලයෙකු ජීවිතක්ෂයට",
       "News Content": "නවගත්තේගම - ගල්ගමුව ප්‍රධාන මාර්ගයේ 18 කණුව අසලදී දියනෑමට ගොස් නැවත නිවස වෙත පැමිණෙමින් සිටි යුවලකට වනඅලි ප්‍රහාරයක් එල්ල වී ඇති අතර එහිදී සැමියා එම ස්ථානයේදීම ජීවිතක්ෂයට පත්වී තිබෙනවා.\nසිකුරාදා සන්ධ්‍යාවේ මෙලෙස වනඅලි ප්‍රහාරයකින් මියගොස් ඇත්තේ නවගත්තේගම පදිංචි 62 හැවිරිදි පුද්ගලයෙක්.\nමේ දිනවල පවතින උග්‍ර ජල හිගය නිසා වනාන්තරවල සිටින වනඅලි රංචු ජලය සොයා ගම්මාන වෙත පැමිණීම හේතුවෙන් මෙලෙස අලි මිනිස් ගැටුම උත්සන්න වී ඇති බවයි ප්‍රදේශවාසීන් පෙන්වා දෙන්නේ.",
       "URL": "https://www.hirunews.lk/168315/වනඅලි-ප්‍රහාරයකින්-නවගත්තේගම-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4373"
}