{
       "Source": "hirunews",
       "Timestamp": "Friday, 07 January 2022 - 9:19",
       "Headline": "ගෝලීය ආහාර මිල 2021 දී වසර 10කින් ඉහළම අගයට",
       "News Content": "පසුගිය 2021 වසරේ දී ගෝලීය ආහාර මිල ගණන් පෙර වසරට සාපේක්ෂ ව 28%කින් ඉහළ ගොස් ඇති බව එක්සත් ජාතීන්ගේ ආහාර හා කෘෂිකර්ම සංවිධානය පවසනවා.\nඑහි ආහාර මිල දර්ශකයේ සාමාන්‍යය 2021 වසරේ දී 125.7ක් ලෙස සටහන් වූ අතර, එය දශකයකින් වාර්තා වූ ඉහළම අගය යි.\nසියලු ආහාර වර්ගවල මිල ගණන් පසුගිය වසරේ දී ඉහළ ගිය අතර, එළවළු තෙල් මිල 66%කින් ඉහළ ගියේ මෙතෙක් පැවති ඉහළ ම අගය සළකුණු කරමින්.\nධාන්‍ය මිල ගණන්ද 27%කින් ඉහළ ගොස් ඇති අතර, ඉරිඟු මිල 44.1%කින් ඉහළ ගොස් තිබෙනවා.\nතිරිඟු මිල 31.3%කින් ඉහළ ගොස් ඇති බවයි ලෝක ආහාර හා සෞඛ්‍ය සංවිධානය සඳහන් කළේ.\nමීට අමතර ව මස් වර්ගවල මිල ගණන් සාමාන්‍යයක් ලෙස 12.7%කින් ද කිරි නිෂ්පාදන මිල ගණන් 16.9%කින් ද ඉහළ ගොස් තිබෙනවා.",
       "URL": "https://www.hirunews.lk/293258/ගෝලීය-ආහාර-මිල-2021-දී-වසර-10කින්-ඉහළම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=1443"
}