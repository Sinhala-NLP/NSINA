{
       "Source": "hirunews",
       "Timestamp": "Tuesday, 17 August 2021 - 19:00",
       "Headline": "යුද හමුදාවේ ජංගම එන්නත්කරණය අදත්",
       "News Content": "ශ්‍රී ලංකා යුද හමුදාව විසින් ක්‍රියාත්මක කරන කොරෝනා මර්දන එන්නත් කිරීමේ ජංගම ක්‍රියාවලිය අදත් කොළඹ සහ ගම්පහ ප්‍රදේශ ඉලක්ක කර ගනිමින් සිදු කෙරුණා.\nමෙහිදී ලියාපදිංචි වීමකින් පසුව වයෝවෘද්ධ පුද්ගලයන් සිටින නිවෙස් හෝ වැඩිහිටි නිවාස වෙතටම ගොස් කොරෝනා මර්ධන එන්නත් මාත්‍රා ලබාදීම සිදු කෙරෙනවා.\nමෙම වැඩපිළිවෙල කොළඹ සහ ගම්පහ දිස්ත්‍රික්ක මුල් කරගෙන නියමු ව්‍යාපෘතියක් ලෙස ආරම්භ කෙරුණු අතර එය දිවයින පුරා ක්‍රියාත්මක කිරීමටයි මේවන විට ශ්‍රී ලංකා යුද හමුදාව සහ සෞඛ්‍ය අංශවල අවදානය යොමුවී ඇත්තේ.\nමෙම එන්නත්කරණ ක්‍රියාවලියට ඍජු දායකත්වය සපයන්නේ ශ්‍රී ලංකා යුද හමුදා වෛද්‍ය බලකායේ නිලධාරීන් සහ භට පිරිස් එකතුවයි.",
       "URL": "https://www.hirunews.lk/279954/යුද-හමුදාවේ-ජංගම-එන්නත්කරණය-අදත්",
       "Category": "Local News",
       "Parent URL": "https://www.hirunews.lk/local-news.php?pageID=1747"
}