{
       "Source": "hirunews",
       "Timestamp": "Friday, 12 February 2016 - 11:07",
       "Headline": "අම්බලන්ගොඩ ඝාතන සිද්ධියක සැකකරුවෙකු අත්අඩංගුවට",
       "News Content": "පුද්ගල ඝාතනයකට සම්බන්ධ සැකකරුවෙකු අම්බලන්ගොඩ පොලිසිය විසින් ඊයේ රාත්‍රියේ අත්අඩංගුවට ගෙන තිබෙනවා.\nපොලිසිය සදහන් කළේ පසුගිය ජනවාරි 10 වනදා අම්බලන්ගොඩ - මාදම්පේ ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධිය සම්බන්ධයෙන් සැක පිට මොහු අත්අඩංගුවට ගත් බවයි.\nඅත්අඩංගුවට ගත් සැකකරු ළග තිබී විදේශීය රටක නිෂ්පාදිත මයික්‍රෝ වර්ගයේ පිස්තෝලයක් ද පොලිස් භාරයට ගෙන තිබෙනවා.\nමෙලෙස අත්අඩංගුවට ගෙන ඇත්තේ 35 හැවිරිදි වසන්ත ද සොයිසා නොහොත් වසා නමැති පුද්ගලයෙකු බවයි පොලිසිය වැඩිදුරටත් සදහන් කළේ.\nඔහු අද බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/126056/අම්බලන්ගොඩ-ඝාතන-සිද්ධියක-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5172"
}