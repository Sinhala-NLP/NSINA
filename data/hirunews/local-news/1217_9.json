{
       "Source": "hirunews",
       "Timestamp": "Friday, 22 April 2022 - 6:28",
       "Headline": "නිවාස මංකොල්ල කෑ 6 ක් අල්ලයි",
       "News Content": "මුලතිව්,පුදුකුඩිඉරිප්පු ප්‍රදේශයේ ස්ථාන කිහිපයක නිවාස මංකොල්ලකෑම් සිදුකළ කණ්ඩායමක සාමාජිකයින් හය දෙනෙකු ඊයේ (21) පුදුකුඩිඉරිප්පු පොලිසිය විසින් අත්අඩංගුවට ගෙන තිබෙනවා.\nපොලිසිය පැවසූවේ නිවාසවල භාණ්ඩ සොරාගැනීම් සම්බන්ධයෙන් ලද පැමිණිලි මත සිදුකළ විමර්ශනයක දී අදාළ කණ්ඩායම අත්අඩංගුවට ගත් බවයි.\nසැකකරුවන් සතුව තිබී කඩුවක් හා සොරාගන්නා ලද රන් භාණ්ඩවලින් කොටසක් ද අත්අඩංගුවට ගත් බවද පොලිසිය සඳහන් කළා.\nසැකකරුවන් පුදුකුඩිරිඉරිප්පු,කොම්බාවිල්,දේවිපුරම් හා විශ්වමඩු ප්‍රදේශයන්හි නිවාස රැසක් මංකොල්ල කා මෙලෙස රන් භාණ්ඩ හා තවත් භාණ්ඩ රැසක් කොල්ලකා ඇති බවට පොලිසිය විසින් අනාවරණය කරගෙන තිබෙනවා.\nඅත්අඩංගුවට ගත් සැකකරුවන් මුලංකාවිල් හා සෙල්වපුරම් ප්‍රදේශයන්හි පදිංචි වයස අවුරුදු 20 ත් 30 ත් අතර වයස්වල පසුවන පිරිසක් බවයි පොලිසිය පවසන්නේ.\nඅත්අඩගුවට ගත් සැකකරුවන් මුලතිව් මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් පුදුකුඩිඉරිප්පු පොලිසිය වැඩිදුර පරීක්ෂණ මෙහෙයවනු ලබනවා.",
       "URL": "https://www.hirunews.lk/302490/නිවාස-මංකොල්ල-කෑ-6-ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1217"
}