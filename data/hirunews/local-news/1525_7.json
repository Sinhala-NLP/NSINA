{
       "Source": "hirunews",
       "Timestamp": "Wednesday, 01 December 2021 - 13:22",
       "Headline": "අප්‍රිකාවෙන් හමුවීමට පෙර ඔමික්‍රොන්, යුරෝපයේ තිබූ බවට තොරතුරු (වීඩියෝ)",
       "News Content": "ඔමික්‍රොන් කොවිඩ් ප්‍රභේදය ආසාදිතයින් හමු වූ රටවල් සංඛ්‍යාව මේ වන විට 20 දක්වා ඉහළ ගොස් තිබෙනවා.\nමේ අතර, නෙදර්ලන්ත වෛද්‍ය විශේෂඥයින් පිරිසක් අනාවරණ කළේ, මෙම වෛරස් ප්‍රභේදය දකුණු අප්‍රිකාවෙන් වාර්තා වීමට පෙර යුරෝපයේ තිබූ බවයි.\nලොව පුරා ඔමික්‍රොන් ප්‍රභේද සහිත ආසාදිතයින් 169 දෙනෙකු මේ වනවිට හඳුනාගෙන තිබෙනවා.\nමේ අතර, මෙම ප්‍රභේදය ගැන සෙවීමට වඩා වැදගත් වන්නේ සෞඛ්‍ය පුරුදු අනුගමනය මඟින් රෝග ව්‍යාප්තිය අවම කරගැනීම බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළා.\nඒ, කොළඹ අද පැවති මාධ්‍ය හමුවකට එක්වෙමින්.\nමේ අතර, වව්නියාව - පුදුකුඩුඉරිප්පු ගණදෙවි කෝවිලේ ප්‍රධාන කුරුක්කල් එස්.කන්දසාමි කොරෝනා ආසාදනය වීමෙන් අද මියගොස් තිබෙනවා.",
       "URL": "https://www.hirunews.lk/289709/අප්‍රිකාවෙන්-හමුවීමට-පෙර-ඔමික්‍රොන්-යුරෝපයේ-තිබූ-බවට-තොරතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1525"
}