{
       "Source": "hirunews",
       "Timestamp": "Wednesday, 05 October 2016 - 18:15",
       "Headline": "වැට් ගැන අදත් සංවාද",
       "News Content": "වැට් බදු සංශෝධන පනත් කෙටුම්පතට අදාළ ගැසට් නිවේදනය නිකුත් කළ දිනය සම්බන්ධයෙන් ඒකාබද්ධ විපක්ෂයට ගැටලූ පවතින්නේ නම් අධිකරණයට යන ලෙස කතානායක කරූ ජයසූරිය අද පාර්ලිමේන්තුවේදී ප්‍රකාශ කළා.\nමුදල් රාජ්‍ය අමාත්‍ය ලක්ෂ්මන් යාපා අබේවර්ධන අමාත්‍යාංශ ප්‍රකාශයක් සිදුකිරීමත් සමඟ මේ සම්බන්ධයෙන් සංවාදයක් ඇති වූ අතර, ඊට සභානායක අමාත්‍ය ලක්ෂ්මන් කිරිඇල්ල, අමාත්‍ය එස්.බී. දිසානායක මෙන්ම පාර්ලිමේන්තු මන්ත්‍රීවරුන් වන බන්දුල ගුණවර්ධන, දිනේෂ් ගුණවර්ධන සහ විමල් වීරවංශද මැදිහත් වුණා.\nමෙහිදී රජයේ මුද්‍රණයාලධිපතිවරයා සහ නීතිපතිවරයා වැට් බදු සංශෝධන පනත් කෙටුම්පතට අදාළ ගැසට් නිවේදනය නිකුත් කිරීම සම්බන්ධයෙන් යොමුකරන ලද ලිපි දෙකක් මුදල් රාජ්‍ය අමාත්‍යවරයා පාර්ලිමේන්තුවට ඉදිරිපත් කරනු ලැබුවා.",
       "URL": "https://www.hirunews.lk/144523/වැට්-ගැන-අදත්-සංවාද",
       "Category": "Local News",
       "Parent URL": "https://www.hirunews.lk/local-news.php?pageID=4850"
}