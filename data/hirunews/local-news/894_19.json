{
       "Source": "hirunews",
       "Timestamp": "Saturday, 03 September 2022 - 10:17",
       "Headline": "දූරකථන හා රූපවාහිනී බිල් ගාස්තු සංශෝධනයට සැරසෙයි",
       "News Content": "ශ්‍රී ලංකා විදුලි සංදේශ නියාමන කොමිෂන් සභාව දුරකතන සේවා සැපයුම්කරුවන්ට ගාස්තු ඉහළ නැංවීම සඳහා අවසර ලබා දී තිබෙනවා.\nඒ අනුව ස්ථාවර දුරකතන, ජංගම දුරකතන සහ චන්ද්‍රිකා රූපවාහිනි සේවා සඳහා වන ගාස්තු ඉහළ නැංවීමටයි අවසර ලබා දී ඇත්තේ.\nඩොලරයේ අගය දිගින් දිගටම වැඩිවීමේ ප්‍රතිඵලයක් ලෙස මෙහෙයුම් පිරිවැය තවදුරටත් ඉහළ යාම හේතුවෙන් අනිද්දා (05) සිට ක්‍රියාත්මක වන පරිදි සේවා ගාස්තු ඉහළ නැංවීමට සිදුව ඇති බවයි මෙරට ප්‍රධාන දුරකථන සේවා සැපයුම්කරුවන් සඳහන් කළේ.\nඒ අනුව ශ්‍රී ලංකා විදුලි සංදේශ නියාමන කොමිෂන් සභාවේ අනුමැතියට යටත්ව ජංගම දුරකථන, ස්ථාවර දුරකථන, අන්තර්ජාල පහසුකම් සඳහා වන ගාස්තු සියයට විස්සකින් ඉහළ නැංවෙනු ඇති.\nසියලුම චන්ද්‍රිකා රූපවාහිනී සේවා වන ගාස්තු ද මෙහෙයුම් පිරිවැය ඉහළ යාම සැළකිල්ලට ගෙන සියයට 25 කින් ඉහළ දැමීමටයි පියවර ගෙන ඇත්තේ.\nඑසේම සියලුම විදුලි සංදේශ සේවාවන් සහ චන්ද්‍රිකා රූපවාහිනී සේවා සඳහා වන ගාස්තුද වැට් බදු ඉහළ නැංවීමත් සමඟ සියයට 12 සිට සියයට 15 දක්වා ඉහළ නංවා ඇති බවයි මෙරට ප්‍රධාන දුරකථන සේවා සැපයුම්කරුවන් සඳහන් කළේ.\nගාස්තු සංශෝධනය සම්බන්ධයෙන් වන සම්පූර්ණ නිවේදනය මෙතැනින්....",
       "URL": "https://www.hirunews.lk/314426/දූරකථන-හා-රූපවාහිනී-බිල්-ගාස්තු-සංශෝධනයට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=894"
}