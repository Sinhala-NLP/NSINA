{
       "Source": "hirunews",
       "Timestamp": "Sunday, 03 January 2021 - 17:41",
       "Headline": "දකුණු අප්‍රිකානු වේගපන්දුව හමුවේ ශ්‍රී ලංකා පළමු ඉනිම දියවී යයි",
       "News Content": "ශ්‍රී ලංකාව සහ දකුණු අප්‍රිකාව අතර අද ආරම්භ වූ දෙවන ටෙස්ට් තරඟයේ ශ්‍රී ලංකා පළමු ඉනිම ලකුණු 157කට සීමා වුණා.\nතරඟය ජොහැනස්බර්ග් හිදී ආරම්භ වූ අතර කාසිය වාසිය දිනා ගැනීමෙන් අනතුරුව ශ්‍රී ලංකා නායකයා තීරණය කළේ පළමුව පන්දුවට පහර දීමටයි.\nඒ අනුව ශ්‍රී ලංකා පිල වෙනුවෙන් කුසල් ජනිත් ලකුණු 60ක් රැස්කළ අතර වනිදු හසරංග සහ දුෂ්මන්ත චමීර පිළිවෙලින් ලකුණු 29ක් සහ 22ක් බැගින් රැස් කළා.\nඅනෙකුත් කිසිඳු පිතිකරුවෙකුට ලකුණු 20 සීමාවට පැමිණීමට දකුණු අප්‍රිකානු වේග පන්දු යවන්නන් ඉඩ ලබා දුන්නේ නැහැ.\nපන්දු යැවීමේදී ඇන්රිච් නෝර්ට්ජේ ලකුණු 56කට කඩුලු 06ක් බිඳ දැමු අතර වියාන් මෝල්ඩර් ශ්‍රී ලංකා පළමු ඉනිමේ කඩුලු 03ක් බිද දැමුවා.",
       "URL": "https://www.hirunews.lk/258675/දකුණු-අප්‍රිකානු-වේගපන්දුව-හමුවේ-ශ්‍රී-ලංකා-පළමු-ඉනිම-දියවී-යයි",
       "Category": "Local News",
       "Parent URL": "https://www.hirunews.lk/local-news.php?pageID=2236"
}