{
       "Source": "hirunews",
       "Timestamp": "Friday, 07 April 2017 - 14:58",
       "Headline": "මාධ්‍යවේදී උපාලි තෙන්නකෝන්ට පහරදීම සම්බන්ධයෙන් අත්අඩංගුවේ සිටි හමුදා සාමාජිකයන් 06දෙනාට ඇප",
       "News Content": "මාධ්‍යවේදී උපාලි තෙන්නකෝන්ට පහරදීම සම්බන්ධයෙන් අත්අඩංගුවේ සිටි යුධ හමුදා මේජර්වරයා ඇතුළු බුද්ධි අංශ සාමාජිකයන් 05දෙනා අද ඇප මත මුදාහැරියා.\nඒ අනුව අධිකරණය නියෝග කළේ එක් අයෙකුට රුපියල් දසදහස බැගින් වූ මුදල් ඇපයක් සහ රුපියල් පනස්දහස බැගින් වූ ශරීර ඇප දෙකක් මත මුදා හැරීමටයි.\nකෙසේ වෙතත් මාධ්‍යවේදී උපාලි තෙන්නකෝන් හට පහරදීම චෝදනාව සම්බන්ධයෙන් මොවුන් මුදා හරිනු ලැබුවද, මාධ්‍යවේදී නාමල් පෙරේරාට පහරදීමේ චෝදනාව සම්බන්ධයෙන් මොවුන් ලබන 12 වන දින කොළඹ අළුත් කඩේ අධිකරණය හමුවට හදුනාගැනීමේ පෙරට්ටුවක් සදහා ඉදිරිපත් කරන ලෙස ගම්පහ මහේස්ත්‍රාත් අධිකරණය නියෝග කළා.",
       "URL": "https://www.hirunews.lk/158709/මාධ්‍යවේදී-උපාලි-තෙන්නකෝන්ට-පහරදීම-සම්බන්ධයෙන්-අත්අඩංගුවේ-සිටි-හමුදා-සාමාජිකයන්-06දෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4574"
}