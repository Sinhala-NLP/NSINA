{
       "Source": "hirunews",
       "Timestamp": "Sunday, 03 April 2022 - 20:47",
       "Headline": "හදිසි කැබිනට් රැස්වීමක් මේ මොහොතේ  (වීඩියෝ)",
       "News Content": "මේ මොහොතේ හදිසියෙ කැඳවූ කැබිනට් රැස්වීමක් පැවැත්වෙන බව ආණ්ඩුවේ අභ්‍යන්තර ආරංචි මාර්ග සඳහන් කරනවා .\nමෙම කැබිනට් මණ්ඩල රැස්වීමේ දී ආණ්ඩුවේ ඉදිරි ක්‍රියාමාර්ග සම්බන්ධයෙන් සාකච්ඡා කිරීමට නියමිත අතර බොහෝ විට ප්‍රබල අමාත්‍යවරයකු හෝ දෙදෙනෙකු සිය තනතුරුවලින් ඉල්ලා අස්වීමේ අස්වීමේ සූදානම කුත් ඇති බවටයි තොරතුරු වාර්තා වන්නේ.\nඇතැම් විට මුදල් අමාත්‍ය බැසිල් රාජපක්ෂ මෙම කැබිනට් රැස්වීමෙන් අනතුරුව සිය තනතුරෙන් ඉල්ලා අස් වනු ඇති බවටත් ඔහු සැක පළ කළා.\nඑමෙන්ම මෙම කැබිනට් රැස්වීමේදී අද පැවැත්වීමට නියමිතව තිබුණු ජනතා උද්ඝෝෂණ මාලාව මර්දනය කිරීමට ගත් ක්‍රියාමාර්ග සම්බන්ධයෙන් දැඩි විරෝධයක් එල්ල වූ බව බව ද වාර්තා වනවා.\nවිශේෂයෙන්ම සමාජ මාධ්‍ය ජාල අවහිර කිරීම බොහෝ දෙනෙකුගේ දැඩි විවේචනයට බඳුන් වූ බවයි වාර්තා වන්නේ.\nමේ අතර ලබන අඟහරුවාදා පාර්ලිමේන්තුව රැස් වූ විට ශ්‍රී ලංකා නිදහස් පක්ෂය ප්‍රමුඛ විපක්ෂයේ පක්ෂ එකොලහේ කණ්ඩායම ස්වාධීනව අසුන් ගැනීමට තීරණය කර ඇති බවත් වාර්තා වනවා.\nමේ සම්බන්ධයෙන් හිරු ප්‍රවෘත්ති සමඟ අදහස් දැක්වූ රාජ්‍ය අමාත්‍යවරයෙකු කියා සිටියේ ඔවුන් මෙම තීරණයට එළැඹීමත් සමග ආණ්ඩු පක්ෂයේ මැති ඇමැති ධුර දරන තවත් 25 දෙනකු පමණ විපක්ෂයට එක්වීමට නියමිතව සිටින බවයි.\nඑසේ වුවහොත් පවතින රජයට පාර්ලිමේන්තුවේ බහුතරය අහිමි වී යනු ඇති.\nඅප සමඟ සමග වැඩිදුරටත් අදහස් දැක්වූ ඔහු කියා සිටියේ ඉදිරි සතිය මෙරට දේශපාලනයේ අතිශය තීරණාත්මක සතියක් වනු ඇති බවටයි.",
       "URL": "https://www.hirunews.lk/301121/හදිසි-කැබිනට්-රැස්වීමක්-මේ-මොහොතේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1252"
}