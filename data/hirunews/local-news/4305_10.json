{
       "Source": "hirunews",
       "Timestamp": "Monday, 25 September 2017 - 6:57",
       "Headline": "ලොරියක් දුම්රියේ ගැටීමෙන් පුද්ගලයෙකුට බරපතල තුවාල (ඡායාරූප)",
       "News Content": "කොළඹ සිට කන්කසන්තුරේ බලා ධාවනය වු තැපැල් දුම්රියේ ලොරියක් ගැටී සිදුවු අනතුරකින් පුද්ගලයෙකු බරපතල තුවාල ලබා තිබෙනවා.\nඅනුරාධපුර යාපනය ප්‍රධාන මාර්ගයේ යාපනය හංදිය ආසන්න දුම්රිය හරස් මාර්ගයකදීයි අද අලුයම අනතුර සිදුවී ඇත්තේ.\nතුවාල ලබා ඇත්තේ ලොරියේ රියදුරායි.\nවව්නියාවේ සිට තඹුත්තේගම ආර්ථික මධ්‍යස්ථානය දක්වා ගස් ලබු සහ කොමඩු ප්‍රවාහනය කරමින් තිබු ලොරියක් මෙම අනතුරට ලක්ව තිබෙනවා.\nරියදුරා සමග තවත් දෙදෙනෙකු ලොරියේ ගමන් කරමින් සිට ඇති අතර ඔවුන්ට අනතුරක් සිදුවී නැහැ.\nඡායාරූප - අනුරාධපුර අතුල බණ්ඩාර",
       "URL": "https://www.hirunews.lk/171756/ලොරියක්-දුම්රියේ-ගැටීමෙන්-පුද්ගලයෙකුට-බරපතල-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4305"
}