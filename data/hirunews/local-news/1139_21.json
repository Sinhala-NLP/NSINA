{
       "Source": "hirunews",
       "Timestamp": "Friday, 27 May 2022 - 14:45",
       "Headline": "වසර දෙකක සිරදඬුවමක් නියම වූ ශෂී වීරවංශගෙන් අභියාචනයක්",
       "News Content": "ව්‍යාජ තොරතුරු ඉදිරිපත් කර අවිධිමත් රාජ්‍ය තාන්ත්‍රික විදේශ ගමන් බලපත්‍රයක් ලබා ගැනීමේ චෝදනාවට වරදකරු වූ හිටපු අමාත්‍ය විමල් වීරවංශගේ බිරිඳ වන උදයන්ති රණසිංහ නොහොත් ශෂී වීරවංශ එම තීන්දුවට එරෙහි අභියාචනයක් ඉදිරිපත් කර තිබෙනවා.\nඇයගේ නීතිඥවරුන් විසින් කොළඹ මහාධිකරණය වෙත ඉදිරිපත් කිරීම සඳහා අදාළ අභියාචනය කොළඹ මහේස්ත්‍රාත් අධිකරණයට භාර දුන් බවයි අප අධිකරණ වාර්තාකරු ප්‍රකාශ කළේ.\nව්‍යාජ තොරතුරු ඉදිරිපත් කර අවිධිමත් රාජ්‍ය තාන්ත්‍රික විදේශ ගමන් බලපත්‍රයක් ලබා ගැනීමේ චෝදනාවට කොළඹ ප්‍රධාන මහේස්ත්‍රාත් අධිකරණයෙන් ශෂී වීරවංශ අද, වසර දෙකක සිර දඬුවම් නියම කළා.\nඑහිදී ඇයට රුපියල් ලක්ෂයක දඩයක්ද නියම කිරීමටයි කොළඹ පූර්වගාමී ප්‍රධාන මහේස්ත්‍රාත් බුද්ධික ශ්‍රී රාගල නියෝග කළේ.\nඑම දඬුවමෙන් තමන් නිදොස්කොට නිදහස් කරන ලෙස ඉල්ලමිනුයි ශෂී වීරවංශ නීතිඥවරුන් මාර්ගයෙන් අදාළ අභියාචනය ඉදිරිපත් කර ඇත්තේ.",
       "URL": "https://www.hirunews.lk/305439/වසර-දෙකක-සිරදඬුවමක්-නියම-වූ-ශෂී-වීරවංශගෙන්-අභියාචනයක්",
       "Category": "Local News",
       "Parent URL": "https://www.hirunews.lk/local-news.php?pageID=1139"
}