{
       "Source": "hirunews",
       "Timestamp": "Tuesday, 08 March 2016 - 13:03",
       "Headline": "මහින්දගේ ඇදුම කළු වෙයි?",
       "News Content": "රක්ෂිත බන්ධනාගාර ගතකර සිටින හිටපු ජනාධිපති මහින්ද රාජපක්ෂගේ පුත් යෝෂිත රාජපක්ෂ ඇතුළු පිරිස ගොනු කළ ඇප අයදුම්පත විභාග කිරීම කොළඹ මහාධිකරණයේදී අද උදෑසන ආරම්භ වුණා.\nඑම අවස්ථාවට එක්වීම සඳහා හිටපු ජනාධිපති මහින්ද රාජපක්ෂ අදත් නීතිඥ ලෝගුව පැලද අධිකරණ භූමියට පැමිණි බවයි එම ස්ථානයේ සිටින හිරු වාර්තාකරු සඳහන් කළේ.\nCSN නාලිකාවේ ප්‍රවර්ධන කටයුතු වෙනුවෙන් රාජ්‍ය දේපල යොදා ගැනීම සහ හේතු ඉදිරිපත් කළ නොහැකි මූල්‍ය ප්‍රතිපාදනවලින් එම නාලිකාව ආරම්භ කිරීම ඇතුළු චෝදනා කිහිපයක් යටතේ යෝෂිත රාජපක්ෂ ඇතුළු පස්දෙනා මූල්‍ය අපරාධ විමර්ශණ කොට්ඨාශය පසුගියදා අත්අඩංගුවට ගනු ලැබුවා.\nයෝෂිත රාජපක්ෂට අමතරව හිටපු ජනාධිපතිවරයාගේ මාධ්‍ය ප්‍රකාශක සී එස් එන් නාලිකා ප්‍රධානී රොහාන් වැලිවිට එහි ප්‍රධාන විධායක නිලධාරී නිශාන්ත රණතුංග අධ්‍යක්ෂවරුන් වන කවීෂාන් දිසානායක අශාන් ප්‍රනාන්දු යන අයද මෙලෙස අත්අඩංගුවට ගත් සෙසු සාමාජිකයන්.\nකෙසේ වෙතත් ඔවුන් අනිද්දා දක්වා දැනට රක්ෂිත බන්ධනාගාර ගතවයි පසුවන්නේ.",
       "URL": "https://www.hirunews.lk/128062/මහින්දගේ-ඇදුම-කළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5137"
}