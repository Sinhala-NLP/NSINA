{
       "Source": "hirunews",
       "Timestamp": "Saturday, 23 December 2017 - 13:05",
       "Headline": "උත්සව සමයේ වැඩිවන බස් සහ දුම්රිය",
       "News Content": "උත්සව සමය සහ පාසල් නිවාඩු සමය වෙනුවෙන් ක්‍රියාත්මක විශේෂ දුර ගමන් ප්‍රවාහන සේවා මේ වන විට ආරම්භ වී තිබෙනවා.\nඊට සමගාමීව ලංකා ගමනාගමන මණ්ඩලය බස් රථ දහසක් පමණ යොදවා ඇති අතර පිටකොටුව මධ්‍යම බස් රථ නැවතුම්පොළේ සිට එම සේවා ක්‍රියාත්මකයි.\nජාතික ගමනාගමන කොමිසම විසින් දඋත්සව සමය වෙනුවෙන් විශේෂ බස් රථ සේවාවක්  ක්‍රියාවට නංවනවා.\nකොළඹ සිට බදුල්ල - මොණරාගල - අම්පාර සහ මහනුවර ඇතුළු ගමනාන්ත රැසක් වෙත අදාළ බස් රථ යොදවා ඇති බවයි ජාතික ගමනාගමන කොමිසමේ සභාපති එම්.ඒ.පී. හේමචන්ද්‍ර සඳහන් කළේ.\nමේ අතර, දුම්රිය දෙපාර්තමේන්තුව සදහන් කළේ උත්සව සමයට සමගාමීව අද (23) සිට කොළඹ කොටුව සහ බදුල්ල අතර විශේෂ දුම්රිය සේවයක් ක්‍රියාත්මක බවයි.\nදුම්රිය දෙපාර්තමේන්තුවේ අතිරේක සාමාන්‍යාධිකාරී විජය සමරසිංහ ඒ පිළිබදව මෙලෙස පැහැදිලි කළා.",
       "URL": "https://www.hirunews.lk/179114/උත්සව-සමයේ-වැඩිවන-බස්-සහ-දුම්රිය",
       "Category": "Local News",
       "Parent URL": "https://www.hirunews.lk/local-news.php?pageID=4160"
}