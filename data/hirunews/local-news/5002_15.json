{
       "Source": "hirunews",
       "Timestamp": "Friday, 17 June 2016 - 11:27",
       "Headline": "UPDATE:එස් එම් රංජිත් බරපතල වංචා කොමිසමට",
       "News Content": "අනුමත ප්‍රමාණය ඉක්මවා වාහන භාවිත කිරීම සහ ප්‍රමාණයට වඩා ඉන්ධන භාවිත කිරීම ඇතුළු චෝදනා කිහිපයක් සම්බන්ධයෙන් ප්‍රකාශයක් ලබාදීම සදහා උතුරුමැද පළාත් හිටපු ප්‍රධාන අමාත්‍ය එස්.එම් රංජිත් මේ වනවිට බරපතල වංචා සොයන ජනාධිපති විමර්ශන කොමිසම වෙත පැමිණ තිබෙනවා.\nඑහි ප්‍රකාශකයෙකු සදහන් කළේ නිල වාහන 3 ට අමතරව තවත් වාහන 3 ක් හිටපු අමාත්‍යවරයා විසින් භාවිත කර ඇති බවයි.\nඑමෙන්ම ලක්ෂ 67 ක ඉන්ධන  භාවිත කිරීම ඇතුළු චෝදනා කිහිපයක් ඔහුට එල්ල වී තිබෙනවා.\nමේ අතර හිටපු අමාත්‍ය බැසිල් රාජපක්ෂ ද අද (17) බරපතල වංචා සොයන ජනාධිපති විමර්ශන කොමිසම හමුවේ පෙනී සිටීමට නියමිතයි.\nඒ ගුවන් යානා අවභාවිතාව සම්බන්ධයෙන් ප්‍රකාශයක් ලබාදීමටයි.\nයෝෂිත රාජපක්ෂ ද අද යළිත් වරක් පොලිස් මූල්‍ය අපරාධ විමර්ශන කොට්ඨාශයට කැදවා තිබෙනවා.\nඒ සී එස් එන් නාලිකාව සම්බන්ධයෙන් සිදුකරන විමර්ශනවලට අදාළව ප්‍රකාශ ලබාදීමටයි.",
       "URL": "https://www.hirunews.lk/135792/updateඑස්-එම්-රංජිත්-බරපතල-වංචා-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=5002"
}