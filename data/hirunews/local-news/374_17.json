{
       "Source": "hirunews",
       "Timestamp": "Tuesday, 02 May 2023 - 17:37",
       "Headline": "වෙන්නප්පුව - වයික්කාල මුහුදු වෙරළේ නාඳුනන පිරිමි මළ සිරුරක්",
       "News Content": "වෙන්නප්පුව - වයික්කාල මුහුදු වෙරළට ගොඩ ගසා ඇති නාඳුනන පිරිමි මළ සිරුරක් සම්බන්ධයෙන් විමර්ශණයක් ආරම්භ කර ඇති බව වෙන්නප්පුව පොලීසිය පවසනවා.\nප්‍රදේශයේ ධීවරයෙකු විසින් අද (02) දින පොලීසියට මෙම මළ සිරුර සම්බන්ධයෙන් තොරතුරු ලබා දී ඇති බවයි වාර්තා වන්නේ.\nමිය ගිය පුද්ගලයා වයස අවුරුදු 45 - 50ක් අතර විය හැකි බවත් පොලීසිය සඳහන් කරනවා.\nමිය ගොස් ඇති අය හඳුනා ගැනීම සඳහා සහාය වන ලෙස වෙන්නප්පුව පොලීසිය ජනතාවගෙන් ඉල්ලීමක් කරනු ලබනවා.",
       "URL": "https://www.hirunews.lk/334058/වෙන්නප්පුව-වයික්කාල-මුහුදු-වෙරළේ-නාඳුනන-පිරිමි-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=374"
}