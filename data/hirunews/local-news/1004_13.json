{
       "Source": "hirunews",
       "Timestamp": "Thursday, 21 July 2022 - 13:12",
       "Headline": "ධම්මික පෙරේරා මන්ත්‍රී ධුරයෙන් ඉල්ලා අස් වීමට තීරණය කරයි",
       "News Content": "හිටපු අමාත්‍ය, ධම්මික පෙරේරා පාර්ලිමේන්තු මන්ත්‍රීධුරයෙන් ද ඉවත් වීමට තීරණය කර ඇති බව වාර්තා වනවා.\nහිටපු මුදල් අමාත්‍ය බැසිල් රාජපක්ෂ ඉවත් වීමෙන් අනතුරුව පුරප්පාඩු වු මන්ත්‍රිධූරය සදහා ධම්මික පෙරේරා කථනායකවරයා ඉදිරියේ දිවුරුම් දෙනු ලැබුවේ පසුගිය ජුනි මස 22 වැනිදායි.\nහිටපු ජනාධිපති ගෝඨාභය රාජපක්ෂ යටතේ ඔහු අයෝජන ප්‍රවර්ධන අමාත්‍යවරයා ලෙසද කටයුතු කළා.\nකෙසේ වෙතත්, ජනාධිපති ගෝඨාභය රාජපක්ෂ එම ධුරයෙන් ඉවත් වීමත් සමග ඔහු ද ආයෝජන ප්‍රවර්ධන අමාත්‍ය ධුරයෙන් ඉල්ලා අස්වීමට පියවර ගෙන තිබුණා.\nඑමෙන්ම, ඔහු අමාත්‍ය ධුරයේ කටයුතු කරන සමයේ එවකට අග්‍රාමාත්‍ය ධුරයේ සහ මුදල් අමාත්‍ය ධුරයේ කටයුතු කළ රනිල් වික්‍රමසිංහ විවේචනයට ලක් කළා.",
       "URL": "https://www.hirunews.lk/310552/ධම්මික-පෙරේරා-මන්ත්‍රී-ධුරයෙන්-ඉල්ලා-අස්-වීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1004"
}