{
       "Source": "hirunews",
       "Timestamp": "Saturday, 19 March 2022 - 8:25",
       "Headline": "යුද ගිනි මැද රුසියානු ගගනගාමීන් උඩු ගුවනට",
       "News Content": "යුක්රේනයේ යුද උණුසුම උත්සන්නවද්දී රුසියානු ගගනගාමීන් තුන්දෙනෙකු රැගත් සෝයුස් යානයක් ජාත්‍යන්තර ගගන මධ්‍යස්ථානය බලා ඊයේ නික්මුණා.\nරුසියානුවන් පමණක් සහභාගිවන උඩු ගුවන් චාරිකාවක් මෙලෙස ක්‍රියාත්මක වී ඇත්තේ වසර ගණනාවකට පසුවයි.\nඔවුන් දැනටමත් ජාත්‍යන්තර ගගන මධ්‍යස්ථානයේ සිටින රුසියානුවන් දෙදෙනෙකු, ඇමරිකානුවන් හතරදෙනෙකු සහ ජර්මානු ජාතිකයෙකු ඇතුළත් කණ්ඩායම විසින් පිළිගැනීමට නියමිතයි.\nමේ අතර අඟහරු ගවේෂණය සඳහා රුසියාව සමඟ සහයෝගීතාව යුරෝපා සංගමය විසින් අවසන් කිරීමෙන් පසු රුසියාව තමන්ගේම අඟහරු ගවේෂණ වැඩසටහනක් දියත් කිරීමට සැරසෙනවා.\nරුසියාව සහ යුරෝපය අතර ඒකාබද්ධ ව්‍යාපෘතිය යටතේ යුරෝපයේ නිෂ්පාදිත රෝවර් යානයක් රුසියානු රොකට්ටුවක් මගින් අඟහරු ග්‍රහයා වෙත ප්‍රවාහනය කිරීමට නියමිතව තිබුණා.",
       "URL": "https://www.hirunews.lk/299823/යුද-ගිනි-මැද-රුසියානු-ගගනගාමීන්-උඩු-ගුවනට",
       "Category": "Local News",
       "Parent URL": "https://www.hirunews.lk/local-news.php?pageID=1284"
}