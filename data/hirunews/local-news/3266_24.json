{
       "Source": "hirunews",
       "Timestamp": "Thursday, 04 July 2019 - 15:06",
       "Headline": "මිලියන 27ක් වටිනා මත්පෙති සමගින් සැකකරුවෙකු අත්අඩංගුවට (ඡායාරූප)",
       "News Content": "රුපියල්  මිලියන 27.5 ක් වටිනා ‘‘මෙතෆෙටමින්’’ අඩංගු මත්පෙති අඩංගු පාර්සලයක් සමග පුද්ගලයෙකු කොළඹ මධ්‍යම තැපැල් හුවමාරුවේදී අත්අඩංගුවට ගෙන තිබෙනවා.\nරේගුව සදහන් කළේ එහිදී මත්පෙති 5500 ක් හමුවී ඇති බවයි.\nමෙම මත්ද්‍රව්‍ය පෙති පාර්සල් 6ක් ලෙසට සකස් කර ශබ්දවාහිනී උපකරණයක් තුල සගවා බෙල්ජියමේ සිට මෙරටට එවා ඇති බවටයි අනාවරණ වී ඇත්තේ.\nසිද්ධියට අදාළව අත්අඩංගුවට සැකකරු ගල්කිස්ස ප්‍රදේශයේ පදිංචි 52 හැවිරිදි අයෙක් බව සඳහන්.\nඔහු පැරණි ගොඩනැගිලි කඩා ඉවත් කිරීමේ කොන්ත්‍රාත්කරුවෙක් බව හෙළිවී තිබෙනවා.\nසැකකරු අදාළ මත්ද්‍රව්‍ය පෙති අඩංගු ශබ්දවාහිනී උපකරණ රැගෙන යාමට මධ්‍යම තැපැල් හුවමාරුවට පැමිණ සිටියදීයි රේගු නිලධාරීන් විසින් අත්අඩංගුවට ගෙන ඇත්තේ.\nමෙය මෙතෙක් අත්අඩංගුවට ගත් විශාලතම මෙතෆෙටමින් තොගය බවයි රේගුව සඳහන් කර තිබෙනවා.",
       "URL": "https://www.hirunews.lk/219645/මිලියන-27ක්-වටිනා-මත්පෙති-සමගින්-සැකකරුවෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3266"
}