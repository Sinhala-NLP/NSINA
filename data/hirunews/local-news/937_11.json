{
       "Source": "hirunews",
       "Timestamp": "Tuesday, 16 August 2022 - 10:19",
       "Headline": "ශ්‍රී ලංකාව හා ඉන්දියාව මඟින් එකාබද්ධ මුද්දරයක්",
       "News Content": "2022 අගෝස්තු මස 15 වැනි දිනට යෙදුණු ඉන්දියාවේ 75 වැනි නිදහස් සැමරුම වෙනුවෙන් ප්‍රජාතන්ත්‍රවාදය යන තේමාව පදනම් කරගෙන ශ්‍රී ලංකාව හා හා ඉන්දියාව ඒකාබද්ධ ව මුද්දරයක් නිකුත් කිරීමට යෝජනා වී තිබෙනවා.\nදෙරටෙහි තැපැල් දෙපාර්තමේන්තුවල මූලිකත්වයෙනු ‍යි මෙම මුද්දරය නිකුත් කිරීමට නියමිත ව ඇත්තේ.\nශ්‍රී ලංකාවේ හා ඉන්දියාවේ පාර්ලිමේන්තු පිළිබිඹු වන අයුරින් මෙම මුද්දරය මුද්‍රණය කිරීමට නියමිත යි.\nමේ අතර, ඊට සමගාමී ව දෙරටේ තැපැල් දෙපාර්තමේන්තු අතර අවබෝධතා ගිවිසුමක් ද අස්සන් කෙරෙනු ඇති.\nමෙම වැඩපිළිවෙළ සඳහා ජනමාධ්‍ය අමාත්‍යවරයා විසින් ගෙන ආ යෝජනාවට අමාත්‍ය මණ්ඩල අනුමැතිය ලැබුණු බව යි වාර්තා වන්නේ.",
       "URL": "https://www.hirunews.lk/312884/ශ්‍රී-ලංකාව-හා-ඉන්දියාව-මඟින්-එකාබද්ධ-මුද්දරයක්",
       "Category": "Local News",
       "Parent URL": "https://www.hirunews.lk/local-news.php?pageID=937"
}