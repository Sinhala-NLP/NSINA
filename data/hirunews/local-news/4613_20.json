{
       "Source": "hirunews",
       "Timestamp": "Wednesday, 15 March 2017 - 9:05",
       "Headline": "සෝමාලි කොල්ලකරුවන් පැහැර ගත් නැව මුදා හැරීමට කප්පම් ඉල්ලයි",
       "News Content": "පැහැර ගැනීමට ලක්වූ නෞකාව මුදා හැරීම සඳහා සෝමාලි මුහුදු කොල්ලකරුවන් විසින් කප්පම් ඉල්ලා ඇති බව විදෙස් මාධ්‍ය වාර්තා කළා.\nයුරෝපීය නාවික හමුදාව මුහුදු කොල්ලකරුවන් සමඟ සිදුකළ දුරකථන සංවාදයකදී නැව මුදා හැරීමට මෙලෙස කප්පම් ඉල්ලා ඇති බව සදහන්.\nඒරිස් 13 නැමති එක්සත් අරාබි එමිර් රාජ්‍යයට අයත් මෙම නෞකාව ජිබුටි රාජ්‍යයේ සිට සෝමාලියාවේ මොගඩිෂු දක්වා බොරතෙල් ප්‍රවාහනය කරමින් සිටියදි මෙලෙස පැහැර ගැනිමට ලක්ව ඇති බව රොයිටර් පුවත් සේවය වාර්තා කළා.\nපැහැර ගැනීමට ලක්වන අවස්ථාවේ මෙම නෞකාවේ සිටි පිරිස අතර ශ්‍රී ලාංකිකයන් 8 දෙනෙකු ද වනවා.",
       "URL": "https://www.hirunews.lk/156895/සෝමාලි-කොල්ලකරුවන්-පැහැර-ගත්-නැව-මුදා-හැරීමට-කප්පම්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4613"
}