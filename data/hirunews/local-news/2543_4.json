{
       "Source": "hirunews",
       "Timestamp": "Monday, 03 August 2020 - 6:18",
       "Headline": "කොරෝනා ආසාදිතයන් සංඛ්‍යාව 2,823ක්",
       "News Content": "ඊයේ දිනයේදීත් කොරෝනා ආසාදිතයින් 8 දෙනෙකු හමුවීමත් සමඟ මෙරට සමස්ත කොරෝනා ආසාදිත සංඛ්‍යාව 2823 දක්වා ඉහළ ගියා.\nමෙම ආසාදිතයින්ගෙන් 07 දෙනෙකු එක්සත් අරාබි එමීර් රාජ්‍යයේ සිට මෙරටට පැමිණ නිරෝධායන වෙමින් සිටි පිරිසක් වන අතර අනෙක් පුද්ගලයා ලංකාපුරින් සොයා ගත් ආසාදිතයාගේ ආශ්‍රිතයෙකු බවයි රජයේ ප්‍රවෘත්ති දෙපාර්තමේන්තුව සදහන් කළේ.\nඒ අනුව තවදුරටත් වෛද්‍ය අධීක්ෂණය යටතේ පසුවන සංඛ්‍යාව 298ක්.\nමේ අතර, තවත් කොරෝනා ආසාදිතයින් 75 දෙනෙකු ඊයේ පූර්ණ සුවය ලබා පිටව යාමත් සමඟ සුවය ලැබූ සමස්ත කොරෝනා ආසාදිතයින්ගේ සංඛ්‍යාව 2514 දක්වා ඉහළ ගියා.",
       "URL": "https://www.hirunews.lk/247002/කොරෝනා-ආසාදිතයන්-සංඛ්‍යාව-2823ක්",
       "Category": "Local News",
       "Parent URL": "https://www.hirunews.lk/local-news.php?pageID=2543"
}