{
       "Source": "hirunews",
       "Timestamp": "Thursday, 09 December 2021 - 8:52",
       "Headline": "සංයුතිය වෙනස් වීම නිසා ගෑස් අර්බුදය සිදු වූ බව ලසන්ත අලගියවන්න පිළිගනියි",
       "News Content": "අපේක්ෂා නො කළ අවස්ථාවක දී මෙම ගෑස් ගැටලුව පෙරට ආ බව පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න පවසනවා.\nමේ පිළිබඳ යෝජනා හා අදහස් ලබා දීම පිළිබඳ ස්තූතිවන්ත වූ අමාත්‍යවරයා පැවසුවේ, මෙම ගැටලුව විසඳා ගැනීමට තවදුරටත් යෝජනා හා අදහස් අවශ්‍ය බවයි.\nමෙම ගැටලුව ගෑස්වල සංයුතියේ වෙනස් වීමක් මත සිදු වූවක් බවට අමාත්‍යවරයා නිගමනය කරනවා.\nබරපතළ ගණයේ අභියෝග මැද කටයුතු කරන තම අමාත්‍යාංශය, මෙම ගැටලුව සම්බන්ධ සංවේදී යෝජනා හා අදහස් අපේක්ෂාවෙන් සිටින බව ද අමාත්‍යවරයා සඳහන් කළා.\nමේ අතර, මුද්‍රා  කඩා නැති, දැනට නිකුත් කර ඇති ගෑස් ඇති සිලින්ඩර නැවත කැඳවීමක් සිදු කරන ලෙසට ඊයේ ලිට්‍රෝ සමාගමට නියෝගයක් ද නිකුත් කෙරී තිබුණා.",
       "URL": "https://www.hirunews.lk/290468/සංයුතිය-වෙනස්-වීම-නිසා-ගෑස්-අර්බුදය-සිදු-වූ-බව-ලසන්ත-අලගියවන්න-පිළිගනියි",
       "Category": "Local News",
       "Parent URL": "https://www.hirunews.lk/local-news.php?pageID=1507"
}