{
       "Source": "hirunews",
       "Timestamp": "Saturday, 30 January 2016 - 9:34",
       "Headline": "අම්බලන්තොට - රිදියගම ජලාශයේ තිබී මළ සිරුරක් හමුවේ",
       "News Content": "අම්බලන්තොට - රිදියගම ජලාශයේ තිබී මළ සිරුරක් සොයාගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ මෙෙලෙස මිය ගොස් ඇත්තේ 38 හැවිරිදි අම්බලන්තොට ප්‍රදේශයේම පදිංචිකරුවෙකු බවට හඳුනාගෙන ඇති බවයි.\nමිය ගිය පුද්ගලයා ඊයේ රාත්‍රියේ යහළුවන් කිහිප දෙනෙකු සමඟ මත්පැන් පානය කර නිවසට යමින් සිටියදී ජලාශයට වැටී මිය යන්නට ඇති බවට සැක කරනවා.\nජලාශය අසළ තිබී ජංගම දුරකථන දෙකක් සහ ඇඳුම් කිහිපයක් ද සොයාගෙන ඇති බවයි පොලීසිය පවසන්නේ.\nමළ සිරුර පිළිබඳ පශ්චාත් මරණ පරීක්ෂණය අද සිදුකිරීමට නියමිතයි.",
       "URL": "https://www.hirunews.lk/125047/අම්බලන්තොට-රිදියගම-ජලාශයේ-තිබී-මළ-සිරුරක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5190"
}