{
       "Source": "hirunews",
       "Timestamp": "Tuesday, 12 July 2022 - 9:53",
       "Headline": "හෙරොයින් කිලෝ ග්‍රෑම් 38ක් සමඟ පිරිසක් අත් අඩංගුවට",
       "News Content": "රුපියල් කෝටි 50කට අධික වටිනාකමකින් යුත් හෙරොයින් කිලෝ ග්‍රෑම් 38යි ග්‍රෑම් 360ක් සමග මත්කුඩු ජාවාරමේ යෙදුණු මවක සහ පුතෙකු ඇඹිලිපිටිය නව නගරය ප්‍රදේශයේ දී අත්අඩංගුවට ගෙන තිබෙනවා.\nදැනට සිදු කරන ලද පරීක්ෂණවලින් අනාවරණය වී ඇත්තේ, මෙම හෙරොයින් ජාවාරම විදෙස් රටක සිට මෙහෙයවා ඇති බවට යි.\nනිමි ඇදුම් සහ බෑග් නිෂ්පාදන ආයතනයක් පවත්වාගෙන යන මුවාවෙන් සැකකරුවන් ඇඹිලිපිටිය නව නගරයේ නිවසක පදිංචි ව සිට තිබෙනවා.\nපොලිසියට ලද තොරතුරුකට අනුව ඊයේ කළ වැටලීමක දී මෙම හෙරොයින් තොගය සොයා ගැණුනු අතර ඒවා විදෙස් රටක නිල ලාංඡනයක් සහිත ඇසුරුම් 36ක බහා තිබූ බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියා සිටියේ.",
       "URL": "https://www.hirunews.lk/309767/හෙරොයින්-කිලෝ-ග්‍රෑම්-38ක්-සමඟ-පිරිසක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1027"
}