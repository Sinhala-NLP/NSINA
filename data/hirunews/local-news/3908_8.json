{
       "Source": "hirunews",
       "Timestamp": "Wednesday, 06 June 2018 - 18:51",
       "Headline": "ඒකාබද්ධ විපක්ෂයට සැකයක්",
       "News Content": "ඒකාබද්ධ විපක්ෂය තුළ බෙදීමක් නොමැති බව පාර්ලිමේන්තු මන්ත්‍රී සී.බී. රත්නායක ප්‍රකාශ කළා.\nඒ, කොළඹ අද පැවති මාධ්‍ය හමුවකට එක්වෙමින්.\nඇතමුන් ඒකාබද්ධ විපක්ෂය තුළ බෙදීමක් ඇති බවට නගන චෝදනා පදනම් විරහිත බවයි ඔහු ප්‍රකාශ කළේ.\nආණ්ඩුවෙන් ඉවත්වූ දහසය දෙනාගේ කණ්ඩායම දෙපැත්තට කකුල් දමමින් සිටින බවත් ඔහු සම්බන්ධයෙන් පැහැදිළි ස්ථාවරත්වයක් නොමැති බව එහිදී සඳහන් කළා.\nමාධ්‍ය හමුවට එක්වූ පාර්ලිමේන්තු මන්ත්‍රී මහින්ද යාපා අබේවර්ධන ඊයේ පත්කළ නියෝජ්‍ය කථානායක ධුරය සම්බන්ධයෙන් ප්‍රකාශ කළේ යහපාලන ආණ්ඩුවක් මේ වනවිට නොමැති බවයි.\nඒ අනුව ඔවුන් ඉල්ලා අස්විය යුතු බවද මන්ත්‍රීවරයා කියා සිටියා.",
       "URL": "https://www.hirunews.lk/192462/ඒකාබද්ධ-විපක්ෂයට-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=3908"
}