{
       "Source": "hirunews",
       "Timestamp": "Saturday, 26 November 2022 - 14:03",
       "Headline": "හැටන්වල ගෑස් පෝලිම්",
       "News Content": "දින ගණනාවක් තිස්සේ හැටන් නගරයේ ලිට්‍රෝ ගෑස් හිඟයක් පවතින බව වාර්තා වනවා.\nඑම ගෑස් හිඟයට හේතුව, හැටන් නගරයේ පිහිටි ලිට්‍රෝ ගැස් අලෙවි නියෝජිතයින්ට ලිට්‍රෝ සමාගම විසින් දැනට මාසයක පමණ කාලයක සිට සීමිත ගැස් සිලින්ඩර් ප්‍රමාණයක් පමණක් ලබාදීම බව අප වාර්තාකරු පවසනවා.\nකෙසේ නමුත් අද (26) දින ලිට්‍රෝ සමාගම විසින් අලෙවි නියෝජිතයින්ට ගැස් තොග බෙදාහරින බවට ලද තොරතුරක් මත පාරිභෝගිකයන් ගෘහස්ථ ගැස් සිලින්ඩර ද රැගෙන මෙලෙස අලෙවිසැල් වෙත පැමිණ තිබුණා.\nඒ හේතුවෙන් හැටන් නගරයේ ගෑස් වෙළෙඳසැල් ඉදිරිපිට ගෑස් පෝලිම් ඇතිව තිබෙනු දක්නට ලැබුණා.",
       "URL": "https://www.hirunews.lk/321331/හැටන්වල-ගෑස්-පෝලිම්",
       "Category": "Local News",
       "Parent URL": "https://www.hirunews.lk/local-news.php?pageID=707"
}