{
       "Source": "hirunews",
       "Timestamp": "Wednesday, 04 November 2020 - 17:19",
       "Headline": "කොරෝනා අවදානමක් නිසා නානුඔය දුම්රිය ඉංජිනේරු කාර්යාල තාවකාලිකව වැසේ",
       "News Content": "නානුඔය දුම්රිය ඉංජිනේරු කාර්යාලයේ ඉංජිනේරුවරයෙකු කොවිඩ් 19 වෛරසය අසාදනය වූ රෝගියෙකුගේ ආශ්‍රිතයෙකු වීම හේතුවෙන් නිසා එම කාර්යාලය අද (04) දිනයේ සිට තාවකාලිකව වසා දැමීමට නානුඔය මහජන සෞඛ්‍යය පරික්ෂකවරුන් පියවර ගෙන තිබෙනවා.\nඅදාල ඉංජිනේරුවරයාගේ බිරිඳට කොව්ඩ් 19 වෛරසය ආසාදිත වී ඇති බවට තහවුරුවීමත් සමඟ සෘජු සම්බන්ධතා පැවැත් වූ සේවකයන් ඇතුළු පුද්ගලයන් 43 දෙනෙකු ඔහුන් පදිංචි නිල නිවාසවලම ස්වයං නිරෝධායනයට යොමු කිරීමටයි මහජන සෞඛ්‍යය පරික්ෂකවරුන් කටයුතු කර ඇත්තේ.\nදුම්රිය ඉංජිනේරු කාර්යයාල වසා දැමීමත් සමඟ උඩරට දුම්රිය මාර්ගයේ දැනට ධාවනය වූ භාණ්ඩ ප්‍රවාහන දුම්රියන් නානුඔය දුම්රිය ස්ථානයේ තාවකාලිකව නතර නොකිරිමට ද දුම්රිය පාලක මැදිරිය කටයුතු කර තිබෙනවා.\nනානුඔය දුම්රිය ස්ථානය සහ දුම්රිය ඉංජිනේරු කාර්යාල විෂබිජහරණයට ලක් කිරීමට මහජන සෞඛ්‍යය පරික්ෂකවරුන් කටයුතු කර ඇති අතර ස්වයං නිරෝධායනයට යොමුකර ඇති දුම්රිය සේවකයින් පී.සී.ආර් පරීක්ෂණවලට භාජනය කිරීමට පියවර ගන්නා බවද මහජන සෞඛ්‍යය පරීක්ෂකවරුන් පැවසූ බවයි අප වාර්තාකරු සඳහන් කළේ.",
       "URL": "https://www.hirunews.lk/254006/කොරෝනා-අවදානමක්-නිසා-නානුඔය-දුම්රිය-ඉංජිනේරු-කාර්යාල-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2351"
}