{
       "Source": "hirunews",
       "Timestamp": "Friday, 17 July 2020 - 20:56",
       "Headline": "මහ මැතිවරණය ගැන දේශපාලන වේදිකාවේ පක්ෂ විපක්ෂ විවිධ අදහස් (වීඩියෝ)",
       "News Content": "තවත් දින 19කින් පැවැත්වෙන 2020 මහ මැතිවරණය සම්බන්ධයෙන් දේශපාලන වේදිකාවේ පක්ෂ විපක්ෂ දේශපාලනඥයින් විවිධ අදහස් පළ කළා.\nමේ දිනවල තමාගේ කාලයෙන් වැඩි කොටසක් ගතවන්නේ නිවසට පැමිණෙන එක්සත් ජාතික පාක්ෂිකයන් සමග කතා කිරීමට බව හිටපු ජනාධිපති මෛත්‍රීපාල සිරිසේන පවසනවා.\nමැතිවරණ ජන හමුවකට එක්වෙමින් ඔහු කියාසිටියේ ගම්මානවල සිට බස් රථවලින් එක්සත් ජාතික පාක්ෂික ජනතාව තමා හමුවීමට පැමිණෙ බවයි.\nමේ අතර සමගි ජන බලවේගයේ අපේක්ෂක පියසේන ගමගේ කියාසිටියේ ඇතැම් අපේක්ෂකයන්ට මේවන විට තම පක්ෂය ද අමතක වී ඇති බවයි.\nමේ අතර පොදුජන පෙරමුණේ අපේක්ෂක දයාසිරි ජයසේකර සඳහන් කළේ මනාප වෙනුවෙන් විවිධ චෝදනා කරන අපේක්ෂකයන් මැතිවරණයෙන් අනතුරුව මිතුරන් වන බවයි.\nසමගි ජන බලවේගයේ අපේක්ෂක නලින් බණ්ඩාර ද ජන හමුවකට එක්වෙමින් අදහස් පළ කළා.\nඔහු කියාසිටියේ දිනෙන් දින ආණ්ඩුවේ ඡන්ද අඩුවෙමින් පවතින බවයි.",
       "URL": "https://www.hirunews.lk/245772/මහ-මැතිවරණය-ගැන-දේශපාලන-වේදිකාවේ-පක්ෂ-විපක්ෂ-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2578"
}