{
       "Source": "hirunews",
       "Timestamp": "Wednesday, 07 June 2017 - 19:02",
       "Headline": "ජනපතිගේ ප්‍රධානත්වයෙන් ආණ්ඩු පක්ෂය පාර්ලිමේන්තුවේදී රැස්වේ",
       "News Content": "ආණ්ඩු පක්ෂයේ විශේෂ පාර්ලිමේන්තු කණ්ඩායම් රැස්වීමක් අද ජනාධිපති මෛත්‍රිපාල සිරිසේනගේ ප්‍රධානත්වයෙන් පාර්ලිමේන්තු සංකීර්ණයේදී පැවැත්වුණා.\nපස්වරු 4 ට පමණ ආරම්භ වූ මෙම සාකච්ඡාවේදී පවතින ආපදා තත්ත්වය සහ සහන සැළසීමේ කටයුතු සම්බන්ධයෙන් වැඩි වශයෙන් අවධානය යොමුවී තිබෙනවා.\nහානියට පත්වූ නිවාසවලට සහ ජනතාවට වන්දි ලබාදීම සම්බන්ධයෙන්ද මෙහිදී අවධානය යොමුවී ඇති බව සඳහන්.\nඑමෙන්ම ආපදා සම්බන්ධයෙන් සිකුරාදා පාර්ලිමේන්තුවේ පැවැත්වීමට නියමිත කල් තැබීමේ විවාදය පිළිබඳවද මෙහිදී සාකච්ඡා කර තිබෙනවා.\nආණ්ඩු පක්ෂය නියෝජනය කරමින් විවාදය සඳහා එක්වන කථිකයින් ඉදිරිපත් කළ යුතු කරුණු සම්බන්ධයෙන් එහිදී දැනුවත් කර ඇති බවටයි වාර්තාවන්නේ.",
       "URL": "https://www.hirunews.lk/163066/ජනපතිගේ-ප්‍රධානත්වයෙන්-ආණ්ඩු-පක්ෂය-පාර්ලිමේන්තුවේදී-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4479"
}