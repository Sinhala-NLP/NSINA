{
       "Source": "hirunews",
       "Timestamp": "Wednesday, 26 September 2018 - 7:53",
       "Headline": "අඹේපුස්සේ සෙබලා ඝාතනය කළ, කඳවුරේම සෙබළුන් දෙදෙනා ආයුධත් සමඟ අල්ලයි",
       "News Content": "අඹේපුස්ස යුද හමුදා කදවුරේ මුර කුටියක රාජකාරියේ යෙදී සිටි සෙබලෙකු තියුණු ආයුධයකින් පහරදී ඝාතනය කර ඔහු භාරයේ තිබූ ගිනි අවිය පැහැරගෙන යාමේ සිද්ධිය සම්බන්ධයෙන් එම කදවුරේම සෙබලූන් දෙදෙනෙකු අත්අඩංගුවට ගෙන තිබෙනවා.\nඒ, ඊයේ පස්වරුවේ පෑලියගොඩ විශේෂ විමර්ශන ඒකකයේ නිලධාරීන් විසින්. මෙහිදී අදාළ සෙබලාගෙන් පැහැර ගත් ගිනි අවිය ද සොයාගෙන ඇති අතර, සෙබලා ඝාතනය කිරීම සඳහා යොදා ගත් තියුණු ආයුධය ද සොයා ගත් බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර හිරු ප්‍රවෘත්ති අංශයට කියා සිටියේ.\nඅත්අඩංගුවට ගත් සෙබලූන් දෙදෙනා 27 සහ 29 හැවිරිදි කොටදෙනියාව සහ කන්තලේ ප්‍රදේශවල පදිංචිකරුවන්.\nපසුගිය සිකුරාදා අලූයම මෙම ඝාතන සිද්ධිය වාර්තා වූ අතර, ඝාතනයට ලක්වුණේ කෑගල්ල - බුලත්කොහුපිටිය ප්‍රදේශයේ පදිංචි 21 හැවිරිදි හමුදා සෙබලෙක්.\nඑසේම ඔහු සිය පවුලේ දෙවැන්නායි.\nමීට වසර දෙක හමාරක පමණ කාලයකට පෙර දී යුද හමුදාවට එක්වී ඇති  ඔහු අඹේපුස්ස යුද හමුදා කදවුරේ සම්මාන ධජ රදවා ඇති ස්ථානයෙහි ඇති මුර කුටියෙහි රාජකාරීයේ නිරතව තිබෙනවා.",
       "URL": "https://www.hirunews.lk/200746/අඹේපුස්සේ-සෙබලා-ඝාතනය-කළ-කඳවුරේම-සෙබළුන්-දෙදෙනා-ආයුධත්-සමඟ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3730"
}