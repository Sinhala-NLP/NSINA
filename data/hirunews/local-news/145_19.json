{
       "Source": "hirunews",
       "Timestamp": "Friday, 28 July 2023 - 9:19",
       "Headline": "කැළණිය විශ්වවිද්‍යාලය ඉදිරිපිට සිසු විරෝධතාවක්",
       "News Content": "කැළණිය විශ්වවිද්‍යාලය ඉදිරිපිට එහි මහා ශිෂ්‍ය සංගමය ඊයේ (27) රාත්‍රියේ විරෝධතාවක් පවත්වනු ලැබුවා.\nඒ, අත්අඩංගුවේ පසුවන එම විශ්වවිද්‍යාලයේ මහා ශිෂ්‍ය සංගමයේ සභාපති කැලුම් මුදන්නායක සහ ශිෂ්‍ය ක්‍රියාකාරිකයෙකු වන දිල්ෂාන් හර්ෂණ කඩිනමින් නිදහස් කිරීම ඇතුලු ඉල්ලීම් කිහිපයක් මුල්කරගනිමින්.\nවිරෝධතාව හේතුවෙන් විශ්වවිද්‍යාලය අවට ආරක්ෂාව තරකර තිබූ අතර, ජල ප්‍රහාරක රථද එම ස්ථානයට කැඳවා තිබුණා. කෙසේ වෙතත් විරෝධතාව දැක්වීමෙන් අනතුරුව රාත්‍රී 11 ට පමණ සිසුන් විසිර ගිය බවයි අප වාර්තාකරු සඳහන් කළේ.",
       "URL": "https://www.hirunews.lk/342787/කැළණිය-විශ්වවිද්‍යාලය-ඉදිරිපිට-සිසු-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=145"
}