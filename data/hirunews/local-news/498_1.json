{
       "Source": "hirunews",
       "Timestamp": "Saturday, 04 March 2023 - 17:04",
       "Headline": "ලක්ෂ ගණනක යතුරුපැදියක් රුපියල් 8000 කට අලෙවි කර මත්කුඩු ලබා ගත් සැකකරුවෙකු අත්අඩංගුවට",
       "News Content": "කටාන ප්‍රදේශයෙන් රුපියල් ලක්ෂ 5 ක් පමණ වටිනා යතුරුපැදියක් සොරකම් කර එය රුපියල් 8000 කට හෙරොයින් පැකට් 4 ක් සඳහා අලෙවි කළ සැකකරුවෙකු දිවුලපිටිය පොලීසිය අත්අඩංගුවට ගෙන තිබෙනවා.\nඅදාල සැකකරුගෙන් යතුරුපැදිය මිලදී ගත් පුද්ගලයා ද පසුව අත්අඩංගුවට ගත් අතර, ඔවුන් අද පස්වරුවේ මිනුවන්ගොඩ මහේස්ත්‍රාත්වරයා හමුවට ඉදිරිපත් කිරීමෙන් පසු ලබන 14 වනදා දක්වා රක්ෂිත බන්ධනාගාර ගත කර තිබෙනවා.\nයතුරුපැදිය මිලට ගෙන හෙරොයින් පැකට් 4 ක් ලබා දුන් සැකකරු ළඟ තිබී තවත් හෙරොයින් මිලිග්‍රෑම් 5800 ක් ද පොලීසිය සොයා ගත්තා.\nමෙම සැකකරුවන් දිවුලපිටිය බටේපොල සහ ඉහළගම ප්‍රදේශවල පදිංචිකරුවන්.\nමේ අතර, කුෂ් මත්ද්‍රව්‍ය කිලෝ 16කට අධික ප්‍රමාණයක් සමඟ හබරාදූව - හිටියනගල - තල්පේ සහ පිටිදූව ප්‍රදේශවල සිදුකළ වැටලීමකදී අත්අඩංගුවට ගත් විදේශිකයින් 4 දෙනා මේ මස 13 වනදා දක්වා රක්ෂිත බන්ධනාගාර ගත කර කෙරුණා.",
       "URL": "https://www.hirunews.lk/328989/ලක්ෂ-ගණනක-යතුරුපැදියක්-රුපියල්-8000-කට-අලෙවි-කර-මත්කුඩු-ලබා-ගත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=498"
}