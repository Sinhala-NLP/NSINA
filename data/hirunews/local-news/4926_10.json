{
       "Source": "hirunews",
       "Timestamp": "Friday, 12 August 2016 - 12:14",
       "Headline": "ඒකාබද්ධ විපක්ෂයේ මන්ත්‍රීවරුන්ගේ හැසිරීම හෙලා දකිනවා - ඇමති මහින්ද සමරසිංහ",
       "News Content": "අතුරුදන්වූවන් පිළිබද කාර්යාලයක් ස්ථාපිත කිරීමේ පනත් කෙටුම්පත සම්මත කර ගත් අවස්ථාවේ ඒකාබද්ධ විපක්ෂයේ මන්ත්‍රීවරුන් හැසුරුණු ආකාරය හෙලා දකින බව නිපුණතා සංවර්ධන සහ වෘත්තීය පුහුණු අමාත්‍ය මහින්ද සමරසිංහ පවසනවා.\nරජයේ ප්‍රවෘත්ති දෙපාර්තමේන්තුවේ අද (12) කැදවා තිබූ මාධ්‍ය හමුවකට එක්වෙමිනුයි අමාත්‍යවරයා මේ බව සදහන් කළේ.\n‘‘මෙම පනත  පාර්ලිමේන්තුවේ ස්ථාවර නියෝග යටතේ නීත්‍යානුකූලව සම්මත වූ පනතක්. අපි හෙළා දකිනවා ඊයේ ඒ අය හැසිරුණු ආකාරය, විස්සක්වත් හිටියේ නෑ. පාර්ලිමේන්තුවට කළ අගෞරවයක්, අවනම්බුවක්. රට ගැන, මව්බිම ගැන සහ රණවිරුවෝ ගැන හිතලා මේ වැඩේ කළේ නෑ. එහෙනම් මේ කට්ටියට සංශෝධන ඉදිරිපත් කරන්න තිබුණා.’’ යනුවෙන් එහිදී අමාත්‍යවරයා සදහන් කළා.",
       "URL": "https://www.hirunews.lk/140450/ඒකාබද්ධ-විපක්ෂයේ-මන්ත්‍රීවරුන්ගේ-හැසිරීම-හෙලා-දකිනවා-ඇමති-මහින්ද-සමරසිංහ",
       "Category": "Local News",
       "Parent URL": "https://www.hirunews.lk/local-news.php?pageID=4926"
}