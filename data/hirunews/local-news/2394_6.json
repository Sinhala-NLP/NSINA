{
       "Source": "hirunews",
       "Timestamp": "Monday, 12 October 2020 - 16:31",
       "Headline": "හිටපු ඇමති රවීට අධිකරණය හමුවේ පෙනී සිටින ලෙස සිතාසි",
       "News Content": "හිටපු මුදල් අමාත්‍ය රවී කරුණානායක සහ පර්පචුවෙල් ටේ‍රෂරීස් සමාගමේ හිමිකරු අර්ජුන් ඇලෝසියස් යන දෙදෙනාට නොවැම්බර් මස 18 වන දින අධිකරණය හමුවේ පෙනී සිටින ලෙස අද(12) සිතාසි නිකුත් කෙරුණා.\nඒ, කොල්ලුපිටියේ පිහිටි සුඛෝපභෝගි මහල් නිවාසයක් ලබාදීම සහ ලබාගැනීම ඇතුලු අධිචෝදනා හයක් යටතේ අල්ලස් කොමිසම විසින් කොළඹ මහාධිකරණය හමුවේ පවරා ඇති නඩුවකට අදාළවයි.\n2016 වසරේ පෙබරවාරි මස 12 වන දින සහ සැප්තැම්බර් 30 කාලය තුළදී අදාළ නිවාසය ලබාදීම සහ ලබාගැනීම සිදුවී ඇති බවයි අල්ලස් කොමිසම ගොනුකළ අධි චෝදනාපත්‍රයේ දැක්වෙන්නේ.",
       "URL": "https://www.hirunews.lk/252378/හිටපු-ඇමති-රවීට-අධිකරණය-හමුවේ-පෙනී-සිටින-ලෙස-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=2394"
}