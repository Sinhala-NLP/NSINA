{
       "Source": "hirunews",
       "Timestamp": "Sunday, 14 November 2021 - 10:55",
       "Headline": "පොලිස් ආබාධිත රණවිරු සංගමය විෂය භාර ඇමති සමඟ සාකච්ඡාවක්",
       "News Content": "88 - 89 සමයේ මියගිය හා ආබාධිත වූ පොලිස් නිලධාරීන්ගේ ගැටලු සම්බන්ධයෙන් සාකච්ඡාවක් පොලිස් ආබාධිත රණවිරු සංගමය හා මහජන ආරක්ෂක අමාත්‍යවරයා අතර ඊයේ පවත්වා තිබෙනවා.\nඑම සාකච්ඡාවේදී අනාවරණ වී ඇත්තේ අදාළ කාලසීමාව තුළ පොලිස් නිලධාරීන් 290ක් මියගොස් නිලධාරීන් 25ක් ආබාධිත තත්ත්වයට පත්ව ඇති බවයි.\nවෛද්‍ය හේතූන් මත විශ්‍රාම ගන්වන ලද පොලිස් නිලධාරීන් හට ජීවිතාන්තය දක්වා දීමනා ගෙවීමට රජය මේ වසරේ ගත් තීන්දුව ක්‍රියාත්මක වීමේ ප්‍රමාදය සම්බන්ධයෙන් එහිදී පොලිස් ආබාධිත රණවිරු සංගමය පෙන්වාදී තිබෙනවා.\nතාක්ෂණික ගැටලු හේතුවෙන් ප්‍රමාද වූ මෙම ගැටලුව විසඳීමට කඩිනමින් කටයුතු කරන බව අමාත්‍ය රියර් අද්මිරාල් ආචාර්ය සරත් වීරසේකර පොරොන්දු වූ බවයි මහජන ආරක්ෂක අමාත්‍යාංශය නිවේදනය කළේ.",
       "URL": "https://www.hirunews.lk/287963/පොලිස්-ආබාධිත-රණවිරු-සංගමය-විෂය-භාර-ඇමති-සමඟ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1562"
}