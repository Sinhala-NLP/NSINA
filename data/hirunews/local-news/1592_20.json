{
       "Source": "hirunews",
       "Timestamp": "Monday, 01 November 2021 - 7:53",
       "Headline": "ජනාධිපති කාර්ය සාධක බලකායේ නව සභාපතිත්වය ගැන ජනපති සමග සාකච්ඡා කරනවා - ඇමති අලි සබ්‍රි",
       "News Content": "“එක රටක් එක නීතියක් සඳහා වූ ජනාධිපති කාර්ය සාධක බලකායේ සභාපතීත්වයට බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් පත් කිරීම සම්බන්ධයෙන් ජනාධිපතිවරයා සමග සාකච්ඡා කරන බව අධිකරණ අමාත්‍ය ජනාධිපති නීතිඥ අලි සබ්රි ප්‍රකාශ කළා.\nහිරු ප්‍රවෘත්ති අංශය කළ විමසීමකදී අධිකරණ අමාත්‍යවරයා කියා සිටියේ, ජනාධිපතිවරයා දිවයිනට පැමිණි පසු ඒ පිළිබදව සාකච්ඡා කිරීමට අපේක්ෂා කරන බවයි.\nබොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ගේ සභාපතීත්වයෙන් “එක රටක් එක නීතියක් සඳහා වූ ජනාධිපති කාර්ය සාධක බලකාය පසුගිය දා පත් කෙරුණා.\nජනාධිපතිවරයා විසින් පසුගිය 26 වන දා අතිවිශේෂ ගැසට් නිවේදනයක් නිකුත් කරමින් මෙම කාර්ය සාධක බලකාය පිහිට වූ අතර, ඊට සාමාජිකයින් 13 දෙනෙකු ඇතුළත්.\nමෙම කාර්ය සාධක බලකායේ රැස්වීමක් ඊයේ (31) පැවැත්වූ බවයි වාර්තාවන්නේ.",
       "URL": "https://www.hirunews.lk/286644/ජනාධිපති-කාර්ය-සාධක-බලකායේ-නව-සභාපතිත්වය-ගැන-ජනපති-සමග-සාකච්ඡා-කරනවා-ඇමති-අලි-සබ්‍රි",
       "Category": "Local News",
       "Parent URL": "https://www.hirunews.lk/local-news.php?pageID=1592"
}