{
       "Source": "hirunews",
       "Timestamp": "Wednesday, 27 October 2021 - 6:42",
       "Headline": "'එක රටක් එක නීතියක්' ජනාධිපති කාර්‍ය සාධක බලකාය ස්ථාපිත කෙරෙයි (වීඩියෝ)",
       "News Content": "බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ගේ සභාපතීත්වයෙන් “එක රටක් එක නීතියක් සදහා වූ ජනාධිපති කාර්ය සාධක බලකායක් ” පිහිටුවා තිබෙනවා.\nජනාධිපතිවරයා විසින් ඊයේ අතිවිශේෂ ගැසට් නිවේදනයක් නිකුත් කරමින් මෙම කාර්ය සාධක බලකාය පිහිටුවා ඇති අතර, ඊට සාමාජිකයින් 13 දෙනෙකු ඇතුළත්.\nශ්‍රී ලංකාව තුළ එක රටක්, එක නීතියක් ක්‍රියාත්මක කිරීම සම්බන්ධයෙන් අධ්‍යයන කර ඒ සදහා පනත් කෙටුම්පතක් සකස් කිරීම, අධිකරණ අමාත්‍යාංශය විසින් මේ වන විට මීට අදාළව සකස් කරන ලද නීති කෙටුම්පත් සහ සංශෝධනයන් අධ්‍යයන කොට ඒවායේ යෝග්‍යතාව හා සුදුසු සංශෝධනයන් වේ නම් ඒ සදහා යෝජනා ඉදිරිපත් කිරීම මෙම කාර්ය සාධක බලකායට පැවරෙන රාජකාරී වනවා.\nමසකට වරක් මේ සම්බන්ධයෙන් අධ්‍යයනය කර වාර්තාවක් ජනාධිපතිවරයා වෙත ලබාදෙන ලෙසත් අවසන් වාර්තාව ලබන වසරේ පෙබරවාරි  මස 28 වැනි දිනට හෝ ඊට පෙර ලබාදෙන ලෙසත් අදාළ ගැසට් නිවේදනයේ සදහන්.\nඑම නම් ලැයිස්තුව හා ගැසට් නිවේදනය මෙතැනින් ....",
       "URL": "https://www.hirunews.lk/286151/එක-රටක්-එක-නීතියක්-ජනාධිපති-කාර්‍ය-සාධක-බලකාය-ස්ථාපිත-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1603"
}