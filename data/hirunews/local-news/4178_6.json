{
       "Source": "hirunews",
       "Timestamp": "Sunday, 10 December 2017 - 19:49",
       "Headline": "ජනපතිගේ සහයට ආ ශ්‍රියානි",
       "News Content": "ඒකාබද්ධ විපක්ෂය නියෝජනය කළ පාර්ලිමේන්තු මන්ත්‍රීනී ශ්‍රියානි විජේවික්‍රම ජනාධිපති මෛත්‍රීපාල සිරිසේනට සහය දැක්වීම සඳහා එක්ව තිබෙනවා.\nජනාධිපති මාධ්‍ය අංශය සඳහන් කළේ අද පස්වරුවේ ජනාධිපතිවරයා හමුවූ මන්ත්‍රීවරිය මෙලෙස ජනාධිපතිවරයාට සහය පළ කිරීම සඳහා එක්වූ බවයි.\nඒකාබද්ධ විපක්ෂය නියෝජනය කළ පාර්ලිමේන්තු මන්ත්‍රීනී ශ්‍රියානි විජේවික්‍රම මහත්මිය දිගාමඩුල්ල දිස්ත්‍රික්කයෙන් පාර්ලිමේන්තුවට තේරී පත්වුණා.\nජනාධිපති මාධ්‍ය අංශය පැවසුවේ ජනාධිපතිවරයා ගෙනයන වැඩපිළිවෙළ සමග එක්වී ඉදිරි දේශපාලන කටයුතුවල නිරතවන බවට ඇය ජනාධිපතිවරයා හමුවේ ප්‍රකාශ කළ බවයි.\nඅද පස්වරුවේ ජනාධිපති නිල නිවසේදී මෙම හමුව සිදුව ඇති අතර, දිගාමඩුල්ල දිස්ත්‍රික්කයේ සංවර්ධන වැඩපිළිවෙළ ශක්තිමත්ව ඉදිරියට ගෙනියාම සඳහා ජනාධිපතිවරයාට සහය දෙන බවද මන්ත්‍රීවරිය මෙහිදී ප්‍රකාශ කර තිබෙනවා.\nඇය එක්සත් ජනතා නිදහස් සන්ධානය නියෝජනය කරන්නේ පර්ලිමේන්තු මන්ත්‍රී දිනේෂ් ගුණවර්ධන නායකත්වය දරණ මහජන නිදහස් පෙරමුණේ සාමාජිකාවක් ලෙසයි.",
       "URL": "https://www.hirunews.lk/178077/ජනපතිගේ-සහයට-ආ-ශ්‍රියානි",
       "Category": "Local News",
       "Parent URL": "https://www.hirunews.lk/local-news.php?pageID=4178"
}