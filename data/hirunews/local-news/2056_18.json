{
       "Source": "hirunews",
       "Timestamp": "Sunday, 28 March 2021 - 20:09",
       "Headline": "ඉන්දුනීසියාවේ දේවස්ථානයක් ඉදිරිපිට පිපිරීමෙන් තුවාල ලැබූ සංඛ්‍යාව 14 තෙක් ඉහළට",
       "News Content": "ඉන්දුනීසියාවේ - මකස්සාර් නුවර කතෝලික දේවස්ථානයක් ඉදිරිපිට සිදුවූ මරාගෙන මැරෙන බෝම්බ ප්‍රහාරයකින් තුවාල ලැබූ සංඛ්‍යාව 14 දක්වා ඉහළ ගොස් තිබෙනවා.\nපාස්කු සතියේ ආරම්භක ඉරිදා දිනයේ දේවස්ථානයට දෙදෙනෙකු ඇතුළුවීමට උත්සාහ කිරීමත් සමඟ පිපිරීම සිදුව ඇති බවයි සුලවේසි දිවයින් පොලිසිය සඳහන් කළේ.\nවිනාශ වූ යතුරුපැදියක් සහ ශරීර කොටස් එම ස්ථානයේ තිබී සොයා ගත් අතර, පොලීසිය සදහන් කළේ ප්‍රහාරයෙන් දෙදෙනෙකු මිය ගොස් ඇති බවයි.\nසිද්ධිය සම්බන්ධයෙන් මෙතෙක් කිසිවෙකු වගකීම භාරගෙන නැහැ. මීට පෙර කතෝලික දේවස්ථානය ඉලක්ක කරගෙන මෙහි සිදුවූ බෝම්බ පිපිරීම් සම්බන්ධයෙන් චෝදනා එල්ලවූයේ අයි.එස්. සංවිධානයේ ආභාෂය සහිත දේශීය අන්තවාදී ඉස්ලාමීය කණ්ඩායමකටයි.",
       "URL": "https://www.hirunews.lk/266827/ඉන්දුනීසියාවේ-දේවස්ථානයක්-ඉදිරිපිට-පිපිරීමෙන්-තුවාල-ලැබූ-සංඛ්‍යාව-14-තෙක්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2056"
}