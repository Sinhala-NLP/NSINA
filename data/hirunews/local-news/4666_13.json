{
       "Source": "hirunews",
       "Timestamp": "Saturday, 11 February 2017 - 14:43",
       "Headline": "මෝටර් රථයක් පෙරලී අයෙකු මියගොස් තුන්දෙනෙකුට තුවාල (ඡායාරූප)",
       "News Content": "මස්කෙළිය - හැටන් මාර්ගයේ රොක්වුඩ් ප්‍රදේශයේදී මෝටර් රථයක් පෙරලීයාමෙන් පුද්ගලයෙකු මියගොස් තිබෙනවා.\nහිරු ප්‍රාදේශීය වාර්තාකරු කියා සිටියේ අනතුරෙන් තවත් 03 දෙනෙකුට තුවාල සිදුව ඇති බවයි.\nමියගොස් ඇත්තේ කුණ්ඩසාලේ ප්‍රදේශයේ පදිංචිව සිටි 33 හැවිරිදි වියේ පසුවන්නෙක් වන අතර, ඔහු නෝර්වුඩ් බලා ගමන් කරමින් සිටියදී අනතුරට මුහුණ පා ඇති බව සදහන්.\nඅප වාර්තාකරු සඳහන් කලේ ශ්‍රී පාද වන්දනාවේ ගොස් පැමිණෙමින් සිටියදී ඔවුන් මෙම අනතුරට ලක්ව ඇති බවයි.\nමීට ඉහතදී ද රොක්වුඩ් ප්‍රදේශයේදී මෙවැනි අනතුරු කිහිපයක් වාර්තා වී ඇති බවයි අප වාර්තාකරු කියා සිටියේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/154230/මෝටර්-රථයක්-පෙරලී-අයෙකු-මියගොස්-තුන්දෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4666"
}