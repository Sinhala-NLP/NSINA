{
       "Source": "hirunews",
       "Timestamp": "Sunday, 10 April 2022 - 14:23",
       "Headline": "බිරිඳ වෙනුවෙන් උපකාර අයදින දඹුල්ලේ සැමියා (වීඩියෝ)",
       "News Content": "වකුගඩු රෝගයෙන් පෙළෙන, දෑස් නොපෙනෙන සිය බිරිඳගේ ප්‍රතිකාර කටයුතු සඳහා උපකාරයක් බලාපොරොත්තු වන සැමියෙකු පිළිබඳ පුවතක් දඹුල්ල, කිතුල්හිටියාව ප්‍රදේශයෙන් වාර්තා වුණා.\nවික්‍රමරත්න මහතා පවසන්නේ, දියවැඩියා රෝගය නිසා ක්‍රමයෙන් දෑස් නොපෙනීමේ තත්ත්වයට පත් වුණු, ශ්‍රියා නිල්මිණි තිලක මහත්මියගේ ගෙල ප්‍රදේශයෙන් සවිකළ නළයකින් ලේ මාරු කිරීම සඳහා දින 2කට වතාවක් දඹුල්ල මහ රෝහල වෙත යාමට සිදුවීම හේතුවෙන් තමන් දුෂ්කරතාවයට පත්ව ඇති බවයි.\nනිරන්තරයෙන් තම බිරිඳ වෙනුවෙන් කැප වී සිටින වික්‍රමරත්න මහතා ඉල්ලා සිටින්නේ, ප්‍රවාහන මෙන්ම, ඖෂධ සඳහා වැයවන මුදල් ආදිය සඳහා හෝ කළ හැකි උපකාරයක් තමන් වෙත ලබාදෙන ලෙසයි.",
       "URL": "https://www.hirunews.lk/301640/බිරිඳ-වෙනුවෙන්-උපකාර-අයදින-දඹුල්ලේ-සැමියා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1239"
}