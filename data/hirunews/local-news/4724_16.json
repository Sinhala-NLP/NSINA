{
       "Source": "hirunews",
       "Timestamp": "Wednesday, 04 January 2017 - 15:06",
       "Headline": "සීමානිර්ණ කමිටු වාර්තාවට සන්ධානය අත්සන් තබයි - එජාපයේ අත්සන තවම නැහැ",
       "News Content": "සීමානිර්ණය අභියාචනා විමර්ශන කමිටු වාර්තාවට නිදහස් සන්ධාන නියෝජිතයා වන හිටපු ආණ්ඩුකාර සාලිය මැතිව් අද පෙරවරුවේ අත්සන් තැබුවා.\nමෙම කමිටුව විසින් සකස් කළ අවසන් වාර්තාව පසුගියදා පළාත්පාලන හා පළාත් සභා අමාත්‍ය ෆයිසර් මුස්තාපා භාරගැනීම ප්‍රතික්ෂේප කළේ කමිටුව නියෝජනය කරන ප්‍රධාන පක්ෂ දෙකේ නියෝජිතයින් ඊට අත්සන් කර නොතිබීම හේතුවෙන්.\nකෙසේ වෙතත් එක්සත් ජාතික පක්ෂයේ නියෝජිතයා වන නීතීඥ ඒ.එස්.එම් මිස්බා වාර්තාවට මෙතෙක් අත්සන් තබා නැහැ.\nඑහෙත් මේ වනවිට කමිටු සාමාජිකයින් පස්දෙනාගෙන් හතරදෙනෙකුම වාර්තාවට අත්සන් කර ඇති බැවින් ලබන 10 වනදා වාර්තාව අමාත්‍යවරයා වෙත භාරදෙන බවයි සීමානිර්ණය අභියාචනා විමර්ශන කමිටුවේ සභාපති අශෝක පීරිස් කියා සිටියේ.",
       "URL": "https://www.hirunews.lk/151284/සීමානිර්ණ-කමිටු-වාර්තාවට-සන්ධානය-අත්සන්-තබයි-එජාපයේ-අත්සන-තවම-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4724"
}