{
       "Source": "hirunews",
       "Timestamp": "Wednesday, 29 November 2017 - 8:01",
       "Headline": "ප්‍රදේශ රැසකට අදත් තද වැසි - මුහුදත් රළුවේ - මාතලේට සහ මහනුවරට නාය යාම් අනතුරු ඇඟවීම්",
       "News Content": "දිවයිනේ බොහෝ ප්‍රදේශවලට අද දිනයේ වැසි හෝ ගිඟුරුම් සහිත වැස ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑහි අනාවැකිකරණ අංශයේ අධ්‍යක්ෂිකා අනුෂා වර්ණසුරිය කියා සිටියේ සබරගමුව, මධ්‍යම, ඌව සහ දකුණු පළාත් වලට මිලිමීටර් 100 ඉක්ම වූ තද වැසි ඇති විය හැකි බවයි.\nවැසි ඇතිවන විට දිවයින අවට මුහුදු ප්‍රදේශවල  සුළගේ වේගය පැයට කිලෝමීටර් 80 දක්වා වැඩි විය හැකි බව ද ඇය සදහන් කළා.\nඑමෙන්ම මාතලේ සහ මහනුවර දිස්ත්‍රික් සඳහා ජාතික ගොඩනැගිලි පර්යේෂණ සංවිධාන නාය යාම් අනතුරු ඇඟවීම් නිකුත් කර ඇති බවයි ජාතික ආපදා කළමනාකරණ  මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි කියා සිටියේ.",
       "URL": "https://www.hirunews.lk/177170/ප්‍රදේශ-රැසකට-අදත්-තද-වැසි-මුහුදත්-රළුවේ-මාතලේට-සහ-මහනුවරට-නාය-යාම්-අනතුරු-ඇඟවීම්",
       "Category": "Local News",
       "Parent URL": "https://www.hirunews.lk/local-news.php?pageID=4196"
}