{
       "Source": "hirunews",
       "Timestamp": "Friday, 08 July 2022 - 10:37",
       "Headline": "පොහොර මෙට්‍රික් ටොන් 40,000 ක් හෙට දිවයිනට",
       "News Content": "ඉන්දීය ණය ආධාර යටතේ මෙරටට ආනයනය කළ මෙට්‍රික් ටොන් 40,000 ක යූරියා පොහොර තොගය රැගත් නෞකාව හෙට (09) දිවයිනට ළඟාවන බව කෘෂිකර්ම අමාත්‍ය මහින්ද අමරවීර ප්‍රකාශ කළා.\nඔහු කියා සිටියේ එම පොහොර තොගය ජාත්‍යන්තර ප්‍රමිති ආයතන තුනක් මගින් සහතික කර ඇති බවයි.\nඕමානයේ සිට රැගෙන එන අදාළ යූරියා පොහොර තොගය මෙරටදී ජාතික ශාඛ නිරෝධායන ආයතනය වෙත යොමු කර එහි ප්‍රමිති පරීක්ෂාවකට ද ලක් කිරීමට නියමිත බවයි අමාත්‍ය මහින්ද අමරවීර වැඩිදුරටත් කියා සිටියේ.\nඑම නෞකාවට අමතරව ඉදිරි දින දෙක තුළ තවත් පොහාර මෙට්‍රික් ටොන් 25,000ක් ද මෙරටට ලැබීමට නියමිත බවයි වාර්තා වන්නේ.\nඅදාළ පොහොර තොග මෙරටට ළඟා වීමෙන් අනතුරුව එළැඹෙන 10 වනදා පටන් කඩිනමින් පොහොර බෙදාහැරීමේ කටයුතු සිදු කිරීමට බලාපොරොත්තු වන බව කෘෂිකර්ම අමාත්‍යාංශය සඳහන් කරනවා.",
       "URL": "https://www.hirunews.lk/309400/පොහොර-මෙට්‍රික්-ටොන්-40000-ක්-හෙට-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1038"
}