{
       "Source": "hirunews",
       "Timestamp": "Friday, 02 April 2021 - 13:26",
       "Headline": "නව පාලමක් ඉදිකරන තෙක් විකල්ප මාර්ගයක් ලබා දෙන්න දැරණියගල ජනතාව ඉල්ලයි (වීඩියෝ)",
       "News Content": "මේ දැරණියගල - මංචනායක මාවතේ සමන් සුරිඳුගම ප්‍රදේශයේ ඉදිකෙරෙමින් පවතින පාලමයි.\nමාර්ගය හරහා ඇති පැරණි පාලම කඩා දමා ප්‍රතිසංස්කරණ කටයුතු අරඹා මේ වන විට මාස 2කට ආසන්න කාලයක් ගතවනවා.\nනව පාලම ඉදිකිරීමේදී ජනතාවට විකල්ප මාර්ගයක් ආසන්නයෙන් සකසාදිය යුතු වුවත් කොන්ත්‍රාත්කරුවන් හෝ බලධාරීන් ඒ පිළිබඳ අවධානය යොමුනොකිරීමෙන් ප්‍රදේශවාසීන් පත්ව ඇත්තේ දැඩි අපහසුතාවකටයි.\nමේ හේතුවෙන් සමන් සුරිඳුගම, නාවෙල, ඉලුක්තැන්නවත්ත ඇතුළු ගම්මාන 6ක පමණ ජනතාවට ගමනාගමන පහසුකම්වලදී විඳීමට සිදුවන ගැහැට සුළුපටු\nනැහැ.\nපාසල් ළමුන් 300ක් පමණ දිනකට මෙම මාර්ගය භාවිත කරන අතර ඔවුන්ද දැඩි දුෂ්කරතාවයන්ට මුහුණදෙන බව ප්‍රදේශවාසීන් පවසනවා.\nමාර්ගය හරහා ඇති අබලන් වූ පාලම වෙනුවට නව පාලමක් ඉදිකර දීම කාලෝචිත වුවත් ඉදිකිරීම් සිදුවන කාලය තුළ ජනතාවට අපහසුතාවයකින් තොර විකල්ප මාර්ග පහසුකම් සලසාදීම බලධාරීන් සතු වගකීමක් නොවේද?\nරතු මිනිත්තුව අවධානයෙන්.",
       "URL": "https://www.hirunews.lk/267298/නව-පාලමක්-ඉදිකරන-තෙක්-විකල්ප-මාර්ගයක්-ලබා-දෙන්න-දැරණියගල-ජනතාව-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2046"
}