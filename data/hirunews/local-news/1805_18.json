{
       "Source": "hirunews",
       "Timestamp": "Wednesday, 21 July 2021 - 13:09",
       "Headline": "පිහිටක් අවැසි පවුලක් (වීඩියෝ)",
       "News Content": "දරුවන් යනු මව්පියන්ට මෙන්ම රටකට ඇති මහඟුම සම්පතක්.\nනිවුන් දරුවන් තිදෙනෙකු සමඟ දුෂකරතා මධ්‍යයේ ජීවත්වීමට සිදුව ඇති මව්පියන් පිළිබඳ පුවතක් ගම්පහ - උඩුගම්පොල ප්‍රදේශයෙන් අපට වාර්තා වුණා.\nගම්පහ - උඩුගම්පොල - පනහවත්ත ප්‍රදේශයේ පදිංචි ඉමාෂා සාවින්ද්‍යා සහ සුරංග දේශප්‍රිය ජීවත් වන්නේ ආර්ථික දුෂ්කරතා රැසක් මධ්‍යයේයි.\nඉමාෂා ඇඟලුම් කම්හලක සේවය කළ අතර සුරංග වාහන සේදුම් ස්ථානයක රැකියාවේ නිරත වනවා.\nපසුගිය 5 වැනිදා ඔවුන්ගේ පළමු දරු උපත ලෙස නිවුන් පිරිමි දරුවන් තිදෙනෙකු ලැබීමේ භාග්‍ය මොවුන්ට උදාවුණා.\nස්ථිර නිවසක් නොමැතිව අඟහිඟකම් රැසක් මධ්‍යයේ දිවිගෙවන ඉමාෂා - සුරංග යුවළ දැනට ජීවත් වන කුඩා කාමරයද ඉමාෂාගේ මවගේ බවයි ඔවුන් පැවසුවේ.\nඑහි වහලයෙන් වැසි දිනවලදී ජලය කාන්දුවීම නිසා දරුවන් තිදෙනා කාමරයේ තබාගැනීම අවදානම් බව ඔවුන් පවසනවා.\nදරුවන් රැකබලාගැනීම සඳහා සිය බිරිදට රැකියාවෙන් ඉවත්වීම හේතුවෙන් වාහන සේදුම් රැකියාවෙන් ලබාගන්නා සුළු මුදලින් සියළු දේ සිදුකිරීමට සිදුව ඇති බවයි සුරංග පැවසුවේ.",
       "URL": "https://www.hirunews.lk/277595/පිහිටක්-අවැසි-පවුලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1805"
}