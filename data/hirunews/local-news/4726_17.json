{
       "Source": "hirunews",
       "Timestamp": "Tuesday, 03 January 2017 - 12:47",
       "Headline": "විරෝධතාවක් නිසා ගාලු පාර අහුංගල්ලෙන් වැසේ",
       "News Content": "ගුරු හිඟයට විසඳුම් ඉල්ලා අහුංගල්ල රාජපක්ෂ මහ විදුහලේ දරුවන්ගේ දෙමව්පියන් ගාල්ල - කොළඹ ප්‍රධාන මාර්ගය අවහිර කරමින් ආරම්භ කර ඇති විරෝධතාව තවමත් ක්‍රියාත්මකයි.\nමේ හේතුවෙන් අද උදෑසන සිට පැය 4කට අධික කාලයක් මාර්ගයේ රථ වාහන ගමනාගමන කටයුතුවලට බාධා එල්ල වුණා.\nඔවුන් පාසල ඉදිරිපිට අද උදෑසන රැස්වීමෙන් අනතුරුවයි මාර්ගය අවහිර කරමින් මෙම විරෝධතාව ආරම්භ කළේ.\nවිරෝධතාවය පැවති ස්ථානයට දකුණු පළාත් අධ්‍යාපන අධීක්ෂණ මන්ත්‍රී චන්දන සාලිය පැමිණි අතර, පසුව ඔහු ද විරෝධතාවයට එක්වුණා.\nඔවුන් මේ වන විටත් ගාල්ල - කොළඹ ප්‍රධාන මාර්ගයේ බිම වාඩි වී විරෝධතාවයේ නිරත වන බවයි එම ස්ථානයේ සිටින හිරු වාර්තාකරු කියා සිටියේ.\nඡායාරූප- අම්බලන්ගොඩ දීපාල් සිල්වා",
       "URL": "https://www.hirunews.lk/151185/විරෝධතාවක්-නිසා-ගාලු-පාර-අහුංගල්ලෙන්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4726"
}