{
       "Source": "hirunews",
       "Timestamp": "Wednesday, 30 December 2020 - 12:28",
       "Headline": "යාපනය මහනගර සභාව දෙමළ සන්ධානයෙන් ගිලිහෙයි",
       "News Content": "යාපනය මහනගර සභාවේ නව නගරාධිපතිවරයා ලෙස දෙමළ ජාතික මහජන පෙරමුණ නියෝජනය කරන නීතිඥ විශ්වලිංගම් මනිවන්නන් අද තේරී පත් වුණා.\nදෙමළ ජාතික සන්ධානයට බලය හිමි යාපනය මහනගර සභාවේ 2021 වර්ෂයට අදාළ අයවැය කියවීම දෙවන වරටත් පරාජයට පත්වීම හා තනි පක්ෂයක් වෙත සියයට 50 ක බලයක් නොමැතිවීම හේතුවෙන් යාපනය මහනගර සභාවේ නව නගරාධිපතිවරයා පත් කිරීමේ ඡන්ද විමසීම අද පැවැත්වුණේ උතුරේ පළාත් පාලන කොමසාරිස්වරයාගේ මෙහෙයවීමෙන්.\nඅප වාර්තාකරු සඳහන් කළේ එහිදී විශ්වලිංගම් මනිවන්නන් වෙත ඡන්ද 21 ක් ද හිටපු නගරාධිපතිවරයා වු දෙමළ ජාතික සන්ධානයේ එමානුවෙල් ආනෝල්ඞ්ට ඡන්ද 20 ක් ද හිමිවූ බවයි.",
       "URL": "https://www.hirunews.lk/258310/යාපනය-මහනගර-සභාව-දෙමළ-සන්ධානයෙන්-ගිලිහෙයි",
       "Category": "Local News",
       "Parent URL": "https://www.hirunews.lk/local-news.php?pageID=2245"
}