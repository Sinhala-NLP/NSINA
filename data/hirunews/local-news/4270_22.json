{
       "Source": "hirunews",
       "Timestamp": "Sunday, 15 October 2017 - 13:52",
       "Headline": "ජනාධිපති අතුරුදන්වූවන්ගේ ඥාතීන් හමුවෙයි (ඡායාරූප)",
       "News Content": "ජනාධිපති මෛත්‍රීපාල සිරිසේන ඊයේ(14) සවස කිලිනොච්චිය දිස්ත්‍රික් අතුරුදහන්වූවන්ගේ ඥාතීන් හමුවී තිබෙනවා.\nකිලිනොච්චිය කන්දසාමි කෝවිල ඉදිරිපිටදී කිලිනොච්චිය ආර්ථික මධ්‍යස්ථානය විවෘත කිරීමෙන් අනතුරුව ජනාධිපතිවරයා මෙලෙස ඔවුන් හමුවී ඇති බව සඳහන්.\nඑහිදී ඔවුන් ජනාධිපතිවරයා වෙත සංදේශයක්ද භාරදී තිබෙනවා.\nජනාධිපතිවරයා තමන්ගේ ගැටළුව සම්බන්ධයෙන් අවධානය යොමුකරන බවත්, ඒ සඳහා සාකච්ජා කිරීමට කොළඹට පැමිණෙන ලෙසත් පැවසූ බව ඔවුන් ප්‍රකාශ කළා.\nග්‍රාමීය සංවර්ධන කටයුතු අමාත්‍ය පී.හැරිසන්, වවුනියාව ශ්‍රි ලංකා නිදහස් පක්ෂ සංවිධායක චමින්ද වාසල ඇතුළු පිරිසක් මේ සඳහා සහභාගි වී තිබෙනවා.\nයුධ සමයේ අතුරුදහන්වූ ඥාතීන් සොයාදෙන ලෙසට ඉල්ලීම් කරමින් කිලිනොච්චිය අතුරුදහන්වූවන්ගේ ඥාතීන් දින 237ක් කිලිනොච්චිය කන්දසාමි කෝවිල ඉදිරිපිට උපවාසයක නිරත වුණා.\nවවුනියාව - මාධව කුලසූරිය",
       "URL": "https://www.hirunews.lk/173548/ජනාධිපති-අතුරුදන්වූවන්ගේ-ඥාතීන්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4270"
}