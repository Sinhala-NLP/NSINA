{
       "Source": "hirunews",
       "Timestamp": "Sunday, 02 January 2022 - 19:18",
       "Headline": "ඇමති මහින්දානන්දගෙන් යළිත් අමාත්‍යාංශයටම චෝදනා (වීඩියෝ)",
       "News Content": "කෘෂිකර්ම අමාත්‍ය මහින්දානන්ද අලුත්ගමගේ ද නව වසරට ආශිර්වාද ලබා ගැනීම සඳහා දළදා වහන්සේ වැද පුදා ගැනීමට අද එක්වුණා.\nඑහිදී අමාත්‍යවරයා කියා සිටියේ රජය විසින් අනුමත කර ඇති කාබනික පොහොර පමණක් භාවිතා කොට සිය වගාවේ නිෂ්පාදනයේ යම් අඩුවක් පවතින්නේ එම ගොවීන්ට පමණක් වන්දි ලබාදෙන බවයි.\nඑහිදී අමාත්‍යවරයා සදහන් කළේ හරිත කෘෂිකර්මාන්තය ස්ථාපිත කිරීමේ වැඩසටහනේදී සිය අමාත්‍යාංශ නිලධාරීන්ගෙන් නිසි සහයෝගයක් නොලැබුණු බවටයි.\nකෙසේ වෙතත්, ගොවීන් චෝදනා කරන්නේ පොහොර නොමැතිවීම නිසා සිය අස්වැන්න සම්පූර්ණයෙන්ම විනාශ වී ඇති බවත් ඒ සඳහා වන්දි ලබාදිය යුතු බවයි.",
       "URL": "https://www.hirunews.lk/292842/ඇමති-මහින්දානන්දගෙන්-යළිත්-අමාත්‍යාංශයටම-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1453"
}