{
       "Source": "hirunews",
       "Timestamp": "Wednesday, 02 November 2016 - 19:37",
       "Headline": "විදෙස් කතුන්ගේ සංවිධානාත්මක ගණිකා ජාවාරම කොටුවෙයි",
       "News Content": "හිරු සී.අයි.ඒ වෙත පසුගිය සතියේ ලැබුනු රහසිගත තොරතුරකින් කියැවුනේ උස්බෙකිස්ථානු කාන්තාවන් පිරිසක් සංවිධානාත්මකව මෙරට රැදී සිටිමින් ගණිකා සේවයේ යෙදෙන බවයි.\nකොළඹ ගැවසෙන කුලී රථ සේවාවල රියදුරන් සමග මිතුරුවන එම කාන්තාවන් ඔවුන් මාර්ගයෙන් ගණිකා සේවය සැපයීම සදහා ගණුදෙනුකරුවන් සොයා ගන්නා බව අප කළ මුලික විමර්ශනයේදී හෙළිවුණා.\nආගමන විගමන දෙපාර්තමේන්තු නිලධාරින් සමග එක්ව අප මෙම කාන්තාවන් කොටුකර ගැනීම සදහා සැලැස්මක් සකස් කලේ ඒ අනුවයි.\nමෙම ජාවාරමේ ප්‍රධානියා ලෙස කටයුතු කරන කාන්තාව සම්බන්ධ කර ගැනීමෙන් පසු ඇය පැවසුවේ කොළඹ මුහුදු මාවතේ පිහිටි නවාතැන්පලක කාමරයක් මිලදී ගත් පසු තමන්කැමති විදේශීය කාන්තාවන් තෝරාගැනීමට අවස්ථාව ලබාදෙන බවයි.\nනවාතැන ලබාගත් පසු අදාල කාන්තාව පැමිණ එතුල නිරීක්ෂණය කිරීමෙන් අනතුරුව අනෙක් කාන්තාවන් කාමරයට තුලට කැදවුනු ලැබුවා.\nසංචාරක වීසා මත මෙරටට පැමිණ මුදලට අලෙවි වන මෙම එක් කාන්තාවක් පැය දෙකක් ගත කිරීම සදහා අයකරන මුදල රුපියල් 30,000 ක්.\nසියළු තොරතුරු ලබාගැනීමෙන් අනතුරුව මෙම කාන්තාවන් අත්අඩංගුවට ගනු ලැබුවා.\nආගමන විගමන දෙපාර්තමේන්තුවේ වීසා හා පත්යන්ත පාලන ඒකකයේ පාලකවරයාගේ උපදෙස් මත සිදුකළ මෙම වැටලීමේදී කාන්තාවන් 6 දෙනෙකු අත්අඩංගුවට ගැනුනා.\nඔවුන් මෙරටින් පිටුවහල් කිරීමට නියමිතයි.",
       "URL": "https://www.hirunews.lk/146682/විදෙස්-කතුන්ගේ-සංවිධානාත්මක-ගණිකා-ජාවාරම-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4811"
}