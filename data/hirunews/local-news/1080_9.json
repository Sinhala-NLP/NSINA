{
       "Source": "hirunews",
       "Timestamp": "Monday, 20 June 2022 - 19:15",
       "Headline": "මොරටුමුල්ලෙන් හමුවූ තරුණ මළ සිරුරේ අනන්‍යතාව හෙළිවෙයි",
       "News Content": "මුඛය ප්ලාස්ටර්වලින් ආවරණය කර, දෑත් ලණුවකින් ගැටගසා, ඝාතනය කර දමාගොස් තිබියදී සොයාගත් පුද්ගලයාගේ අන්‍යතාවය මේ වන විට හෙළිවී තිබෙනවා.\nඔහු මොරටුව ප්‍රදේශයේ සුපිරි වෙළඳසැළක කළමණාකරුවෙකු ලෙස සේවය කරන මාතර - පුහුල්වැල්ල ප්‍රදේශයේ පදිංචි 29 හැවිරිදි තරුණයෙකු බවටයි අනාවරණය වී ඇත්තේ.\nපපු ප්‍රදේශයට තියුණු ආයුධයකින් පහර දී ඝාතනය කර තිබූ මොහුගේ සිරුර ඊයේ රාත්‍රීයේ සොයාගනු ලැබුවේ මොරටුව - මොරටුමුල්ල සෝභිත විද්‍යාල මාවතේ තිබිය දීයි.\nමොහු සේවය නිමාවීමෙන් පසු ත්‍රී රෝද රථ රැකියාවේ නිරතවී ඇති බව සඳහන්.\nඔහුගේ ත්‍රී රෝද රථයද අද උදෑසන පිළියන්ඳළ - කරදියාන ප්‍රදේශයේ තිබියදී පොලිසිය සොයාගනු ලැබුවා.\nකරවුරුන් හෝ කිසියම් පිරිසක් විසින් ඔහුව ඝාතනය කර සිරුර මොරටුමුල්ල ප්‍රදේශයට ගෙනැවිත් දමන්නට ඇති බවටයි පොලිසිය සැක කරන්නේ.",
       "URL": "https://www.hirunews.lk/307706/මොරටුමුල්ලෙන්-හමුවූ-තරුණ-මළ-සිරුරේ-අනන්‍යතාව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1080"
}