{
       "Source": "hirunews",
       "Timestamp": "Saturday, 06 March 2021 - 11:22",
       "Headline": "සාමාන්‍ය පෙළ විභාගය සඳහා වෙනත් අපේක්ෂකයෙකු වෙනුවෙන් පෙනී සිටි උසස් පෙළ සිසුවෙක් අත්අඩංගුවට",
       "News Content": "මෙවර පැවැත්වෙන අ.පො.ස සාමාන්‍ය පෙළ විභාගය සඳහා වෙනත් අපේක්ෂකයෙකු වෙනුවෙන් පෙනී සිටි උසස් පෙළ සිසුවෙකු ඊයේ (05) අත්අඩංගුවට ගත් බව වලස්මුල්ල පොලිසිය පවසනවා.\nවලස්මුල්ල ජාතික පාසලේදී මෙවර අ.පො.ස සාමාන්‍ය පෙළ විභාගය සදහා පුද්ගලික අයදුම්කරුවෙකු ලෙස පෙනී සිටිමින් ව්‍යාජ ලෙස විභාගය ලියන බව අනාවරණය විමත් සමග විභාග ශාලාධිපති විසින් වලස්මුල්ල පොලිස් ස්ථානයට සිදුකරන ලද දැනුවත්කිරීමක් අනුව මෙම සැකකාර සිසුවා අත්අඩංගුවට ගෙන ඇති බව සඳහන්.\nඅත්අඩංගුවට ගත් සැකකාර සිසුවා 2020 අ.පො.ස උසස් පෙළ විභාගයට ගණිත අංශයෙන් පෙනී සිට ප්‍රතිඵල අපේක්ෂාවෙන් සිටින සිසුවකු බවටයි විමර්ශනවලදී තොරතුරු අනාවරණය වී ඇත්තේ.\nසැකකාර සිසුවා අද (06) අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/264503/සාමාන්‍ය-පෙළ-විභාගය-සඳහා-වෙනත්-අපේක්ෂකයෙකු-වෙනුවෙන්-පෙනී-සිටි-උසස්-පෙළ-සිසුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2107"
}