{
       "Source": "hirunews",
       "Timestamp": "Monday, 13 June 2022 - 10:09",
       "Headline": "හයවැනි දිනටත් ගෑස් නෑ! (වීඩියෝ)",
       "News Content": "අඛණ්ඩව හයවැනි දිනටත් අද (13) දිනයේ ගෑස් බෙදාහැරීමක් සිදු නොවන බව ලිට්‍රෝ සමාගම සඳහන් කරනවා.\nඒ දිවයිනට පැමිණ ඇති ගෑස් නෞකාව තවමත් නිදහස් කර ගැනීමට නොහැකි වීම හේතුවෙන්.\nපසුගිය 08 වන දා මෙම නෞකාව දිවයිනට පැමිණ තිබෙන අතර මේ දක්වාත් එය නිදහස් කර ගැනීමට හැකියාවක් ලැබී නැහැ.\nඒ හේතුවෙන් අද දිනය ද ඇතුලත්ව මෙම නෞකාව සදහා දින 06ක ප්‍රමාද ගාස්තු ගෙවීමට ද සිදු වනවා.\nමෙම නෞකාවේ ඇති ගෑස් තොගය සඳහා ඩොලර් මිලියන 2.5ක මුදලක් ගෙවිය යුතු බවයි ලිට්‍රෝ සමාගම සඳහන් කරන්නේ.\nමේ අතර තවමත් ජනතාව ගෑස් බලාපොරොත්තුවෙන් පෝලිම්වල රැඳී සිටින බව ද වාර්තා වනවා.\nකෙසේ නමුත්, ගෑස් නෞකාව සම්බන්ධයෙන් අද උදෑසන කාලයේ දි තීරණයක් ගැනීමට හැකිවනු ඇති බවයි ලිට්‍රෝ ආරංචි මාර්ග දක්වන්නේ.\nතව ද නෞකාවේ ඇති ගෑස් අද දිනයේ ගොඩබෑමට හැකියාව ලැබුණ ද බෙදාහැරීම් කටයුතු සඳහා තවත් දින කිහිපයක් ගතවනු ඇති බවයි වාර්තා වන්නේ.",
       "URL": "https://www.hirunews.lk/306994/හයවැනි-දිනටත්-ගෑස්-නෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1099"
}