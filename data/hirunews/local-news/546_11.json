{
       "Source": "hirunews",
       "Timestamp": "Thursday, 09 February 2023 - 22:15",
       "Headline": "අඩි 150 ක ප්‍රපාතයකට පෙරලුණු මොටෝරිය - කතක් මරුට",
       "News Content": "ලග්ගල පොලිස් වසමේ රිවර්ස්ටන් මාතලේ මාර්ගයේ කිලෝමීටර් 29 කණුව ආසන්න‍යේ දී මාරක රිය අනතුරක් සිදුව තිබෙනවා.\nඅද (09) පස්වරුවේ මාතලේ දෙස සිට ලග්ගල දෙසට ධාවනය වූ මෝටර් රථයක් මාර්ගයෙන් ඉවතට පැන අඩි 150ක පමණ ප්‍රපාතයකට පෙරලී ගොස් එහි රියදුරු ඇතුළු පස් දෙනෙකු තුවාල ලබා මාතලේ රෝහලට ඇතුළත් කර ඇති අතර, එහිදී එක් කාන්තාවක් ජීවිතක්ෂයට පත්ව ඇති බවයි පොලිස් මාධ්‍ය ප්‍රකාශක කාර්‍යාලය නිවේදනය කළේ.\nමෝටර් රථය පදවා ඇත්තේ මාතලේ මූලස්ථාන පොලිස් ස්ථානයට අනුයුක්තව සේවය කළ පොලිස් කොස්තාපල්වරයෙකු බව ද හෙළි ව තිබෙනවා.\nඅනතුර සිදුවන අවස්ථාවේ දී රථයෙහි ගමන් කර ඇත්තේ පොලිස් නිලධාරියාගේ බිරිඳ, දරුවා, බිරිඳගේ සහෝදරිය හා ඇයගේ දරුවා යි.\nජීවිතක්ෂයට පත්ව ඇත්තේ 34 හැවිරිදි උකුවෙල ප්‍රදේශයේ පදිංචිකාරිනියක්.",
       "URL": "https://www.hirunews.lk/327074/අඩි-150-ක-ප්‍රපාතයකට-පෙරලුණු-මොටෝරිය-කතක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=546"
}