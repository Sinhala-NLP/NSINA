{
       "Source": "hirunews",
       "Timestamp": "Saturday, 18 January 2020 - 20:21",
       "Headline": "මහ කන්නයේදී මෙටි‍්‍රක් ටොන් මිලියන 2.4ක වී අස්වැන්නක් අපේක්ෂාවෙන්",
       "News Content": "මෙවර මහකන්නයේදී මෙටි‍්‍රක් ටොන් මිලියන 2.4ක වී අස්වැන්නක් අපේක්ෂා කරන බව කෘෂිකර්ම දෙපාර්තමේන්තුව පවසනවා.\nමහ කන්නයේදී අස්වැද්දවීමට අපේක්ෂා කළ හෙක්ටයාර අටලක්ෂ 19,000 කින් වගා කර ඇත්තේ හෙක්ටයාර හය ලක්ෂ හයදහස් 702ක්, එනම් සියයට 74ක ප්‍රතිශතයක්.\nහෙක්ටයාර 20,000ක් පමණ ජල ගැල්මෙන් විනාශයට පත්වීම ඊට හේතුවයි.\nමෙම වී අස්වැන්නෙන් සහල් මෙටි‍්‍රක් ටොන් මිලියන 1.5 ක් නිෂ්පාදනය කිරීමට හැකිවනු ඇති බව කෘෂිකර්ම දෙපාර්තමේන්තුවේ අදහසයි.\nඑය මාස 7.6 ක පාරිභෝජනයට ප්‍රමාණවත් වී අස්වැන්නක්.\nකෙසේ නමුත්, 2018 වසරේ මහ කන්නයේ අවසන් සහල් නිෂ්පාදනය මෙටි‍්‍රක් ටොන් මිලියන 3ක ඉහළ අගයක පැවතුණා.",
       "URL": "https://www.hirunews.lk/232538/මහ-කන්නයේදී-මෙටි‍්‍රක්-ටොන්-මිලියන-2-4ක-වී-අස්වැන්නක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2946"
}