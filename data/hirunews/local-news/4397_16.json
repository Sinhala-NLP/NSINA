{
       "Source": "hirunews",
       "Timestamp": "Friday, 28 July 2017 - 21:46",
       "Headline": "ඒකාබද්ධ විපක්ෂයෙන් ජනපතිට ලිපියක්",
       "News Content": "හම්බන්තොට වරාය ගිවිසුම හෙට දිනයේ අත්සන් කිරීමට පෙර කරුණු ඉදිරිපත් කිරීමට අවස්ථාවක් දෙන ලෙස ඉල්ලමින් ඒකාබද්ධ විපක්ෂය අද පස්වරුවේ ජනාධිපති මෛත්‍රිපාල සිරිසේන මහතාට ලිපියක් යොමුකර තිබෙනවා.\nඒකාබද්ධ විපක්ෂය මෙම ලිපිය මගින් පෙන්වාදී ඇත්තේ ගිවිසුමේ සදහන් හානිකර වගන්ති පිළිබද අද දින පාර්ලිමේන්තුවේදී කරුණු සහිතව පෙන්වාදීමට සූදානම්ව සිටියද ඒ සදහා එක්සත් ජාතික පක්ෂය අවස්ථාවක් ලබා නොදුන් බවයි.\nඑමෙන්ම ජනාධිපතිවරයා ඇතුළු කැබිනට් මණ්ඩලය අනුමත කල කැබිනට් පත්‍රිකාවේ සඳහන් ගිවිසුම පිළිබඳ කරුණු හා දැන් ගිවිසුමට අන්තර්ගත කොට ඇති වගන්ති වල අඩංගු කරුණු අතර පරස්පර බවක් ඇති බවද ඒකාබද්ධ විපක්ෂය සිය ලිපියෙන් පෙන්වා දෙනවා.\nමෙම කරුණු පිළිබද සාකච්ඡා කිරීමට කඩිනමින් දිනයක් හා වේලාවක් ලබාදෙන ලෙස ඉල්ලමින් ඒකාබද්ධ විපක්ෂය වෙනුවෙන් මෙම ලිපියට අත්සන් තබා ඇත්තේ පාර්ලිමේන්තු මන්ත්‍රී දිනේෂ් ගුණවර්ධන හා බන්දුල ගුණවර්ධන යන මහත්වරුන්.",
       "URL": "https://www.hirunews.lk/167037/ඒකාබද්ධ-විපක්ෂයෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4397"
}