{
       "Source": "hirunews",
       "Timestamp": "Friday, 23 December 2016 - 13:18",
       "Headline": "පුරා විද්‍යා සංරක්ෂණයට සිවිල් ආරක්ෂක බලකාය - ජනපති",
       "News Content": "ලබන වසරේ ජනවාරි මස සිට සිවිල් ආරක්ෂක නිලධාරින් පුරාවිද්‍යා සංරක්ෂණ කටයුතු සදහා යොදවන බව ජනාධිපති මෛත්‍රිපාල සිරිසේන පවසනවා.\nජනාධිපතිවරයා මේ බව කියා සිටියේ සිවිල් ආරක්ෂක දෙපාර්තමේන්තුව මගින් නිවාස සහ ශිෂ්‍යත්ව ප්‍රදානය කිරීමේ උත්සවයට බණ්ඩාරනායක සම්මන්ත්‍රණ ශාලාවේදී අද එක්වෙමින්.\nඒ අනුව ජනවාරි පළමුවනදා සිට මෙලෙස පුරාවස්තු සංරක්ෂණය සහ ආරක්ෂක කටයුතු සඳහා සිවිල් ආරක්ෂක බලකායේ සෙබළුන් යොදවනු ඇති.\nසමාජ සුබසාධනය සහ විවිධ ක්‍ෂේත්‍රවල සංවර්ධන කාර්යයන් සඳහා සිවිල් ආරක්ෂක බලකාය පුළුල් කාර්යභාරයක් ඉටුකරන බවයි එහිදී ජනාධිපතිවරයා තවදුරටත් සඳහන් කළේ.",
       "URL": "https://www.hirunews.lk/150413/පුරා-විද්‍යා-සංරක්ෂණයට-සිවිල්-ආරක්ෂක-බලකාය-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4741"
}