{
       "Source": "hirunews",
       "Timestamp": "Sunday, 07 May 2023 - 14:05",
       "Headline": "ජල බිල් නොගෙවන රජයේ ආයතනත් ජල සැපයුම විසන්ධි කිරීමේ ලැයිස්තුවට",
       "News Content": "බිල් නොගෙවන රාජ්‍ය ආයතන ද ඉදිරියේ දී ජල සැපයුම විසන්ධි කිරීමේ ලැයිස්තුවට එක් කරන බව ජාතික ජල සම්පාදන හා ජලාපවාහන මණ්ඩලය පවසනවා.\nඑමෙන්ම දින 90 ඉක්මවූ පසු රාජ්‍ය ආයතනවලට ද ප්‍රමාද ගාස්තුවක් හඳුන්වාදෙන බව ජාතික ජල සම්පාදන හා ජලාපවාහන මණ්ඩලයේ නියෝජ්‍ය සාමාන්‍යාධිකාරී පියල් පත්මනාථ ප්‍රකාශ කළා.\nතවද මෙරට සමස්ත ජල පාරිභෝගිකයන් සංඛ්‍යාව මිලියන 2.9ක්.\nඑම සංඛ්‍යාවෙන් අති බහුතරයක් ආර්ථික දුෂ්කරතා හේතුවෙන් සිය මාසික බිලෙන් 50%ක් පමණ ගෙවා දැමීමට පුරුදු වී ඇති බවයි ජල මණ්ඩලයේ නියෝජ්‍ය සාමාන්‍යාධිකාරීවරයා වැඩිදුරටත් කියා සිටියේ.",
       "URL": "https://www.hirunews.lk/334494/ජල-බිල්-නොගෙවන-රජයේ-ආයතනත්-ජල-සැපයුම-විසන්ධි-කිරීමේ-ලැයිස්තුවට",
       "Category": "Local News",
       "Parent URL": "https://www.hirunews.lk/local-news.php?pageID=363"
}