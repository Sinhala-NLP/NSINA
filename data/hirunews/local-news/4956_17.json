{
       "Source": "hirunews",
       "Timestamp": "Thursday, 21 July 2016 - 12:56",
       "Headline": "බලපෑම් මත ඉන්දීය බෝට්ටු නිදහස් කරන්නේ නැහැ ඇමති මහින්ද අමරවීර",
       "News Content": "කිිසිදු බලපෑමක් මත ශ්‍රී ලංකා භාරයේ පවතින ඉන්දීය ධීවර බෝ්ට්ටු නිදහස් කිරීමට තමන් සූදානම් නොමැති බව ධීවර හා ජලජ සම්පත් සංවර්ධන අමාත්‍ය මහින්ද අමරවීර පවසනවා.\nඉන්දීය ධීවරයන් විසින් ශ්‍රී ලංකා මුහුදු සීමාව තුළ සිදුකරන නීති විරෝධී ධීවර කටයුතු සම්බන්ධයෙන් සාකච්ඡා කිරීමට උතුරු පළාත් ධීවර නියෝජිතයන් සමග අද පැවති සාකච්ඡාවකට එක්වෙමිනුයි ඔහු මේ බව අවධාරණය කළේ.\nශ්‍රී ලංකා අත්අඩංගුවේ සිටින ඉන්දීය ධීවරයන් කඩිනමින් නිදහස් කර ගැනීමට මැදිහත් වන ලෙස ඉල්ලා ඉන්දීය මධ්‍යම රජයට බලකරමින් තමිල්නාඩු ධීවරයන් හෙට සිට අඛණ්ඩ විරෝධතා ව්‍යාපාරයක නිරතවීමට සූදානම් වනවා.\nඔවුන් පවසන්නේ ලක් රජය භාරයේ ඉන්දීය ධීවරයන් 73 දෙනෙකු සහ බෝට්ටු 103ක් පවතින බවයි.",
       "URL": "https://www.hirunews.lk/138594/බලපෑම්-මත-ඉන්දීය-බෝට්ටු-නිදහස්-කරන්නේ-නැහැ-ඇමති-මහින්ද-අමරවීර",
       "Category": "Local News",
       "Parent URL": "https://www.hirunews.lk/local-news.php?pageID=4956"
}