{
       "Source": "hirunews",
       "Timestamp": "Wednesday, 13 February 2019 - 12:25",
       "Headline": "රැකියා විරහිත උපාධිධාරින් පිරිසකට ජල සහ කඳුළු ගෑස්",
       "News Content": "ඉල්ලීම් කිහිපයක් මුල් කර ගනිමින් රැකියා විරහිත උපාධිධාරින් පිරිසක් පැවැත්වූ විරෝධතාවක් විසුරුවා හැරීමට පොලීසිය අද ජල හා කඳුළු ගෑස් ප්‍රහාරයක් එල්ල කළා.\nඔවුන් කොළඹ - කොටුව දුම්රිය පොල ඉදිරිපිටින් මෙම විරෝධතාව ආරම්භ කළ අතර, පසුව පාගමනින් විරෝධතාකරුවන් ජනාධිපති ලේකම් කාර්යාලය වෙත පැමිණීමටයි උත්සාහ කළේ.\nකෙසේ වෙතත්, ලෝටස් වටරවුම අසලදී එය විසුරුවා හැරීමට පොලීසිය පියවර ගනු ලැබුවා.\nවිරෝධතාව හේතුවෙන් ලෝටස් වටරවුමෙන් ගාලූමුවදොරට පිවිසෙන මාර්ගය ද මේ වනවිට වසා දමා තිබෙනවා.",
       "URL": "https://www.hirunews.lk/210314/රැකියා-විරහිත-උපාධිධාරින්-පිරිසකට-ජල-සහ-කඳුළු-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=3504"
}