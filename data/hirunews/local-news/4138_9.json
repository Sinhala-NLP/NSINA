{
       "Source": "hirunews",
       "Timestamp": "Sunday, 07 January 2018 - 7:32",
       "Headline": "බැඳුම්කර කොමිසමේ වාර්තාව සර්ව සම්පූර්ණයි - නිදහස් පක්ෂය",
       "News Content": "බැදුම්කර වාර්තාව විවේචනය කිරීමට කිසිදු හේතුවක් නොමැති බව අමාත්‍ය සරත් අමුණුගම පවසනවා.\nමහනුවර ප්‍රදේශයේදී අමාත්‍යවරයා ඊයේ මේ බව සඳහන් කළේ හිටපු අමාත්‍ය රවී කරුණානායක බැඳුම්කර කොමිසමේ වාර්තාව පිළිබඳ පළ කළ විවේචනවලට පිළිතුරු ලබාදෙමින්.\nඑහිදී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍යවරයා කියා සිටියේ මෑත කාලයේදී එළිදැක්වූ ඉතාමත් මධ්‍යස්ථා ඉතාම වැදගත් කොමිසන් සභා වාර්තාවක් ලෙස බැඳුම්කර කොමිසමේ වාර්තාව හැඳින්විය හැකි බවයි.\nයහපාලන ආණ්ඩුවේ අමාත්‍යාංශ වෙන් කරගැනීම සම්බන්ධයෙන් ගැටළු පැවතියේ නම් මීට වසර 3 කට පෙර ඒ සම්බන්ධයෙන් සාකච්ඡා කළ යුතුව තිබූ බවයි අමාත්‍යවරයා එහිදී වැඩිදුරටත් පෙන්වා දුන්නේ.",
       "URL": "https://www.hirunews.lk/180376/බැඳුම්කර-කොමිසමේ-වාර්තාව-සර්ව-සම්පූර්ණයි-නිදහස්-පක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4138"
}