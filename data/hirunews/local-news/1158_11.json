{
       "Source": "hirunews",
       "Timestamp": "Thursday, 19 May 2022 - 15:13",
       "Headline": "රජයේ සේවකයන්ට දැනුම්දීමක්",
       "News Content": "අත්‍යවශ්‍යම සේවාවන් පවත්වාගෙන යාමට අවශ්‍ය නිලධාරීන් හැර අනෙක් රජයේ නිලධාරීන් හෙට දිනයේ සේවයට පැමිණීම අත්‍යවශ්‍ය නොවන බව රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යංශය පවසනවා.\nඅග්‍රාමාත්‍ය රනිල් වික්‍රමසිංහ පාර්ලිමේන්තුවේදී ප්‍රකාශ කළ ආකාරයෙන් මේවන විට රට තුළ පවතින ඉන්ධන හිඟය සහ ප්‍රවාහන අපහසුතා සැලකිල්ලට ගනිමින් මෙම පියවර ගත් බවයි අමාත්‍යංශ ලේකම්වරයා කියාසිටියේ.\nහදිසි හා අත්‍යවශ්‍ය රාජකාරී සඳහා නිලධාරීන් සේවයට කැඳවීම සම්බන්ධයෙන් වන ආයතන ප්‍රධානියාගේ අභිමතයට මෙමගින් බාධාවක් නොවිය යුතු බව ද ලේකම්වරයා ප්‍රකාශ කළා.",
       "URL": "https://www.hirunews.lk/304745/රජයේ-සේවකයන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1158"
}