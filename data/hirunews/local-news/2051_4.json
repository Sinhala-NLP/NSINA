{
       "Source": "hirunews",
       "Timestamp": "Wednesday, 31 March 2021 - 9:41",
       "Headline": "ජර්මනිය ඇස්ට්‍රා - සෙනෙකා තාවකාලිකව අත්හිටුවයි",
       "News Content": "ජර්මනිය ඔක්ස්ෆර්ඩ් ඇස්ට්‍රාසෙනෙකා එන්නත එරට ජනතාවට ලබාදීම තාවකාලිකව අත්හිටුවා තිබෙනවා.\nවිදෙස් වාර්තා සඳහන් කළේ එරට වයස අවුරුදු 60 ට අඩු ජනතාවගෙන් මිලියන 2.7 කට මෙම එන්නත ලබාදී ඇති බවයි.\nඉන් රුධිරය කැටි ගැසීමේ සිද්ධීන් 31 ක් වාර්තා වනවා.\nලොව පුරා ආසාදිතයන් දොළොස් කෝටි අසූ හත්ලක්ෂ හැත්තෑ එක්දහස් පන්සිය හැත්තෑ තුනක් ලෙස ඉහළ ගොස් ඇති අතර, මරණ සංඛ්‍යාව දැක්වුනේ 28 ලක්ෂ 14,766 ක් ලෙසයි.\nගතවූ පැය විසි හතරේ වැඩිම ආසාදිතයන් සහ මරණ සංඛ්‍යාවක් බ්‍රසීලයෙන් වාර්තාවන අතර, එය පිළිවෙලින් දැක්වුණේ 86,704 ක් සහ 3,669 ක් ලෙසයි.\nඉන්දියාවේ ද ආසාදිතයන් සහ මරණ සංඛ්‍යාවේ වැඩිවීමක් දක්නට ලැබෙන අතර, ගතවූ පැය විසි හතරේ එරටින් ආසාදිතයන් 53,158 ක් වාර්තාවී තිබෙනවා.\nමරණ සංඛ්‍යාව දැක්වුණේ 355 ක් ලෙසයි.",
       "URL": "https://www.hirunews.lk/267071/ජර්මනිය-ඇස්ට්‍රා-සෙනෙකා-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2051"
}