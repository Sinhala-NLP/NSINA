{
       "Source": "hirunews",
       "Timestamp": "Tuesday, 06 December 2022 - 16:28",
       "Headline": "පසුගිය වසරේ හැත්තෑහය දහසකට වැඩි පිරිසක් බන්ධනාගාරයට",
       "News Content": "2021 වර්ෂයේදී සිරකරුවන් 14,547 ක් සහ සැකකරුවන් 62,426 ක් බන්ධනාගාර ගතව ඇති බව අතිරේක බන්ධනාගාර කොමසාරිස් ජනරාල් සහ මාධ්‍ය ප්‍රකාශක චන්දන ඒකනායක පවසනවා.\nපසුගිය වර්ෂවලට සාපේක්ෂව ක්‍රමයෙන් වර්ධනය වීමක් බවයි ඔහු සඳහන් කළේ.\nපසුගිය වසරේ බන්ධනාගාර ගතවූවන් අතරින් සියයට 34 ක ප්‍රතිශතයක් එනම්, 26,134 ක් වයස අවුරුදු 30 ත් 40 ත් අතර පුද්ගලයන්.\nඑසේ ම අධ්‍යාපන මට්ටම සැළකීමේදී සියයට 2.2 ක් අධ්‍යාපනය ලබා නැහැ.\nඑසේම පළමු ශ්‍රේණියේ සිට පහ ශ්‍රේණිය දක්වා අධ්‍යාපනය ලැබූ 10,264 ක්, පසුගිය වසරේ බන්ධනාගාර ගතව ඇති අතර, 17,666 ක් සාමාන්‍ය පෙළ සමත්වූවන්.",
       "URL": "https://www.hirunews.lk/322103/පසුගිය-වසරේ-හැත්තෑහය-දහසකට-වැඩි-පිරිසක්-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=684"
}