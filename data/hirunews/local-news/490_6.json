{
       "Source": "hirunews",
       "Timestamp": "Wednesday, 08 March 2023 - 13:13",
       "Headline": "පිංකෑල්ල ප්‍රදේශයේ දී මිය ගිය දැරිය සම්බන්ධයෙන් ඇගේ මව සහ තවත් පුද්ගලයෙක් අත්අඩංගුවට",
       "News Content": "පානදුර - හිරණ - පිංකෑල්ල ප්‍රදේශයේ අවුරුදු 6ක ගොලු දැරියක් නිවසක් තුළ සැකකටයුතු ලෙස මියයාමේ සිද්ධියට ඇයගේ මව සහ අනියම් සැමියා අත්අඩංගුවට ගෙන තිබෙනවා.\nඊයේ (07) දහවල් එම දැරියගේ සිරුර නිවසේ තිබිය දී පොලීසිය සොයා ගනු ලැබුවේ ලද තොරතුරකට අනුවයි.\nදැරිය මියයන විට මව සහ අනියම් සැමියා නිවසේ පදිංචිව සිට ඇති අතර, දැරිය දින කිහිපයක සිට අසනීප තත්ත්වයෙන් සිට ඇති බව සඳහන්.\nදැරියගේ සිරුරෙහි ඉදිමීම් සහ තැලීම් දක්නට ලැබෙන අතර, මව සහ ඇගේ අනියම් සැමියා පහරදීම් සිදුකර ඇති බව පොලීසිය සඳහන් කළා.\nමෙලෙස අත්අඩංගුවට ගත් දැරියගේ මව 25 හැවිරිදි වියේ පසුවන අතර, ඇගේ අනියම් පුරුෂයා 29 හැවිරිදි වියේ පසුවන බවයි පොලීසිය සඳහන් කළේ.",
       "URL": "https://www.hirunews.lk/329334/පිංකෑල්ල-ප්‍රදේශයේ-දී-මිය-ගිය-දැරිය-සම්බන්ධයෙන්-ඇගේ-මව-සහ-තවත්-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=490"
}