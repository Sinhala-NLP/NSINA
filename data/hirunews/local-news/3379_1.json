{
       "Source": "hirunews",
       "Timestamp": "Monday, 29 April 2019 - 7:45",
       "Headline": "අගමැති බී.බී.සී සේවා සම්මුඛ සාකච්ඡාවකට එක්වේ",
       "News Content": "අග්‍රාමාත්‍ය රනිල් වික්‍රමසිංහ බී.බී.සී. ලෝක සේවාව සමඟ ඊයේ සම්මුඛ සාකච්ඡාවකට එක්වුණා.\nබී.බී.සී. මාධ්‍යවේදියා එහිදී අග්‍රාමාත්‍යවරයාගෙන් විමසා සිටියේ අදාළ ප්‍රහාරය දැන සිටියේද යන්නයි.\nඑහිදී අග්‍රාමාත්‍යවරයා ප්‍රකාශ කළේ ප්‍රහාරය සම්බන්ධයෙන් දැනුම්වත් භාවයක් නොතිබූ බවයි.\nඑමෙන්ම බුද්ධි අංශ තොරතුරු වාර්තාවල තිබියදී එය නොදැන සිටීම සම්බන්ධයෙන් බී බී සී මාධ්‍යවේදියා ප්‍රශ්න කර සිටියා.\nබුද්ධි අංශ එය ආරක්ෂක අමාත්‍යාංශයට යවා තිබූ බවත් ඉන් පොලීසියට එම තොරතුරු ලබාදී තිබූ බවත් අග්‍රාමාත්‍ය රනිල් වික්‍රමසිංහ එහිදී පිලිතුරු දෙමින් ප්‍රකාශ කර සිටියා.\nසංචාරකයින්ට ශ්‍රී ලංකාව සුරක්ෂිතද යන්න සම්බන්ධයෙන් මාධ්‍යවේදියා සිදුකළ විමසීමේදී අග්‍රාමාත්‍යවරයා පිළිතුරු ලබාදුන්නේ රජය යම්කිසි පණිවුඩයක් ලබාදී ඇති බවත් මෙරට සංචාරය කිරීම සම්බන්ධයෙන් තීරණය ඔවුන් සතු බවයි.",
       "URL": "https://www.hirunews.lk/215367/අගමැති-බී-බී-සී-සේවා-සම්මුඛ-සාකච්ඡාවකට-එක්වේ",
       "Category": "Local News",
       "Parent URL": "https://www.hirunews.lk/local-news.php?pageID=3379"
}