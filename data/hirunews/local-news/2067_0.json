{
       "Source": "hirunews",
       "Timestamp": "Wednesday, 24 March 2021 - 13:08",
       "Headline": "චීනයේ නිෂ්පාදිත කොවැක්සීන් එන්නත ලබා ගැනීමට බිය නොවන්න -  උපුල් රෝහණ(වීඩියෝ)",
       "News Content": "චීනයේ නිෂ්පාදිත කොවැක්සීන් එන්නත ලබා ගැනීමට බිය නොවන ලෙස මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ ඉල්ලීමක් කර තිබෙනවා.\nඊයේ දිනයේදීත් ආසාදිතයින් 251 දෙනෙකු මෙරටින් වාර්තා වු අතර ඉන් වැඩිම පිරිසක් වාර්තා වී ඇත්තේ ගම්පහ දිස්ත්‍රික්කයෙන්.\nඑම සංඛ්‍යාව 66ක්.\nමීට අමතරව කොළඹ දිස්ත්‍රික්කයෙන් ආසාදිතයින් 48ක් සහ යාපනය දිස්ත්‍රික්කයෙන් 20ක් වාර්තා වී තිබෙනවා.\nමේ අතර, කන්දකැටිය පොලිස් ස්ථානයේ නිලධාරීන් සිව් දෙනෙකුට ද කොරෝනා ආසාදනය වී ඇති බවට තහවුරු වී තිබෙනවා.\nකෙසේ වෙතත්, පොලිස් ස්ථානයේ දෛනික කටයුතු බාධාවකින් තොරව පවත්වාගෙන යාමට පියවර ගෙන ඇති බවයි හිරු වාර්තාකරු සඳහන්  කළේ.",
       "URL": "https://www.hirunews.lk/266375/චීනයේ-නිෂ්පාදිත-කොවැක්සීන්-එන්නත-ලබා-ගැනීමට-බිය-නොවන්න-උපුල්-රෝහණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2067"
}