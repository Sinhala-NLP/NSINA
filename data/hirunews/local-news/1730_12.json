{
       "Source": "hirunews",
       "Timestamp": "Thursday, 26 August 2021 - 7:42",
       "Headline": "ඖෂධ අධිකාරියේ දත්ත අතුරුදන් වීම ගැන පද්ධතිය මෙහෙය වූ සමාගමට නඩු",
       "News Content": "ජාතික ඖෂධ නියාමන අධිකාරියේ ස්වයංක්‍රිය දත්ත ගබඩාව අතුරුදන් වීමේ සිද්ධිය සම්බන්ධයෙන් එම දත්ත පද්ධතිය මෙහෙය වූ පෞද්ගලික සමාගමට එරෙහි ව නඩු පැවරිමට තීරණය කර තිබෙනවා.\nඒ එහි සභාපති වෛද්‍ය රසිත විජේවන්තගේ උපදෙස් මතයි.\nමීට දින කිහිපයකට ඉහත දී ජාතික ඖෂධ නියාමන අධිකාරිය සතුව පැවැති මෙම දත්ත ගබඩාව මැකී ගොස් තිබු අතර, එහි මෙරට ඖෂධ පිළිබඳ නියෝජිත ආයතන පිළිබඳ මෙන්ම නිෂ්පාදන ආයතන පිළිබඳව තොරතුරු අන්තර්ගත ව තිබුණා.\nමේ වනවිටත් සිද්ධිය සම්බන්ධයෙන් පරීක්ෂණ ආරම්භ කර තිබෙනවා.",
       "URL": "https://www.hirunews.lk/280627/ඖෂධ-අධිකාරියේ-දත්ත-අතුරුදන්-වීම-ගැන-පද්ධතිය-මෙහෙය-වූ-සමාගමට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=1730"
}