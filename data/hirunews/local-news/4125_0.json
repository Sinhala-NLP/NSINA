{
       "Source": "hirunews",
       "Timestamp": "Monday, 15 January 2018 - 13:42",
       "Headline": "අනතුරට ලක්වූ ඇමතිනී ශ්‍රියාණිට සැත්කමක්",
       "News Content": "කඩුගන්නාව ප්‍රදේශයේදී අනතුරට ලක්වූ රාජ්‍ය ඇමතිනි ශ්‍රියානි විජේවික්‍රමගේ හිසට තුවාල සිදුවී ඇති බව පේරාදෙණිය ශික්ෂණ රෝහලේ අධ්‍යක්‍ෂ වෛද්‍ය අර්ජුන තිලකරත්න ප්‍රකාශ කළා.\nඇය මේ වනවිට සුළු ශල්‍යකර්මයකට ද භාජනය කරමින් සිටින බවයි ඔහු හිරු ප්‍රවෘත්ති අංශයට සඳහන් කළේ්.\nඅම්පාර ප්‍රදේශයේ සිට කොළඹ දක්වා පැමිණෙමින් සිටියදී රාජ්‍ය අමාත්‍යවරිය ගමන් ගත් මෝටර් රථය අද (15) අළුයම 3 පමණ කඩුගන්නාව ප්‍රාදේශීය රෝහල ඉදිරිපිට නුගගසක ගැටීමෙන් අනතුරට ලක්වුණා.\nසිද්ධියෙන් රාජ්‍ය අමාත්‍යවරියට අමතරව ඇගේ ආරක්ෂක නිලධාරියා සහ රියදුරුද තුවාල ලබා ඇතුළත් කෙරුණේ පේරාදෙණිය ශික්ෂණ රෝහලටයි.\nරියදුරුට වේගය පාලනය කරගැනීමට නොහැකිවීමෙන් මෙම අනතුර සිදුව ඇති බවට පොලීසිය සැක පළ කරනවා.\nrn",
       "URL": "https://www.hirunews.lk/181097/අනතුරට-ලක්වූ-ඇමතිනී-ශ්‍රියාණිට-සැත්කමක්",
       "Category": "Local News",
       "Parent URL": "https://www.hirunews.lk/local-news.php?pageID=4125"
}