{
       "Source": "hirunews",
       "Timestamp": "Tuesday, 17 January 2023 - 8:50",
       "Headline": "අන්තරේ විරෝධතා පා ගමනට එක් වූ තවත් දෙදෙනෙකු අත්අඩංගුවට",
       "News Content": "අන්තර් විශ්වවිද්‍යාලයීය ශිෂ්‍යබල මණ්ඩලය කොළඹ ඊයේ (16) සංවිධාන කර තිබු විරෝධතා පාගමනට එක්වූ තවත් පුද්ගලයින් දෙදෙනෙකු පොලිසිය අත්අඩංගුවට ගෙන තිබෙනවා.\nපොලිස් මාධ්‍ය කෙට්ඨාශය සඳහන් කළේ, සිද්ධිය සම්බන්ධයෙන් ඊයේ රැකියා විරහිත උපාධිධාරි සංගමයේ සම කැඳවුම්කරුවෙකු ධම්මික මුණසිංහ ද අත්අඩංගුවට ගත් බව යි.\nඒ අනුව මෙම පාගමන අතරතුර පුද්ගලයන් තුන්දෙනෙකු මේ වන විට අත්අඩංගුවට ගෙන තිබෙනවා.\nඅන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු වසන්ත මුදලිගේ නිදහස් කරන ලෙස ඉල්ලා මෙම විරෝධතා පාගමන පැවැත්වුණා.\nඑහි දී ඔවුන් විසුරුවා හැරීම සඳහා පොලිසිය අවස්ථා දෙකක දී කදුළු ගෑස් සහ ජල ප්‍රහාර එල්ල කළා.",
       "URL": "https://www.hirunews.lk/325234/අන්තරේ-විරෝධතා-පා-ගමනට-එක්-වූ-තවත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=596"
}