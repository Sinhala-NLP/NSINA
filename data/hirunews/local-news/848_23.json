{
       "Source": "hirunews",
       "Timestamp": "Friday, 23 September 2022 - 18:21",
       "Headline": "ආචාර ධර්ම සහ වරප්‍රසාද පිළිබද කාරක සභාවේ සභාපති ධුරය ඇමති විජේදාස රාජපක්ෂට",
       "News Content": "පාර්ලිමේන්තුවේ ආචාර ධර්ම සහ වරප්‍රසාද පිළිබද කාරක සභාවේ නව වැනි පාර්ලිමේන්තුවේ තෙවන සභාවාරයට අදාළව නව සභාපති වශයෙන් අධිකරණ, අමාත්‍ය විජේදාස රාජපක්ෂ ඒකමතිකව තේරී පත්වී තිබෙනවා.\nපාර්ලිමේන්තුවේ ස්ථාවර නියෝග 118 හි විධිවිධාන සහ 2022 අගෝස්තු 10 දින පාර්ලිමේන්තුව විසින් සම්මත කරන ලද යෝජනාව ප්‍රකාරවයි, ආචාර ධර්ම සහ වරප්‍රසාද පිළිබඳ කාරක සභාවේ සේවය කිරීම සඳහා තේරීම් කාරක සභාව විසින් සාමාජිකයන් නම් කර ඇත්තේ.\nමේ අනුව මෙම කාරක සභාවේ සෙසු මන්ත්‍රීවරු ලෙස ඩිලාන් පෙරේරා, ඩලස් අලහප්පෙරුම, වාසුදේව නානායක්කාර, කබීර් හෂීම්, ආර්. එම්. රංජිත් මද්දුම බණ්ඩාර, තලතා අතුකෝරල, කනක හේරත්, විජිත බේරුගොඩ, තාරක බාලසූරිය, අනුරාධ ජයරත්න, ජී. ජී. පොන්නම්බලම්, හේෂා විතානගේ, කෝකිලා ගුණවර්ධන, වීරසුමන වීරසිංහ සහ සමන්ප්‍රිය හේරත් කටයුතු කරනවා.",
       "URL": "https://www.hirunews.lk/316142/ආචාර-ධර්ම-සහ-වරප්‍රසාද-පිළිබද-කාරක-සභාවේ-සභාපති-ධුරය-ඇමති-විජේදාස-රාජපක්ෂට",
       "Category": "Local News",
       "Parent URL": "https://www.hirunews.lk/local-news.php?pageID=848"
}