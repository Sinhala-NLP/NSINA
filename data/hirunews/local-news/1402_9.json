{
       "Source": "hirunews",
       "Timestamp": "Monday, 24 January 2022 - 16:03",
       "Headline": "විවහා මංගල්‍ය උත්සවයකින් කොවිඩ් පොකුරක්",
       "News Content": "මිනුවන්ගොඩ කමරගොඩ ප්‍රදේශයේ පදිංචි අයියා මලෝ දෙදෙනකුගේ විවාහ මංගල්‍ය උත්සවයෙන් අනතුරුව වැඩිමහල් මනමාල මහතා ඇතුළු 26 දෙනකු කොවිඩ් ආසාදිතයින් ලෙස හදුනා ගෙන තිබෙනවා.\nඑකම පවුලේ අයියා සහ මල්ලි එකම දිනයේ දී මනාළියන් දෙදෙනකු කැන්දාගෙන පැමිණ තිබෙනවා.\nසඳලංකාව ප්‍රදේශයේ දේවස්ථානයක විවාහ දෙක සිදුකර ඇති අතර දිවුලපිටිය ප්‍රදේශයේ ප්‍රසිද්ධ හෝටලයක දෙවැනි දවසේ උත්සවය පවත්වා ඇති බව සෞඛ්‍ය ආරංචිමාර්ග පවසනවා.\nමෙම මංගල උත්සවයට දෙපාර්ශවයේම 350 දෙනකු පමණ සහභාගි වී තිබෙනවා.\nඑක් මනාලයෙකු ඇතුළු තවත් පස් දෙනකු ආසාදිතයන් බවට හඳුනා ගැනීමෙන් අනතුරුව මිනුවන්ගොඩ සෞඛ්‍ය වෛද්‍ය නිලධාරී කාර්යාලය මගින් කමරාගොඩ රෝමානු කතෝලික දේවස්ථාන භූමියේ දී මංගල උත්සවයට සහභාගී වූවන් ගෙන් 28 දෙනෙකු රැපිඩ් ඇන්ටිජන් පරීක්ෂණය සදහා යොමු කර තිබෙනවා.\nඑයින් 26 දෙනකු ආසාදිතයන් බවට හඳුනාගෙන තිබෙනවා.\nකමරාගොඩ ප්‍රදේශයේ පදිංචිකරුවන් රැසක් මේ වන විට නිවෙස් තුල නිරෝධායන සඳහා යොමු කර ඇත .\nනිරෝධායනය සඳහා යොමුකර ඇති සමහරක් පිරිස් සෞඛ්‍ය උපදෙස් නොතකමින් කටයුතු කරන බවත් මංගල්‍ය උත්සවයට සහභාගි වූ කිහිප දෙනකු රැපිඩ් ඇන්ටිජන් පරීක්ෂණය සදහා යොමු නොවී ඔවුනට අයත් වෙළඳ සැල් විවෘතව තබා ඇති බවත් සෞඛ්‍ය අංශ වැඩිදුරටත් පවසනවා.\nමේ හේතුවෙන් ඉදිරියේදී මංගල උත්සව හරයා කොවිඩ් පැතිර යෑම හේතුවෙන් යළි සීමා පැනවීමේ ඉඩ කඩක් රටේ විවිධ ප්‍රදේශ වලින් වාර්තාවන තත්ත්වයන් හමුවේ දකින්නට ලැබෙනවා.",
       "URL": "https://www.hirunews.lk/295007/විවහා-මංගල්‍ය-උත්සවයකින්-කොවිඩ්-පොකුරක්",
       "Category": "Local News",
       "Parent URL": "https://www.hirunews.lk/local-news.php?pageID=1402"
}