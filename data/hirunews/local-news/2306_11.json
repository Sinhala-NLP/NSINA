{
       "Source": "hirunews",
       "Timestamp": "Saturday, 28 November 2020 - 18:26",
       "Headline": "තවත් කොවිඩ් 19 ආසාදිතයින් 274ක් හඳුනා ගනී (වීඩියෝ)",
       "News Content": "අද දිනයේදීත් තවත් කොරෝනා ආසාදිතයන් 274 දෙනෙකු වාර්තාවීමත් සමඟ මෙරට සමස්ත කොරෝනා ආසාදිතයන් සංඛ්‍යාව 22,775 දක්වා ඉහළ ගියා.\nමේ අතර කොරෝනා ආසාදනය වී සිටි තවත් පුද්ගලයින් 430 දෙනෙකු සුවය ලබා රෝහල්වලින් පිටව යාමත් සමඟ සමස්ත සුවය ලැබූ ආසාදිතයින් සංඛ්‍යාව 16,656 දක්වා ඉහළ යනු ඇති.\nමේ දක්වා මෙරටින් කොරෝනා මරණ 107 ක් වාර්තාවී තිබෙනවා.\nඉන් මරණ 94 ක්ම සිදුව ඇත්තේ කොරෝනා දෙවන රැල්ල ආරම්භ වූ ඔක්තෝම්බර් 04 වනදායින් පසුව වීම විශේෂත්වයක්.\nපළමු කොරෝනා රැල්ල තුළ මරණ 13 ක් පමණක් වාර්තා වූ අතර, දෙවන කොරෝනා රැල්ල තුළ මේ දක්වා මෙරටින් වාර්තාවී ඇති කොරෝනා මරණවලින් 40 ක්ම අවුරුදු 71 ඉක්මවූවන් බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ.\nඑය ප්‍රතිශතයක් ලෙස දැක්වෙන්නේ සියයට 42.55 ක් ලෙසයි.\nඑමෙන්ම අවුරුදු 61 ත් 70 ත් අතර කොරෝනා මරණ විස්සක් සිදුව ඇති අතර, වයස අවුරුදු 51ත් 60ත් අතර මරණ 16 ක් සිදුව තිබෙනවා.\nඅවුරුදු 41ත් 50ත් අතර වාර්තාවී ඇති මරණ සංඛ්‍යාව 11 ක්.\nඑමෙන්ම අවුරුදු 31 ත් 40 ත් අතර මරණ 4 ක් සිදුව ඇති අතර, අවම මරණ අනුපාතයක් එනම් ප්‍රතිශතයක් ලෙස සියයට 3.19 ක් සිදුව ඇත්තේ වයස අවුරුදු 10 ත් 30 ත් අතර මරණයි.",
       "URL": "https://www.hirunews.lk/255817/තවත්-කොවිඩ්-19-ආසාදිතයින්-274ක්-හඳුනා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2306"
}