{
       "Source": "hirunews",
       "Timestamp": "Friday, 10 March 2023 - 14:38",
       "Headline": "ඉන්දියාවේ ඉන්ෆ්ලුවෙන්සා H3N2 පළමු මරණ වාර්තා වෙයි",
       "News Content": "ඉන්ෆ්ලුවෙන්සා H3N2 වෛරසයෙන් ඉන්දියාවේ පළමුවරට පුද්ගලයින් දෙදෙනෙකු ජිවිතක්ෂයට පත්ව ඇති බව එරට මාධ්‍ය වාර්තා කළා.\nහර්යානා සහ කර්නාටක ප්‍රාන්ත වලිනුයි මෙම මරණ වාර්තා වී ඇත්තේ.\nහොංකොං උණ ලෙසින් ද හැඳින්වෙන, ඉන්ෆ්ලුවෙන්සා එච් ත්‍රී එන් ටූ වෛරසය ආසාදිත 90 දෙනෙකු ගත වූ කාලය තුළ ඉන්දියාවෙන් හඳුනාගෙන තිබෙනවා.\nකොවිඩ් රෝග ලක්ෂණවලට බොහෝ සමානකම් ඇති මෙම ඉන්ෆ්ලුවෙන්සා H3N2 වෛරසය ආසාදිතයන්ට උණ, කැස්ස, සෙම්ප්‍රතිශ්‍යාව, උගුරේ වේදනාව, ශ්වසන අපහසුතා මෙන්ම පාචන රෝග ලක්ෂණ ද පෙන්නුම් කරනවා.",
       "URL": "https://www.hirunews.lk/329546/ඉන්දියාවේ-ඉන්ෆ්ලුවෙන්සා-h3n2-පළමු-මරණ-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=485"
}