{
       "Source": "hirunews",
       "Timestamp": "Saturday, 09 April 2022 - 14:39",
       "Headline": "නීතිවිරෝධී ගිනි අවියක් සමග පුද්ගලයෙකු අත්අඩංගුවට",
       "News Content": "බ්‍රවුනින්ග් වර්ගයේ පිස්තෝලයක් පතොරම් සහිතව ළඟ තබාගෙන සිටි අයෙකු වෙරළබඩ පොලීසිය විසින් අත්අඩංගුවට ගෙන තිබෙනවා.\nමෙම පිස්තෝලය කොළඹ උතුරු කොට්ඨාස අපරාධ විමර්ශන අංශයට ලද තොරතුරක් මතයි සොයාගෙන සිදු කර ඇත්තේ.\nඅත්අඩංගුවට ගත් සැකකරු කොළඹ - ජම්පටා වීදියේ ම පදිංචිකරුවෙක්.\nඔහු මීට පෙර මරදාන පොලිසිය මගින් කේරළ ගංජා කිලෝ 16 ක් සමඟ අත්අඩංගුවට ගෙන නීතිමය කටයුතු සිදුකර ඇති බවට ද වාර්තාවනවා.\nසොයාගත් ගිනිඅවිය සැකකරු විසින් අපරාධ සඳහා යොදාගෙන ඇත්දැයි පොලිස් විමර්ශන ක්‍රියාත්මක අතර, සැකකරුව අද (09) දින මහේස්ත්‍රාත් අධිකරණයට ඉදිරිපත් කර රැඳවුම් නියෝග ලබා ගැනීමට නියමිතයි.",
       "URL": "https://www.hirunews.lk/301568/නීතිවිරෝධී-ගිනි-අවියක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1240"
}