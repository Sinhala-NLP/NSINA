{
       "Source": "hirunews",
       "Timestamp": "Monday, 15 May 2017 - 14:03",
       "Headline": "දුම්රියට ගල් ගැසූ තරුණයින් හතරදෙනෙකු අත්අඩංගුවට",
       "News Content": "කොළඹ සිට මහනුවර බලා ධාවනය වූ දුම්රියකට ගල් ප්‍රහාර එල්ල කළ තරුණයින් හතරදෙනෙකු කඩුගන්නාව පොලිසිය අත්අඩංගුවට ගෙන තිබෙනවා.\nමෙම දුම්රිය ඊයේ කඩුගන්නාව හා බලන දුම්රිය ස්ථාන අතර, පළමු බිංගෙය පසුකරමින් සිටියදී මෙම ප්‍රහාරය එල්ල වී ඇති බව සඳහන්.\nඅදාළ තරුණයින් බලන ප්‍රදේශයේ පදිංචිකරුවන්.\nගල් ප්‍රහාරය හේතුවෙන් දුම්රිය නියාමක මැදිරියේ වීදුරුවකට අලාභ හානි සිදුව තිබෙනවා.\nසැකකරුවන් අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/161390/දුම්රියට-ගල්-ගැසූ-තරුණයින්-හතරදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4516"
}