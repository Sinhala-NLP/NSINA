{
       "Source": "hirunews",
       "Timestamp": "Monday, 07 August 2023 - 10:17",
       "Headline": "සිසුවියකට හදි කළ ගුරුවරයා අත්අඩංගුවට",
       "News Content": "යාපනයේ අනලතිව් ප්‍රදේශයේ පාසලක 13 හැවිරිදි සිසුවියක් දූෂණය කොට පලා ගොස් සිටී එම පාසලේම ගුරුවරයෙකු වට්ටුක්කෝට්ටේ පොලිසිය විසින් අත්අඩංගුවට ගෙන තිබෙනවා.\nමෙම ශිෂ්‍යාවගේ දෙමව්පියන් පොලිසියට පැමිණිලි කර ඇත්තේ අදාළ ගුරුවරයා පසුගිය ජුලි 31 මෙම ශිෂ්‍යාව දූෂණය කිරිමෙන් පසුව ඔහු සැගව සිටී ඇති අතර, එම පාසලේ සෙසු ගුරුවරුන් ඔහුට ආරක්ෂාව හා සහය ලබා දුන් බවයි.\nඅප වාර්තාකරු සඳහන් කළේ මෙම සිද්ධියට මුහුණ දුන් සිසුවිය එම ගුරුවරයාගේම උපකාර පන්තියට සහභාගී වී ආපසු නිවසට පැමිණ සිටිය දී මෙම සිදුවිම සිදු වී ඇති බවයි.\nවට්ටුක්කෝට්ටේ පොලිසිය විසින් සිදුකළ විමර්ශන වලින් පසුව සැකකාර ගුරුවරයා අත්අඩංගුවට ගෙන ඇති අතර, ඔහු යාපනය අධිකරණය වෙත ඉදිරිපත් කර ලක්ෂ 5ක පුද්ගල ඇපයක් මත නිදහස් කර තිබෙනවා.\nවැඩිදුරටත් පොලිසිය පැවසුවේ වට්ටුක්කෝට්ටේ පොලිසිය මේ පිළිබඳව වැඩිදුර විමර්ශන සිදු කරන බවයි.",
       "URL": "https://www.hirunews.lk/343921/සිසුවියකට-හදි-කළ-ගුරුවරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=118"
}