{
       "Source": "hirunews",
       "Timestamp": "Sunday, 25 February 2018 - 13:50",
       "Headline": "තරංගාකාර කැළඹිල්ල නිසා, බොහෝ ප්‍රදේශවලට වැසි",
       "News Content": "දිවයිනේ නැගෙනහිර, ඌව, මධ්‍යම සහ සබරගමුව පළාත්වලත් ගාල්ල, මාතර, කළුතර සහ පොළොන්නරුව දිස්ත්‍රික්කවලත් මිලිමීටර 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nදිවයින ආසන්නයේ පවතින තරංගාකාර කැළඹිලි ස්වභාවය හේතුවෙන් ඉදිරි පැය 24 තුළ වැසි තත්ත්වයේ වැඩිවීමක් බලාපොරොත්තු වන බවයි එම දෙපාර්තමේන්තුව සඳහන් කළේ.\nඑමෙන්ම ත්‍රිකුණාමලයේ සිට මඩකලපුව සහ හම්බන්තොට හරහා ගාල්ල දක්වා වන ගැඹුරු සහ නොගැඹුරු මුහුදු ප්‍රදේශවල වේගය පැයට කිලෝමීටර 70 ත් 80 ත් අතර අගයක් ගත හැකියි.\nමේ පිළිබඳව ධීවර සහ නාවික ප්‍රජාව විමසිලිමත් වන ලෙස ද කාලගුණ විද්‍යා දෙපාර්තමේන්තුව ඉල්ලීමක් කළා.",
       "URL": "https://www.hirunews.lk/184480/තරංගාකාර-කැළඹිල්ල-නිසා-බොහෝ-ප්‍රදේශවලට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4064"
}