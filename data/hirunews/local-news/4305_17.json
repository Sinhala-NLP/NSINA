{
       "Source": "hirunews",
       "Timestamp": "Sunday, 24 September 2017 - 18:59",
       "Headline": "කිරිබත්ගොඩ දී දානය පිරිනැමුවේ තම කණ්ඩායමක් බව ඇමති ෆොන්සේකා පිළිගනී",
       "News Content": "කිරිබත්ගොඩ නගරයේ පිඩු සිඟා වැඩි භික්ෂුන් වහන්සේලාට දානය පූජා කිරීමට කටයුතු කළේ තමන්ගේ කණ්ඩායමක් බවට අමාත්‍ය, ෆීල්ඞ් මාර්ෂල් සරත් ෆොන්සේකා පිළිගෙන තිබෙනවා.\nපිණ්ඩපාතයේ යෙදුණු භික්ෂූන් වහන්සේලා වෙත සොසේජස් බනිස්, බිත්තර බනිස්, ඇතුළු ද්‍රව්‍ය කිසියම් පිරිසක් විසින් ලබාදී තිබුණේ පසුගිය අඟහරුවාදායි.\nහිටපු ජනාධිපති ලේකම් ලලිත් වීරතුංග සහ විදුලි සංදේශ නියාමන කොමිෂන් සභාවේ හිටපු අධ්‍යක්ෂ ජනරාල් අනූෂ පැල්පිටට අධිකරණය නියම කළ දඩ සහ වන්දි මුදල් රැස් කිරීම සඳහා මෙම භික්ෂූන් වහන්සේලා කිරිබත්ගොඩ නගරයේ පිඬු සිඟා වඩිමින් සිටියා.\nකෙසේ වෙතත්, කැළණිය ප්‍රදේශයේ අද පැවැති වැඩසටහනකින් අනතුරුව මාධ්‍යවේදීන් මේ පිළිබදව සිදුකළ ප්‍රශ්න කිරීම්වලදීයි අමාත්‍යවරයා මේ බව ප්‍රකාශ කළේ.",
       "URL": "https://www.hirunews.lk/171742/කිරිබත්ගොඩ-දී-දානය-පිරිනැමුවේ-තම-කණ්ඩායමක්-බව-ඇමති-ෆොන්සේකා-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4305"
}