{
       "Source": "hirunews",
       "Timestamp": "Wednesday, 20 June 2018 - 15:18",
       "Headline": "මුදල් සොරකම් කළ චීන ජාතික තරුණියක් සීගිරියේදී අත්අඩංගුවට",
       "News Content": "සීගිරිය නැරඹීම සදහා පැමිණි චීන ජාතික තරුණියකට අයත් රුපියල් එක්ලක්ෂ 68,000 ක් ඇතුළු සහ විදේශ මුදල් සොරකම් කළ තවත් චීන ජාතික තරුණියක් පොලීසිය අත්අඩංගුවට ගෙන තිබෙනවා.\nචීන ජාතික සංචාරක කණ්ඩායමක් සමග ඔවුන් ඊයේ සීගිරිය නැරඹිම සදහා පැමිණ ඇති අතර මෙම 25 හැවිරිදි තරුණියන් දෙදෙනා සංචාරක හෝටලයක කාමරයක නවාතැන්ගෙන තිබෙනවා.\nඑහිදී තමන්ට අයත් රුපියල් එක්ලක්ෂ 68,000 ක මුදලක් අතුරුදන්වී ඇති බවට ඇය හෝටල් කළමනාකාරවරයාට දැනුම්දීමෙන් අනතුරුවයි සීගිරිය පොලීසිය සිද්ධිය සම්බන්ධයෙන් අනෙක් තරුණිය අත්අඩංගුවට ගෙන ඇත්තේ.",
       "URL": "https://www.hirunews.lk/193517/මුදල්-සොරකම්-කළ-චීන-ජාතික-තරුණියක්-සීගිරියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3886"
}