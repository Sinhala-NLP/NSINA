{
       "Source": "hirunews",
       "Timestamp": "Saturday, 27 April 2019 - 16:07",
       "Headline": "ආරක්ෂක මෙහෙයුම් සිදුවුව ද අත්‍යාවශ්‍ය සේවා අඛන්ඩව",
       "News Content": "ආරක්ෂක මෙහෙයුම් අතරතුර අත්‍යාවශ්‍ය සේවා අඛණ්ඩව පවත්වාගෙන යාම සදහා විශේෂ වැඩපිළිවෙලක් ක්‍රියාත්මක බව රජයේ ප්‍රවෘත්ති දෙපාර්තමේන්තුව ප්‍රකාශ කළා.\nඒ අනුව, වෙළදපොල කටයුතු සාමාන්‍ය පරිදි සිදුකෙරෙන අතර, තැපැල් දුම්රිය හැර අනෙකුත් දුම්රිය ධාවනය ද එලෙසින් සිදුවන බව ඔවුන් නිකුත් කළ නිවේදනයක සදහන්.\nකෙසේ වෙතත්, දුම්රිය අංගනවලින් පිටත් වන දුම්රිය මැදිරි මෙන්ම මගීන් ද පරීක්ෂාවට ලක් කිරීමේ වැඩපිළිවෙලක් ක්‍රියාත්මකයි.\nමගී අවශ්‍යතා මත ශ්‍රී ලංගම බස් ධාවනය කරන ලෙස ප්‍රාදේශීය කළමනාකාරිත්වයන්ට උපදෙස් ලබාදී තිබෙනවා.\nමේ අතර, ඉන්ධන බෙදා හැරීමේ කටයුතු බාධාවකින් තොරව සාමාන්‍ය පරිදි සිදුවන බවයි ලංකා ඛනිජ තෙල් සංස්ථාව පවසන්නේ.\nදුර පළාත් සදහා ඉන්ධන බෙදා හැරීම බාධාවකින් තොරව දෛනිකව සිදුවන අතර, අවශ්‍ය ඉන්ධන තොග පවතින බව ද තෙල් සංස්ථාව සදහන් කළා.\nඑසේම, ඉදිරි මාස දෙකක කාලය සදහා අවශ්‍ය ඉන්ධන මේ වනවිට ඇණවුම් කර තිබෙනවා.\nවරාය කටයුතු ද කිසිදු ගැටලූවකින් තොරව පවත්වාගෙන යන අතර, ජනතාව විමසිලිමත්ව ආරක්ෂක අංශ වෙත තොරතුරු ලබාදෙමින් සාමකාමීව කටයුතු කරනු ඇති බවටයි රජය අපේක්ෂා කරන්නේ.",
       "URL": "https://www.hirunews.lk/215294/ආරක්ෂක-මෙහෙයුම්-සිදුවුව-ද-අත්‍යාවශ්‍ය-සේවා-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=3381"
}