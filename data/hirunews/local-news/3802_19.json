{
       "Source": "hirunews",
       "Timestamp": "Sunday, 12 August 2018 - 12:47",
       "Headline": "මැදිරිගිරියේ ළමයින් පැහැරගැනීමේ ජාවාරමක්",
       "News Content": "මැදිරිගිරිය - මීගස්වැව - විහාරගම ප්‍රදේශයේ ළමයින් පැහැරගැනීමට උත්සාහ කිරීමේ සිද්ධීන් කිහිපයක් වාර්තාවන බවට ප්‍රදේශවාසීන් චෝදනා කරනවා.\nඔවුන් පවසන්නේ මෙම සිද්ධීන් පිළිබඳව පොලීසියට පැමිණිලි කර ඇති බවයි.\nසිද්ධීන්වලට මුහුණදුන් බව කියන දැරියන්  දෙදෙනෙකු හිරු ප්‍රවෘත්ති අංශයට  සඳහන් කළේ සුදු පැහැති වෑන් රථයකින් පැමිණි පිරිසක් තමුන් පැහැරගැනීමට උත්සහ කළ බවයි.\nඑමෙන්ම ඔවුන්ගේ දෙමව්පියන් කියා සිටියේ දරුවන් පැහැරගැනීමට උත්සහ කිරීම හේතුවෙන් ඔවුන් උපකාරක පන්තිවලට හෝ යැවීමට බියක් ඇතිවී ඇති බවයි.\nමැදිරිගිරිය - මීගස්වැව විහාරගම ප්‍රදේශයේ සිදුවන බව කියන මෙම සිද්ධීන් පිළිබඳව අප ප්‍රදේශයේ උසස් පොලිස් නිලධාරීන්ගෙන්ද විමසා සිටියා.\nඔවුන් සඳහන් කළේ වාර්තාවී ඇති  එවැනි සිද්ධීන් පිළිබඳව පරීක්ෂණ ආරම්භ කර ඇති බවයි.\nමේ අතර බලංගොඩ - සමනලවත්ත ප්‍රදේශයේ දස හැවිරිදි දරුවා සොයා බලංගොඩ පොලීසියේ විශේෂ පොලිස් කණ්ඩායමක් යළි පරීක්ෂණ ආරම්භ කර තිබෙනවා.\nමෙම දරුවා අතුරුදන්වූ බවට වාර්තාවූයේ පසුගිය ජූලි මස 20 වනදායි. මෙතෙක් සිදුකළ මෙහෙයුම්වලදී දරුවා පිළිබඳ කිසිදු තොරතුරක් වාර්තාවී නැහැ.",
       "URL": "https://www.hirunews.lk/197346/මැදිරිගිරියේ-ළමයින්-පැහැරගැනීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=3802"
}