{
       "Source": "hirunews",
       "Timestamp": "Tuesday, 20 November 2018 - 11:04",
       "Headline": "කොළඹ සහ ගම්පහදී මත්ද්‍රව්‍ය සමඟ සිව් දෙනෙකු අත්අඩංගුවට",
       "News Content": "කොළඹ සහ ගම්පහ ප්‍රදේශවලදී මත්ද්‍රව්‍ය සමඟ කාන්තාවක් ඇතුළු සැකකරුවන් සිව් දෙනෙකු අත්අඩංගුවට ගෙන තිබෙනවා.\nතලංගම - තලවතුගොඩ ප්‍රදේශයේදී අයිස් නැමැති මත්ද්‍රව්‍ය ග්‍රෑම් 5කට ආසන්න ප්‍රමාණයක් සමඟ පුද්ගලයෙකු අත්අඩංගුවට ගනු ලැබුවේ සංවිධානාත්මක අපරාධ නිවාරණ කොට්ඨාශය මගින්.\nඊයේ අත්අඩංගුවට ගත් මෙම සැකකරු 25 හැවිරිදි එම ප්‍රදේශයේම පදිංචිකරුවෙක්. මේ අතර, කේරළ ගංජා කිලෝ 7යි ග්‍රෑම් 500ක් සමඟ කාන්තාවක් සහ පුද්ගලයින් දෙදෙනෙකු මිනුවන්ගොඩ - කටුවැල්ලේගම ප්‍රදේශයේදී අත්අඩංගුවට ගනු ලැබුවා.\nමොවුන් මෝටර් රථයකින් මෙම කේරළ ගංජා තොගය ප්‍රවාහනය කරමින් සිටියදීයි ඊයේ මෙලෙස අත්අඩංගුවට ගනු ලැබුවේ.\nසැකකරුවන් අවුරුදු 26 සහ 37 යන වයස්වල පසුවන යක්විල ප්‍රදේශයේ පදිංචිකරුවන් වන අතර, සැකකාරිය 21 හැවිරිදි මිනුවන්ගොඩ ප්‍රදේශයේම පදිංචිකාරිණියක්.",
       "URL": "https://www.hirunews.lk/204563/කොළඹ-සහ-ගම්පහදී-මත්ද්‍රව්‍ය-සමඟ-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3642"
}