{
       "Source": "hirunews",
       "Timestamp": "Thursday, 23 March 2017 - 8:01",
       "Headline": "මල්වානේ නිවස සහ ඉඩම පිළිබඳ තීරණය අද",
       "News Content": "හිටපු අමාත්‍ය බැසිල් රාජපක්ෂට අයත් බව පැවසෙන මල්වානේ පිහිටි නිවස සහ ඉඩම සම්බන්ධයෙන් වන තීන්දුව අද ප්‍රකාශයට පත් කිරීමට නියමිතයි.\nමෙම නඩුව පූගොඩ මහේස්ත්‍රාත් අධිකරණයේදී විභාගයට ගැනෙනවා.\nමල්වානේ පිහිටි මෙම නිවස සහ ඉඩම මහජන සුබසිද්ධිය සඳහා යොදවන බව නීතිපතිවරයා දන්වා ඇතැයි පොලිස් මූල්‍ය අපරාධ විමර්ශන කොට්ඨාශය පසුගිය 20 වනදා අධිකරණයට දැනුම් දුන්නා.\nඒ අනුව පූගොඩ මහේස්ත්‍රාත් නිලූපුලී ලංකාපුර නියෝග කළේ මේ මස 29 වනදා පැවැත්වීමට නියමිතව තිබූ මෙම ඉඩම වෙන්දේසියේ විකිණීම අත්හිටුවන ලෙසටයි.\nඅක්කර 16කින් සමන්විත මෙම ඉඩමෙහි වටිනාකම රුපියල් විසිකෝටි අසූ ලක්ෂයක් බවට ද රජය තක්සේරු කර තිබෙනවා.",
       "URL": "https://www.hirunews.lk/157496/මල්වානේ-නිවස-සහ-ඉඩම-පිළිබඳ-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=4600"
}