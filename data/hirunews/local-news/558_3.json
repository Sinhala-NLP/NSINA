{
       "Source": "hirunews",
       "Timestamp": "Saturday, 04 February 2023 - 16:33",
       "Headline": "ගල් අඟුරු සංගමයේ සභාපතිගෙන් කංචනට ලියමනක් (ඡායාරූප)  (වීඩියෝ)",
       "News Content": "ලක්විජය ගල්අගුරු බලාගාරය වෙතින් අඛණ්ඩ විදුලි සැපයුමක් ලබාදීම සදහා ගල්අඟුරු මිල දී ගැනීමට අවශ්‍ය මුදල් ලබාදෙන ලෙස ලංකා ගල්අගුරු සමාගම විදුලිබල හා බලශක්ති අමාත්‍ය කංචන විජේසේකරගෙන් ඉල්ලීමක් කර තිබෙනවා.\nඅමාත්‍යවරයා වෙත ලිපියක් යොමු කරමින් ලංකා ගල්අගුරු සමාගමේ සභාපති ෂෙහාන් සුමනසේකර සදහන් කර ඇත්තේ ජනවාරි 30 සිට පෙබරවාරි 03 වනදා දක්වා ගත වූ කාලය තුළ ගල්අඟුරු සදහා ඩොලර් මිලියන 12.32 ක් හෙවත් රුපියල් බිලියන 4.56 ක මුදලක් අවශ්‍යව තිබූ බවයි.\nඉන් කොටසක් සැපයුම්කරුවන් වෙත ගෙවීමට හැකි වුව ද, තවත් නෞකා කිහිපයකට අත්තිකාරම් සහ හිඟ මුදල් ගෙවීමට ඇති බවයි ගල්අගුරු සමාගම අදාළ ලිපියෙන් දැනුම් දී ඇත්තේ.",
       "URL": "https://www.hirunews.lk/326661/ගල්-අඟුරු-සංගමයේ-සභාපතිගෙන්-කංචනට-ලියමනක්-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=558"
}