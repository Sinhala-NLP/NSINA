{
       "Source": "hirunews",
       "Timestamp": "Saturday, 30 December 2017 - 16:24",
       "Headline": "ජනපති කවිය අගයයි",
       "News Content": "අභිමානවත් ඉතිහාසය, සංස්කෘතික වටිනාකම් සහ අපේකම පිළිබඳ ලොවට කියාපෑමට කවිය ප්‍රබල ශක්තියක් වූ බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව කියා සිටියේ කඩවත - ශ්‍රී බිම්බාරාම විහාරස්ථානයේ පැවති සමස්ත ලංකා සිංහල කවි සම්මේලනයේ 86 වන සංවත්සර උත්සවයට අද එක්වෙමින්.\nයහපත් සමාජයක් ගොඩනැගීම සඳහා කවිය තුළින් කවියා ඉටුකරන යුගමෙහෙවර තවදුරටත් සාර්ථකව ඉදිරියට ගෙන යාමට ලබාදිය හැකි සෑම සහයක්ම ලබාදෙන බවද ජනාධිපතිවරයා එහිදී සඳහන් කළා.\nමේ අතර වංචා දූෂණ සිදුකරන පුද්ගලයින්ට දේශපාලනයේ පැවැත්මක් නොමැති බව ජනාධිපති මෛත්‍රිපාල සිරිසේන අවධාරණය කරනවා.\nජනාධිපතිවරයා මේ බව කියා සිටියේ පොළොන්නරුව ප්‍රදේශයේ අද පස්වරුවේ පැවති ජන හමුවකට එක්වෙමින්.",
       "URL": "https://www.hirunews.lk/179736/ජනපති-කවිය-අගයයි",
       "Category": "Local News",
       "Parent URL": "https://www.hirunews.lk/local-news.php?pageID=4149"
}