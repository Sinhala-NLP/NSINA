{
       "Source": "hirunews",
       "Timestamp": "Thursday, 22 June 2023 - 10:46",
       "Headline": "අතුරුදන් සබ්මැරීනයේ කාබන් පරීක්ෂාව කළ යුතු බව දැන්වූ විට තමා සේවයෙන් නෙරපූ බව හිටපු නියමුවා පවසයි",
       "News Content": "ටයිටැනික් නෞකාවේ සුන්බුන් නැරඹීමට ගිය ඕෂන්ගේට් සබ්මැරීනයේ සැකිල්ල කාබන් පරීක්ෂණයට ලක් නොකර මුහුදු පතුලට නොයායුතු බව පැවසූ විට එහි හිමිකරු තමාව සේවයෙන් නෙරපූ බව මෙම සබ්මැරීනයේ හිටපු නියමුවා වූ ඩේවිඩ් ලොව්රයිඩ් එරට අධිකරණය වෙත කරුණු දක්වමින් කියා තිබෙනවා.\nසබ්මැරීනය ගැඹුරු මුහුදු පතුලට යෑමට පෙර එහි කාබන් පරීක්ෂාව සිදු කළ යුතු බව තමා අනතුරු ඇඟවූ බව ඔහු අනාවරණය කර ඇති බවයි විදෙස් මාධ්‍ය වාර්තා කරන්නේ.\nඑහෙත් එසේ පවසා විනාඩි 10ක් තුළ තමා සිටි කාමරයෙන් නෙරපා දැමීමට එහි හිමිකරු ක්‍රියා කළ බව හෙතෙම අනාවරණය කර තිබෙනවා.\nමෙම සබ්මැරීනය අඩි 4000ක් ගැඹුරු මුහුදට යැවීමට පෙර එය හදා තිබුණේ අඩි 3000ක් ගැඹුරට යැවීමට බව ද, හිටපු නියමුවාගේ ප්‍රකාශයේ සඳහන්.\nචන්ද්‍රිකා මඟින් සිටින ස්ථානය දැන ගැනීමට හැකි ජී.පී.එස්. යන්ත්‍රයක් පවා මෙම සබ්මැරීනයේ තිබී නැහැ.\nවර්ග සැතපුම් 10,000ක ප්‍රදේශයක් පුරා සෝදිසි කළ ද එම සබ්මැරීනය ගැන මෙතෙක් තොරතුරක් ලැබී නැති බවයි වාර්තා වන්නේ.\nව්දෙස් මාධ්‍ය සඳහන් කරන අන්දමට අතුරුදන් වූ මෙම යාත්‍රාව ඇති ස්ථානය වෙත යෑමට හැකි වෙනත් සබ්මැරීනයක් ද නැත.",
       "URL": "https://www.hirunews.lk/338687/අතුරුදන්-සබ්මැරීනයේ-කාබන්-පරීක්ෂාව-කළ-යුතු-බව-දැන්වූ-විට-තමා-සේවයෙන්-නෙරපූ-බව-හිටපු-නියමුවා-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=247"
}