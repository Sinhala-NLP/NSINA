{
       "Source": "hirunews",
       "Timestamp": "Friday, 16 June 2023 - 9:15",
       "Headline": "අනුරාධපුර කොට්ඨාස භාර ජ්‍යෙෂ්ඨ පොලිස් අධිකාරී ට මරණ තර්ජන",
       "News Content": "අනුරාධපුර කොට්ඨාස භාර ජ්‍යෙෂ්ඨ පොලිස් අධිකාරීවරයාට එල්ල වූ මරණ තර්ජන සම්බන්ධයෙන් අනුරාධපුර පොලිසිය විමර්ශන ආරම්භ කර තිබෙනවා.\nපසුගිය දොළොස් වැනි දාජේෂ්ඨ පොලිස් අධිකාරීවරයා නිල කාමරයේ රාජකාරි කරමින් සිටියදී  පොලිස් සැරයන්වරයෙකු සිය බිරිඳ සමග පැමිණ ඇත්තේ ස්ථාන මාරුවක් සම්බන්ධව  ගැටලුවක් විසඳා ගැනීමට ය.විනය හේතුවක් මත ස්ථාන මාරුවක් ලබා දී  ඇති බව  ජේෂ්ඨපොලිස් අධිකාරිවරයා පැවසීමෙන් අනතුරුව කුපිත වූ සැරයන්වරයා සහ ඔහුගේ බිරිඳ කාර්යාලය තුළ කලහකාරී ලෙස හැසිරී වෙඩි තබා මරන බවට පොලිස් අධිකාරීවරයාට තර්ජනය කර ඇති බව පොලීසිය පවසයි.\nඑම කාර්යාලයේ නිලධාරීන් විසින් පොලිස් සැරයන්වරයා එම ස්ථානයෙන් ඉවත් කිරීමට පියවර ගෙන තිබෙනවා.පසුව සැරයන්වරයා දුරකථන ඇමතුමක් ගෙන ජ්‍යෙෂ්ඨ පොලිස් අධිකාරීවරයාට මරණ තර්ජනය කිරීමක් සිදුකර  ඇත.ජේෂ්ඨ පොලිස් අධිකාරිවරයා විසින් අනුරාධපුර  පොලීසියට කරන ලද පැමිණිල්ලක් මත අනුරාධපුර පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/338089/අනුරාධපුර-කොට්ඨාස-භාර-ජ්‍යෙෂ්ඨ-පොලිස්-අධිකාරී-ට-මරණ-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=264"
}