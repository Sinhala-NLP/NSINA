{
       "Source": "hirunews",
       "Timestamp": "Sunday, 10 January 2016 - 13:50",
       "Headline": "විදෙස් නියෝජීතයන් දෙදෙනෙකු ලබන සතියේ දිවයිනට",
       "News Content": "බ්‍රිතාන්‍ය විදේශ සහ පොදු රාජ්‍ය මණ්ඩලීය කටයුතු පිළිබඳ රාජ්‍ය අමාත්‍ය හියුගෝ් ස්වෙයාර් ලබන බදාදා ශ්‍රී ලංකාවට පැමිණෙනවා.\nනව රජය පත්වීමෙන් අනතුරුව ප්‍රකෘතිමත්වූ ශ්‍රී ලංකාව සහ බ්‍රිතාන්‍යය අතර සබඳතා තවදුරටත් ශක්තිමත් කිරීම පිළිබඳව කරුණු සොයාබැලීම එම සංචාරයේ අරමුණයි.\nසංහිඳියාව සහ මානව හිමිකම් ශක්තිමත් කරලීම සම්බන්ධයෙන් නව රජය ගෙන ඇති පියවර ප්‍රසාදයට ලක්කරමින් බ්‍රිතාන්‍යය ඊට පෙර ශ්‍රී ලංකාවට පවුම් මිලියන 6 යි දසම\n6 ක මූල්‍යාධාරයක්ද පිරිනැමීමට තීරණය කළා.\nවිශේෂයෙන් මෙරට ආරක්ෂක හමුදා පුහුණුවට සහ ප්‍රතිසංවිධානය සහ එම මුදල් පිරිනමන බවයි බ්‍රිතාන්‍ය රජය ප්‍රකාශ කළේ.\nශ්‍රී ලංකාව සම්බන්ධයෙන් ජිනීවා මානව හිමිකම් මණ්ඩලයේ සම්මත වූ යෝජනාව ක්‍රියාත්මක කරලීමේ ප්‍රගතිය පිළිබඳව බ්‍රිතාන්‍ය අමාත්‍යවරයා ලක් රජය සමඟ සාකච්ඡා කිරීමට නියමිතයි.\nඇමරිකාව ඉදිරිපත් කළ ශ්‍රී ලංකාව පිළිබඳ යෝජනාවේ සම සත්කාරක රටක් ලෙස බ්‍රිතාන්‍යය කටයුතු කළා.\nමේ අතර ඉන්දීය විදේශ ඇමතිනී සුෂ්මා ස්වරාජ් ලබන මස මුලදී ශ්‍රී ලංකාවට පැමිණීමට නියමිතයි. ලබන පෙබරවාරි 5 වනදා සහ 6 වනදා ඉන්දු - ලංකා ඒකාබද්ධ කොමිසම ශ්‍රී ලංකාවේදී පැවැත්වෙනවා.\nඊට අමතරව ඉන්දීය විදේශ කටයුතු ඇමතිනිය ඉන්දු  ශ්‍රී ලංකා ධීවර ගැටළුව සම්බන්ධයෙන් සහ මෙරට දේශපාලන වර්ධනයන් පිළිබඳව අදහස් හුවමාරුවක නිරතවනු ඇති.\nඉන්දු ලංකා ඒකාබද්ධ කොමිසමේ කටයුතුවලට අදාළව මූලික කටයුතු සාකච්ඡා කිරීම සඳහා ඉන්දීය විදේශ ලේකම් සුබ්‍රමානියම් ජයිෂංකර් අනිද්දා දිවයිනට පැමිණෙන බව විදේශ කටයුතු අමාත්‍යාංශය සඳහන් කළා.",
       "URL": "https://www.hirunews.lk/123731/විදෙස්-නියෝජීතයන්-දෙදෙනෙකු-ලබන-සතියේ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=5215"
}