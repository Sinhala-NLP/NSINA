{
       "Source": "hirunews",
       "Timestamp": "Sunday, 27 November 2022 - 21:23",
       "Headline": "ඕමානයේ සිට පැමිණි කාන්තාවන් දෙදෙනෙකු තානාපති කාර්යාලයට දෙස් තබයි (වීඩියෝ)",
       "News Content": "රැකියා සඳහා ඕමානයට ගොස් යලි මෙරටට පැමිණි කාන්තාවන් දෙදෙනෙකු අද දිවයිනට පැමිණීමෙන් පසු ඕමානයේ ශ්‍රී ලංකා තානාපති කාර්යාලයේ නිලධාරීන්ගේ ක්‍රියාකලාපය දැඩි ලෙස විවෙචනයට ලක් කළා.\nඔවුන් චෝදනා කළේ අපරාධ පරීක්ෂණ දෙපාර්තමේන්තුව එහි තත්වය සම්බන්ධයෙන් සොයාබැලිය යුතු බවයි.\nමෙලෙස දිවයිනට පැමිණීමෙන් පසු මාධ්‍ය වෙත අදහස් පළකළේ ඕමානයේ ශ්‍රී ලංකා තානාපති කාර්යාලයේ සුරක්ෂා නිවසක රැදීසිටි කාන්තාවන් දෙදෙනෙකුයි. .\nඕමාන් රාජ්‍යයේ සිදු කෙරෙන මිනිස් ජාවාරම සම්බන්ධයෙන් හිරු ප්‍රවෘත්ති ඔස්සේ දිගින් දිගටම අනාවරණය කළා.\nඒ අනුවයි විිදේශ කටයුතු අමාත්‍යාංශයේ උපදෙස් මත අපරාධ පරීක්ෂණ දෙපාර්තමේන්තුව මෙම මිනිස් ජාවාරම සම්බන්ධයෙන් විමර්ශන ආරම්භ කරනු ලැබුවේ.\nඕමානයේ ශ්‍රී ලාංකික කාන්තාවන් ලිංගික කටයුතු සඳහා ජවාරම් කිරීම සම්බන්ධයෙන් මේ වන විට කිහිපදෙනෙකු අත්අඩංගුවට ගෙන රක්ෂිත බන්ධනාගාර ගතකර සිටිනවා.\nඑමෙන්ම ඕමාන් බලා යන කාන්තාවන්ට බලපෑම් කළ බවට වන චෝදනා මත වැඩ තහනමට ලක් කළ ඕමාන තානාපති කාර්යායේ තෙවැනි ලේකම් ඊ. කුෂාන් එළැඹෙන සතියේ මෙරටට පැමිණෙනු ඇතැයි විදේශ සේවා නියුක්ති කාර්යාංශයේ උසස් නිලධාරීයෙකු සඳහන් කළා.",
       "URL": "https://www.hirunews.lk/321445/ඕමානයේ-සිට-පැමිණි-කාන්තාවන්-දෙදෙනෙකු-තානාපති-කාර්යාලයට-දෙස්-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=703"
}