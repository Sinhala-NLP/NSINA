{
       "Source": "hirunews",
       "Timestamp": "Wednesday, 13 February 2019 - 7:25",
       "Headline": "නීතිවිරෝධීව ධීවර යාත්‍රාවකින් ප්‍රංශයට ගිය පුද්ගලයන් 72 දෙදෙනෙකුට සිදුවූ දේ",
       "News Content": "ධීවර යාත්‍රා මගින් නීතිවිරෝධි ලෙස ප්‍රංශයට යාමට උත්සහ කළ පිරිසක් හෙට දිනයේදි ප්‍රංශයට අයත් ගුවන් යානයකින් දිවයිනට ගෙන එන බව ධීවර හා ජලජ සම්පත් දෙපාර්තමේන්තුව පවසනවා.\nප්‍රංශ රජයට අයත් ඉන්දියන් සාගරයේ පිහිටි රීයූනියන් දිවයිනට නීතිවිරෝධිව ගිය ශ්‍රී ලංකිකයින් 70 දෙනෙකු මෙලෙස රැගෙන එන බවයි එහි අධ්‍යක්ෂ මෙහෙයුම් කල්‍යාණී හේවාපතිරණ කියා සිටිියේ.\nපසුගිය ජනවාරි 24 වනදා අඩි 60ක දිගකින් යුත් ධීවර යාත්‍රාවකින් පුද්ගලයින් 72 දෙනෙකු හලාවතින් පිටත්ව රීයූනියන් දිවයිනට ළඟා වී ඇත්තේ පෙබරවාරි 04 වනදායි.\nඔවුන් සම්බන්ධයෙන් සියලූ විස්තර මේ වන විට විදේශ කටයුතු අමාත්‍යාංශය ලැබී ඇති බවයි ධීවර හා ජලජ සම්පත් දෙපාර්තමේන්තුවේ අධ්‍යක්ෂ මෙහෙයුම් කල්‍යාණී හේවාපතිරණ සදහන් කළේ.\nඑමෙන්ම එම පිරිස අතර කුඩා දරුවන් 05 දෙනෙකු සහ කාන්තාවන් 08 දෙනෙකු ද සිටින බවයි ඇය සඳහන් කළේ.",
       "URL": "https://www.hirunews.lk/210292/නීතිවිරෝධීව-ධීවර-යාත්‍රාවකින්-ප්‍රංශයට-ගිය-පුද්ගලයන්-72-දෙදෙනෙකුට-සිදුවූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=3504"
}