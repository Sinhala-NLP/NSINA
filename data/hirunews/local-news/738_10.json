{
       "Source": "hirunews",
       "Timestamp": "Sunday, 13 November 2022 - 9:40",
       "Headline": "19න් පහළ ක්‍රිකට් ලෝක කුසලානයේ සත්කාරකත්වය ශ්‍රී ලංකාවට",
       "News Content": "2024 වර්ෂයේ පැවැත්වීමට නියමිත 19න් පහළ ක්‍රිකට් ලෝක කුසලානයේ සත්කාරකත්වය ශ්‍රී ලංකාවට හිමිව තිබෙනවා.\nජාත්‍යන්තර ක්‍රිකට් කවුන්සිලය විසින් මේ බව නිල වශයෙන් අද (13) නිවේදනය කළා.\nසත්කාරකත්වය ලබා ගැනීම සඳහා ජාත්‍යන්තර ක්‍රිකට් කවුන්සිලය විසින් 2024-2027 දක්වා කාල පරාසය තුළ ශ්‍රී ලංකාවට අමතරව නම්කර ඇති රාජ්‍යයන් වන්නේ මැලේසියාව, තායිලන්තය, සිම්බාබ්වේ, නැමීබියාව, නේපාලය සහ බංග්ලාදේශයයි.\nමේ අතර ICC U19 කාන්තා T20 ලෝක කුසලානය 2025 මැලේසියාවේ සහ තායිලන්තයේ පැවැත්වෙන අතර 2027 - U19 කාන්තා ඉසව්ව බංග්ලාදේශය සහ නේපාලය එක්ව සත්කාරකත්වය දරනු ඇති.",
       "URL": "https://www.hirunews.lk/320272/19න්-පහළ-ක්‍රිකට්-ලෝක-කුසලානයේ-සත්කාරකත්වය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=738"
}