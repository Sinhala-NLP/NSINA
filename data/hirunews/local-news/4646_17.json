{
       "Source": "hirunews",
       "Timestamp": "Thursday, 23 February 2017 - 15:59",
       "Headline": "මන්ත්‍රී විමල් ගැන කතානායකවරයාගේ තීන්දුව ලබන 7 වනදා",
       "News Content": "ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ පාර්ලිමේන්තුව තුළ ස්වාධීන මන්ත්‍රීවරයෙකු ලෙස කටයුතු කිරීම සම්බන්ධයෙන් කතානායකවරයාගේ තීන්දුව ලබන මස 7 වැනිදා ලබාදීමට පක්ෂ නායක රැස්වීමේදී තීරණය වී තිබෙනවා.\nපාර්ලිමේන්තු මන්ත්‍රී විමල් වීරවංශ ඇතුළු එම පක්ෂයේ මන්ත්‍රීවරුන් 5 දෙනා ස්වාධීනව පාර්ලිමේන්තුව තුළ කටයුතු කිරීමට අවශ්‍ය බව ඊයේ දිනයේදී ද පාර්ලිමේන්තුවට දැනුම් දුන්නා.\nඒ අනුවයි අද පැවති පක්ෂ නායක රැස්වීමේදී මේ පිළිබදව සාකච්ඡා වී ඇත්තේ.\nමේ අතර, එක්සත් ජනතා නිදහස් සන්ධාන මහලේකම් මහින්ද අමරවීර ද පාර්ලිමේන්තුවේදී අද කියා සිටියේ මන්ත්‍රීවරයාගේ එම ඉල්ලීම ලිඛිතව සිදුකළහොත් ඕනෑම අවස්ථාවක එය සලකා බැලීමට ද තමන් සූදානම් බවයි.",
       "URL": "https://www.hirunews.lk/155270/මන්ත්‍රී-විමල්-ගැන-කතානායකවරයාගේ-තීන්දුව-ලබන-7-වනදා",
       "Category": "Local News",
       "Parent URL": "https://www.hirunews.lk/local-news.php?pageID=4646"
}