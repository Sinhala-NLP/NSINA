{
       "Source": "hirunews",
       "Timestamp": "Wednesday, 21 September 2022 - 19:53",
       "Headline": "රාජ්‍ය ඇමති චාමර සම්පත්ට බදුල්ලේ දී පහරදීමේ තැතක් වරදී (වීඩියෝ)",
       "News Content": "රාජ්‍ය අමාත්‍ය චාමර සම්පත් දසනායකට බදුල්ල ප්‍රදේශයේ වෙළඳසැලක් අසල දී පුද්ගලයෙකු විසින් පහරදීමට උත්සාහ කර තිබෙනවා.\nබීමතින් සිටි බවට පැවසෙන මෙම පුද්ගලයා ඔහු සතුව තිබූ හෙල්මටයකින් අමාත්‍යවරයාට පහරදීමටයි උත්සාහ කර ඇත්තේ.\nඑම අවස්ථාවේදී අමාත්‍යවරයාගේ ආරක්ෂක නිලධාරියා විසින් එය වළක්වා ඇති අතර සිද්ධිය සම්බන්ධයෙන් රාජ්‍ය අමාත්‍ය චාමර සම්පත් දසනායක බදුල්ල පොලීසිය වෙත පැමිණිල්ලක් ද සිදුකර තිබෙනවා.\nඅමාත්‍යවරයාට පහරදීමට තැත්කරන ආකාරය අසල තිබූ සීසීටීවී කැමරාවකද සටහන් වී ඇති බවයි පොලිසිය සඳහන් කළේ.",
       "URL": "https://www.hirunews.lk/315960/රාජ්‍ය-ඇමති-චාමර-සම්පත්ට-බදුල්ලේ-දී-පහරදීමේ-තැතක්-වරදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=853"
}