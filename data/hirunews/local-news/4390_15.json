{
       "Source": "hirunews",
       "Timestamp": "Wednesday, 02 August 2017 - 10:39",
       "Headline": "රට ඉඳන් කටුනායකට ඇවිත් බිරිඳ දකින්න සුළු මොහොතකට පෙර සැමියාට අත්වූ අවාසනාවන්ත ඉරණම",
       "News Content": "රට ඉඳන් කටුනායකට ඇවිත් බිරිඳ දකින්න සුළු මොහොතකට පෙර සැමියාට අත්වූ අවාසනාවන්ත ඉරණම\nකටුනායක ගුවන් තොටුපළේදී මගියෙකු අද උදෑසන හදිසියේ මිය ගොස් තිබෙනවා.\nමෙසේ මිය ගොස් ඇත්තේ තෙල්දෙනිය ප්‍රදේ්ශයේ පදිංචි 49 හැවිරිදි අයෙකු බව සඳහන්.\nගුවන් තොටුපළ සෞඛ්‍ය වෛද්‍ය ඒකකය කියා සිටියේ හදිසි හෘදයාබාධයක් හේතුවෙන් මොහු මෙලෙස මිය ගොස් ඇති බවයි.\nඅද අලුයම 4යි විස්සට පමණ සෞදි අරාබියේ ජෙඩා සිට මෙරටට පැමිණි මගියෙකුයි මෙලෙස මිය ගොස් ඇත්තේ.\nමොහු දැනට සෞදි අරාබියේ ජෙඩා නුවර ස්ථිර පදිංචිව සිටින අතර ,මීට මාස කීපයකට පෙර ශ්‍රී ලංකාවට පැමිණ සිටි සිය බිරිඳ ආපසු කැදවා ගෙන යෑමට මෙසේ මෙවර පැමිණ ඇති බවටයි වාර්තා වන්නේ.",
       "URL": "https://www.hirunews.lk/167404/රට-ඉඳන්-කටුනායකට-ඇවිත්-බිරිඳ-දකින්න-සුළු-මොහොතකට-පෙර-සැමියාට-අත්වූ-අවාසනාවන්ත-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4390"
}