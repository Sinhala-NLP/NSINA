{
       "Source": "hirunews",
       "Timestamp": "Tuesday, 30 August 2016 - 14:18",
       "Headline": "ජනපතිගේ වෙබ් අඩවියට ඇතුලූ වූ පාසල් සිසුවා පරිවාසයට - අනෙක් සැකකරු රිමාන්ඩ්",
       "News Content": "ජනාධිපති මෛත්‍රීපාල සිරිසේනගේ නිල වෙබ් අඩවියට අනවසරයෙන් ඇතුළු වී එහි දත්ත වෙනස් කිරීම සම්බන්ධයෙන් අත්අඩංගුවට ගත් පාසල් සිසුවා පරිවාස භාරයට පත්කර තිබෙනවා.\nඒ, ඔහු කොළඹ ප්‍රධාන මහේස්ත්‍රාත් ගිහාන් පිලපිටිය හමුවට අද ඉදිරිපත් කිරීමෙන් පසුවයි.\nඑසේම සිද්ධිය සම්බන්ධයෙන් අත්අඩංගුවට ගත් 26 හැවිරිදි තරුණයා සැප්තැම්බර් දෙවනදා දක්වා  රක්ෂිත බන්ධනාගාර ගත කෙරුණා.\nජනාධිපතිවරයාගේ නිළ වෙබ් අඩවියට ඇතුළු වී විකෘති පුවත් පළ කිරීමේ සිද්ධිය  වාර්තාවුණේ පසුගිය සිකුරාදා දිනයේයි.\nඅනතුරුව අපරාධ පරීක්ෂණ දෙපාර්තමේන්තුව ඊට අදාළ පරීක්ෂණ ආරම්භ කළ අතර, කඩුගන්නාව ප්‍රදේශයේ පදිංචි පාසල් සිසුවා සහ ඔහුට අනුබල දීමේ චෝදනාව මත මොරටුව ප්‍රදේශයේ පදිංචි අනෙක් තරුණයා අත්අඩංගුවට ගත්තා.",
       "URL": "https://www.hirunews.lk/141832/ජනපතිගේ-වෙබ්-අඩවියට-ඇතුලූ-වූ-පාසල්-සිසුවා-පරිවාසයට-අනෙක්-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4901"
}