{
       "Source": "hirunews",
       "Timestamp": "Tuesday, 29 June 2021 - 13:39",
       "Headline": "පහන් තෙල් බව පවසා මෙරටට ගෙන්වූ ගිතෙල් කිලෝ 1500 ක් රේගු භාරයට",
       "News Content": "ඉන්දියාවේ සිට මෙරටට ආනයනය කළ සැකසහිත බහාලුමක තිබී පහන් තෙල් වශයෙන් සඳහන් කළ කෑන් 100 ක් තුල ඉතා සූක්ෂමව අසුරා තිබූ ගිතෙල් තොගයක් සොයා ගෙන තිබෙනවා.\nරේගුව සඳහන් කළේ ගිතෙල් කිලෝ 1500 ක් මෙහිදී සොයා ගෙන ඇති අතර ඒවායේ වටිනාකම රුපියල් ලක්ෂ 28 කට අධික බවට තක්සේරු කර ඇති බවයි.\nකොළඹ 13 ප්‍රදේශයේ ව්‍යාපාරිකයෙකු විසින් ඉන්දියාවේ සිට බහාලුම ගෙන්වා තිබෙනවා.\nරේගුවට සඳහන් කර තිබී ඇත්තේ එහි ඕට්ස්, පූජා කුඩු මෙන්ම, පහන් තෙල් කෑන් 1600 ක් අඩංගු බවටයි.\nමෙම බහාලුම පිටවූයේ නම් රජයට රුපියල් ලක්ෂ 13 කට වැඩි බදු ආදායමක් අහිමිවනවා.",
       "URL": "https://www.hirunews.lk/275617/පහන්-තෙල්-බව-පවසා-මෙරටට-ගෙන්වූ-ගිතෙල්-කිලෝ-1500-ක්-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1853"
}