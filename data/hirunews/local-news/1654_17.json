{
       "Source": "hirunews",
       "Timestamp": "Saturday, 02 October 2021 - 13:13",
       "Headline": "ගුරු සංගම් නියෝජිතයින් කොටුව පොලීසියට (වීඩියෝ)",
       "News Content": "ඔන්ලයින් වර්ජනයේ නිරත ගුරු වෘත්තිය සමිති නියෝජිතයින් පස්දෙනෙකුට අද කොටුව පොලීසියට පැමිණෙන ලෙස දැනුම්දීමක් කර තිබුණා.\nවැටුප් ගැළුවක් මුල් කරගනිමින් වර්ජනයේ නිරත ගුරු විදුහල්පති වෘත්තීය සමිති පසුගිය අගෝස්තු 04 වනදා රථ පෙළපාලියකින් ජනාධිපති කාර්යාලය වෙත පැමිණියා.\nසෞඛ්‍ය මාර්ගෝපදේශ කඩ කිරීම හේතුවෙන් මෙම අවස්ථාවට එක්වූ වෘත්තිය සමිති නියෝජිතයින් 44 දෙනෙකු අත්අඩංගුවට ගෙන පසුව මුදාහරිනු ලැබුවා.\nකෙසේ වෙතත්, අද ගුරු වෘත්තීය සමිති නියෝජිතයින් කොටුව පොලීසියට පැමිණි අවස්ථාවේදී එහි නිලධාරීන් ප්‍රකාශ කර ඇත්තේ ඊට අදාළ පරීක්ෂණ අවසන් බැවින් ප්‍රකාශයක් ලබාදීම අවශ්‍ය නොවන බවයි.",
       "URL": "https://www.hirunews.lk/283838/ගුරු-සංගම්-නියෝජිතයින්-කොටුව-පොලීසියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1654"
}