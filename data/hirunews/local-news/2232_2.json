{
       "Source": "hirunews",
       "Timestamp": "Tuesday, 05 January 2021 - 14:22",
       "Headline": "ලොරි රථයක් හා යතුරුපැදියක් එකිනෙක ගැටී තරුණයෙකු ජීවිතක්ෂයට (වීඩියෝ)",
       "News Content": "බලංගොඩ නගර මධ්‍යයේ ඊයේ (05) පෙරවරුවේ සිදුවූ අනතුරකින් 25 හැවිරිදි මිරිස්වත්ත ප්‍රදේශයේ පදිංචි විවාහක තරුණයකු ජීවිතක්ෂයට පත්ව තිබෙනවා.\nලොරි රථයක් හා යතුරුපැදියක් එකිනෙක ගැටීමෙන් මෙම අනතුර සිදුව ඇති අතර අනතුරින් බරපතල තුවාල ලැබූ යතුරුපැදිකරු බලංගොඩ මූලික රෝහලට ඇතුලත් කිරීමෙන් පසුවයි ජීවිතක්ෂයට පත්ව ඇත්තේ.\nලොරි රථයේ රියදුරුගේ නොසැලකිලිමත්කම හේතුවෙන් මෙම අනතුර සිදුව ඇති අතර මූලික පරීක්ෂණ වලදී අනාවරණය වී ඇත්තේ අදාල ලොරි රථය ලංකා විදුලිබල මණ්ඩලයට අයත් ලොරි රථයක් බවටයි.",
       "URL": "https://www.hirunews.lk/258871/ලොරි-රථයක්-හා-යතුරුපැදියක්-එකිනෙක-ගැටී-තරුණයෙකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2232"
}