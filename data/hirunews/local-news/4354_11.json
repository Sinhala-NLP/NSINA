{
       "Source": "hirunews",
       "Timestamp": "Friday, 25 August 2017 - 14:01",
       "Headline": "ඇමති රංගේ බණ්ඩාර නඩුවකින් නිදහස්",
       "News Content": "නීතිවිරෝධී ලෙස එකලස් කරන ලද වාහනයක් නීත්‍යානුකූල බවට හැඟවීමට අනුබල දුන් බවට චෝදනා එල්ල වූ නඩුවෙන් රාජ්‍ය අමාත්‍ය පාලිත රංගේබණ්ඩාර නිදොස් කොට නිදහස් කිරීමට කොළඹ මහාධිකරණ විනිසුරු ගිහාන් කුලතුංග අද නියෝග කළා.\nමෙම නඩුව පවරා තිබුණේ නීතිපතිවරයා විසින්.\nඑහි වගඋත්තරකරුවන් ලෙස රාජ්‍ය අමාත්‍ය පාලිත රංගේ බණ්ඩාර සහ තවත් අයෙකු නම් කර තිබුණා.\nමෙම නඩුව අද දිනයේ කැදවනු ලැබූ අවස්ථාවේදී එම වාහනය ලබා ගත් පුද්ගලයා අධිකරණය හමුවේ කියා සිටියේ තමන්ට වාහනය සම්බන්ධයෙන් සියලු  ලියකියවිලි රාජ්‍ය අමාත්‍යවරයා විසින් ලබාදුන් බවයි.\nපසුව නීතිපතිවරයා විසින් පෙනී සිටි නියෝජ්‍ය සොලිස්ටර් ජනරාල්වරයා අදාළ පැමිණිල්ල ඉල්ලා අස්කර ගෙන තිබෙනවා.",
       "URL": "https://www.hirunews.lk/169336/ඇමති-රංගේ-බණ්ඩාර-නඩුවකින්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=4354"
}