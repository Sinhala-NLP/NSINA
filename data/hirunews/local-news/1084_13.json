{
       "Source": "hirunews",
       "Timestamp": "Sunday, 19 June 2022 - 8:13",
       "Headline": "ජලභීතිකා රෝගය හේතුවෙන් මේ දක්වා මරණ 12 ක්",
       "News Content": "සෞඛ්‍ය අමාත්‍යාංශයේ මහජන සෞඛ්‍ය, පශු වෛද්‍ය සේවා අධ්‍යක්ෂ වෛද්‍ය එල්.බී. කිත්සිරි පැවසුවේ මේ වන විට මිනිසුන් සඳහා ජලභීතිකා රෝග එන්නත් හිඟයක් පවතින බවයි.\nමිනිසුන්ට ලබාදීමට නියමිත එන්නත් වල හිඟයක් පවතින නමුත් සතුන් සඳහා ලබාදෙන ජලභීතිකා එන්නතෙහි හිඟයක් නොමැති බව පෙන්වා දුන් වෛද්‍ය කිත්සිරි සුරතල් බල්ලන්ට සහ බළලුන්ට කඩිනමින් එන්නත ලබාදෙන ලෙසද අවධාරණය කළා .\nසාමාන්‍යයෙන් වසරකට ජලභීතිකා රෝගය හේතුවෙන් මරණ 20-30 අතර ප්‍රමාණයක් සිදුවන බව සඳහන් කළ වෛද්‍ය කිත්සිරි ජලභීතිකා රෝගය හේතුවෙන් මේ වන විට මරණ 12ක් සිදුවී ඇති බවද පැවසුවා.",
       "URL": "https://www.hirunews.lk/307529/ජලභීතිකා-රෝගය-හේතුවෙන්-මේ-දක්වා-මරණ-12-ක්",
       "Category": "Local News",
       "Parent URL": "https://www.hirunews.lk/local-news.php?pageID=1084"
}