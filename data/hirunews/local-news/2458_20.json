{
       "Source": "hirunews",
       "Timestamp": "Sunday, 13 September 2020 - 7:46",
       "Headline": "එජාපයේ තවත් තීරණාත්මක හමුවක්",
       "News Content": "එක්සත් ජාතික පක්ෂයේ තීරණාත්මක තවත් කෘත්‍යාධිකාරි මණ්ඩල රැස්වීමක් හෙට පැවැත්වෙනවා.\nඑම පක්ෂයේ නියෝජිතයෙකු සඳහන් කළේ හෙට පස්වරු 3 ට මෙම විශේෂ කෘත්‍යාධිකාරි මණ්ඩල රැස්වීම සිරිකොත පක්ෂ මූලස්ථානයේදී පැවැත්වීමට නියමිත බවයි.\nඑහිදී එක්සත් ජාතික පක්ෂයේ ඉදිරි නායකත්වය සඳහා යෝජනා වී ඇති හිටපු පාර්ලිමේන්තු මන්ත්‍රීවරුන් වන රුවන් විජේවර්ධන, වජිර අබේවර්ධන සහ හිටපු කතානායක කරූ ජයසූරියගේ නම් වලින් එක් අයෙකු තෝරා පත් කර ගැනීමට බොහෝදුරට ඉඩකඩ පවතින බවයි.\nමීට පෙර ද එක්සත් ජාතික පක්ෂයේ නායකත්වය සම්බන්ධයෙන් හිටපු පාර්ලිමේන්තු මන්ත්‍රීවරුන් කිහිපදෙනෙකු සිය කැමැත්ත ප්‍රකාශ කර තිබූ නමුත්, මේ වනතෙක් ඒ සදඟා සුදුසු පුද්ගලයෙකු යෝජනා වී නොමැති පසුබිමක හෙට පැවැත්වෙන කෘත්‍යාධිකාරි මණ්ඩල රැස්වීම වඩාත් වැදගත් වනු ඇති බවයි එම පක්ෂයේ ප්‍රකාශකයා වැඩිදුරටත් සඳහන් කළේ.\nමේ අතර, දැනට පුරප්පාඩුව පවතින එක්සත් ජාතික පක්ෂයේ ජාතික ලැයිස්තු මන්ත්‍රී ධුරය සඳහා පුද්ගලයෙකු යෝජනා කිරීමට ද හෙට පැවැත්වෙන කෘත්‍යාධිකාරි මණ්ඩලයේදී අවධානය යොමු වනු ඇති.\nකෙසේ වෙතත්, මීට පෙර ද අවස්ථා කිහිපයකදී එක්සත් ජාතික පක්ෂ නායකත්වය වෙනස් කිරීම වෙනුවෙන් කෘත්‍යාධිකාරි මණ්ඩලය රැස්වුවත්, එම අවස්ථාවල අදාළ තීන්දුව කල් දමනු ලැබුවා.",
       "URL": "https://www.hirunews.lk/250073/එජාපයේ-තවත්-තීරණාත්මක-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=2458"
}