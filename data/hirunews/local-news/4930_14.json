{
       "Source": "hirunews",
       "Timestamp": "Tuesday, 09 August 2016 - 13:43",
       "Headline": "ජනප්‍රිය තීන්දු ගන්නේ නෑ - මන්ත්‍රී මුජිබර් රහුමාන්",
       "News Content": "ජනප්‍රිය තීන්දු තුළින් රට යලිත් අගාධයට ඇද දැමීමට ආණ්ඩුවට අවශ්‍යතාවයක් නොමැති බව එක්සත් ජාතික පක්ෂය පවසනවා.\nඑම පක්ෂයේ පාර්ලිමේන්තු මන්ත්‍රී මුජිබර් රහුමාන් මේ බව කියා සිටියේ සිරිකොත පක්ෂ මූලස්ථානයේ අද පැවති මාධ්‍ය හමුවකට එක්වෙමින්.\n‘‘බිලියන දහදාහකට ආසන්න ණය ප්‍රමාණයක් මේ මහින්ද රාජපක්ෂ මහත්තයාගේ ආණ්ඩුව ණයට අරන් තියෙනවා.\nඅපි අවුරුද්දට බිලියන සියයකට ආසන්න ප්‍රමාණයක් අපි ඒ ණය වාරික විදිහට ගෙවන්න  ඕනෙ.\nඒ බිලියන සියයේ ණය වාරික ගෙවන්න අපිට යම් ප්‍රමාණයකට පහුගිය කාලයේ වැට් වැඩි කරන්න සිද්ධ වුණා.\nරටේ ආර්ථිකය නැවත හදා ගන්න අපිට යම් තීන්දු තීරණ ගන්න වෙනවා.\nඒ තීන්දු සමහර විට අමිහිරි වෙන්න පුළුවන්. ඒ වගේම ජනප්‍රිය තීන්දු ගන්නත් පුළුවන්.\nඒ ජනප්‍රිය තීන්දු අරගෙන කොයි තරම් දුරට මේ රට නැවත අගාධයකට ගෙනි යන්න  ඕනෙ නැතැයි කියන ස්ථාවරයෙ ආණ්ඩුව ඉන්නේ.\nඒ වගේම අපිට අවශ්‍යයි අලුත් සැලැස්මක්.\nමේ රටේ බදු ගෙවන ඒ වගේම බදු නොගෙවන අයව හොයාගෙන  ඒ අයගෙන් බදු එකතු කරන අලුත් සැලැස්මක් රටට අවශ්‍ය වෙලා තියෙනවා. ’’",
       "URL": "https://www.hirunews.lk/140192/ජනප්‍රිය-තීන්දු-ගන්නේ-නෑ-මන්ත්‍රී-මුජිබර්-රහුමාන්",
       "Category": "Local News",
       "Parent URL": "https://www.hirunews.lk/local-news.php?pageID=4930"
}