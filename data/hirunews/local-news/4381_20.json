{
       "Source": "hirunews",
       "Timestamp": "Tuesday, 08 August 2017 - 10:47",
       "Headline": "අධිවේගී මාර්ගවල ගිලන් රථ වලින් ගාස්තු අය නොකිරීමේ යෝජනාවක් අමාත්‍ය මණ්ඩලයට",
       "News Content": "අධිවේගී මාර්ගවල ධාවනය කෙරෙන ගිලන් රථවලින් මුදල් අය නොකිරීම සඳහා වන යෝජනාවක් අමාත්‍ය මණ්ඩලයට ඉදිරිපත් කරන බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න පවසනවා.\nපුත්තලම මූලික රෝහලේ නිරීක්ෂණ චාරිකාවකට සෞඛ්‍ය අමාත්‍යවරයා ඊයේ එක්වූ අතර, අනතුරුව එහි කාර්ය මණ්ඩලය සමඟ සාකච්ඡාවකට ද එක්වුණා.\nඑහිදී හදිසි රෝගීන් කොළඹ ජාතික රෝහලට මාරු කර යැවීමේදී ගිලන් රථ ධාවනයට අධිවේගී මාර්ගය භාවිතා කිරීමේ ගැටළු පවතින බවයි රෝහල් කාර්ය මණ්ඩලය පවසා ඇත්තේ.\nඒ, අදාළ ගාස්තුව සෞඛ්‍ය සේවකයින්ට ගෙවීමට සිදුවීම හේතුවෙන්.\nඒ අනුවයි සෞඛ්‍ය අමාත්‍යවරයා මෙම තීරණය ගෙන ඇත්තේ.",
       "URL": "https://www.hirunews.lk/167899/අධිවේගී-මාර්ගවල-ගිලන්-රථ-වලින්-ගාස්තු-අය-නොකිරීමේ-යෝජනාවක්-අමාත්‍ය-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=4381"
}