{
       "Source": "hirunews",
       "Timestamp": "Wednesday, 22 June 2022 - 18:37",
       "Headline": "අරගලකරුවන් පොලිස් භාරයට ගැනීම වැළකුණු හැටි විමල් හෙළි කරයි (වීඩියෝ)",
       "News Content": "ගාලු මුවදොර විරෝධතාකරුවන්ව පොලිස් භාරයට ගැනීමට තිබූ උත්සහයක් අමෙරිකානු තානාපතිනියගේ මැදිහත් වීමෙන් නැවැත් වීමට එවක සිටි අමාත්‍යවරයෙක් කටයුතු කළ අයුරු අද (22) පාර්ලිමේන්තුවේ දී විමල් වීරවංශ මන්ත්‍රීවරයා හෙළිදරව් කළා.\nඑහි දී, අදාළ අමාත්‍යවරයාගේ නම හෙළිදරව් නොකළත්, මන්ත්‍රීවරයා කියා සිටියේ අද (22) පාර්ලිමේන්තුවට නොපැමිණි එහෙත් එවක දී ප්‍රබල අමාත්‍යවරයෙකුව සිටි අයෙකු විසින් අමෙරිකානු තානාපතිවරියගේ කීමට අදාළ කටයුත්ත සිදු නොකළ බවයි.\nඑහි දී, අමෙරිකානු තානාපතිවරිය විසින්, \"ඔයගොල්ලො හදන්නෙ ගෝල්ෆේස් අරගලයෙ ඉන්න අය කුදලං යන්න ද? එහෙම කරොත් අයි.එම්.එෆ් ප්‍රෝග්‍රෑම් එකෙන් ඔයාලට එළියට යන්න වෙයි\" යනුවෙන් අදාළ ඇමතිවරයාට කියා තිබෙන බව මන්ත්‍රීවරයා ප්‍රකාශ කළා.\nකෙසේ නමුත් අයි.එම්.එෆ් වැඩසටහන දඩමීමා කරගෙන එන බලපෑම් හමුවේ, ඉන්ධන මිල දී ගැනීම හෝ වෙනත් කටයුත්තකට වෙනත් රටවල් හා සම්බන්ධ වීමට ඇති අවස්ථා ඇහිරෙමින් තිබෙන බව මන්ත්‍රීවරයා ප්‍රකාශ කළා.",
       "URL": "https://www.hirunews.lk/307914/අරගලකරුවන්-පොලිස්-භාරයට-ගැනීම-වැළකුණු-හැටි-විමල්-හෙළි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1075"
}