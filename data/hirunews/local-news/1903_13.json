{
       "Source": "hirunews",
       "Timestamp": "Sunday, 06 June 2021 - 9:23",
       "Headline": "නීති විරෝධීව මුහුදු කූඩැල්ලන් ඇල්ලූ 29ක් බෝට්ටු 11ක් සමග අත්අඩංගුවට",
       "News Content": "නීති විරෝධීව උතුරු මුහුදේ මුහුදු කූඩැල්ලන් සහ මසුන් ඇල්ලීමේ නිරතවූ පුද්ගලයන් 29 දෙනෙකු අත්අඩංගුවට ගෙන තිබෙනවා.\nනාවික හමුදාව විසින් කළ මෙහෙයුමකින් සැකකරුවන් අත්අඩංගුවට ගෙන ඇති අතර විමර්ශණ සඳහා සැකකරුවන් යාපනය ධීවර පරීක්ෂක කාර්යාලයටයි භාරදී ඇත්තේ.\nනීති විරෝධීව කිමිදුම් උපකරණ යොදා ගනිමින් මෙම පුද්ගලයන් මුහුදු කූඩැල්ලන් ඇල්ලීමේ නිරතව ඇතැයි සඳහන්.\nඔවුන් සතුව තිබූ කිමිදුම් උපකරණ සහ බෝට්ටු 11ක් ද අත්අඩංගුවට ගෙන තිබෙනවා.\nසැකකරුවන් මන්නාරම සහ කල්පිටිය ප්‍රදේශවල පදිංචි අවුරුදු 25ත් 55ත් අතර වයස්වල පසුවන පුද්ගලයන්.\nසැකකරුවන් නිරෝධායනයට යොමුකර ඇති අතර නිරෝධායනයෙන් අනතුරුව අධිකරණයට ඉදිරිපත් කිරීමට නියමිතයි.\nනාවික හමුදාව සහ යාපනය ධීවර පරීක්ෂක කාර්යාලය විමර්ශණ සිදුකරනවා.",
       "URL": "https://www.hirunews.lk/273512/නීති-විරෝධීව-මුහුදු-කූඩැල්ලන්-ඇල්ලූ-29ක්-බෝට්ටු-11ක්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1903"
}