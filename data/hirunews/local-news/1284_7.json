{
       "Source": "hirunews",
       "Timestamp": "Saturday, 19 March 2022 - 15:56",
       "Headline": "වාසු, විමල් හා ගම්මන්පිල සර්ව පාක්ෂික සමුළුව වර්ජනය කිරීමේ තීරණයක (වීඩියෝ)",
       "News Content": "අමාත්‍ය වාසුදේව නානායක්කාර සහ හිටපු අමාත්‍යවරුන් වන විමල් වීරවංශ සහ උදය ගම්මන්පිල ලබන 23 වනදා පැවැත්වෙන සර්ව පාක්ෂික සමුළුවට සහභාගි නොවීමට තීරණය කර තිබෙනවා.\nශ්‍රී ලංකා නිදහස් පක්ෂය කළ ඉල්ලීමක් අනුව, මෙම සර්ව පාක්ෂික සමුළුව කැඳවනු ලැබුවේ ජනාධිපතිවරයා විසින්.\nකෙසේ වෙතත්, එම සමුළුවට අමාත්‍ය වාසුදේව නානායක්කාර හා හිටපු අමාත්‍යවරුන් වන විමල් වීරවංශ හා උදය ගම්මන්පිලගේ පක්ෂ වල යෝජනා සහ නිර්දේශ පක්ෂ එකොලහ නියෝජනය කරන නියෝජිතයන් හරහා ඉදිරිපත් කිරීමට නියමිත බවයි වාර්තා වන්නේ.\nඒ අනුව, අදාළ නියෝජිතයින් ලෙස පාර්ලිමේන්තු මන්ත්‍රීවරුන් වන මහාචාර්ය තිස්ස විතාරණ සහ පූජ්‍ය අතුරලියේ රතන හිමියන් සහභාගි වන බව ද වාර්තා වුණා.\nමේ අතර ලබන බදාදා කැඳවීමට නියමිත සර්ව පාක්ෂික සමුළුව සහ රටේ වත්මන් ආර්ථීක හා දේශපාලන තත්ත්වය සම්බන්ධයෙන් මහා සංඝරත්නයල පක්ෂ විපක්ෂ දේශපාලනඥයින් ඇතුලු පිරිස් අදත් අදහස් පළ කළා.",
       "URL": "https://www.hirunews.lk/299847/වාසු-විමල්-හා-ගම්මන්පිල-සර්ව-පාක්ෂික-සමුළුව-වර්ජනය-කිරීමේ-තීරණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1284"
}