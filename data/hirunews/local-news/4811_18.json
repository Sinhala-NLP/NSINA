{
       "Source": "hirunews",
       "Timestamp": "Wednesday, 02 November 2016 - 13:46",
       "Headline": "Update: වෙන්නප්පුවෙන් හමුවු කාන්තාවගේ මරණයට හේතුව හෙළිවෙයි",
       "News Content": "වෙන්නප්පුව බෝලවත්ත ප්‍රදේශයේ ඉඩමක තිබී  හමුවු කාන්තාවගේ මරණයට හේතුව පශ්චාත් මරණ පරීක්ෂණයේදී අනාවරණ වී තිබෙනවා.\nඇය මරණයට පෙර දුෂණයට ලක්වී ඇති අතර ශ්වසන මාර්ගය අවහිර කිරීම හේතුවෙන් මියගොස් ඇති බවටයි අද පැවති මරණ පරීක්ෂණයේදී හෙළිවී ඇත්තේ.\nමෙලෙස මියගොස් ඇත්තේ 52 හැවිරිදි කාන්තාවක්.\nඇය වයික්කාල ප්‍රදේශයේ උලු කම්හලක සේවය කල අයෙක් බව සඳහන්.\nඊයේ දහවල් මෙම කාන්තාවගේ සිරුර හමුවී තිබුනේ බෝලවත්ත ප්‍රදේශයේ උලු කම්හලකට අයත් ඉඩමක තිබියදීයි.\nසිද්ධිය සම්බන්ධයෙන් සැකකරුවන් දෙදෙනෙකුද පොලීසිය අද අත්අඩංගුවට ගෙන ඇති අතර වෙන්නප්පුව පොලිසිය විමර්ශණ මෙහෙයවනවා.\nUpdate : wednesday, 02 November 2016 - 17.09\n---------------------------------------------------------------------------------------------\nවෙන්නප්පුව - වයික්කාල ප්‍රදේශයේ උළු කර්මාන්තශාලාවක සේවය කරමින් සිටියදී අභිරහස් ලෙස කාන්තාවක් මියයාම සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබෙනවා.\nඊයේ දහවල් මෙලෙස මියගොස් තිබුණේ 52 හැවිරිදි කාන්තාවක්.\nඇගේ සිරුර උළු කර්මාන්තශාලාවට අයත් ඉඩමක තිබී වෙන්නප්පුව පොලිසිය සොයා ගනු ලැබුවේ එහි පලා නෙලීමට ගිය පුද්ගලයෙකු කළ දැනුම්දීමකට අනුවයි.\nඒ අනුව, විමර්ශන ආරම්භ කළ පොලිසිය අදාළ කර්මාන්තශාලාවේ කම්කරුවන් දෙදෙනෙකු සැකපිට අත්අඩංගුවට ගනු ලැබුවා.",
       "URL": "https://www.hirunews.lk/146650/update-වෙන්නප්පුවෙන්-හමුවු-කාන්තාවගේ-මරණයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4811"
}