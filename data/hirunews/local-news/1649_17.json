{
       "Source": "hirunews",
       "Timestamp": "Tuesday, 05 October 2021 - 7:20",
       "Headline": "කොත්මලා ඔයේ ගිලී අතුරුදන් වූ තරුණයා සොයා තවදුරටත් මෙහෙයුම්",
       "News Content": "මහවැලි ගඟේ අතු ගංගාවක් වූ කොත්මලා ඔයේ දිය නෑමට ගොස් අතුරුදන් වූ තරුණයා සොයා සිදු කෙරෙන මෙහෙයුම සඳහා මේ වනවිට හමුදා සහය ලබා ගෙන තිබෙනවා.\nඒ අනුව පොලීසිය, යුද හමුදාව, නාවික හමුදාව, පොලිස් ජීවිතාරක්ෂක බලකාය මෙන්ම ප්‍රදේශවාසීන් ද එක් ව අඛණ්ඩව මෙහෙයුම් සිදුකරන බවයි පොලීසිය සඳහන් කළේ.\nකෙසේ වෙතත්, අතුරුදන් වූ තරුණයා සම්බන්ධ කිසිදු හෝඩුවාවක් මෙතෙක් සොයා ගැනීමට හැකි වී නැහැ.\nමිතුරන් පස් දෙනෙකු සමඟ කොත්මලා ඔයේ දිය නෑමට ගිය අවස්ථාවේ දී වැවහේන පාළම ආසන්නයෙන් ඔයට බැස එහි ගල් මතින් ගමන් කිරීමේ දී ඔහු පය පැටලී  ජලාශයට වැටී ඇත්තේ පසුගිය 02 වනදා යි.\nඑලෙස අතුරුදන් වූයේ පූඬළුඔය, කුඹල් ඔළුවේ පදිංචි 34 හැවිරිදි තරුණයෙක්.\nසිද්ධිය සම්බන්ධයෙන් මේ වනවිට අදාළ තරුණයාගේ මිතුරන්ගෙන් ප්‍රකාශ ලබා ගෙන තිබෙනවා.\nපොලීසිය සඳහන් කළේ, සිද්ධිය සිදුවන අවස්ථාවේ තරුණයන් පිරිස බීමතින් සිට ඇති බව මූලික පරීක්ෂණ මඟින් අනාවරණය වී ඇති බවයි.",
       "URL": "https://www.hirunews.lk/284087/කොත්මලා-ඔයේ-ගිලී-අතුරුදන්-වූ-තරුණයා-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=1649"
}