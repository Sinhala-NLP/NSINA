{
       "Source": "hirunews",
       "Timestamp": "Wednesday, 25 October 2017 - 17:01",
       "Headline": "ඉදිරි පැය 24 ඇතුළත ප්‍රදේශ රැසකට ගිගුරුම් සහිත වැසි",
       "News Content": "ඉදිරි පැය 24 තුළ දිවයිනේ බොහෝ ප්‍රදේශවලට ගිගුරුම් සහිත වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nදිවයිනට බලපා ඇති අන්තර් මෝසම් කාලගුණ තත්ත්වය සමඟ මෙම වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nඑහිදී මධ්‍යම, සබරගමුව, උතුරුමැද, වයඹ, නැගෙනහිර සහ ඌව පළාත්වලට මෙන්ම මන්නාරම දිස්ත්‍රික්කයටද මිලිමීටර 100 ක පමණ වැසි ඇතිවිය හැකි බවද කාලගුණ විද්‍යා  දෙපාර්තමේන්තුව නිවේදනය කළා.\nඅන්තර් නිවර්තන අභිදාරී කලාපය දිවයිනට ආශ්‍රිතව පවතින අතර සවස් කාලයේදී ගිගුරුම් සහිත වැසි ඇතිවීමේ හැකියාව ඉහළ මට්ටමක පවතිනවා.\nබොහෝ ප්‍රදේශවල සවස 2 න් පසුව වැසි හෝ ගිගුරුම් සහිත වැසි ඇති වනවා.\nකාලගුණ විද්‍යා දෙපාර්තමේන්තුව සඳහන් කළේ බස්නාහිර පළාතේ සහ පුත්තලම දිස්ත්‍රික්කයේ මෙන්ම දකුණු සහ නැගෙනහිර වෙරළබඩ ප්‍රදේශවල උදෑස කාලයේදී තැනින් තැන වැසි ඇතිවිය හැකි බවයි.\nමේ අතර බස්නාහිර / සබරගමුව සහ මධ්‍යම පළාත්වල ඇතැම් ප්‍රදේශවල උදෑසන කාලයේදී මිහිදුම් තත්වයක් ද අපේක්ෂා කෙරෙන බව කාලගුණ විද්‍යා දෙපාර්තමේන්තුව නිවේදනය කළා.",
       "URL": "https://www.hirunews.lk/174424/ඉදිරි-පැය-24-ඇතුළත-ප්‍රදේශ-රැසකට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4253"
}