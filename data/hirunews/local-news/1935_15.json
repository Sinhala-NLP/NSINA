{
       "Source": "hirunews",
       "Timestamp": "Sunday, 23 May 2021 - 6:16",
       "Headline": "දෛනික කොරෝනා මරණ වාර්තාව යළි අලුත් වෙයි - තවත් මරණ 46ක්",
       "News Content": "ශ්‍රී ලංකාව තුල එක් දිනකදී වාර්තා වූ වැඩිම කොරෝනා වෛරස් ආසාදිත මරණ වාර්තාව යළිත් අලුත් කරමින් ඊයේ දිනයතුල මරණ 46ක් සෞඛ්‍ය සේවා අධ්‍යක්ෂ ජෙනරාල්වරයා විසින් තහවුරු කර තිබෙනවා.\nමෙම මරණ සිදුවී ඇත්තේ පසුගිය 16 වනදා සිට ඊයේ 22 දක්වා වන කාලය තුලයි.\nමෙම මරණවලින් 36කට හේතුව වී ඇත්තේ කොවිඩ් නියුමෝනියාව බව ද සඳහන්.\nඊයේ වාර්තාවූ මරණ වයස අවුරුදු 29ත්, 93ත් අතර වයස්වල පසුවන්නන් බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව මෙරටින් වාර්තා වන සමස්ත කොරෝනා ආසාදිත පුද්ගල මරණ සංඛ්‍යාව 1178ක්.\nමෙරටින් වාර්තා වන කොරෝනා ආසාදිතයන් මේ වනවිට 161,000 සීමාව ඉක්මවා තිබෙනවා.\nඒ, ඊයේ දිනයේදී කොරෝනා ආසාදිතයින් 2,909 දෙනෙකු මෙරටින් හඳුනා ගැනීමත් සමඟයි.\nඅද වන විට මෙරටින් වාර්තා වන සමස්ත කොරෝනා ආසාදිතයින්ගේ සංඛ්‍යාව 161,242ක්.\nසුවය ලැබූ සමස්ත කොරෝනා ආසාදිතයින්ගේ සංඛ්‍යාව 126,995ක් ලෙස සටහන් වනවා.",
       "URL": "https://www.hirunews.lk/272163/දෛනික-කොරෝනා-මරණ-වාර්තාව-යළි-අලුත්-වෙයි-තවත්-මරණ-46ක්",
       "Category": "Local News",
       "Parent URL": "https://www.hirunews.lk/local-news.php?pageID=1935"
}