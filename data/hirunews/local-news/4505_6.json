{
       "Source": "hirunews",
       "Timestamp": "Monday, 22 May 2017 - 13:11",
       "Headline": "අමාත්‍ය මණ්ඩල සංශෝධනයට හේතුව ජනපති හෙළි කරයි",
       "News Content": "නැවුම් බලාපොරොත්තුවකින් යුතුව රටක් ලෙස ඉදිරියට යාමට අමාත්‍ය මණ්ඩලයේ සංශෝධනයක් සිදු කළ බව ජනාධිපති මෛත්‍රීපාල සිරිසේන ප්‍රකාශ කළා.\nනව කැබිනට් අමාත්‍යවරුන් දිවුරුම් දීමෙන් අනතුරුව අදහස් දක්වමින් ජනාධිපතිවරයා අලූතින් පත්වූ අමාත්‍යවරුන්ගෙන් ඉල්ලා සිටියේ රටේ අභිවෘද්ධිය සදහා කැපවීමෙන් කටයුතු කරන ලෙසයි.\nඑමෙන්ම නව අමාත්‍ය මණ්ඩල සංශෝධනය මෙරට සංවර්ධනය සඳහා නව ජවයක් ලබාදෙනු ඇති බව ට්විටර් පණිවුඩයක් නිකුත් කරමින් ජනාධිපතිවරයා සඳහන් කළා.\nඅද පෙරවරුවේ පැවති දිවුරුම් දීමේ අවස්ථාවට අග්‍රාමාත්‍ය රනිල් වික්‍රමසිංහද එක්වුණා.",
       "URL": "https://www.hirunews.lk/161885/අමාත්‍ය-මණ්ඩල-සංශෝධනයට-හේතුව-ජනපති-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4505"
}