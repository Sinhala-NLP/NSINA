{
       "Source": "hirunews",
       "Timestamp": "Sunday, 16 September 2018 - 7:17",
       "Headline": "බස් සංගම් හෙට සාකච්ඡාවක",
       "News Content": "ඉහළ ගිය ඉන්ධන මිලට සාපේක්ෂව සාධාරණයක් ඉටු නොවන්නේ නම් ඉදිරියේදී දිවයින පුරා ක්‍රියාත්මක වර්ජනයකට යාමට සූදානම් බව සමස්ත ලංකා පෞද්ගලික බස් සමාගම් සම්මේලනය පවසනවා.\nඑහි ප්‍රධාන ලේකම් අංජන ප්‍රියන්ජිත් කියා සිටියේ තම සංගමයට අයත් නියෝජිතයින් සමග හෙට දිනයේ මේ පිලිබදව සාකච්ඡා කර අවසන් තීරණයකට එළඹෙන බවයි.\nඉන්ධන මිල සූත්‍රයට අනුව බස් ගාස්තු සංශෝධනය කිරීම සදහා සූත්‍රයක් හදුන්වාදීමට රජයට කාලය ලබාදී ඇති අතර ඉදිරි සති දෙක ඇතුළත නිසි ප්‍රතිචාර නොලැබුණහොත් වෘත්තීය සමිති ක්‍රියාමාර්ග ගැනීමට සූදානමින් පසුවන බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න සදහන් කළා.",
       "URL": "https://www.hirunews.lk/199999/බස්-සංගම්-හෙට-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=3746"
}