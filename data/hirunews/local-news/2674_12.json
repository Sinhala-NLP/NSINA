{
       "Source": "hirunews",
       "Timestamp": "Monday, 08 June 2020 - 14:26",
       "Headline": "වල් වැදෙන රත්නපුර රජයේ කාර්යාල දෙක (වීඩියෝ)",
       "News Content": "2017 වසරේ රත්නපුර දිස්ත්‍රික් කම්කරු කාර්යාලය සහ වන සංරක්ෂණ කාර්යාලය ලෙස ආරම්භ කළ මෙම ගොඩනැගිලි ද්විත්වයට අද අත්ව ඇති ඉරණමයි මේ.\nඅධික වැසි සහිත කාලගුණයක් පැවැති අවස්ථාවක ඉහළින් පිහිටි ගල් කිහිපයක් අදාළ ගොඩනැගිලි ආසන්නයට පතිතවීමත් සමඟ මෙම කාර්යාල ඉවත් කර ගැනීමට බලධාරීන් පියවර ගෙන තිබුණේ ආරක්ෂාව හේතුකොට ගනිමින්.\nකෙසේ වුවත් ගම්වැසියන් පවසන්නේ අදාළ ගොඩනැගිලි ආසන්නයේ ජනතාව ද විශාල වශයෙන් පදිංචිව සිටින බවයි.\nඅදාළ ගොඩනැගිලි පිහිටා ඇති ස්ථානයට ආසන්නයේ ප්‍රදේශයේ ප්‍රධාන පාසල් කිහිපයක් පිහිටා ඇති අතර හුදෙකලාවට ලක්ව ඇති ගොඩනැගිලි තුළ විවිධ අපචාර ක්‍රියා සිදුවන බවට ගම්වැසියන් චෝදනා කරනවා.\nභූ විද්‍යා හා පතල් කැණීම් කාර්යාංශය අදාළ ස්ථානයට පැමිණ ගොඩනැගිලි සඳහා ගත යුතු ආරක්ෂිත පියවර පිළිබඳ දැනුම්වත් කර තිබෙන පසුබිමක මෙම රාජ්‍ය දේපළ වසර ගණනාවක සිට භාවිතයට නොගෙන අතහැර දමා තිබෙනවා.",
       "URL": "https://www.hirunews.lk/242585/වල්-වැදෙන-රත්නපුර-රජයේ-කාර්යාල-දෙක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2674"
}