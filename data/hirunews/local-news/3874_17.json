{
       "Source": "hirunews",
       "Timestamp": "Thursday, 28 June 2018 - 10:58",
       "Headline": "රුපියල් ලක්ෂ 50 ක මුදලක් වංචා කළ පුද්ගලයෙකු අත්අඩංගුවට",
       "News Content": "වෛද්‍යවරයෙකු ලෙස පෙනී සිට මුදල් වංචා කළ පුද්ගලයෙකු පිටකොටුව බස් නැවතුම්පල අසළ නවාතැන්පලකදී අත්අඩංගුවට ගෙන තිබෙනවා.\nඊයේ අත්අඩංගුවට ගත් මොහු 31 හැවිරිදි පමුණුගම - වැලිකැටිය ප්‍රදේශයේ පදිංචිකරුවෙක්.\nකාන්තාවන් රවටා විවාහ කරගන්නා බවට ව්‍යාජ පොරොන්දු ලබාදීම සම්බන්ධයෙන් මොහුට විරුද්ධව පැමිණිලි කිහිපයක් ලැබී තිබෙනවා.\nසැකකරු කොළඹ, මීගමුව, කඳාන සහ පමුණුගම යන ප්‍රදේශවල පදිංචිකරුවන්ගෙන් රුපියල් ලක්ෂ 50 කට ආසන්න මුදලක් වංචනිකව ලබගෙන ඇති බවටයි හෙළිවී ඇත්තේ.\nසැකකරු වෛද්‍යවරයෙකු ලෙස පෙනී සිට ප්‍රදේශවාසීන්ගෙන් ණයට මුදල් ලබාගෙන කැසිනෝ  ක්‍රීඩාවේ යෙදී ඇති බවයි පොලිසිය සඳහන් කළේ.",
       "URL": "https://www.hirunews.lk/194068/රුපියල්-ලක්ෂ-50-ක-මුදලක්-වංචා-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3874"
}