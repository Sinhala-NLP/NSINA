{
       "Source": "hirunews",
       "Timestamp": "Saturday, 06 August 2016 - 15:42",
       "Headline": "බලපත්‍රයක් නොමැතිව මත් වතුර ප්‍රවාහනය කිරීමට සුදානම් වූ දෙදෙනෙක් දැලේ (ඡායාරූප)",
       "News Content": "බලපත්‍රයක් නොමැතිව ප්‍රවාහනය කිරීමට සුදානම් කර තිබු මත්පැන් බෝතල් 24ක් සහ සැකකරුවන් දෙදෙනෙකු අත්අඩංගුවට ගෙන තිබෙනවා.\nහැටන් නගරයේ රට බීම වෙළදසැලක කළමනාකරුවකු අද අළුයම තවත් පුද්ගලයෙකුට මත් වතුර බෝතල් ලබාදී ත්‍රිරෝද රථයකට පටවමින් සිටියදීයි මෙම අත්අඩංගුවට ගැනීම සිදුකර ඇත්තේ.\nමෙම බෝතල් හැටන් නගරයේ සිට දික්ඔය ප්‍රදේශය දක්වා ප්‍රවාහනය කිරීමට සුදානම් කර තිබු බවයි වැඩිදුර පරීක්ෂණ වලදී අනාවරණ වී ඇත්තේ.\nත්‍රිරෝද රථය, මත්පැන් බෝතල් සහ සැකකරුවන් හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - හැටන් රන්ජිත් රාජපක්ෂ",
       "URL": "https://www.hirunews.lk/139967/බලපත්‍රයක්-නොමැතිව-මත්-වතුර-ප්‍රවාහනය-කිරීමට-සුදානම්-වූ-දෙදෙනෙක්-දැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4934"
}