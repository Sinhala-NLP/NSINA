{
       "Source": "hirunews",
       "Timestamp": "Thursday, 19 January 2017 - 18:29",
       "Headline": "මැණික් ව්‍යාපාරිකයෙකු පහරදී ඝාතනය කරයි",
       "News Content": "අවිස්සාවේල්ල - මාදොල ප්‍රදේශයේදී මැණික් ව්‍යාපාරිකයෙකුට පහරදී ඝාතනය කිරීමේ සිද්ධිය සම්බන්ධයෙන් විමර්ශන ආරම්භ කර තිබෙනවා.\nපොලිසිය සදහන් කළේ ඊයේ (18) රාත්‍රීයේදී මෙම පුද්ගලයාට කිසියම් පිරිසක් අවස්ථා කිහිපයකදී පහරදී මෙම ඝාතනය සිදුකර ඇති බවයි.\nමැණික් පතල් සම්බන්ධයෙන් කාලයක් තිස්සේ පැවති ආරවුලක් මෙම ඝාතනයට හේතුවී ඇති බවටයි සැක කෙරෙන්නේ.\nමෙලෙස මියගොස් ඇත්තේ අවිස්සාවේල්ල මානියංගම ප්‍රදේශයේ පදිංචි 44 හැවිරිදි ඩබ්ලිව්. ඩී නිරංජන් පුෂ්පකුමාර නැමති මැණික් ව්‍යාපාරිකයෙක්.\nඊයේ රාත්‍රී 10.30 ට පමණ මෙම ව්‍යාපාරිකයා අවිස්සාවේල්ලල මාදොළ ප්‍රදේශයේ අවන්හලකට පැමිණෙන අතර එහිදී ත්‍රිරෝද රථයකින් පැමිණි පිරිසක් ඔහුට පහරදෙන ආකාරය අසළ තිබූ ආරක්ෂක කැමරාවල සටහන්ව තිබුනා.",
       "URL": "https://www.hirunews.lk/152447/මැණික්-ව්‍යාපාරිකයෙකු-පහරදී-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4701"
}