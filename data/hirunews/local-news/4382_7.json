{
       "Source": "hirunews",
       "Timestamp": "Monday, 07 August 2017 - 20:21",
       "Headline": "දෙමාපියන්ගේ නොසැළකිල්ල දරුවන් දෙදෙනෙකුට මරු කැඳවයි",
       "News Content": "දෙමාපියන්ගේ නොසැළකිල්ල හේතුවෙන් දරුවන්ට සිදු වන අනතුරු පිළිබඳ කෙතරම් දැනුවත් කළත් සමාජයේ කොතැනක හෝ සිදුවන වරදින් එලෙස දරුවන් මියයාමේ පුවත් අදටත් අසන්නට, දකින්නට ලැබෙනවා.\nඅවුරුදු 11 ක් සහ අවුරුදු පහමාරක් වයසැති දරුවන් දෙදෙනෙකුට මරු කැඳවූ එවැනි පුවත් දෙකක් අපට වාර්තා වුණේ හඹරන සහ අක්කරෛයිපත්තුව යන ප්‍රදේශවලින්.\nදඹුල්ල හඹරණ ප්‍රධාන මාර්ගයේ හිරිවඩුන්න ප්‍රදේශයේදී ඊයේ රාත්‍රියේ සිදු වූ අනතුරකින් 11 හැවිරිදි කුඩා දැරියක් ජීවිතක්ෂයට පත්වුණා.\nමෙලෙස මියගියේ හිරිවඩුන්න ප්‍රදේශයේ  පදිංචි ශෂිනි මධුවන්ති කුමාරි නැමති දැරියයි.\nමව අහිමි කුඩා ශෂිනි මිත්තනිය සහ සීයා සමඟ ජීවත්ව තිබෙනවා.\nඇය අනතුරට මුහුණ පෑවේ අසල පිහිටි වෙළෙඳ සැළකින් ආප්ප මිලදී ගෙන  නැවත පැමිණෙමින් සිටියදි.",
       "URL": "https://www.hirunews.lk/167861/දෙමාපියන්ගේ-නොසැළකිල්ල-දරුවන්-දෙදෙනෙකුට-මරු-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4382"
}