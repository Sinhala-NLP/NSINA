{
       "Source": "hirunews",
       "Timestamp": "Tuesday, 17 October 2017 - 19:37",
       "Headline": "පොලිස්පති ඇමතුමින් සොයාගත් කෝටි දෙකේ නිල් මැණික",
       "News Content": "පොලිස්පතිවරයාගේ දුරකතන අංකයට සෘජුව පැමිණිලි ඉදිරිපත් කිරීමට දී ඇති අවස්ථාව ප්‍රයෝජනයට ගනිමින් ලැබුණු පැමිණිල්ලකට අනුව රුපියල් දෙකෝටියකට අධික වටිනාකමින් යුත් නිල් මැණිකක් සොරකම් කිරීමේ සිද්ධියකට අදාළ සැකකරුවන් අත්අඩංගුවට ගැනීමට පොලිසිය සමත්ව\nතිබෙනවා.\nඒ පිළිබඳව ද පොලිස්පතිවරයා පැවැති ප්‍රවෘත්ති සාකච්ඡාවේදී කරුණු පැහැදිලි කළා.\nමෙම ප්‍රවෘත්ති සාකච්ඡාවේදී පොලිස්පති පුජිත් ජයසුන්දර මහතා වැඩිදුරටත් සදහන් කළේ මින් ඉදිරියටත් 071-7582222 හෝ 071-8591002 යන දුරකතන අංකවලට අමතා බරපතළ පැමිණිලි ඉදිරිපත් කළ හැකි බවයි.\nඊට අමතරව දිවයින පුරා සිටින සියලුම උසස් පොලිස් නිලධාරීන් සෘජුව ඇමතිය හැකි දුරකතන අංක ද පොලිස්පතිවරයා මාධ්‍ය වෙත නිකුත් කළා.\nමේ අතර, අධිකරණ නියෝග කඩ කරමින් යාපනයේ පැවැති විරෝධතාවට එක් වූවන් අනිවාර්යයෙන්ම අත්අඩංගුවට ගන්නා බව පොලිස්පති පුජිත් ජයසුන්දර මහතා පවසනවා.",
       "URL": "https://www.hirunews.lk/173760/පොලිස්පති-ඇමතුමින්-සොයාගත්-කෝටි-දෙකේ-නිල්-මැණික",
       "Category": "Local News",
       "Parent URL": "https://www.hirunews.lk/local-news.php?pageID=4266"
}