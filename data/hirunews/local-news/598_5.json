{
       "Source": "hirunews",
       "Timestamp": "Monday, 16 January 2023 - 14:36",
       "Headline": "මූලික පිරිවෙන් අවසාන විභාගයේ උත්තර පත්‍ර නැවත සමීක්ෂණය සඳහා අයදුම්පත් භාර ගැනීම අද සිට",
       "News Content": "2021 වසරට අදාළව 2022 වසරේ දී පැවැත්වූ මූලික පිරිවෙන් අවසාන විභාගයේ උත්තර පත්‍ර නැවත සමීක්ෂණය සඳහා අයදුම්පත් භාර ගැනීම අදින් ආරම්භ වෙනවා.\nඅදාළ අයදුම්පත් මාර්ගගත ක්‍රමයට පමණක් කැඳවන අතර පෙබරවාරි 15 වැනිදා දක්වා අයදුම්කළ හැකි බවයි විභාග දෙපාර්තමේන්තුව දැනුම් දුන්නේ.\nදෙපාර්තමේන්තුවේ නිල වෙබ් අඩවිය වන www.donets.lk වෙත පිවිසීමෙන් මීට අදාළ තොරතුරු ලබා ගත හැකි බව නිවේදනයක් නිකුත් කරමින් විභාග දෙපාර්තමේන්තුව සඳහන් කළා.",
       "URL": "https://www.hirunews.lk/325185/මූලික-පිරිවෙන්-අවසාන-විභාගයේ-උත්තර-පත්‍ර-නැවත-සමීක්ෂණය-සඳහා-අයදුම්පත්-භාර-ගැනීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=598"
}