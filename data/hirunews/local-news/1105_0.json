{
       "Source": "hirunews",
       "Timestamp": "Friday, 10 June 2022 - 16:35",
       "Headline": "ලබන  සඳුදා (13) රජයේ කාර්යාලවලට විශේෂ නිවාඩු දිනයක්",
       "News Content": "රජයේ කාර්යාල සඳහා ලබන සඳුදා (13) විශේෂ නිවාඩු දිනයක් ලෙසට ප්‍රකාශයට පත්කර තිබෙනවා.\nපවතින ප්‍රවාහන අපහසුතා සහ විදුලිය නොමැති අවස්ථාවලදී කාර්යාල කටයුතු පවත්වාගෙන යාමේදී මුහුණදෙන ගැටලු සැලකිල්ලට ගනිමින් මෙම තීරණය ගෙන ඇති බවයි රාජ්‍ය පරිපාලන හා ස්වදේශ කටයුතු අමාත්‍යංශ ලේකම්වරයා නිවේදනය කළේ.\nදැනටමත් ලබන අඟහරුවාදා (14_ රජයේ නිවාඩු දිනයක් ලෙසට ප්‍රකාශයට පත්කර ඇති අතර ලබන ජුනි මස 13 සඳුදා දිනය ද රජයේ කාර්යාල සඳහා විශේෂ නිවාඩු දිනයක් ලෙසට ප්‍රකාශයට පතකරන බවයි ලේකම්වරයා නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/306760/ලබන-සඳුදා-13-රජයේ-කාර්යාලවලට-විශේෂ-නිවාඩු-දිනයක්",
       "Category": "Local News",
       "Parent URL": "https://www.hirunews.lk/local-news.php?pageID=1105"
}