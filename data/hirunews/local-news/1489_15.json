{
       "Source": "hirunews",
       "Timestamp": "Thursday, 16 December 2021 - 17:01",
       "Headline": "ඉන්දීය මහ කොමසාරිස් විදේශ ඇමති හමුවෙයි",
       "News Content": "ශ්‍රී ලංකාවේ ඉන්දීය මහ කොමසාරිස් ගෝපාල් බග්ලේ අද විදේශ අමාත්‍ය මහාචාර්ය ජී. එල්. පීරිස් හමුවී තිබෙනවා.\nඒ  විදේශ අමාත්‍යංශයේ දීයි.\nඑහිදී දෙරට අතර ක්‍රියාත්මක වෙමින් පවතින ද්විපාර්ශ්වික කටයුතුවල ප්‍රගතිය පිළිබඳව සාකච්ඡා කළ බවයි විදේශ අමාත්‍යංශය නිවේදනය කළේ.\nදෙපාර්ශ්වය අතර පවතින අන්‍යෝන්‍ය සහයෝගීතාවයේ ක්ෂේත්‍ර පිළිබඳව මෙන්ම මුදල් අමාත්‍ය බැසිල් රාජපක්ෂ ඉන්දියාව තුළ මෑතකදී සිදු කළ සංචාරයේ ප්‍රතිඵල හා සබැඳි කරුණු රාශියක් මෙහිදී සාකච්ඡාවට ලක්ව තිබෙනවා.",
       "URL": "https://www.hirunews.lk/291245/ඉන්දීය-මහ-කොමසාරිස්-විදේශ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1489"
}