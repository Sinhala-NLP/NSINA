{
       "Source": "hirunews",
       "Timestamp": "Thursday, 01 April 2021 - 13:48",
       "Headline": "සහල් වර්ග කිහිපයක් පාලන මිලට ලබාදීම ඇරඹෙයි (වීඩියෝ)",
       "News Content": "සහල් වර්ග කිහිපයක් පාලන මිලට ලබාදීමේ රජයේ වැඩසටහන අද ආරම්භ වුණා.\nමීට අමතරව සතොස හරහා රුපියල් 1000ක සහනදායී  භාණ්ඩ මල්ලක්ද අද සිට අලෙවි කෙරෙනවා.\nසහල් සඳහා උපරිම සිල්ලර මිලක් පනවා තිබුණද එම මිල ඉක්මවා සහල් මිල ගණන් ඉහළ යාමෙන් පසුගිය දිනවල පාරිභෝගික ජනතාව දැඩි දුෂ්කරතාවන්ට මුහුණදුන්නා.\nපසුව කෘෂිකර්ම අමාත්‍යාංශය තීරණය කළේ අද සිට සහල් වර්ග කිහිපයක් පාලන මිලට ලබාදීමටයි.\nඒ අනුව අද සිට නාඩු සහල් කිලෝවක් රුපියල් 97ක් සුදු සහ රතු කැකුළු කිලෝවක් රුපියල් 93කටත් පාරිභෝගිකයන්ට ලබාදෙනවා.\nදිවයින පුරා පිහිටි සමූපකාර සමිති 2500කින්ද සතොස වෙළඳ සැල් 417කින් සහ ෆුඩ් සිටි, කාගිල්ස්, ලාෆ්ස්, ආර්පිකෝ යන සුපිරි වෙළඳසැල්වලින් පාලන මිලට සහල් මිලදී ගත හැකි බවයි කෘෂිකර්ම අමාත්‍යාංශය සදහන් කළේ.\nඑම වෙළඳසැල්වල අදාළ මිල ගණන්වලට සහල් මිලදී ගැනීමට ඇත්දැයි අප සොයා බැලුවා.",
       "URL": "https://www.hirunews.lk/267210/සහල්-වර්ග-කිහිපයක්-පාලන-මිලට-ලබාදීම-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2048"
}