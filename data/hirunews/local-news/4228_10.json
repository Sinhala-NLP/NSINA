{
       "Source": "hirunews",
       "Timestamp": "Wednesday, 08 November 2017 - 19:20",
       "Headline": "හිරු සිද්ධාර්ථ ගෞතම දඹදිව වන්දනාව අද නිමාවෙයි",
       "News Content": "සම්බුදු පහස ලත් දඹදිව සිද්ධස්ථාන රැසක් වැද පුදා ගැනීමට හිරු එෆ්.එම්. ශ්‍රාවකයන්ට අවස්ථාව සලසමින් සංවිධාන වූ හිරු සිද්ධාර්ථ ගෞතම දඹදිව වන්දනාව අද නිමාවට පත්වනවා.\nඒ අනුව වන්දනා චාරිකාවට එක්වූ පළමු නඩය අද රාත්‍රීයේ දිවයිනට පැමිණීමට නියමිතයි.\nඊයේ ඔවුන් කපිලවස්තුපුර ශ්‍රී සර්වඥ ධාතූන් වහන්සේ සියැසින් දැක වැඳ නමස්කාර කරගත්තා.\nඑමෙන්ම ඉන්දිරා ගාන්ධි කෞතුකාගාරය දැක ගැනීමේ අවස්ථාව ද ඔවුන්ට හිමිවුණා.\nපසුගිය 25 වනදා ආරම්භ වූ මෙම දඹදිව වන්දනාව සඳහා අවස්ථාව හිමිවුණේ සෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් පළමු වාසනාවන්ත පිරිසටයි.",
       "URL": "https://www.hirunews.lk/175595/හිරු-සිද්ධාර්ථ-ගෞතම-දඹදිව-වන්දනාව-අද-නිමාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4228"
}