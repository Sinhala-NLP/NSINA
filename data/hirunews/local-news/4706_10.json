{
       "Source": "hirunews",
       "Timestamp": "Tuesday, 17 January 2017 - 10:26",
       "Headline": "යතුරුපැදි අනතුරුවලින් තිදෙනෙකු මරුට",
       "News Content": "මඩකලපුව - වෙල්ලාවලි - වීරමුණ ප්‍රදේශයේ ඊයේ සිදුවූ රිය අනතුරකින් තරුණයන් දෙදෙනෙකු ජීවිතක්ෂයට පත්වී තිබෙනවා.\nපොලීසිය සදහන් කළේ ඔවුන් ගමන් ගත් යතුරුපැදිය පාලනය කර ගත නොහැකිව මාර්ගයෙන් ඉවතට පැන විදුලි කණුවක ගැටී මෙම අනතුර සිදුව ඇති බවයි.\nඅනතුරේ ජීවිතක්ෂයට පත්වී ඇත්තේ අවුරුදු 19, 20 වයස්වල පසුවන මඩකලපුව,මන්ඩූර් ප්‍රදේශයේ පදිංචි තරුණයන් දෙදෙනෙක්.\nමේ අතර, මීරිගම-පස්යාල-ගිරිඋල්ල මාර්ගයේ කඳන්ගමුව ප්‍රදේශයේ දී ද ඊයේ සිදුවූ තවත් යතුරුපැදි අනතුරකින් එක් අයෙකු මිය ගියා.",
       "URL": "https://www.hirunews.lk/152217/යතුරුපැදි-අනතුරුවලින්-තිදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4706"
}