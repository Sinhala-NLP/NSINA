{
       "Source": "hirunews",
       "Timestamp": "Saturday, 13 August 2022 - 9:38",
       "Headline": "හෙරොයින් සමග සැකකරුවන් දෙදෙනෙක් අත්අඩංගුවට",
       "News Content": "නිට්ටඹුව පොලිස් ස්ථානයේ නිලධාරීන්ට ලද තොරතුරකට අනුව නිට්ටඹුව, කොස්රුප්පවත්ත ප්‍රදේශයේ දී කරන ලද වැටලීමක දී හෙරොයින් සන්තකයේ තබා ගත් සැකකරුවන් දෙදෙනෙකු අත්අඩංගුවට ගෙන තිබෙනවා.\nඅත්අඩංගුවට ගැනුණු සැකකරුවන් දෙදෙනාගෙන් අයෙකු සන්තකයේ තිබී හෙරොයින් ග්‍රෑම් 5යි මිලි ග්‍රෑම් 170ක් ද අනෙක් සැකකරු සන්තකයේ තිබී හෙරොයින් ග්‍රෑම් 5යි මිලි ග්‍රෑම් 120ක් ද සොයා ගෙන තිබෙනවා.\nමෙලෙස අත් අඩංගුවට ගැනුණු සැකකරුවන් වයස අවුරුදු 25 සහ 27 වයස්වල පසුවන්නන් වන අතර ඔවුන් එල්ලක්කල ප්‍රදේශයේ පදිංචිකරුවන්.\nසැකකරුවන් දෙදෙනා අද (13) අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර නිට්ටඹුව පොලිසිය සිද්ධිය සම්බන්ධයෙන් වැඩිදුර විමර්ශන සිදු කරනවා.",
       "URL": "https://www.hirunews.lk/312621/හෙරොයින්-සමග-සැකකරුවන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=945"
}