{
       "Source": "hirunews",
       "Timestamp": "Tuesday, 16 August 2022 - 20:19",
       "Headline": "ජනාධිපති ලේකම් කාර්යාලයට හානි කළ තවත් පුද්ගලයින් දෙදෙනෙක් අත්අඩංගුවට",
       "News Content": "පසුගිය මස 9 වන දින ජනාධිපති ලේකම් කාර්යාලය තුළට ඇතුළු වී දේපළ වලට හානි කිරීම් වලට සම්බන්ධ සැකකරුවන් දෙදෙනෙකු අත්අඩංගුවට ගෙන තිබෙනවා\nපසුගිය 9 වන දින ගාලු මුවදොර පිටියේ පැවති විරෝධතාවයේ දී විරෝධතාකරුවන් විසින් ජනාධිපති ලේකම් කාර්යාලය තුළට ඇතුළු වී එහි දේපළවලට වලට හානි සිදු කිරීම සම්බන්ධයෙන් කොළඹ උතුර කොට්ඨාශ අපරාධ විමර්ශන අංශයේ නිලධාරීන් විසින් සිදුකළ විමර්ශනයේදී මෙම සැකකරුවන් දෙදෙනා අත්අඩංගුවට ගෙන කොටුව පොලිස් ස්ථානය වෙත ඉදිරිපත් කර තිබෙනවා.\nඅත්අඩංගුවට ගත් සැකකරුවන් වයස අවුරුදු 23 හා 27යන වයස්වල පසුවන අතුරුගිරිය ප්‍රදේශයේ පදිංචිකරුවන්.\nසැකකරුවන් අද දින කොටුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මේ මස 18 වන දින දක්වා රක්ෂිත බන්ධනාගාර ගත කරන ලෙස කොටුව මහෙස්ත්‍රාත්වරයා නියම කර තිබෙනවා.",
       "URL": "https://www.hirunews.lk/312947/ජනාධිපති-ලේකම්-කාර්යාලයට-හානි-කළ-තවත්-පුද්ගලයින්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=935"
}