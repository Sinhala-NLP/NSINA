{
       "Source": "hirunews",
       "Timestamp": "Thursday, 15 December 2016 - 11:24",
       "Headline": "නාවික හමුදාපති හිරු මාධ්‍යවේදියාට පහරදීම ගැන ජනමාධ්‍යවේදීන්ගේ ජාත්‍යන්තර සම්මේලනයේ විරෝධය",
       "News Content": "හම්බන්තොට වරාය පරිශ්‍රයේ පැවති විරෝධතාවයේදී නාවික හමුදාපතිවරයා විසින් හිරු ප්‍රාදේශීය මාධ්‍යවේදියාට පහරදීම සම්බන්ධයෙන් ජනමාධ්‍යවේදීන්ගේ ජාත්‍යන්තර සම්මේලනය නිවේදනයක් නිකුත් කර තිබෙනවා.\nඑහි දැක්වෙන්නේ මෙම පහරදීමට විරෝධය පළ කරමින් ශ්‍රී ලංකා නිදහස් මාධ්‍ය ව්‍යාපාරය සමග තම සම්මේලනයද ඒකාබද්ධ වු බවයි.\nනාවික හමුදාපතිවරයාගේ මෙම ක්‍රියාව තරයේ හෙලා දකින බවත්, ඔහුට එරෙහිව දැඩි ක්‍රියාමාර්ග ගන්නා ලෙසට ශ්‍රී ලංකා රජයෙන් ඉල්ලා සිටින බවත්\nඑම නිවේදනයේ සඳහන්.\nමේ අතර, මෙම සිද්ධිය සම්බන්ධයෙන් දේශපාලන නියෝජිතයන් මෙන්ම සිවිල් සංවිධාන නියෝජිතයින්ද අද අදහස් පළ කළා.",
       "URL": "https://www.hirunews.lk/149746/නාවික-හමුදාපති-හිරු-මාධ්‍යවේදියාට-පහරදීම-ගැන-ජනමාධ්‍යවේදීන්ගේ-ජාත්‍යන්තර-සම්මේලනයේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4753"
}