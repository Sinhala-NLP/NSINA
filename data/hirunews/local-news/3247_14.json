{
       "Source": "hirunews",
       "Timestamp": "Monday, 15 July 2019 - 12:01",
       "Headline": "හසලක - උල්පතගම වැවට බිලිවූ 10 වන වසරේ සිසුවා",
       "News Content": "හසලක, 13 ඇළ ප්‍රදේශයේ, උල්පතගම වැවේ දිය නෑමට ගොස් දියේ ගිලී බරපතල තත්වයේ පසුවූ ගිය පාසල් සිසුවෙක් ඊයේ (14) පස්වරුවේ  ජීවිතක්ෂයට පත්ව තිබෙනවා.\nදියේ ගිලුණු සිසුවා ගොඩට ගෙන රෝහල් ගත කිරීමෙන් අනතුරුවයි ජීවිතක්ෂයට පත්ව ඇත්තේ.\nමෙලෙස ජීවිතක්ෂයට පත්ව ඇත්තේ හසලක, උල්පතගම ප්‍රදේශයේ පදිංචිව සිටි 10 වන ශ්‍රේණියේ ඉගෙනුම ලැබූ  වයස අවුරුදු 15ක සිසුවෙක්.\nමෘත ශරීරය මහියංගනය රෝහලේ මෘත ශරීරාගාරයේ තැන්පත් කර ඇති අතර මරණ පරීක්ෂණය සඳහා මෘත දේහය අද (15) දින මහියංගනය රෝහලේ අධිකරණ වෛද්‍යවරයා වෙත යොමු කිරීමට නියමිතයි.",
       "URL": "https://www.hirunews.lk/220336/හසලක-උල්පතගම-වැවට-බිලිවූ-10-වන-වසරේ-සිසුවා",
       "Category": "Local News",
       "Parent URL": "https://www.hirunews.lk/local-news.php?pageID=3247"
}