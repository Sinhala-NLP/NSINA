{
       "Source": "hirunews",
       "Timestamp": "Sunday, 10 October 2021 - 14:10",
       "Headline": "කොළඹ වරාය නගරය වසර අවසානයේ ජනතාව සඳහා විවෘත කිරීමට සැලසුම්",
       "News Content": "දකුණු ආසියාවේ ජගත් මුවදොර, කොළඹ වරාය නගරය මේ වසරේ දෙසැම්බරයේදී ජනතාව සඳහා විවෘත කිරිමට සැලසුම් කෙරෙනවා.\nශ්‍රී ලංකාවේ ආර්ථික සමෘද්ධිය මෙන්ම ලෝක ආර්ථිකය තුල තරගකාදී ලෙස ඉදිරියට පැමිණිම සඳහා සැලසුම් කෙරුණු කොළඹ වරාය නගරය මුහුද ගොඩකර තැනුනු හෙක්ටයාර 269ක නව බිම් ප්‍රදේශයකින් සමන්විතයි.\nදකුණු ආසියාවේ ඉන්දිය සාගරයට මුහුණලා පිහිටි වඩාත් ආකර්ශනීය නිවහන් සහ ව්‍යාපාරික මධ්‍යස්ථානයක් ලෙස මෙහි සංවර්ධන කටයුතු සිදුකෙරෙනවා.\nචයිනා හාබර් ඉංජිනියරින් කම්පැනි එහි ඉදිරි කටයුතු සිදුකරන අතර මේ වනවිට පළමු අදියරේ කටයුතු සියයට 99 කින් අවසන් වී ඇති බවයි වරාය නගර වෙබ් අඩවියේ සඳහන්.",
       "URL": "https://www.hirunews.lk/284611/කොළඹ-වරාය-නගරය-වසර-අවසානයේ-ජනතාව-සඳහා-විවෘත-කිරීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=1637"
}