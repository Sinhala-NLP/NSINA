{
       "Source": "hirunews",
       "Timestamp": "Wednesday, 22 June 2022 - 18:52",
       "Headline": "ඉන්ධන මිල යළි ඉහළ නැංවිය යුතු බව අගමැති කියයි (වීඩියෝ)",
       "News Content": "ඉදිරි අයවැයෙන් සහනාධාර සඳහා රුපියල් බිලියන 200ක් වෙන් කරන බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඔහු මේ බව සඳහන් කළේ රජයේ ඉදිරි වැඩපිළිවෙල පිළිබඳව පූජ්‍ය අතුරලියේ රතන හිමියන් අද පාර්ලිමේන්තුවේදි නැගූ පැනයකට පිළිතුරු ලබාදෙමින්.\nඉන් අනතුරුව අග්‍රාමාත්‍යවරයා විශේෂ ප්‍රකාශයක් සිදුකරමින් කියා සිටියේ ඉන්දීය රජයේ විශේෂ දූත පිරිසක් හෙට දිවයිනට පැමිණීමට නියමිත බවයි.\nඑමෙන්ම, ඉන්ධන මිල යළි ඉහළ නැංවිය යුතු බව ද ඔහු ප්‍රකාශ කළා.\nආරංචි මාර්ග පැවසුවේ ඉන්දියාවේ විදේශ ලේකම් ශ්‍රී විනේයි ක්වාත්‍රා ද හෙට මෙරටට පැමිණෙන ඉන්දීය රජයේ විශේෂ දූත පිරිස අතර වන බවයි.\nසමගි ජනබලවේගය සහ ජාතික ජනබලවේගයේ මන්ත්‍රීවරුන් අදත් පාර්ලිමේන්තුව වර්ජනය කළා.",
       "URL": "https://www.hirunews.lk/307917/ඉන්ධන-මිල-යළි-ඉහළ-නැංවිය-යුතු-බව-අගමැති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1075"
}