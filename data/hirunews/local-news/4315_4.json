{
       "Source": "hirunews",
       "Timestamp": "Tuesday, 19 September 2017 - 10:55",
       "Headline": "ත්‍රිරෝද රථයක් අනතුරට ලක්වී 4 දෙනෙකු රෝහල් ගත කෙරේ (ඡායාරූප)",
       "News Content": "කොළඹ - හැටන් ප්‍රධාන මාර්ගයේ වටවල ප්‍රදේශයේදී ත්‍රිරෝද රථයක් අනතුරට ලක්වීමෙන් එහි ගමන් ගත් පුද්ගලයන් 4 දෙනෙකු තුවාල ලබා තිබෙනවා.\nඅධික වේගයෙන් ධාවනය වූ ත්‍රිරෝද රථය රියදුරුට වේගය පාලනය කර ගත නොහැකිව වට කිහිපයක් පෙරළී යාමෙන් මෙම අනතුර සිදුව ඇති බවයි පොලීසිය පැවසුවේ.\nතුවාල ලැබූ 4 දෙනා කොළඹ සහ වටවල ප්‍රදේශයේ පදිංචිකරුවන් වන අතර, ඔවුන් මේ වන විට වටවල ප්‍රාදේශීය රෝහලේ ප්‍රතිකාර ලබනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/171274/ත්‍රිරෝද-රථයක්-අනතුරට-ලක්වී-4-දෙනෙකු-රෝහල්-ගත-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4315"
}