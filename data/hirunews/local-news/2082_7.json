{
       "Source": "hirunews",
       "Timestamp": "Wednesday, 17 March 2021 - 16:34",
       "Headline": "අසාද් සාලි තවදුරටත් රඳවාගෙන ප්‍රශ්න කිරීමට CIDයට අවසර (වීඩියෝ)",
       "News Content": "නීතිපතිවරයාගේ උපදෙස් මත අත්අඩංගුවට ගත් හිටපු බස්නාහිර පළාත් ආණ්ඩුකාර අසාද් සාලි තවදුරටත් රඳවාගෙන ප්‍රශ්න කිරීමට අපරාධ පරීක්ෂණ දෙපාර්තමේන්තුවට අවසර ලබාදී තිබෙනවා.\nත්‍රස්තවාදය වැළැක්වීමේ පනත යටතේ එම ප්‍රශ්න කිරීම් සිදුකෙරෙන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nමේ අතර කොළොන්නාව ප්‍රාදේශීය සංවර්ධන කමිටු රැස්වීමෙන් අනතුරුව මාධ්‍ය වෙත අදහස් දක්වමින් මහජන ආරක්ෂක අමාත්‍ය සරත් වීරසේකර සඳහන් කළේ අසාද් සාලි අත්අඩංගුවට ගනු ලැබුවේ පාස්කු ඉරිදා ප්‍රහාරයට සම්බන්ධයක් පැවතීම හේතුවෙන් බවයි.",
       "URL": "https://www.hirunews.lk/265647/අසාද්-සාලි-තවදුරටත්-රඳවාගෙන-ප්‍රශ්න-කිරීමට-cidයට-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2082"
}