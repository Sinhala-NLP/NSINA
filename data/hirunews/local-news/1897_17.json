{
       "Source": "hirunews",
       "Timestamp": "Wednesday, 09 June 2021 - 6:18",
       "Headline": "කොන්ත්‍රාත් අර්බුද මැද ශ්‍රී ලංකා පිල එංගලන්තය බලා නික්මේ (වීඩියෝ)",
       "News Content": "කුසල් ජනිත් පෙරේරාගේ නායකත්වයෙන් යුත් ශ්‍රී ලංකා ක්‍රිකට් පිල විස්සයි විස්ස සහ එක්දින තරගාවලියක් සඳහා අද අලුයම එංගලන්තය බලා නික්ම ගියා.\nහිරු ගුවන් තොටුපල වාර්තාකරු සඳහන් කළේ ශ්‍රී ලංකන් ගුවන් සේවයට අයත් යූ.එල්. 1507 දරණ යානයෙන් අද අලුයම 12.45 ට එංගලන්තයේ බර්මින්හැම් නුවර බලා පිටත්ව ගිය බවයි.\nසාමාජිකයන් 24  දෙනෙකුගෙන් යුත් ශ්‍රී ලංකා ක්‍රිකට් සංචිතය සාමාන්‍ය ගුවන් මගීන් ලෙස ගුවන් තොටුපලෙන් නික්මයාම විශේෂ සිද්ධියක්.\nඔවුන් මෙලෙස එංගලන්ත සංචාරයට එක්වූයේ ක්‍රීඩක කොන්ත්‍රාත්තු පිළිබඳ ශ්‍රී ලංකා ක්‍රිකට් සමඟ පවතින අර්බුදයට තාවකාලික විසඳුමක් ලැබීමත් සමඟයි.\nසංචාරයෙන් පසු විනිවිද භාවයෙන් යුත් කොන්ත්‍රාත් ගිවිසුම් ලබාදීමට ශ්‍රී ලංකා ක්‍රිකට් ආයතනය අවසන් මොහොතේ එකඟත්වය පළ කළා.",
       "URL": "https://www.hirunews.lk/273775/කොන්ත්‍රාත්-අර්බුද-මැද-ශ්‍රී-ලංකා-පිල-එංගලන්තය-බලා-නික්මේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1897"
}