{
       "Source": "hirunews",
       "Timestamp": "Thursday, 03 November 2022 - 16:34",
       "Headline": "තිළිණි ප්‍රියමාලි බන්ධනාගාර විනිශ්චය මණ්ඩලය හමුවට ඉදිරිපත් කෙරේ",
       "News Content": "මහා පරිමාණ මූල්‍ය වංචාවකට සැකපිට අත් අඩංගුවට ගැනුණු තිළිණි ප්‍රියමාලිව අද (03) පෙරවරුවේ බන්ධනාගාර විනිශ්චය මණ්ඩලය හමුවට ඉදිරිපත් කර තිබෙනවා.\nසැක අංක 932 යටතේයි ඇය ඉදිරිපත් කෙරුණේ.\nමෙලෙස ප්‍රියමාලි නමැති සැකකාරිනිය බන්ධනාගාරය තුළට නීතිවිරෝධී ද්‍රව්‍යයක් වන ජංගම දුරකතනයක් ළඟ තබාගැනීමේ චෝදනාවටයි මෙලෙස විනිශ්චය මණ්ඩලයක් හමුවට ඉදිරිපත් කළේ.\nඒ අනුව අද දිනයේ දී වැලිකඩ බන්ධනාගාරයේ පැවති මෙම හමුවට කොළඹ අතිරේක දිසා විනිසුරුතුමා ප්‍රමුඛ බන්ධනාගාරා විනිශ්චය මණ්ඩලය ඇයව විභාගයට ලක් කළා.\nඑහිදී සැකකාරිය වෙත නඟා ඇති චෝදනාව වැඩිදුර විභාගය සඳහා කොළඹ අතිරේක දිසා විනිසුරුතුමා විසින් අදාළ නඩුව නොවැම්බර් 24 තෙක් කල් තැබූ බවයි අතිරේක බන්ධනාගාර කොමසාරිස් ජනරාල් (මාධ්‍ය ප්‍රකාශක) චන්දන ඒකනායක නිවේදනය කළේ.",
       "URL": "https://www.hirunews.lk/319539/තිළිණි-ප්‍රියමාලි-බන්ධනාගාර-විනිශ්චය-මණ්ඩලය-හමුවට-ඉදිරිපත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=759"
}