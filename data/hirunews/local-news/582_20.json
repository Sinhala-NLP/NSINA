{
       "Source": "hirunews",
       "Timestamp": "Tuesday, 24 January 2023 - 9:16",
       "Headline": "උසස් පෙළ විභාගයට යමින් සිටි අපේක්ෂිකාවකට ඇසිඩ් ප්‍රහාරයක්",
       "News Content": "උසස් පෙළ විභාගයට පෙනීසිටීම සඳහා සිය පියා සමඟ ත්‍රිරෝද රථයකින් යමින් සිටි 21 හැවිරිදි තරුණියකට කෑගල්ල - පරගම්මන ප්‍රදේශයේ දී තරුණයෙකු විසින් ඇසිඩ් ප්‍රහාරයක් එල්ල කර තිබෙනවා.\nඅදාළ තරුණයා තරුණියගේ පෙම්වතා බවට පැවසෙන අතර ඔහු ඊයේ (23) යතුරුපැදියකින් පැමිණ මග හරස් කොට ඇසිඩ් ප්‍රහාරය එල්ල කර ඇති බව යි පොලිසිය සඳහන් කළේ.\nඑහි දී පියා විසින් එය ව්‍යාර්ථ කර ඇති අතර, පසුව තරුණියගේ පියා, තරුණයාට යළි ඇසිඩ් ගැසීමට සූදානම් වූ අවස්ථාවේ දි ඇති වූ උණුසුම් තත්වයත් සමඟ ඔවුන් තිදෙනාට ම ඇසිඩ් වැදී තිබෙනවා.\nතරුණියට අමතර ව 45 හැවිරිදි පියා සහ 21 හැවිරිදි තරුණයා ද කෑගල්ල මහ රෝහලේ නේවාසිකව ප්‍රතිකාර ලබන බව යි පොලිසිය සඳහන් කළේ.",
       "URL": "https://www.hirunews.lk/325752/උසස්-පෙළ-විභාගයට-යමින්-සිටි-අපේක්ෂිකාවකට-ඇසිඩ්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=582"
}