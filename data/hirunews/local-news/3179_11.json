{
       "Source": "hirunews",
       "Timestamp": "Monday, 26 August 2019 - 9:22",
       "Headline": "පැය 24 ක් තුළ රිය අනතුරුවලින් අටදෙනෙකු ජීවිතක්ෂයට",
       "News Content": "පැය 24 ක් තුළ සිදුවූ රිය අනතුරුවලින් පුද්ගලයින් අටදෙනෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය පවසනවා.\nපානදුර, සෙට්ටිකුලම, උඩුදුම්බර, මොණරාගල, කෑගල්ල, කුරුණෑගල සහ ගලහිටියාව යන ප්‍රදේශවල මෙම රිය අනතුරු සිදුව ඇති බවයි එම කාර්යාලය සඳහන් කළේ.\nපානදුර - ගල්තුඬේ ප්‍රදේශයේදී යතුරුපැදියක් මාර්ගය අයිනේ නවතා තිබූ ලොරි රථයක ගැටීමෙන් 20 හැවිරිදි යතුරුපැදිකරු සහ 17 හැවිරිදි පසුපැදිකරු ජීවිතක්ෂයට පත්ව තිබෙනවා.\nමේ අතර මොණරාගල - කුඹුක්කන ප්‍රදේශයේදී පෞද්ගලික බස් රථයකින් ඇද වැටීමෙන් 17 හැවිරිදි තරුණයෙකුද ජීවිතක්ෂයට පත්වුණා.",
       "URL": "https://www.hirunews.lk/222975/පැය-24-ක්-තුළ-රිය-අනතුරුවලින්-අටදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3179"
}