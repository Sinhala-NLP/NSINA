{
       "Source": "hirunews",
       "Timestamp": "Monday, 30 October 2017 - 13:53",
       "Headline": "බීමතින් වැටී සිටි ඇමරිකානු නාවික භටයෙකු පොලිස් භාරයට",
       "News Content": "කොළඹ වරායට පැමිණි ඇමරිකානු යුද නෞකාවක සේවය කරන නාවික භටයෙකු කොල්ලූපිටිය ප්‍රදේශයේ නිවසක් අසළ බීමතින් වැටී සිටියදී පොලීසිය සොයාගෙන තිබෙනවා.\nමොහු තවත් නැවියන් පිරිසක් සමග ඊයේ රාත්‍රියේ කොල්ලූපිටිය ප්‍රදේශයේ සංචාරයක නිරතවී ඇති අතර, එම අවස්ථාවේදී අධික ලෙස මත්පැන් පානය කිරීම හේතුවෙන් ඇද වැටී ඇති බවයි පොලීසිය සඳහන් කළේ.\nපසුව පොලීසිය, මෙම නාවික භටයා ශ්‍රී ලංකාවේ ඇමරිකානු තානාපති කාර්යාලය හරහා නාවික හමුදාව වෙත භාරදී තිබෙනවා.",
       "URL": "https://www.hirunews.lk/174802/බීමතින්-වැටී-සිටි-ඇමරිකානු-නාවික-භටයෙකු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4245"
}