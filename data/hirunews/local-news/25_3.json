{
       "Source": "hirunews",
       "Timestamp": "Sunday, 17 September 2023 - 7:46",
       "Headline": "“හන්තානට පායන සඳ” අධිකරණයට",
       "News Content": "හන්තානට පායන සඳ ගීතය නීතිඥවරයෙකු විවෘත අධිකරණයේ සිහිපත් කළ සිද්ධියක් ඊයේ (16) කුරුණෑගල මහාධිකරණයෙන් වාර්තා වුණා.\nඒ පෙම්වතෙකු විසින් සිය පෙම්වතියගේ නිරුවත් ඡායාරූප අන්තර්ජාලයට මුදා හැරීමේ සිදුවීමකට අදාළ නඩුවක් විභාගයට ගත් අවස්ථාවේදීයි.\nමෙහිදී සැකකාර පෙම්වතාගේ නීතිඥවරයා ප්‍රකාශ කළේ අදාළ තරුණිය විශ්වවිද්‍යාලයට ඇතුලත් වීමෙන් පසු වෙනත් තරුණයෙකු සමග ප්‍රේම සම්බන්ධතාවයක් ඇති කරගෙන ඇති බවයි.\nඑය හන්තානට පායන සඳ ගීතය සිහිපත් කරන බව ඔහු එහි පද උපුටා දක්වමින් සඳහන් කළා.\nඅදාළ තරුණයා වරද පිළිගන්නා බැවින් ඔහුට ඇප ලබා දෙන ලෙසයි නීතිඥවරයා අධිකරණයෙන් ඉල්ලා සිටියේ.\nපසුව අධිකරණයෙන් සැකකාර තරුණයා ලක්ෂ 5 ක ශරීර ඇප මත මුදා හැරීමටයි මහේස්ත්‍රාත්වරයා කටයුතු කර තිබුණේ.",
       "URL": "https://www.hirunews.lk/348519/හන්තානට-පායන-සඳ-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=25"
}