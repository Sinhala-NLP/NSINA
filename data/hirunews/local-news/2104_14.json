{
       "Source": "hirunews",
       "Timestamp": "Sunday, 07 March 2021 - 14:10",
       "Headline": "ගන්දරදී ලංගම බස් රථයක කොන්දොස්තරවරයෙකුට පහරදීමක්",
       "News Content": "කොළඹ සිට මාතර දක්වා ධාවනය වූ ලංගම බස් රථයක කොන්දොස්තරවරයෙකුට කිසියම් පිරිසක් විසින් පහරදී තිබෙනවා.\nඊයේ රාත්‍රියේ ගන්දර විහාරස්ථානය අසළදී මෙලෙස කොන්දොස්තරවරයාට පහරදී ඇති අතර, ඔහු සතුව තිබූ මුදල් ප්‍රමාණයක්ද පැහැරගෙන ඇති බවටයි වාර්තාවන්නේ.\nඅදාළ කොන්දොස්තරවරයා සිද්ධිය සම්බන්ධයෙන් පොලීසියට පැමිණිල්ලක් ඉදිරිපත් කිරීමෙන් අනතුරුව රෝහල් ගතවී තිබෙනවා.\nසිද්ධියට මේ වනවිටත් කිසිවෙකුත් අත්අඩංගුවට ගෙන නොමැති අතර, ගන්දර පොලීසිය ඒ සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/264602/ගන්දරදී-ලංගම-බස්-රථයක-කොන්දොස්තරවරයෙකුට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=2104"
}