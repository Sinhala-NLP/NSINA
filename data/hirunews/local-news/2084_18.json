{
       "Source": "hirunews",
       "Timestamp": "Tuesday, 16 March 2021 - 16:09",
       "Headline": "දුම්රිය හරස් මාර්ගයෙන් කෙළවර වූ පාසල් ගමන",
       "News Content": "අද සවස දෙකට පමණ තලෙයි මන්නාරම දුම්රිය ස්ථානය අසල, දුම්රිය හරස් මාර්ගයේදී මඟී ප්‍රවාහන බස් රථයක් දුම්රියක ගැටුණා.\nඅනතුර සිදුවන අවස්ථාවේ බස් රථය තුළ පාසල් සිසුන් ඇතුළු මගීන් 30 දෙනෙකු පමණ සිටි බවයි පොලිස් මාධ්‍ය ප්‍රකාශක අජිත් රෝහණ පවසන්නේ.\nඅනතුරෙන් බස් රථයේ ගමන් ගත් වයස අවුරුදු නවයක පමණ දරුවෙකු මිය ගොස් ඇති අතර තවත් පහලවකට අධික පිරිසක් තුවාල ලබා තිබෙනවා.\nඒ අතරින් දෙදෙනෙකුගේ තත්වය බරපතල බවයි වාර්තා වන්නේ.\nඅනතුර සිදු වන අවස්ථාවේ දුම්රිය හරස්  මාර්ගයෙ සංඥා පුවරු ක්‍රියාත්මක තත්වයේ තිබුනේදැයි පරීක්ෂණ සිදු කෙරෙන අතර බස් රථයේ රියදුරු සහ කොන්දොස්තර තලෙයි මන්නාරම පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/265518/දුම්රිය-හරස්-මාර්ගයෙන්-කෙළවර-වූ-පාසල්-ගමන",
       "Category": "Local News",
       "Parent URL": "https://www.hirunews.lk/local-news.php?pageID=2084"
}