{
       "Source": "hirunews",
       "Timestamp": "Tuesday, 09 March 2021 - 16:49",
       "Headline": "සමාජ මාධ්‍යයේ හුවමාරු වූ පුටුවක් මත මියගිය 34 හැවිරිදි තරුණයා",
       "News Content": "මහර, මල්වත්ත පාරේ නිවසක් ඉදිරිපිට මියගොස් සිටින පුද්ගලයෙකුගේ ඡායාරූපයක් මේ දිනවල සමාජ මාධ්‍ය ජාලාවල සංසරණය වනවා.\nඅප කළ විමසීමකදී කඩවත පොලිසිය මේ සිදුවීම පිළිබඳව පැහැදිලි කිරීමක් සිදු කළා.\nමාර්ගයේ ගමන් කරමින් සිටි මෙම තරුණයා, පපු ප්‍රදේශය අතගාමින් අසීරුවෙන් ගමන් කරන අයුරු ප්‍රදේශවාසීන් දැක තිබුණා.\nඅනතුරුව ඔහු මාර්ගයේ නිවසක් ඉදිරිපිට තිබුණු පුටුවක් මත අසුන් ගැනීමෙන් මොහොතකට පසු, මියගොස් ඇති බවයි සිද්ධිය ඇසින් දුටුවන් සඳහන් කළේ.\n34 හැවිරිදි මෙම තරුණයා, කඩවත, කොපියාවත්ත ප්‍රදේශයේ තාවකාලික පදිංචිව සිට ඇති බවටයි තොරතුරු වාර්තා වන්නේ.\nහිරු අප කළ විමසීමකදී කඩවත පොලිසිය සඳහන් කළේ, මියගොස් ඇති තරුණයාගේ පීසීආර් පරීක්ෂණය අද දින පැවැත්වුනු බවයි. එහි ප්‍රතිඵල හෙට දිනයේ නිකුත් වනු ඇති.\nමියගිය තරුණයාගේ පශ්චාත් මරණ පරීක්ෂණය ද හෙට දිනයේ සිදු කිරීමට නියමිතයි.",
       "URL": "https://www.hirunews.lk/264835/සමාජ-මාධ්‍යයේ-හුවමාරු-වූ-පුටුවක්-මත-මියගිය-34-හැවිරිදි-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=2099"
}