{
       "Source": "hirunews",
       "Timestamp": "Friday, 11 June 2021 - 20:19",
       "Headline": "හිරු සහන යාත්‍රා ක්‍රියාන්විතය අදත් (වීඩියෝ)",
       "News Content": "කොරෝනා ව්‍යාප්තියත් සමඟ දැඩි දුෂ්කරතා මැද සරණක් අවැසිව සිටින අපේම ජනතාව වෙනුවෙන් ක්‍රියාත්මක රට වෙනුවෙන් හිරු සහන යාත්‍රා ක්‍රියාන්විතය දිස්ත්‍රික්ක කිහිපයක අදත් ක්‍රියාත්මක වුණා.\nඒ, ගං වතුර ඇතුළු ආපදා තත්ත්වයන්ගෙන් පීඩාවට පත්ව සිටින කොළඹ සහ කළුතර දිස්ත්‍රික්කවල ජනතාව ද ඉලක්ක කර ගනිමින්.\nඑල්.ඕ.එල්.සී සමාගම සමඟ අත්වැල් බැද ගනිමින් හිරු සහන යාත්‍රාව අද කොළඹ දිස්ත්‍රික්කයේ ක්‍රියාත්මක කෙරුණේ කොටහේන - ශාන්ත ලුසියා ආසන දෙව් මැදුර, රත්මලාන කිතු සෙවන, පිළියන්දල ඉමේෂා සහ හංවැල්ල - පහත්ගම - සැදෑ සෙවන වැඩිහිටි නිවාස කේන්ද්‍ර කර ගනිමින්.\nඅයහපත් කාලගුණයෙන් අවතැන් වූ ගුණසිංහපුර - පූර්වාරාම පිරිවෙන් විහාරස්ථානයේ රදවා සිටින පවුල් සඳහා වියළි ආහාර ද්‍රව්‍ය බෙදා දීමට හිරු සහන යාත්‍රාව කටයුතු කළා.\nමේ අතර, හිරු සහන යාත්‍රා ක්‍රියාන්විතය යටතේ ශ්‍රී ලංකා රතු කුරුස සමාජය සමග එක්ව කෝට්ටේ රජමහා විහාරය සහ මිරිහාන පොලීසිය විෂබීජහරණය කිරීම සහ මාළිගාවත්ත පළාත් සෞඛ්‍ය සේවා අධ්‍යක්ෂ කාර්යාලය වෙත මුව ආවරණ සහ සෞඛ්‍යාරක්ෂිත ඇඳුම් කට්ටල බෙදාදීමක් ද අද සිදුකෙරුණා.",
       "URL": "https://www.hirunews.lk/274053/හිරු-සහන-යාත්‍රා-ක්‍රියාන්විතය-අදත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1890"
}