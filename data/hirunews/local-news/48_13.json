{
       "Source": "hirunews",
       "Timestamp": "Wednesday, 06 September 2023 - 15:51",
       "Headline": "විශ්වවිද්‍යාල ප්‍රවේශය සඳහා අයදුම්පත් කැඳවයි",
       "News Content": "2022 අ.පො.ස උසස් පෙළ ප්‍රතිඵල මත විශ්වවිද්‍යාල සඳහා සුදුසුකම් ලැබු සිසුන්ට ඒ සදහා අයදුම්පත් ඉදිරිපත් කිරීමට අවස්තාව උදාවී තිබෙනවා.\nවිශ්වවිද්‍යාල ප්‍රතිපාදන කොමිෂන් සභාව මේ සම්බන්ධයෙන් නිවේදනයක් නිකුත් කළා.\nඒ අනුව සැප්තැම්බර් මස 14 වන දින සිට මේ සඳහා අයදුම්පත් කැඳවීම සිදු කරන බව විශ්ව විද්‍යාල ප්‍රතිපාදන කොමිසම් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග පවසනවා.\n2022/2023 අධ්‍යයන වර්ෂය සදහා විශ්වවිද්‍යාල සදහා අයදුම් කිරීමට සිසුන් 45,000ක පිරිසක් සුදුසුකම් ලබා ඇති බව සදහන්.\nවිශ්වවිද්‍යාල ප්‍රවේශය සඳහා අයදුම්පත් හා අත්පොත බලයලත් පොත්හල් මගින් ලබාගත හැකි වෙනවා.",
       "URL": "https://www.hirunews.lk/347350/විශ්වවිද්‍යාල-ප්‍රවේශය-සඳහා-අයදුම්පත්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=48"
}