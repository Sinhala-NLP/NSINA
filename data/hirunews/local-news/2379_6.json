{
       "Source": "hirunews",
       "Timestamp": "Tuesday, 20 October 2020 - 14:58",
       "Headline": "රියාජ් බදියුදීන්ගේ ඉල්ලීම ගැන තීරණය හෙට",
       "News Content": "තමන්ව යළි අත්අඩංගුවට ගැනීම වළක්වාලීමේ නියෝගයක් ඉල්ලා පාර්ලිමේන්තු මන්ත්‍රී රිෂාඞ් බදියුදීන්ගේ සොහොයුරු රියාජ් බදියුදීන් ගොනු කර ඇති පෙත්සම සම්බන්ධයෙන් තීරණය හෙට ලබාදෙන බව අභියාචනාධිකරණය අද සඳහන් කළා.\nඒ, රියාජ් බදියුදීන් ගොනුකර තිබූ රිට් ආඥා පෙත්සම මහින්ද සමයවර්ධන සහ අර්ජුන ඔබේසේකර යන විනිසුරු මඩුල්ල හමුවේ කැඳවූ අවස්ථාවේදියි.\nඑහිදී නීතිපතිවරයා වෙනුවෙන් පෙනී සිටි ජ්‍යෙෂ්ඨ අතිරේක සොලිසිටර් ජනරාල් සරත් ජයමාන්න, පෙත්සම්කරු වෙනුවෙන් පෙනී සිටි නීතීඥවරයා සහ අතරමැදි පෙත්සම්කරුවෙකු වන කොළඹ අගරදගුරු මැල්කම් රංජිත් කාදිනල් හිමිපාණන් වෙනුවෙන් පෙනී සිටි ජනාධිපති නීතීඥ සංජය ජයවර්ධන අභියාචානාධිකරණය හමුවේ කරුණු දැක්වූ බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/252949/රියාජ්-බදියුදීන්ගේ-ඉල්ලීම-ගැන-තීරණය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=2379"
}