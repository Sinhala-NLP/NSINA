{
       "Source": "hirunews",
       "Timestamp": "Saturday, 01 June 2019 - 6:27",
       "Headline": "ඇමරිකාවේ - වර්ජිනියා ප්‍රාන්තයේ වෙඩි තැබීමක් - 11ක් ජීවිතක්ෂයට",
       "News Content": "ඇමරිකාවේ වර්ජිනියා ප්‍රාන්තයේ රජයේ ගොඩනැගිල්ලක සිදුවූ සමූහ වෙඩි තැබීමකින් පුද්ගලයන් 11 දෙනෙකු ජීවිතක්ෂයට පත්වී තිබෙනවා.\nතවත් පුද්ගලයින් 06 දෙනෙකු මෙම වෙඩි තැබීමෙන් තුවාල ලබා ඇති බවයි විදෙස් මාධ්‍ය වාර්තා කරන්නේ.\nවර්ජිනියා වෙරළාශ්‍රිත නගර සභාවේ දිගු කලක් සේවයේ නිරතව සිටි පුද්ගලයෙකු මෙම වෙඩි තැබීම සිදුකර ඇති බවයි වාර්තා වන්නේ.\nපොලීසිය පෙරළා සිදුකළ වෙඩි තැබීමෙන් ඝාතකයා ද ජීවිතක්ෂයට පත්වී ඇති අතර, ඔහුගේ අනන්‍යතාව පොලීසිය විසින් මෙතෙක් හෙළි කර නැහැ.\nප්‍රාන්ත පොලිස් ප්‍රධානියා සදහන් කළේ වෙඩික්කරු පොලීසියට ද වෙඩි තැබූ අතර, ඊට ප්‍රතිචාර දැක්වීමේදී ඔහු මිය ගිය බවයි.\nඝාතකයා කිසිවෙකුගේ බලපෑමකින් තොරව වෙඩි තැබීම සිදුකර ඇති බවට විශ්වාස කෙරෙන නමුදු ඊට හේතුව මෙතෙක් පැහැදිලි නොමැති බවයි පොලිස් ප්‍රධානියා වැඩිදුරටත් කියා සිටියේ.",
       "URL": "https://www.hirunews.lk/217485/ඇමරිකාවේ-වර්ජිනියා-ප්‍රාන්තයේ-වෙඩි-තැබීමක්-11ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3324"
}