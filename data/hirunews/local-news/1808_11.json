{
       "Source": "hirunews",
       "Timestamp": "Tuesday, 20 July 2021 - 13:08",
       "Headline": "කොතලාවල පීඨයේ සහකාර කළමනාකාරවරියගේ මරණය සිය දිවි හානි කර ගැනීමක්",
       "News Content": "රත්මලාන කොතලාවල ආරක්ෂක වෛද්‍ය පීඨයේ සහකාර කළමණාකාරවරියගේ මරණය සියදිවි හානිකර ගැනීමක් බවට අනාවරණය වී තිබෙනවා.\nඇයගේ සිරුර වෛද්‍ය පීඨයේ ගොඩනැගිල්ලක් පාමුල තිබී සොයාගනු ලැබුවේ ඊයේ දහවල් කාලයේයි. පානදුර ප්‍රදේශයේ පදිංචි ඇය පහල මහලයේ සේවය කරමින් සිට ඇති අතර පසුව ඇය 6වන මහලට ගොස් ඇති බවයි පොලීසිය සඳහන් කළේ.\nඇයට 6වන මහලට යාමට කිසිදු අවශ්‍යතාවක් නොමැති බවත් එසේ ගොස් එම මහලින් ඇය බිමට පැන සියදිවි හානිකරගෙන ඇති බවටත් පොලිස් පරීක්ෂණ වලින් අනාවරණය වී ඇත්තේ.\nමියයන විට 31 හැවිරිදි වියේ පසුවූ ඇය එක්දරු මවක්.\nමානසික ආතතිය හේතුවෙන් ඇය මෙලෙස සියදිවි හානිකර ගන්නට ඇති බවට පොලීසිය සැක පළ කරනවා.",
       "URL": "https://www.hirunews.lk/277492/කොතලාවල-පීඨයේ-සහකාර-කළමනාකාරවරියගේ-මරණය-සිය-දිවි-හානි-කර-ගැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=1808"
}