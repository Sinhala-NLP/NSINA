{
       "Source": "hirunews",
       "Timestamp": "Thursday, 03 May 2018 - 12:51",
       "Headline": "ග්ලයිෆොසේට් තහනම ඉවත් කර නොමැති බව රතන හිමියන් කියයි",
       "News Content": "තේ සහ රබර් සඳහා පනවා තිබූ ග්ලයිෆොසේට් තහනම ඉවත් කර නොමැති බව පාර්ලිමේන්තු මන්ත්‍රී පූජ්‍ය රතන හිමියන් ප්‍රකාශ කළා.\nවස විසෙන් තොරව පරිසර හිතකාමී වගා කටයුතු සිදුකෙරෙන ආකාරය සම්බන්ධයෙන් පැවැත්වෙන වැඩසටහනකට කොළඹ දී අද (03) එක්වෙමින් උන්වහන්සේ කියා සිටියේ ජනාධිපති ලේකම්වරයාගෙන් කළ කරුණු විමසීමකදී ඔහු මේ බව කියා සිටි බවයි.\nකෙසේ වෙතත් කොළඹ දී ඊයේ (02) මාධ්‍ය හමුවක් කැදවමින් රබර් සහ තේ සඳහා ග්ලයිෆොසේට් තහනම ඉවත් කරන බව වැවිලි කර්මාන්ත අමාත්‍ය නවීන් දිසානායක කියා සිටියා.\nමේ අතර වහාම මැතිවරණයක් කැදවීමට රජය පියවර ගත යුතු බව ද පාර්ලිමේන්තු මන්ත්‍රී පූජ්‍ය අතුරලියේ රතන හිමියන් සඳහන් කළා.\nඑසේ නැතිනම් ඉදිරි වසර දෙක සදහා ස්ථිර ප්‍රතිපත්ති ප්‍රකාශයක් ඉදිරිපත් කළ යුතු බවයි උන්වහන්සේ කියා සිටියේ.",
       "URL": "https://www.hirunews.lk/189853/ග්ලයිෆොසේට්-තහනම-ඉවත්-කර-නොමැති-බව-රතන-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3962"
}