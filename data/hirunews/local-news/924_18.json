{
       "Source": "hirunews",
       "Timestamp": "Sunday, 21 August 2022 - 13:09",
       "Headline": "නොරොච්චෝලේ අර්බුදය දිගු වෙයි (වීඩියෝ)",
       "News Content": "නොරොච්චෝලේ බලාගාරය ජාතික පද්ධතියට එක් කිරීමට හානිය අනුව තවත් සති දෙකක පමණ කාළයක් ගත වනු ඇතැයි ලංකා විදුලිබල මණ්ඩලයේ ඉංජිනේරු සංගමය පවසනවා.\nඑම සංගමය පෙන්වා දෙන්නේ බලාගාරය ස්ථාපිත කර වසර 12 ක් ගතවුවද තවම එහි නඩත්තු සිදුකරනු ලබන්නේ චීන ඉංජිනේරුවන් විසින් පමණක් බවයි.\nනොරොච්චෝලේ බලාගාරයේ පළමු ජනන යන්ත්‍රය පසුගිය සඳුදා අක්‍රීය වූ අතර, දෙවැනි ජනන යන්ත්‍රය මීට මාසයක පමණ ඉහතදී නඩත්තු කටයුතු සඳහා අක්‍රීය කර තිබෙනවා.\nඒ හේතුවෙන් ජාතික විදුලිබල පද්ධතියට මෙගාවොට් හයසිය තිහක ධාරිතාවක් අහිමි ව ඇති අතර පළමු ජනන යන්ත්‍රයේ දෝෂය හදුනා ගැනීමට තවත් දින 3ක් පමණ ගතවන බවයි ලංකා විදුලිබල මණ්ඩලයේ ඉංජිනේරු සංගමයේ ලේකම් ඒ. ජී. යූ. නිශාන්ත කියා සිටියේ.",
       "URL": "https://www.hirunews.lk/313354/නොරොච්චෝලේ-අර්බුදය-දිගු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=924"
}