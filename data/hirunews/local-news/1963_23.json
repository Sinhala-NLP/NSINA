{
       "Source": "hirunews",
       "Timestamp": "Monday, 10 May 2021 - 13:19",
       "Headline": "පෞද්ගලික අංශයේ සේවකයින්ටත් විශ්‍රාම වැටුපක් ?",
       "News Content": "සේවක අර්ථසාධක අරමුදල් පනත් සංශෝධනය කරමින් පෞද්ගලික අංශයේ සේවකයන්ට විශ්‍රාම වැටුපක් ලබාදීමට කෙරෙහි රජයේ අවධානය යොමුව තිබෙනවා.\nමුදල් අමාත්‍යාංශයේ උසස් නිලධාරියෙකු සඳහන් කලේ විශ්‍රාම ගිය පසු මාසික ගෙවීම් ක්‍රමයක් හඳුන්වාදීම කෙරෙහි මේ වනවිට අවධානය යොමුව ඇති බවයි.\nඑය සාකච්ඡා මට්ටමක පමණක් පවතින අතර, මෙතෙක් නිෂ්චිත එකඟතාවක් නොමැති බව ද ඔහු සඳහන් කළා.\nරජයෙන් ද යම් මුදලක් ඒ සඳහා යෙදවිය හැකිදැයි සාකච්ඡා කෙරෙන බව සඳහන්.\nපෞද්ගලික අංශය සඳහා වෙනම විශ්‍රාම වැටුප් ක්‍රමයක් පිහිටුවීම 2011 වසරේ මැයි මාසයේදී එවක පැවති රජය ද ආරම්භ කර තිබූ අතර, පැන නැගුණු විරෝධතා මත එය අත්හැර දැමුණා.",
       "URL": "https://www.hirunews.lk/270948/පෞද්ගලික-අංශයේ-සේවකයින්ටත්-විශ්‍රාම-වැටුපක්",
       "Category": "Local News",
       "Parent URL": "https://www.hirunews.lk/local-news.php?pageID=1963"
}