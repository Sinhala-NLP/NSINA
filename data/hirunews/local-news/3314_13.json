{
       "Source": "hirunews",
       "Timestamp": "Friday, 07 June 2019 - 7:23",
       "Headline": "ෆුල්ෆේස් තහනමට සහනයක් ඉල්ලා, යතුරුපැදිකරුවන් අධිකරණයට",
       "News Content": "ෆුල්ෆේස් හෙල්මට් තහනමට එරෙහිව යළිත් අධිකරණය වෙත ගොස් අතුරු තහනමක් ලබාගැනීමට බලාපොරොත්තු වන බව සමස්ත ලංකා යතුරුපැදිකරුවන්ගේ සංගමයේ ලේකම් චිරන්ත අමරසිංහ පවසනවා.\nෆුල්ෆේස් හෙල්මට් පැළඳ යතුරුපැදි ධාවනය කරන පුද්ගලයින් අත්අඩංගුවට ගෙන ඔවුන්ට එරෙහිව නඩු පැවරීමේ හැකියාව පවතින බව නීතිපති දප්පුල ද ලිවේරා විසින් වැඩබලන පොලිස්පති සී.ඩී.වික්‍රමරත්න වෙත ඊයේ උපදෙස් ලබාදී තිබුණා.\nදැනට රට තුළ ක්‍රියාත්මක හදිසි නීති රෙගුලාසි යටතේ මෙය සිදුකළ හැකි බවයි සිය මතය ඉදිරිපත් කරමින් නීතිපතිවරයා ප්‍රකාශ කර තිබුණේ.\nකෙසේ වෙතත්, ඉදිරියේදී මෙම තහනමට එරෙහිව අතුරු තහනමක් ලබාගැනීමට බලාපොරොත්තු වන බවයි සමස්ත ලංකා යතුරුපැදිකරුවන්ගේ සංගමයේ ලේකම් චිරන්ත අමරසිංහ කියා සිටියේ.",
       "URL": "https://www.hirunews.lk/217864/ෆුල්ෆේස්-තහනමට-සහනයක්-ඉල්ලා-යතුරුපැදිකරුවන්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=3314"
}