{
       "Source": "hirunews",
       "Timestamp": "Thursday, 19 August 2021 - 8:18",
       "Headline": "මාතර මුහුදු තීරයට මියගිය තල්මසෙකුගේ සිරුරක්",
       "News Content": "මාතර - පොල්හේන වෙරළ තීරයට මිය ගිය තල් මසෙකුගේ සිරුරක් ගොඩගසා තිබෙනවා.\nඑම සත්ත්වයා මිය ගිය ආකාරය පිළිබදව මෙතෙක් අනාවරණ වී නොමැති අතර, ඒ සම්බන්ධයෙන් වනජීවි නිලධාරීන් විමර්ශන සිදුකරන බවයි වාර්තා වන්නේ.\nමේ අතර, පොළොන්නරුව - මින්නේරිය - රත්මලේ ප්‍රදේශයේ පවතින කසළ ආහාරයට ගැනීමට පැමිණෙන වන අලි හේතුවෙන් ප්‍රදේශයේ ජනතාව දැඩි අර්බුදයකට ලක්ව සිටිනවා.\nඑම ප්‍රදේශයට කසළ ගෙනැවිත් දමන්නේ හිඟුරක්ගොඩ ප්‍රාදේශීය සභාවෙන් බවයි වාර්තා වන්නේ. කසළ ආහාරයට ගැනීම සඳහා මේ දිනවල අලි 6 දෙනෙකු පමණ පැමිණෙන බව ප්‍රදේශවාසීන් ප්‍රකාශ කළා.",
       "URL": "https://www.hirunews.lk/280078/මාතර-මුහුදු-තීරයට-මියගිය-තල්මසෙකුගේ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=1744"
}