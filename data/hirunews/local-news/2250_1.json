{
       "Source": "hirunews",
       "Timestamp": "Sunday, 27 December 2020 - 19:41",
       "Headline": "ජනාධිපති අනුරාධපුරයේ නිරීක්ෂණ චාරිකාවක නිරත වෙයි (වීඩියෝ)",
       "News Content": "සේනා දළඹු උවදුරෙන් හානියට පත් බඩඉරිඟු වගාබිම් විමර්ශනය සඳහා ජනාධිපති ගෝඨාභය රාජපක්ෂ මහතා අනුරාධපුර ප්‍රදේශයේ නිරීක්ෂණ චාරිකාවක නිරත වුණා.\nබෝග වගාවන් රැසක් සේනා දළඹු උවදුර හමුවේ හානියට පත්ව ඇති ආකාරය හිරු ප්‍රවෘත්ති ඔස්සේ අප අවස්ථා ගණනාවකදී රටට අනාවරණය කළා.\nසේනා දළඹු උවදුර හේතුවෙන් බඩඉරිඟු ගොවීන් දැඩි පීඩාවට පත්ව සිටින්නේ දෙවසරක පමණ සිටයි.\nමේ වසරේදී ද දළඹු උවදුරෙන් දිස්ත්‍රික්ක රැසක වගාවන්ට හානි සිදුව ඇති අතර, අපේක්ෂිත අස්වැන්න ද පහත වැටී ඇති අයුරු අවස්ථා ගණනාවකදී අප වාර්තා කළා.\nඒ අනුව සේනා දළඹු උවදුරටලක් වූ තවත් ප්‍රදේශ කිහිපයක් අද දිනයෙත් අපට වාර්තා වුණා.",
       "URL": "https://www.hirunews.lk/258089/ජනාධිපති-අනුරාධපුරයේ-නිරීක්ෂණ-චාරිකාවක-නිරත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2250"
}