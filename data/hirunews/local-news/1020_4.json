{
       "Source": "hirunews",
       "Timestamp": "Friday, 15 July 2022 - 10:57",
       "Headline": "ඇමරිකානු ජනාධිපතිවරයා සෞදියේ සංචාරයක",
       "News Content": "බලශක්ති සැපයුම, මානව හිමිකම් සහ ආරක්ෂක සහයෝගීතාවන් සම්බන්ධයෙන් ඇමරිකානු ජනාධිපති ජෝ බයිඩ්න්ගේ සෞදි සංචාරයේ දී අවධානය යොමුවනු ඇති බව විදෙස් මාධ්‍ය වාර්තා කළා.\nඇමරිකානු ජනාධිපතිවරයා අද සෞදියට පැමිණීමට නියමිතව ඇති අතර, එහි දී සෞදි රජු වන සල්මාන් බින් අබ්දුල් අසීස් සහ ඔටුන්න හිමි මොහොමඩ් බින් සල්මාන් කුමරු මුණගැසී සාකච්ඡා කිරීමට ද නියමිත යි.\nමෙම සංචාරය 2018 වසරේ දී මාධ්‍යවේදී ජමාල් කෂෝගි ඝාතනය කිරීමෙන් පසු පළුදු වූ දෙරට අතර සම්බන්ධතා වර්ධනය කරගැනීමට ඉවහල් වනු ඇති බව විදෙස් මාධ්‍ය වැඩිදුරටත් පෙන්වා දෙනවා.",
       "URL": "https://www.hirunews.lk/310030/ඇමරිකානු-ජනාධිපතිවරයා-සෞදියේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=1020"
}