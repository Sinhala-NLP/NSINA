{
       "Source": "hirunews",
       "Timestamp": "Monday, 26 September 2022 - 16:00",
       "Headline": "බැංකුවක් කොල්ල කා පලා ගිය දෙදෙනෙකු අත් අඩංගුවට",
       "News Content": "තඹුත්තේගම ආර්ථික මධ්‍යස්ථානයේ ව්‍යාපාරිකයෙකු විසින් පෞද්ගලික බැංකුවක තැන්පත් කිරීමට රැගෙන ආ රුපියල් ලක්ෂ 50කට ආසන්න මුදලක් කොල්ල කා පලා යමින් සිටි සැකකරුවන් දෙදෙනෙකු ගිනි අවි සමඟ අත්අඩංගුවට ගෙන තිබෙනවා.\nපොලිසිය සඳහන් කළේ, ඔවුන් යතුරු පැදියකින් පැමිණ අද (26) දහවල් බැංකුව ඉදිරිපිට දී ගිනි අවි පෙන්වා මුදල් කොල්ල කා ඇති බව යි.\nපසු ව පොලිසිය ඔවුන් ලුහුබැඳ ගොස් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් මේ වන විට තඹුත්තේගම පොලිස් භාරයේ පසු වන අතර, ඔවුන්ගෙන් වැඩිදුර ප්‍රශ්න කිරීම් සිදු කරන බව යි පොලිසිය සඳහන් කළේ.\nමේ අතර, පන්නිපිටියේ පෞද්ගලික ඔසුසලකට ආයුධ සන්නද්ධ පුද්ගලයන් දෙදෙනකු ඇතුළු වී රුපියල් 50,000ක් කොල්ල කෑ සිද්ධියක් ද වාර්තා වන බව පොලිසිය පවසනවා.",
       "URL": "https://www.hirunews.lk/316365/බැංකුවක්-කොල්ල-කා-පලා-ගිය-දෙදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=843"
}