{
       "Source": "hirunews",
       "Timestamp": "Saturday, 02 June 2018 - 10:23",
       "Headline": "කොල්ලුපිටියෙන් වැටලූ චීන ගණිකා මධ්‍යස්ථානය",
       "News Content": "විදේශිය කාන්තාවන් යොදාගනිමින් පවත්වාගෙන ගිය ගණිකා මධ්‍යස්ථානයක් කොල්ල්ලුපිටිය ප්‍රදේශයේදී ඊයේ (01) පස්වරුවේ වටලා තිබෙනවා.\nකොල්ල්ලුපිටිය පොලිසිය විසින් සිදුකළ මෙම වැටලීමේදී එම ස්ථානය පවත්වාගෙන ගිය චීන ජාතිකයෙකු සහ ගණිකා සේවයේ යෙදෙමින් සිටි චීන ජාතික කාන්තාවන් තිදෙනෙක් අත්අඩංගුවට ගෙන ඇති බවයි වාර්තා වන්නේ.\nඅත්අඩංගුවට ගැනුණු පිරිස 48,45,39 සහ 38 යන වයස් සීමාවල පසුවන්නන් බවයි කොල්ල්ලුපිටිය පොලිසිය පැවසුවේ.\nකොටුව මහෙස්ත්‍රාත් අධිකරණය විසින් ලබාගන්නා ලද සෝදිසි වරෙන්තුවක් මත මෙම වැටලීම සිදුකර ඇති අතර අත්අඩංගුවට ගැනුණු පිරිසට මෙරට රැඳී සිටිමට  වලංගු වීසා නොමැති බවට අනාවරණය වී තිබෙනවා.\nමේ පිළිබඳව වැඩිදුර පරික්ෂණ කොල්ලුපිටිය පොලිසිය විසින් සිදුකරන අතර  සැකකරු සහ සැකකාරියන් අලුත් කඩේ මහෙස්ත්‍රාත් අධිකරණය හමුවට ඉදිරිපත් කිරිමට නියමිතය බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/192140/කොල්ලුපිටියෙන්-වැටලූ-චීන-ගණිකා-මධ්‍යස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=3915"
}