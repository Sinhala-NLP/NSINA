{
       "Source": "hirunews",
       "Timestamp": "Tuesday, 01 September 2020 - 7:06",
       "Headline": "රැදවියන් 444කට ජනපති, පොදු සමාව",
       "News Content": "සුළු වැරදි සම්බන්ධයෙන් බන්ධනාගාර ගතකර සිටින රැදවියන් 444 දෙනෙකු ජනපති පොදු සමාව යටතේ නිදහස ලබාදී තිබෙනවා.\nමොවුන් අතර කාන්තා රැදවියන් 18 දෙනෙකු ද සිටින බවයි බන්ධනාගාර කොමසාරිස් ජනරාල් තුෂාර උපුල්දෙනිය සඳහන් කළේ.\nඒ අනුව වැඩිම රැදවියන් සංඛ්‍යාවක් වැලිකඩ බන්ධනාගාරයෙන් නිදහස් වන අතර එම සංඛ්‍යාව 83ක්.\nපල්ලෙකැළේ බන්ධනාගාරයෙන් 54 දෙනෙකු, කුරුවිට බන්ධනාගාරයෙන් 35 දෙනෙකු, මහර බන්ධනාගාරයෙන් 30 දෙනකු සහ අනුරාධපුර බන්ධනාගාරයෙන් 28 දෙනෙකු ද වශයෙන් දිවයින පුරා පිහිටි බන්ධනාගාර 29ක රැදවියන්ට මෙලෙස නිදහස හිමිව තිබෙනවා.\nඊට අමතරව අගුණුකොළපැලැස්ස බන්ධනාගාරයෙන් 20 දෙනෙකුට සහ කොළඹ මැගසින් බන්ධනාගාරයෙන් 6 දෙනෙකුද මෙලෙස පොදු සමාව යටතේ නිදහස කර ඇති බවයි බන්ධනාගාර කොමසාරිස් ජනරාල්වරයා කියා සිටියේ.\nබන්ධනාගාර තුළ මේ වනවිට පවතින අධික තදබදය පාලනය කිරීම සඳහා මෙලෙස පොදු සමාව ලබාදී තිබෙනවා.",
       "URL": "https://www.hirunews.lk/249115/රැදවියන්-444කට-ජනපති-පොදු-සමාව",
       "Category": "Local News",
       "Parent URL": "https://www.hirunews.lk/local-news.php?pageID=2485"
}