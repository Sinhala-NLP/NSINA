{
       "Source": "hirunews",
       "Timestamp": "Monday, 25 June 2018 - 10:58",
       "Headline": "මලගනේ වැවේ පතුලේ සැඟව ගිය ජීවිත දෙක හමුවේ",
       "News Content": "වාරියපොළ - මලගනේ වැවේ ඔරුවක් පෙරළීමෙන් අතුරුදන්වූ පුද්ගලයන් දෙදෙනාගේ මළ සිරුරු ඊයේ (24) පස්වරුවේ සොයාගෙන තිබෙනවා.\nදන්සැලකට නෙළුම් කොළ කැඩීම සඳහා ගිය ඔරුවක් මෙලෙස පෙරළීමෙන් පුද්ගලයින් දෙදෙනෙක් ඊයේ අතුරුදන් වුණා.\nඅනතුර සිදුවන පුද්ගලයන් පස් දෙනෙකු එහි ගමන් කර ඇති අතර, ඉන් තිදෙනෙකු පිහිනා දිවි ගලවාගෙන තිබෙනවා.\nඅතරුදන්ව සිට සොයාගත් පුද්ගලයින් දෙදෙනාගේ සිරුරු මේ වන විට කුරුණෑගල රෝහලේ තැන්පත්කර ඇති අතර අද (25) දින පශ්චාත් මරණ පරීක්ෂණ සිදුකිරීමට නියමිත බවයි පොලිසිය පැවසුවේ.\nමෙලෙස ජීවිතක්ෂයට පත්වූ පුද්ගලයින් දෙදෙනා වයස අවුරුදු 48 සහ 20 යන වයස් සීමාවල පසුවන්නන් බව සඳහන්.",
       "URL": "https://www.hirunews.lk/193840/මලගනේ-වැවේ-පතුලේ-සැඟව-ගිය-ජීවිත-දෙක-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3879"
}