{
       "Source": "hirunews",
       "Timestamp": "Saturday, 03 December 2022 - 6:40",
       "Headline": "ප්‍රියමාලිගෙන් ලයිට් බිලටත් පොලු - ගෙදර විදුලියත් කැපෙයි",
       "News Content": "මහා පරිමාණ මූල්‍ය වංචාවක් හේතුවෙන් රක්ෂිත බන්ධනාගාර ගත කර සිටින තිකෝ සමූහ ව්‍යාපාර හිමිකාරිය වන තිලිණි ප්‍රියමාලිගේ නිවසේ විදුලිය ඊයේ (02) සිට විසන්ධි කර ඇතැයි විදුලිබල ආරංචි මාර්ග පැවසූ බව මෙරට ජාතික පුවත්පතක් වාර්තා කරනවා.\nඒ මාස 4කට අදාල හිඟ විදුලි බිල නොගෙවීම හේතුවෙන් බවයි එම පුවත් වාර්තා සඳහන් කරන්නේ.\nඅදාල විදුලි බිල්පත්වලට අදාල ලක්ෂ හතරහමාරකට ආසන්න මුදලක් බවත් එම පුවත් පත සඳහන් කරනවා.\nකෙසේ නමුත් මෙලෙස විදුලිය විසන්ධි කර ඇත්තේ වත්තල ඇවරිවත්ත එඩ්වඩ් පටුමගේ පිහිටි තිලිණි ප්‍රියමාලි සහ ඇයගේ පවුලේ සාමාජිකයන් කුලී පදනම මත ජීවත්ව සිටි නිවසේ බවයි වාර්තා වන්නේ.",
       "URL": "https://www.hirunews.lk/321834/ප්‍රියමාලිගෙන්-ලයිට්-බිලටත්-පොලු-ගෙදර-විදුලියත්-කැපෙයි",
       "Category": "Local News",
       "Parent URL": "https://www.hirunews.lk/local-news.php?pageID=692"
}