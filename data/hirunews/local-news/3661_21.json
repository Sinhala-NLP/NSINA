{
       "Source": "hirunews",
       "Timestamp": "Thursday, 08 November 2018 - 10:29",
       "Headline": "අධික වර්ෂාවෙන් පොළොන්නරුව - සෝමවතිය මාර්ගය ජලයෙන් යටවේ",
       "News Content": "පවතින අධික වර්ෂාවත් සමඟ පොළොන්නරුව - සෝමවතිය මාර්ගයේ දික්ගල ප්‍රදේශයෙන් ජලයෙන් යටවී තිබෙනවා.\nපොලීසිය සඳහන් කළේ එම මාර්ගය අඩි 3 ක් පමණ ජලයෙන් යටවීම හේතුවෙන් පූජා නගරයට පැමිණෙන වාහනවලට බාධා එල්ලවී ඇති බවයි.\nමේ අතර නිල්වලා ගඟේ ජල මට්ටමද අකුරැස්ස ප්‍රදේශයේ ස්ථාන කිහිපයකින් ඉහළ ගොස් ඇති බව වාරිමාර්ග දෙපාර්තමේන්තුව සඳහන් කළා.\nඒ හේතුවෙන් පහත්බිම් ප්‍රදේශවල සිටින ජනතාව ඒ සම්බන්ධයෙන් අවධානයෙන් සිටින ලෙසටද ඉල්ලීමක් කෙරුණා.",
       "URL": "https://www.hirunews.lk/203800/අධික-වර්ෂාවෙන්-පොළොන්නරුව-සෝමවතිය-මාර්ගය-ජලයෙන්-යටවේ",
       "Category": "Local News",
       "Parent URL": "https://www.hirunews.lk/local-news.php?pageID=3661"
}