{
       "Source": "hirunews",
       "Timestamp": "Thursday, 22 September 2016 - 16:04",
       "Headline": "පුද්ගලයින් ලියාපදිංචි කිරීමේ දෙපාර්තමේන්තුව හෙට සහ සඳුදා වැසේ",
       "News Content": "පුද්ගලයින් ලියාපදිංචි කිරීමේ දෙපාර්තමේන්තුවේ සේවා කටයුතු හෙට සහ ලබන සදුදා යන දෙදින තුළ සිදුනොවන බව එම දෙපාර්තමේන්තුව පවසනවා.\nඑම දෙපාර්තමේන්තුවේ කොමසාරිස් ජනරාල් සරත් කුමාර රත්නායක හිරු ප්‍රවෘත්ති අංශයට කියා සිටියේ දෙපාර්තමේන්තුවේ කටයුතු බත්තරමුල්ල සුහුරුපායේ පිහිටි නව ගොඩනැගිල්ලට ගෙන යාම හේතුවෙන් එම පියවර ගත් බවයි.\nඒ අනුව, ලබන 27 වන අගහරුවාදා සිට සාමාන්‍ය පරිදි පුද්ගලයින් ලියාපදිංචි දෙපාර්තමේන්තුවේ හැඳුනුම්පත් නිකුත් කිරීමේ සේවා සිදුකිරීමට නියමිත බව කොමසාරිස් ජනරාල්වරයා කියා සිටියා.",
       "URL": "https://www.hirunews.lk/143573/පුද්ගලයින්-ලියාපදිංචි-කිරීමේ-දෙපාර්තමේන්තුව-හෙට-සහ-සඳුදා-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4867"
}