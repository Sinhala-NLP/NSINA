{
       "Source": "hirunews",
       "Timestamp": "Wednesday, 06 September 2023 - 23:38",
       "Headline": "තමන් CID රඳවා ගැනීම ගැන ප්‍රභල අපරාධකරුවෙකුගෙන් චෝදනා",
       "News Content": "සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන නඳුන් චින්තක නොහොත් 'හරක් කටා' විසින් තමන්ව අපරාධ පරීක්ෂණ දෙපාර්තමේන්තුව භාරයේ රඳවා ගැනීම සඳහා නිකුත් කර තිබෙන රැඳවුම් නියෝගය බලරහිත කරන ලෙස ඉල්ලා ඉදිරිපත් කර තිබෙනවා.\nපෙත්සම සලකා බැලීම සඳහා ලබන 08 වනදා කැඳවන ලෙස අභියාචනාධිකරණය නියම කර ඇති බවයි වාර්තා වන්නේ.\nඑහි දී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල්වරයා අධිකරණය හමුවේ කරුණු දක්වමින් පැවසුවේ අදාළ රැඳවුම් නියෝගය ලබන 10 වනදා අවසන් වීමට නියමිත බවයි.\nරැඳවුම් නියෝගය අහෝසි කොට මුදාහරිනු ලැබුවහොත් ඔහු යළිත් අධිකරණය මඟ හැර පළායෑමේ හැකියාවක් පවතින බවත් නියෝජ්‍ය සොලිසිටර් ජනරාල්වරයා සඳහන් කළා.",
       "URL": "https://www.hirunews.lk/347391/තමන්-cid-රඳවා-ගැනීම-ගැන-ප්‍රභල-අපරාධකරුවෙකුගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=47"
}