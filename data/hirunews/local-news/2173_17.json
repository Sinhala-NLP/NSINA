{
       "Source": "hirunews",
       "Timestamp": "Tuesday, 02 February 2021 - 14:19",
       "Headline": "විදේශගත ශ්‍රමිකයන් කඩිනමින් ගෙන්වාගැනීමට විශේෂ වැඩසටහනක්",
       "News Content": "විදේශ රටවල දැනට රැඳී සිටින ශ්‍රී ලාංකික ශ්‍රමිකයන් කඩිනමින් දිවයිනට ගෙන්වා ගැනීමට කම්කරු අමාත්‍යාංශය විශේෂ වැඩසටහනක් දියත් කර තිබෙනවා.\nශ්‍රමිකයන් ගෙන්වාගැනීම ප්‍රමාදවීමට ප්‍රධාන හේතුව වී ඇත්තේ ඔවුන් මෙරටට පැමිණි පසු නිරෝධායනය සඳහා රඳවා තැබීමට නිරෝධායන මධ්‍යස්ථානවල ඉඩ පහසුකම් නොමැතිවීම බවයි එම අමාත්‍යාංශය පෙන්වා දෙන්නේ.\nඒ අනුව විදේශ සේවා නියුක්ති කාර්යාංශයේ අරමුදල්වලින් පළාත් නවයේ නිරෝධායන මධ්‍යස්ථාන 9 ක් ආරම්භ කර විදෙස් ගත ශ්‍රමිකයන් කඩිනමින් මෙරටට ගෙන්වාගැනීමට පියවර ගන්නා බව එම අමාත්‍යාංශය නිකුත් කළ නිවේදනයක සඳහන්.",
       "URL": "https://www.hirunews.lk/261439/විදේශගත-ශ්‍රමිකයන්-කඩිනමින්-ගෙන්වාගැනීමට-විශේෂ-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=2173"
}