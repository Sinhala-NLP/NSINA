{
       "Source": "hirunews",
       "Timestamp": "Wednesday, 26 January 2022 - 12:17",
       "Headline": "සුපිරි ක්‍රීඩක විරාත් කෝලිගේන් ඉල්ලීමක්",
       "News Content": "සුපිරි ක්‍රීඩක විරාත් කෝලිගේ පුංචි දූ පොඩ්ඩගේ අපූරූ ඡායාරූපයක් සමාජ මාධ්‍ය තුළ පසුගියදා හුවමාරු වුණා.\nමින් ඉහත කිසිම ආකාරයකින් ඔවුන්, දියණියගේ ඡායාරූප සමාජ මාධ්‍ය වෙත හෝ මාධ්‍යයට නිරාවරණය කර තිබුනේ නැහැ.\nකෝලී මාධ්‍ය වෙත ප්‍රකාශ කර තිබුණෙත්, ඇයව කිසිදු දිනෙක ලෝකයට නොපෙන්වන බවයි.\nඇය දිනෙක සියල්ල තේරුම් බේරුම් කරගත හැකි දැරියක් බවට පත්වනතුරු එසේ සිදුකරන බවයි ඔහු සඳහන් කර තිබුණේ.\nඑසේ වුවත්, මෙම “අහම්බය” නිසාම කෝලී සිත් තැවුලෙන් සිටින බවයි නවතම ආරංචි මාර්ග සඳහන් කරන්නේ.\n“අපේ දුවගේ ෆොටෝ එක ගොඩක් අය ශෙයා කරලා තියෙනවා අපි දැක්කා... ඇත්තෙන්ම එය අප බලාපොරොත්තු නොවිච්ච දෙයක්. මේ සම්බන්ධයෙන් අපේ ස්ථාවරය සහ ඉල්ලීම මේකයි.. කරුණාකරලා අපේ දියණියගේ ඡායාරූප හුවමාරු කරගන්න එපා. කවුරුත් වාමිකාව රූගත කරන්න හොඳ නෑ... මම නැවතත් ඒක කියනවා...”",
       "URL": "https://www.hirunews.lk/295225/සුපිරි-ක්‍රීඩක-විරාත්-කෝලිගේන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1397"
}