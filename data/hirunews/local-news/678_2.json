{
       "Source": "hirunews",
       "Timestamp": "Friday, 09 December 2022 - 16:33",
       "Headline": "වෘත්තීයට එහා ගිය මනුස්සකම් දත් 21 වැනි සියවසේ දිසාපාමොක් (වීඩියෝ)",
       "News Content": "දරුවන්ගේ ජීවිතවල සිටින මුල් ගුරුවරුන් දෙමාපියන් වුවත් දරුවන් සමාජයේ වැඩදායී පුරවැසියන් බවට පත්කිරීමේ වැඩි වගකීමක් පැවරෙන්නේ ගුරුවරුන් වෙතයි.\nගුරුවරුන් දරුවන්ගේ දෑස් පමණක් නෙවෙයි මුළු ජීවිතයම ආලෝකමත් කරන්නට අපමණ වෙහෙසක් ද එනවා.\nඑවන් දිසාපාමොක් පරපුරේ ගුරුවරයෙක් පිළිබඳව පුවතක් මේ.\nමහින්ද කුමාරකන්ද නම් වූ මෙම අපූරු ගුරුවරයා අපට හමුවන්නේ කොබෙයිගනේ ප්‍රදේශයට ආසන්න පාසලකින්.\nනිකවැරටිය අධ්‍යාපන කළාපයට අයත් මිරිහානේගම කණිෂ්ඨ විද්‍යාලයේ දරුවන්ගේ දෑස් පාදනවාට අමතරව පාසලේ දරුවන්ගේ ආර්ථික අපහසුතා සඳහා ද තම\nහැකියාවෙන් විසඳුම් ලබාදීමට මෙම අපූරු ගුරුවරයා සමත් වී තිබෙනවා.\nඒ පාසලේ දරුවන්ගේ කැඩී ගිය සපත්තු මසා පිළිසකර කර දීමෙන්.\nපවතින ආර්ථික අපහසුතා මධ්‍යයේ අලුතින් සපත්තු මිල දී ගැනීමේ දී අධික මුදලක් වැය කිරීමට සිදුවීමෙන් දරුවන් පත්වන අපහසුතා මගහරවා දෙමින් මෙලෙස තමන්\nවිසින්ම සකසා ගත් උපකරණ භාවිත කර ඔහු මෙම කාර්ය සිදු කරන්නේ ඉතා සද්භාවයෙන්.\nමහින්ද කුමාරකන්ද මහතා පාසලේ දරුවන්ගේ කැඩුණු සපත්තු පිළිසකර කර දෙන්නේ එම පාසලේ චිත්‍ර කලාව උගන්වන අතරතුරයි.\nකුමාරකන්ද මහතා තම හැකියාවෙන් පාසලේ නාම පුවරුව පිළිසකර කිරීම වැනි දෑ ද ඉතා අලංකාර ලෙස සිදු කර තිබෙනවා.",
       "URL": "https://www.hirunews.lk/322300/වෘත්තීයට-එහා-ගිය-මනුස්සකම්-දත්-21-වැනි-සියවසේ-දිසාපාමොක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=678"
}