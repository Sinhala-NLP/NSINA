{
       "Source": "hirunews",
       "Timestamp": "Saturday, 09 January 2016 - 15:51",
       "Headline": "මේ ගැන දන්නවද ?",
       "News Content": "අඩු ආදායම්ලාභින් සදහා වැසිකිලි ආධාර ලබාදීමේ වැඩ සටහන මේ වන විට අක්‍රීය වී ඇතැයි මහජන සෞඛ්‍ය පරීක්ෂකවරුන් පවසනවා.\nසංගමයේ සභාපති උපුල් රෝහණ පැවසුවේ ඇතැම් පළාත් සභාවල ඉතා සුලු වශයෙන් වැසිකිලි ණය ආධාර ලබා දෙන බවයි.\nමෙම වැඩ සටහන සදහා රජයේ අවධානය යොමුවී නැති බවද ඔහු සදහන් කලා.\nසනීපාරක්ෂක වැසිකිළි නොමැති විශාල පිරිසක් උතුරු නැගෙනහිර පළාත් වල සිටින බවද මහජන සෞඛ්‍ය පරීක්ෂකවරුන්ගේ සංගමය සදහන් කලා.\nඑබැවින් බොහෝ පිරිසක් උදරාබාධ රෝග වලට ලක්ව තිබෙනවාග ඇතැම් පිරිස් විවිද රෝග හමුවේ මිය ගොස් ඇති බවද අනාවරණ වී ඇති බවයි උපුල් රෝහණ මහතා ප්‍රකාශ කලේ.\nපළාත් පාලන ආයතන, පළාත් සභා මෙන්ම මධ්‍යම රජය බළධාරින් මේ සදහා අවධානය යොමු කර අඩු ආදායම් ලාභීන් සදහා අදාළ සනීපාරක්ෂක වැසිකිළි ලබාදීමට කටයුතු කිරීමේ අවශ්‍යයතාවද මහජන සෞඛ්‍ය පරීක්ෂකවරුන් පෙන්වා දෙනවා.",
       "URL": "https://www.hirunews.lk/123686/මේ-ගැන-දන්නවද",
       "Category": "Local News",
       "Parent URL": "https://www.hirunews.lk/local-news.php?pageID=5216"
}