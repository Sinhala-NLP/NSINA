{
       "Source": "hirunews",
       "Timestamp": "Tuesday, 07 March 2023 - 10:23",
       "Headline": "ණය ප්‍රතිව්‍යූහගතකරණය පිළිබඳ චීනයෙන් ලිඛිත සහයෝගයක් - IMF මාවත තවත් සුමට වෙයි",
       "News Content": "චීනයේ අපනයන-ආනයන බැංකුව හරහා ශ්‍රී ලංකාවේ ණය ප්‍රතිව්‍යුහගත කිරීම සඳහා චීනය ලිඛිත සහයෝගය ලබා දී ඇති බව සඳහන් වනවා.\nවිදේශ මාධ්‍යය මේ බව වාර්තා කරනවා.\nඒ අනුව මෙම ලිඛිත සහයෝගය ජාත්‍යන්තර මූල්‍ය අරමුදලේ එකඟතා සමඟ ඉතා සමීප බවත් මූල්‍ය අරමුදලේ ඩොලර් බිලියන 2.9ක ඇපකරය ලබා ගැනීම සඳහා වාසිදායක තත්ත්වයක් බවත් විචාරකයන් අවධාරණය කරනවා.\nදැනට අදාළ ඇපකරය ලබා ගැනීම සඳහා ඇති විශාලම බාධකයක්, මෙම ලිඛිත සහයෝගය හරහා ඉවත් වන බව යි සඳහන් වන්නේ.",
       "URL": "https://www.hirunews.lk/329222/ණය-ප්‍රතිව්‍යූහගතකරණය-පිළිබඳ-චීනයෙන්-ලිඛිත-සහයෝගයක්-imf-මාවත-තවත්-සුමට-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=492"
}