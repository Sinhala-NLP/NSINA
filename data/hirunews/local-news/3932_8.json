{
       "Source": "hirunews",
       "Timestamp": "Tuesday, 22 May 2018 - 19:47",
       "Headline": "ගෝඨාභය රාජපක්ෂට ඇමති මංගලගෙන් පිළිතුරු",
       "News Content": "පසුගිය ජනාධිපතිවරණ සමයේදී තමන් හිටපු ජනාධිපතිවරයා හෝ ආරක්ෂක ලේකම්වරයා හමු නොවූ බව මුදල් සහ ජනමාධ්‍ය අමාත්‍ය මංගල සමරවීර ප්‍රකාශ කළා.\nඅමාත්‍යවරයා මේ බව කියා සිටියේ සිය අමාත්‍යාංශයේ අද පැවති මාධ්‍ය හමුවකට එක්වෙමින්.\nබදුල්ල ප්‍රදේශයේ ඊයේ පැවති උත්සවයකදී හිටපු ආරක්ෂක ලේකම් ගෝඨාභය රාජපක්ෂ කියා සිටියේ අමාත්‍ය මංගල සමරවීර හිටපු ජනාධිපතිවරයාගෙන් විදේශ අමාත්‍ය ධුරය බලාපොරොත්තු වූ බවයි.\nඑය නොලැබී යාම මත ඔහු හිටපු ජනාධිපති මහින්ද රාජපක්ෂට එරෙහිව කටයුතු කළ බවද හිටපු ආරක්ෂක ලේකම්වරයා සඳහන් කළා.\nකොළඹ අද පැවති මාධ්‍ය හමුවේදී ඊට ප්‍රතිචාර දැක්වූ අමාත්‍ය මංගල සමරවීර කියා සිටියේ 2014 ජනාධිපතිවරණයට පෙර තමාගේ නිවසේදී හිටපු ජනාධිපතිවරයා තමා හමුවූ බවයි.\nරාජපක්ෂවරුන් තමාව හමුවීමට අවශ්‍ය බව ප්‍රකාශ කළ බවත්, ගෝඨාභය රාජපක්ෂද එලෙස හමුවීමට අවශ්‍ය බව සඳහන් කළ බවයි අමාත්‍යවරයා කියා සිටියේ. එහෙත් තමා ගෝඨාභය රාජපක්ෂ හමුවීම ප්‍රතික්ෂේප කළ බවයි අමාත්‍යවරයා සඳහන් කළේ.",
       "URL": "https://www.hirunews.lk/191338/ගෝඨාභය-රාජපක්ෂට-ඇමති-මංගලගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=3932"
}