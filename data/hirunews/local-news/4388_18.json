{
       "Source": "hirunews",
       "Timestamp": "Thursday, 03 August 2017 - 12:30",
       "Headline": "මුදලාලිලා ලවා අම්මාට දුරකතනයෙන් කතා කරවන මාතලේ අයියා මලෝ මෙන්න",
       "News Content": "දානයකට භාන්ඩ ලබා ගැනීමට තම  මව සමග පැමිණි  සහෝදරයින් දෙදෙනෙකු  ලෙස වෙළද ව්‍යපාරිකයින්ට අගවා ඔවුන් නොමග යවා\nමුදල් රැගෙන පාලායන පුද්ගලයින් දෙදෙනෙකු පිලිබද පැමිණිලි ලැබී ඇතැයි මාතලේ පොලිසිය කියා සිටිනවා.\nමෙම පුද්ගලයින් දෙදෙනා එක ළඟ විවිධ වෙළද සැල් පවතින ස්ථානයන් වෙත පැමිණ තම මව සමග දුරකථනයෙන් කථා කරන අයුරු අගවා දුරකතනයෙන් මව සමග කතා කිරීමටද පොළඹවා  විශ්වාසය ගොඩ නගා ගැනීම මුලින්ම සිදු කරන බවයි වාර්තා වී ඇත්තේ.\nඉන් අනතුරුව සුහද වු වෙළද සැල් හිමියා වෙත මෙම තරුණයින් දෙදෙනා\n\" අම්මා කීවේ මුදලාලීගෙම කඩෙන් බඩුටික ගන්න.  අනිත් ගන්න තියන බඩු මුදලාලී කියන තැනකින් මිස වෙන තැනකින් ගන්න එපා කීවා.\"\nයනුවෙන් මුදලාලී වෙත පවසමින් එම වෙළද සැලෙන් රුපියල් 15000ක පමණ බඩු ප්‍රමාණයක් පළමුව ලබා ගන්නා බව සඳහන්.\nඑම ලබා ගත් බඩු සදහා මුදල් ගෙවීමක් සිදු නොකර ලබා ගත් බඩු එම වෙළද සැලේ තබා නැවතත් මව සමග දුරකථනයෙන් කතා කර එම වෙළද සැලේ නොමැති බඩු මොන කඩෙන් ලබා ගන්නේදයැයි විමසිමක් කරනු ලබන අතර එවිට මව සමග කතා කිරීමට යළි දුරකථනය එම වෙළද සැල් හිමියාවෙත ලබා දෙන බව හෙළි වී තිබෙනවා.\nඑවිට අම්මා  වෙළද සැල් හිමියාට පවසන්නේ\n\"මුදලාලී ඉතිරි බඩු ටික මම එනතුරු විශ්වාස කඩයකින් ලබා දෙන්න\" කියායි.\nවෙළද සැල් හිමියා සමග ඇතිවු විශ්වාසය හේතුවෙන් ඔහු අසල වෙළද සැලක් හදුන්වා දෙන අතර එම වෙළද සැලෙන් රුපියල් 10 000 පමණ භාණ්ඩ ලබා ගෙන ඒ සදහා මුදල් මව පැමිණි පසු ලබා දෙන බව පවසමින් ප්‍රථමයෙන් භාණ්ඩ ලබා ගත් වෙළද සැලෙහි එම භාණ්ඩ තබා තවත් භාණ්ඩ කිහිපයක් ලබා ගැනීමට ඇති බව පවසන බව සඳහන්.\nසුහද වු එම වෙළද සැල් හිමියාට මව ස්වල්ප මොහොතකින් පැමිණ සියළු මුදල් ලබා දෙන බව අගවමින් රුපියල් 10 000ක් වැනි මුදල් එම කඩ හිමියාගෙන් ලබා ගෙන අනෙක් වෙළෙඳ සැලට යන මුවාවෙන් මෙම අයියා මලෝ දෙදෙනා අතුරුදන් වන බවද අප වාර්තාකරු කියා සිටියා.\nමේ හා සමාන විවිධ උපක්ක්‍රමයන් භාවිතා කරමින් මාතලේ නගරයේ හා අවට නගර  කිහිපයක මෙම වංචාව සිදු කරන බවට පැමිණිලි ලැබි ඇති බවත් ඔවුන් නිතියේ රැහැනට කොටු කර ගැනීම සදහා පොලිස් කණ්ඩායම් කිහිපයක් යොදවා ඇතැයි මාතලේ පොලිසිය කියා සිටිනවා.",
       "URL": "https://www.hirunews.lk/167508/මුදලාලිලා-ලවා-අම්මාට-දුරකතනයෙන්-කතා-කරවන-මාතලේ-අයියා-මලෝ-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4388"
}