{
       "Source": "hirunews",
       "Timestamp": "Friday, 09 September 2022 - 10:12",
       "Headline": "ගොකරැල්ල පොලිස් වසමේ දී මනුෂ්‍ය ඝාතනයක්",
       "News Content": "ගොකරැල්ල පොලිස් වසමේ මීගහමුලවත්ත - ඉබ්බාගමුව ප්‍රදේශයේ දී උදැල්ලකින් පහර දී පිහිවලින් කපා, යකඩ පොලුවලින් පහර දී සිදු කළ මනුෂ්‍ය ඝාතනයක් පිළිබඳ වාර්තා වනවා.\nමරණකරුගේ නිවසේ පැවැත්වීමට සූදනම් ව තිබූ පූජාවක් සඳහා කෙසෙල් අතු කැපීමට මරණකරු හා තවත් පුද්ගලයකු අසල නිවසකට ගොස් තිබෙනවා.\nඑසේ යන අවස්ථාවේ, යතුරු පැදියකින් පැමිණි පුද්ගලයකු මරණකරු හා අනෙක් පුද්ගලයා ව හප්පාගෙන ගමන් කර ඇති අතර, එසේ කිරීමට හේතුව විමසමින් සිදු වූ බහින්බස් වීමකින් පසු ව යි මෙම ඝාතනය සිදු වී ඇත්තේ.\nමරණකරු වයස අවුරුදු 26ක ඉබ්බාගමුව ප්‍රදේශයේ පදිංචිකරුවෙක්.\nඝාතනය සම්බන්ධයෙන් කාන්තාවන් දෙදෙනෙකු හා පිරිමි පුද්ගලයන් පස් දෙනෙකු අත් අඩංගුවට ගෙන ඇති අතර, ගොකරැල්ල පොලිසිය වැඩිදුර පරීක්ෂණ මෙහෙයවනු ලබ යි.",
       "URL": "https://www.hirunews.lk/314937/ගොකරැල්ල-පොලිස්-වසමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=881"
}