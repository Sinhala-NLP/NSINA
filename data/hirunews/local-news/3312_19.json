{
       "Source": "hirunews",
       "Timestamp": "Saturday, 08 June 2019 - 7:18",
       "Headline": "දක්ෂිණ අධිවේගී මාර්ගයේ අනතුරු අවම කිරීමට, දීප්ති ප්‍රතිරෝද පුවරු",
       "News Content": "දක්ෂිණ අධිවේගී මාර්ගයේ රාත්‍රී කාලයේ ධාවනය කෙරෙන වාහනවල රියදුරන්ට, ප්‍රතිවිරුද්ධ දෙසින් ධාවනය වන වාහනවල ප්‍රධාන විදුලි ලාම්පු ආලෝකය හේතුවෙන් සිදුවන අපහසුතාවය වළක්වා ගැනීමට විශේෂ වැඩපිළිවෙලක් සකස් කර තිබෙනවා.\nඒ අනුව, මාර්ගයේ මැද කොටසේ දීප්ති ප්‍රතිවිරෝධී පුවරු සවි කිරීමට තීරණය කර ඇති බවයි දක්ෂිණ අධිවේගී මාර්ගයේ මෙහෙයුම් හා නඩත්තු අංශයේ අධ්‍යක්ෂ එස්. ඕපනායක සදහන් කළේ.\nඑහි නියමු ව්‍යාපෘතියක් ලෙස ගැලනිගම හා දොඩන්ගොඩ අතර කිලෝමීටර් 24 ක් හා කිලෝමීටර් 26 ක් අතර කොටසේ මෙම පුවරු මීටර් 1 ක් එකහමාරත් අතර දුරකින් ඉදිකර ඇති බව ද ඔහු සදහන් කළා.\nෆයිබර් ග්ලාස් වලින් නිමවල ලද බට පුවරු තද කොළ පැහැයෙන් වර්ණ ගන්වා ඇති අතර එමගින් සිදුවන අනතුරු ද අවම කර ගත හැකියි.\nදක්ෂිණ අධිවේගී මාර්ගයේ කොට්ටාව සිට මාතර දක්වා කිලෝමීටර් 126ක කොටසේ ඉදිරියේදී මෙම පුවරු සවි කිරීමට නියමිතයි.",
       "URL": "https://www.hirunews.lk/217938/දක්ෂිණ-අධිවේගී-මාර්ගයේ-අනතුරු-අවම-කිරීමට-දීප්ති-ප්‍රතිරෝද-පුවරු",
       "Category": "Local News",
       "Parent URL": "https://www.hirunews.lk/local-news.php?pageID=3312"
}