{
       "Source": "hirunews",
       "Timestamp": "Tuesday, 01 February 2022 - 11:46",
       "Headline": "ගිනිබත් වූ එක්ස්ප්‍රස් පර්ල් ගැන කැබිනට් අවධානයට",
       "News Content": "සමුද්‍රීය උපද්‍රවයකට ලක් වූ එම්. වී. එක්ස්ප්‍රස් පර්ල් නෞකාවේ සුන්බුන් සහ විනාශ වූ කොටස් ඉවත් කිරීමේ කටයුතු මේ වනවිට ආරම්භ කර තිබෙනවා.\nඑම කටයුතු දින 120කින් නිම කිරීමට නියමිතයි.\nඒ සම්බන්ධයෙන් අධිකරණ අමාත්‍ය ජනාධිපති නීතිඥ අලි සබ්‍රි විසින් කරුණු හතක් පදනම් කරගනිමින් මෙම ක්‍රියාවලිය පිලිබඳ දැනුවත් කිරීමක් සිදු කරනු ලැබූ අතර, අමාත්‍ය මණ්ඩලය විසින් එය අද (01) දින සැලකිල්ලට ගනු ලැබුවා.\nඑම කරුණු 07 අතර, සුන්බුන්ිවත් කිරීමේ ක්‍රියාවලිය හේතුවෙන් තවදුරටත් සමුද්‍රීය දූෂණයක් ඇති නොවන බවට සහතික කර ගැනීම පිණිස එම ක්‍රියාවලිය අධීක්ෂණය කිරීම සඳහා වෙළෙඳ නාවික මහලේකම් කාර් යාලයේ අධ්‍යක්ෂ ජනරාල්ගේ සභාපතිත්වය යටතේ අදාළ ආයතනවල නියෝජිතයින්ගෙන් සමන්විත අධීක්ෂණ කමිටුවක් පත් කර ඇති බව අනාවරණ කෙරුණා.\nමේ වනවිට අගතියට පත් සියලුම ධීවරයින්ට පළමු වන්දි මුදල් වාරිකය ගෙවා ඇති අතර, කළුතර දිස්ත්‍රික්කයට අදාළව මසුන් ඇල්ලීමේ තහනම් සම්පූර්ණයෙන්ම ඉවත් කර ඇති බව ද මෙහිදී සඳහන් කළා.\nඑමෙන්ම සුන්බුන් ඉවත් කිරීමේ ක්‍රියාවලිය නිම වීමෙන් පසුව කොළඹ සහ ගම්පහ දිස්ත්‍රික්ක දෙකෙහි ද එකී තහනම ඉවත් කරනු ඇති බව ද සාකච්ඡාවට ලක් කෙරුණා.\nධීවර හා සමුද්‍ර පරිසර ආරක්ෂන අධිකාරියේ හිමිකම්වල කොටසක් වශ‍යෙන් අමරිකානු ඩොලර් මිලියන 3.7ක් ශ්‍රී ලංකා රජයට බැර කර ඇති බව සහ ඉතිරි හිමිකම ලබා ගැනීම සඳහා පෞද්ගලික සමාගමක් සමග සාකච්ඡා පැවැත්වෙනු ඇති.\nඑමෙන්ම මුහුදු ජීවීන්ගේ ජීව සාම්පල සහ අනෙකුත් සාම්පල විශ්ලේෂණය සඳහා විදේශීය පර් යේෂණාගාර වෙත යොමු කෙරුණු අතර, ඔස්ට්‍රෙලියාවේ සමාගමක් විසින් පරිසර හානි හිමිකම් ඉල්ලීම් සම්බන්ධයෙන් නීති උපදෙස් සපයනු ලබන බව ද අධිකරණ අමාත්‍යවරයා විසින් කැබිනට් මණ්ඩලයේ අවධානයට යොමු කෙරුණු එම යෝජනා හත අතර වනවා.",
       "URL": "https://www.hirunews.lk/295866/ගිනිබත්-වූ-එක්ස්ප්‍රස්-පර්ල්-ගැන-කැබිනට්-අවධානයට",
       "Category": "Local News",
       "Parent URL": "https://www.hirunews.lk/local-news.php?pageID=1383"
}