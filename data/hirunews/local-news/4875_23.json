{
       "Source": "hirunews",
       "Timestamp": "Saturday, 17 September 2016 - 13:06",
       "Headline": "ව්‍යාජ කච්චේරියක් වටලයි",
       "News Content": "මාතර - කොප්පරාවත්ත ප්‍රදේශයේ පවත්වාගෙන ගිය ව්‍යාජ කච්චේරියක් වටලා සැකකරුවෙකු අත්අඩංගුවට ගෙන තිබෙනවා.\nමාතර පොලීසිය කියා සිටියේ ලද තොරතුරක් මත අද අලූයම මෙම වැටලීම සිදුකළ බවයි.\nඑහිදී මුද්‍රණය කර තිබූ ව්‍යාජ හැඳුනුම්පත්, උප්පැන්න සහතික ඇතුළු ලේඛන රැසක් සොයාගෙන තිබෙනවා.\nඊට අමතරව ඒවා මුද්‍රණය සඳහා යොදා ගත් පරිඝනක යන්ත්‍ර මෙන්ම රාජ්‍ය ආයතනවල මුද්‍රා රැසක් ද සොයා ගැනීමට හැකි වූ බවයි පොලීසිය කියා සිටියේ.\nඅත්අඩංගුවට ගත් සැකකරු 41 හැවිරිදි මාතර ප්‍රදේශයේ පදිංචිකරුවෙක් වන අතර ඔහු හෙට මාතර මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/143186/ව්‍යාජ-කච්චේරියක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4875"
}