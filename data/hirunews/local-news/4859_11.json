{
       "Source": "hirunews",
       "Timestamp": "Wednesday, 28 September 2016 - 19:13",
       "Headline": "අම්පාර යතුරුපැදි ඉල්ලයි",
       "News Content": "අම්පාර දිස්ත්‍රික් ක්‍ෂේත්‍ර නිලධාරීන්ගේ එකමුතුව අද දහවල් අම්පාර - උහන ප්‍රාදේශීය ලේකම් කාර්යාලය ඉදිරිපිට කළු පටි පැළඳ උද්ඝෝෂණයක නිරතවුණා.\nඒ, සහනදායී මිලට රජය ලබාදුන් යතුරුපැදි තමන්ට නොලැබුණු බව පවසමින්.\nඋද්ඝෝෂණයෙන් අනතුරුව පිරිස උහන නගරයේ විරෝධතා පා ගමනක නිරතවූ අතර, පසුව උහන ප්‍රාදේශීය ලේකම් කාර්යාලය වෙත පැමිණියේ එහි පැවැත්වුණු ප්‍රාදේශීය සම්බන්ධීකරණ කමිටු රැස්වීමට සහභාගිවීම සඳහායි.\nකමිටු රැස්වීමේ ප්‍රධානත්වය දැරුවේ ඛනිජතෙල් පෙට්‍රෝලියම් වායු පිළිබඳ නියෝජ්‍ය අමාත්‍ය අනෝමා ගමගේ විසින්.\nරැස්වීම ආරම්භ වීමෙන් අනතුරුව ක්‍ෂේත්‍ර නිලධාරීන් තම ගැටළුව ඉදිරිපත් කර, ඊට විරෝධය පළ කරමින් එම ස්ථානයෙන් නික්ම ගිය බව එහි සිටි හිරු ප්‍රාදේශීය වාර්තාකරු කියා සිටියා.",
       "URL": "https://www.hirunews.lk/144027/අම්පාර-යතුරුපැදි-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4859"
}