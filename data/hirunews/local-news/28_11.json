{
       "Source": "hirunews",
       "Timestamp": "Friday, 15 September 2023 - 13:27",
       "Headline": "වගා හානි තක්සේරු කිරීම් අවසන් අදියරේ",
       "News Content": "නියඟයෙන්, වර්ෂාවෙන් හා සේනා දළඹු හානියෙන් වගාවට සිදු වූ හානි තක්සේරුව මේ වන විට අවසන් අදියරේ පවතින බව ඊයේ (14) කෘෂිකර්ම අමාත්‍යවරයා පවසා තිබෙනවා.\nපසුගිය කාලය තුළ දිවයිනට බලපෑ කාලගුණික තත්වයන් හේතුවෙන් වගා හානි තක්සේරු කිරීමේ කටයුතු වහාම අරඹන්නැයි අමාත්‍යවරයා විසින් කෘෂිකාර්මික හා ගොවිජන රක්ෂණ මණ්ඩලයට උපදෙස් දී ඇති බවයි වාර්තා වන්නේ.\nමෙම තක්සේරු කිරීම්වලදී අනාවරණය වී ඇත්තේ කුඹුරු අක්කර 65,000කට හානි සිදු වී ඇති අතර ගොවින් 67,000ක් පමණ පිඩා විඳින බවයි.\nමේ වන විට නියඟය හේතුවෙන් වගාවන්ට වූ හානිය තක්සේරු කර අවසන් වන අතර වර්ෂාව නිසා සිදු වූ හානිය තවමත් තක්සේරු කරමින් පවතිනවා.\nකෘෂිකර්ම අමාත්‍යවරයා සඳහන් කළේ වගා හානි වන්දි ගෙවීම සම්බන්ධව අමාත්‍ය මණ්ඩල පත්‍රිකාවක් ඉදිරිපත් කිරීමට කටයුතු සුදානම් කර ඇති බවයි.",
       "URL": "https://www.hirunews.lk/348358/වගා-හානි-තක්සේරු-කිරීම්-අවසන්-අදියරේ",
       "Category": "Local News",
       "Parent URL": "https://www.hirunews.lk/local-news.php?pageID=28"
}