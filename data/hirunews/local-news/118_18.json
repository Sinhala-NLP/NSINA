{
       "Source": "hirunews",
       "Timestamp": "Monday, 07 August 2023 - 7:37",
       "Headline": "නියඟය නිසා වී වගාවට සිදු වූ හානි තක්සේරුවට උපදෙස්",
       "News Content": "නියඟයත් සමඟ වී වගාවට සිදුව ඇති හානි තක්සේරු කිරිම ආරම්භ කරන්නැයි කෘෂිකර්ම අමාත්‍ය මහින්ද අමරවීර කෘෂිකර්ම හා ගොවිජන රක්ෂණ මණ්ඩලයේ සභාපතිවරයා වෙත උපදෙස් ලබා දී තිබෙනවා.\nඅනුරාධපුර දිස්ත්‍රික් ලේකම් කාර්යාලයේ ඊයේ (06) මේ සම්බන්ධයෙන් සාකච්ඡාවක් පැවති අතර, ඊට උතුරු මැද පළාතේ ගොවි නියෝජිතයින්ද එක්ව සිටියා.\nඑහිදී ගොවීන් සඳහා ලබාදෙන වන්දි මුදල ඉහළ දැමීම සම්බන්ධයෙන් මූලික අවධානය යොමුව තිබෙනවා.\nදැනට වගා හානි සඳහා හෙක්ටයාරයකට ලබාදෙන්නේ රුපියල් ලක්ෂයක වන්දි මුදලක්.\nමේ අතර ජපාන රජය විසින් පරිත්‍යාග කළ යූරියා පොහොර මෙට්‍රික් ටොන් 8,500ක තොගය නිල වශයෙන් මෙරටට භාර දීම අද සිදු කෙරෙනවා.\nකොළඹ වරායට පැමිණි අදාළ පොහොර රැගත් නෞකාවෙන් පොහොර ගොඩබෑම ඊයේ වනවිට අවසන් කර ඇති බවයි රජයේ පොහොර සමාගම් සඳහන් කළේ.",
       "URL": "https://www.hirunews.lk/343894/නියඟය-නිසා-වී-වගාවට-සිදු-වූ-හානි-තක්සේරුවට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=118"
}