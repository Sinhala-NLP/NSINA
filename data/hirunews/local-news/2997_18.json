{
       "Source": "hirunews",
       "Timestamp": "Tuesday, 17 December 2019 - 19:27",
       "Headline": "ඇමරිකන් පුරවැසියන්ට සිහි කැඳවීමක්",
       "News Content": "එළඹෙන නිවාඩු සමයේ ශ්‍රී ලංකාවේ සංචාරය කිරීමේදී සැළකිලිමත්වන්නැයි ඇමරිකා එක්සත් ජනපදය සිය පුරවැසියන්ට යළි සිහි කැඳවීමක් කර තිබෙනවා.\nඒ, ශ්‍රී ලංකාවේ සංචාර සඳහා නිකුත් කර තිබූ දෙවන මට්ටමේ සංචාරක උපදේශන සිහිගැන්වීම දීර්ඝ කරමින්.\nඑමඟින් ශ්‍රී ලංකාවේ ඇමරිකානු තානාපති කාර්යාලය පවසන්නේ මෙරට සංචාරකයන් ගැවසෙන ප්‍රදේශ, වෙළදපොළ, සාප්පු සංකීර්ණ, ක්‍රීඩා හා සංස්කෘතික උත්සව, අධ්‍යාපන ආයතන, ගුවන් තොටුපළ, රෝහල් සහ අනෙකුත් පොදු ස්ථානවලදී අවධානයෙන් කටයුතු කරන ලෙසටයි.",
       "URL": "https://www.hirunews.lk/230452/ඇමරිකන්-පුරවැසියන්ට-සිහි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2997"
}