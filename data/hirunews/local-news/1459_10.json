{
       "Source": "hirunews",
       "Timestamp": "Thursday, 30 December 2021 - 18:52",
       "Headline": "අඩක් භාවිත කරන ලද ලාෆ්ස් ගෘහස්ථ ගෑස් සිලින්ඩර ආපසු ලබාදීමට ක්‍රමවේදයක් (ඡායාරූප සහ වීඩියෝ)",
       "News Content": "ලාෆ්ස් ගෑස් සමාගම විසින් භාවිත කරන ලද ගෘහස්ථ ගෑස් සිලින්ඩර ආපසු ලබා දීම සම්බන්ධයෙන් මහජනතාවට විශේෂ නිවේදනයක් නිකුත් කර තිබෙනවා.\nකොල පැහැති මුද්‍රාව සහිතව දෙසැම්බර් 05 වැනිදාට පෙර නිකුත් කරන ලද අඩක් හිස් වූ ගෘහස්ථ සිලින්ඩර් ආපසු ලබා දීමේදී මහජනතාව අනුගමනය කළ යුතු මාර්ගෝපදේශ මාලාවකුයි මේ අනුව නිකුත් කර ඇත්තේ.\nමේ නිවේදනයට අනුව ලාෆ්ස් ගෑස් සමාගම විසින් මහජනතාව ආපසු ලබා දෙන එවැනි සිලින්ඩර් නම් කරන ලද බෙදාහැරීමේ ස්ථානවල දී භාර ගන්නා බව සඳහන් වනවා.\nඑමෙන්ම සිලින්ඩරවල ඉතිරිව ඇති ගෑස් බර කිරා බැලීමෙන් පසු එය මහජනතාවට ප්‍රතිපූරණය කරන බවත් එම නිවේදනයේ වැඩිදුරටත් සඳහන්.",
       "URL": "https://www.hirunews.lk/292595/අඩක්-භාවිත-කරන-ලද-ලාෆ්ස්-ගෘහස්ථ-ගෑස්-සිලින්ඩර-ආපසු-ලබාදීමට-ක්‍රමවේදයක්-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1459"
}