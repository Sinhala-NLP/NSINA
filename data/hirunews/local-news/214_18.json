{
       "Source": "hirunews",
       "Timestamp": "Tuesday, 04 July 2023 - 12:03",
       "Headline": "ජෝෂප් ස්ටාලින්ගෙන් අධ්‍යාපන අමාත්‍යාංශයට දෝස්මුරයක්",
       "News Content": "මේ වන විට පාසල් වාර විභාග පැවැත්වීමට කටයුතු සූදානම් කර තිබුණ ද ඒ සඳහා අධ්‍යාපන අමාත්‍යාංශයෙන් ප්‍රතිපාදන වෙන් නොකරන්නේ දරුවන්ගෙන් මුදල් අයකර විභාගය පැවැත්වීමට උත්සාහ කරන නිසා බව ලංකා ගුරු සංගමයේ ප්‍රධාන ලේකම් ජෝෂප් ස්ටාලින් පවසනවා.\nවැඩිදුරටත් අදහස් දක්වමින් ඔහු පවසා සිටින්නේ පාසල් මට්ටමින් දරුවන්ගෙන් වාර විභාගය සඳහා මුදල් එකතු කරන්නේ නම් එය දරුවන්ට සිදු කරන විශාල අසාදාරණයක් වන බවයි.\nපාසල් උපකරණ, ළමුන් ප්‍රවාහන ගාස්තු ආදිය ඉහළ ගොස් ඇති පසුබිමක දරුවන්ගෙන් විභාගය සඳහාද මුදල් අය කිරීමට සිතා සිටින්නේ නම් එම අදහස ඉවත් කර ගන්නා ලෙසයි ලේකම්වරයා ප්‍රකාශ කර ඇත්තේ.",
       "URL": "https://www.hirunews.lk/339969/ජෝෂප්-ස්ටාලින්ගෙන්-අධ්‍යාපන-අමාත්‍යාංශයට-දෝස්මුරයක්",
       "Category": "Local News",
       "Parent URL": "https://www.hirunews.lk/local-news.php?pageID=214"
}