{
       "Source": "hirunews",
       "Timestamp": "Sunday, 27 March 2022 - 14:27",
       "Headline": "විදේශ කටයුතු ඇමති, දකුණු අප්‍රිකානු තානාපති හමුවෙයි",
       "News Content": "විදේශ කටයුතු අමාත්‍ය මහාචාර්ය ජී.එල්. පීරිස්, ශ්‍රී ලංකාවේ දකුණු අප්‍රිකානු තානාපති සන්ඩිල් එඩ්වින් ෂැල්ක් හමු වී තිබෙනවා.\nදකුණු අප්‍රිකාවේ ස්ථාපිත සත්‍ය හා ප්‍රතිසන්ධානය නැමති කොමිසන් සභාව සතු අත්දැකීම් පිළිබඳ සාකච්ඡා කිරීම මෙහි ප්‍රධාන අරමුණ වූ බවයි විදේශ අමාත්‍යාංශය නිවේදනය කළේ.\nශ්‍රී ලංකාව තුළ පවතින වාතාවරණයන්ට ගැළපෙන පරිදි අදාළ අත්දැකීම් නිර්මාණාත්මකව සකස් කරගැනීමට වගබලා ගන්නා අතර, අනෙකුත් රටවල් සතු ධනාත්මක අත්දැකීම් අධ්‍යයනය කිරීම අපේක්ෂාව බවයි විදේශ අමාත්‍යවරයා දකුණු අප්‍රිකානු තානාපතිවරයා හමුවේ ප්‍රකාශ කර ඇත්තේ.",
       "URL": "https://www.hirunews.lk/300522/විදේශ-කටයුතු-ඇමති-දකුණු-අප්‍රිකානු-තානාපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1267"
}