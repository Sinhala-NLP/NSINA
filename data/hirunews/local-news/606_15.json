{
       "Source": "hirunews",
       "Timestamp": "Thursday, 12 January 2023 - 19:46",
       "Headline": "පුංචි ඡන්දයට අවශ්‍ය මුදල් ප්‍රතිපාදන ගැන සාකච්ඡාවක්  (වීඩියෝ)",
       "News Content": "පළාත් පාලන ආයතන ඡන්ද විමසීමට අදාළ මුදල් ප්‍රතිපාදන සම්බන්ධයෙන් මැතිවරණ කොමිසම සහ මුදල් අමාත්‍යංශය අතර විශේෂ සාකච්ඡාවක් පවත්වා තිබෙනවා.\nමුදල් අමාත්‍යංශයේ ජ්‍යෙෂ්ඨ නිලධාරීන් පිරිසක් මැතිවරණ කොමිසමට පැමිණ මැතිවරණ කොමිසමේ සභාපති නීතිඥ නිමල් පුංචිහේවා සමග ඊයේ (11) දිනයේදී එම සාකච්ඡාව පවත්වා ඇති බව සඳහන්.\nඑහිදී මැතිවරණ කොමිසමේ නිලධාරීන් පළාත් පාලන ආයතන ඡන්ද විමසීම සඳහා අවශ්‍ය මූල්‍ය ප්‍රතිපාදන ලබා දිය හැකි ආකාරය සම්බන්ධයෙන් මුදල් අමාත්‍යංශ නිලධාරීන්ගෙන් විමසා තිබෙනවා.\nඑම අවස්ථාවේදී මුදල් අමාත්‍යංශ නිලධාරීන් මැතිවරණ කොමිසමට පවතින මූල්‍ය දුෂ්කරතා සහ රටෙහි වත්මන් ආර්ථික ගැටළු සම්බන්ධයෙන් පැහැදිලි කිරීමක් සිදු කර ඇති බව සඳහන්.\nකෙසේ වෙතත් මැතිවරණ කොමිසමේ සභාපතිවරයා ඇතුළු නියෝජිතයින් මුදල් අමාත්‍යංශ නිලධාරින්ට පවසා ඇත්තේ තමන්ට පැවරී ඇති වගකීම වනනේ මැතිවරණයක් පැවැත්වීමට අදාළ වතාවරණය සකස් කිරීම බවයි.\nඊට අදාළ ප්‍රතිපාදන ලබාදීමට මුදල් අමාත්‍යංශය බැදී සිටින බවට ද මැතිවරණ කොමිසමේ නිලධාරීන් එම හමුවේදී ප්‍රකාශ කර තිබෙනවා.\nඑමෙන්ම මැතිවරණයක් පැවැත්වීමට අවශ්‍ය ප්‍රතිපාදන අයවැයෙන් වෙන් කර ඇති බවත් එම ප්‍රමාණයට වඩා අඩු ප්‍රමාණයක් ඒ සඳහා වැය වන බවටත් මුදල් අමාත්‍යංශයේ නිලධාරීන්ට තම කොමිසම විසින් දැනුම් දුන් බවයි මැතිවරණ කොමිසමේ ජ්‍යෙෂ්ඨ ප්‍රකාශයෙකු හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/324890/පුංචි-ඡන්දයට-අවශ්‍ය-මුදල්-ප්‍රතිපාදන-ගැන-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=606"
}