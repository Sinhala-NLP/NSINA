{
       "Source": "hirunews",
       "Timestamp": "Sunday, 06 June 2021 - 6:31",
       "Headline": "හෙට (07) සිට නව ස්ටිකර් ක්‍රමයක් - ඊයේ (05) කොළඹට ඇතුලුවූ වාහනවල අඩුවක්",
       "News Content": "සංචරණ සීමා බල පැවැත්වෙන කාලසීමාව තුළදී කොළඹ නගරයට ඇතුළු වන වන සඳහා මෙතෙක් ලබා දුන් එක් දිනකට පමණක් සීමා වන ස්ටිකර් ක්‍රමය වෙනුවට හෙට සිට නව ස්ටිකර් ක්‍රමයක් හඳුන්වා දෙන බව පොලිස් මාධ්‍ය ප්‍රකාශ කර නියෝජ්‍ය පොලිස්පති අජිත් රෝහණ පවසනවා.\nමේ අනුව කොළඹ නගරයට ඇතුළු වන ස්ථානවල දී තමන්ගේ සියලු විස්තර ලබා දීමෙන් අනතුරුව දිනපතා කොළඹ නගරයට ඇතුළු වන වාහන සඳහා මෙම නව ස්ටිකර්ය අලවනු ඇති.\nඑම ස්ටිකරය සංචරණ සීමා බලපැවැත්වෙන සියළු කාලයන්ට අදාල අතර  පොලිස් මාධ්‍ය ප්‍රකාශකවරයා ඉල්ලා සිටින්නේ මෙම නව ක්‍රමය තුළින් කොළඹ නගරයට ඇතුළු වන වාහන මුහුණදෙන ප්‍රමාද වීමේ ගැටළුවට විසඳුම් ලැබෙන ඇති බවයි.\nඑමෙන්ම මෙම නව ස්ටිකර් ක්‍රමය අව භාවිතා නොකරන ලෙසට ද ඔහු ඉල්ලීමක් කරනවා.\nමේ අතර නියෝජ්‍ය පොලිස්පති අජිත් රෝහණ මහතා පෙන්වා දුන්නේ ඊයේ දිනයේ කොළඹට ඇතුලු වූ වාහනවල අඩුවක් දක්නට ලැබෙන බවයි.\nඑය සෙනසුරාදා දිනයක් වීම ඊට හේතුව වන්නට ඇතැයි ද ඔහු ප්‍රකාශ කළා.\nඊයේ උදෑසන 6.30ත්  9.30ත් අතර කාලය තුල සිදුකළ සමීක්ෂණයට අනුව කොළඹට ඇතුලුවී ඇති වාහන සංඛ්‍යාව 42473ක් පමණයි.\nසාමාන්‍යයෙන් සතියේ දිනක එම සංඛ්‍යාව 60000ත් 70000ත් අතර සංඛ්‍යාවක් වනවා.\nසංචරණ නීති ක්‍රියාත්මක වන සාමාන්‍ය දිනකට වඩා ඊයේ දිනයේ කොළඹට වාහන ඇතුලුවීමේ සියයට 25ක අඩුවක් දක්නට ලැබුනා.\nඊයේ කොළඹට ඇතුලුවූ වාහනවලින් වැඩිම සංඛ්‍යාවක් මූල්‍ය ආයතනවලට අයත් වන අතර එම සංඛ්‍යාව 9861ක්.\nඑය සමස්ත ප්‍රමාණයෙන් සියයට 23ක්. කිසිදු හේතුවක් නොමැතිව කොළඹට ඇතුලුවීමට උත්සාහ කළ වාහන 931ක් ආපසු හරවා යවා තිබෙනවා.\nඑමෙන්ම තදබල ලෙසට නිරෝධායන සහ සංචරණ නීති උල්ලංඝණය කළ වාහන සහ එහි ගමන් කළ පුද්ගලයන් අත්අඩංගුවට ගෙන ඇති බවයි පොලිසිය කියාසිටියේ.",
       "URL": "https://www.hirunews.lk/273491/හෙට-07-සිට-නව-ස්ටිකර්-ක්‍රමයක්-ඊයේ-05-කොළඹට-ඇතුලුවූ-වාහනවල-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=1904"
}