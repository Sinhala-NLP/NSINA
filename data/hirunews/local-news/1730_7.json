{
       "Source": "hirunews",
       "Timestamp": "Thursday, 26 August 2021 - 9:53",
       "Headline": "ජපාන අගමැතිට අභියෝගයක්",
       "News Content": "ජපානයේ පාලක ලිබරල් ප්‍රජාතන්ත්‍රවාදි පක්ෂයේ නායකත්වය සඳහා මැතිවරණයක්, ලබන සැප්තැම්බර් 29 වනදා කැඳවා තිබෙනවා.\nඒ සඳහා අග්‍රාමාත්‍ය 'යොෂිහිඩේ සුගා' ද ඉදිරිපත් වනු ඇති.\nඑහි දී පක්ෂයේ සභාපති ධූරය රැක ගැනිමට නො හැකි වුවහොත් ඔහුගේ අග්‍රාමාත්‍ය ධූරය ද අභියෝගයට ලක් වන බවයි විචාරකයින් පෙන්වා දෙන්නේ.\nයොෂිහිඩේ සුගා පසුගිය සැප්තැම්බරයේ ජපාන අග්‍රමාත්‍ය ධූරයට පත් වූයේ 'ෂින්සෝ අබේ' අයහපත් සෞඛ්‍ය  තත්ත්වය නිසා ධූරයෙන් ඉවත් වීම හේතුවෙන්.\nඔහුගේ නිල කාලය ලබන මාසය අවසානයේ දී සම්පුර්ණ විමට නියමිත යි.\nපක්ෂ නායකත්ව මැතිවරණයෙන් පරාජය  වුවහොත් ලබන ඔක්තෝබරයේ පැවැත්විය හැකි මහ මැතිවරණය සඳහා වෙනත් අපේක්ෂකයෙකු ඉදිරිපත් කිරිමට පාලක පක්ෂය අපේක්ෂා කරන බව  සඳහන්.\nකොරෝනා වෛරස් වසංගතය පාලනය කිරිමට අසමත් වීම හේතුවෙන් අගමැති යොෂිහිඩේ සුගාගේ ජනප්‍රියත්වය මේ වනවිට සියයට 30ට වඩා පහත වැටී තිබෙනවා.",
       "URL": "https://www.hirunews.lk/280635/ජපාන-අගමැතිට-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1730"
}