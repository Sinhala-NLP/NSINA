{
       "Source": "hirunews",
       "Timestamp": "Wednesday, 09 August 2017 - 19:13",
       "Headline": "මහින්ද ජනමත විචාරණයක් ඉල්ලයි",
       "News Content": "හිටපු මහ බැංකු අධිපති අර්ජුන් මහේන්ද්‍රන් තම ආණ්ඩුව පරාජය කිරීම සඳහා මුදල් බෙදු බවට හිටපු ජනාධිපති මහින්ද රාජපක්ෂ චෝදනා කළා.\nඒ, ශ්‍රී ලංකා පොදුජන පෙරමුණේ බත්තරමුල්ලේ පිහිටි පක්ෂ කාර්යාලයේ අද (09) පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nමේ අතර, 20 වන ව්‍යවස්ථා සංශෝධනය ජනතා පරමාධිපත්‍යයට අදාළ බැවින් ඒ සඳහා ජනමත විචාරණයක් පැවැත්විය යුතු බව හිටපු ජනාධිපතිවරයා සඳහන් කරනවා.\nඡන්දය කල් දමා ප්‍රජාතන්ත්‍රවාදය වැනසීම යන මැයෙන් නිවේදනයක් නිකුත් කරමින් ඔහු ප්‍රකාශ කළේ ඒ පිළිබඳව ශ්‍රේෂ්ඨාධිකරණයට පෙත්සමක්ද ඉදිරිපත් කිරීමට බලාපොරොත්තු වන බවයි.\nමේ අතර, අබාධිත රණවිරුවන් පිරිසක් සහ දිවිපිදු රණවිරු පවුල්වල සාමාජිකයින් 35 දෙනෙකු පමණ අද (09) ශ්‍රී ලංකා පොදුජන පෙරමුණේ සාමාජිකත්වය ලබාගත්තා.\nඒ පක්ෂයේ සභාපති, හිටපු අමාත්‍ය ජී.එල්.පීරිස් අතින්.",
       "URL": "https://www.hirunews.lk/168031/මහින්ද-ජනමත-විචාරණයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4379"
}