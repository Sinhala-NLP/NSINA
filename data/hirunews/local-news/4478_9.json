{
       "Source": "hirunews",
       "Timestamp": "Thursday, 08 June 2017 - 19:23",
       "Headline": "හිරු ශාසනාවතරණ මහා පිංකම යටතේ කුල දරුවන් 07 දෙනෙකු සසුන් ගත කෙරේ",
       "News Content": "සම්බුදු දහමේ උරුමය රැගෙන අනුබුදු මිහිදු හිමියන් ලක්දිවට වැඩම කල උතුම් පොසොන් පුර පසලොස්වක පොහොය දිනය වෙනුවෙන් කුල දරුවන් සම්බුද්ධ ශාසනයට පුජා කිරිමේ හිරු ශාසනාවතරණය මහා පිංකම මෙවරත් සිදු කෙරුණා.\nඒ යටතේ කුල දරුවන් 07 දෙනෙකු අද (08) සසුන්ගත වූ අතර ආසියානු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් මතයි ශාසනයේ චිරස්තිතිය උදෙසා කුල දරුවන් පැවදි කරවීමේ මෙම පිං කටයුත්ත සිදුවන්නේ.\nසම්බුදු සසුනේ චිරපැවැත්ම උදෙසා සිල්වත් භික්ෂු පරපුරක් බිහි කිරිම හිරු ශාසනාවතරණයේ අරමුණයි.\nවසර කිහිපයක් පුරා සාමණේරයන් වහන්සේලා 46 නමක් සම්බුදු සසුන වෙනුවෙන් මෙම පිංකම හරහා දායාද කෙරුණු අතර, මෙවර එය සිදු කෙරුනේ සිංහරාජ පිරිවෙන් අඩවිය සහ මහියංගනය ගිරාදුරුකොට්ටේ පිරිවෙන මුලික කරගෙනයි.\nසසුනට පූජා කළ සියලූ සාමණේරයන් වහන්සේලාගේ අවශ්‍යතා සොයා බලා පිරිවෙන් අධ්‍යාපනයට අවශ්‍ය පහසුකම් සැපයිමද මෙම වැඩසටහන යටතේ සිදු කිරීම විශේෂත්වයක්.\nඑමෙන්ම හිරු ශාසනාවතරණය තුලින් පැවිදි දිවියට ඇතුලත් වු කුල දරුවන්ගේ මාපියන් සදහා අවශ්‍ය නිවාස ඉදිකරමින් මේ මහා පිංකම තවත් අර්ථගැන්විම සිදුවන්නේ ආසියානු මාධ්‍ය ජාලයේ සභාපති රේනෝ සිල්වා මහතාගේ පුර්ණ මැදිහත් වීමෙන්.",
       "URL": "https://www.hirunews.lk/163136/හිරු-ශාසනාවතරණ-මහා-පිංකම-යටතේ-කුල-දරුවන්-07-දෙනෙකු-සසුන්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4478"
}