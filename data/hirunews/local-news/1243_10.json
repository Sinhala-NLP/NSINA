{
       "Source": "hirunews",
       "Timestamp": "Friday, 08 April 2022 - 10:07",
       "Headline": "සෙවනගල සහ කතරගම පුද්ගල ඝාතන දෙකක්",
       "News Content": "සෙවනගල සහ කතරගම ප්‍රදේශවල දී පුද්ගලයින් දෙදෙනෙකු තියුණු ආයුධයකින් පහර දී ඝාතන කර තිබෙනවා.\nසෙවණගල - සමාධිපුර ප්‍රදේශයේ පුද්ගලයෙකු තවත් අයෙකුට තියුණු ආයුධයකින් පහර දී ඊයේ රාත්‍රියේ ඝාතනය කර ඇති බවයි පොලීසිය සඳහන් කළේ.\nපුද්ගලික ආරවුලක් දුරදිග යාමෙන් මෙම ඝාතනය සිදුවී ඇති අතර, ඝාතනයට ලක්වී ඇත්තේ 33 හැවිරිදි සූරියවැව - අලිඔළුආර ප්‍රදේශයේ පදිංචිකරුවෙක්.\nමේ අතර, කතරගම රජමාවත ප්‍රදේශයේ දී දෙපිරිසක් අතර ඇති වූ ආරවුලක් දුරදිග යාම හේතුවෙන් 22 හැවිරිදි තරුණයෙකු තියුණු ආයුධයකින් පහර දී ඝාතනය කර තිබෙනවා.\nමෙම සිද්ධියේ දී තවත් පුද්ගලයන් තුන්දෙනෙකු බරපතල තුවාල ලබා රෝහල්ගත කර ඇති බවයි පොලිසිය සඳහන් කළේ.\nඑම සිද්ධියට සම්බන්ධ එක් සැකකරුවෙකු අත්අඩංගුවට ගෙන ඇති අතර අනෙක් සැකකරුවන් සොයා පොලිස් විමර්ශන ක්‍රියාත්මක යි.",
       "URL": "https://www.hirunews.lk/301470/සෙවනගල-සහ-කතරගම-පුද්ගල-ඝාතන-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1243"
}