{
       "Source": "hirunews",
       "Timestamp": "Wednesday, 25 October 2017 - 18:52",
       "Headline": "ව්‍යවස්ථාවට එරෙහිව දේශප්‍රේමි භික්ෂු පෙරමුණ අධිෂ්ඨාන පුජාවක",
       "News Content": "ව්‍යවස්ථා සංශෝධනයට එරෙහිව දේශප්‍රේමී භික්ෂු පෙරමුණ ඇතුලූ සංවිධාන කිහිපයක් අද මහනුවර ශ්‍රී දළදා මාළිගා පරිශ්‍රයේදී අධිෂ්ඨාන පූජාවක් සිදුකළා.\nඅනතුරුව අදහස් දැක්වූ දේශප්‍රේමී භික්ෂු පෙරමුණේ ලේකම් පූජ්‍ය බෙංගමුවේ නාලක හිමියන් ප්‍රකාශ කළේ දෙමළ ජාතික සන්ධානය සහ ජනතා විමුක්ති පෙරමුණ ඇතුලූ පක්ෂ ව්‍යවස්ථාව සම්බන්ධයෙන් සිය විරුද්ධත්වය ප්‍රකාශ කළ යුතු බවයි.\nමේ අතර ආණ්ඩුක්‍රම ව්‍යවස්ථා මණ්ඩල අතුරු වාර්තාව පිලිබඳව කොළඹ අද පැවති මාධ්‍ය හමු කිහිපයකදීද අදහස් පළ වුණා.\nඑම මාධ්‍ය හමුවලදී පාර්ලිමේන්තු මන්ත්‍රී ඩලස් අලහප්පෙරුම කියා සිටියේ\n‘‘මේ ව්‍යවස්ථාව පිළිබද සාකච්ජාව එක් පැත්තකින් ගෞරවනීය සංඝරත්නයට එරෙහිව වෛරය මුදාහැරිමේ සාකච්ජාවක් බවට පත් වෙල තියෙනවා. අනික් පැත්තෙන් ජනමාධ්‍ය විරෝධි ජනමාධ්‍යයට ප්‍රහාර එල්ල කිරීමේ සාකච්ජාවක් බවට පත්වෙලා. ඒ විතරක් නෙවෙයි මම වගකීමෙන් කියන්න කැමතියි මේ ව්‍යවස්ථාව පිළිබදව එක්සත් ජාතික පක්ෂය විසින් මෙරටට දායද කරපු මැතිවරණ ක්‍රමය, ආණ්ඩු ක්‍රමය වෙනස් කිරීම සදහා කියන තේමා පාඨයට මුවාවෙලා එක්සත් ජාතික පක්ෂයට අවශ්‍ය වෙලා තියෙනවා ශ්‍රී ලංකා නිදහස් පක්ෂයෙත් පිරුවටයක් විදියට තියාගෙන වෙනත් යමක් කරන්නේ කියන සැකය සමාජයට තියෙනවා.’’\nජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මෙලෙස අදහස් ප්‍රකාශ කළා.\nමේ ගේන්න යන ව්‍යවස්ථාවේ විශේෂය තමයි දැන් ව්‍යවස්ථා සංශෝධනය ගේන කොට ඒ සමහර එවට තුනෙන් දෙකට අමතරව ජනමත විචාරණයක් ඕන නැ. ජනතා විමුක්ති පෙරමුණේ අපට ව්‍යවස්ථාවක් වෙනුවෙන් පෙනී සිටින්න ඕන නෑ. හොඳ එකක් අවොත් අපි උදව් කරනවා. රටට හානි කරන ව්‍යවස්ථාවක් ගෙන ආවොත් කවදහරි දවසක එක පරාජය කරන්න ත් පෙරමුණ ගන්නෙත් අපි.\nපාර්ලිමේන්තු මන්ත්‍රී උදය ගම්මන්පිල කියා සිටියේ\n\"නව ව්‍යවස්ථාව පිලිබද ජනමත විචාරණයක් පැවත්වුවොත් දින්නත් බෙදුම්වාදින් දිනුම් පැරදුනත් බෙදුම්වාදින් දිනුම්. රට බේරා ගැනීමට නම් එකම එක විකල්පයයි පාර්ලිමේන්තු මන්ත්‍රීවරුන් 76 දෙනෙක් මේකට පක්ෂ නොවී ඉන්න ඕන. නිදහස් පක්ෂයේ මන්ත්‍රිවරු 11දෙනෙක් එක්සත් ජාතික පක්ෂයේ මන්ත්‍රිවරු 06 දෙනෙක් පොරොන්දු වෙලා තියෙනවා ව්‍යවස්ථාවට ජන්දෙ දිමෙන් වැලකි සිටිනවා කියලා.එහෙනම් තව මන්ත්‍රිවරු 05යි අඩු බවයි.\nබස්නාහිර පළාත් ප්‍රධාන අමාත්‍ය ඉසුර දේවප්‍රිය\n‘‘මහා සංඝරත්නයේ අදහසුත් එක්ක අපේ මොකක්ද හෙට කතාකරන්නේ කියලා තාම සාකච්ජා කරලා නැ. කොහොමත් අලූත් ව්‍යවස්ථාවක් ගැන නෙමෙයි අපි කතාකරන්නේ.ව්‍යවස්ථා සංශෝධණයක් ගැන. අපිට එකග නොහැකි කාරණා එක්ක අපි එකග වෙන්නේ නැ. අලූත් එකක් වෙන්නත් පුලූවන් පරණ එකක් වෙන්නත් පුලූවන්.දැන් කියපු අපි අලූත් එක අවොත් එක එනවනේ විධායක ජනාධිපතිධුරය අහෝසි කිරිම නිදහස් පක්ෂය විදියට අපි එකගවෙන්නේ නෑනේ.’’",
       "URL": "https://www.hirunews.lk/174436/ව්‍යවස්ථාවට-එරෙහිව-දේශප්‍රේමි-භික්ෂු-පෙරමුණ-අධිෂ්ඨාන-පුජාවක",
       "Category": "Local News",
       "Parent URL": "https://www.hirunews.lk/local-news.php?pageID=4253"
}