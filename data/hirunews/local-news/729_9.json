{
       "Source": "hirunews",
       "Timestamp": "Thursday, 17 November 2022 - 7:30",
       "Headline": "පාස්පෝට් ගාස්තු අද සිට ඉහළට (වීඩියෝ)",
       "News Content": "අයවැයෙන් යෝජනා කළ පරිදි විදේශ ගමන් බලපත්‍ර ගාස්තු අද (17) සිට ඉහළ දමා තිබෙනවා.\nඒ අනුව එක්දින සේවාව යටතේ විදේශ ගමන් බලපත්‍රයක් ලබා ගැනීමේ දී මෙතෙක් අයකළ ගාස්තුව රුපියල් 15,000 සිට රුපියල් 20,000 දක්වා ඉහළ දමා ඇත්තේ රුපියල් 5,000කින්.\nසාමාන්‍ය සේවාව යටතේ විදේශ ගමන් බලපත්‍රයක් ලබා ගැනීමේ දී අය කෙරුණු ගාස්තුව රුපියල් 5000 දක්වා ඉහළ දමා තිබෙනවා.\nමේ දක්වා ඒ සඳහා අය කෙරුණේ රුපියල් 3500ක ගාස්තුවක්.\nවිදේශ ගමන් බලපත්‍රයක් නිකුත් කර වසරකට අඩු කාලයක් තුළ නැති වූ ගමන් බලපත්‍ර වෙනුවෙන් අය කරනු ලබන දඩ මුදල රුපියල් 11,500ක ගාස්තුව රුපියල් 20,000 දක්වා ඉහළ නංවා තිබෙනවා.\nඑසේම, නිකුත් කර වසරකට වැඩි කාලයක් තුළ නැති වූ ගමන් බලපත්‍ර වෙනුවෙන් අය කරනු ලබන දඩ මුදල රුපියල් 15,000ක්.\nමීට පෙර ඒ සඳහා අය කෙරුණේ රුපියල් 11,500ක්.\nඉල්ලුම්කරුගේ අවශ්‍යතාව මත විදේශ ගමන් බලපත්‍රයේ සංශෝධනයක් සිදු කිරීම සඳහා මීට පෙර අය කෙරුණු රුපියල් 1,000ක මුදල වෙනුවට රුපියල් 1,200ක් නව ගාස්තු සංශෝධනය යටතේ අය කෙරෙනවා.",
       "URL": "https://www.hirunews.lk/320563/පාස්පෝට්-ගාස්තු-අද-සිට-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=729"
}