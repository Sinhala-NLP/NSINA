{
       "Source": "hirunews",
       "Timestamp": "Tuesday, 07 July 2020 - 14:01",
       "Headline": "රාජාංගනයේදී ත්‍රිරෝද රථයකට පොලීසියෙන් වෙඩි",
       "News Content": "අනුරාධපුර - රාජාංගනය ප්‍රදේශයේදී අණ නොතකා ධාවනය කළ ත්‍රිරෝද රථයකට පොලීසිය විසින් වෙඩි තබා තිබෙනවා.\nඅනුරාධපුර - පුත්තලම මාර්ගයේ 27 හන්දිය ආසන්නයේදී පොලිස් යතුරුපැදි ඒකකයේ නිලධාරින් ඊයේ රාත්‍රී 7.30ට පමණ නොච්චියාගම සිට රාජාංගනය දෙසට ගමන් කළ ත්‍රිරෝද රථයක් නවතා පරීක්ෂා කිරීමට උත්සාහ කර ඇති බව සඳහන්.\nඑම අවස්ථාවේදී එම ත්‍රිරෝද රථය අණ නොතකා ධාවනය කිරීමට උත්සාහ කර ඇති අතර එහිදී පොලිස් නිලධාරියෙකු විසින් ඔහුගේ පිස්තෝල අවියෙන් ත්‍රිරෝද රථයේ පසුපස රෝදයට වෙඩි තබා තිබෙනවා.\nපසුව අතුරු මාර්ගයක තිබී ත්‍රිරෝද රථය සොයා ගෙන ඇති අතර, එහි ගමන් ගත් සැකකරුවන් පලාගොස් ඇති බවයි පොලිස් මාධ්‍ය කොට්ඨාශය සඳහන් කළේ.\nඔවුන් කිසියම් අපරාධයක් කිරීමට හෝ සිදුකර පලායන පුද්ගලයන් ද යන්න පිළිබඳ විමර්ශනයක් ක්‍රියාත්මකයි.",
       "URL": "https://www.hirunews.lk/244908/රාජාංගනයේදී-ත්‍රිරෝද-රථයකට-පොලීසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=2604"
}