{
       "Source": "hirunews",
       "Timestamp": "Thursday, 22 February 2018 - 17:56",
       "Headline": "කහගොල්ලේ පිපිරීමෙන් තුවාල ලැබූ අයෙක් ගැන පොලිසියෙන් පැහැදිළි කිරීමක්",
       "News Content": "කහගොල්ල ප්‍රදේශයේදී බස් රථයක සිදුවූ පිපිරීමෙන් තුවාල ලබා දියතලාව රෝහලේ ප්‍රතිකාර ලබමින් සිටි අයෙක් පළාගොස් ඇතැයි පළවන වාර්තා සම්පුර්ණයෙන් අසත්‍ය බව පොලිසිය පවසනවා.\nනිවේදනයක් නිකුත් කරමින් පොලිසිය සඳහන් කළේ සමාජ ජාලා මාධ්‍ය කිහිපයක අදාළ ව්‍යාජ තොරතුරු සටහන් කර තිබු බවයි.\nඊයේ අලුයම සිදුවු පිපිරීමෙන් සහ ගින්නෙන් තුවාල ලැබු යුද සහ ගුවන් හමුදා සෙබලුන් 12 ක් ඇතුලුව 19 දෙනෙකු රෝහල් ගතකර තිබුනා.\nඑහිදී සිද්ධියෙන් කම්පනයට පත්ව රෝහල් ගත කර තිබු දියතලාව ඇල්ලේගම පදිංචි පුද්ගලයෙකු ප්‍රතිකාර ලබා රෝහලෙන් පිටව ගොස් තිබෙනවා.\nඔහුගේ ප්‍රකාශයක් ද සටහන් කරගෙන ඇති බවයි පොලිසිය සඳහන් කළේ.\nබස් රථය තුල ජීව අත් බෝම්බයක් පුපුරා එමගින් ගිනි ගැනීමක් සිදුව ඇති බවට රස පරීක්ෂක දෙපාර්තමේන්තුව සනාථ කර ඇතැයි ද පොලිසිය කියාසිටියා.\nසිද්ධිය පිළිබඳ තවදුරටත් පරීක්ෂණ ක්‍රියාත්මකයි.",
       "URL": "https://www.hirunews.lk/184267/කහගොල්ලේ-පිපිරීමෙන්-තුවාල-ලැබූ-අයෙක්-ගැන-පොලිසියෙන්-පැහැදිළි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4068"
}