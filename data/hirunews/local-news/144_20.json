{
       "Source": "hirunews",
       "Timestamp": "Friday, 28 July 2023 - 14:08",
       "Headline": "වනාතමුල්ලේ විරෝධතාකරුවන් පිරිසක් විසුරුවා හැරීමට ජල ප්‍රහාර සහ කඳුළු ගෑස් ප්‍රහාරයක් (වීඩියෝ)",
       "News Content": "කම්කරු නීති සංශෝධනය කිරීමට එරෙහිව හා තවත් ඉල්ලීම් කිහිපයක් මුල්කර ගනිමින් පෙරටුගාමී සමාජවාදී පක්ෂයට අනුබද්ධ වෘත්තීය සමිති සංවිධානය කළ විරෝධතාවයක් විසුරුවා හැරීමට පොලිසීය අද (28) ජල හා කදුළුගෑස් ප්‍රහාර එල්ල කළා.\nඒ බොරැල්ල, වනාතමුල්ල, සහස්පුර ප්‍රදේශයේදීයි.\nඑම පක්ෂයේ ප්‍රචාරක ලේකම් දුමින්ද නාගමුව ඇතුලු වෘත්තිය සමිති ක්‍රියාකාරිකයන් පස්දෙනෙකුට සෞඛ්‍ය අමාත්‍යාංශය සහ ඒ අවට මාර්ග කිහිපයක උද්ඝෝෂණ සහ පෙළපාලි පැවැත්වීම තහනම් කරමින් මාළිගාකන්ද මහේස්ත්‍රාත් අධිකරණය අද නියෝගයක් ද නිකුත් කළා.\nඒ හේතුවෙන් ඔවුන් පා ගමනින් වනාතමුල්ල ප්‍රදේශයට පැමිණි අතර එම අවස්ථාවේදීයි පොලිසීය ඔවුන් විසුරුවා හැරීමට ජල හා කදුළුගෑස් ප්‍රහාරයක් එල්ල කළේ.",
       "URL": "https://www.hirunews.lk/342824/වනාතමුල්ලේ-විරෝධතාකරුවන්-පිරිසක්-විසුරුවා-හැරීමට-ජල-ප්‍රහාර-සහ-කඳුළු-ගෑස්-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=144"
}