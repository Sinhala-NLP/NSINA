{
       "Source": "hirunews",
       "Timestamp": "Wednesday, 16 March 2022 - 15:43",
       "Headline": "බඩඉරිඟු සහ ගව පාලනයට නිදහස් කරන ඉඩම්වලට ඇගයීම් වාර්තා කඩිනමින්",
       "News Content": "බඩ ඉරිඟු වගාවට සහ කිරි ගව පාලනයට ඉඩම් යොදා ගැනීමේදී පාරිසරික ඇගයීම් වාර්තා ප්‍රමාදයකින් තොරව නිකුත් කරන ලෙසට පරිසර අමාත්‍ය මහින්ද අමරවීර මධ්‍යම පරිසර අධිකාරියට උපදෙස් ලබා දී තිබෙනවා.\nකෘෂිකර්ම අමාත්‍ය මහින්දානන්ද අලුත්ගමගේ සමග ඊයේ පරිසර අමාත්‍යාංශයේ පැවති සාකච්ඡාවකදී අමාත්‍ය මහින්ද අමරවීර මේ බව සදහන් කර ඇති අතර එම සාකච්ඡාවට මධ්‍යම පරිසර අධිකාරියේ නිලධාරීන් ද සහභාගි වුණා.\nබඩඉරිඟු සහ කිරිගව පාලනයට ඉඩම් වෙන් කිරීමේදී පරිසර ඇගයීම් වාර්තා ප්‍රමාද වීම හේතුවෙන් විදේශීය ආයෝජකයින් ඉවත්ව වන බව ද මෙහිදී කෘෂිකර්ම අමාත්‍යවරයා පෙන්වා දී තිබෙනවා.",
       "URL": "https://www.hirunews.lk/299634/බඩඉරිඟු-සහ-ගව-පාලනයට-නිදහස්-කරන-ඉඩම්වලට-ඇගයීම්-වාර්තා-කඩිනමින්",
       "Category": "Local News",
       "Parent URL": "https://www.hirunews.lk/local-news.php?pageID=1290"
}