{
       "Source": "hirunews",
       "Timestamp": "Tuesday, 18 October 2016 - 14:55",
       "Headline": "ශ්‍රී ලංකන් සමාගමත් Samsung Galaxy Note 7 දුරකථන යානා තුලට ගෙන ඒම තහනම් කරයි",
       "News Content": "Samsung Galaxy Note 7 ජංගම දුරකථන සිය ගුවන්යානා තුලට රැගෙන ඒම ශ්‍රී ලන්කන් ගුවන් සමාගම විසින් තහනම් කර තිබෙනවා.\nවහාම ක්‍රියාත්මක වන පරිදි මෙම තහනම බලපැවැත්වෙන බවයි ශ්‍රී ලන්කන් ගුවන් සමාගම නිවේදනය කලේ.\nමෙම නීතියට අනුව මිහින් ලංකා ගුවන් යානාවලට ද Samsung Galaxy Note 7 දුරකථන රැගෙන ඒම තහනම් වනු ඇති.\nNote 7 දුරකථනවල පසුගියදා ඇතිවු දෝශ සම්බන්ධයෙන් අවධානය යොමු කරමිනුයි ශ්‍රී ලන්කන් ගුවන් සමාගම මෙම පියවර ගෙන ඇත්තේ.\nSamsung Galaxy Note 7 දුරකථන කිහිපයක් පසුගියදා හදිසියේ ගිනිගැනීම්වලට සහ පුපුරා යාම්වලට ලක්ව තිබුනා.\nමේ හේතුවෙන් පුර්ව ආරක්ෂිත ක්‍රමවේදයක් ලෙසට අදාළ දුරකථන සිය යානා තුලට ගෙන ඒම තහනම් කරන බවයි ශ්‍රී ලන්කන් ගුවන් සමාගම සඳහන් කලේ.\nමගී ආරක්ෂණය ප්‍රමුඛ කාර්යයක් වන බැවින් මෙම පියවර ගත් බව ද ඔවුන් සඳහන් කලා.\nගුවන් මගීන්ට Samsung Galaxy Note 7 දුරකථන රැගෙන ඒම වැලැක්වීමට සහ ඊට අදාළ උපදෙස් දීමට කාර්ය මණ්ඩල සාමාජිකයන් පියවර ගන්නා බවයි ශ්‍රී ලංකන් සමාගම නිවේදනය කලේ.\nමේ සම්බන්ධයෙන් ගුවන් මගීන් දැනුවත් කිරීමට ගුවන්තොටුපලේ ඇතුලුවීමේ පර්යන්තයේ ද කටයුතු යොදා ඇති බව ඔවුන් ප්‍රකාශ කලා.",
       "URL": "https://www.hirunews.lk/145520/ශ්‍රී-ලංකන්-සමාගමත්-samsung-galaxy-note-7-දුරකථන-යානා-තුලට-ගෙන-ඒම-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4832"
}