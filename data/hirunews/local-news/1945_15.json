{
       "Source": "hirunews",
       "Timestamp": "Tuesday, 18 May 2021 - 14:07",
       "Headline": "ටවුටේ සුළි කුණාටුවෙන් ඉන්දීය යාත්‍රාවක් ගිලී 127ක් අතුරුදන්",
       "News Content": "ඉන්දියාවේ මුම්බායි වෙරළට ඔබ්බෙන් මුහුදු තීරයේදී තෙල් සමාගමකට අයත් නෞකාවක් ගිලී යාමෙන් පුද්ගලයින් 127 දෙනෙකු අතුරුදන්වී තිබෙනවා.\nමේ දිනවල එරටට බලපා ඇති ටවුටේ සුළි කුණාටුවේ බලපෑමෙන් මුහුද රළුවීම නිසා මෙම අනතුර සිදුව ඇති බවයි වාර්තාවන්නේ.\nඅතුරුදන් වූවන් සොයා ඉන්දීය ගුවන් හමුදාවට අයත් හෙලිකොප්ටර් යානා සහ නාවික හමුදාවට අයත් යාත්‍රා දෙකක් මෙහෙයුම්වල එක්ව සිටින බව සඳහන්.\nඑම යාත්‍රාව ගිලී යන අවස්ථාවේ පුද්ගලයින් 273 දෙනෙකු සිට ඇති අතර, පුද්ගලයින් 146 දෙනෙකු ඒ අසළ තිබූ වෙනත් නෞකාවක් මගින් බේරාගෙන ඇති බවයි විදෙස් මාධ්‍ය වැඩිදුරටත් වාර්තා කර තිබුණේ.",
       "URL": "https://www.hirunews.lk/271723/ටවුටේ-සුළි-කුණාටුවෙන්-ඉන්දීය-යාත්‍රාවක්-ගිලී-127ක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1945"
}