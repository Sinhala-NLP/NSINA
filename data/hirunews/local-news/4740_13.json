{
       "Source": "hirunews",
       "Timestamp": "Saturday, 24 December 2016 - 8:19",
       "Headline": "විවෘත කළ ගොඩනැගිල්ලක් යළි විවෘත වේ",
       "News Content": "බියගම ප්‍රාදේශීය සභාවේ බහුකාර්ය ගොඩනැගිල්ලේ හිමිකාරිත්වය සතුවන්නේ කිසියම් හෝ දේශපාලන බලාධිකාරියකට නොව ප්‍රදේශයේ බදු ගෙවන ජනතාවට බව ආරක්ෂක රාජ්‍ය අමාත්‍ය රුවන් විජේවර්ධන පවසනවා.\nඅමාත්‍යවරයා මේ බව සදහන් කළේ එම බහුකාර්ය ගොඩනැගිල්ල විවෘත කිරීමේ උත්සවයට ඊයේ එක්වෙමින්.\nපසුගිය නොවැම්බර් 28 වනදා මාවරමණ්ඩිය බහු කාර්ය ගොඩනැගිල්ල විවෘත කිරීමට තිබුණේ පළාත් පාලන අමාත්‍ය ෆයිසර් මුස්තාෆා සහ රුවන් විජේවර්ධනගේ ප්‍රධානත්වයෙන්.\nකෙසේ වුවත් එම ස්ථානයට එක්සත් ජනතා නිදහස් සන්ධාන බියගම ප්‍රාදේශිීය සභාවේ හිටපු සභාපති ආනන්ද ගනේපොල ඇතුළු පිරිසක් පැමිණ එහි සමරු ඵලකය වෙනස් කර බහුකාර්ය ගොඩනැගිල්ල විවෘත කරනු ලැබුවා.\nපසුව පළාත් සභා මන්ත්‍රී ජෝර්ජ් පෙරේරා ඇතුළු පිරිසක් එම ස්ථානයට පැමිණීමත් සමග උණුසුම් තත්ත්වයක් ද හට ගත්තා.\nකෙසේ වෙතත්, යළිත් වරක් ඊයේ එම ගොඩනැගිල්ල ආරක්ෂක රාජ්‍ය අමාත්‍ය රුවන් විජේවර්ධන අතින් ජනතා අයිතියට පත් කෙරුණා.",
       "URL": "https://www.hirunews.lk/150455/විවෘත-කළ-ගොඩනැගිල්ලක්-යළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=4740"
}