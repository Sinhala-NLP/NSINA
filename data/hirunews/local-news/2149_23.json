{
       "Source": "hirunews",
       "Timestamp": "Saturday, 13 February 2021 - 16:08",
       "Headline": "ඔක්ස්ෆර්ඩ් එන්නත ළමයින්ටත් අත්හදා බැලීමට යයි",
       "News Content": "බ්‍රිතාන්‍යයේ ඔක්ස්ෆර්ඩ් සරසවිය සහ ඇස්ට්‍රාසෙනෙකා සමාගම එක්ව නිෂ්පාදනය කල කොවිඩ් 19 එන්නතට කුඩා ළමයින් දක්වන ප්‍රතිචාරය පිළිබඳ පරීක්ෂණාත්මක අධ්‍යයනයක් අද දියත් කෙරෙනවා.\nඔක්ස්ෆර්ඩ් සරසවිය මගින් සිදුකරන එම අධ්‍යයනය මගින් එන්නත ලබා දෙන ලමයින් තුල ප්‍රතිදේහ නිෂ්පාදනය වන්නේ ද යන්න මෙන්ම එය භාවිත කිරීමේ සුරක්ෂිතතාව පරීක්ෂා කෙරෙනු ඇති.\nමේ සඳහා වයස අවුරුදු 6 ත් 17 ත් අතර ළමයින් 300 දෙනෙකු නියැදියක් ලෙස තෝරා ගෙන තිබෙනවා.\nඑන්නත් මාත්‍රා දෙකකින් සමන්විත ඔක්ස්ෆ්ර්ඩ් - ඇස්ට්‍රාසෙනෙකා එන්නත ගෝලීය කොරෝනා එන්නත ලෙස හඳුන්වනු ලබන්නේ එය මිලෙන් අඩුවීම සහ ගබඩා කිරීමට අධි ශීතලක් අවශ්‍ය නොවීම හේතුවෙන්.\nඇස්ට්‍රාසෙනකා කොරෝනා එන්නත් මාත්‍රා බිලියන 3 ක් මේ වසර තුළ නිපදවීමට අපේක්ෂා කරන අතර, ශ්‍රී ලංකාවේ යොදා ගැනෙන්නේ ඉන්දියාවේ පූනේ හි සීරම් ආයතනයේ කොවිෂීල්ඩ් නමින් නිෂ්පාදනය කෙරෙන ඔක්ස්ෆ්ර්ඩ් - ඇස්ට්‍රාසෙනෙකා එන්නතයි.",
       "URL": "https://www.hirunews.lk/262502/ඔක්ස්ෆර්ඩ්-එන්නත-ළමයින්ටත්-අත්හදා-බැලීමට-යයි",
       "Category": "Local News",
       "Parent URL": "https://www.hirunews.lk/local-news.php?pageID=2149"
}