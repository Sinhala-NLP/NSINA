{
       "Source": "hirunews",
       "Timestamp": "Wednesday, 04 January 2017 - 13:48",
       "Headline": "රෝගාතුරව සිටි වන අලියෙක් මියයයි (ඡායාරූප)",
       "News Content": "අම්පාර දීඝවාපිය,අඩ්ඩාලච්චේන ප්‍රදේශයේ දී රෝගාතුරව සිටි වන අලියෙකු මියගොස් තිබෙනවා.\nඅඩ්ඩාලච්චේන ප්‍රාදේශීය සභාව මගින් පවත්වාගෙන යන කුණු ප්‍රතිචක්‍රිය මධ්‍යස්ථානය පිහිටි භූමියේදී එම සත්වයා මියගොස් ඇති බව සදහන්.\nදින කිහිපයක් සිට මෙම අලියා එම කුණු බැහැර කරන ස්ථානයේ රෝගාතුරව වැටි සිටින අතර අමිපාර වනජීවී සෞඛ්‍යය ඒකකයේ නිලධාරීන් පැමිණ සත්වයාට ප්‍රතිකාර ලබා දී ඇති බවයි වාර්තා වන්නේ.\nබැහැර කරන කුණු ආහාරයට ගැනීමෙන් මෙම සත්වයා රෝගී වී ඇති බවට තොරතුරු අනාවරණය වී තිබෙනවා.\nකුණු ආහාරයට ගැනීමට මෙම භූමියට විශාල වශයෙන් වන අලින් පැමිණෙන බවයි වාර්තා වන්නේ.\nඡායාරූප-අම්පාර වසන්ත චන්ද්‍රපාල / සමන් චන්ද්‍රතිලක",
       "URL": "https://www.hirunews.lk/151275/රෝගාතුරව-සිටි-වන-අලියෙක්-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4724"
}