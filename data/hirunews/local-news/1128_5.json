{
       "Source": "hirunews",
       "Timestamp": "Wednesday, 01 June 2022 - 11:39",
       "Headline": "පාර්ලිමේන්තු මන්ත්‍රී කුමාර වෙල්ගමට පහරදීමේ සිද්ධියට තවත් අයෙකු අත්අඩංගුවට",
       "News Content": "පාර්ලිමේන්තු මන්ත්‍රී කුමාර වෙල්ගම, ඔහුගේ ආරක්ෂකයා සහ රියදුරාට පහරදීමේ සිද්ධියට සම්බන්ධ තවත් සැකකරුවෙකු හෝමාගම ප්‍රදේශයේදී පොලීසිය අත්අඩංගුවට ගනු ලැබුවා.\nලද තොරතුරකට අනුව ඊයේ එම ප්‍රදේශයේ සිදුකළ මෙහෙයුමකදීයි මෙම සැකකරු අත්අඩංගුවට ගෙන ඇත්තේ.\nඔහු බිබිල ප්‍රදේශයේ පදිංචිකරුවෙකු වන අතර මෙම සිද්ධියට අදාළව මීට පෙර සැකකරුවන් දෙදෙනෙකු අපරාධ පරීක්ෂණ දෙපාර්තමේන්තුව අත්අඩංගුවට ගනු ලැබුවා.\nපසුගිය 9 වනදා පාර්ලිමේන්තු මන්ත්‍රී කුමාර වෙල්ගම, කොට්ටාව අධිවේගී මාර්ග පිවිසුම ආසන්නයේදී පහරකෑමට ලක්ව තුවාල ලැබූ අතර ඔහු ගමන් ගත් ජීප් රථයට ද ගිනි තබා තිබුණා.",
       "URL": "https://www.hirunews.lk/305877/පාර්ලිමේන්තු-මන්ත්‍රී-කුමාර-වෙල්ගමට-පහරදීමේ-සිද්ධියට-තවත්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1128"
}