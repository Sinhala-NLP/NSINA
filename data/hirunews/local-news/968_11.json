{
       "Source": "hirunews",
       "Timestamp": "Wednesday, 03 August 2022 - 18:31",
       "Headline": "මෙරට විදේශ ඇමති හා තුර්කි විදේශ ඇමති අතර හමුවක්",
       "News Content": "කාම්බෝජයේ නොම් පෙන් හි පැවැත්වීමට නියමිත 29 වැනි ආසියාන් කලාපීය සංසදයේ (ARF) අමාත්‍ය රැස්වීම නියෝජනය කිරීමට එහි ගිය විදේශ අමාත්‍ය අලි සබ්රි තුර්කියේ විදේශ අමාත්‍ය මෙව්ලූට් කැවුසොග්ලු හමුව තිබෙනවා.\nට්විටර් පණිවුඩයක් නිකුත් කරමින් තුර්කි විදේශ අමාත්‍යවරයා කියා සිටින්නේ, අමාත්‍ය අලි සබ්රිගේ නව පත්වීම සම්බන්ධයෙන් තමන් සුබ පැතුම් පළ කළ බවයි.\nමෙම අභියෝගාත්මක කාලවල දී තුර්කිය ශ්‍රී ලංකාවට අඛණ්ඩව සහාය දක්වන බව ද ඔහු එහි දී වැඩිදුරටත් කියා සිටිනවා.\n29 වැනි ආසියාන් කලාපීය සංසදයේ (ARF) අමාත්‍ය මණ්ඩල රැස්වීම් අගෝස්තු 4 සහ 5 යන දිනවල දී කාම්බෝජයේ දී පැවැත්වෙනවා.\nමෙම සංසදය සාමාජිකයින් 27 දෙනෙකුගෙන් සමන්විත වන අතර, ASEAN සාමාජික රටවල් 10, සංවාද හවුල්කරුවන් සහ නිරීක්ෂකයින් සමන්විත වන අතර, ඕස්ට්‍රේලියාව, කැනඩාව, චීනය, යුරෝපා සංගමය (EU), ඉන්දියාව, ජපානය, නවසීලන්තය, කොරියානු ජනරජය (ROK), රුසියාව සහ එක්සත් ජනපදය, බංග්ලාදේශය, කොරියානු ප්‍රජාතන්ත්‍රවාදී මහජන සමූහාණ්ඩුව, මොංගෝලියාව, පකිස්ථානය, ශ්‍රී ලංකාව, පැපුවා නිව්ගිනියාව සහ ටිමෝර්-ලෙස්ටේ යන රාජ්‍යයන් ඇතුළත්.\nශ්‍රී ලංකාව 2007 වසරේ සිට ආසියාන් සංසදයේ සාමාජිකයෙක්.",
       "URL": "https://www.hirunews.lk/311798/මෙරට-විදේශ-ඇමති-හා-තුර්කි-විදේශ-ඇමති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=968"
}