{
       "Source": "hirunews",
       "Timestamp": "Monday, 26 June 2017 - 7:39",
       "Headline": "වරකාපොළදී වෙඩි තැබීමක් - එක් අයෙක් මරුට",
       "News Content": "වරකාපොල නගරයේදී පෞද්ගලික වෙළඳ ආයතනයක් කොල්ලකෑමට පැමිණි සැකකරුවෙකු පලායාමට උත්සාහ කිරීමේදී පොලිස් වෙඩි පහරට ලක්ව අද උදෑසන මියගොස් තිබෙනවා.\nවරකාපොල නගරයේ වෙළඳ ආයතනයක කොල්ලකෑමක් සිදුවන බවට පොලිස් හදිසි දුරකථන ඇමතුම් අංකයට ලද තොරතුරක් මතයි පොලීසිය එම ස්ථානයට ගොස් ඇත්තේ.\nඑම අවස්ථාවේදී එහි සිටි සැකකරු පලායෑමට උත්සාහ කර ඇති අතර, පොලීසිය එම පුද්ගලයාට වෙඩි තබා තිබෙනවා.\nවෙඩි තැබීමෙන් තුවාල ලැබූ කොල්ලකරු වරකාපොල රෝහලට ඇතුළත් කිරීමෙන් අනතුරුව ජීවිතක්ෂයට පත්වී ඇති බවයි පොලීසිය සඳහන් කළේ.",
       "URL": "https://www.hirunews.lk/164405/වරකාපොළදී-වෙඩි-තැබීමක්-එක්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4452"
}