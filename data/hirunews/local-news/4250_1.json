{
       "Source": "hirunews",
       "Timestamp": "Friday, 27 October 2017 - 13:36",
       "Headline": "මන්ත්‍රී ජොන්ස්ටන් ප්‍රනාන්දුට එරෙහි නඩුව කල් යයි",
       "News Content": "සතොස සේවකයන් පිරිසක් දේශපාලන කටයුතු සදහා යොදා ගැනීම මගින් රජයට රුපියල් කෝටි 4 ක පාඩුවක් සිදුකිරීමේ චෝදනාව යටතේ පාර්ලිමේන්තු මන්ත්‍රී ජොන්ස්ටන් ප්‍රනාන්දුට එරෙහිව පවරා ඇති නඩුව දෙසැම්බර් 14 දක්වා අද කල් දැමුණා.\nඒ අදාළ නඩුව කොළඹ මහේස්ත්‍රාත් අධිකරණයේ කැදවූ අවස්ථාවේදීයි. ජොන්ස්ටන් ප්‍රනාන්දු මන්ත්‍රීවරයා වෙළද හා පාරිභෝගික කටයුතු අමාත්‍ය ධුරය දරණ සමයේ සතොස සේවකයන් 153 දෙනෙකු යොදා ගනිමින් රජයට සිදුකළ බව කියන මෙම පාඩුව සම්බන්ධයෙන් නඩු පවරා ඇත්තේ අල්ලස් හෝ දුෂණ විමර්ශන කොමිෂන් සභාව මගින්.",
       "URL": "https://www.hirunews.lk/174586/මන්ත්‍රී-ජොන්ස්ටන්-ප්‍රනාන්දුට-එරෙහි-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4250"
}