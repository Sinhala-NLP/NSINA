{
       "Source": "hirunews",
       "Timestamp": "Friday, 08 September 2023 - 23:23",
       "Headline": "චැනල් 4 ගැන ඇහෙන කතා",
       "News Content": "චැනල් ෆෝ, පාස්කු ඉරිදා වාර්තාමය වැඩසටහන සදහා එක් නලුවෙක් ඇතුළත් කිරීමට අමතක කර ඇති බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී රෝහිත අබේගුණවර්ධන පවසනවා.\nමේ අතර යුද්ධයකින් බැට කෑ ශ්‍රී ලංකාවට යළි අගතියක් වීමට ඇති ඉඩකඩ වළකා ගත යුතු බවට ශ්‍රී ලංකා රාමඤ්ඤ මහා නිකායේ අනුනායක අතිපූජ්‍ය කැප්පිටියාගොඩ සිරිවිමල හිමියන් නිවේදනයක් නිකුත් කරමින් පවසනවා.\nචැනල් ෆෝ නාලිකාව විකාශය කළ වැඩසටහන සම්බන්ධයෙන් නිකුත් කළ සිය නිවේදනය මගින් අතිපූජ්‍ය කැප්පිටියාගොඩ සිරිවිමල අනු නා හිමියන් පවසන්නේ පාස්කු ප්‍රහාරය සම්බන්ධයෙන් රට තුළදීම දේශිය හා විදේශීය විනිසුරු මඩුල්ලක් ඉදිරියේ කාදිනල්තුමාගේද අධීක්ෂණය යටතේ විමර්ශනයක් කිරීම වඩාත් සුදුසු බවයි.\nතිස් වසරක් යුද්ධයකින් බැට කෑ ශ්‍රී ලංකාවට බෙදුම්වාදයෙන් සහ අන්තවාදයෙන් යළිත් අගතියක් වීමට ඇති ඉඩකඩ වහාම වළකා ගත යුතු බවයි උන්වහන්සේ නිකුත්කළ නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/347657/චැනල්-4-ගැන-ඇහෙන-කතා",
       "Category": "Local News",
       "Parent URL": "https://www.hirunews.lk/local-news.php?pageID=42"
}