{
       "Source": "hirunews",
       "Timestamp": "Tuesday, 09 February 2021 - 8:32",
       "Headline": "කම්කරු දෛනික වැටුප ඉහළ නැංවීම ගැන අගමැතිට ප්‍රශංසා",
       "News Content": "වතු කම්කරු වැටුප අනුමත වීම සම්බන්ධයෙන් ලංකා කම්කරු කොංග්‍රසයේ මැති ඇමතිවරුන් අග්‍රාමාත්‍යවරයාට ප්‍රශංසාව පළ කර තිබෙනවා.\nවතු කම්කරුවන්ගේ දෛනික වැටුප රුපියල් දහස දක්වා වැඩි කිරීමට වැටුප් මණ්ඩලයේ දී ඊයේ අනුමත වුණා.\nඒ අනුව, ලංකා කම්කරු කොංග්‍රසයේ සභාපති රාජ්‍ය අමාත්‍ය ජීවන් තොණ්ඩමන්, උප සභාපති සෙන්දිල් තොණ්ඩමන්, භාණ්ඩාගාරික පාර්ලිමේන්තු මන්ත්‍රී මරුදපාණ්ඩි රාමේෂ්වරන් ඇතුළු පිරිස ඊයේ විජේරාමේ පිහිටි අග්‍රාමාත්‍යවරයාගේ නිල නිවසට ගොස් ප්‍රශංසා පළ කර තිබෙනවා.\nවතු කම්කරුවන් වෙනුවෙන් රුපියල් 900 ක දෛනික වැටුපක් සහ රුපියල් 100 ක දීමනාවක් ලබාදීමට වැටුප් මණ්ඩලය ඊයේ අනුමැතිය ලබා දුන්නා.",
       "URL": "https://www.hirunews.lk/262087/කම්කරු-දෛනික-වැටුප-ඉහළ-නැංවීම-ගැන-අගමැතිට-ප්‍රශංසා",
       "Category": "Local News",
       "Parent URL": "https://www.hirunews.lk/local-news.php?pageID=2159"
}