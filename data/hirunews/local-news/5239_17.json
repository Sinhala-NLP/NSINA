{
       "Source": "hirunews",
       "Timestamp": "Tuesday, 22 December 2015 - 9:45",
       "Headline": "ඇවන්ට්ගාඩ්  මෙහෙයුම් - විදේශීය සමාගම්වලට දෙයි?",
       "News Content": "ඇවන්ට්ගාඩ්  සමාගම සතු අවි පාලන කටයුතු විදේශීය සමාගම්වලට පැවරීමට නාවික හමුදාපතිවරයා කටයුතු කරමින් සිටින බවට ඇවන්ට්ගාඩ්  රැකියා අහිමිවූවන්ගේ සංවිධානය චෝදනා කරනවා. එහි කැදවුම්කරු කමල් ගමගේ ඊයේ (21)  පැවති මාධ්‍ය හමුවකදී කියා සිටියේ එම පියවර පිටුපස අදිසි හස්තයක් ක්‍රියාත්මක බවයි.\nනාවික හමුදාපතිවරයා සහ ආරක්ෂක ලේකම්වරයා ඇවන්ට්ගාඩ්  රැකියා අහිමි නොවන බවට සහතිකයක් ලබා දුන්න ද දැනටමත් තම රැකියා අහිමිවී ඇති බවයි ඔහු එහිදී වැඩිදුරටත් කියා සිටියේ.\nඇවන්ට්ගාඩ්  රැකියා අහිමිවූවන්ගේ සංවිධානය එල්ල කරන මෙම චෝදනා පිළිබදව අප නාවික හමුදාපති වයිස් අද්මිරාල් ආර්.සී.විජේගුණරත්න ගෙන් විමසීමක් කළා. නාවික හමුදාපතිවරයා ප්‍රකාශ කළේ ඇවන්ට්ගාඩ් සමාගමේ වගකිව යුත්තෙකුගේ ප්‍රකාශයකට මිස අනෙකුත් පුද්ගලයන්ගේ චෝදනාවලට පිළිතුරු ලබාදිය නොහැකි බවයි.",
       "URL": "https://www.hirunews.lk/122564/ඇවන්ට්ගාඩ්-මෙහෙයුම්-විදේශීය-සමාගම්වලට-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=5239"
}