{
       "Source": "hirunews",
       "Timestamp": "Saturday, 18 December 2021 - 10:47",
       "Headline": "යතුරුපැදි, ත්‍රිරෝද රථ සොරා ගැනීම් සිද්ධීන්වලට සම්බන්ධ 6 දෙනෙකු අත්අඩංගුවට",
       "News Content": "යතුරුපැදි සහ ත්‍රිරෝද රථ සොරා ගැනීමේ සිද්ධීන්වලට සම්බන්ධ සැකකරුවන් 6 දෙනෙකු ප්‍රදේශ දෙකක දී අත්අඩංගුවට ගෙන තිබෙනවා.\nහලාවත කොට්ඨාස අපරාධ විමර්ශන කාර්යාංශය මගින් ඊයේ සිදු කළ වැටලීමක දී ත්‍රිරෝද රථ සහ යතුරුපැදි සොරා ගැනීමේ සිද්ධීන්වලට සම්බන්ධ එක් සැකකරුවෙකු අත්අඩංගුවට ගනු ලැබුවා.\nපසු ව ඔහුගෙන් සිදු කරන ප්‍රශ්න කිරීම්වල දී එම සිද්ධි වලට සම්බන්ධ තවත් සැකකරුවන් තුන්දෙනෙකු යතුරුපැදි 3ක් සහ ත්‍රිරෝද රථ 3ක් සමග අත්අඩංගුවට ගත් බවයි පොලීසිය සඳහන් කළේ.\nඔවුන් අවුරුදු 19, සහ 43 අතර වයස්වල පසුවන හලාවත සහ වාරියපොල ප්‍රදේශවල පදිංචිකරුවන්.\nඑමෙන්ම, බස්නාහිර පළාත් අපරාධ කොට්ඨාසය මගින් මිරිහාන ප්‍රදේශයේ තියුණු ආයුධ පෙන්වා බිය ගන්වමින් යතුරුපැදි, ජංගම දුරකතන සහ මුදල් පසුම්බි කොල්ලකන ලද 26 හැවිරිදි පුද්ගලයෙකු අත්අඩංගුවට ගෙන තිබෙනවා.\nඊයේ අත්අඩංගුවට ගත් මෙම සැකකරු කඩවත, ගම්පහ,නිට්ටඹුව, මල්වතුහිරිපිටිය යන පොලිස් වසම්වල කොල්ලකෑම් සිදු කර ඇති බවට යි අනාවරණ වී ඇත්තේ.",
       "URL": "https://www.hirunews.lk/291400/යතුරුපැදි-ත්‍රිරෝද-රථ-සොරා-ගැනීම්-සිද්ධීන්වලට-සම්බන්ධ-6-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1486"
}