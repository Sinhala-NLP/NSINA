{
       "Source": "hirunews",
       "Timestamp": "Monday, 11 September 2023 - 22:59",
       "Headline": "සිව් හැවිරිදි දැරියක් නින්දේදීම මිය ගිහින්",
       "News Content": "හොරණ දික්හේනපුර සිව් හැවිරිදි දැරියක් නින්දේදීම මියගොස් තිබෙනවා.\nදැරිය සුපුරුදු පරිදි මව සමඟ කාමරේ නින්දට ගොස් ඇති අතර දැරියට මුත්‍රා පහ වී අයුරු දුටු මව ඇගේ ඇඳුම් මාරු කිරීම සූදානම් වීමේදී ශරීරය අප්‍රාණිකව ඇති බව දැක ඇති බවයි වාර්තා වන්නේ.\nපසුව සිය සැමියාට මේ පිළිබඳ දුරකථනයෙන් දන්වා දැරිය හොරණ මූලික රෝහල වෙත ගෙන ගොස් ඇති බවයි අප වාර්තාකරු පැවසුවේ.\nඑහිදී දැරිය පරික්ෂා කර බැලූ වෛද්‍යවරුන් සඳහන් කර ඇත්තේ ඇය මියගොස් ඇති බවයි.\nහොරණ පොලිසිය විසින් මේ පිළිබඳ වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/347973/සිව්-හැවිරිදි-දැරියක්-නින්දේදීම-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=36"
}