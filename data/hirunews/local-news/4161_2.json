{
       "Source": "hirunews",
       "Timestamp": "Friday, 22 December 2017 - 15:16",
       "Headline": "කෝටි දෙකහමාරක මත්පෙති කිරිබත්ගොඩින්",
       "News Content": "නීති විරෝධී මත්පෙති 7800 ක් සමග සැකකරුවන් දෙදෙනෙකු කිරිබත්ගොඩ නගර ශාලාව ආසන්නයේදී අත්අඩංගුවට ගෙන තිබෙනවා.\nබස්නාහිර පළාත් බුද්ධි කොට්ඨාශයේ නිලධාරීන්ට ලැබුනු තොරතුරකට අනුවයි අද (22) උදෑසන වැටලීම සිදුකර ඇත්තේ.\nයාබා නමින් හඳුන්වන මෙම මත්පෙත්තක වටිනාකම රුපියල් 3000 ක් පමණ වන බව සඳහන්.\nමත්පෙති තොගයේ සම්පුර්ණ වටිනාකම රුපියල් කෝටි දෙක හමාරක් පමණ වන බවට ගණන් බලා තිබෙනවා.\nඅත්අඩංගුවට ගත් සැකකරුවන් දෙදෙනා වේල්ලවීදිය ප්‍රදේශයේ පදිංචි අවුරුදු 24 සහ 25 වයස්වල පසුවන දෙදෙනෙක්.\nඔවුන් පෑලියගොඩ පොලිසියට ඉදිරිපත් කිරීමෙන් පසු වැඩිදුර විමර්ශණ සඳහා පොලිස් මත්ද‍්‍රව්‍ය නාශක කාර්යාංශයට භාරදීමට නියමිතයි.\nමේ අතර කොළඹ වරායෙන් පිටකළ විදේශීය මත්පැන් තොගයක් සමග වෑන් රථයක් එහි රියදුරු සමග පොලිස් විශේෂ කාර්ය බලකාය අද අත්අඩංගුවට ගෙන තිබෙනවා.",
       "URL": "https://www.hirunews.lk/179048/කෝටි-දෙකහමාරක-මත්පෙති-කිරිබත්ගොඩින්",
       "Category": "Local News",
       "Parent URL": "https://www.hirunews.lk/local-news.php?pageID=4161"
}