{
       "Source": "hirunews",
       "Timestamp": "Sunday, 19 December 2021 - 7:25",
       "Headline": "පදියතලාවේ බස් රථ අනතුරකින් 17 දෙනෙකුට තුවාල (වීඩියෝ)",
       "News Content": "අම්පාර - පදියතලාව ප්‍රදේශයේදී සිදුවූ බස් රථ අනතුරකින් පුද්ගලයින් 17 දෙනෙකු තුවාල ලබා මහඔය රෝහලට ඇතුළත් කර තිබෙනවා.\nඑහිදී බරපතළ තත්ත්වයේ පසු වූ හතරදෙනෙකු මඩකලපුව ශික්ෂණ රෝහලට ඇතුළත් කර ඇති අතර, කාන්තාවන් තුන්දෙනෙකු සහ කුඩා ළමයින් හතරදෙනෙකු ද තුවාල ලැබූවන් අතර සිටින බවයි රෝහල් ආරංචි මාර්ග සඳහන් කළේ.\nකිලිනොච්චියේ සිට කතරගම දක්වා වන්දනා නඩයක් රැගෙන යමින් සිටියදී මෙලෙස අදාළ බස් රථය අනතුරට ලක්වූයේ ඊයේ (18) රාත්‍රියේදියි.\nඑම අවස්ථාවේ බස් රථයේ රියදුරු, රිය සහයක සහ තවත් පුද්ගලයින් 45 දෙනෙකු සිට ඇති බව සඳහන්.\nපැවති වැසි තත්ත්වයත් සමඟ බස් රථය මාර්ගයෙන් ඉවතට පැන අනතුර සිදුව ඇති අතර, සිද්ධිය සම්බන්ධයෙන් මේ වනවිටත් බස් රථයේ රියදුරු අත්අඩංගුවට ගෙන තිබෙනවා.\nපොලීසිය සඳහන් කළේ සැකකරු අද දෙහිඅත්තකණ්ඩිය අධිකරණයට ඉදිරිපත් කරන බවයි.",
       "URL": "https://www.hirunews.lk/291468/පදියතලාවේ-බස්-රථ-අනතුරකින්-17-දෙනෙකුට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1484"
}