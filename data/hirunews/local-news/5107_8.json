{
       "Source": "hirunews",
       "Timestamp": "Friday, 01 April 2016 - 8:12",
       "Headline": "හිටපු ජනපතිගෙන් සහ ජවිපෙන් ප්‍රතිචාර නැහැ",
       "News Content": "නව ආණ්ඩුක්‍රම ව්‍යවස්ථාව සැකසීමේදී සිය අදහස් දක්වන්නැයි හිටපු ජනාධිපති මහින්ද රාජපක්ෂගෙන් සහ ජනතා විමුක්ති පෙරමුණෙන් කළ ලිඛිත ඉල්ලීම්වලට මෙතෙක් ප්‍රතිචාර ලැබී නැතැයි නව ආණ්ඩුක්‍රම ව්‍යවස්ථාව සදහා මහජන අදහස් විමසීමේ කමිටුව පවසනවා.\nඑහි සභාපති නීතීඥ ලාල් විජේනායක මේ බව සදහන් කළේ හිටපු ජනාධිපතිනි චන්ද්‍රිකා බණ්ඩාරනායක කුමාරණතුංගගෙන් නව ව්‍යවස්ථාව පිළිබද අදහස් ලබා ගැනීමෙන් අනතුරුවයි.\nකමිටු සභාපතිවරයා වැඩිදුරටත් සදහන් කළේ නව ව්‍යවස්ථාව සැකසීම සම්බන්ධයෙන් කමිටුවට අවශ්‍යයැයි හැගෙන පුද්ගලයන්ගෙන් මුලින්ම අදහස් ලබා ගන්නා බවයි.\n19 වන ආණ්ඩුක්‍රම ව්‍යවස්ථා සංශෝධනය මගින් සිදුව ඇත්තේ සුළු වෙනසක් වන අතර ව්‍යවස්ථාවේ පුළුල් වෙනසක් සිදුවිය යුතු බව හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග එහිදි සදහන් කළා.",
       "URL": "https://www.hirunews.lk/129858/හිටපු-ජනපතිගෙන්-සහ-ජවිපෙන්-ප්‍රතිචාර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5107"
}