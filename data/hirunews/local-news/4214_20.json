{
       "Source": "hirunews",
       "Timestamp": "Friday, 17 November 2017 - 7:35",
       "Headline": "ජාතික කොඩිය ඔසවන්න බෑ කියූ උතුරේ අධ්‍යාපන ඇමතිට රාජ්‍ය ඇමතිගේ විරෝධය",
       "News Content": "උතුර පළාත් අධ්‍යාපන අමාත්‍ය එස්.සර්වේෂ්වරන් ජාතික ධජය එසවීම ප්‍රතික්ෂේප කළේ නම් ඔහු එම අමාත්‍ය තනතුරේ රැඳී සිටීමෙන් ඵලක් නොවන බව අධ්‍යාපන රාජ්‍ය අමාත්‍ය වී.රාධක්‍රිෂ්ණන් පවසනවා.\nවව්නියාව ප්‍රදේශයේ සිංහල පාසලක ඊයේ පැවති උත්සවයක් සඳහා ප්‍රධාන ආරාධිත අමුත්තා වශයෙන් සහභාගි වූ උතුර පළාත් අධ්‍යාපන අමාත්‍යවරයා එම අවස්ථාවේදී ජාතික ධජය එසවීම ප්‍රතික්ෂේප කර ඇති බව සඳහන්.\nකෙසේ වෙතත්, එම අවස්ථාවේදී පැමිණි සෙසු ආරාධිතයින් හා විදුහල්පතිවරයා විසින් ජාතික ධජය ඔසවා උත්සවය ආරම්භ කළ බවයි අප වාර්තාකරුවන් සඳහන් කළේ.",
       "URL": "https://www.hirunews.lk/176231/ජාතික-කොඩිය-ඔසවන්න-බෑ-කියූ-උතුරේ-අධ්‍යාපන-ඇමතිට-රාජ්‍ය-ඇමතිගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4214"
}