{
       "Source": "hirunews",
       "Timestamp": "Monday, 18 September 2023 - 12:46",
       "Headline": "සොරකම් රැසකට සම්බන්ධ සැකකරුවන් දෙදෙනෙක් මත්ද්‍රව්‍ය සමඟ අත්අඩංගුවට",
       "News Content": "බස් රථවල ජංගම දුරකථන සොරාගත් සැකකරුවන් දෙදෙනෙක් මත්ද්‍රව්‍ය තොගයක් සමඟ ඊයේ (17) අත්අඩංගුවට ගෙන තිබෙනවා.\nඅත්අඩංගුවට ගත් අවස්ථාවේදී සැකකරුවන් සන්තකයේ තිබී අයිස් මත්ද්‍රව්‍ය ග්‍රෑම් 10 මිලිග්‍රෑම් 100ක් සොයා ගත් බවයි වාර්තා වන්නේ.\nගල්කිස්ස පොලිසිය පවසන්නේ මෙම සැකකරුවන් විසින් සොරාගත් ජංගම දුරකථන 7ක්ද වැඩිදුර විමර්ශනවලදී සොයාගත් බවයි.\nමොවුන් දෙහිවල ප්‍රදේශයේ පදිංචිකරුවන් බවයි අනාවරණය වී ඇත්තේ.",
       "URL": "https://www.hirunews.lk/348631/සොරකම්-රැසකට-සම්බන්ධ-සැකකරුවන්-දෙදෙනෙක්-මත්ද්‍රව්‍ය-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=22"
}