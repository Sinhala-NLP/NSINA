{
       "Source": "hirunews",
       "Timestamp": "Saturday, 26 October 2019 - 12:44",
       "Headline": "නිළ ඡන්ද පත්‍රිකා බෙදා හැරීම ඇරඹේ",
       "News Content": "ලබන මස 16 වන දා පැවැත්වීමට නියමිත ජනාධිපතිවරණයට අදාළ නිල ඡන්ද දැන්වීම් පත්‍රිකා බෙදා හැරීම මේ වන විට ආරම්භ වී තිබෙනවා.\nඒ අනුව එහි මූලික අදියර ලෙස තැපැල් මූලස්ථානයේ සිට ප්‍රාදේශීය තැපැල් අධිකාරීවරුන් හරහා තැපැල් කාර්යාලවලට නිල ඡන්ද දැන්වීම් පත්‍රිකා යොමු කිරීම අද දිනයේදි සිදුකෙරෙන බවයි තැපැල්පති රංජිත් ආරියරත්න කියා සිටියේ.\nඅනතුරුව ලබන සඳුදා සිට ඡුන්ද දායකයින් හට නිල ඡුන්ද දැන්වීම් පත්‍රිකා බෙදා හැරීම තැපැල් කාර්යාල හරහා සිදුකරන බව ද තැපැල්පතිවරයා සඳහන් කළා.\nලබන මස 3 වන ඉරුදින නිල ඡුන්ද දැන්වීම් පත්‍රිකා බෙදා හැරීමේ විශේෂ දිනයක් ලෙස නම් කර තිබෙනවා.",
       "URL": "https://www.hirunews.lk/227019/නිළ-ඡන්ද-පත්‍රිකා-බෙදා-හැරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3078"
}