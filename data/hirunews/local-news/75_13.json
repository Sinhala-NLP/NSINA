{
       "Source": "hirunews",
       "Timestamp": "Thursday, 24 August 2023 - 17:47",
       "Headline": "බණ්ඩාරවෙල තානායමකදී අබිරහස් ලෙස කාන්තාවක් ඝාතනය වෙයි",
       "News Content": "බණ්ඩාරවෙල තංතිරිය පිහිටි තානායමක කාමරයකදී අභිරහස් ලෙස ඝාතනය වූ කාන්තාවකගේ මළ සිරුරක් අද (24) පස්වරුවේ සොයා ගැනීමට බණ්ඩාරවෙල පොලිසිය සමත්ව තිබෙනවා.\nඊයේ සවස කැලණියේ පදිංචි 50 හැවිරිදි පුද්ගලයකු හෝටලයේ කාමරයක් ගෙන නැවතී ඇති අතර අද උදෑසන 40 වියැති හාලිඇල, ඇටම්පිටිය ප්‍රදේශයේ කාන්තාවක් ඔහු නවාතැන් ගෙන සිටි කාමරයට පැමිණ තිබෙනවා.\nපසුව අද සවස 4.30 ට පමණ පිරිමියා වැනි වැනී එලියට යනු දුටු හෝටල් සේවකයෙකු කාමරයේ දොර ඇර තිබෙනු දැක ඒ පිළිබඳව සැක සිතී ඒ පිලිබඳව විපරම් කර බැලීමේදි වස ගදක් සහ ලේ පැල්ලම් දැක බණ්ඩාරවෙල පොලීසියට දැනුම් දී තිබෙනවා.\nමියගිය කාන්තාව වයස අවුරුදු 40ක් වන ඇටම්පිටිය ප්‍රදේශයේ පදිංචි අයෙක් බවයි අප කළ විමසීමකදී පොලිසිය පැවසුවේ.\nකෙසේ නමුත් මෙම කාන්තාව සමඟ සිටි පුරුෂයෙකු මෙම සිදුවීමෙන් අනතුරුව පලාගොස් ඇති බවත්, මරණයට හේතුව තවමත් අනාවරණය කර ගැනීමට නොහැකි වී ඇති බවත් පොලිසිය පවසනවා..\nසිදුවීම සම්බන්ධයෙන් සහ පලාගිය සැකකරු සොයා බණ්ඩාරවෙල පොලිසිය විසින් විමර්ශන ක්‍රියාත්මකයි.",
       "URL": "https://www.hirunews.lk/345976/බණ්ඩාරවෙල-තානායමකදී-අබිරහස්-ලෙස-කාන්තාවක්-ඝාතනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=75"
}