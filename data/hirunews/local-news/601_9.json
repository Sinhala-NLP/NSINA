{
       "Source": "hirunews",
       "Timestamp": "Sunday, 15 January 2023 - 8:50",
       "Headline": "ඕමාන සුරක්ෂා නිවස්නයේ සිටි තවත් ගෘහසේවිකාවන් 15දෙනෙකු දිවයිනට",
       "News Content": "ඕමානයේ මස්කට් නුවර සුරක්ෂා නිවසෙහි රඳවා සිටි තවත් ශ්‍රී ලාංකික ගෘහ සේවිකාවන් 15 දෙනෙකු අද (15) අලුයම දිවයිනට එවා තිබුණා.\nමෙලෙස පැමිණීමට නියමිතව සිටි පිරිස 17ක් වන අතර ලියකියවිලි ගැටළු හේතුවෙන් ඉන් දෙදෙනෙකු මස්කට් ගුවන් තොටුපල බලධාරීන් විසින් ප්‍රතික්ෂේප කර තිබුණා.\nපසුගිය සතියේත් සුරක්ෂා නිවාසයේ රඳවා සිටි කාන්තාවන් හත්දෙනෙකු මෙරටට එවා තිබුණා.\nඑහිදී ද තවත් සිව්දෙනෙකුට පැමිණීමට නොහැකිවූයේ ලියකියවිලි අඩුපාඩු හේතුවෙන්.\nඕමානයේ සුරක්ෂා නිවසේ ගෘහ සේවිකාවන් 118 දෙනෙකු රඳවා සිටි අතර, ඉන් එක් කාන්තාවක් රෝගී තත්වයක් හේතුවෙන් පසුගියදා ජීවිතක්ෂයට පත්ව තිබුණා.",
       "URL": "https://www.hirunews.lk/325071/ඕමාන-සුරක්ෂා-නිවස්නයේ-සිටි-තවත්-ගෘහසේවිකාවන්-15දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=601"
}