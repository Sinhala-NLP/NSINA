{
       "Source": "hirunews",
       "Timestamp": "Thursday, 30 August 2018 - 8:45",
       "Headline": "තම දරුවා අනියම් සැමියාට දූෂණය කිරීමට දුන් මව අත්අඩංගුවට",
       "News Content": "අවුරුදු 22 ක්‌ වයසැති තම අනියම් සැමියාට අවුරුදු 10 ක්‌ වයසැති තම දියණියව දූෂණය කිරීමට ආධාර අනුබල දුන් 38 හැවිරිදි 05 දරු මව සහ එම අනියම් සැමියා රිමාන්ඩ් භාරයේ තබන ලෙසට මිනුවන්ගොඩ වැඩ බලන මහෙස්‌ත්‍රාත් සරල කරුණාරත්න නියම කර තිබෙනවා.\nකටුනායක පොලිසිය මගින් අත්අඩංගුවට ගැනීමෙන් අනතුරුව ඉකුත් 19 වැනිදා සිට අධිකරණ නියමයෙන් රිමාන්ඩ් භාරයේ සිටින දෙදෙනාව මෙසේ තවදුරටත් රිමාන්ඩ් භාරයට පත්වී තිබෙන බවත් සදහන්.\nසැකකාරිය ඌරගහ, බෝතොට ප්‍රදේශයේ පදිංචිකාරියක්.\nසැකකාරියට විවාහ සැමියාට දාව දරු තිදෙනෙකුත් තවත් අනියම් සැමියකුට දාව දරුවන් 02 කු සිටින බවට අධිකරණයේදී සඳහන් වි තිබෙනවා.\nසැකකාරියගේ දෙවැනි අනියම් සැමියා පෙදරේරුවරයකු බවත්, එම පෙදරේරුවාගේ ගෝලයා වූ 22 හැවිරිදි සැකකරු සමඟ අනියම් ඇසුරක්‌ ආරම්භ කර දෙදෙනා කටුනායක ප්‍රදේශයේ කාමරයක්‌ කුලියට ගෙන පදිංචිව සිටියදී අතවරයට පත් දැරියවද එම කුලී කාමරයට රැගෙන විත් ඇති බවටද අධිකරණයේදී සඳහන්.",
       "URL": "https://www.hirunews.lk/198761/තම-දරුවා-අනියම්-සැමියාට-දූෂණය-කිරීමට-දුන්-මව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3773"
}