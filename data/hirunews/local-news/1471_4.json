{
       "Source": "hirunews",
       "Timestamp": "Saturday, 25 December 2021 - 13:01",
       "Headline": "සිංගප්පූරුවෙන් බොරතෙල් ණයට (වීඩියෝ)",
       "News Content": "සපුගස්කන්ද තෙල් පිරිපහදුව සඳහා සිංගප්පූරුවෙන් බොර තෙල් ණය පදනම මත ලබාගැනීමට ලංකා ඛනිජ තෙල් සංස්ථාව තීරණය කර තිබෙනවා.\nඑහි සභාපති සුමිත් විජේසිංහ හිරු ප්‍රවෘත්ති අංශයට ප්‍රකාශ කළේ දින 180 ක් සඳහා, ණය පදනම මත අදියර හයකින් මෙරටට බොරතෙල් ගෙන්වීමට කටයුතු කරන බවයි.\nඑම පළමු තොගය ලබන ජනවාරි 23 වනදා හෝ 24 වනදා දිවයිනට ළඟාවනු ඇතැයි අපේක්ෂිතයි.\nමෙරටට ඉන්ධන ආනනය කිරීම සඳහා මාසිකව වැයවන මුදල ඩොලර් මිලියන 360 කට ආසන්නයි.\nමේ වනවිට මෙරට විදෙස් සංචිතය ඩොලර් බිලියන 1.5 දක්වා පහත වැටී ඇති අතර, ඉන්ධන ආනයනයට අවශ්‍ය විනිමය හිඟයක් පවතිනවා.\nඒ අනුවයි මෙලෙස සිංගප්පූරුවෙන් ණය පදනම මත බොරතෙල් ලබා ගැනීමට පියවර ගෙන ඇත්තේ.",
       "URL": "https://www.hirunews.lk/292089/සිංගප්පූරුවෙන්-බොරතෙල්-ණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1471"
}