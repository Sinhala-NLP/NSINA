{
       "Source": "hirunews",
       "Timestamp": "Monday, 07 August 2023 - 15:40",
       "Headline": "විකලාංග වෛද්‍ය විද්‍යාවේ නව පෙරළියක් ඇති කළ ශ්‍රි ලාංකිකයෙක්",
       "News Content": "විකලාංග වෛද්‍ය විද්‍යාවේ, නව පෙරළියක් ඇති කරමින් මිනිස් අස්ථි බද්ධ කිරීමේදී අත්‍යාවශ්‍ය වන මිල අධික අමුද්‍රවයක් වෙනුවට භාවිතයට ගත හැකි හරක් ඇටකටුවලින් නිශ්පාදිත Bone graft material විශේෂයක් නිපදවීමට මෙරට මහාචාර්යවරයෙක් සමත් වී තිබෙනවා.\nඒ ජනරාල් සර් ජෝන් කොතලාවල රාජ්‍ය ආරක්ෂක විශ්ව විද්‍යාලයේ ශ්‍රී ලාංකික ව්‍යවසායක, සහ පර්යේෂකයෙකු වන මහාචාර්ය ප්‍රසන්න ප්‍රේමදාස විසින්.\nමෙම පර්යේෂණය නවසීලන්තයේ ඔටාගෝ, විශ්ව විද්‍යාලය සමග සහයෝගයෙන් සිදු කර ඇති බවයි වාර්තා වෙන්නේ.\nඑම මහාචාර්යවරයා සදහන් කළේ, අස්ථි බද්ධ කිරීම සඳහා භාවිතයට ගැනෙන ආනයනික අමුද්‍රව්‍ය මිල අධික වන අතර හරක් කටුවලින් නිපදවන මෙම Bone graft material දැරිය හැකි මිලකට නිපදවිය හැකි බවයි.\nඅතීතයේ ගවයන්ගෙන් ලබාගත් අස්ථි භාවිතා කර අමු ද්‍රව්‍ය නිපදවීමේදී, හරක් කටුවල ඇති (Prion) නමැති අහිතකර ප්‍රෝටීනය මිනිස් ශරිරයට සම්ප්‍රේෂණය වී ස්නායු විකෘතිතා ඇති වීම ගැටලුවක්ව පැවති බව මහාචාර්ය ප්‍රසන්න ප්‍රේමදාස පවසා ඇත්තේ.\nනවසීලන්තයේ ඔටාගෝ විශ්වවිද්‍යාලයේ පර්යේෂණ කණ්ඩායම KDU සමඟ සමීප සහයෝගීතාවයෙන් නිපදවු, මෙම නව නිශ්පාදනයේදී (Prion)නමැති අහිතකර ප්‍රෝටීනය සම්පූර්ණයෙන්ම ඉවත් කිරීම සහතිකවම සිදුකර තිබෙනවා.\nඉදිරියේදී මෙම අමුද්‍රව්‍ය අස්ථි බද්දයකට භාවිතා කිරීමට බලාපොරොත්තු වන බව පැවසු මහාචාර්යවරයා (Natuonal medicines regulatory Authority)ජාතික ඖෂධ නියාමන අධිකාරිය අවසරය ලද වහාම ඒ සදහා ඉදිරි කටයුතු සිදුකරන බවයි සදහන් කළේ.",
       "URL": "https://www.hirunews.lk/343964/විකලාංග-වෛද්‍ය-විද්‍යාවේ-නව-පෙරළියක්-ඇති-කළ-ශ්‍රි-ලාංකිකයෙක්",
       "Category": "Local News",
       "Parent URL": "https://www.hirunews.lk/local-news.php?pageID=117"
}