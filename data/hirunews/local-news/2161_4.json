{
       "Source": "hirunews",
       "Timestamp": "Monday, 08 February 2021 - 9:20",
       "Headline": "කොළඹ කොටස් වෙළඳපොල තවදුරටත් ලොව ඉහළම ක්‍රියාකාරීත්වයෙන් යුත් මූල්‍ය හුවමාරුවයි",
       "News Content": "කොළඹ කොටස් වෙළඳපොලේ සමස්ත මිල දර්ශකය ගෝලීය කොටස් වෙළඳපොල මිල දර්ශක අතුරින් ඉහළම ක්‍රියාකාරීත්වයක් පෙන්නුම් කරන දර්ශකය බව කොළඹ කොටස් වෙළඳපොල ප්‍රකාශ කළා.\nපසුගිය 05 වැනිදා ගණුදෙනු අවසන් කරන විට කොළඹ කොටස් වෙළඳපොලේ සමස්ත මිල දර්ශකය 8275 යි දශම 3 යි 7 ක් ලෙස සටහන් වූ අතර, එය වසර තුළ මේ දක්වා පෙන්නුම් කර ඇති වර්ධනය සියයට 22 යි දශම 1 යි 6 ක්.\nඒ අනුව එම වර්ධනය අනෙකුත් ගෝලීය මිල දර්ශක සියල්ල අභිබවා යන බවයි කොළඹ කොටස් වෙළඳපොල මගින් නිකුත් කළ නිවේදනයක දැක්වෙන්නේ.\nකොටස් වෙළඳපොලේ ප්‍රධාන පෙලේ සමාගම් විස්ස නියෝජනය කරන එස් ඇන්ඩ් පී ශ්‍රී ලංකා ටුවෙන්ටි දර්ශකයද මේ වසර තුළ කැපී පෙනෙන වර්ධනයක් පෙන්නුම් කළ අතර, අවසන් ගණුදෙනු දිනයට පසු 3304 යි දශම 3 යි 0 ක් ලෙස සටහන් වුණා.\nඒ අනුව එම දර්ශකයද 2021 වසර තුළ සියයට 25 යි දශම 2 යි 5 කින් වර්ධනය වී තිබෙනවා.",
       "URL": "https://www.hirunews.lk/261977/කොළඹ-කොටස්-වෙළඳපොල-තවදුරටත්-ලොව-ඉහළම-ක්‍රියාකාරීත්වයෙන්-යුත්-මූල්‍ය-හුවමාරුවයි",
       "Category": "Local News",
       "Parent URL": "https://www.hirunews.lk/local-news.php?pageID=2161"
}