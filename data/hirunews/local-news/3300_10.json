{
       "Source": "hirunews",
       "Timestamp": "Saturday, 15 June 2019 - 6:32",
       "Headline": "පළාත් කිහිපයකට අදත් වැසි",
       "News Content": "බස්නාහිර, මධ්‍යම, සබරගමුව සහ වයඹ පළාත්වලත් ගාල්ල සහ මාතර දිස්ත්‍රික්කවලත් අද (15) දිනය තුල විටින් විට වැසි ඇතිවිය හැකි අතර හම්බන්තොට දිස්ත්‍රික්කයේ වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඌව පළාතෙත් මඩකලපුව සහ අම්පාර දිස්ත්‍රික්කවලත් පස්වරු දෙකෙන් පමණ පසුව තැනින් තැන වැසි හෝ ගිඟුරුම් සහිත වැසි ඇති විය හැකි බවයි එම දෙපාර්තමේන්තුව දැනුම් දෙන්නේ.\nබස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථාන වලට මිලි මීටර් 50ට වැඩි තරමක් තද වර්ෂාපතනයන් ඇති වියහැකි බවයි කාලගුණ විද්‍යා දෙපාර්තමේන්තුව අද (15) උදෑසන නිකුත් කළ නිවේදනයේ දැක්වෙන්නේ.\nඋතුරු, උතුරුමැද සහ වයඹ පළාත්වලත් ත්‍රිකුණාමලය, මාතලේ සහ හම්බන්තොට දිස්ත්‍රික්කවලත් විටින් විට හමන පැයට කිලෝ මීටර් 40ත් 50ත් දක්වා තරමක් තද සුළං ඇතිවිය හැකි බව දැනුම් දෙනවා.",
       "URL": "https://www.hirunews.lk/218421/පළාත්-කිහිපයකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3300"
}