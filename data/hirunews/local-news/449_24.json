{
       "Source": "hirunews",
       "Timestamp": "Tuesday, 28 March 2023 - 7:55",
       "Headline": "සිසුන්ගේ ආහාර දීමනාවෙන් උපන්දින සාද දැමූ මැදිරිගිරියේ විදුහල්පතිනියට වැඩ වරදී",
       "News Content": "දරුවන්ගේ උදෑසන ආහාර සඳහා වෙන් කළ මුදල් යොදා ගනිමින් මැදිරිගිරිය ප්‍රදේශයේ පාසලක විදුහල්පතිනියක් විසින් සැමියාගේ උපන්දින සාදය සඳහා ආහාර පිළියෙළ කළ බවට පැවසෙන සිද්ධිය සම්බන්ධයෙන් විමර්ශනයක් ආරම්භ කර තිබෙනවා.\nඒ හිඟුරක්ගොඩ කළාප අධ්‍යාපන අධ්‍යක්ෂකවරිය විසින්.\nදරුවන්ගේ ආහාර සඳහා වෙන් කළ මුදල් යොදා ගනිමින් විදුහල්පතිනිය විසින් සැමියාගේ උපන්දින සාදය සඳහා ආහාර පිළියෙළ කළ ඇති බවට පාසලේ සංවර්ධන සමිතියේ නියෝජිතයන් චෝදනා එල්ල කර තිබුණා.\nඊට අදාළව දෙමාපියන් විසින් කළාප අධ්‍යාපන කාර්යාලයට ලිඛිතව දැනුම්දීමක් සිදු කිරීමටයි කටයුතු කර තිබුණේ.\nඒ අනුව අදාළ විදුහලට ගොස් විදුහල්පතිනියගෙන් සහ ගුරුභවතුන් කිහිපදෙනෙකුගෙන් ප්‍රකාශ සටහන් කරගැනීමට හිඟුරක්ගොඩ කළාප අධ්‍යාපන අධ්‍යක්ෂකවරිය කටයුතු කර තිබෙනවා.",
       "URL": "https://www.hirunews.lk/331112/සිසුන්ගේ-ආහාර-දීමනාවෙන්-උපන්දින-සාද-දැමූ-මැදිරිගිරියේ-විදුහල්පතිනියට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=449"
}