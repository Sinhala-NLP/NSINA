{
       "Source": "hirunews",
       "Timestamp": "Tuesday, 20 June 2017 - 16:37",
       "Headline": "වලසෙකුගේ ප්‍රහාරයකට ලක්වු තරුණයෙක් රෝහලට",
       "News Content": "මහවිලච්චිය ප්‍රදේශයේ කැලෑවකදී පැටවුන් සමග සිටි වැලහින්නකගේ ප්‍රහාරයකින් බරපතල තුවාල ලැබු තරුණයෙකු අනුරාධපුර ශික්ෂණ රෝහලට ඇතුලත් කර තිබෙනවා.\nඅප වාර්තාකරු සඳහන් කලේ පලු කැඩීමට ගිය තරුණයෙකුට පලු කෑමට පැටවුන් දෙදෙනෙකු පැමිණ සිටි වැලහින්නක පහරදී ඇති බවයි.\nවලසාගේ සපාකෑම සහ නියවලින් තරුණයාගේ හිසට / අත්පාවලට / උදරයට සහ පිට ප්‍රදේශයට තුවාල සිදුව ඇතැයි සඳහන්.\nමේ හේතුවෙන් ඔහු ශල්‍යකර්මයකට ද ලක්කර තිබෙනවා.\nමෙම තරුණයා තවත් තරුණයන් තුන්දෙනෙකු සමග විල්පත්තුව අභය භූමියේ පිහිටි පලු ගස්වල තිබු පලු කඩා අවසන් වනවාත් සමගම ආහාර සොයා පැමිණි වැලහින්නක් පහරදීම සිදුකර ඇති බවයි හෙළිවී ඇත්තේ.\nඅනෙක් තරුණයන් දෙදෙනාගේ ඝෝෂා කිරීම් සහ පහරදීම් හමුවේ පසුව වැලහින්න පැටවුන් සමග පළාගොස් තිබෙනවා.",
       "URL": "https://www.hirunews.lk/164010/වලසෙකුගේ-ප්‍රහාරයකට-ලක්වු-තරුණයෙක්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=4460"
}