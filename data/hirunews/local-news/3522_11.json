{
       "Source": "hirunews",
       "Timestamp": "Saturday, 02 February 2019 - 9:57",
       "Headline": "යතුරුපැදියක ගමන් ගත් තරුණයෙකු දුම්රියේ ගැටී සිදුවූ මාරක අනතුරේ සී.සී.ටී.වී සාක්ෂිය",
       "News Content": "කොළඹ සිට යාපනය බලා ධාවනය වු දුම්රියේ යතුරුපැදියක් ගැටීමෙන් ඊයේ (01) පස්වරුවේ සිදුවූ අනතුරකින් තරුණයෙකු ජීවිතක්ෂයට පත්ව තිබෙනවා.\nයාපනය, චාවකච්චේරිය රෝහල ඉදිරිපිට දුම්රිය හරස් මාර්ගයේදී මෙම අනතුර සිදුව ඇති බවයි අප වාර්තාකරු පැවසුවේ.\nඅනතුරින් ජීවිතක්ෂයට පත්ව ඇත්තේ යාපනය, නාවට්කුලිය ප්‍රදේශයේ පදිංචි 27 හැවිරිදි තරුණයෙක්.\nදුම්රිය ගේට්ටු සංඥා ක්‍රියාත්මක වෙමින් තිබියදී අදාල තරුණයා දුම්රිය මාර්ගය හරහා යතුරුපැදිය ධාවනය කර ඇති අතර එහිදී මෙම අනතුර සිදුව ඇති බවයි පොලිසිය පැවසුවේ.\nඅනතුරෙන් බරපතල තත්වයේ පසුවූ තරුණයා රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nඅනතුර සිදුවන ආකාරය පහතින් (සංවේදී දර්ශන සහිතයි)",
       "URL": "https://www.hirunews.lk/209554/යතුරුපැදියක-ගමන්-ගත්-තරුණයෙකු-දුම්රියේ-ගැටී-සිදුවූ-මාරක-අනතුරේ-සී-සී-ටී-වී-සාක්ෂිය",
       "Category": "Local News",
       "Parent URL": "https://www.hirunews.lk/local-news.php?pageID=3522"
}