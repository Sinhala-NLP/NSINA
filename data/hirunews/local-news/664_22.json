{
       "Source": "hirunews",
       "Timestamp": "Thursday, 15 December 2022 - 17:45",
       "Headline": "රබර් ආනයනය අඩු වීමෙන් දේශීය රබර් මිල ස්ථාවර මට්ටමක",
       "News Content": "රබර් ආනයනයේ ශීඝ්‍ර පහළ යාමක් පෙන්නුම්කරන බව මුදල් රාජ්‍ය අමාත්‍ය ආචාර්ය රංජිත් සියඹලාපිටිය පවසනවා.\nදේශීය රබර් මිල පහත වැටීම සහ අතිරික්ත ආනයනය සම්බන්ධයෙන් සොයා බැලීමට පත්කළ කමිටුවේ දෙවෙනි ප්‍රගති සමාලෝචන රැස්වීම පිළිබඳ අදහස් දක්වමිනුයි රාජ්‍ය අමාත්‍යවරයා මේ බව කියා සිටියේ.\nඔක්තෝබර් මාසයේ මෙට්‍රික් ටොන් 4058ක් වූ රබර් ආනයනය නොවැම්බර් මාසයේ දී මෙට්‍රික් ටොන් 2126ක් දක්වා 48%කින් පහළ වැටී තිබෙනවා.\nප්‍රමාණය ඉක්මවා රබර් ආනයනය දැඩි නියාමනයකට ලක්කිරීමත් සමඟ මෙලෙස රබර් ආනයනය පහළ වැටී ඇති බවයි මුදල් රාජ්‍ය අමාත්‍ය රංජිත් සියඹලාපිටිය කියා සිටියේ.\nඑමෙන්ම දේශීය රබර් මිල මේ වන විට ස්ථාවර මට්ටමකට පැමිණෙමින් ඇති බව ද අමාත්‍යවරයා පෙන්වා දෙනවා.",
       "URL": "https://www.hirunews.lk/322756/රබර්-ආනයනය-අඩු-වීමෙන්-දේශීය-රබර්-මිල-ස්ථාවර-මට්ටමක",
       "Category": "Local News",
       "Parent URL": "https://www.hirunews.lk/local-news.php?pageID=664"
}