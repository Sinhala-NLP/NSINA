{
       "Source": "hirunews",
       "Timestamp": "Monday, 31 October 2022 - 8:14",
       "Headline": "අනවසරයෙන් කැළණි ගඟේ මැණික් ගැරූ තිදෙනෙකුට මාංචු",
       "News Content": "විශේෂ කාර්‍ය බලකායේ විශේෂ මෙහෙයුම් අංශය (i) හි නිලධාරින්ට ලද තොරතුරකට අනුව සිදු කළ මෙහෙයුමක දී නීතිවිරෝධී අයුරින් කැළණි ගඟේ මැණික් ගරමින් සිටි පුද්ගල‍යින් තිදෙනෙකු අත් අඩංගුවට ගෙන තිබෙනවා.\nඊයේ (30) දහවල් මෙම වැටලීම සිදු කර ඇත්තේ කොග්ගල - තොටුපල ප්‍රදේශයේ දියි.\nමෙලෙස අත ඩංගුවට ගත් පුද්ගලයින් පූගොඩ ප්‍රදේශයේ පදිංචි අවුරුදු 42,43 සහ 45 යන වයස්වල පසුවන්නන්.\nමැණික් ගැරීමට යොදාගත් කම්ප්‍රෙෂර් යන්ත්‍රයක්, වතුර මෝටරයක් සහ තවත් භාණ්ඩ කිහිපයක් පොලිස් භාරයට ගෙන තිබෙනවා.\nසිද්ධිය සම්බන්ධයෙන් ඇහැළියගොඩ ජාතික මැණික් හා ස්වර්ණාභරණ අධිකාරිය විසින් ද පරීක්ෂණයක් සිදු කරනු ලබනවා.",
       "URL": "https://www.hirunews.lk/319255/අනවසරයෙන්-කැළණි-ගඟේ-මැණික්-ගැරූ-තිදෙනෙකුට-මාංචු",
       "Category": "Local News",
       "Parent URL": "https://www.hirunews.lk/local-news.php?pageID=767"
}