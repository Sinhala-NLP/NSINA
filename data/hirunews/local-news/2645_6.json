{
       "Source": "hirunews",
       "Timestamp": "Saturday, 20 June 2020 - 14:39",
       "Headline": "වසර 15ක සිට ගරාවැටෙන, මිදිගම ග්‍රාමීය රෝහල (වීඩියෝ)",
       "News Content": "කොවිඩ් 19 වසංගතයත් සමග ශ්‍රී ලංකාවේ සෞඛ්‍ය සේවාවට මෙරටින් පමණක් නොව පිටරටින්ද පැසසුම් ගලා ආ පසුබිමක් තුළ සෞඛ්‍ය බලධාරින්ගේ අවධානයෙන් මිදුණු රෝහල් පිළිබඳවද වාර්තා වනවා.\nමාතර - මිදිගම ග්‍රාමීය රෝහලේ හදිසි ප්‍රතිකාර ඒකකයක් සහ නේවාසික පහසුකම් සඳහා ගොඩනැගිලි පවා ඉදිකර තිබුණද මේ වන විට එයින් නිසි ප්‍රයෝජන ගැනීමට නොහැකි තත්ත්වයක් උදාවී තිබෙනවා.\nඒ කලක පටන් එම රෝහල ගරාවැටෙමින් පැවතීම හේතුවෙන්.\nගම්මුන් පෙන්වා දෙන්නේ විශාල මුදලක් වැය කර ඉදි කර ඇති මෙම රෝහල මේ වන විට ප්‍රයෝජනයට ගත නොහැකි තත්ත්වයට පත්ව ඇති බවයි.\nමේ හේතුවෙන් සිය රෝගී තත්ත්වයන්ට ප්‍රතිකාර ගැනීම සඳහා ගම්මාන කිහිපයක ජනතාවට කිලෝ මීටර් ගණනක් දුර පිහිටි රෝහල් වෙත යාමට සිදුව ඇත්තේ බලධාරීන්ගේ නොසැලකිලිමත්කම හේතුවෙන්.\nඔවුන් ඉල්ලා සිටින්නේ මෙම රෝහල පෙර තිබු පරිදි සකසා දෙන ලෙසයි.",
       "URL": "https://www.hirunews.lk/243534/වසර-15ක-සිට-ගරාවැටෙන-මිදිගම-ග්‍රාමීය-රෝහල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2645"
}