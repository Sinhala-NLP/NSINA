{
       "Source": "hirunews",
       "Timestamp": "Sunday, 18 June 2023 - 21:30",
       "Headline": "දළදා මාළිගා පරිශ්‍රයට ඇතුළුවන්නට ගිය කසල ප්‍රවාහන රථයක T-56 උණ්ඩ කොපු රැසක්",
       "News Content": "දළදා මාලිගාවට අයත් ආරක්ෂිත කලාපයේ පිහිටි රජ වීදිය ඔස්සේ අද(18) පස්වරුවේ දළදා මාළිගා පරිශ්‍රයට ඇතුළුවන්නට ගිය මහනුවර මහ නගර සභාවට අයත් කසල ප්‍රවාහන ලොරි රථයක තිබී T-56 ගිනිඅවි සඳහා භාවිතා කරන උණ්ඩ කොපු 32ක් සොයා ගැනීමට පොලිසිය සමත් වී තිබෙනවා.\nකසල ප්‍රවාහන රථයේ රියදුරු සහ රිය සහායක දෙදෙනා මේ වනවිට සැකපිට පොලිස් අත්අඩංගුවට ගෙන ඇති බවයි පොලිසිය පවසන්නේ.\nරජ වීදිය පොලිස් මුරපොලේ නිලධාරීන් විසින් මෙම ලොරි රථය ඇතුළුවීමට පෙර කළ පරීක්ෂාවක දී ලොරි රථයේ තිබූ කුඩා ප්‍රමාණයේ පොහොර උරයක මෙම පතොරොම් කොපු 32 හමු වී තිබෙනවා.",
       "URL": "https://www.hirunews.lk/338349/දළදා-මාළිගා-පරිශ්‍රයට-ඇතුළුවන්නට-ගිය-කසල-ප්‍රවාහන-රථයක-t-56-උණ්ඩ-කොපු-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=257"
}