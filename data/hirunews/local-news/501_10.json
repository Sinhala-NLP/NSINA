{
       "Source": "hirunews",
       "Timestamp": "Friday, 03 March 2023 - 10:24",
       "Headline": "පවුල්වලින් අඩක පමණ ළමයින්ට ආහාර ලබාදීම සීමා කිරීමට සිදු ව ඇති බව සේව් ද චිල්ඩ්රන් කියයි",
       "News Content": "ආර්ථික අර්බුදය හේතුවෙන් ශ්‍රී ලංකාවේ සමස්ත පවුල් සංඛ්‍යාවෙන් අඩක පමණ ළමයින්ට ආහාර ලබාදීම සීමා කිරීමට සිදුව ඇති බව සේව් ද චිල්ඩ්රන් ආයතනය පවසනවා.\nමේ හේතුවෙන් අනාගත පරම්පරාව දුර්වලයන් වීම වළක්වා ගැනීම සදහා ලක් රජය සහ ජාත්‍යන්තර ප්‍රජාව වහා ක්‍රියාත්මක විය යුතු බවයි එම සංවිධානය අවධාරණය කර ඇත්තේ.\nමෙම තත්වය ඉදිරියේදී තවදුරටත් උග්‍ර විය හැකි බව එම සංවිධානයේ අදහසයි.\nමෙය හදිසි තත්වයක් බැවින් ඒ සඳහා කඩිනම් ප්‍රතිචාර දැක්විය යුතු බවයි සේව් ද චිල්ඩ්රන් මෙරට අධ්‍යක්ෂ ජූලියන් චෙල්ලප්පා සඳහන් කර ඇත්තේ.",
       "URL": "https://www.hirunews.lk/328855/පවුල්වලින්-අඩක-පමණ-ළමයින්ට-ආහාර-ලබාදීම-සීමා-කිරීමට-සිදු-ව-ඇති-බව-සේව්-ද-චිල්ඩ්රන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=501"
}