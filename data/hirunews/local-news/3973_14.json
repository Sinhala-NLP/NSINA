{
       "Source": "hirunews",
       "Timestamp": "Thursday, 26 April 2018 - 11:24",
       "Headline": "එජාපයට බලය හිමිවූ හම්බන්තොට මහ නගර සභාවේ නගරාධිපති ධුරය සන්ධානයේ එරාජ් ප්‍රනාන්දුට",
       "News Content": "පසුගිය පළාත්පාලන මැතිවරණයේදී එක්සත් ජාතික පක්ෂයට බලය හිමිවූ හම්බන්තොට මහ නගර සභාවේ නගරාධිපති ධුරය සඳහා එක්සත් ජනතා නිදහස් සන්ධානයේ එරාජ් ප්‍රනාන්දු අද තේරී පත්වුණා.\nඒ ශ්‍රී ලංකා පොදුජන පෙරමුණේද සහයෝගය ඇතිවයි. පෙබරවාරි 10 වනදා පැවති පළාත්පාලන මැතිවරණයේදී මන්ත්‍රී ආසන 9 ක් ලබාගනිමින් හම්බන්තොට මහ නගර සභාවේ බලය හිමිකරගත්තේ එක්සත් ජාතික පක්ෂය විසින්.\nඑහිදී ශ්‍රී ලංකා පොදුජන පෙරමුණ ආසන 7 ක් ලබාගත් අතර එක්සත් ජනතා නිදහස් සන්ධානය ආසන 4 ක් හිමිකරගත්තා.\nජනතා විමුක්ති පෙරමුණට හිමිවූ ආසන සංඛ්‍යාව 1 ක්.\nකෙසේ වෙතත් අද සභා වාරය ආරම්භ වූ අවස්ථාවේදී ශ්‍රී ලංකා පොදුජන පෙරමුණේද සහයෝගය ලබාගනිමින් එක්සත් ජනතා නිදහස් සන්ධානයේ හිටපු නගරාධිපති එරාජ් ප්‍රනාන්දු යළි තේරී පත්වුණා.",
       "URL": "https://www.hirunews.lk/189290/එජාපයට-බලය-හිමිවූ-හම්බන්තොට-මහ-නගර-සභාවේ-නගරාධිපති-ධුරය-සන්ධානයේ-එරාජ්-ප්‍රනාන්දුට",
       "Category": "Local News",
       "Parent URL": "https://www.hirunews.lk/local-news.php?pageID=3973"
}