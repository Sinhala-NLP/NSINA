{
       "Source": "hirunews",
       "Timestamp": "Wednesday, 13 September 2023 - 11:07",
       "Headline": "කිඹුලා බනිස් ගෙඩියක් රු 34,000කට වෙන්දේසි වෙයි",
       "News Content": "දඹුල්ල ප්‍රදේශයේ තරුණ සංවිධානයක් විසින් පැවැත් වූ සල්පිලි වෙන්දේසියකින් කිඹුලා බනිස් ගෙඩියක් රු 34,600ක මුදලකට වෙන්දේසි වී තිබෙනවා.\nමෙම බනිස් ගෙඩිය මිලදී ගෙන ඇත්තේ ජර්මන් ජාතික පිරිසක් බවයි වාර්තා වන්නේ.\nදඹුල්ල ප්‍රදේශවාසින් හා මෙම ජර්මාන් ජාතික පිරිස අතර පැය කිහිපයක වෙන්දේසි සටනකින් පසුව විදෙස් ජාතික පිරිස කිඹුලා බනිස් ගෙඩිය මිල දී ගෙන ඇති බවයි සඳහන් වන්නේ.\nප්‍රදේශවාසින් සඳහන් කළේ මිල දී ගත් මෙම බනිස් ගෙඩිය විදේශිකයන් විසින් ප්‍රදේශයේ කුඩා දරුවෙකුට ලබා දුන් බවයි.\nමීට පෙර මෙවැනි වෙන්දේසියකින් කිඹුලා බනිස් ගෙඩියක් රු 22200ක මුදලකට ගලෙන්බිදුනවැව ප්‍රදේශයේ දී වෙන්දේසි වී තිබෙනවා.",
       "URL": "https://www.hirunews.lk/348117/කිඹුලා-බනිස්-ගෙඩියක්-රු-34000කට-වෙන්දේසි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=33"
}