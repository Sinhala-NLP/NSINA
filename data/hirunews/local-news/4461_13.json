{
       "Source": "hirunews",
       "Timestamp": "Tuesday, 20 June 2017 - 10:47",
       "Headline": "යතුරුපැදියකින් පැමිණි දෙදෙනෙක් පාසල් ශිෂ්‍යාවකට එන්නතක් විද පලායයි",
       "News Content": "කන්තලේ,පේරමඩුව ප්‍රදේශයේදී 10 හැවිරිදි පාසල් ශිෂ්‍යාවකට මහ මඟදී එන්නතක් විදීම සම්බන්ධ සිද්ධියක් සම්බන්ධයෙන් පොලිසිය පරීක්ෂණ ආරම්භ කර තිබෙනවා.\nඅදාල සිසුවිය පසුගිය 17 වනදා උපකාරක පන්ති අවසන් වී නිවසට පැමිණෙමින් සිටින අතරතුර  යතුරුපැදියකින් පසුපසින් පැමිණි පුද්ගලයින් දෙදෙනෙන් සිසුවියට එන්නත විදීමෙන් පසු පලාගොස් ඇති බවයි වාර්තා වන්නේ.\nපොලිසිය පවසන්නේ යතුරුපැදියෙන් පැමිණි පුද්ගලයින් දෙදෙනා ශිෂ්‍යාවගේ දකුණු අතේ බහුවට එන්නත විද ඇති බවයි.\nසිද්ධිය සම්බන්ධයෙන් දැරිය දෙමව්පියන් වෙත දැනුවත් කිරීමෙන් අනතුරුව ඇය කන්තලේ රෝහලට ඇතුලත් කර ඇති බවයි වාර්තා වන්නේ.\nවැඩිදුර පරීක්ෂණ සදහා අය ත්‍රිකුණාමලය රෝහලට ඇතුලත් කර ඇති අතර දැරිය සාමාන්‍ය තත්වයන් පසුවන බවයි අප වාර්තාකරු සදහන් කළේ.\nඅප වාර්තාකරු වැඩිදුරටත් සදහන් කළේ දැරියගෙන් ලබා ගත් ලේ සාම්පල් වැඩිදුර පරීක්ෂණ සදහා කොළඹට ඒවා ඇති බවත් සිද්ධිය සම්බන්ධයෙන් අග්බෝදුර පොලීසිය වැඩිදුර පරීක්ෂණ පවත්වන බවයි.",
       "URL": "https://www.hirunews.lk/163971/යතුරුපැදියකින්-පැමිණි-දෙදෙනෙක්-පාසල්-ශිෂ්‍යාවකට-එන්නතක්-විද-පලායයි",
       "Category": "Local News",
       "Parent URL": "https://www.hirunews.lk/local-news.php?pageID=4461"
}