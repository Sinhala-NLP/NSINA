{
       "Source": "hirunews",
       "Timestamp": "Sunday, 24 October 2021 - 13:28",
       "Headline": "වනගත වෙමින් යන වෙළඳ සංකීර්ණය (වීඩියෝ)",
       "News Content": "පොළොන්නරුව දිස්ත්‍රික්කයේ අරලගංවිල නගරයේ පිහිටා ඇති ​වෙළඳ සංකීර්ණ ගොඩනැගිල්ල වෙළඳ ප්‍රජාව වෙනුවෙන් ඉදිකළද කිසිදු ප්‍රයෝජනයක් නොගෙන අතහැර දමා ක්‍ර‍මයෙන් වන ගත වෙමින් යනවා.\n1999 වර්ෂයේ ආරම්භ කල මෙම ​වෙළඳ සංකීර්ණය තවමත් ජනතා අයිතියට පවරා දී නොමැත්තේ බලධාරීන්ගේ නොසලකිසකිල්ල හේතුවෙන්.\nවෙළඳ කුටි 50කින් පමණ සමන්විත වෙළඳ සංකීර්ණයෙන් කිසිදු කටයුත්තක් නොගෙනම විනාශයට පත් වීම විශාල පාඩුවක් බවයි ප්‍රදේශයේ ජනතාව පෙන්වා දෙන්නේ.\nවසර 15ක පමණ සිට වන වැදි විනාශ වී ගිය ගොඩනැඟිල්ලේ මේ වන විට වහල සිදුරු වී ගැලවී යන ආකාරයක් ද දක්නට ලැබෙනවා.\nප්‍රදේශයේ ජනතාව පවසන්නේ ගොඩනැගිල්ල මේ වන විට විවිධ අපචාර සදහා රජදහනක් වී ඇති බවයි.\nගොඩනැගිලි මේ ආකාරයෙන් විනාශ වීමට නොදී කුමන හෝ කාර්යයක් සදහා යෙදවීමට කටයුතු කරන ලෙස ජනතාව බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/285924/වනගත-වෙමින්-යන-වෙළඳ-සංකීර්ණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1608"
}