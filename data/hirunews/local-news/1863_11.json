{
       "Source": "hirunews",
       "Timestamp": "Thursday, 24 June 2021 - 13:22",
       "Headline": "රූපලාවන්‍යාගාරයක් කොල්ල කෑ ගස්බණ්ඩා අත්අඩංගුවට",
       "News Content": "සංචරණ සීමා පනවා ඇති කාලසීමාව තුල මොරටුව විශ්වවිද්‍යාලය ආසන්නයේ පිහිටා ඇති රූපලාවන්‍යාගාරයක් බිඳ එහි තිබූ රුපියල් ලක්ෂ 5කට අධික භාණ්ඩ සොරාගත් බවට සැකපිට පුද්ගලයකු මොරටුමුල්ල පොලීසිය අත්අඩංගුවට ගනු ලැබුවා.\nමෙම පුද්ගලයා මීට මාස 3කට පමණ ඉහතදී බන්ධනාගාරගතව සිට පලාවිත් සැඟව සිටි කටුබැද්දේ - ගස්බණ්ඩා නැමැති 27 හැවිරිදි පුද්ගලයකු වන අතර ඔහුගෙන් මෙම භාණ්ඩ මිලදී ගෙන සන්තකයේ තබාගත් මොරටුව ප්‍රදේශයේ පදිංචි කාන්තාවන් සිව් දෙනෙකු ද අත්අඩංගුවට ගත් බව මොරටුමුල්ල පොලිසිය සදහන් කළා.",
       "URL": "https://www.hirunews.lk/275223/රූපලාවන්‍යාගාරයක්-කොල්ල-කෑ-ගස්බණ්ඩා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1863"
}