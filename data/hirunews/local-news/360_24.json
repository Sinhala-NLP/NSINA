{
       "Source": "hirunews",
       "Timestamp": "Monday, 08 May 2023 - 11:24",
       "Headline": "යුපුන් අබේකෝන්ගෙන් තවත් ජයක්",
       "News Content": "2023 තරග වාරය සඳහා සාර්ථක ආරම්භයක් ලබාගැනීමට ශ්‍රී ලංකා කෙටිදුර ධාවන ශූර යුපුන් අබේකෝන් සමත් වී තිබෙනවා.\nඒ, ඔහු මේ වසරේ සහභාගි වූ පළමු ධාවන තරගයේ ප්‍රථම ස්ථානය හිමිකරගෙන තිබීම විශේෂත්වයක්.\nඉතාලියේදී ඊයේ (07) පැවති ''FIRENZE SPRINT FESTIVAL'' ජාත්‍යන්තර මලල ක්‍රීඩා උලෙළේ පිරිමි මීටර 200 ඉසව්ව සඳහා ශ්‍රී ලංකා කෙටිදුර ධාවන ශූර යුපුන් අබේකෝන් සහභාගි වී තිබෙනවා.\nඑම ඉසව්වේදී යුපුන් අබේකෝන් පස්වන මංතීරුවේ තරග වැදුණු අතර ආරම්භයේ සිටම සාර්ථකව ධාවනයේ යෙදුණු යුපුන් එම ඉසව්වේ ප්‍රථම ස්ථානය හිමිකර ගත් අතර ඒ සඳහා ඔහුට තත්පර 20.60ක කාලයක් ගත වී තිබෙනවා.",
       "URL": "https://www.hirunews.lk/334580/යුපුන්-අබේකෝන්ගෙන්-තවත්-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=360"
}