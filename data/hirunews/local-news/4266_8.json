{
       "Source": "hirunews",
       "Timestamp": "Wednesday, 18 October 2017 - 9:10",
       "Headline": "තරුණ මවක් සහ ඇගේ දරුවා අතුරුදන් (ඡායාරූප)",
       "News Content": "අනුරාධපුර හිදෝගම දකුණු කලුවිල හතරේ ඇල පදිංචිව සිටි විසි හතර හැවිරිදි තරුණ මවක් සහ ඇගේ දෙහැවිරිදි කුඩා දරුවා පසුගිය අගෝස්තු මස 24 වෙනිදා සිට අතුරුදහන්ව තිබෙනවා.\nරෙදි සේදීම සඳහා තම දියණිය සිය කුඩා දරුවාද රැගෙන එදින දවල් සබන් කුඩු පැකට්ටුවක් මිලදී ගෙන ඒම සඳහා තම ගම්  ප්‍රදේශයේම පිහිටි වෙළඳසැලකට  ගිය ඔවුන් දෙදෙනාට  සිදුවුයේ කුමක්ද යන්න  පිළිබඳව මෙතෙක් කිසිඳු තොරතුරක් අනාවරණය වී නොමැති බව අතුරුදහන්වූ තරුණ කතගේ මව වන පද්මිණි කාන්තිලතා පවසනවා.\nචාරිකා කුමාරි ජයරත්න සහ නදුන් තත්මිහිර ආකේෂ් නමැති කුඩා දරුවා මෙසේ අතුරුදහන්ව තිබෙනවා.\nතමන් මේ සම්බන්ධයෙන් එදිනම හිදෝගම පොලිස් ස්ථානයට පැමිණිලි කළ බවත් ඔවුන් දෙදෙනා  පිලිබදව යම් තොරතුරක් දන්නා කෙනෙක් වේ නම්  වහාම හිදෝගම පොලිස් ස්ථානයට දැනුම් දෙන ලෙසටත් පද්මිණි කාන්තිලතා වැඩිදුරටත් ඉල්ලා සිටිනවා.",
       "URL": "https://www.hirunews.lk/173798/තරුණ-මවක්-සහ-ඇගේ-දරුවා-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4266"
}