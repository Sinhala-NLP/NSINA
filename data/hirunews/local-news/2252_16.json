{
       "Source": "hirunews",
       "Timestamp": "Saturday, 26 December 2020 - 12:53",
       "Headline": "සහතික මිලට පොහොර නොලැබීමෙන් අසරණ වූ වැලිමඩ ගොවියෝ (වීඩියෝ)",
       "News Content": "රජය සහතික කළ මිලට වෙළඳපොලේ රසායනික පොහොර මිලදී ගැනීමට නොමැති බව ගොවීන් පවසනවා.\nවැලිමඩ එළවළු හා අර්තාපල් ගොවීන් පවසන්නේ මේ වනවිට රසායනික පොහොරවල හිඟයක් පවතින අතර, තමන්ට මිලදී ගැනීමට ඇති පොහොරද සහතික මිලට වඩා වැඩි මුදලකට අලෙවි කරන බවයි.\nරුපියල් 1,700 සිට රුපියල් දෙදහස දක්වා මිලකට වෙළඳුන් පොහොර අලෙවි කරන හෙයින් තමන් දැඩි අපහසුතාවට පත්ව ඇති බව ගොවීන් සඳහන් කළා.\nමේ අතර මැදිරිගිරිය වටදාගෙය රක්ෂිතයේ ජීවත් වන මුවන් හේතුවෙන් තම වගාවන්ට හානි සිදුවන බව ප්‍රදේශයේ ගොවීන් චෝදනා කරනවා.\nඊට කඩිනම් විසදුම් ලබාදෙන ලෙසයි ඔවුන් ඉල්ලා සිටින්නේ.",
       "URL": "https://www.hirunews.lk/257996/සහතික-මිලට-පොහොර-නොලැබීමෙන්-අසරණ-වූ-වැලිමඩ-ගොවියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2252"
}