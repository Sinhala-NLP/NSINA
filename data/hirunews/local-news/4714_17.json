{
       "Source": "hirunews",
       "Timestamp": "Wednesday, 11 January 2017 - 14:38",
       "Headline": "වැසි රහිත වියළි කාලගුණය තවදුරටත්",
       "News Content": "පවතින වැසි රහිත / වියළි සහ ශීත කාලගුණය තවදුරටත් පවතින බව කාලගුණ විද්‍යා දෙපාර්තමේන්තුව පවසනවා.\nඅලුයම් කාලයේ නුවරඑළිය දිස්ත්‍රික්කයේ ඇතැම් ස්ථානවල මල් තුහින තත්වයක් ද බලාපොරොත්තු විය හැකි බවයි දෙපාර්තමේන්තුව නිවේදනය කලේ.\nකෙසේවෙතත් සබරගමුව පළාතේ සහ මාතර දිස්ත්‍රික්කයේ වැසි ස්වල්පයක් ඇතිවීමේ හැකියාව පවතිනවා.\nඇතැම් ප්‍රදේශවලට උදය කාලයේ මිහිදුම් සහිත තත්වයක් අපේක්ෂා කෙරෙන බව ද කාලගුණ විද්‍යා දෙපාර්තමේන්තුව ප්‍රකාශ කලා.\nමධ්‍යම කඳුකරයේ ඇතැම් ප්‍රදේශවල විටින් විට හමන තරමක් තද සුළං ද බලාපොරොත්තුවන බවයි ඔවුන් නිවේදනය කලේ.\nමේ අතර අද උදෑසන 8.30 ට අවසන් වු පැය 24 තුල දහවල් කාලයේ උපරිම උෂ්ණත්වය වාර්තාවී ඇත්තේ රත්නපුර ප්‍රදේශයෙන්.\nඒ සෙල්සියස් අංශක 33.2 ක් ලෙසටයි. අවම උෂ්ණත්වය සෙල්සියස් අංශක 7.1 ක් ලෙසට නුවරඑළියෙන් වාර්තාවී තිබෙනවා.",
       "URL": "https://www.hirunews.lk/151818/වැසි-රහිත-වියළි-කාලගුණය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}