{
       "Source": "hirunews",
       "Timestamp": "Sunday, 04 March 2018 - 12:26",
       "Headline": "සතියක් තුළ ප්‍රබල පාතාල සාමාජිකයන් 12 දෙනෙකු පොලිස් දැලේ",
       "News Content": "ගතවූ සතියක කාලසීමාව තුළ දරුණු ගණයේ පාතාල සාමාජිකයන් 12 දෙනෙකු අත්අඩංගුවට ගෙන ඇති බව පොලිස් විශේෂ කාර්ය බලකාය පවසනවා.\nඔවුන් අතරින් ඇතමුන් පාතාල කණ්ඩායම් මෙහෙයවූ පුද්ගලයන් බවයි එම බලකායේ ජ්‍යෙෂ්ඨ නිලධාරියෙකු හිරු ප්‍රවෘත්ති අංශයට කියා සිටියේ.\nමීට මාස කිහිපයකට ඉහතදී පාතාල මර්දනය සඳහා විශේෂ මෙහෙයුමක් ආරම්භ කරනු ලැබුවේ පොලිස් විශේෂ කාර්ය බලකාය, මත්ද්‍රව්‍යනාශක කාර්යාංශය සහ නොවිසඳුණු අපරාධ විමර්ශන ඒකකය ඒකාබද්ධවයි.\nඑහිදී පාතාල ක්‍රියාකාරකම්වල අඩුවීමක් නිරීක්ෂණය කළද පසුගිය පළාත්පාලන මැතිවරණ සමය තුළ එම ක්‍රියාකාරකම් යළි වර්ධනය වූ තත්ත්වයක් පෙන්නුම් කර ඇති බවයි විමර්ශන කණ්ඩායම් පෙන්වා දෙන්නේ.\nඒ අනුව මේ වනවිට යළිත් පාතාල මෙහෙයුම් දැඩි කිරීමට පියවර ගෙන තිබෙනවා.",
       "URL": "https://www.hirunews.lk/185081/සතියක්-තුළ-ප්‍රබල-පාතාල-සාමාජිකයන්-12-දෙනෙකු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4053"
}