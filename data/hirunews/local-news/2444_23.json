{
       "Source": "hirunews",
       "Timestamp": "Saturday, 19 September 2020 - 7:25",
       "Headline": "දේශපාලන පලිගැනීම් ගැන සොයා බලන කමිටුවේ වාර්තාව අගමැතිට",
       "News Content": "දේශපාලන පලිගැනීම් ගැන සොයා බලන කමිටුවේ නව සභාපති අමාත්‍ය ගාමිණි ලොකුගේ ඊයේ අග්‍රාමාත්‍ය මහින්ද රාජපක්ෂ මුණ ගැසී තිබෙනවා.\nමීට පෙර එම කමිටුවේ සභාපතිවරයා ලෙස දැනට කතානායක ධුරයේ කටයුතු කරන මහින්ද යාපා අබේවර්ධන කටයුතු කළ අතර, ප්‍රවාහන අමාත්‍ය ගාමිණී ලොකුගේ ඉන් අනතුරුව එම තනතුරට පත් කළා.\nමේ වනවිට මෙම කමිටුවට අභියාචනා 6952 ක් ලැබී ඇති අතර, ඉන් 2365 ක්ම කමිටුවට ඍජුව ලැබුණු  ඒවායි.\n2015 සිට 2019 කාල සීමාව දක්වා රාජ්‍ය සේවයේ සිදුවූ දේශපාලන පලිගැනීම් සොයා බැලීම් සඳහා අග්‍රාමාත්‍ය මහින්ද රාජපක්ෂ විසින් මෙම කමිටුව පත් කරනු ලැබුවා.\nඒ අනුව, අදාළ කමිටුවේ මූලික වාර්තාව ද අග්‍රාමාත්‍යවරයාට භාරදී තිබෙනවා.\nමේ අතර, රජයේ ඉඩම් වල කළුගල් කැණීම් පිළිබද කමිටු වාර්තාව ද අග්‍රාමාත්‍යවරයා වෙත භාරදී තිබෙනවා. ඉඩම් කොමසාරිස් ජනරාල් ආර්.එම්.සී.එම්.හේරත් ඇතුළු 12 දෙනෙකුගෙන් මෙම කමිටුව සමන්විතයි.\nඒ අනුව, කළුගල් කැණීම් කර්මාන්තයේ නියැලෙන ව්‍යාපාරිකයින්ගේ හිග බදු මුදල් සහනදායි ක්‍රමවේදයක් යටතේ ගෙවීමට හැකිවන පරිදි සංශෝධන ක්‍රියාත්මක කරන ලෙස අග්‍රාමාත්‍යවරයා දැනුම් දී තිබෙනවා.",
       "URL": "https://www.hirunews.lk/250577/දේශපාලන-පලිගැනීම්-ගැන-සොයා-බලන-කමිටුවේ-වාර්තාව-අගමැතිට",
       "Category": "Local News",
       "Parent URL": "https://www.hirunews.lk/local-news.php?pageID=2444"
}