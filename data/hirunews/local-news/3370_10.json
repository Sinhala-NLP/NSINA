{
       "Source": "hirunews",
       "Timestamp": "Friday, 03 May 2019 - 19:09",
       "Headline": "මඩකලපුවේ ඉදිවන විශ්වවිද්‍යාලය පිළිබදව පරීක්ෂණයක් ඉල්ලයි",
       "News Content": "මඩකලපුවේ ඉදිවන විශ්වවිද්‍යාලය පිළිබදව පරීක්ෂණයක් සිදුකළ යුතු බව පාර්ලිමේන්තු මන්ත්‍රී එස්. වියාලේ්න්ද්‍රන් පවසනවා.\nවිපක්ෂ නායක කාර්යාලයේ අද පැවති මාධ්‍ය හමුවකදී ඔහු මේ බව කියා සිටියා.\n‘‘මඩකලපුවේ නව විශ්වවිද්‍යාලයක් ගොඩනගන බව වාර්තාවෙලා තියෙනවා.\nනැගෙනහිර පළාතේ ආණ්ඩුකාරවරයාත් ඒ පිළිබද ප්‍රකාශයක් කළා.\nමම කියන්නේ මේ සම්බන්ධයෙන් මුල සිටම පරීක්ෂාවක් සිදුකළ යුතුයි. මෙම ආයතනයට ඉඩම් ලබාදීමේ සිටම එම පරීක්ෂාව සිදුවිය යුතුව තිබෙනවා.\nඑහි ගොඩනැගිලි අරාබි ගෘහ නිර්මාණ ශිල්පය අනුව ඉදිවන අයුරු දකින්න පුළුවන්. එක් ආගමික කොට්ඨාශයකට නැතිව සියලූ සිසුන්ට මෙහි අධ්‍යාපනය ලැබීමේ අවස්ථාව සලසා දිය යුතුයි.’’\nමේ අතර මඩකලපුව විශ්වවිද්‍යාලය නමින් හැඳින්වෙන ආයතනය තවමත් රජයේ ලියාපදිංචි වී ඇත්තේ වෘත්තිය පුහුණු ආයතනයක් ලෙසට බව රාජ්‍ය අමාත්‍ය කරුණාරත්න පරණවිතාන මහතා පවසනවා.\nඅද පැවති ප්‍රවෘත්ති සාකච්ඡාවකදී ඔහු මේ බව සඳහන් කළා.",
       "URL": "https://www.hirunews.lk/215691/මඩකලපුවේ-ඉදිවන-විශ්වවිද්‍යාලය-පිළිබදව-පරීක්ෂණයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3370"
}