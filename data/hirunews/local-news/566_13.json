{
       "Source": "hirunews",
       "Timestamp": "Wednesday, 01 February 2023 - 11:04",
       "Headline": "යල කන්නයට හිඟයකින් තොරව පොහොර ලබාදීමට සූදානමක්",
       "News Content": "ඉදිරි යල කන්නයේ වී සහ බඩඉරිගු වගා සඳහා මඩපොහොර, යූරියා සහ බණ්ඩි පොහොර හිඟයකින් තොරව ලබාදීමට කෘෂිකර්ම අමාත්‍යාංශය සැළසුම් කර තිබෙනවා.\nඒ අනුව යූරියා පොහොර මිල දී ගැනීම සඳහා රුපියල් බිලියන 10ක් වෙන් කරන ලෙසයි විෂයභාර අමාත්‍ය මහින්ද අමරවීර අමාත්‍යාංශ නිලධාරීන්ට උපදෙස් දී ඇත්තේ.\nඑමෙන්ම මඩ පොහොර යල කන්නය ආරම්භයේදීම සියලු වී ගොවීන්ට වගාවට අවශ්‍ය සම්පූර්ණ ප්‍රමාණයම නොමිලේ ලබාදීමට සැළසුම් කර ඇති බව එම අමාත්‍යාංශය සඳහන් කළා.",
       "URL": "https://www.hirunews.lk/326377/යල-කන්නයට-හිඟයකින්-තොරව-පොහොර-ලබාදීමට-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=566"
}