{
       "Source": "hirunews",
       "Timestamp": "Monday, 24 July 2023 - 12:58",
       "Headline": "කෝටි 918ක් වටිනා සුපිරි මෝටර් රථය අලෙවියට",
       "News Content": "ප්‍රථම වරට වැඩිම මිලකින් යුත් රෝල්ස් රොයිස් බෝට් ටේල් මෝටර් රථය ඩුබායි හි මාර්ගයක ධාවනය වන ආකාරය විදෙස් මාධ්‍ය වාර්තා කර තිබෙනවා.\nඑම මෝටර් රථය ශ්‍රි ලංකා මුදලින් රුපියල් කෝටි 918ක් වන අතර ඇමෙරිකානු ඩොලර් මිලියන 28 ක් වනවා.\nමැද පෙරදිග පාරිභෝගිකයකුගේ ඇණවුමකට අනුව මෙම මෝටර් රථය තනා තිබෙන අතර එය මිලට ගත් පාරිභෝගිකයා පිළිබද මෙතෙක් අනාවරණය කර නැහැ.\nරෝල්ස් රොයිස් සමාගම පවසන්නේ, මෝටර් රථයේ මාදිලිය ප්‍රකාශයට පත් කර අවුරුදු දෙකකට ආසන්න කාලයක් ගත වී ඇති අතර ගනුදෙනුකරුගේ ඇණවුමට අනුව සාගර නිල් පැහැයෙන් සහ බෝට්ටු සහ නාවික ක්ෂේත්‍රයට අවශ්‍ය වූ සියලු අභාෂය ලබා මෝටර් රථය තැනූ බවයි.\nවිදෙස් මාධ්‍ය වාර්තා කළේ, මෙම මෝටර් රථය මිලට ගැනීමට පැමිණි පාරිභෝගිකයන් අතර අමෙරිකානු සංගීත යුවලක් වන ජේ.සී සහ බියොන්සේ ද වන බවයි.\nකෙසේ වෙතත් මෙම මෝටර් රථ මිලට ගැනීමට පාරිභෝගිකයන් තිදෙනෙකු ඉදිරිපත් වි ඇති අතර ඔවුන්ගේ අනන්‍යතාවය රහසක් ලෙස තබා ගැනීමටයි රෝල්ස් රොයිස් සමාගම කටයුතු කර ඇත්තේ.",
       "URL": "https://www.hirunews.lk/342333/කෝටි-918ක්-වටිනා-සුපිරි-මෝටර්-රථය-අලෙවියට",
       "Category": "Local News",
       "Parent URL": "https://www.hirunews.lk/local-news.php?pageID=156"
}