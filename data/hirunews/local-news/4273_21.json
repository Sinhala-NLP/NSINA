{
       "Source": "hirunews",
       "Timestamp": "Friday, 13 October 2017 - 15:36",
       "Headline": "බීමත්ව රිය පදවා පුංචි දියණියකට මරු කැඳවූ අනතුර",
       "News Content": "බීමත් රියදුරෙකු මාර්ගය හරහා යමින් ඊයේ සවස (12) සිදුකළ රියඅනතුරක් හේතුවෙන් කුලියාපිටිය විශාඛා විදුහලේ ඉගෙනුම ලැබූ වයස අවුරුදු 12 ක දැරියක් ජීවිතක‍ෂයට පත්ව තිබෙනවා.\nඇයගේ වයස අවුරුදු 9ක සොහොයුරාද එම අනතුරින් තුවාල ලබා කුලියාපිටිය මූලික රෝහලට ඇතුළත් කළ බවයි අප වාර්තාකරු සඳහන් කළේ.\nඑලෙස මරණයට පත්වුණේ කුලියාපිටිය ඉලූක්හේන ප්‍රදේශයේ පදිංචි දෙව්මි සසඳුලා දියණියයි.\nදරුවන් ගමන්ගත් කුඩා ප්‍රමාණයේ වෑන් රථය කුලියාපිටිය කාර්මික විදුහල ඉදිරිපිටදී ඊට ප්‍රතිවිරුද්ධ දෙසින් පැමිණි ලොරිරථයක ගැටී අනතුර සිදුව ඇති අතර ඒ වනවිට එම රථය තුළ දරුවන් දෙදෙනා සමග මවද ගමන්කර තිබෙනවා.\nඅනතුර සිදුකළ පුද්ගලයා කුලියාපිටිය එලතලව ප්‍රදේශයේ පදිංචිකරුවෙකු වන අතර මේ වනවිට ඔහු පොලිස් අත්අඩංගුවට ගෙන අධිකරණයට ඉදිරිපත්කිරිමට නියමිත බව සඳහන්.\nදැරියගේ දේහය කුලියාපිටිය රොහලේ තැන්පත්කකර ඇති අතර මරණ පරීක‍ෂණය සිදුකිරීමට නියමිතයි.\nකුලියාපිටිය - උපේන්ද්‍ර සේරසිංහ",
       "URL": "https://www.hirunews.lk/173403/",
       "Category": "Local News",
       "Parent URL": "https://www.hirunews.lk/local-news.php?pageID=4273"
}