{
       "Source": "hirunews",
       "Timestamp": "Friday, 06 November 2020 - 7:43",
       "Headline": "මහා පරිමාණ කසිප්පු නිෂ්පාදනාගාරයක් සුරාබදු ග්‍රහණයට",
       "News Content": "නීතිවිරෝධීව ගාල්ල වලහන්දූව යග්ගහ ප්‍රදේශයේ කසිප්පු නිෂ්පාදනාගාරයක් පවත්වාගෙන ගිය පුද්ගලයෙකු සුරාබදු නිලධාරීන් විසින් අත්අඩංගුවට ගෙන තිබෙනවා.\nඒ ගාල්ල සුරාබදු විශේෂ මෙහෙයුම් ඒකකට ලද තොරතුරක් මත ඊයේ (05) සිදුකළ වැටලීමකදීයි.\nවැටලීම සිදුකළ අවස්ථාවේ එහි තිබී කසිප්පු මිලි ලීටර්10,800ක්, කසිප්පු පෙරීම සඳහා යොදා ගන්නා උපකරණ රැසක් සුරාබදු නිළධාරීන් විසින් අත්අඩංගුවට ගත් බව සඳහන්.\nඅත්අඩංගුවට ගත් පුද්ගලයා 52 හැවිරිදි වලහන්දූව යග්ගහ ප්‍රදේශයේ පදිංචි අයෙක්.\nඅදාළ සැකකරු සුරාබදු ඇප මත මුදා හැර ඇති අතර ඔහුට එරෙහිව ගාල්ල මහේස්ත්‍රාත් අධිකරණයෙහි නඩු පැවරීමට නියමිත බවයි සුරබදු මාධ්‍ය ප්‍රකාශක කපිල කුමාරසිංහ නිවේදනයක් නිකුත් කරමින් ප්‍රකාශ කළේ.",
       "URL": "https://www.hirunews.lk/254103/මහා-පරිමාණ-කසිප්පු-නිෂ්පාදනාගාරයක්-සුරාබදු-ග්‍රහණයට",
       "Category": "Local News",
       "Parent URL": "https://www.hirunews.lk/local-news.php?pageID=2348"
}