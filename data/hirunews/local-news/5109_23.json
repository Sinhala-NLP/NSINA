{
       "Source": "hirunews",
       "Timestamp": "Wednesday, 30 March 2016 - 8:29",
       "Headline": "උණවටුනේදී ගිනි අවි සමඟ දෙදෙනෙකු අත්අඩංගුවට",
       "News Content": "හබරාදූව - උණවටුන ප්‍රදේශයේදී නීතිවිරෝධී ගිනි අවි හා උණ්ඩ ළඟ තබා ගත් පුද්ගලයින් දෙදෙනෙකු අත්අඩංගුවට ගෙන තිබෙනවා.\nඊයේ පස්වරුවේ එම ප්‍රදේශයේ නිවසක් පරීක්ෂා කිරීමෙන් පසු අත්අඩංගුවට ගත් මොවුන් උණවටුන සහ බොරලැස්ගමුව ප්‍රදේශවල පදිංචිකරුවන්.\nසැකකරුවන් අවුරුදු 35 සහ 58 යන වයස්වල පසුවනවා.\nමොවුන් ළඟ තිබූ විදේශ රටක නිෂ්පාදිත පිස්තෝලයක්, රිවෝල්වරයක්, බෝර 12 ගිනි අවියක්, වායු පිස්තෝලයක්  සහ මිලිමීටර් 9 උණ්ඩ 65ක් පොලිස් භාරයට ගෙන තිබෙනවා.",
       "URL": "https://www.hirunews.lk/129706/උණවටුනේදී-ගිනි-අවි-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5109"
}