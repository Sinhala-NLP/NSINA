{
       "Source": "hirunews",
       "Timestamp": "Sunday, 24 October 2021 - 8:59",
       "Headline": "ඊයේ දිනයේදී 126,487 දෙනෙකුට කොරෝනා එන්නත්",
       "News Content": "ඊයේ දිනයේදී මෙරට කොරෝනා එන්නත්කරණ වැඩසටහන යටතේ පුද්ගලයන් 33,295 දෙනෙකුට ෆයිසර් එන්නතේ පළමු මාත්‍රාව ලබාදී තිබෙනවා.\nඑහි දෙවන මාත්‍රාව ලබාදුන් සංඛ්‍යාව 608 ක්. මීට අමතරව සයිනොෆාම් එන්නතේ පළමු මාත්‍රාව ඊයේ දිනයේදී 6,542 දෙනෙකුට ලබාදී ඇති අතර, දෙවන මාත්‍රාව 82,688 දෙනෙකුට ලබාදී ඇති බවයි වසංගත රෝග විද්‍යා අංශය ප්‍රකාශ කළේ.\nකොවිෂීල්ඩ් එන්නතේ දෙවන මාත්‍රාවද ඊයේ දිනයේ 3,054 දෙනෙකුට ලබාදී ඇති අතර, මොඩර්නා එන්නතේ දෙවන මාත්‍රාව 240 දෙනෙකුට ලබාදී තිබෙනවා.\nඊට අමතරව රුසියානු ස්පුට්නික් කොරෝනා එන්නතේ දෙවන මාත්‍රාවද ඊයේ පුද්ගලයන් 60 දෙනෙකුට ලබාදුන් බවයි වසංගත රෝග විද්‍යා අංශය ප්‍රකාශ කළේ.",
       "URL": "https://www.hirunews.lk/285893/ඊයේ-දිනයේදී-126487-දෙනෙකුට-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1609"
}