{
       "Source": "hirunews",
       "Timestamp": "Sunday, 26 November 2017 - 12:48",
       "Headline": "මුහුදු මාර්ගයෙන් විදෙස්ගතවීමට තැත් කළ 22 ක් අත්අඩංගුවට",
       "News Content": "නීතිවිරෝධී ලෙස මුහුදු මාර්ගයෙන් ඕස්ට්‍රේලියාවට හෝ කැනඩාවට යාමට සූදානම්ව සිටි පුද්ගලයින් විසි දෙදෙනෙකු පුත්තලම කොට්ඨාශ නොවිසදුණු විමර්ශන ඒකකය විසින් අද අත්අඩංගුවට ගෙන තිබෙනවා.\nපුත්තලම - තිල්අඩිය ප්‍රදේශයේ උත්සව ශාලාවක පිරිසක් රැදී සිටින බවට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බවයි පොලීසිය සඳහන් කළේ.\nමොවුන්ගේ ගමන් මළුවල දිගු ගමනකට අවශ්‍ය බිස්කට්, වේදනා නාශක ඖෂධ සහ ඇඳුම් - පැළදුම් ආදිය තිබී සොයාගෙන තිබෙනවා.\nඅත්අඩංගුවට ගත් 22 දෙනා යාපනය, ත්‍රිකුණාමලය සහ මඩකලපුව යන ප්‍රදේශයේ පදිංචිකරුවන්.\nමෙම පිරිස අතර සිටි කාන්තාවක් සොයා විමර්ශනයක් ක්‍රියාත්මකයි.",
       "URL": "https://www.hirunews.lk/176958/මුහුදු-මාර්ගයෙන්-විදෙස්ගතවීමට-තැත්-කළ-22-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4200"
}