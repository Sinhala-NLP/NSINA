{
       "Source": "hirunews",
       "Timestamp": "Saturday, 20 February 2016 - 11:36",
       "Headline": "කන්ටේනරයක් දුම්රිය මාර්ගයේ යයි (ඡායාරූප)",
       "News Content": "මුන්දලම කරිකට්ටිය ප්‍රදේශයේදී කන්ටේනර් රථයක් දුම්රියක ගැටීමෙන් දුම්රියේ රියදුරු සහායක බරපතල තුවාල ලබා තිබෙනවා.\nඅනතුරින් දුම්රිය මගියකු සහ කන්ටේනර් රථයේ රියදුරා ද තුවාල ලබා පුත්තලම රෝහලට ඇතුලත් කර ඇති බවයි පොලිසිය කියාසිටියේ.\nඅද පෙරවරු 8.10 ට පමණ කොළඹ සිට පුත්තලම බලා ධාවනය වු දුම්රියේ ගැටී ඇත්තේ හරස් මාර්ගයකින් දුම්රිය මාර්ගයට පැමිණි කන්ටේනර් රථයක්.\nඅනතුරින් කන්ටේනර් රථය පෙරලී ගොස් ඇති අතර දුම්රිය මැදිරි දෙකක් ද පීලි පැන තිබෙනවා.\nපොලිසිය සඳහන් කලේ එම ස්ථානයෙන් දුම්රිය මාර්ගය සම්පුර්ණයෙන් අවහිර වී ඇති බවයි.\nඡායාරූප - හිරාන් ප්‍රියංකර පුත්තලම",
       "URL": "https://www.hirunews.lk/126706/කන්ටේනරයක්-දුම්රිය-මාර්ගයේ-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5160"
}