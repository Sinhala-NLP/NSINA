{
       "Source": "hirunews",
       "Timestamp": "Friday, 31 July 2020 - 17:21",
       "Headline": "බාල වයස්කාර දැරියක් අපයෝජනය කර වරද පිළිගත් පුද්ගලයෙකුට ලැබුණු දඬුවම",
       "News Content": "වැලිවේරිය ප්‍රදේශයේදී දි බාල වයස්කාර දැරියක් අපහරණය කිරීම සහ අපයෝජනයට ලක් කිරීම යන චෝදනා දෙකට වරද පිළිගත් පුද්ගලයෙකුට වසර 10 කට අත් හිටවූ බරපතළ වැඩ සහිත වසර 2ක සිර දඬුවම් නියමකර තිබෙනවා.\nගම්පහ මහාධිකරණයයි නියෝගය ලබාදී ඇත්තේ.\nසැකකරුට එල්ලවී ඇති එක් චෝදනාවකට රුපියල් 5000 බැගින් රුපියල් 10,000ක දඩයක් ද නියම වූ බවයි අප වාර්තාකරු සඳහන් කළේ.\nදඩ මුදල් නොගෙවන්නේ නම් වසරක සිරදඬුවමක් ලබාදීමට විනිසුරුවරයා නියෝග කර තිබෙනවා.\nවින්දිත දැරියට අපයෝජනයට ලක්වන විට වයස අවුරුදු 15ක් වන අතර විත්තිකරුට වයස අවුරුදු 21ක් බවත් දෙදෙනා පෙම්වතුන් බවටයි මහාධිකරණයේදී අනාවරණය වී ඇත්තේ.\n2015 වසරේඅගෝස්තු මස 30 වන දින හෝ ඊට ආසන්න දිනයක දී වැලිවේරිය මුදුන්ගොඩ ප්‍රදේශයේ දී මෙම අපයෝජනය සිදුව ඇති බව සඳහන්.\nඉහත චෝදනා සම්බන්ධයෙන් 26 හැවිරිදි විත්තිකරුට මෙලෙස දඩ සහ අත් හිටවු සිර දඬුවම් නියම වූ අතර දැරියට රුපියල් ලක්ෂයක වන්දියක් ද ගෙවීමට නියම කෙරුණා.",
       "URL": "https://www.hirunews.lk/246861/බාල-වයස්කාර-දැරියක්-අපයෝජනය-කර-වරද-පිළිගත්-පුද්ගලයෙකුට-ලැබුණු-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=2547"
}