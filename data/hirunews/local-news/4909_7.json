{
       "Source": "hirunews",
       "Timestamp": "Wednesday, 24 August 2016 - 18:12",
       "Headline": "ජනක වක්කුඹුරගෙන් ඇමති ජෝන්ට ඇමතුමක්",
       "News Content": "ශ්‍රී ලංකා නිදහස් පක්ෂයේ කලවාන ආසන සංවිධායක ධුරයෙන් තමන් ඉවත් වන බව රත්නපුර දිස්ත්‍රික් පාර්ලිමේන්තු මන්ත්‍රී ජානක වක්කුඹුර අද ප්‍රකාශ කළා.\nඒ රත්නපුර - ඇලපාත ප්‍රදේශයේ පිහිටි ඔහුගේ නිවසේ අද පැවති කලවාන ආසනයේ මධ්‍ය සංවිධාන රැස්වීමෙන් අනතුරුවයි.\nමන්ත්‍රීවරයා ආසන සංවිධායක ධුරයෙන් ඉවත්විය යුතු බවට කලවාන නිදහස් පක්ෂ මධ්‍ය සංවිධානය එහිදී යෝජනාවක් ද සම්මත කර ගත්තා.\nඒ අනුව, තමන් ආසන සංවිධායක ධුරයෙන් ඉවත්වීමට තීරණය කළ බවයි පාර්ලිමේන්තු මන්ත්‍රී ජානක වක්කුඹුර හිරු ප්‍රවෘත්ති අංශයට සදහන් කළේ.\nකෙසේ වෙතත් සංවිධායක ධුරයෙන් ඉවත්වීමෙන් පසු  තමන්ට දුරකථන ඇමතුමක් ලබාදුන් බවයි නිදහස් පක්ෂයේ රත්නපුර නායක ඩබ්ලිව්.ඩී.ජේ. සෙනෙවිරත්න සඳහන් කළේ.\nසංවිධායක ධුරයේ තවදුරටත් රැඳී සිටින ලෙස තමන් මන්ත්‍රීවරයාට දැනුම්දුන් බව අමාත්‍යවරයා කොළඹදී මාධ්‍ය හමුවක් කැඳවමින් කියා සිටියා.\nකෙසේ වෙතත් ආසන සංවිධායක ධුරයෙන් ඉවත්වූ ජානක වක්කුඹුර සම්බන්ධයෙන් තමන් නොදන්නා බවයි අමාත්‍ය එස්.බී. දිසානායක සඳහන් කළේ.\nවක්කුඹුර මන්ත්‍රීවරයාගේ ඉවත්වීම පිළිබඳව මහරගම අද පැවති උත්සවයකින් පසු මාධ්‍යවේදීන් කළ විමසීමකට ප්‍රතිචාර ලෙස අමාත්‍යවරයා මේ බව කියා සිටියා.",
       "URL": "https://www.hirunews.lk/141396/ජනක-වක්කුඹුරගෙන්-ඇමති-ජෝන්ට-ඇමතුමක්",
       "Category": "Local News",
       "Parent URL": "https://www.hirunews.lk/local-news.php?pageID=4909"
}