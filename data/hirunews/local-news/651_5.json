{
       "Source": "hirunews",
       "Timestamp": "Thursday, 22 December 2022 - 10:58",
       "Headline": "ක්‍රීඩා ඇමතිගේ ගැසට්ටුවට එරෙහි ව ක්‍රීඩා සංගම් පනහක් අධිකරණ ක්‍රියාමාර්ගවලට",
       "News Content": "ක්‍රීඩා ඇමතිගේ ඒකාධිපති ගැසට්ටුවට එරෙහි ව ක්‍රීඩා සංගම් පනහකට වැඩි සංඛ්‍යාවක් අධිකරණ ක්‍රියාමාර්ග ගැනීමට තීරණය කර තිබෙනවා.\nමේ වන විටත් ක්‍රීඩා පනතට ඇතුළු කර ඇති සංශෝධන රැසකට මෙරට 50කට අධික ක්‍රීඩා සංගම් දැඩි විරෝධයක් පළ කර තිබෙන බව වාර්තා වනවා.\nඔවුන් පවසන්නේ, ක්‍රීඩා ඇමතිගේ ඒකාධිපති නියෝගවලට එරෙහි ව ශ්‍රේෂ්ඨාධිකරණයේ නඩු පවරන බව යි.\nමෙරට ක්‍රීඩාව වළ පල්ලට යැවීමට, සහ තම පෞද්ගලික අභිමථාර්ත ඉටුකර ගැනීමට උත්සාහ දරන කිහිප දෙනෙකුගේ උවමනාවන් මත මෙම ක්‍රීඩා පනතට සංශෝධන සිදු කර ඇති බව යි ක්‍රීඩා සංගම් ප්‍රකාශ කරන්නේ.\nඒ අනුව ඉදිරියේ දී ක්‍රිකට්,රග්බි,පාපන්දු, කරාතේ,ජාතික ඔලිම්පික් කමිටුව,ටෙනිස් ඇතුළු ක්‍රීඩා සංගම් රැසක් මෙම සංශෝධනවලට එරෙහි ව අධිකරණමය ක්‍රියාවලියකට පිවිසීමට තීරණය කර තිබෙනවා.",
       "URL": "https://www.hirunews.lk/323262/ක්‍රීඩා-ඇමතිගේ-ගැසට්ටුවට-එරෙහි-ව-ක්‍රීඩා-සංගම්-පනහක්-අධිකරණ-ක්‍රියාමාර්ගවලට",
       "Category": "Local News",
       "Parent URL": "https://www.hirunews.lk/local-news.php?pageID=651"
}