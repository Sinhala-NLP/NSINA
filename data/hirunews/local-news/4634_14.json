{
       "Source": "hirunews",
       "Timestamp": "Friday, 03 March 2017 - 7:29",
       "Headline": "ගල්කිස්ස අධිකරණ භූමියේ තිබී ගිනි අවි හමුවීමේ සිද්ධියට සම්බන්ධ ප්‍රධාන සැකකරු භාර වෙයි",
       "News Content": "ගල්කිස්ස මහේස්ත්‍රාත් අධිකරණ භූමියේ තිබී ගිනි අවි හමුවීමේ සිද්ධියට සම්බන්ධ ප්‍රධාන සැකකරු ඊයේ රාත්‍රියේ නීතිඥවරයෙකු මාර්ගයෙන් පොලිසියට භාරවී තිබෙනවා.\nශාලූ රොෂාන් ඉන්දික සිල්වා නමැති පුද්ගලයා මෙලෙස පොලිසියට භාරවීමෙන් අනතුරුව අත්අඩංගුවට ගෙන ඇති බව සදහන්.\nචීනයේ නිෂ්පාදිත පිස්තෝලයක්, රිවෝල්වරයක් සහ උණ්ඩ 10ක් ගල්කිස්ස අධිකරණ පරිශ්‍රයේ මහජනයා වෙනුවෙන් වෙන් කර තිබූ කොටසේ බංකුවක් අසළ බිම වැටී තිබූ පාර්සලයක තිබී පෙරේදා සොයා ගත්තා.\nපසුව, සිද්ධිය සම්බන්ධයෙන් සැකපිට පුද්ගලයින් 20 දෙනෙකු අත්අඩංගුවට ගත් අතර, ඔවුන් අධිකරණයට ඉදිරිපත් කිරීමෙන් අනතුරුව මේ මස 13 වනදා දක්වා රක්ෂිත බන්ධනාගාර ගත කෙරුණා.\nඅත්අඩංගුවට ගත් සැකකරුගෙන් විශේෂ පොලිස් කණ්ඩායමක් දීර්ඝ ලෙස ප්‍රශ්ණ කරමින් සිටින බව පොලිසිය සඳහන් කලා.\nගිනි අවි හමුවු දිනයේදී බන්ධනාගාරය විසින් අධිකරණයට රැගෙන විත් තිබු ගොනා කෝවිලේ රොහා නැමති සංවිධානාත්මක අපරාධ කල්ලි නායකයාගේ විරුද්ධ පාර්ශවයේ ප්‍රබලයකු ලෙසට ද අත්අඩංගුවට ගත් ප්‍රධාන සැකකරු සැලකෙන බව සඳහන්.",
       "URL": "https://www.hirunews.lk/155911/ගල්කිස්ස-අධිකරණ-භූමියේ-තිබී-ගිනි-අවි-හමුවීමේ-සිද්ධියට-සම්බන්ධ-ප්‍රධාන-සැකකරු-භාර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4634"
}