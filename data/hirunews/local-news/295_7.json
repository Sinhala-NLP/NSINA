{
       "Source": "hirunews",
       "Timestamp": "Sunday, 04 June 2023 - 16:10",
       "Headline": "කෝටි 35ක් වටිනා මැණිකක් සොරකම් කළ පුද්ගලයෙක් අත්අඩංගුවට",
       "News Content": "මීගොඩ පොලිස් වසමේ ව්‍යාපාරිකයෙකුගේ නිවසකින් සොරකම් කරන ලද රුපියල් කෝටි 35 ක් පමණ වටිනා බව කියන මැණිකක් සහ රුපියල් ලක්ෂ 27 ක් පමණ වටිනා අත් ඔරලෝසුවක් සමගින් \" චාටර් චූටි\" නැමැති සැකකරුවෙක් හෙරොයින් පාර්සලයක් සමගින් අද (04) දින අත්අඩංගුවට ගත් බව මීගොඩ පොලිසිය පවසනවා.\nඉකුත් වෙසක් පොහෝ දින සැකකරු විසින් මෙම සොරකම සිදුකර තිබුනු අතර අදාල මැණික විකිණීමට භාර ගත් ව්‍යාපාරිකයෙකු සහ මැණික් ගලෙහි හැඩය වෙනස් කිරීමට භාර ගත් තවත් සැකකරුවන් දෙදෙනෙකු ද සැකපිට අත්අඩංගුවට ගත් බවයි පොලිසිය පවසන්නේ.\nඅත්අඩංගුවට ගත් ප්‍රධාන සැකකරු මීගොඩ හෙට්ටියාවත්ත ප්‍රදේශයේ පදිංචිකරුවකු වන අතර අත් අඩංගුවට ගත් අවස්ථාවේදී සැකකරු සංතකයේ තිබී හෙරොයින් ග්‍රෑම් 20 මිලි ග්‍රෑම් 300 ක් ද සොයා ගත් බවත් සැකකරැ දැඩි ලෙස හෙරොයින් පානයට හුරැ වූ අයෙකු බවත් නිවාසවලට පැන සොරකම් කිරීම පුරැද්දක් ලෙස සිදු කර ඇති බවත් අනාවරණය වී ඇති බවයි පොලීසිය පවසන්නේ.",
       "URL": "https://www.hirunews.lk/337024/කෝටි-35ක්-වටිනා-මැණිකක්-සොරකම්-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=295"
}