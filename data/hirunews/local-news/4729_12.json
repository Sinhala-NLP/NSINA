{
       "Source": "hirunews",
       "Timestamp": "Sunday, 01 January 2017 - 10:57",
       "Headline": "දේවාලයක රන් ආභරණ සොරකම් කළ අයෙකු (CCTV) කැමරාවේ",
       "News Content": "හැටන් පොලිස් වසමට අයත් දික්ඔය ගණදෙවි හින්දු කෝවිලේ සරස්වති දේවියන්ගේ ප්‍රතිමාවට පලදවා තිබු රණ් ආභරණ සහ කෝවිලේ තිබු පඬුරු පෙට්ටිය කිසියමි පුද්ගලයෙකු විසින් අද (01) අලුයම සොරාගෙන ගොස් ඇති බව හැටන් පොලිසිය පවසනවා.\nඅද (01) උදෑසන නව වසරට ආශීර්වාද පතා පැවැත්වෙන විශේෂ පුජාවන් නිසා එහි ප්‍රධාන පුජකවරයා විසින් දේව ප්‍රතිමාවන් වලට රණ් ආභරණ පලදවා මල්වලින් එම දේව ප්‍රතිමාවන් සරසා අලුයම 2.00ට පමණ එම කෝවිලේම යාබදව පිහිටි පුජකවරයාගේ නිවසට විවේක ගැනිම සඳහා ගිය අවස්ථාවේ පසුපස දොරෙන් පැමිණි පුද්ගලයෙකු මෙම රණ් ආභරණ සහ පඬුරු පෙට්ටිය සොරාගෙන යන ආකාරයක් එම කෝවිලේ සවිකර තිබෙන සී.සී.ටී.වි කැමරා දර්ශනවල පටිගත වී ඇති බවයි හැටන් පොලිසිය පවසන්නේ.\nමෙම සිද්ධිය සම්බන්ධයෙන් අංශ කිහිපයක් ඔස්සේ හැටන් පොලිසිය පරීක්ෂණ ආරම්භ කර තිබෙනවා.\nසොරාගෙන ඇති රණ්අභරණ වල වටිනාකම මෙතෙක් තක්සේරු කර නැහැ.",
       "URL": "https://www.hirunews.lk/151026/දේවාලයක-රන්-ආභරණ-සොරකම්-කළ-අයෙකු-cctv-කැමරාවේ",
       "Category": "Local News",
       "Parent URL": "https://www.hirunews.lk/local-news.php?pageID=4729"
}