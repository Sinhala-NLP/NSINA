{
       "Source": "hirunews",
       "Timestamp": "Friday, 18 February 2022 - 11:49",
       "Headline": "හදිසි බිඳවැටීමක් හේතුවෙන් කොළඹ ප්‍රදේශ රැසකට ජලය කැපෙයි",
       "News Content": "කොළඹට ජලය සැපයෙන ප්‍රධාන සම්ප්‍රේෂණ නලයේ ඇති වූ හදිසි බිඳ වැටීමක් හේතුවෙන් කොළඹ ප්‍රදේශ කිහිපයකට මේ වනවිට ජල සැපයුම අත්හිටුවා තිබෙනවා.\nඅද පෙරවරු 10 සිට හෙට රාත්‍රී 10 දක්වා පැය 36ක් මෙලෙස ජල සැපයුම අත්හිටුවන බවයි ජාතික ජලසම්පාදන හා ජලාපවාහන මණ්ඩලය සඳහන් කළේ.\nඒ අනුව, කොළඹ 01, 07, 09, 10 සහ 12 යන ප්‍රදේශවලට ජල සැපයුම අත්හිටුවා ඇති අතර, කොළඹ 08 සහ 11 ප්‍රදේශවලට අඩු පීඩනයක් යටතේ ජලය සැපයෙන බවයි ජාතික ජල සම්පාදන හා ජලාපවාහන මණ්ඩලය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/297339/හදිසි-බිඳවැටීමක්-හේතුවෙන්-කොළඹ-ප්‍රදේශ-රැසකට-ජලය-කැපෙයි",
       "Category": "Local News",
       "Parent URL": "https://www.hirunews.lk/local-news.php?pageID=1349"
}