{
       "Source": "hirunews",
       "Timestamp": "Monday, 08 January 2018 - 14:46",
       "Headline": "කල්ලාරු ඇතාගේ දළ කොළඹට",
       "News Content": "වෙඩි තබා ඝාතනය කෙරුණු කල්ලාරු ඇතාගේ දළ යුගල සත්වෝද්‍යාන සහ තක්සේරු දෙපාර්තමේන්තුවල අධ්‍යක්ෂ ජනරාල්වරුන් වෙත යවන ලෙස අනුරාධපුර ප්‍රධාන මහේස්ත්‍රාත් හර්ෂන කැකුණවෙල අද (08) නියෝග කළා.\nමෙම ඇත් දළ යුගල සම්බන්ධයෙන් විද්‍යාත්මක පරීක්ෂණයක් සිදුකිරීම සහ ඒවායේ වටිනාකම තක්සේරු කිරීම එහි අරමුණයි.\nමෙම ඇතාගේ ශරීර කොටස් පසුගිය 5 වනදා සිලාවතුර - මොල්ලිකුලම ප්‍රදේශයේදී සොයා ගනු ලැබුවේ අනුරාධපුර කොට්ඨාශ අපරාධ විමර්ශන අංශයේ නිලධාරින් විසින්.\nවිල්පත්තුව ජාතික වනෝද්‍යානයේ සැරිසැරූ කල්ලාරු ඇතා වෙඩි තබා ඝාතනය කළ සැකකරුවන් කඩිනමින් අත්අඩංගුවට ගැනීමට කටයුතු කරන බවයි සිද්ධිය සම්බන්ධයෙන් විමර්ශන සිදුකරන උසස් පොලිස් නිලධාරියෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/180495/කල්ලාරු-ඇතාගේ-දළ-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4136"
}