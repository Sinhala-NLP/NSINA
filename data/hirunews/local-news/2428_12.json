{
       "Source": "hirunews",
       "Timestamp": "Saturday, 26 September 2020 - 15:02",
       "Headline": "කොරෝනා එන්නතක් දුප්පත් ජනතාවට මුලින් හිමිවිය යුතු බව පාප්වහන්සේ කියයි",
       "News Content": "කොරෝනා වෛරසයට එරෙහි එන්නතක් නිපදවූ පසු සමාජයේ දුප්පත්ම සහ දුර්ලවලතම ජන කොටස් වලට එය ප්‍රමුඛතාවක් ලෙස සලකා හිමිවිය යුතු බව ශුද්ධෝත්තම ෆ්‍රැන්සිස් පාප්වහන්සේ පවසනවා.\nඋන්වහන්සේ මේ බව ප්‍රකාශ කළේ වතිකානුවේ සිට වීඩියෝ තාක්ෂණය ඔස්සේ එක්සත් ජාතීන්ගේ මහා මණ්ඩලය අමතමින්.\nඑහිදී උන්වහන්සේ වැඩිදුරටත් සඳහන් කළේ කොරෝනා වෛරස් ගෝලීය වසංගතය මගින් මහජන සෞඛ්‍ය ප්‍රවර්ධනය කිරීම සහ එන්නත් සඳහා ලෝකයේ සියලු ජනකොටස්වල ප්‍රවේශය සහතික කිරීමේ වැදගත්කම අවධාරණය කළ බවයි.\nජගත් මහා මණ්ඩලය ඇමතූ ඕස්ට්‍රේලියානු අග්‍රාමාත්‍ය ස්කොට් මොරිසන් ද කොරෝනා එන්නතක් සියලු ජනකොටස්වලට සමාන ආකාරයෙන් හිමිවීමේ වැදගත්කම පෙන්වා දුන්නා.\nඔහු කියා සිටියේ එසේ නොවුවහොත්, ඉතිහාසය විසින් එය දරුණ විනිශ්චයකට ලක්කරනු ඇති බවයි.",
       "URL": "https://www.hirunews.lk/251166/කොරෝනා-එන්නතක්-දුප්පත්-ජනතාවට-මුලින්-හිමිවිය-යුතු-බව-පාප්වහන්සේ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2428"
}