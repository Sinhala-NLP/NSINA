{
       "Source": "hirunews",
       "Timestamp": "Friday, 08 September 2023 - 18:46",
       "Headline": "කුමාර් ධර්මසේන ගැන ICCන් ගත් විශේෂ තීරණය",
       "News Content": "ලබන මස ඉන්දියාවේ දී ආරම්භවන පිරිමි ක්‍රිකට් ලෝක කුසලාන කුසලාන -2023 තරගාවලියේ තරග සඳහා විනිසුරුවන් සහ තීරකවරුන් නම් කිරීමට ජාත්‍යන්තර ක්‍රිකට් කවුන්සිලය (ICC) පියවර ගෙන ඇති බව සදහන් වෙනවා.\nICC විනිසුරුවන්ගේ Emirates Elite Panel හි 12 දෙනා සහ ICC නැගී එන විනිසුරු මණ්ඩලයේ සාමාජිකයින් හතර දෙනා ඇතුළුව තරඟ තීරකයින් 16 දෙනෙකු තරඟාවලියේ විනිශ්චය කටයුතු සිදු කිරීමට නියමිතයි ඔවුන් නම්  Chris Brown, Kumar Dharmasena, Marais Erasmus, Chris Gaffaney, Michael Gough, Adrian Holdstock, Richard Illingworth, Richard Kettleborough, Nitin Menon, Ahsan Raza, Paul Reiffel, Sharfuddoula Ibne Shaid, Rod Tucker, Alex Wharf, Joel Wilson සහ Paul Wilson. වෙනවා.\nපළපුරුදු විනිසුරුවන්ගේ ලැයිස්තුවට ICC පිරිමි ක්‍රිකට් ලෝක කුසලාන 2019 අවසන් මහා තරගය සඳහා ලෝඩ්ස් හි දී පත් කරන ලද විනිසුරුවන් හතර දෙනාගෙන් තිදෙනෙකු ඇතුළත් වන බවයි සදහන් වන්නේ එනම් කුමාර් ධර්මසේන, Marais Erasmus සහ Rod Tucker වන අතර මෙම වසරේ මාර්තු මාසයේදී එලයිට් පැනලයෙන් ඉවත් වූ අලීම් ඩාර් පමණක් මෙම නාම ලේඛනයට ඇතුළත් නොවෙන බවද සඳහන්.\nඑමිරේට්ස් ICC තරඟ තීරකවරුන්ගේ ප්‍රභූ මණ්ඩලය නියෝජනය කරන්නේ හිටපු ජාත්‍යන්තර ක්‍රිකට් ක්‍රීඩකයින් වන ජෙෆ් ක්‍රෝව්, ඇන්ඩි පයික්‍රොෆ්ට්, රිචී රිචඩ්සන් සහ ජාවගල් ශ්‍රීනාත් විසින්ය.\nඅවසන් වටයේ තරගාවලියේ මුලික තරගය වන එංගලන්තය සහ නවසීලන්තය අතර ඔක්තෝබර් 5 වැනිදා අහමදාබාද්හිදී පැවැත්වෙන තරගයේ වගකීම ජාවගල් ශ්‍රීනාත් විසින් දරනු ඇති බවයි සඳහන් වන්නේ.\nNitin Menon සහ කුමාර් ධර්මසේන ස්ථාවර විනිසුරුවරුන් ලෙස කටයුතු කරන අතර පෝල් විල්සන් රූපවාහිනී විනිසුරුවරයා ලෙසත් සයිකට් සිවුවැනි විනිසුරු ලෙසත් ක්‍රිකට් ලෝක කුසලාන තරගාවලියේදී කටයුතු කරයි.",
       "URL": "https://www.hirunews.lk/347613/කුමාර්-ධර්මසේන-ගැන-iccන්-ගත්-විශේෂ-තීරණය",
       "Category": "Local News",
       "Parent URL": "https://www.hirunews.lk/local-news.php?pageID=43"
}