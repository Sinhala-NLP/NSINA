{
       "Source": "hirunews",
       "Timestamp": "Saturday, 28 May 2016 - 10:25",
       "Headline": "නැගෙනහිර නාවික හමුදා ආඥාපතිවරයා හදිසියේ මාරු කරයි",
       "News Content": "නැගෙනහිර පළාත් නාවික හමුදා අනු ඛණ්ඩයේ ආඥාපතිවරයා ලෙස කටයුතු කළ රියර් අද්මිරාල් නීල් රොසයිරෝ කොළඹට කැදවා තිබෙනවා.\nඒ, නාවික හමුදා ස්වේච්ඡා බලකායේ අණ දෙන නිලධාරීවරයා ලෙසයි.\nඑම බලකායේ අණ දෙන නිලධාරීවරයා ලෙස කටයුතු කළ රියර් අද්මිරාල් ට්‍රැවිස් සින්නයියා නැගෙනහිර පළාත් ආඥාපතිවරයා ලෙස පත් කර ඇති බවයි නාවික හමුදාව ප්‍රකාශ කළේ.\nමෙම ස්ථාන මාරුව නාවික හමුදා පරිපාලන අවශ්‍යතා මත සිදුකළ බව අප කළ විමසීමකදී නාවික හමුදා මාධ්‍ය ප්‍රකාශක, කපිතාන් අක්‍රම් අලෙවි කියා සිටියා.",
       "URL": "https://www.hirunews.lk/134201/නැගෙනහිර-නාවික-හමුදා-ආඥාපතිවරයා-හදිසියේ-මාරු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5029"
}