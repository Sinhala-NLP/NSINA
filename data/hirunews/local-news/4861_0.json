{
       "Source": "hirunews",
       "Timestamp": "Tuesday, 27 September 2016 - 19:30",
       "Headline": "වැඩිම තීරු බද්දක් ගෙවා ආනයනය කල මෝටර් රථය නිදහස්",
       "News Content": "මෙරට වැඩිම තීරු බද්දක් ගෙවා ආනයනය කරන ලද මෝටර් රථය රේගුව මගින් ඊයේ නිදහස් කරනු ලැබුවා.\nඅදාළ මෝටර් රථයේ සම්පූර්ණ වටිනාකම රුපියල් පහළොස් කෝටි අසූ ලක්ෂයක්.\nශ්‍රී ලංකාවේ ප්‍රධාන පෙළේ පෞද්ගලික සමාගමක නමින් ගෙන්වා ඇති එම මෝටර් රථය රොල්ස් රොයිස් ව්රෙයිත් වර්ගයට අයත්.\nමෙම රථයේ නිෂ්පාදන වටිනාකම රුපියල් හය කෝටි පනස් ලක්ෂයක් වන අතර එය මෙරටට ගෙන්වීමේදී රුපියල් නවකෝටි තිස් අට ලක්ෂයක තීරු බද්දක් ගෙවීමට සිදුව තිබෙනවා.\nමෙය සැලකෙන්නේ මෙරට රේගු ඉතිහාසයේ වැඩිම තීරු බද්දක් ගෙවා නිදහස් කරගත් මෝටර් රථය ලෙසයි.\nරේගු මාධ්‍ය ප්‍රකාශකවරයා සඳහන් කළේ තීරු බදු සම්පූර්ණයෙන් ගෙවීමෙන් පසු අදාළ සමාගම විසින් මෝටර් රථය නිදහස් කරගෙන ඇති බවයි.\nබ්‍රිතාන්‍යයේ ගුඩ් වුඩ් සමාගමේ නිෂ්පාදිත ටොන් 2.4 ක බරකින් යුත් මෙම රොල්ස් රොයිස් මෝටර් රථය දොර දෙකකින් හා වේග 8 ක ස්වයංක්‍රීය ගියර්\nපද්ධතියකින්ද සමන්විතයි.\nඑම මෝටර් රථයේ තවත් ඡායාරූප පහතින්.",
       "URL": "https://www.hirunews.lk/143965/වැඩිම-තීරු-බද්දක්-ගෙවා-ආනයනය-කල-මෝටර්-රථය-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=4861"
}