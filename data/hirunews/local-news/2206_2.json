{
       "Source": "hirunews",
       "Timestamp": "Sunday, 17 January 2021 - 20:04",
       "Headline": "තිසර, ෂෙහාන් සීතල යුද්ධය උණුසුම් වෙයි - ෂෙහාන්ගේ චෝදනාවලට තිසරගෙන් පිළිතුරු",
       "News Content": "පසුගියදා ශ්‍රී ලංකා ක්‍රිකට් පිටියට සමුදී අමෙරිකාව බලා පිටත්ව ගිය ෂෙහාන් ජයසූරිය අද මෙරට ප්‍රධාන පුවත්පතක් වෙත සම්මුඛ සාකච්ඡාවක් ලබාදෙමින් චෝදනා කළේ තමන්ට ශ්‍රී ලංකාවේ ක්‍රිකට් එපාවීමට තිසර පෙරේරා සහ ඔහුගේ බිරිඳ ද වගකිවයුතු බවටයි.\nකණ්ඩායමේ ක්‍රීඩකයන් අතර විරසක ඇති කරන්නට තිසරගේ බිරිද කටයුතු කළ බවට තිසරගේ බිරිදට ෂෙහාන් චෝදනා එල්ල කළා.\nඩුබායි සංචාරය අතරතුර ක්‍රීඩකයින් කිහිපදෙනෙකු සමගින් ආහාර ගනිමින් සිටින අවස්ථාවේදී තිසරගේ බිරිඳ පැමිණ එම ක්‍රීඩකයන්ට තමන් සමඟින් කතා නොකරන ලෙසට දැනුම් දුන් බවත් ෂෙහාන් පවසා තිබුණා.\nමේ සම්බන්ධයෙන් නිල ෆේස්බුක් ගිණුම ඔස්සේ සටහනක් තබමින් තිසර මෙම චෝදනා ප්‍රතික්ෂේප කරන අතර ඔහු පවසන්නේ 2017 වසරේ ඩුබායි තරග සංචාරය අතරතුර මාගේ සහෝදර ක්‍රීඩකයා අද ඔහුගේ දෙවනි බිරිඳ එම සංචාරයට රැගෙන ඇවිත් ඇයව ඔහුගේ කාමරයේ නවාතැන් ගැනීමට ක්‍රිකට් කළමනාකාරීත්වයෙන් අවසර ඉල්ලූ බවයි.\nඔහු ඒ වනවිටත් ඔහු විවාහක එක්දරු පියෙකු බැවින් ක්‍රීඩකයන්ගේ විනය ගැන සළකා කණ්ඩායමේ නායකයා විදියට තමන් එම ඉල්ලීම ප්‍රතික්ෂේප කළ බවත් තිසර පවසා තිබුණා.\nමේ තීරණය මා හා කණ්ඩායම් කළමණාකාරීත්වය එක්ව ගත් තීරණයක් මිස මාගේ බිරිඳ විසින් ගත් තීරණයක් නොවන බවට තිසර පවසනවා.\nක්‍රීඩාව සහ පෞද්ගලිකත්වය මිශ්‍ර කර නොගන්නේ නම් කිසි දිනෙක අනවබෝධයක් ඇති නොවන බවයි තිසරගේ සටහනේ වැඩිදුරටත් සඳහන් වන්නේ.\nමීට පෙරද ලසිත් මාලිංගගේ බිරිඳ සහ තිසර පෙරේරාගේ බිරිද අතරද විරසකයක් ඇතිව තිබුණේ සමාජ මාධ්‍ය ඔස්සේ ඔවුන් තැබූ සටහන් පාදක කරගනිමින්.\nතිසර සිය නිල ෆේස්බුක් ගිණුමට එක්කර තිබූ සටහන පහතින්.",
       "URL": "https://www.hirunews.lk/259962/තිසර-ෂෙහාන්-සීතල-යුද්ධය-උණුසුම්-වෙයි-ෂෙහාන්ගේ-චෝදනාවලට-තිසරගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=2206"
}