{
       "Source": "hirunews",
       "Timestamp": "Sunday, 21 May 2023 - 8:09",
       "Headline": "වනඅලි පහරදීමකින් අසරණ වූ පවුලක්",
       "News Content": "වනඅලියෙකුගේ පහර කෑමට ලක්ව සැමියා මිය යාම හේතුවෙන් අසරණ වු මවක් පිළිබද තොරතුරු දඹුල්ල - දිගම්පතහා ප්‍රදේශයෙන් හිරු ප්‍රවෘත්ති අංශයට වාර්තා වුනා.\nමෙම අනතුරෙන් ඇගේ කුඩා දියණියද බරපතල තුවාල ලබා තිබුණා.\n33 හැවිරිදි සන්ධ්‍යා සංජීවනිගේ ස්වාමි පුරුෂයා වන අලි පහරදීමකින් මෙලෙස මියගොස් තිබුණේ මීට වසර 3 කට පෙරයි.\nඉන් අනතුරුව සිය දස හැවිරිදි පිරිමි දරුවා සහ වන අලි ප්‍රහාරයෙන් තුවාල ලැබූ පස් හැවිරිදි දියණිය සමඟ ඇය කුඩා පැල්පතක දිවි ගෙවමින් සිටින්නේ මහත් ආර්ථික අපහසුතා මැදයි.\nමෙම කාන්තාව මේ වනවිට දඹුල්ල - හබරණ ප්‍රධාන මාර්ගයේ දිගම්පතහා පන්සල හංදිය ආසන්නයේ මාර්ගය අසළ බඩ ඉරිගු තම්බා අලෙවි කරමින් ජීවත් වනවා.\nඑලෙස උපයා ගන්නා මුදල්, අසනීප තත්වයෙන් පසුවන දියණියගේ ප්‍රතිකාර සහ තම දෛනික අවශ්‍යතා සපුරා ගැනීමටද ප්‍රමාණවත් නොවන බවයි සන්ධ්‍යා සංජීවනී කියා සිටියේ.",
       "URL": "https://www.hirunews.lk/335792/වනඅලි-පහරදීමකින්-අසරණ-වූ-පවුලක්",
       "Category": "Local News",
       "Parent URL": "https://www.hirunews.lk/local-news.php?pageID=328"
}