{
       "Source": "hirunews",
       "Timestamp": "Thursday, 16 February 2023 - 7:43",
       "Headline": "හලාවත ප්‍රදේශයේ දී අභිරහස් මරණයක්",
       "News Content": "හලාවත, කොක්කාවිල ප්‍රදේශයේ නිවසක බිම වැටී මිය ගොස් සිටි පුද්ගලයෙකුගේ මළ සිරුරක් පොලිසිය විසින් සොයා ගෙන තිබෙනවා.\nපෙරේදා (14) දින මෙසේ මිය ගොස් ඇත්තේ, 49 හැවිරිදි කොක්කාවිල, මුගුණුවටන ප්‍රදේශයේ පදිංචිකරුවෙක්.\nඔහු මානසික ආබාධයකින් පෙළෙමින් සිටි අයෙක් බවට මීට පෙර ඔහුගේ පුත්‍රයා විසින් පොලිසියට පැමිණිලිලක් ද සිදු කර තිබුණා.\nකෙසේවෙතත්, හලාවත රෝහලේ දී මෘත ශරීරය පිළිබඳ පශ්චාත් මරණ පරීක්ෂණ සිදු කර ඇති අතර එහිදී අනාවරණය වී ඇත්තේ, මරණකරුගේ ගෙල ප්‍රදේශයේ කැපුම් තුවාලයක් ඇති බවයි.\nඒ හේතුවෙන් මෙම මරණය සැකකටයුතු මරණයක් බව අධිකරණ වෛද්‍ය නිලධාරියා විසින් ප්‍රකාශයක් ද සිදු කර තිබෙනවා.\nසිද්ධිය සම්බන්ධයෙන් හලාවත පොලිසිය විමර්ශන සිදු කරනවා.",
       "URL": "https://www.hirunews.lk/327525/හලාවත-ප්‍රදේශයේ-දී-අභිරහස්-මරණයක්",
       "Category": "Local News",
       "Parent URL": "https://www.hirunews.lk/local-news.php?pageID=533"
}