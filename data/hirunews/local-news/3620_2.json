{
       "Source": "hirunews",
       "Timestamp": "Tuesday, 04 December 2018 - 20:19",
       "Headline": "එජාපයෙන් ජනමාධ්‍ය අමාත්‍යාංශ ලේකම්වරයාට ඉල්ලීමක්",
       "News Content": "රාජ්‍ය මාධ්‍ය ප්‍රවෘත්ති වාර්තා කිරීමේදී අපක්ෂපාතීව කටයුතු කිරීමට උපදෙස් දෙන ලෙස එක්සත් ජාතික පක්ෂයේ පාර්ලිමේන්තු මන්ත්‍රීවරුන් පිරිසක් අද ජනමාධ්‍ය අමාත්‍යාංශ ලේකම්වරයාගෙන් ඉල්ලීමක් කළා.\nපාර්ලිමේන්තු මන්ත්‍රී මුජිබර් රහුමාන් මහතා සඳහන් කළේ එහි වගකීම අමාත්‍යාංශ ලේකම්වරයා භාරගත් බවයි.\nඑක්සත් ජාතික පක්ෂය නියෝජනය කරන පාර්ලිමේන්තු මන්ත්‍රීවරුන් පිරිසක් අද පෙරවරුවේ ජාතික රූපවානිහියට ගොස් එහි අධ්‍යක්ෂ ජනරාල්වරයා මුණ ගැසීමට උත්සාහ කළා.\nඑම අවස්ථාවේ ජාතික රූපවාහිනිය අසල, විශේෂ පොලිස් ආරක්ෂාවක යොදවා තිබුණු අතර අපවාර්තාකරුවන් සඳහන් කළේ ස්වාධීන රූපවාහිනිය පරිශ්‍රයේද විශේෂ පොලිස් ආරක්ෂාවක් යොදවා තිබුණු බවයි.\nජාතික රූපවාහිනියේ අධ්‍යක්ෂ ජනරාල්වරයා පරිශ්‍රයේ නොසිටි බැවින් පාර්ලිමේන්තු මන්ත්‍රීවරුන් ජනමාධ්‍ය අමාත්‍යාංශයට ගොස් එහි ලේකම්වරයා හමුවුණා.\nමෙම ප්‍රවෘත්ති සාකච්ඡාවේදී වත්මන් දේශපාලන තත්ත්වය සම්බන්ධයෙන්ද මන්ත්‍රීවරයා මෙලෙස අදහස් පළ කළා.",
       "URL": "https://www.hirunews.lk/205494/එජාපයෙන්-ජනමාධ්‍ය-අමාත්‍යාංශ-ලේකම්වරයාට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3620"
}