{
       "Source": "hirunews",
       "Timestamp": "Sunday, 10 January 2016 - 18:53",
       "Headline": "වෙඩි වැදී මියගිය පුද්ගල සිරුරක් අම්බලන්ගොඩින් (ඡායාරූප)",
       "News Content": "වෙඩි වැදුණු බවට සැක කෙරෙන නාඳුනන පුද්ගලයෙකුගේ මළ සිරුරක් අම්බලන්ගොඩ - මාදම්පේ - රොන්නව කැළෑබඳ ප්‍රදේශයක තිබී අම්බලන්ගොඩ පොලීසියේ නිලධාරීන් අද පස්වරුවේ සොයාගෙන තිබෙනවා.\nඒ, පුද්ගලයෙකුගෙන් ලද තොරතුරකට අනුවයි.\nමියගොස් ඇති 27 හැවිරිදි පුද්ගලයා අම්බලන්ගොඩ ගලගොඩ ප්‍රදේශයේ පදිංචි අවිවාහකයෙක් බවටයි හෙළිවී ඇත්තේ.\nපොලිසිය සැක පළකරන්නේ වෙනත් ස්ථානයකදී මෙම තරුණයා ඝාතනය කර මෙම ස්ථානයට ගෙනැවිත් දමන්නට ඇති බවටයි.\nඔහුගේ සිරුරට ඇසිඩ් දමා ඇතැයි ද සඳහන්. එමෙන්ම මළ සිරුරට වෙඩි තැබු සලකුණු ද දක්නට ඇති බවයි අප වාර්තාකරු සඳහන් කලේ.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/123749/වෙඩි-වැදී-මියගිය-පුද්ගල-සිරුරක්-අම්බලන්ගොඩින්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5214"
}