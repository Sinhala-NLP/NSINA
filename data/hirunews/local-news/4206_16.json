{
       "Source": "hirunews",
       "Timestamp": "Wednesday, 22 November 2017 - 13:21",
       "Headline": "මොරගහකන්දෙන් ජලය ඉල්ලා ගොවීන් විරෝධතාවක",
       "News Content": "මොරගහකන්ද ජලාශයේ ජලය ඉල්ලා ගොවීන් පිරිසක් අද (22) එම ව්‍යාපෘති කාර්යාලය ඉදිරිපිට විරෝධතාවක නිරත වුණා.\nගිරිතලේ, පොළොන්නරුව සහ මින්නේරිය යන ප්‍රදේශවලින් පැමිණි ගොවි ජනතාව මොරගහකන්ද ජල ව්‍යාපෘති කාර්යාලයට පැමිණිමත් සමඟ උදෑසන එහි උණුසුම් තත්ත්වයක් ද ඇති වූ බවයි අප වාර්තාකරු සඳහන් කළේ.\nගොවි ජනතාව සහ මොරගහකන්ද ජලාශයේ ව්‍යාපෘති භාර කළමනාකාරවරයා අතර ඇති වූ උණුසුම් තත්ත්වයක් ද ඇතිවුණා.\nමේ අතර, පොහොර සහනාධාරය ඉල්ලා ගොවීන් පිරිසක් අද ගිරාදුරුකෝට්ටේ නගරයේදී විරෝධතාවයක නිරත වුණා.",
       "URL": "https://www.hirunews.lk/176642/මොරගහකන්දෙන්-ජලය-ඉල්ලා-ගොවීන්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4206"
}