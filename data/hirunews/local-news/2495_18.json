{
       "Source": "hirunews",
       "Timestamp": "Thursday, 27 August 2020 - 7:38",
       "Headline": "වීසා නැතුව මෙරට රැඳී සිටි චීන සහ තායිලන්ත ජාතිකයින් 13ක් සිගරට් තොගයක් සමඟ අල්ලයි",
       "News Content": "වලංගු වීසා බලපත්‍ර නොමැතිව නීති විරෝධීව මෙරට රැදී සිටි තායිලන්ත හා චීන ජාතිකයින් 13 දෙනෙකු ගල්කිස්ස ප්‍රදේශයේදී පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nඑම පිරිසට කාන්තාවන් 09 දෙනෙකු සහ පිරිමි පුද්ගලයන් 04 දෙනෙකු ඇතුළත්.\nමොවුන් සන්තකයේ තිබී නීති විරෝධී දුම්වැටි 10300ක් ද සොයා ගැනුණා.\nමේ අතර හෙරොයින් ග්‍රෑම් 23ක් සමඟ පුද්ගලයින් තිදෙනෙක් කළුතර කොට්ඨාශ දූෂණ මර්දන ඒකකය විසින් අත්අඩංගුවට ගෙන තිබෙනවා.\nපයාගල ප්‍රදේශයේදී මොවුන් අත්අඩංගුවට ගත බවයි පොලිසිය පැවසුවේ.",
       "URL": "https://www.hirunews.lk/248739/වීසා-නැතුව-මෙරට-රැඳී-සිටි-චීන-සහ-තායිලන්ත-ජාතිකයින්-13ක්-සිගරට්-තොගයක්-සමඟ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2495"
}