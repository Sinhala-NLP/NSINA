{
       "Source": "hirunews",
       "Timestamp": "Thursday, 21 September 2017 - 13:00",
       "Headline": "යාපනයේ ඝාතනයට හේතුව හෙළිවෙයි",
       "News Content": "යාපනය - නාවලර් ප්‍රදේශයේදී මව, සහ පුත්‍රයාට පහරදී පියා ඝාතනය කිරීමේ සිද්ධියට සම්බන්ධ සැකකරුවන් දෙදෙනෙකු පොලීසිය අත්අඩංගුවට ගෙන තිබෙනවා.\nඝාතනය සිදුව තිබුණේ පසුගිය 18 වනදා රාත්‍රියේදියි.\nපියා, මව සහ පුත්‍රයාට කිසියම් පිරිසක් විසින් පහරදීමෙන් පසු කෝවිලක් අසළ දමා ගොස් තිබුණා.\nඅනතුරුව ඔවුන් රෝහල් ගතකළ අතර, එහිදියි අසාධ්‍ය තත්ත්වයේ පසුවූ පියා මියගොස් ඇත්තේ.\nවැඩිදුර පරීක්ෂණවලදී අනාවරණ වූයේ නාවලර් ප්‍රදේශයේම පදිංචි දෙදෙනෙකු මෙම සිද්ධියට සම්බන්ධ බවයි.\nඑමෙන්ම ගවයෙකු සොරකම් කිරීමේ සිද්ධියක් මත ඇතිවූ ආරවුලක් හේතුවෙන් මෙම ඝාතනය සිදුව ඇති බවටද හෙළිවී තිබෙනවා.\nයාපනය පොලීසියේ විශේෂ පොලිස් කණ්ඩායමක් විසින් අදාළ සැකකරුවන් දෙදෙනා අත්අඩංගුවට ගෙන ඇති අතර, අධිකරණයට ඉදිරිපත් කිරීමෙන් පසු ලබන මස 3 වනදා දක්වා ඔවුන් රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/171460/යාපනයේ-ඝාතනයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4311"
}