{
       "Source": "hirunews",
       "Timestamp": "Friday, 09 September 2022 - 14:07",
       "Headline": "වැලිගම ප්‍රාදේශීය සභාවේ කාර්ය මණ්ඩලය සහ සනීපාරක්ෂක කම්කරුවන් විරෝධතාවක",
       "News Content": "කැලිකසල ඉවත් කිරීමේ කටයුතුවල නිරත ව සිටි වැලිගම ප්‍රාදේශීය සභාවේ කම්කරුවන් දෙදෙනෙකුට පහරදිමට සම්බන්ධ පුද්ගලයන් දෙදෙනා වහා අත්අඩංගුවට ගන්නා ලෙස බල කරමින් වැලිගම ප්‍රාදේශීය සභාවේ කාර්ය මණ්ඩලය සහ සනීපාරක්ෂක කම්කරුවන් එක් ව එම කාර්යාල පරිශ්‍රය ඉදිරිපිට දී විරෝධතාවක නිරත වී තිබෙනවා.\nඒ, අද (09) පෙරවරුවේ.\nවැලිගම ප්‍රාදේශීය සභාව මගින් බල ප්‍රදේශයේ කැළි කසළ ඉවත් කිරීමේ ටැක්ටරයේ සේවය කළ සනිපාරක්ෂක කම්කරුවන් දෙදෙනෙකුට යි වැලිගම පොල්වතු මෝදර පාලම අසල දී කිසියම් පුද්ගලයන් දෙදෙනකු විසින් පහර දී තිබුණේ.\nපහරකෑමට ලක් වූ පුද්ගලයන් දෙදෙනා වැලිගම ප්‍රාදේශීය සභාවේ රථයකින් මාතර මහ රෝහලට ඇතුළත් කළ බව සඳහන්.",
       "URL": "https://www.hirunews.lk/314954/වැලිගම-ප්‍රාදේශීය-සභාවේ-කාර්ය-මණ්ඩලය-සහ-සනීපාරක්ෂක-කම්කරුවන්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=880"
}