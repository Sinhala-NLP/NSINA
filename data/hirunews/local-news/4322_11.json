{
       "Source": "hirunews",
       "Timestamp": "Thursday, 14 September 2017 - 16:08",
       "Headline": "දියකාවා යුද අභ්‍යාසයට ජනපතිගෙන් සුබ පැතුම්",
       "News Content": "ත්‍රිවිද හමුදා සාමාජිකයින් සහ රටවල් 13 ක හමුදා නියෝජිතයින්ගේ සහභාගිත්වයෙන් ආරම්භ කර ඇති දියකාවා යුද අභ්‍යාසයට ජනාධිපති මෛත්‍රීපාල සිරිසේන සුබ පැතුම් එක් කර තිබෙනවා.\n8 වන වරටත් පැවැත්වෙන දියකාවා යුද අභ්‍යාසය මෙවර නැගෙනහිර පළාත මූලික කර ගනිමින් ත්‍රිකුණාමලය කුච්චවේලි ප්‍රදේශයේදී මේ මස 3 වනදා ආරම්භ කෙරුණා.\nඅද උදෑසන සිදුකළ සතුරු කදවුරකට පහරදෙන අභ්‍යාසය ජනාධිපතිවරයා නිල නිවසේ සිට චන්ද්‍රිකා තාක්ෂණය ඔස්සේ නැරඹූ අතර, එහිදී ඊට එක්ව සිටි දෙස් විදෙස් සියලූ ආරක්ෂක හමුදා සාමාජිකයින්ට ජනාධිපති මෛත්‍රීපාල සිරිසේන සුබ පැතුම් එක් කළ බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/170922/දියකාවා-යුද-අභ්‍යාසයට-ජනපතිගෙන්-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=4322"
}