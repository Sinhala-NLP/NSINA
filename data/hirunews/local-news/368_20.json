{
       "Source": "hirunews",
       "Timestamp": "Friday, 05 May 2023 - 8:51",
       "Headline": "ආමිස සහ ප්‍රතිපත්ති පූජාවට මුල්තැන දෙමින් වෙසක් සමරන්නැයි මහනාහිමිවරු ඉල්ලයි",
       "News Content": "ආමිස සහ ප්‍රතිපත්ති පූජාවන්ට මුල්තැන දෙමින් වෙසක් සමය ගතකළ යුතු බව අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඥානරතන මහනාහිමියන් පවසනවා.\nඋන්වහන්සේ මේ බව කියා සිටියේ වෙසක් දිනය වෙනුවෙන් පණිවුඩයක් නිකුත් කරමින්.\nමේ අතර සැබෑ බෞද්ධයෙකු ලෙස සීලයෙහි පිහිටා බෞද්ධ චාරිත්‍ර ඉටුකරමින් කටයුතු කරන ලෙස මල්වතු පාර්ශවයේ අනුනායක අතිපූජ්‍ය දිඹුල් කුඹුරේ ශ්‍රී විමලධම්ම නාහිමියන් සැදැහැවතුන්ගෙන් ඉල්ලා සිටියා.\nමේ අතර වෙසක් දිනය නිමිත්තෙන් කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් වහන්සේ සුබපැතුම් පණිවිඩයක් නිකුත් කර තිබෙනවා.\nඑහි දැක්වෙන්නේ, බුදුරජාණන් වහන්සේගේ උත්පත්තිය, බුද්ධත්වයට පත් වීම සහ සම්බුද්ධ පරිණිර්වානය යන තෙමගුල සිහිකරන වෙසක් මංගල්‍යයේ දී ත්‍රෛයිනිකායික මහ නායක ස්වාමීන් වහන්සේලා ප්‍රමුඛ සංඝයා වහන්සේට, ලක් වාසී බොදුනු සහෝදර සහෝදරියන්ට බුද්ධාලම්භන ප්‍රීතියෙන් යුතු වෙසක් මංගල්‍යක් වේවා යැයි ප්‍රාර්ථනා කරන බවයි.",
       "URL": "https://www.hirunews.lk/334283/ආමිස-සහ-ප්‍රතිපත්ති-පූජාවට-මුල්තැන-දෙමින්-වෙසක්-සමරන්නැයි-මහනාහිමිවරු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=368"
}