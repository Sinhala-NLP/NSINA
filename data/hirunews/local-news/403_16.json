{
       "Source": "hirunews",
       "Timestamp": "Thursday, 20 April 2023 - 7:48",
       "Headline": "පළමු ගෝලීය බොදු සමුළුව අද නවදිල්ලියේ දී ඇරඹේ",
       "News Content": "රටවල් 30ක බෞද්ධ භික්ෂූන් වහන්සේලා සහ විද්වතුන්ගේ සහභාගීත්වයෙන් ගෝලීය බෞද්ධ සමුළුව අද ඉන්දියාවේ නවදිල්ලි නුවර දී ආරම්භ වෙනවා.\n“සමකාලීන අභියෝගවලට ප්‍රතිචාර: දර්ශනය ප්‍රායෝගිකව” යන්න තේමාව කරගත් මෙය පළමු ගෝලීය බෞද්ධ සමුළුවයි.\nඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් දෙදිනක් පුරා මෙම සමුළුව පැවැත්වෙනු ඇති.\nසංස්කෘතික අමාත්‍යාංශය සහ ජාත්‍යන්තර බෞද්ධ සම්මේලනය එක්වයි මෙම සමුළුව සංවිධාන කර ඇත්තේ.\nඒ සඳහා ශ්‍රී ලංකාව, වියට්නාමය, ඇමරිකාව, ලාඕසය සහ බ්‍රසීලය ඇතුළු රටවල රැසක නියෝජිතයින් 171 දෙනෙකු සහභාගී වනවා.",
       "URL": "https://www.hirunews.lk/332953/පළමු-ගෝලීය-බොදු-සමුළුව-අද-නවදිල්ලියේ-දී-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=403"
}