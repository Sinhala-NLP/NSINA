{
       "Source": "hirunews",
       "Timestamp": "Tuesday, 05 September 2023 - 11:12",
       "Headline": "දියණියට පහර දුන් මවට සහ ඇගේ අනියම් සැමියාට වැඩ වරදී",
       "News Content": "අවුරුදු හතරක් වයැසැති දියණියකට පහරදී බරපතළ තුවාල සිදු කිරීමේ චෝදනාව යටතේ දැරියගේ මව සහ මවගේ අනියම් සැමියා බව කියන අයෙක් සැකපිට අත්අඩංගුවට ගෙන තිබෙනවා.\nසැකකාර යුවළ කුරුණෑගල අලකොළදෙණිය මොඩර්වත්තේ පදිංචිකරුවන් බවයි සඳහන් වෙන්නේ.\nපහර දීමෙන් දැරියගේ මුහුණට, කොන්ද පෙදෙසට සහ අත්පා වලට තුවාල සහ තැළුම් සිදුව ඇති අතර පහර වැදීමෙන් ඇගේ ඇස් පෙදෙසට හානි සිදුව තිබෙනවා.\nදින ගණනාවක්ම දැරිය නිවසේදී පහර කෑමට ලක්ව තිබෙන අතර අසල්වාසීන් ඒ බව පොලීසියට දැන්වීමෙන් අනතුරුව මෙම කාන්තාව සහ අනියම් සැමියා අත්අඩංගුවට ගෙන තිබෙනවා.",
       "URL": "https://www.hirunews.lk/347209/දියණියට-පහර-දුන්-මවට-සහ-ඇගේ-අනියම්-සැමියාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=51"
}