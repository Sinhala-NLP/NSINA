{
       "Source": "hirunews",
       "Timestamp": "Tuesday, 01 August 2017 - 11:09",
       "Headline": "විදේස් තරුණියක් දූෂණය කළ අයෙක් අත්අඩංගුවට",
       "News Content": "විදේශීය තරුණියකට දූෂණය කිරීමේ චෝදනාව මත අනුරාධපුර පොලිසිය විසින් ත්‍රිරෝද රථ රියදුරෙක් අත්අඩංගුවට ගෙන තිබෙනවා.\nසංචාරයක් සදහා මෙරටට පැමිණි ස්විස්ටර්ලන්ත ජාතික 22 හැවිරිදි විශ්වවිද්‍යාල සිසුවියක් මෙලෙස දූෂණයට ලක්ව ඇති බවයි වාර්තා වන්නේ.\nඅදාල තරුණිය අනුරාධපුර නගරයේ රාත්‍රී සමාජ ශාලාවට ගොස් මිතුරන් දෙදෙනෙකු සමඟ එහි විනෝද වී නැවත ඇය නවාතැන්ගෙන සිටි හෝටලය වෙත යෑමට ත්‍රිරෝද රථයකට ගොඩවී තිබෙනවා.\nඑම අවස්ථාවේදී ත්‍රිරෝද රථ රියදුරා ඇයව හෝටලයට රැගෙන යන මුවාවෙන් වෙනත් ස්ථානයකට රැගෙන ගොස් තරුණියට දූෂණය කර ඇති බවටයි තොරතුරු වාර්තා වන්නේ.\nපසුව ඔහු විසින් තරුණියව අනුරාධපුර බස් නැවතුම්පොළ අසල ස්ථානයකට ගෙනවිත් දමා පලා ගොස් ඇති බව සදහන්.\nඅදාල තරුණිය මේ පිළිබදව හෝටලයේ නවාතැන් ගෙන සිටි සිය මිතුරිය වෙත දුරකථන මාර්ගයෙන් දැනුවත් කර ඇති අතර පසුව ඇය නවාතැන්ගෙන සිටි හොටලයේ කළමනාකරු සහ මිතුරියන් එම ස්ථානයට පැමිණ තිබෙනවා.\nඅනතුරුව සිදුවීම සම්බන්ධයෙන් අනුරාධපුර පොලිසිය වෙත පැමිණිල්ලක් සිදුකර ඇති අතර පොලිසිය සිදුකල පරීක්ෂණ වලදී සැකකාර ත්‍රිරෝද රථ රියදුරා පසුගිය 30 වනදා අත්අඩංගුවට ගෙන ඇති බවයි අප වාර්තාකරු සදහන් කළේ.\nසැකකරු 35 වන වියේ පසුවන අයෙක් වන අතර දූෂණයට ලක් වූ විදේශීය තරුණිය වෛද්‍ය පරීක්ෂණයක් අනුරාධපුර රෝහල වෙත යොමුකර ඇති නමුත් වෛද්‍ය පරීක්ෂණය සඳහා වෛද්‍ය නිලධාරිනියක් නොමැති වීම හේතුවෙන් ඇය විසින් එය ප්‍රතික්ෂේප කර ඇති බවටයි වාර්තා වන්නේ.\nඅදාල තරුණිය තවත් තරුණියන් තිදෙනෙකු සමඟ මෙරට සංචාරයක් සදහා පැමිණ ඇති බවට තොරතුරු වාර්තා වනවා.\nඅත්අඩංගුවට පත් සැකකරු ඊයේ අධිකරණයට ඉදිරිපත් කිරීමට නියමිතව තිබුණා.",
       "URL": "https://www.hirunews.lk/167302/විදේස්-තරුණියක්-දූෂණය-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4392"
}