{
       "Source": "hirunews",
       "Timestamp": "Sunday, 10 September 2023 - 19:57",
       "Headline": "මාලිගාවත්ත වෙඩි තැබීමේ සැකකරුගේ අනාවරණයෙන් වල දමා තිබූ අත් බෝම්බයක් හා ගිනි අවියක් ගොඩගැනේ (වීඩියෝ)",
       "News Content": "මාලිගාවත්ත පොලිස් වසමේදී පසුගිය 01වැනි දා වෙඩි තබා මනුෂ්‍ය ඝාතනයක් සිදුකිරීමට උත්සාහ කළේ යැයි සැකපිට අත්අඩංගුවට ගත් සුගත් පුෂ්පකුමාර නොහොත් කසුන් යන තැනැත්තාගෙන් පොලිසිය සිදුකළ විමර්ශනවලදී සැකකරුගේ ප්‍රකාශ සහ මඟපෙන්වීම මත මෙරට නිශ්පාදිත ගල්කටස් වර්ගයේ ගිනි අවියක් සහ විදේශ රටක නිෂ්පාදිත ජීව අත් බෝම්බයක් සොයා ගැනීමට සමත් වී තිබෙනවා.\nඒ අද(10) කෙසෙල්වත්ත පොලිස් වසමේ මැද පාර්ක් ක්‍රීඩාංගනයේ වල දමා තිබියදීයි.\nසැකකරුගෙන් සිදුකරන ලද ප්‍රශ්න කිරීමේදී අනාවරණය වී ඇත්තේ කෙසෙල්වත්තේ ධනුක නමැති සවිධානාත්මක අපරාධකරුගේ සගයෙක් වන කෙසෙල්වත්තේ ලොකු කවී නමැති පුද්ගලයා විසින් මෙම ගිනි අවිය සහ ජීව අත් බෝම්බය සැකකරු සන්තකයේ තබා ගැනීම සඳහා ලබා දුන් බවයි.",
       "URL": "https://www.hirunews.lk/347840/මාලිගාවත්ත-වෙඩි-තැබීමේ-සැකකරුගේ-අනාවරණයෙන්-වල-දමා-තිබූ-අත්-බෝම්බයක්-හා-ගිනි-අවියක්-ගොඩගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=39"
}