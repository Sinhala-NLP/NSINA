{
       "Source": "hirunews",
       "Timestamp": "Thursday, 10 August 2017 - 10:18",
       "Headline": "අත්බෝම්බ සමග තරුණයන් තුන්දෙනෙකු ප්‍රදේශ දෙකකදී අත්අඩංගුවට",
       "News Content": "විදේශ රටක නිෂ්පාදිත ජීව අත්බෝම්බයක් සමග තරුණයන් දෙදෙනෙකු ගන්දර - බෝනික්කු පාලම අසලදී අත්අඩංගුවට ගෙන තිබෙනවා.\nත්‍රිරෝද රථයකින් ගමන් කරමින් සිටියදී අත්අඩංගුවට ගත් මොවුන් අවුරුදු 24 සහ 27 යන වයස්වල පසුවන දික්වැල්ල ප්‍රදේශයේ පදිංචිකරුවන්.\nඑමෙන්ම විදේශ රටක නිෂ්පාදිත අත්බෝම්බයක් සහ ගංජා ග්‍රෑම් 4 යි මිලිග්‍රෑම් 400 ක් සමග තරුණයෙකු වත්තල ප්‍රදේශයේදී අත්අඩංගුවට ගත්තා.\n27 හැවිරිදි මෙම සැකකරු එම ප්‍රදේශයේම පදිංචිකරුවෙක්.",
       "URL": "https://www.hirunews.lk/168072/අත්බෝම්බ-සමග-තරුණයන්-තුන්දෙනෙකු-ප්‍රදේශ-දෙකකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4378"
}