{
       "Source": "hirunews",
       "Timestamp": "Sunday, 20 February 2022 - 13:28",
       "Headline": "සංකූලතා ඇත්නම් තවදුරටත් වෛද්‍ය උපදෙස් ලබාගන්න - සෞඛ්‍ය අංශ (වීඩියෝ)",
       "News Content": "කොරෝනා ආසාදිතයන් දින හතකින් පසුවද සංකූලතා පෙන්වන්නේ නම් තවදුරටත් විවේකගත යුතු බව නිවෙස්ගත රෝගී සත්කාර සේවාවේ ප්‍රධානී පවුල් වෛද්‍ය විද්‍යා විශේෂඥ වෛද්‍ය මල්කාන්ති ගල්හේන පවසනවා.\nඔමික්‍රොන් කොරෝනා ප්‍රභේදය ආසාදනය වූවන් දින හතක නිවෙස් නිරෝධායනයෙන් පසුව ද සංකූලතා පෙන්වන්නේ නම් තවදුරටත් විවේකගත යුතු බව නිවෙස්ගත රෝගී සත්කාර සේවාවේ ප්‍රධානී පවුල් වෛද්‍ය විද්‍යා විශේෂඥ වෛද්‍ය මල්කාන්ති ගල්හේන ප්‍රකාශ කළා.\nසෞඛ්‍ය අමාත්‍ය කෙහෙළිය රඹුක්වැල්ල සඳහන් කළේ කොරෝනා වසංගතයේ දරුණු තත්වයෙන් මිදීමට ශ්‍රී ලංකාවට හැකියාව ලැබී ඇත්තේ එන්නත්කරණ වැඩසටහනේ සාර්ථකත්වය හේතුවෙන් බවයි.\nමේ අතර ඊයේ (19) දිනයේදීද පුද්ගලයන් 79,164 දෙනෙකුට බූස්ටර් හෙවත් වර්ධක එන්නත් මාත්‍රාව ලබා දී තිබෙනවා.\nඒ අනුව මෙරට වර්ධක එන්නත් මාත්‍රාව ලැබූ සංඛ්‍යාව 6,462,786 දක්වා ඉහළ ගියා.",
       "URL": "https://www.hirunews.lk/297505/සංකූලතා-ඇත්නම්-තවදුරටත්-වෛද්‍ය-උපදෙස්-ලබාගන්න-සෞඛ්‍ය-අංශ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1345"
}