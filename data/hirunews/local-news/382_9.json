{
       "Source": "hirunews",
       "Timestamp": "Saturday, 29 April 2023 - 13:35",
       "Headline": "කොළඹ වරායේ නැගෙනහිර පර්යන්තයේ වැලි පිරවීම් අවසන්",
       "News Content": "කොළඹ වරායේ නැගෙනහිර පර්යන්තයේ වැලි පිරවීමේ කටයුතු මේ වන විට අවසන් කර තිබෙනවා.\nහෙක්ටයාර 70 ක පමණ වැලි පිරවීම ආරම්භ කෙරුණේ පසුගිය වසරේ ජනවාරි මාසයේදියි.\n2025 වසරේ මුල් භාගයේදී මෙහි ඉදිකිරීම් කටයුතු අවසන් කිරීමට නියමිත අතර, මෙහෙයුම් කටයුතුද ඉන් පසුව ආරම්භ කරන බවයි වරාය අධිකාරියේ කළමනාකාර අධ්‍යක්ෂක සුසන්ත අබේසිරිවර්ධන කියා සිටියේ.\nවිශාල ප්‍රමාණයේ නෞකා 02 කට සහ කුඩා නෞකාවකට මෙහි එකවර බහලු‍ම් ගොඩබෑමේ සහ පැටවීමේ කටයුතු සිදුකළ හැකි බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/333758/කොළඹ-වරායේ-නැගෙනහිර-පර්යන්තයේ-වැලි-පිරවීම්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=382"
}