{
       "Source": "hirunews",
       "Timestamp": "Sunday, 21 August 2022 - 8:24",
       "Headline": "තරගයක් ඉතිරිව තිබිය දී ම සිම්බාවේ - ඉන්දියා එක්දින තරගාවලියේ ජය ඉන්දීයාවට",
       "News Content": "සිම්බාබ්වේ කණ්ඩායම සමඟ පැවැත්වෙන තරග 3කින් යුත් එක්දින ක්‍රිකට් තරගාවලියේ දෙවැනි තරගයෙන් කඩුලු‍ 5ක ජයක් වාර්තා කිරීමට සංචාරක ඉන්දීය කණ්ඩායම සමත් වුණා.\nහරාරේ හී දී පැවැති තරගයේ කාසියේ වාසිය දිනූ ඉන්දීය කණ්ඩායම පළමුව පන්දුවට පහරදීමට සිම්බාබ්වේ කණ්ඩායමට අවස්ථාව ලබාදුන්නා.\nඒ අනුව සිම්බාබ්වේ ඉනිම පන්දුවාර 38 යි එක් පන්දුවක් අවසානයේ දී සියලු‍ දෙනා දැවී සටහන් වුණේ ලකුණු 161 ක් ලෙසයි.\nපිළිතුරු ඉනිම ක්‍රීඩා කළ ඉන්දීය කණ්ඩායම පන්දුවාර 25 යි පන්දු 4 ක් අවසානයේ කඩුලු‍ 5 ක් දැවී ලබා ජයග්‍රාහී ඉලක්කය පසු කළා.\nඉන්දියානු කණ්ඩායම වෙනුවෙන්, සංජු සැම්සන් නොදැවී ලකුණු 43ක් ලබා ගත් අතර, ශිකර් ධවාන් සහ ශුබ්මන් ගින් ඉන්දියානු ඉනිම වෙනුවෙන් ලකුණු 33 බැගින් වාර්තා කළා.\nමෙම තරග ජයත් සමග දෙරට අතර පැවැත්වෙන තරග තුනකින් සමන්විත එක් දින තරගාවලියේ තරගයක් ඉතිරිව තිබිය දී ම ඉන්දියානු කණ්ඩායම තරගාවලියේ ජය තමා සතු කර ගන්නට සමත් වුණා.",
       "URL": "https://www.hirunews.lk/313330/තරගයක්-ඉතිරිව-තිබිය-දී-ම-සිම්බාවේ-ඉන්දියා-එක්දින-තරගාවලියේ-ජය-ඉන්දීයාවට",
       "Category": "Local News",
       "Parent URL": "https://www.hirunews.lk/local-news.php?pageID=925"
}