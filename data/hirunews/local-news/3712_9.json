{
       "Source": "hirunews",
       "Timestamp": "Sunday, 07 October 2018 - 6:55",
       "Headline": "වන අලි 3 ක් දුම්රියට බිලිවෙයි (ඡායාරූප)",
       "News Content": "පොළොන්නරුව වැලිකන්ද ප්‍රදේශයේදී දුම්රියේ ගැටීමෙන් වන අලි තුන්දෙනෙකු මරණයට පත්ව තිබෙනවා.\nමඩකලපුව සිට කොළඹ බලා ධාවනය වෙමින් තිබු නගරාන්තර සීඝ්‍රගාමී දුම්රියේ වන අලි ගැටීමෙන් ඊයේ රාත්‍රී 9.45 ට පමණ අනතුර සිදුව ඇති බවයි අප වාර්තාකරු සඳහන් කළේ.\nඅනතුරින් දුම්රියේ මැදිරි 4 ක් පීලි පැන ඇති අතර දුම්රිය මාර්ගයට ද දැඩි හානි සිදුව ඇතැයි සඳහන්.\nවැලිකන්ද දුම්රිය ස්ථානයෙන් අප කළ විමසීමකදී එහි ප්‍රකාශකයෙකු සඳහන් කළේ මඩකලපුව - දුම්රිය මාර්ගයේ ධාවනය පොළොන්නරුවට පමණක් සීමා කර ඇති බවයි.\nඡායාරූප - පොළොන්නරුව රොෂාන් තුෂාර / මනම්පිටිය නිමල් ජයරත්න",
       "URL": "https://www.hirunews.lk/201552/වන-අලි-3-ක්-දුම්රියට-බිලිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3712"
}