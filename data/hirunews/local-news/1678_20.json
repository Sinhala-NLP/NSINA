{
       "Source": "hirunews",
       "Timestamp": "Tuesday, 21 September 2021 - 8:17",
       "Headline": "ගුරු වෘත්තීය සමිති අතර ගැටුම්",
       "News Content": "සිය වෘත්තිය ක්‍රියාමාර්ගය අවසන් බවට ඇතැම් විදුහල්පති සංගම් කරන ලද ප්‍රකාශ අසත්‍ය බව ලංකා ගුරු සංගමය පවසනවා.\nඑහි ලේකම් ජෝසප් ස්ටාලින් සඳහන් කළේ, ගුරු විදුහල්පතිවරුන් එක් ව සිදු කරන මෙම වෘත්තිය ක්‍රියාමාර්ගය කඩාකප්පල් කිරිම සඳහා ඇතැම් පිරිස් කටයුතු කරන බවයි.\nමේ අතර මෙවර උසස් පෙළ විභාගයේ ඉල්ලු‍ම්පත්‍ර පමණක් හෙට වනවිට යොමුකර අවසන් කිරීමට දැනට වෘත්තීය ක්‍රියාමාර්ගයේ නිරත විදුහල්පති ශ්‍රේණිධාරීන්ගේ සංගමය තීරණය කර තිබුණා.\nඑහෙත්, ශිෂ්‍යත්ව ඉල්ලු‍ම්පත්‍ර යොමු කිරීමේ කිසිදු තීරණයක් මෙතෙක් ගෙන නො මැති බවයි එම සංගමයේ සභාපති නිමල් මුදුන්කොටුව ප්‍රකාශ කළේ.‍\nඑමෙන්ම, තම වෘත්තීය සමිති ක්‍රියාමාර්ගය අඛණ්ඩ ව ක්‍රියාත්මක කරන බව ගුරු - විදුහල්පති වෘත්තීය සමිති සන්ධානය අවධාරණය කළා.\nගුරු හා විදුහල්පති සංගම් කිහිපයක් ආරම්භ කළ ඔන්ලයින් ඉගැන්වීම්වලින් ඉවත් වීමේ වෘත්තීය ක්‍රියාමාර්ගය අද 72 වන දිනටත් ක්‍රියාත්මක යි.",
       "URL": "https://www.hirunews.lk/282794/ගුරු-වෘත්තීය-සමිති-අතර-ගැටුම්",
       "Category": "Local News",
       "Parent URL": "https://www.hirunews.lk/local-news.php?pageID=1678"
}