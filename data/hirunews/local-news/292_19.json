{
       "Source": "hirunews",
       "Timestamp": "Monday, 05 June 2023 - 17:25",
       "Headline": "චීන ජනාධිපතිවරයා සහ චීන විමුක්ති හමුදාවට ප්‍රහසන වැඩසටහනකදී අපහාස කළ තරුණයෙකු අත්අඩංගුවට",
       "News Content": "චීන ජනාධිපතිවරයා සහ චීන විමුක්ති හමුදාවට ප්‍රහසන වැඩසටහනකදී අපහාස කළ බවට චෝදනා එල්ල වූ තරුණයෙකු එරට ආරක්ෂක අංශ අත්අඩංගුවට ගෙන තිබෙනවා.\nමෙම විමර්ශනවලට අනුව ඔහු වරදකරු වුවහොත් දීර්ඝ කාලීන සිරදඬුවම් විඳීමට ඔහුට සිදුවනු ඇති බවයි විදෙස් මාධ්‍ය වාර්තා කරන්නේ.\nචීන ජනාධිපති ෂී ජින්පින් විසින් චීන යුද සෙබළුන් දිරිගැන්වීමට භාවිත කරන ප්‍රකාශ මෙම පුද්ගලයා විසින් හාස්‍ය ආකාරය හාස්‍යයට\nලක් කිරීම මත මෙම චීන තරුණයා අත්අඩංගුවට ගෙන ඇති බව සඳහන්.\nලී හඕෂී නමැති එම තරුණයා හාස්‍යජනක ප්‍රකාශය සිදුකර තිබුණේ STANDUP COMEDY වර්ගයේ ප්‍රහසන වැඩසටහනකදීයී.\nඔහු ඇතුළු ප්‍රහසන කණ්ඩායමට අමෙරිකානු ඩොලර් මිලියන 2ක දඩයක්ද නියම කෙරුණු අතර ‘හවුස් ‘ නමින් ඉදිරිපත් කරන එම වැඩසටහන් සියල්ල තහනම් කිරීමටද ජනාධිපති ෂී ජින්පින් නියෝග කර තිබෙනවා.\nඔහුට එරෙහිව එරට නීතිය අනුව අපරාධ චෝදනා ගොනු කළ හැකි බවත්, ඒ අනුව ඔහු වරදකරු වුවහොත් දීර්ඝ කාලීනව සිරදඬුවම් විඳීමට සිදුවනු ඇති බවද වාර්තා වනවා.\nඔහුගේ ප්‍රහසන වැඩසටහන සමාජ මාධ්‍ය වෙත මුදා හැරි 34 හැවිරිදි චීන කාන්තාවක්ද අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/337122/චීන-ජනාධිපතිවරයා-සහ-චීන-විමුක්ති-හමුදාවට-ප්‍රහසන-වැඩසටහනකදී-අපහාස-කළ-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=292"
}