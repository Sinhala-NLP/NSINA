{
       "Source": "hirunews",
       "Timestamp": "Tuesday, 07 August 2018 - 14:54",
       "Headline": "මොරගහකන්ද කළු ගඟ ව්‍යාපෘතියේ අක්‍රමිකතා පිළිබඳ දැනුම්දීමට ජනපතිගෙන් විශේෂ ඒකකයක්",
       "News Content": "මොරගහකන්ද කළු ගඟ සංවර්ධන ව්‍යාපෘතියේ ඉදිකිරීම් කටයුතුවලට අදාළව දුෂණ වංචා සහ අක්‍රමිකතා පිළිබඳ තොරතුරු දැනුම්දීමට විශේෂ ඒකකයක් ස්ථාපිත කර තිබෙනවා.\nව්‍යාපෘතියේ ඉදිකිරීම් කටයුතුවල වංචා දුෂණ සහ අක්‍රමිකතා පිළිබඳ නිශ්චිත තොරතුරු කිසිවක් සාක්ෂි සහිතව ඇත්නම් ඒවා මෙම ඒකකයට දැනුම්දිය හැකි වනවා.\nපසුගිය ජුලි මස 23 වනදා කළු ගඟ ජලාශයේ දියවර රැඳවුම් මංගල්‍යයේදී මෙම විශේෂ ඒකකය කඩිනමින් ස්ථාපිත කරන බවට ජනාධිපතිවරයා කළ ප්‍රකාශය අනුවයි මෙම පියවර ගෙන ඇත්තේ.\nඒ අනුව 011 - 2034159 දුරකථන අංකය සහ 011 - 2879976 යන ෆැක්ස් අංකය ඔස්සේ මේ පිළිබඳ සාක්ෂි සහිතව තොරතුරු දැනුම්දීමට හැකියාව පවතිනවා.\nඑමෙන්ම \"අධ්‍යක්ෂ විමර්ශණ, මහවැලි සංවර්ධන හා පරිසර අමාත්‍යංශය, සොබාදම් පියස, අංක 416/සී/1, රොබට් ගුණවර්ධන මාවත, බත්තරමුල්ල.\" යන ලිපිනයට ද පැමිණිලි යොමුකළ හැකි බවයි ජනාධිපති මාධ්‍ය අංශය කියාසිටියේ.",
       "URL": "https://www.hirunews.lk/196996/මොරගහකන්ද-කළු-ගඟ-ව්‍යාපෘතියේ-අක්‍රමිකතා-පිළිබඳ-දැනුම්දීමට-ජනපතිගෙන්-විශේෂ-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=3810"
}