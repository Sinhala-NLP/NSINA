{
       "Source": "hirunews",
       "Timestamp": "Saturday, 23 January 2021 - 11:27",
       "Headline": "ඉන්දියාවේ කොවිඩ් එන්නත් ලක්ෂ 06ක් 27 වනදා මෙරටට (වීඩියෝ)",
       "News Content": "ඉන්දීය කොවිඩ් මර්දන එන්නතේ පළමු තොගය ලෙස එන්නත් මාත්‍රා ලක්ෂ 6ක් ලබන බදාදා මෙරටට ලැබෙන බව ජනාධිපති ගෝඨාභය රාජපක්ෂ සඳහන් කළා.\nජනාධිපතිවරයා මේ බව සඳහන් කළේ කළුතර - වළල්ලාවිට ප්‍රදේශයේ පැවති \"ගම සමඟ පිළිසදරක්\" වැඩසටහනේ තවත් අදියරකට එක්වෙමින්.\nඑන්නත ලැබුණු පසු ඊට පසු දිනම එන්නත් කිරීමේ කටයුතු ආරම්භ කරන බව ද ජනාධිපතිවරයා කියා සිටියා.\nමේ අතර කොළඹ වරායේ නැගෙනහිර පර්යන්තය කිසි විටක විකිණීමක් හෝ බදුදීමක් සිදු නොකරන බවයි ජනාධිපතිවරයා යළි අවධාරණය කළේ.",
       "URL": "https://www.hirunews.lk/260489/ඉන්දියාවේ-කොවිඩ්-එන්නත්-ලක්ෂ-06ක්-27-වනදා-මෙරටට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2194"
}