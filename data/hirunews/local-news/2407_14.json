{
       "Source": "hirunews",
       "Timestamp": "Tuesday, 06 October 2020 - 14:53",
       "Headline": "ඇඳිරි නීතිය ක්‍රියාත්මක වන ප්‍රදේශවලදී බස් රථවලට මගීන් නංවා ගැනීම හෝ බැස්සවීම තහනම්",
       "News Content": "නිරෝධායන ඇඳිරි නීතිය ක්‍රියාත්මක වන දිවුලපිටිය, මිනුවන්ගොඩ සහ වේයන්ගොඩ පොලිස් බලප්‍රදේශ හරහා දුර ගමන් සේවා බස් රථ ගමන් කිරීමේදී එම පොලිස් බල ප්‍රදේශවල බස් රථ නැවැත්වීම, මගීන් බැස්සවීම හෝ මගීන් ගැනීම සිදුනොකළ යුතු බව පොලීසිය පවසනවා.\nපොලිස් මාධ්‍ය කොට්ඨාශය සඳහන් කළේ අදාළ පොලිස් බලප්‍රදේශ හරහා දුර ගමන් සේවා බස් රථවලට ගමන් කිරීමේ හැකියාව පවතින බවයි.\nමේ අතර, නිරෝධායන ඇඳිරි නීතිය ක්‍රියාත්මක පොලිස් බලප්‍රදේශවල කර්මාන්තශාලාවල සේවකයින් දැනටමත් නවාතැන්ගෙන සිටින ස්ථානවලම රැදී සිටිය යුතු බව පොලීසිය පවසනවා.\nඑසේම, එම කර්මාන්තශාලාවල කළමනාකාරිත්වය එම සේවකයින් ඔවුන්ගේ ගම් ප්‍රදේශ වෙත පිටත් කර හැරීමෙන් වැළකිය යුතු බව ද පොලිස් මාධ්‍ය කොට්ටාශය නිවේදනය කළා.",
       "URL": "https://www.hirunews.lk/251938/ඇඳිරි-නීතිය-ක්‍රියාත්මක-වන-ප්‍රදේශවලදී-බස්-රථවලට-මගීන්-නංවා-ගැනීම-හෝ-බැස්සවීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=2407"
}