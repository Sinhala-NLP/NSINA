{
       "Source": "hirunews",
       "Timestamp": "Friday, 24 April 2020 - 7:55",
       "Headline": "තියුණු ආයුධයකින් පහරදී කාන්තාවක් ඝාතනය කරයි (වීඩියෝ)",
       "News Content": "දඹුල්ල, වැලිහේන ප්‍රදේශයේදී තියුණු ආයුධයකින් පහරදී පුද්ගලයෙකු විසින් කාන්තාවක් ඝාතනය කර තිබෙනවා.\nඊයේ (23) සවස සිදුවූ මේ අනතුරින් තුවාල ලැබූ තවත් කාන්තාවක් දඹුල්ල රෝහලට ඇතුලත් කර ඇති බවයි අප වාර්තාකරු සදහන් කළේ.\nමෙලෙස මියගොස් ඇත්තේ දඹුල්ල, වැලිහේන ප්‍රදේශයේ පදිංචිව සිටි 60 හැවිරිදි කාන්තාවක්.\nඅඹුසැමි යුවලක් අතර ඇති වූ ආරවුලක් දුරදිග යෑමෙන් මෙම ඝාතනය සිදුකර ඇති බවයි මුලික පොලිස් පරීක්ෂණ වලින් අනාවරණය වී ඇත්තේ.\nසිද්ධිය සම්බන්ධයෙන් දඹුල්ල පොලිසියයි වැඩිදුර විමර්ශන සිදුකරන්නේ.",
       "URL": "https://www.hirunews.lk/239320/තියුණු-ආයුධයකින්-පහරදී-කාන්තාවක්-ඝාතනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2776"
}