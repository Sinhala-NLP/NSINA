{
       "Source": "hirunews",
       "Timestamp": "Tuesday, 27 November 2018 - 6:38",
       "Headline": "පිපාසය නිසා අහිමි වූ හත් හැවිරිදි දරුවාගේ ජීවිතය",
       "News Content": "යාපනය, චාවාකච්චේරිය ප්‍රදේශයේ දී වයස අවුරුදු 07ක පිරිමි දරුවෙකු ළිඳකට වැටී ඊයේ (26) පස්වරුවේ ජීවිතක්ෂයට පත්ව තිබෙනවා.\nසිද්ධිය සිදුවූ අවස්ථාවේ එම දරුවා සිය වයස අවුරුදු 05ක නැඟණිය සමඟ නිවසේ සිට ඇති බවයි වාර්තා වන්නේ.\nපානය කිරීම සදහා නිවසේ ජලය නොතිබූ බැවින් ඔහු ළිඳට ගොස් ජලය ලබාගැනීමට උත්සහ කළ අවස්ථාවේ දරුවා මෙම අනතුරට මුහුණ පා ඇති බවයි අප වාර්තාකරු සඳහන් කළේ.\nමියගිය දරුවාගේ පියා මීට මාස හයකට පමණ පෙර ජීවිතක්ෂයට පත්ව ඇති අතර මව එදිනෙදා කුලී වැඩ කරමිනන් දරුවන් රැකබලාගත් බව සඳහන්.\nසිද්ධිය සිදුවූ අවස්ථවේද මව ඇයගේ වයස අවුරුදු 15ක පිරිමි දරුවා සමඟ කුලී වැඩ සඳහා ගොස් තිබෙනවා.\nසිය 07 හැවිරිදි සහෝදරයා ළිඳට වැටීමෙන් පසු නැඟණිය අසල පිහිටි නිවසක නිවැසියන් දැනුම්වත්කර ඇති අතර ඔවුන් පැමිණ දරුවා ළිඳෙන් ගොඩට ගෙන යාපනය, චාවාකච්චේරිය රෝහලට රැගෙන යන විටත් මියගොස් සිටි බවයි වාර්තා වන්නේ.",
       "URL": "https://www.hirunews.lk/204990/පිපාසය-නිසා-අහිමි-වූ-හත්-හැවිරිදි-දරුවාගේ-ජීවිතය",
       "Category": "Local News",
       "Parent URL": "https://www.hirunews.lk/local-news.php?pageID=3632"
}