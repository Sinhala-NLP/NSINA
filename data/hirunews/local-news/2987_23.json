{
       "Source": "hirunews",
       "Timestamp": "Tuesday, 24 December 2019 - 10:07",
       "Headline": "වාන් දමන ජලාශ සංඛ්‍යාව අඩුවෙයි",
       "News Content": "වාරිමාර්ග දෙපාර්තමේන්තුවට අයත් ජලාශවලින් මේ වන විට වාන් දමන ජලාශ සංඛ්‍යාව 32 දක්වා අඩු වී තිබෙනවා.\nකෙසේ වෙතත්, කවුඩුල්ල ජලාශයේ වාන් දොරටු විවෘත කිරීමත් සමඟ සෝමාවතී ප්‍රදේශයේ ගං වතුර අවදානම තවදුරටත් පවතින බවයි එම දෙපාර්තමේන්තුව සඳහන් කළේ.\nඒ අනුව මැදිරිගිරිය, කහඹියාව, පඹුරාන හා පල්ලියගොඩැල්ල ප්‍රදේශවල ජනතාවට තවදුරටත් අවධානයෙන් සිටින ලෙස ද වාරිමාර්ග දෙපාර්තමේන්තුව දැනුම් දෙනවා.\nඊට අමතරව තම්බෝව, කන්තලේ, රාජාංගනය, ලූණුගම්වෙහෙර ඇතුළු ජලාශ කිහිපයක වාන් දොරටු විවෘත කර ඇති බවයි වාරිමාර්ග දෙපාර්තමේන්තුව නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/230857/වාන්-දමන-ජලාශ-සංඛ්‍යාව-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2987"
}