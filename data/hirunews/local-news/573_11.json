{
       "Source": "hirunews",
       "Timestamp": "Saturday, 28 January 2023 - 21:53",
       "Headline": "ලයිසියම් ජාත්‍යන්තර පාසල ඉදිරිපිට උද්ඝෝෂණයක් (වීඩියෝ)",
       "News Content": "ලයිසියම් ජාත්‍යන්තර පාසලේ වත්තල ශාඛාව ඉදිරිපිටදී මෙම විරෝධතාව පැවැත්වුණේ එම පාසලෙන් කේම්බ්‍රිජ් සාමාන්‍ය පෙළ සහ උසස් පෙළ විභාග සඳහා පෙනී සිටින දරුවන්ගේ මව්පියන් විසින්.\nඊට හේතු වී තිබුණේ අදාළ විභාග සඳහා අයදුම් කිරීමට පාසලෙන් පහසුකම් සපයා නොමැතිවීමයි.\nපාසල් බලධාරීන් මව්පියන්ට දැනුම් දී ඇත්තේ අදාළ විභාග සඳහා පෞද්ගලික අයදුම්කරුවන් ලෙස දරුවන් විභාගයට ඉදිරිපත් කරන ලෙසයි.\nමෙතෙක් කලක් අදාළ විභාග සඳහා අයදුම්කරුවන් යොමුකර තිබුණේ පාසල මගින්.\nඑහෙත් මෙවර එය මව්පියන් වෙත පවරා ඇති බවටත්, ඊට හේතුව කුමක්ද යන්න පාසල් බලධාරීන් විසින් ඉදිරිපත් කර නොමැති බවටත් විරෝධතාවට එක් වූ මව්පියන් චෝදනා කළා.\nඔවුන් ඉල්ලා සිටියේ පැවති ක්‍රමවේදයටම තම දරුවන්ගේ කේම්බ්‍රිජ් සාමාන්‍ය පෙළ සහ උසස් පෙළ අයදුම් පත්‍ර පාසල මගින් යොමු කරන ලෙසයි.",
       "URL": "https://www.hirunews.lk/326113/ලයිසියම්-ජාත්‍යන්තර-පාසල-ඉදිරිපිට-උද්ඝෝෂණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=573"
}