{
       "Source": "hirunews",
       "Timestamp": "Sunday, 12 March 2023 - 10:42",
       "Headline": "සය මසකට ක්‍රිකට් අහිමි වුණ කේෂව් මහරාජ්",
       "News Content": "දකුණු අප්‍රිකානු දඟ පන්දු යවන්නෙකු වන කේෂව් මහරාජ් (Keshav Maharaj) තරගය අතරතුර දී ඇති වූ හදිසි ආබායක් හේතුවෙන් මේ වනවිට රෝහල්ගත කර තිබෙනවා.\nමේ දිනවල දකුණු අප්‍රිකාව සහ බටහිර ඉන්දීය කොදෙව්වන් අතර පැවැත්වෙන දෙවැනි ටෙස්ට් තරගය අතරතුරදියි මහරාජ් මෙම අනතුරට මුහුණදී ඇත්තේ.\nමහරාජ් මෙම අනතුරට මුහුණපෑමට පෙර කොදෙව්වන් සිව්දෙනෙකු යළිත් ක්‍රීඩාගාරයේ ප්‍රේක්ෂකයින් බවට පත් කර තිබුණේ කොදෙව්වන්ට ලකුණු 26ක් පමණක් තම පන්දුවෙන් ලබාදෙමින්.\nකොදෙව් පිලේ ක්‍රීඩක කයිල් මේයර්ස්ට පන්දුව යොමු කර, ඔහු දැවී යාමේ ප්‍රීතිය සැමරීමට යාමේ දී පාදයේ වලලුකරේ එකවර ඇති වූ වේදනාවක් හේතුවෙන් මහරාජ් පිටියෙහි ඇද වැටුණු බවත්, පසුව ඔහුව රෝහල්ගත කිරීමට එරට ක්‍රීඩා බලධාරීන් කටයුතු කර ඇති බවත් වාර්තා වනවා.\nකෙසේවෙතත් මහාරාජ්ගේ ආබාධ තත්ත්වය හේතුවෙන් ඔහුට යළිත් මාස 06ක කාලයක් සඳහා විවේක ගෙන ක්‍රීඩාවෙන් ඉවත්ව සිටීමට සිදුවිය හැකි බවත් දකුණු අප්‍රිකානු ක්‍රිකට් පරිපාලනය නිවේදනය කර තිබෙනවා.\nවෛද්‍යවරුන් විසින් සිදු කරන ලද ස්කෑන් පරීක්ෂණයකින් හෙළි වී ඇත්තේ මහරාජ්ගේ වළලුකර අස්ථියක් සම්පූර්ණයෙන් ම පුපුරා ගොස් ඇති බවයි.\nමේ හේතුවෙන් කේෂාව් මහරාජ් හට එළඹෙන 2023 එක්දින ලෝක කුසලානය පවා අහිමි වීමේ අවදානමක් මතුව තිබෙනවා.",
       "URL": "https://www.hirunews.lk/329704/සය-මසකට-ක්‍රිකට්-අහිමි-වුණ-කේෂව්-මහරාජ්",
       "Category": "Local News",
       "Parent URL": "https://www.hirunews.lk/local-news.php?pageID=481"
}