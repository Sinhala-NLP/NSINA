{
       "Source": "hirunews",
       "Timestamp": "Friday, 04 January 2019 - 20:53",
       "Headline": "නාමල් කුමාරට වාරණයක්",
       "News Content": "සරත් ෆොන්සේකා සහ පාලිත තෙවරප්පෙරුම යන මන්ත්‍රීවරුන් එකිනෙකාට චෝදනා එල්ලකර ගැනීම හරහා අපරාධ රැසක් අනාවරණ වෙමින් පවතින බව දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර මහතා පවසනවා.\nඅද පැවති ප්‍රවෘත්ති සාකච්ඡාවකදී ඔහු පැවසුවේ අදාළ මන්ත්‍රීවරුන්ට එරෙහිව නීතිමය ක්‍රියාමාර්ග ගැනීමේ හැකියාවක් පවතින බවයි.\nමේ අතර, ජනාධිපති ඝාතන කුමන්ත්‍රණය සම්බන්ධයෙන් තවදුරටත් මාධ්‍ය වෙත කිසිදු අදහසක් ප්‍රකාශ නොකරන ලෙසට කොටුව මහේස්ත්‍රාත්\nඅධිකරණය නාමල් කුමාර මහතාට අද වාරණ නියෝගයක් නිකුත් කළා.\nඔහුගේ ප්‍රකාශ පරීක්ෂණ කටයුතුවලට බාධාවක් වන බවට අපරාධ පරීක්ෂණ දෙපාර්තමේන්තුව අධිකරණය හමුවේ කළ කරුණු දැක්වීම සලකා බලමින් කොටුව මහේස්ත්‍රාත් රංග දිසානායක මහතා මෙම නියෝගය නිකුත් කළා.",
       "URL": "https://www.hirunews.lk/207489/නාමල්-කුමාරට-වාරණයක්",
       "Category": "Local News",
       "Parent URL": "https://www.hirunews.lk/local-news.php?pageID=3572"
}