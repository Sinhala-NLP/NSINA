{
       "Source": "hirunews",
       "Timestamp": "Saturday, 03 February 2018 - 14:30",
       "Headline": "ගම්පහ නිවසක මළ සිරුරක්",
       "News Content": "ගම්පහ - ඉහළගම ප්‍රදේශයේ නිවසක තිබී ඝාතනය කරන ලද පුද්ගල මළ සිරුරක් හමුවී තිබෙනවා.\nමෙසේ මියගොස් ඇත්තේ සොරකම් නඩුවක් සදහා බන්ධනාගාර ගතව සිට නිදහස ලබා පැමිණි අයෙකු බවටයි අනාවරණ වී ඇත්තේ.\nඅදාළ මළ සිරුරේ කැපුම් තුවාල පවතින බව පොලීසිය සදහන් කළා.\nමියගිය පුද්ගලයාගේ වයස අවුරුදු 29 ක්.\nමෙම නිවසේම පදිංචි කාන්තාවක් විසිනුයි මෙම පුද්ගලයා මියගොස් සිටින බවට පොලිසියට පැමිණිලි කර ඇත්තේ.\nමුලික විමර්ශණවලදී අනාවරණ වී ඇත්තේ මියගොස් ඇත්තේ පැමිණිලිකාරියගේ පළමු විවාහයේ පුත්‍රයෙකු බවයි.\nඇය පසුගිය දින කිහිපයේ නිවසට නොගිය අතර ඊයේ නිවසට පැමිණි අවස්ථාවේ මෙම පුත්‍රයා කැපුම් තුවාල සහිතව වැටී සිටි බවට පොලිසියට ප්‍රකාශකර තිබෙනවා.\nමෘත ශරීරය රාගම රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතයි.\nඝාතනය සම්බන්ධයෙන් පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/182796/ගම්පහ-නිවසක-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4094"
}