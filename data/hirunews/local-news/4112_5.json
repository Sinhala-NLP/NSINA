{
       "Source": "hirunews",
       "Timestamp": "Tuesday, 23 January 2018 - 15:48",
       "Headline": "නිවසක් ඉදිරියට ආ දැවැන්ත කිඹුලා (ඡායාරූප)",
       "News Content": "වවුනියාව මන්නාරම මාර්ගයේ නෙළුකුලම ප්‍රදේශයේ නිවසකට අද  (23) අළුයම 4 ට පමණ පැමිණි අඩි හතහමාරක් පමණ දිග දැවැන්ත කිඹුලෙකු නිවසේ මිඳුලට පැමිණ සිටියදී ප්‍රදේශවාසීන් විසින් අල්ලාගෙන තිබෙනවා.\nකිඹුලා පැමිණි නිවසේ හිමියන්  සහ අසල්වාසීන්ගේ ද සහය ඇතිව එම කිඹුලා අල්ලාගෙන ගසක බැඳ ඇති බවයි අප වාර්තාකරු සඳහන් කළේ.\nපසුව උදෑසන මෙම කිඹුලා නෙළුකුලම් පොලිස් ස්ථානය වෙත බාර දී ඇති අතර පසුව නෙළුකුලම පොලීසිය  වවුනියාව වනජීවී කාර්යාලයේ නිලධාරීන් දැනුවත් කොට එම කිඹුලාව ඔවුන්ට බාර දීමට පියවර ගෙන තිබෙනවා.",
       "URL": "https://www.hirunews.lk/181821/නිවසක්-ඉදිරියට-ආ-දැවැන්ත-කිඹුලා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4112"
}