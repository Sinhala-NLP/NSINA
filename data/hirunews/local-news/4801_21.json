{
       "Source": "hirunews",
       "Timestamp": "Thursday, 10 November 2016 - 7:48",
       "Headline": "මාධ්‍යවේදියෙකු ලෙස ජනපති සහ අගමැති අසළට යෑමට තැත් කළ පුද්ගලයා රිමාන්ඩ්",
       "News Content": "අභාවප්‍රාප්ත පණ්ඩිත් ඩබ්ලිව්.ඩී. අමරදේව ශූරීන්ගේ අවසන් කටයුතු සිදු කෙරුණු දිනයේදී ඊට සහභාගිවූ ජනාධිපතිවරයා සහ අගමැතිවරයා රැඳී සිටි ස්ථානයට ළඟාවීමට උත්සහ කිරීමේදී අත්අඩංගුවට ගත් පුද්ගලයෙකු මේ මස 15 වනදා දක්වා රක්ෂිත බන්ධනාගාර ගත කෙරුණා.\nමාධ්‍යවේදියෙකු ලෙස පෙනී සිටිමින් කැමරාවක්ද අතැතිව මෙම පුද්ගලයා ජනාධිපතිවරයා සහ අගමැතිවරයා රැඳී සිටින ස්ථානය අසළට පැමිණ ඇති අතර, එම අවස්ථාවේදී ඔහු අත්අඩංගුවට ගත්තේ ජනාධිපති ආරක්ෂක අංශය විසින්.\nපසුව ඉදිරි විමර්ශන කටයුතු සඳහා සැකකරු කොළඹ අපරාධ කොට්ඨාශය වෙත භාරදී තිබුණා.\nඒ අනුව සැකකරු ඊයේ කොළඹ ප්‍රධාන මහේස්ත්‍රාත් ගිහාන් පිලපිටිය හමුවට ඉදිරිපත් කිරීමෙන් අනතුරුවයි මෙලෙස රක්ෂිත බන්ධනාගාර ගත කෙරුණේ.\nමොහු කොටහේන ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/147227/මාධ්‍යවේදියෙකු-ලෙස-ජනපති-සහ-අගමැති-අසළට-යෑමට-තැත්-කළ-පුද්ගලයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4801"
}