{
       "Source": "hirunews",
       "Timestamp": "Thursday, 10 March 2022 - 17:18",
       "Headline": "කෝටියකට අධික අයිස් මත්ද්‍රව්‍ය සමග කාන්තාවක් අත්අඩංගුවට",
       "News Content": "රුපියල් කෝටියකට අධික වටිනාකමකින් යුත් අයිස් මත්ද්‍රව්‍ය තොගයක් සමග 24 හැවිරිදි කාන්තාවක් තලෙයිමන්නාරම - පේසාලේ ප්‍රදේශයේ දී අත්අඩංගුවට ගෙන තිබෙනවා.\nමත්ද්‍රව්‍ය නාශක කාර්යාංශයේ නිලධාරින්ට ලද තොරතුරක් මත පේසාලේ ප්‍රදේශයේ නිවසක් පරීක්ෂා කිරීමේ දී අල්මාරියක සූක්ෂම ලෙස සඟවා තිබිය දී අයිස් මත්ද්‍රව්‍ය කිලෝග්‍රෑම් 1, ග්‍රෑම් 240 ක් සොයා ගත් බවයි පොලිසීය සඳහන් කළේ.\nඒ අනුව අත්අඩංගුවට ගත් සැකකාර කාන්තාව අද (10) මන්නාරම මහේස්ත්‍රාත් අධිකරණයට ඉදිරිපත් කිරිමෙන් අනතුරුව මේ මස 24 වනදා තෙක් රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/299166/කෝටියකට-අධික-අයිස්-මත්ද්‍රව්‍ය-සමග-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1302"
}