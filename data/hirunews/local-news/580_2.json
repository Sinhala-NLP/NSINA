{
       "Source": "hirunews",
       "Timestamp": "Wednesday, 25 January 2023 - 14:17",
       "Headline": "ආබාධිත රණවිරුවෙකුගෙන් ආදර්ශයක් (වීඩියෝ)",
       "News Content": "බණ්ඩාරවෙල ගෙඩියරොද ප්‍රදේශයේ පදිංචි සිල්වෙස්ටර් බූත් යුද හමුදා සේවයේ සිටිය දී එල්.ටී.ටී.ඊ ප්‍රහාරයකට ලක්වීමෙන් ඔහුගේ පාදයක් අබාධිත තත්වයට පත්ව තිබෙනවා.\nනමුත් පාදයේ ආබාධය චිත්ත ශක්තිය අභිබවා යාමට තරම් ගැටලුවක් කර නොගත් සිල්වෙස්ටර් මේ වන විට සාර්ථක ගොවියෙක්.\nබණ්ඩාරවෙල ගෙඩියරොද ඔහුගේ නිවස පිහිටි දැඩි බෑවුම් සහිත ඉඩමේ විවිධ දෑ උපයෝගී කර ගනිමින් ඔහු ගෙවත්තක් සාදා තිබෙනවා.\nප්‍රදේශයේ පවතින ජල හිඟයට ද විසදුමක් ලෙස විවිධ දේ උපයෝගී කර ගනිමින් ජල තටාකයක් සකස් කිරීමට ද සිල්වෙස්ටර් කටයුතු කළා.\nගෙවතු වගාව මගින් ඉඩමේ සිදුවන පාංශු ඛාදනයට ද විසදුම් ලැබී තිබීම මෙම වගාවේ අතුරු වාසියක්.\nඑළවළු වර්ග රාශියක් සාර්ථකව වගා කිරීම හේතුවෙන් ගෙවත්ත මගින් ඉතා හොඳ අදායමක් ලබා ගැනීමට ද සිල්වෙස්ටර්ට හැකි වී තිබෙනවා\nපාදයක අබාධයක් තිබුණත් සිල්වෙස්ටර් මේ සමාජයට ලබා දෙන්නේ උනන්දුව සහ උත්සාහය ඇත්නම් කෙනෙකුට ඕනෑම අභියොගයක් ජය ගත හැකි බවයි.",
       "URL": "https://www.hirunews.lk/325853/ආබාධිත-රණවිරුවෙකුගෙන්-ආදර්ශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=580"
}