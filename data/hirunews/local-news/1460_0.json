{
       "Source": "hirunews",
       "Timestamp": "Thursday, 30 December 2021 - 14:41",
       "Headline": "වනිඳුට සිම්බාබ්වේ එක්දින තරගාවලිය අහිමි වෙයි?",
       "News Content": "ශ්‍රී ලංකා ක්‍රිකට් කණ්ඩායමේ සුපිරි තුන් ඉරියව් ක්‍රීඩකයා වන වනිඳු හසරංගට සිම්බාබ්වේ එක්දින තරගාවලිය අහිමි වීමේ වැඩි ඉඩ කඩක් ඇති බව වාර්තා වනවා.\nමීට හේතු වී ඇත්තේ ලංකා ප්‍රිමියර් ලීග් ක්‍රිකට් තරගාවලියේ අවසන් තරගයේදි වනිඳුට ඇති වූ ආබාධය යි.\nඑහිදී වනිඳු හසරංගගේ පාදයේ මස් පිඩුවේ ඇතිවු ආබාධය නිසා අවසන් තරගයේ අවසන් භාගයේදි පිටියෙන් ඉවත් වුණා.\nපසුව කළ ස්කෑන් පරීක්ෂාවේදි තහවුරු වූයේ පාදයේ ඉහල කොටසේ (hamstrings) මස් පිඩුවක් ආබාධයකට ලක්ව ඇති බවයි.\nඒ අනුව වනිඳු ට සති 3 ක පමණ කාලයක් විවේක ගන්නා ලෙස වෛද්‍යවරුන් නිර්දේශ කළා.\nලබන 16 වැනිදා ආරම්භ වන සිම්බාබ්වේ එක්දින තරඟාවලිය සදහා ක්‍රීඩා කිරීමට වනිඳුට නොහැකි වීමේ වැඩි ඉඩක් පවතින්නේ ඒ අනුවයි.\nඑක්දින තරග 3 ක් සදහා සිම්බාබ්වේ ක්‍රිකට් කණ්ඩායම ජනවාරි මස 10 වැනිදා දිවයිනට පැමිණිමට නියමිතයි.\nමෙම තරගාවලියේ දෙවන හා තුන්වන එක්දින තරග පිළිවෙළින් ජනවාරි 18 වැනිදා හා ජනවාරි 21 වැනිදා පැවැත්වෙනවා.",
       "URL": "https://www.hirunews.lk/292573/වනිඳුට-සිම්බාබ්වේ-එක්දින-තරගාවලිය-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1460"
}