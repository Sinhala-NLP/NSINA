{
       "Source": "hirunews",
       "Timestamp": "Thursday, 11 November 2021 - 16:39",
       "Headline": "පූජ්‍ය අතුරලියේ රතන හිමියන්ගෙන් ශ්‍රේෂ්ඨාධිකරණයට පෙත්සමක්",
       "News Content": "තම පක්ෂ සාමාජිකත්වය සහ පාර්ලිමේන්තු මන්ත්‍රී ධුරය අහිමි කිරීමට අපේ ජනබල පක්ෂය ගත් තීරණය බලරහිත කරන ලෙස ඉල්ලා පාර්ලිමේන්තු මන්ත්‍රී පූජ්‍ය අතුරලියේ රතන හිමියන් ශ්‍රේෂ්ඨාධිකරණයට පෙත්සමක් ඉදිරිපත් කර තිබෙනවා.\nඑහි වගඋත්තරකරුවන් ලෙස අපේජනබල පක්ෂය, එහි ලේකම්වරයා සහ මැතිවරණ කොමිසමේ සභාපතිවරයා ඇතුළු 11 දෙනෙකු නම් කර ඇති බවයි හිරු අධිකරණ වාර්තාකරු පැවසුවේ.\nතම සාමාජිකත්වය අහිමි කිරීමට පෙර සාධාරණ විනය පරීක්ෂණයක් ලබාදීමට වගඋත්තරකරුවන් ක්‍රියා නොකළ බවට රතන හිමියන් පෙත්සමෙහි සඳහන් කර තිබෙනවා.\nඑසේම, අදාළ තීරණය අපේ ජනබල පක්ෂය සහ තමන් අතර ඇති වු ගිවිසුමට පටහැනි බවටයි උන්වහන්සේ එමගින් චෝදනා කර ඇත්තේ. එම නිසා, තම මන්ත්‍රී ධුරය අහිමිවී නොමැති බවට තීන්දුවක් ලබාදෙන ලෙස පාර්ලිමේන්තු මන්ත්‍රී පූජ්‍ය අතුරලියේ රතන හිමියන් ශ්‍රේෂ්ඨාධිකරණයෙන් ඉල්ලා තිබෙනවා.",
       "URL": "https://www.hirunews.lk/287718/පූජ්‍ය-අතුරලියේ-රතන-හිමියන්ගෙන්-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=1567"
}