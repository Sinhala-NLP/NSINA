{
       "Source": "hirunews",
       "Timestamp": "Tuesday, 21 June 2022 - 18:59",
       "Headline": "ඉන්ධන පෝලිම්වල විඩාබර වූ ජනතාවට දෙල් හා මඤ්ඤොක්කා සංග්‍රහයක් (ඡායාරූප)",
       "News Content": "ඉන්ධන ලබාගැනීමට පැමිණ දිගු පෝලිම්වල දිගු වෙිලාවක් රැදි සිටිම විඩාබර ජනතාවට කඹුරුගමුව රුහුණුපුර තරුණ පිරිස දෙල් සහ මඤ්ඤොක්කා සංග්‍රහයක් අද (21 ) සංවිධානය කර තිබුණා.\nවැලිගම කඹුරුගමුව සිපෙට්කෝ ඉන්ධන පිරවුම්හල අසල සිට ගාල්ල මාතර ප්‍රධාන මාර්ගයේ දිගු පෝලිම්වල රැඳී සිටි ජනතාව වෙනුවෙනු යි මෙම සංග්‍රහය සංවිධානය කර තිබුණේ.\nදෙල් සහ මඤ්ඤොක්කා තම්බා පොල් සම්බල් සමඟ ලබාදෙමින් කඹුරුගමුව රුහුණුපුර තරුණ පිරිස සිදු කළ මෙම යහපත් ක්‍රියාව අගය කළ යුතු එකක්.\nමේ සඳහා කඹුරුගමුව ප්‍රදේශයේ තරුණයන් විසි දෙනෙකු පමණ එක් ව විශාල පරිශ්‍රමයක් දැරූ බව යි වාර්තා වන්නේ.",
       "URL": "https://www.hirunews.lk/307805/ඉන්ධන-පෝලිම්වල-විඩාබර-වූ-ජනතාවට-දෙල්-හා-මඤ්ඤොක්කා-සංග්‍රහයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1078"
}