{
       "Source": "hirunews",
       "Timestamp": "Tuesday, 27 June 2017 - 11:28",
       "Headline": "පියාගේ අවවාදය නිසා දිවි එපා වූ පාසල් ශිෂ්‍යාව",
       "News Content": "17 හැවිරිදි පාසල් ශිෂ්‍යාවක් වස පානය කර සියදිවි හානි කර ගැනීමේ පුවතක් වැලිමඩ ප්‍රදේශයෙන් වාර්තා වනවා.\nවැලිමඩ, අඹගස්දෝව, කරගහඋල්පත ප්‍රදේශයේ විසු අදාල පාසල් ශිෂ්‍යාව තම පියා විසින් සිදුකළ අවවදයකට උරණවී වස පානය කර සියදිවි හානිකරගෙන ඇති බවටයි වාර්තා වන්නේ.\nපසුගිය 23 වනදා මෙම සිදුවීම සිදුව ඇති අතර තම සොහොයුරාගේ පොත් පත් අවුස්සා තිබීම සම්බන්ධයෙන් ඇයගේ පියා විසින් ඒ සම්බන්ධයෙන් අවවාදකර තිබෙනවා.\nපසුව හසිනි තරුෂි නැමැති අදාල ශිෂ්‍යාව තේ කෝප්පයක් සාදාගන්නා මුවාවෙන් කෝප්පයකට නිවසේ තිබු වස වර්ගයක් දමාගෙන පානය කර ඇති බවයි අප වාර්තාකරු සදහන් කළේ.\nබදුල්ල රෝහලේ සිදුකළ මරණ පශ්චාත් පරීක්ෂණයෙන් අනාවරණය වී ඇත්තේ වස වර්ගයක්ශරීර ගතවී මරණය සිදුව ඇති බවටයි.",
       "URL": "https://www.hirunews.lk/164503/පියාගේ-අවවාදය-නිසා-දිවි-එපා-වූ-පාසල්-ශිෂ්‍යාව",
       "Category": "Local News",
       "Parent URL": "https://www.hirunews.lk/local-news.php?pageID=4450"
}