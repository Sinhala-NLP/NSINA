{
       "Source": "hirunews",
       "Timestamp": "Sunday, 17 November 2019 - 1:57",
       "Headline": "තැපැල් ඡන්ද ප්‍රතිඵල ප්‍රමාදයට හේතුව මැතිවරණ කොමිසමේ සභාපති පැහැදිළි කරයි",
       "News Content": "මෙවර ජනාධිපතිවරණ ඡන්ද විමසීමේ තැපැල් ඡන්ද ප්‍රතිඵල මෙතෙක් ප්‍රකාශ කිරීමට නොහැකිවීමට හේතුව පිළිබඳ මැතිවරණ කොමිසමේ සභාපති මහින්ද දේශප්‍රිය පැහැදිළි කළා.\nඔහු සඳහන් කළේ මෙවර ජනාධිපතිවරණ ඡන්ද විමසීමේදී තැපැල් ඡන්ද ගණන් කිරීමේ මධ්‍යස්ථාන 371ක් පවතින බවයි.\nතැපැල් ඡන්ද ගණන් කිරීමට ස්ථාපිත කර ඇති මධ්‍යස්ථාන 371න් මධ්‍යස්ථාන 103ක ගණන් කිරීම් කටයුතු අවසන් කර ඇතැයි මැතිවරණ කොමිසමේ සභාපති මහින්ද දේශප්‍රිය කියාසිටියා.\nඑම ප්‍රතිඵල ප්‍රතිඵල වාර්තා දිස්ත්‍රික් ප්‍රතිඵල වගුගත කිරීමේ කාර්යාලවලට ද ලැබී තිබෙනවා.\nඉන් 70කට ආසන්න ප්‍රමාණයක් මැතිවරණ මහලේකම් කාර්යාලයට ද ලැබී ඇති බවයි ඔහු කියාසිටියේ.\nඑහෙත් කිසිදු දිස්ත්‍රික්කයක තැපැල් ඡන්ද ගණන් කිරීමේ මධ්‍යස්ථානවල ප්‍රතිඵල එම දිස්ත්‍රික් මධ්‍යස්ථානවලට ලැබී නොමැති බැවින් කිසිදු දිස්ත්‍රික්කයක නිල තැපැල් ඡන්ද ප්‍රතිඵල ප්‍රකාශ කිරීමට නොහැකි බවයි මහින්ද දේශප්‍රිය මහතා සඳහන් කළා.",
       "URL": "https://www.hirunews.lk/228417/තැපැල්-ඡන්ද-ප්‍රතිඵල-ප්‍රමාදයට-හේතුව-මැතිවරණ-කොමිසමේ-සභාපති-පැහැදිළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3045"
}