{
       "Source": "hirunews",
       "Timestamp": "Friday, 01 September 2017 - 19:13",
       "Headline": "අද රාත්‍රියේ සහ හෙට දිනයේ දිවයිනේ බොහෝ ප්‍රදේශවලට වැසි",
       "News Content": "මධ්‍යම වායුගෝලයේ පවතින සුළු කැළඹිලි තත්වය හේතුවෙන් අද රාත්‍රියේදී සහ හෙට දිනයේදීත් දිවයිනේ බොහෝ ප්‍රදේශවල වැසි ඇති විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑම දෙපාර්තමේන්තුවේ නියෝජ්‍ය අධ්‍යක්ෂිකා අනූෂා වර්ණසූරිය හිරු ප්‍රවෘත්ති අංශයට සඳහන් කළේ නියඟය පවතින පළාත්වලට එහිදී වැසි ඇති විය හැකි බවයි.\nමේ අතර, කළු ගෙඟ් මිල්ලකන්ද ප්‍රදේශයේ ජල මට්ටමේ ඉහළ යාමක් වාර්තා වී ඇති බැවින් පහත්බිම් ආශ්‍රිත ප්‍රදේශවල ජනතාව විමසිල්ලෙන් පසුවිය යුතු බවයි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/169951/අද-රාත්‍රියේ-සහ-හෙට-දිනයේ-දිවයිනේ-බොහෝ-ප්‍රදේශවලට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4342"
}