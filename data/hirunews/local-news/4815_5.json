{
       "Source": "hirunews",
       "Timestamp": "Monday, 31 October 2016 - 8:13",
       "Headline": "පළාත් 4 කට තද වැසි",
       "News Content": "ඌව, මධ්‍යම, දකුණ සහ නැගෙනහිර යන පළාත්වලට අද දිනයේදී ගිගුරුම් සහිත වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඇතැම් ස්ථානවලට මිලිමීටර් 100 ඉක්මවූ තද වැසි ඇතිවිය හැකි බවයි එම දෙපාර්තමේන්තුව සදහන් කළේ.\nවැසිත් සමග තද සුළං සහ අකුණු ඇතිවිය හැකි බැවින් ඒ පිළිබදව අවධානයෙන් සිටින ලෙසද කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.\nමේ අතර, ඊයේ රාත්‍රියේ ඇදහැලුණු අධික වැසි සමග ගාල්ල දිස්ත්‍රික්කයේ ප්‍රදේශ කිහිපයක පහත් බිම් ජලයෙන් යටවී තිබෙනවා.\nඅප වාර්තාකරු සදහන් කළේ නුගදුව, ඇලපහළ, බෝගහගොඩ යන ප්‍රදේශවල පහත්බිම් මෙලෙස ජලයෙන් යටව ඇති බවයි.",
       "URL": "https://www.hirunews.lk/146459/පළාත්-4-කට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4815"
}