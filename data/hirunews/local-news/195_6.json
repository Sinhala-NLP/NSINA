{
       "Source": "hirunews",
       "Timestamp": "Tuesday, 11 July 2023 - 7:42",
       "Headline": "මහජන ආරක්ෂක ඇමති කෘත්‍රිම මත්ද්‍රව්‍ය නිවාරණය සම්බන්ධයෙන් වූ ජාත්‍යන්තර සමුළුවට",
       "News Content": "ඇමරිකානු රාජ්‍ය දෙපාර්තමේන්තුවේ මූලිකත්වයෙන් සහ එරට රාජ්‍ය ලේකම් ඇන්ටනී බ්ලින්කන්ගේ ප්‍රධානත්වයෙන් පැවති කෘත්‍රිම මත්ද්‍රව්‍ය නිවාරණය සම්බන්ධයෙන් වූ ජාත්‍යන්තර සමුළුවට ශ්‍රී ලංකාව නියෝජනය කරමින් මහජන ආරක්ෂක අමාත්‍ය ටිරාන් අලස් එක්වී තිබෙනවා.\nඅදාළ සමුළුව පසුගියදා සූම් තාක්ෂණය ඔස්සේ පැවැත්වූ බවයි මහජන ආරක්ෂක අමාත්‍යංශය සඳහන් කළේ.\nකෘත්‍රිම මත්ද්‍රව්‍ය නිෂ්පාදනය සහ බෙදා හැරීම මර්දනය කිරීමට ලොව සියලු රටවල් කටයුතු කළ යුතු ආකාරය පිළිබඳ මෙහිදී වැඩි අවධානයක් යොමු කර තිබෙනවා. ඊශ්‍රායලය, ජර්මනිය, ඉතාලිය ඇතුලු රටවල් රැසක නියෝජිතයින්ගේ සහභාගීත්වයෙනුයි මෙම සමුළුව පවත්වා ඇත්තේ.",
       "URL": "https://www.hirunews.lk/340793/මහජන-ආරක්ෂක-ඇමති-කෘත්‍රිම-මත්ද්‍රව්‍ය-නිවාරණය-සම්බන්ධයෙන්-වූ-ජාත්‍යන්තර-සමුළුවට",
       "Category": "Local News",
       "Parent URL": "https://www.hirunews.lk/local-news.php?pageID=195"
}