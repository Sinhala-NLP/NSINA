{
       "Source": "hirunews",
       "Timestamp": "Monday, 07 February 2022 - 11:02",
       "Headline": "වාලම්පූරි දෙකක් සමග පුද්ගලයෙක් එස්.ටී.එෆ් අත්අඩංගුවට",
       "News Content": "අලෙවි කිරීම සඳහා සුදානම් කර තිබූ රුපියල් කෝටියකට අධික වටිනාකමකින් යුත් වාලම්පුරි දෙකක් සමග පුද්ගලයකු විශේෂ කාර්ය බලකාය විසින් අත්අඩංගුවට ගෙන තිබෙනවා.\nඒ විශේෂ කාර්ය බලකායේ කලවංචිකුඩි කඳවුරේ නිලධාරීන්ට, වාලච්චේන යුධ හමුදා කඳවුරේ බුද්ධි අංශයෙන් ලද තොරතුරකට අනුව ඊයේ (06) මුතුර් පොලිස් වසමේ නෙයිදල් නගර් ප්‍රදේශයේ දී සිදුකළ වැටලීමකින්.\nමෙලෙස අත්අඩංගුවට ගත් වාලම්පූරි අලෙවි කිරීම සදහා සුදානම් කර තිබියදී යි සැකකරු අත්අඩංගුවට ගෙන තිබෙන්නේ.\nසැකකරු මුතූර් ප්‍රදේශයේ පදිංචි වයස අවුරුදු 44ක පුද්ගලයෙක්.\nසැකකරු වැඩිදුර විමර්ශන කටයුතු සඳහා මුතුර් පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/296370/වාලම්පූරි-දෙකක්-සමග-පුද්ගලයෙක්-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1371"
}