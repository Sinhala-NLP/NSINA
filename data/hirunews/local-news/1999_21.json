{
       "Source": "hirunews",
       "Timestamp": "Saturday, 24 April 2021 - 10:57",
       "Headline": "මියන්මාර අත්අඩංගුවේ සිටි ශ්‍රී ලාංකික ධීවරයින් 12 දෙනා දිවයිනට",
       "News Content": "මියන්මාර අත්අඩංගුවේ සිට දිවයිනට පැමිණි ධීවරයන්  නිරෝධායනයට.\nමියන්මාර අත්අඩංගුවේ පසුවූ ශ්‍රී ලාංකික ධීවරයින් 12 දෙනා ඊයේ රාත්‍රියේ දිවයිනට පැමිණ තිබෙනවා.\nකටුනායක ගුවන් තොටුපල හිරු වාර්තාකරු පැවසුවේ සිංගප්පුරු ගුවන් සේවයට අයත් එස්.කිව් 468 යානයෙන් ඊයේ රාත්‍රී 11.35 ට පමණ ඔවුන් දිවයිනට පැමිණි බවයි.\nඅදාළ ධීවරයින් පිරිස නිරෝධායනය සඳහා යොමුකිරීමට නියමිත බව ධීවර දෙපාර්තමේන්තුව ප්‍රකාශ කළා.\nමියන්මාර රජය සමඟ පැවති සාකච්ඡා වට කිහිපයකින් පසුව එම ධීවරයින් පිරිස නිදහස් කිරීමට මියන්මාර බලධාරීන් පසුගියදා තීරණය කළා.",
       "URL": "https://www.hirunews.lk/269365/මියන්මාර-අත්අඩංගුවේ-සිටි-ශ්‍රී-ලාංකික-ධීවරයින්-12-දෙනා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1999"
}