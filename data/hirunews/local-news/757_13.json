{
       "Source": "hirunews",
       "Timestamp": "Friday, 04 November 2022 - 16:06",
       "Headline": "අල්ලස් හා දූෂණ දැනුම් දෙන්න කෙටි දුරකථන අංකයක්",
       "News Content": "රජයේ නිලධාරින්ගේ අල්ලස් ගැනීම් සහ දූෂණ ක්‍රියා සම්බන්ධයෙන් කෙරෙන සියලු මහජන පැමිණිලි දැනුම්දීමට 1905 කෙටි දුරකථන අංකය හඳුන්වාදී තිබෙනවා.\nරජයේ ප්‍රවෘත්ති දෙපාර්තමේන්තුව සඳහන් කළේ දිස්ත්‍රික් ලේකම් කාර්යාල ප්‍රාදේශීය ලේකම් කාර්යාල සහ ග්‍රාම නිලධාරි කාර්යාලවල සේවයේ නියුතු පුද්ගලයින් සිදු කරනු ලබන අල්ලස් ගැනීමක් හෝ දූෂණ ක්‍රියා සම්බන්ධයෙන්, මෙම දුරකථන අංකයට දැනුම්දිය හැකි බවයි.\nසිංහල, දෙමළ සහ ඉංග්‍රීසි භාෂා ත්‍රිත්වයෙන්ම අදාළ දුරකථන අංකයට පැමිණිලි ලබා දිය හැකියි.",
       "URL": "https://www.hirunews.lk/319611/අල්ලස්-හා-දූෂණ-දැනුම්-දෙන්න-කෙටි-දුරකථන-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=757"
}