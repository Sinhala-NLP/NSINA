{
       "Source": "hirunews",
       "Timestamp": "Friday, 30 June 2017 - 8:50",
       "Headline": "ළමා නිවාසයක සිටි දැරියකගේ මරණයක් ගැන සැකයක් (ඡායාරූප)",
       "News Content": "වව්නියාව ප්‍රදේශයේ ළමා නිවාසයක සිටි දැරියක් ජීවිතක්ෂයට පත්වීම පිළිබඳ පොලිසිය පරීක්ෂණයක් ආරම්භ කර තිබෙනවා.\nවව්නියාව වෙප්පන්කුලම ප්‍රදේශයේ ළමා නිවාසයක මෙම දැරිය හැදී වැඩී ඇති අතර ඇයගේ වයස අවුරුදු 11 ක්.\nඊයේ සවස දැරිය මරණයට පත්ව ඇති අතර ඇය ගෙල වැළලාගෙන මියගොස් සිටි බවටයි ළමා නිවාසයේ පාලනාධිකාරිය පොලිසියට ප්‍රකාශකර ඇත්තේ.\nඇය පාසල් අවසන් වී ළමා නිවාසයට පැමිණ ඇති අතර සව 4.30 ට පමණ මෙලෙස මියගොස් ඇතැයි හෙළිවී තිබෙනවා.\nදැරියගේ සිරු පශ්චාත් මරණ පරීක්ෂණය සඳහා වව්නියාව රෝහලේ තැන්පත් කර තිබෙනවා.\nපාසල් ගුරුවරයෙකු බැන වැදීම පිළිබඳ මෙම දැරිය කනස්සල්ලෙන් පසුවු බවට ළමා නිවාසයේ අනෙක් දැරියන් ප්‍රකාශ කර ඇතැයි තොරතුරු පවතින බව අප වාර්තාකරු ප්‍රකාශ කළා.",
       "URL": "https://www.hirunews.lk/164739/ළමා-නිවාසයක-සිටි-දැරියකගේ-මරණයක්-ගැන-සැකයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4445"
}