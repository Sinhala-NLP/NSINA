{
       "Source": "hirunews",
       "Timestamp": "Sunday, 18 December 2016 - 12:05",
       "Headline": "ජල විදුලි උත්පාදනය අඩුවීමෙන් විදුලි අර්බුදයක් අතළඟ",
       "News Content": "ඉදිරියේදී වියලි කාලගුණ තත්ත්වයක් ඇතිවුවහොත් රටට විදුලි අර්බුදයකට මුහුණ දීමට සිදුවන බව ලංකා විදුලිබල මණ්ඩල ඉංජිනේරු සංගමය පවසනවා.\nඑහි සභාපති අතුල වන්නිආරච්චි සඳහන් කළේ වෙනත් වසරවලට සාපේක්ෂව මේ වසරේ කැපී පෙනෙන කාලගුණ විපර්යාසයක් සිදුව ඇති බවයි.\nජලාශවල ජල මට්ටම සීග්‍ර ලෙස පහළ වැටී ඇති අතර, මේ වනවිට දිවයින පුරා පවතින්නේ වියලි කාලගුණ තත්ත්වයක්.\nඑහි බලපෑමක් විදුලි සම්ප්‍රේෂණයට ඇතිවිය හැකිද යන්න පිළිබඳව  විදුලි බල හා පුනර්ජනනීය බලශක්ති අමාත්‍යාංශයේ අධ්‍යක්‍ෂ සංවර්ධන හා මාධ්‍ය ප්‍රකාශක සුලක්ෂණ ජයවර්ධනගෙන් විමසීමක් කළා.\nඑහිදී ඔහු සඳහන් කළේ විසන්ධි කිරීමකින් තොරව විදුලිය ලබාදීමට සිය අමාත්‍යාංශය උපරිම අයුරින් කටයුතු කර ඇති බවයි.",
       "URL": "https://www.hirunews.lk/149985/ජල-විදුලි-උත්පාදනය-අඩුවීමෙන්-අර්බුදයක්-අතළඟ",
       "Category": "Local News",
       "Parent URL": "https://www.hirunews.lk/local-news.php?pageID=4748"
}