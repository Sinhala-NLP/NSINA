{
       "Source": "hirunews",
       "Timestamp": "Friday, 03 June 2016 - 12:48",
       "Headline": "අතරමැදියන් ගැන ජනපති කතා කරයි",
       "News Content": "ගොවියා සහ පාරිභෝගිකයා අතරමැදියාගෙන්  ආරක්ෂා කර ගැනීම පිළිබදව යළි සිතා බැලිය යුතු බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව ප්‍රකාශ කළේ පොළොන්නරුවේ අද (03)  පැවති කෘෂි ව්‍යවසාය සවිය ජාතික වැඩසටහනට එක්වෙමින්.\nපෞද්ගලික අංශයේ දායකත්වය යටතේ මෙමගින් ගොවිජනතාවට අවශ්‍ය උපදෙස්, බීජ සහ අනෙකුත් පහසුකම් ලබාදීම සිදුකෙරෙනවා.\nමෙම වැඩසටහන අමතමින් වැඩිදුරටත් අදහස් දැක්වූ ජනාධිපතිවරයා කියා සිටියේ නුවරඑළියේ වගා කෙරෙන එළවළු පාරිභෝගිකයා අතට පත්වන්නේ අතරමැදියන් 8ත් 10ත් අතර ප්‍රමාණයක් හරහා බවයි.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/134696/අතරමැදියන්-ගැන-ජනපති-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5021"
}