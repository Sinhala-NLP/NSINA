{
       "Source": "hirunews",
       "Timestamp": "Monday, 22 March 2021 - 13:56",
       "Headline": "ප්‍රදේශ කිහිපයකට හෙට පැය 06ක ජල කප්පාදුවක්",
       "News Content": "හදිසි අලුත්වැඩියාවක් හේතුවෙන් හෙට (23) පෙරවරු 9 සිට පැය හයක කාලයක් ගම්පහ දිස්ත්‍රික්කයේ ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය නිවේදනය කළා.\nඒ අනුව පෑලියගොඩ, වත්තල, ජාඇළ, කටුනායක යන ප්‍රදේශවලටත්, සීදූව නගර සභා බල ප්‍රදේශයටත් මෙලෙස ජල සැපයුම අත්හිටුවනු ඇති.\nඑසේම කැළණිය, බියගම, මහර, දොම්පේ සහ ජාඇළ ප්‍රාදේශීය සභා බල ප්‍රදේශයටද ජල සැපයුම අත්හිටුවීමට නියමිතයි.\nගම්පහ ප්‍රාදේශීය සභා බල ප්‍රදේශයේ කොටසකටද හෙට පෙරවරු 9 සිට පැය හයක කාලයක් ජල සැපයුම අත්හිටුවන බවයි ජල සම්පාදන මණ්ඩලය වැඩිදුරටත් ප්‍රකාශ කළේ.",
       "URL": "https://www.hirunews.lk/266152/ප්‍රදේශ-කිහිපයකට-හෙට-පැය-06ක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=2071"
}