{
       "Source": "hirunews",
       "Timestamp": "Thursday, 13 December 2018 - 7:48",
       "Headline": "අනතුරකට විරෝධය පළ කරමින් ප්‍රදේශවාසීන් පිරිසක් බස් රථයකට ගිනි තබයි",
       "News Content": "ඇඹිලිපිටිය - රත්නපුර ප්‍රධාන මාර්ගයේ අංක 96 ගොවිජන මධ්‍යස්ථානය ආසන්නයේදී බස් රථයක ගැටී යතුරුපැදිකරුවෙකු මියයාමේ සිද්ධියට බස් රථයේ රියදුරු පොලීසිය අත්අඩංගුවට ගෙන තිබෙනවා.\nමෙම සිද්ධියට විරෝධය පළ කරමින් ප්‍රදේශවාසීන් පිරිසක් එම බස් රථයට ඊයේ රාත්‍රියේ ගිනි තබා තිබුණා.\nබස් රථයේ ගමන් කරමින් සිට ඇත්තේ පැල්මඩුල්ල ප්‍රදේශයේ පදිංචිකරුවන් පිරිසක් වන අතර, ඔවුන් වන්දනා ගමනක් ගොස් යළි පැමිණෙමින් සිට ඇති බව පොලීසිය ප්‍රකාශ කළා.\nමියගිය 37 හැවිරිදි පුද්ගලයා තවත් අයෙකු සමග යතුරුපැදියකින් ගමන් කරමින් සිට ඇත්තේ ප්‍රදේශයේ අවමංගල්‍යයකට සහභාගි වීම සඳහායි.\nපසුව අවමංගල්‍ය පැවති නිවසට එක්ව සිටි විශාල පිරිසක් පැමිණ එම ස්ථානයේ විරෝධතාවයේ ද පවත්වා තිබෙනවා.\nපැයක පමණ කාලයක් ඇඹිලිපිටිය - රත්නපුර ප්‍රධාන මාර්ගය අවහිර කරමින් ඔවුන් විරෝධතාවයේ නිරතවූ බවයි පොලීසිය සඳහන් කළේ.\nඅනතුරෙන් තුවාල ලැබූ අනෙත් පුද්ගලයා ඇඹිලිපිටිය රෝහලේ ප්‍රතිකාර ලබනවා.",
       "URL": "https://www.hirunews.lk/206046/අනතුරකට-විරෝධය-පළ-කරමින්-ප්‍රදේශවාසීන්-පිරිසක්-බස්-රථයකට-ගිනි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=3607"
}