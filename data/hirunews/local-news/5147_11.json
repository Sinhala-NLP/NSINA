{
       "Source": "hirunews",
       "Timestamp": "Tuesday, 01 March 2016 - 11:43",
       "Headline": "මහනුවර නව රථ වාහන සැලැස්ම අද අත්හදා බලයි",
       "News Content": "මහනුවර නගරයේ පවතින රථ වාහන තදබදයට විසදුමක් ලෙස මාර්ග කිහිපයක එක් දිශාවකට පමණක් වාහන ධාවනය කිරීමේ පෙරහුරුවක් අද පස්වරුවේ ක්‍රියාත්මක බව පොලිස් මූලස්ථානය ප්‍රකාශ කළා.\nඒ අනුව අද පස්වරු 3.30 සිට රාත්‍රී 7 දක්වා තෝරා ගත් මාර්ග 3ක මෙම රථ වාහන සැලැස්ම ක්‍රියාත්මක වනු ඇති.\nවිලියම් ගොපල්ලව මාවතේ දුම්රියපොළ ආසන්නයේ ඇති බුදුපිළිමය අසළ සිට ගැටඹේ දෙසට වාහන ධාවනය කළ යුතු වනවා.\nඑමෙන්ම මෙම කාලසීමාව තුළ ගැටඹේ දියකපනාරාමය අසළ වට රවුමේ සිට මහනුවර ඔරලෝසු කණුව දක්වා සිරිමාවෝ බණ්ඩාරනායක මාවතේ වාහන ගමන් කළ හැක්කේ මහනුවර නගරය දෙසට පමණක් බව පොලිස් මූලස්ථානය සදහන් කළා.",
       "URL": "https://www.hirunews.lk/127487/මහනුවර-නව-රථ-වාහන-සැලැස්ම-අද-අත්හදා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=5147"
}