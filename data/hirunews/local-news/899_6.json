{
       "Source": "hirunews",
       "Timestamp": "Wednesday, 31 August 2022 - 21:15",
       "Headline": "අවසන් තීන්දු තීරණ ගන්නා (IMF) නියෝජිත තීරණාත්මක සාකච්ඡාව අද රාත්‍රියේ (වීඩියෝ)",
       "News Content": "මෙරටට පැමින සිටින ජාත්‍යන්තර මූල්‍ය අරමුදල (IMF) නියෝජිතයින් සමග පැවති සාකච්ඡා වට ගණනාවකින් පසු මේ වන විට ජාත්‍යන්තර මූල්‍ය අරමුදලේ නියෝජිතයින් සහ ශ්‍රී ලංකා තාක්ෂණ නියෝජිත කණ්ඩායම අතර මූලික එකඟතාවයකට පැමිණ ඇති බව වාර්තා වනවා.\nඅභ්‍යන්තර ආරංචිමාර්ග සඳහන් කරන්නේ අද රාත්‍රී 10ට ත්වෙන අවසන් සාකච්ඡා වටය පසුව ජාත්‍යන්තර මූල්‍ය අරමුදල ශ්‍රී ලංකාව සම්බන්ධයෙන් ගනු ලබන ක්‍රියාමාර්ග පිළිබඳව දැනුම් දෙනු ඇති බවයි.\n1948 දී බ්‍රිතාන්‍ය කිරීටයෙන් නිදහස ලැබීමෙන් පසු ඇති වූ දරුණුතම ආර්ථික අර්බුදයෙන් ගලවීම සඳහා ශ්‍රී ලංකාව ජාත්‍යන්තර මූල්‍ය අරමුදලෙන් (IMF) ඩොලර් බිලියන 3 ක මුදවාගැනීමේ මූල්‍ය ප්‍රතිපාදනයක් බලාපොරොත්තුවෙන් සිටිනවා.\nසාකච්ඡාවල ප්‍රගතිය සම්බන්ධයෙන් අදහස් දැක්වූ ජනාධිපති කාර්යාලයේ උසස් නිලධාරියෙකු සඳහන් කළේ මෙතෙක් පැවති සාකච්ඡාවල වල ප්‍රගතිය සම්බන්ධයෙන් ජාත්‍යන්තර මූල්‍ය අරමුදල හෙට දිනයේ දී මාධ්‍ය වෙත නිවේදනයක් නිකුත් කරනු ඇති බවයි.\nඑය බොහෝ විට හෙට දහවල් දොළහට පෙර සිදුකෙරෙනු ඇති බවත් ඔහු සඳහන් කළා.\nසාකච්ඡාවල ප්‍රගතිය සහ අවසාන නිගමන සම්බන්ධයෙන් මාධ්‍ය වෙත තොරතුරු ලබා දීමේ අයිතිය ජාත්‍යන්තර මූල්‍ය අරමුදල වෙත පවරන ලෙස සිදුකළ ඉල්ලීමක් හේතුවෙන් එම සාකච්ඡා වල වැඩිදුර තොරතුරු පැවසිය නොහැකි බවයි ඔහු සඳහන් කළේ.",
       "URL": "https://www.hirunews.lk/314243/අවසන්-තීන්දු-තීරණ-ගන්නා-imf-නියෝජිත-තීරණාත්මක-සාකච්ඡාව-අද-රාත්‍රියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=899"
}