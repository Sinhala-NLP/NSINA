{
       "Source": "hirunews",
       "Timestamp": "Tuesday, 03 August 2021 - 18:06",
       "Headline": "2021 වර්ෂයේ ඡන්ද හිමි නාමලේඛනයේ ලියාපදිංචිය මාර්ගගත ක්‍රමයට",
       "News Content": "මෙම වසරට අදාළව ඡන්ද හිමි නාමලේඛනයේ ලියාපදිංචිවීමට මාර්ගගත ක්‍රමය ඔස්සේ ඉල්ලීම් කිරීම සඳහා වූ වැඩපිළිවෙලක් අද රාජගිරිය මැතිවරණ කොමිසන් සභා කාර්යාලයේදී ආරම්භ වුණා.\nඒ අනුව වයස අවුරුදු 18 සම්පූර්ණ වන මෙරට පුරවැසියන් ලියාපදිංචි කිරීම, පවතින ඡන්ද හිමි නාමලේඛනයේ දෝෂ ඇත්නම් ඒවා නිවැරදි කිරීම සහ පදිංචියේ වෙනස්කම් සිදුවී ඇත්නම් එය සටහන් කිරීමද මේ යටතේ සිදු කෙරෙනවා.\nමීට අමතරව පසුගිය වර්ෂයේ ලියාපදිංචි නොවූ ඡන්ද දායකයින් ලියාපදිංචි කිරීමද මෙම වැඩපිළිවෙල යටතේ සිදු කෙරෙන බවයි  රජයේ ප්‍රවෘත්ති දෙපාර්තමේන්තුව සඳහන් කළේ.\nනව මාර්ගගත ලියාපදිංචියට අදාළ තොරතුරු සපයා ගැනීම මැතිවරණ කොමිසන් සභාවේ\nwww.election.gov.lk\nවෙබ් අඩවියට පිවිසීමෙන් සිදුකළ හැකියි.",
       "URL": "https://www.hirunews.lk/278770/2021-වර්ෂයේ-ඡන්ද-හිමි-නාමලේඛනයේ-ලියාපදිංචිය-මාර්ගගත-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=1777"
}