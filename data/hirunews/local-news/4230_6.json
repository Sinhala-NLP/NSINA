{
       "Source": "hirunews",
       "Timestamp": "Wednesday, 08 November 2017 - 7:02",
       "Headline": "මාවනැල් ප්‍රදේශයේදී වැටලූ නීතිවිරෝධී ගව ඝාතකාගාරය",
       "News Content": "මාවනැල්ල, ධනාගම ප්‍රදේශයේ කලක සිට පවත්වාගෙන ගිය නීතිවිරෝධී ගව ඝාතකාගාරයක් වැටලීමට කෑගල්ල දිසා විෂ මත්ද්‍රව්‍ය ඒකකය ඊයේ සමත් වුණා.\nඑහිදී ඝාතනයට සූදානම් කර සිටි ගවයින් දෙදෙනෙකු අතුළු තවත් ගවයින් 07 දෙනෙකුගේ දිවි බේරා ගැනීමට හැකියාව ලැබුණා.\nඊයේ පෙරවරු 04 ට පමණ මෙම වැටලීම සිදුකරන අවස්ථාවේදී ගවයින් දෙදෙනෙකු ඝාතනය කිරීමට සූදානම් කර සිටියා.\nවැටලීමේදී එක් සැකකරුවෙකු සමඟ මෙම ජාවාරමට යොදා ගැණුනු වාහන දෙකක්ද කෑගල්ල දිසා විෂ මත්ද්‍රව්‍ය ඒකකයේ නිලධාරීන් භාරයට ගෙන තිබෙනවා.\nපොලීසිය පැවසුවේ, පලා ගිය සැකකරුවන් තිදෙනෙකු සොයා පරීක්ෂණ ක්‍රියාත්මක බවයි.\nකෙසේ වෙතත්, මෙම දර්ශන පටිගත නොකරන ලෙසට විවිධ පුද්ගලයින්ගෙන් තමන්ට බලපෑම් එල්ල වූ අප වාර්තාකරු පැවසුවා.",
       "URL": "https://www.hirunews.lk/175506/මාවනැල්-ප්‍රදේශයේදී-වැටලූ-නීතිවිරෝධී-ගව-ඝාතකාගාරය",
       "Category": "Local News",
       "Parent URL": "https://www.hirunews.lk/local-news.php?pageID=4230"
}