{
       "Source": "hirunews",
       "Timestamp": "Monday, 05 December 2022 - 8:36",
       "Headline": "ටියැන්ගොන් අභ්‍යවකාශ මධ්‍යස්ථානයේ ගගනගාමීන් තුන්දෙනෙකු පෘථිවියට",
       "News Content": "මාස හයක කාලයක් ටියැන්ගොන් අභ්‍යවකාශ මධ්‍යස්ථානයේ රැඳී සිටි චීන ගගනගාමීන් තුන්දෙනෙකු යළි පෘථිවියට පැමිණ තිබෙනවා.\nඋතුරුදිග චීනයේ ගෝබි කාන්තාරයට ඊයේ රාත්‍රියේ ගොඩබට මොවුන් සියලුදෙනා යහපත් සෞඛ්‍ය තත්වයෙන් පසුවන බවයි විදෙස් මාධ්‍ය වාර්තා සඳහන් කළේ.\nමොවුන්ගේ පුරප්පාඩුව වෙනුවෙන් පසුගිය 29 වනදා ෂෙන්ෂූ 15 නම් යානයෙන් ගගනගාමීන් තුන්දෙනෙකු පිටව ගියා.\nඔවුන් සමඟ දින කිහිපයක් රැඳී සිටීමෙන් අනතුරුවයි චෙන් ඩොන්ග්, ලියු යෑන්ග් සහ කායි ෂූ නම් ගගනගාමීන් යළි පෘථිවියට පැමිණ ඇත්තේ.\nචීන ගගනගාමීන් හයදෙනෙකු ටියැන්ගොන් අභ්‍යකාශ මධ්‍යස්ථානයේ රැඳී සිටි ප්‍රථම වතාව මෙය බවයි විදෙස් මාධ්‍ය වාර්තා වැඩිදුරටත් සඳහන් කළේ.",
       "URL": "https://www.hirunews.lk/321981/ටියැන්ගොන්-අභ්‍යවකාශ-මධ්‍යස්ථානයේ-ගගනගාමීන්-තුන්දෙනෙකු-පෘථිවියට",
       "Category": "Local News",
       "Parent URL": "https://www.hirunews.lk/local-news.php?pageID=687"
}