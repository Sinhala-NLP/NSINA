{
       "Source": "hirunews",
       "Timestamp": "Wednesday, 07 September 2016 - 14:57",
       "Headline": "පුත්තලම මාර්ගයේ දුම්රිය තුනක් 11 වනදා අවලංගුයි",
       "News Content": "කටුනායක සහ කුරණ දුම්රිය ස්ථාන අතර මාර්ග අලූත්වැඩියාවක් හේතුවෙන් පුත්තලම මාර්ගයේ දුම්රිය ගමනාගමනය ලබන 11 වනදා සීමා කෙරෙනවා.\nදුම්රිය පාලක මැදිරිය සඳහන් කළේ පෙරවරු හතරට කොළඹ කොටුවෙන් පුත්තලම දක්වා සහ පෙරවරු 3.50 ට හලාවතින් කොළඹ දක්වා ධාවනය වන දුම්රිය දෙකක් එදිනට අවලංගු කරන බවයි.\nඑසේම නූර්නගර් සිට කොළඹ කොටුව බලා  ධාවනය වන දුම්රියද එදින ධාවනය වන්නේ නැහැ.\nඑසේම හලාවතින් පෙරවරු 4.50ට  මරදාන බලා ධාවනය වන දුම්රිය එදින පමණක් පෙරවරු 5.35 ට ධාවනය කෙරෙන බවද දුම්රිය පාලක මැදිරිය ප්‍රකාශ කළා.",
       "URL": "https://www.hirunews.lk/142459/පුත්තලම-මාර්ගයේ-දුම්රිය-තුනක්-11-වනදා-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=4889"
}