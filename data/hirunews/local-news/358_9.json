{
       "Source": "hirunews",
       "Timestamp": "Tuesday, 09 May 2023 - 10:00",
       "Headline": "පාර්ලිමේන්තුවේ විනාඩියක නිශ්ශබ්දතාවයක්",
       "News Content": "පසුගිය වසරේ මැයි 09 වැනිදා සිදුවූ කලහකාරි සිද්ධියේ දී නිට්ටඹුව නගර මධ්‍යයේ ඝාතනයට ලක්වූ ශ්‍රී ලංකා පොදුජන පෙරමුණේ පොළොන්නරුව දිස්ත්‍රික් පාර්ලිමේන්තු මන්ත්‍රී අමරකීර්ති අතුකෝරාල සිහිකරමින් පාර්ලිමේන්තුවේ අද (09) විනාඩියක නිශ්ශබ්දතාවයක් පවත්වනු ලැබුවා.\nඒ පාර්ලිමේන්තු මන්ත්‍රී නිමල් ලංසා කළ ඉල්ලීමකට අනුවයි.\nමේ අතර දූෂණ විරෝධි පනත් කෙටුම්පත සම්බන්ධයෙන් ශ්‍රේෂ්ඨාධිකරණය වෙත ඉදිරිපත් කර තිබූ පෙත්සමක පිටපතක් තමන් වෙත ලැබී ඇති බව කතානායක මහින්ද යාපා අබේවර්ධන පාර්ලිමේන්තුවට දැනුම් දුන්නා.",
       "URL": "https://www.hirunews.lk/334668/පාර්ලිමේන්තුවේ-විනාඩියක-නිශ්ශබ්දතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=358"
}