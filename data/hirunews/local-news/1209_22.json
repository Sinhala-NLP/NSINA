{
       "Source": "hirunews",
       "Timestamp": "Monday, 25 April 2022 - 20:58",
       "Headline": "ගෞතම් අධානී ලෝක ධන කුවේරයන්ගේ ලැයිස්තුවේ ඉහලට",
       "News Content": "ලොව ධන කුවේරයන්ගේ නම් ලැයිස්තුවේ පස්වන ස්ථානය දක්වා ඉහළට එන්නට අසල්වැසි ඉන්දියාවේ අංක එකේ ධන කුවේරයා වන ගෞතම අධානී සමත් වී තිබෙනවා.\nලෝ ප්‍රකට ෆෝර්බ්ස් සඟරාවේ නවතම දත්ත වාර්තා අනුව ගෞතම් අධානී මෙතෙක් ලොව ධන කුවේරයන්ගේ ලයිස්තුවේ පස්වන ස්ථානයේ පසුවූ වොරන් බෆ් (warren buffett) අභිබවා ගොස් ඇති බවයි වාර්තා වන්නේ.\nෆෝබ්ස් සඟරාවට අනුව මේ වනවිට 91 වැනි වියේ පසුවන වොරන් බෆ් ගේ ශුද්ධ වටිනාකම ඇමරිකානු ඩොලර් බිලියන 121.7 ක්.\nනවතම වර්ගීකරණය අනුව ගෞතම් අධානීගේ අධානී සමූහ ව්‍යාපාරයේ සමස්ත ශුද්ධ වටිනාකම ඇමරිකානු ඩොලර් බිලියන 123.7 ක්.\nඒ අනුව ඔහු ඉන්දියාවේ සිටින දෙවැනි ධනවත්ම පුද්ගලයා වන මුකේෂ් අම්බානි ට වඩා ඇමරිකානු ඩොලර් බිලියන 20 ක පමණ පරතරයක් ගොඩ නගාගෙන තිබෙනවා.\nමුකේෂ් අම්බානී ගේ සමස්ත ශුද්ධ වටිනාකම වන්නේ අඇමරිකානු ඩොලර් බිලියන එකසිය 104.7 ක්.",
       "URL": "https://www.hirunews.lk/302811/ගෞතම්-අධානී-ලෝක-ධන-කුවේරයන්ගේ-ලැයිස්තුවේ-ඉහලට",
       "Category": "Local News",
       "Parent URL": "https://www.hirunews.lk/local-news.php?pageID=1209"
}