{
       "Source": "hirunews",
       "Timestamp": "Friday, 13 April 2018 - 7:38",
       "Headline": "අංගොඩ ලොක්කාගේ ප්‍රධාන ගෝලයා අත්අඩංගුවට",
       "News Content": "ප්‍රබල පාතාල කල්ලි සාමාජිකයෙකු වන හර්ෂ චතුරංග පෙරේරා හෙවත් පෙතියාගොඩ සංඛ නැමැත්තා පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\n27 හැවිරිදි සැකකරු අංගොඩ ලොක්කාගේ ප්‍රධාන ගෝලයා ලෙසයි සැලකෙන්නේ.\nබලංගොඩ පින්නවල ප්‍රදේශයේ තේ වත්තක සැඟව සිටියදී ඔහු ඊයේ අත්අඩංගුවට ගත් බව පොලිස් විශේෂ කාර්ය බලකායේ උසස් නිලධාරියෙකු සඳහන් කළා.\nපසුගිය වසරේ පෙබරවාරි මස 27 වන දා සමයං ඇතුළු පුද්ගලයන් 7 දෙනෙකු ඝාතනය කිරීමේ සිද්ධියේ වෙඩික්කරුවෙකු ලෙස පෙතියාගොඩ සංඛ කටයුතු කර තිබෙනවා.\nඅත්අඩංගුවට ගත් සැකකරු මේ වනවිට සංවිධානාත්මක අපරාධ කොට්ඨාශයේ රඳවාගෙන ප්‍රශ්න කරන බවයි වාර්තා වන්නේ.",
       "URL": "https://www.hirunews.lk/188280/අංගොඩ-ලොක්කාගේ-ප්‍රධාන-ගෝලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3992"
}