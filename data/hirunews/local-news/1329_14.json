{
       "Source": "hirunews",
       "Timestamp": "Sunday, 27 February 2022 - 17:00",
       "Headline": "තලංගම සුපිරි අවන්හලේ මංකොල්ලය (වීඩියෝ)",
       "News Content": "තලංගම සුපිරි අවන්හලකට යකඩ පොලු රැගෙන කඩා වැදුණු පුද්ගලයින් දෙදෙනෙක් එහි සේවකයින් ට හා දේපළවලට හානි කරන අයුරු එහි සවිකර තිබු CCTV කැමරාවේ සටහන්ව තිබුණා.\nඑම පුද්ගලයින් විසින් අවන්හලේ තිබූ රුපියල් ලක්ෂ 5ක පමණ මුදලක් හා දුම්වැටි බන්ඩල් 12ක් පැහැරගෙන ගොස් ඇතැයි තලංගම පොලීසිය සඳහන් කළා.\nපහරදීම සිදුවන අවස්ථාවේ දී අවන්හල තුළ ආහාර ගැනීමට පැමිණි පාරිභෝගිකයින් රැසක් සිටි බව වාර්තා වනවා.\nමංකොල්ලය සම්බන්ධයෙන් එක් පුද්ගලයෙක් හොරෙයින් මත්කුඩු මිලිග්‍රෑම් 6,179 ක් සමග තලංගම පොලීසිය මගින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු ජයවර්ධනපුර ප්‍රදේශයේ පදිංචි 42 පුද්ගලයෙක්.\nඅනෙක් සැකකරු අත්අඩංගුවට ගැනීමට පරීක්ෂණ ක්‍රියාත්මකයි.",
       "URL": "https://www.hirunews.lk/298207/තලංගම-සුපිරි-අවන්හලේ-මංකොල්ලය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1329"
}