{
       "Source": "hirunews",
       "Timestamp": "Wednesday, 06 June 2018 - 6:27",
       "Headline": "නීතිවිරෝධීව මුදල් තොගයක් රටින් පිට කිරීමට තැත්කළ අයෙක් අත්අඩංගුවට (ඡායරූප)",
       "News Content": "විදේශීය සහ මෙරට මුදල් තොගයක් නීතිවිරෝධී ලෙස ඩුබායි බලා රැගෙන යෑමට තැත් කළ ඉරාන ජාතිකයෙකු ඊයේ (05) සවස කටුනායක ගුවන් තොටුපොළේ දී රේගු නිලධාරීන් විසින් අත් අඩංගුවට ගෙන තිබෙනවා.\n50 හැවිරිදි මෙම පුද්ගලයා ඊයේ (05) පස්වරුවේ ඩුබායි බලා පිටත්ව යාමට සූදානම් ව තිබූ ශ්‍රී ලන්කන් ගුවන් සේවයේ යූ.එල්.- 225 දරන ගුවන් යානයට කටුනායක ගුවන් තොටුපොළ වෙත පැමිණ ඇති බවයි ගුවන් තොටුපොල අප වාර්තාකරු පැවසුවේ .\nසැකකරු විසින් ශ්‍රී ලංකා රුපියල් 35,0000 ක්, ඇමෙරිකානු ඩොලර් 8,000 ක් සහ මැලේසියානු රිංගිට් 2,000ක් තම ගමන් මල්ලේ සඟවා ගෙන මෙලෙස රටින් පිට කිරීමට උත්සහ දරා ඇති බව සඳහන්.\nමෙලෙස සොයාගත් මුදල්වල වටිනාකම රුපියල් ලක්ෂ 17ක් පමණ වන බවයි වැඩබලන රේගු මාධ්‍ය ප්‍රකාශකවරයා සදහන් කළේය .\nමෙම ඉරාන ජාතිකයා මෙරට කැසිනෝ ක්‍රීඩාකර ඉන් උපයාගත් මුදල් මෙලෙස රැගෙන යාමට උත්සහ දැරූ බව ඔහු රේගුව හමුවේ ප්‍රකාශ කර ඇති බව සඳහන්.\nඡායරූප - කටුනායක, ටී.කේ.ජී.කපිල",
       "URL": "https://www.hirunews.lk/192408/නීතිවිරෝධීව-මුදල්-තොගයක්-රටින්-පිට-කිරීමට-තැත්කළ-අයෙක්-අත්අඩංගුවට-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=3909"
}