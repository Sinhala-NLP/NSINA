{
       "Source": "hirunews",
       "Timestamp": "Friday, 20 May 2016 - 10:06",
       "Headline": "ජලයෙන් යටවු මීතොටමුල්ලට තවත් කුණු ප්‍රශ්ණයක්-නගරාධිපති ජනතාව කබලෙන් ලිපට දමයි-(ඡායාරූප)",
       "News Content": "අයහපත් කාලගුණික තත්වය හමුවේ මීතොටමුල්ල කුණු කන්ද ජලයෙන් යටවී තිබෙනවා.\nදීර්ඝ කාලයක සිට කොළඹ ඇතුලු අවට ප්‍රදේශවල ඉවත දමන කසල බැහැර කරනු ලබන්නේ මීතොටමුල්ල ප්‍රදේශයටයි.\nමේ දිනවල කැළණි ගග පිටාර ගැලීම හේතුවෙන් මතුව ඇති ජල ගැලීම් තත්වය හමුවේ කුණු කන්ද අසල ජනතාව ද දැඩි අසීරුතාවකට පත්ව සිටිනවා.\nකුණු කන්ද ඇති ස්ථානයේ ජලය ද කලු පැහැයක් ගෙන ඇති ආකාරයකුයි දක්නට ලැබෙන්නේ.\nඑම නිසා කසළ බැහැර කිරීමේ කටයුතු වලට නගර සභාව ඒ අසල පිහිටා ඇති  නාවුක හමුදා ක්‍රිඩාංගණයක් තෝරා ගෙන ඇතැයි සදහන්.\nපීඩාවට පත්වු ජනතාව ආරක්ෂිතව රැදී සිටින්නේ එම ක්‍රිඩාංගණයේයි.\nඑම ස්ථානයටම කසළ බැහැර කිරීම හමුවේ  ජනතාවට මහත් ගැටලුවකට පත්ව ඇතැයි තොරතුරු වාර්තාවනවා.\nප්‍රදේශවාසීන් පවසන්නේ ජල ගැලීමෙන් පීඩාවට පත්ව සිටින තමන් රැඳී සිටින ස්ථානයට කසල බැහැර කිරීම හමුවේ පාරිසරික මෙන්ම ශාරීරික පීඩාවන් රැසක් ද ඇතිවන බවයි.",
       "URL": "https://www.hirunews.lk/133606/ජලයෙන්-යටවු-මීතොටමුල්ලට-තවත්-කුණු-ප්‍රශ්ණයක්-නගරාධිපති-ජනතාව-කබලෙන්-ලිපට-දමයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5039"
}