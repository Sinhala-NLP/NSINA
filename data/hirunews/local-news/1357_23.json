{
       "Source": "hirunews",
       "Timestamp": "Sunday, 13 February 2022 - 20:34",
       "Headline": "අනුරපුරේ සුපිරි මත්පෙති සාදයක් වටලා 7ක් අත්අඩංගුවට",
       "News Content": "අනුරාධපුර - දහයියාගම ප්‍රදේශයේ හෝටලයක පැවති සුපිරි පැළැන්තියේ මත් සාදයක් වටලා පුද්ගලයින් 7 දෙනෙකු මත්ද්‍රව්‍ය සමඟ අත්අඩංගුවට ගෙන තිබෙනවා.\n200කට වැඩි පිරිසකගේ සහභාගීත්වයෙන් පවත්වා ඇති මෙම සාදය අන්තර්ජාලය මගින් සංවිධානය කර ඇති බවටයි වාර්තා වන්නේ.\nසමාජ මාධ්‍ය මගින් සිදු කරන ප්‍රචාරවලට අනුව දිවයිනේ විවිධ ප්‍රදේශවලින් පැමිණි වයස අවුරුදු 20ත්, 35ත් අතර තරුණ තරුණියන් මෙම සාදයට එක්ව තිබෙනවා.\nඅත්අඩංගුවට ගත් පුද්ගලයින් අතර තිබී මත් පෙති, ගංජා සහ තවත් මත්ද්‍රව්‍ය තිබී සොයා ගත් බවයි පොලීසිය සදහන් කළේ.",
       "URL": "https://www.hirunews.lk/296945/අනුරපුරේ-සුපිරි-මත්පෙති-සාදයක්-වටලා-7ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1357"
}