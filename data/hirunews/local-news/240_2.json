{
       "Source": "hirunews",
       "Timestamp": "Saturday, 24 June 2023 - 16:54",
       "Headline": "ආහාර විෂ වීමකින් සිසුන් 59ක් රෝහලේ",
       "News Content": "හඟුරන්කෙත පොරමඩුල්ල විද්‍යාකර මහා විද්‍යාලයේ සිසු සිසුවියන් 59 දෙනෙකු ආහාර විෂවීමක් හේතුවෙන් ඊයේ (23) රිකිල්ලගස්කඩ රෝහලට ප්‍රතිකාර සඳහා ඇතුළත් කර තිබෙනවා.\nසිසු සිසුවියන් කෑම සහ අනෙකුත් ආහාර ද්‍රව්‍ය අලෙවි කිරීමේ පොළක් පවත්වා ඇති අතර එහි තිබූ අච්චාරු ඇතුළු ආහාර ද්‍රව්‍ය ආහාරයට ගැනීමෙන් මෙලෙස සිසු සිසුවියන් ආසාදනයට ලක් වී ඇති බවයි විමර්ශනවලදී හෙළි වී ඇත්තේ.\nහඟුරන්කෙත පොලිසිය සඳහන් කළේ රෝහලට ඇතුළත් කළ පනස් නව දෙනාගෙන් 58 දෙනෙකු ප්‍රතිකාර ලබා පිටව ගොස් ඇති අතර එක් සිසුවකු තවමත් රෝහලේ ප්‍රතිකාර ලබන බවයි.",
       "URL": "https://www.hirunews.lk/338955/ආහාර-විෂ-වීමකින්-සිසුන්-59ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=240"
}