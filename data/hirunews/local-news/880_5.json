{
       "Source": "hirunews",
       "Timestamp": "Friday, 09 September 2022 - 16:34",
       "Headline": "සේවා කාලය අවසන් කළ රුසියානු තානාපති ජනපතිව හමුවෙයි",
       "News Content": "සිය සේවා කාලය අවසන් කර නික්ම යන ශ්‍රී ලංකාවේ රුසියානු තානාපති යූරි මටේරි ජනාධිපති රනිල් වික්‍රමසිංහව හමුව තිබෙනවා.\nඒ ඊයේ (09) පස්වරුවේ ජනාධිපති කාර්‍යාලයේදියි.\nධුර කාලය අවසන් කර මෙරටින් නික්ම ගිය ද, දෙරට අතර සබඳතා වර්ධනය කර ගැනීමට තවදුරටත් කටයුතු කරන බවයි රුසියානු තානාපතිවරයා ප්‍රකාශ කළේ.\nදෙරට අතර සංචාරක කර්මාන්තය වර්ධනය කරගැනීමට සුවිශේෂී අවධානයක් යොමු කරන බව ද හෙතෙම ජනාධිපතිවරයා වෙත සඳහන් කර තිබෙනවා.\nජනාධිපතිවරයා විසින් යූරි මටේරිගේ මෙරට සේවා කාලය මෙහිදී ඇගයීමට ලක් කළ අතර, ඉදිරියේ දී ඔහුගේ කටයුතු සියල්ල සාර්ථක වන ලෙසට ද සුබ පැතුම් එක් කළා.",
       "URL": "https://www.hirunews.lk/314973/සේවා-කාලය-අවසන්-කළ-රුසියානු-තානාපති-ජනපතිව-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=880"
}