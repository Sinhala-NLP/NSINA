{
       "Source": "hirunews",
       "Timestamp": "Sunday, 24 April 2016 - 7:23",
       "Headline": "ශ්‍රී ලාංකික දෙමළ ජනතාවට තමිල්නාඩුවේ පුරවැසිභාවය ?",
       "News Content": "තමිල්නාඩුවේ වෙසෙන ශ්‍රී ලාංකික දෙමළ සරණාගතයන්ට ඉන්දියානු පුරවැසිභාවය ද ලබාදීම සදහා තම පක්ෂය කටයුතු කරන බව තමිල්නාඩු මහඇමතිනි ජයලලිතා ජයරාම් ප්‍රකාශ කළා.\nතමිල්නාඩු ප්‍රාන්ත මැතිවරණයේ ප්‍රචාරක කටයුතු දැන් ආරම්භ වී ඇති අතර ඇය මේ බව ප්‍රකාශ කළේ තිරුචි නුවර ඊයේ (23) පැවති ජනරැළියකට එක්වෙමින්.\nසිය ප්‍රතිවාදී ඞී.එම්.කේ පක්ෂ නායක කරුණානිධිට චෝදනා කරමින් ජයලලිතා වැඩිදුරටත් කියා සිටියේ ඔහු ඉන්දියානු දෙමළ ජනතාවගේ පමණක් නොව ශ්‍රී ලාංකික දෙමළ ජනතාවගේ ද අපේක්ෂාවන්ට පිටුපා ඇති බවයි.\nශ්‍රී ලාංකික දෙමළ ජනතාවට ස්වයං පාලනයක් ලබා ගැනීම සඳහා තවදුරටත් කටයුතු කරන බව ජයලලිතා එහිදී අවධාරණය කළා.\nඉන්දියාවේ වෙසෙන ශ්‍රී ලාංකික දෙමළ ජනතාවට ද්විත්ව පුරවැසිභාවය ලබාදීමටයි ජයලලිතා යෝජනා කරන්නේ.\nඑමගින් ඔවුන්ට ඉන්දියාව තුළ රැකියා අවස්ථා පහසුවෙන් ලබා ගැනීමට හැකිවනු ඇති බවත් ඇය කියා සිටියා.\nඉන්දියාවේ සිටින ශ්‍රී ලාංකික දෙමළ සරණාගතයන් නැවත ශ්‍රී ලංකාව වෙත එවීම ඔවුන්ගේ කැමැත්ත මත පමණක් සිදුකළ යුතු බවයි සෙන්ටි‍්‍රගේ‍්‍රඞ් අංශක 41 ක උණුසුමක් මැද ඊයේ පැවති මැතිවරණ රැළියේදී ජයලලිතා කියා සිටියේ.",
       "URL": "https://www.hirunews.lk/131583/ශ්‍රී-ලාංකික-දෙමළ-ජනතාවට-තමිල්නාඩුවේ-පුරවැසිභාවය",
       "Category": "Local News",
       "Parent URL": "https://www.hirunews.lk/local-news.php?pageID=5076"
}