{
       "Source": "hirunews",
       "Timestamp": "Saturday, 25 September 2021 - 8:00",
       "Headline": "මිනිපේ - මොරයායේ ගම්වැසියන්ට වන අලි තර්ජන",
       "News Content": "මහියංගනය - මිනිපේ - මොරයාය ප්‍රදේශයට කඩා වැදුණු වන අලි රංචුවක් එක් රාත්‍රියක් තුළ ප්‍රදේශයේ නිවාස 8ක් බිඳ දමා අලාභ හානි සිදු කර තිබෙනවා.\nගම්වාසීන් හිරු ප්‍රවෘත්තී අංශයට කියා සිටියේ රන්දෙණිගල රක්ෂිතයේ රැඳී සිටින වන අලි සහ මහවැලි ගංඟාව ආශ්‍රිත ව රැඳී සිටින වන අලින් එලෙස ගම් වදින බවයි.\nගොවිතැන ප්‍රධාන ජීවනෝපාය කර ගනිමින් දිවි ගෙවන මෙම ජනතාවගේ වගාවන් මෙන්ම නෙලා ගත් අස්වනු ද වන අලි විනාශ කිරීම හේතුවෙන් ඔවුන් දැඩි අසීරුතාවට පත් ව සිටිනවා.\nහිරු ප්‍රවෘත්ති සමඟ අදහස් දක්වමින් ඔවුන් බලධාරීන්ගෙන් ඉල්ලා සිටින්නේ ප්‍රදේශයට විධිමත් අලිවැටක් සකස් කර දී මෙම වන අලි ගම්වැදීමේ ගැටලුව විසඳා දීමට පියවර ගන්නා ලෙසයි.",
       "URL": "https://www.hirunews.lk/283163/මිනිපේ-මොරයායේ-ගම්වැසියන්ට-වන-අලි-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=1670"
}