{
       "Source": "hirunews",
       "Timestamp": "Friday, 26 January 2018 - 13:18",
       "Headline": "තැපැල් ඡන්දය සාමකාමීයි",
       "News Content": "අද (26) තුන්වන දිනටත් තැපැල් ඡන්දය ප්‍රකාශ කිරීම සාමකාමීව සිදුවන බව මැතිවරණ නිරීක්ෂණ සංවිධාන පවසනවා.\nතැපැල් ඡන්දය මෙතෙක් ප්‍රකාශ කිරීමට නොහැකි වූ රාජ්‍ය නිලධාරීන්ට අද(26) දිනයේත් ඡන්දය ප්‍රකාශ කළ හැකියි.\nමීට පෙර තැපැල් ඡන්ද සලකුණු කිරීම සිදුකෙරුණේ ඊයේ සහ පසුගිය සඳුඳා දිනයේයි.\nකෙසේ වෙතත්, අද දිනයේත් තැපැල් ඡන්දය භාවිත කිරීමට නොහැකි වන රාජ්‍ය නිලධාරීන්ට ලබන මස පලමුවනදා සහ දෙවනදා දිස්ත්‍රික් ලේකම් කාර්යාලයේදී තැපැල් ජන්දය සලකුණු කිරීමට අවස්ථාව හිමිවන බවයි අතිරේක මැතිවරණ කොමසාරිස් එම්.එම්. මොහොමඩ්  කියා සිටියේ.\nමේ අතර, ඊයේ දිනයේදී පළාත් පාලන මැතිවරණයට අදාළව තැපැල් ඡන්දය සලකුණු කරන අවස්ථාව ඡායාරූප ගතකර සමාජජාල වෙබ් අඩවි හරහා ප්‍රසිද්ධ කළ රාජ්‍ය නිලධාරීන් තුන් දෙනෙකු සම්බන්ධයෙන් විනය පියවර ගැනීමට මැතිවරණ කොමිසම තීරණය කරනු ලැබුවා.\nතෙවන දිනටත් අද පැවැත්වෙන තැපැල් ඡන්ද සලකුණු කිරීම සාමකාමීව පැවැත්වෙන බවයි පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/182095/තැපැල්-ඡන්දය-සාමකාමීයි",
       "Category": "Local News",
       "Parent URL": "https://www.hirunews.lk/local-news.php?pageID=4107"
}