{
       "Source": "hirunews",
       "Timestamp": "Saturday, 23 October 2021 - 7:15",
       "Headline": "මැතිවරණ කොමිසමෙන් ආණ්ඩුකාරවරුන්ට දැනුම්දීමක්",
       "News Content": "විෂමාචාර සිදුකරන පළාත් පාලන ආයතන නියෝජිතයන්ට එරෙහිව සුදුසු විනය ක්‍රියාමාර්ග ගැනීම ආණ්ඩුකාරවරුන් විසින් සිදුකළ යුතු බව මැතිවරණ කොමිෂන් සභාව පවසනවා.\nඅදාළ විෂමාචාර සහ හැසිරීම් තුලින් නියෝජිත ප්‍රජාතන්ත්‍රවාදය සහ පළාත් පාලන ආයතනවල ක්‍රියාකාරිත්වය පිළිබඳව ජනතා විශ්වාසය බිඳ වැටෙමින් පවතින බව මැතිවරණ කොමිසමේ අදහසයි.\nඒ අනුව, අදාළ සිදුවීම් විමර්ශනය කර වැරදිකරුවන් වන පුද්ගලයන්ට විනය ක්‍රියාමාර්ග ගැනීමේ අවශ්‍යතාව අදාළ පක්ෂවල ලේකම්වරුන්ගේ අවධානයට යොමුකිරීමට ද මැතිවරණ කොමිසම තීරණය කර තිබෙනවා.\nඑසේම, ආණ්ඩුකාරවරුන්ගේ බලතල ප්‍රකාරව සුදුසු පියවර ගැනීම සම්බන්ධයෙන් ආණ්ඩුකාරවරුන්ට දන්වා යැවීමට ද ඊයේ (22) රැස්වූ මැතිවරණ කොමිෂන් සභාව තීරණය කළා.",
       "URL": "https://www.hirunews.lk/285796/මැතිවරණ-කොමිසමෙන්-ආණ්ඩුකාරවරුන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1611"
}