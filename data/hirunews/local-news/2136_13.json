{
       "Source": "hirunews",
       "Timestamp": "Friday, 19 February 2021 - 16:40",
       "Headline": "මැති ඇමතිවරුන්ට එන්නත් දෙන්න තවත් දින 3ක්",
       "News Content": "පාර්ලිමේන්තු මන්ත්‍රීවරුන්ට ඔක්ස්ෆර්ඩ් ඇස්ට්‍රාසෙනෙකා එන්නත ලබාදීමට වෙන් කර තිබූ කාලය අදින් අවසන් වීමට නියමිතව තිබුණද, එය තවත් දින 3කින් දීර්ඝ කර තිබෙනවා.\nඒ අනුව ලබන 23, 24 සහ 25 යන දින තුන තුළද නාරාහේන්පිට යුද හමුදා රෝහලේදී පාර්ලිමේන්තු මන්ත්‍රීවරුන්ට එන්නත ලබාගැනීමට හැකියාව පවතින බවයි පාර්ලිමේන්තුවේ වේත්‍රධාරී නරේන්ද්‍ර ප්‍රනාන්දු සඳහන් කළේ.\nකෙසේ වෙතත් මේ දක්වා එන්නත ලබාගෙන ඇත්තේ පාර්ලිමේන්තු මන්ත්‍රීවරුන් 100කට ආසන්න ප්‍රමාණයක් පමණක් බව පාර්ලිමේන්තු ආරංචි මාර්ග සඳහන් කළා.\nමේ අතර කොරෝනා ආසාදනය වී සුවය ලැබූ අමාත්‍ය වාසුදේව නානායක්කාර ප්‍රකාශ කළේ අදාළ එන්නත දැනට තමන්ට අවශ්‍ය නොවන බවයි.",
       "URL": "https://www.hirunews.lk/263081/මැති-ඇමතිවරුන්ට-එන්නත්-දෙන්න-තවත්-දින-3ක්",
       "Category": "Local News",
       "Parent URL": "https://www.hirunews.lk/local-news.php?pageID=2136"
}