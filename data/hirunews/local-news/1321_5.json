{
       "Source": "hirunews",
       "Timestamp": "Thursday, 03 March 2022 - 13:46",
       "Headline": "පොලිස් නිලධාරියෙකුගේ රිවෝල්වරයක් පත්තු වී පුද්ගලයෙකු මරුට",
       "News Content": "මාතලේ - නාවුල - දෙකේ කණුව ප්‍රදේශයේ දී ත්‍රිරෝද රථයක් පරීක්ෂා කිරීමට යාමේ දී පොලීසිය සමග ඇති වූ පොරබැදීමකදී වෙඩි වැදීමකින් පුද්ගලයෙකු ජිවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව කියා සිටියේ, නාවුල පොලීසියට අනුයුක්ත නිලධාරින් දෙදෙනෙකු අදාළ ත්‍රිරෝද රථය පරීක්ෂා කිරීමට යාමේ දී එහි සිටි පුද්ගලයෙකු විසින් රිවෝල්වරය උදුරා ගැනීමට යාමේදී එය ක්‍රියාත්මක වී මෙම වෙඩි වැදීම සිදුව ඇති බවයි.\nඑම අවස්ථාවේදී තවත් පුද්ගලයෙකු ත්‍රිරෝද රථයේ සිට ඇති අතර ඔහු එම ස්ථානයෙන් පලාගොස් තිබෙනවා.\nවෙඩි වැදීමෙන් මියගිය පුද්ගලයා 39 හැවිරිදි දඹුල්ල ප්‍රදේශයේ පදිංචිකරුවෙකු වන අතර ඔහුට එරෙහි ව පොළොන්නරුව මහාධිකරණයේ සහ දඹුල්ල අධිකරණයේ මත්ද්‍රව්‍ය සහ මිනීමරුම් සිද්ධියක් සම්බන්ධයෙන් නඩු පවරා තිබෙනවා.\nත්‍රිරෝද රථයේ තිබී ගංජා සහ හෙරොයින් පැකට් කිහිපයක් පොලීසිය භාරයට ගෙන ඇති බව සඳහන්.",
       "URL": "https://www.hirunews.lk/298551/පොලිස්-නිලධාරියෙකුගේ-රිවෝල්වරයක්-පත්තු-වී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1321"
}