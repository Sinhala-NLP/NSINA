{
       "Source": "hirunews",
       "Timestamp": "Monday, 14 February 2022 - 11:33",
       "Headline": "දින දින වැඩිවන මරණ සැහැල්ලුවට ගන්න බෑ - වෛද්‍ය හේමන්ත හේරත්",
       "News Content": "පසුගිය කාලසීමාව තුළ දිනපතා ඇඛණ්ඩ ව වාර්තා වුණු මරණ සංඛ්‍යාවේ සාපේක්ෂව වැඩි වීමක් සිදුවුණා.\nසමස්ත ආසාදිතයින් සංඛ්‍යාව පිළිබඳවත් ගැටලුවක් තිබෙනවා.\nඅපි ආරක්ෂිතයි කියලා හිතන් ඉන්න පුද්ගලයින් රෝගයට ගොදුරු වෙනවා, රෝග ලක්ෂණ නොපෙන්වන පිරිස් සමග කටයුතු කිරීමේදී තමන්ටත් රෝගය වැලඳී තමුනුත් රෝග ලක්ෂණ නොපෙන්වා නිවෙස් වල සිටින දුර්වල පිරිස්, ඒ වගේම ආරක්ෂා සහිතව ඉන්න අය අධි අවදානම් තත්ත්වයකට පත්වෙලා.\nදුර්වල අයට මේ රෝගය වැළඳීම වළක්වා ගැනීමට නම් අපි රෝගය නිවසට ගෙන යෑමෙන් වැළකී සිටීමට කටයුතු කළ යුතුයි.\nමියයන පුද්ගලයින් ගෙන් වැඩි පිරිසක් වයෝවෘද්ධ, දුර්වල අය එම නිසා එය අවම කර ගැනීමට අප බූස්ටර් එන්නත ලබාගෙන රෝග‍ය පැතිරීමේ හැකියාව හැකිතාක් අඩු කළ යුතුයි.\nඑවිට නිවසේ සිටින දුර්වල අය ආරක්ෂා කර ගැනීමට අපට හැකියාව ලැබෙනවා.\nදැනට පවතින තත්වය මත අපට කොවිඩ් රෝගීන් වෙනුවෙන් වෙන්කළ ඇඳන් ධාරිතාව, දරාගන්න පුළුවන්.\nඔක්සිජන් ධාරිතාවත් දැඩිසත්කාර ඇඳන් තත්ත්වයත් තවමත් පවතින්නේ අපට කළමනාකරණය කරගන්න පුළුවන් මට්ටමේයි.\nතුන් වන මාත්‍රාව ලබා ගත්තත් ශරීරයේ ප්‍රතිශක්තිය හීන කරන රෝග හා ඖෂධ ලබාගන්නා, පිළිකා රෝගීන් වැනි දුර්වල රෝගීන්ට වැළඳුනහොත් සංකූලතා ඇති වන්නට පුළුවන් අපි ආරක්ෂා කළ යුත්තේ මෙන්න මේ තත්ත්වයයි.\nමේ වන විට පළමු එන්නත 70% ඉක්මවා ලබා දීලා තිබෙනවා.\nඑම පිරිස දෙවන හා තුන්වන මාතාවත් ලබා ගන්නවා නම් අපි ඉලක්කයට පහසුවෙන් ළඟා වන්න පුළුවන්.\nපළමු එන්නත ලබාගත් අය දෙවන මාත්‍රාව ලබා ගන්නත් දෙවන මාත්‍රාව ලබා ගත් අය තුන්වන මාත්‍රාව ලබා ගන්නට මැලිකමක් දක්වනවා.\nඑසේ වුවහොත් අපට සාර්ථක වෙන්න පුළුවන් කමක් නැහැ.\nදෙවන මාත්‍රාව ලබා ගත් පිරිස අනුව තුන්වන මාතාව ලබා නොගත් පිරිසක් සිටිනවා දෛනිකව 50,000 පමණ එන්නත ලබා ගැනීමට පැමිණෙමින් සිටිනවා මෙය පවත්වාගෙන යා යුතුයි.\nකිසිසේත් මෙම මරණ සැහැල්ලුවට ගන්න බෑ.\nදිනකට රෝගීන් දහසක් ඉක්මවා ස්ථිරවම හමුවෙද්දී රෝග ලක්ෂණ නොපෙන්වන නිරෝගී පුද්ගලයින් රෝගය රැගෙන ගොස් දුර්වල අයට ලබා දෙනවා.\nරෝග ලක්ෂණ නොපෙන්වන අය පරීක්ෂණ නොකරන නිසා රෝගීන් ලෙස හඳුනා ගන්නට හැකියාවක් නෑ.\nරෝගින් හදුනා නොගත්තත් මරණ හංගන්න පුළුවන් කමක් නෑ.\nදැනට මේ ඉන්න  රෝගීන්ට වඩා රෝගින් සංඛ්‍යාවක් ඉන්න පුළුවන් අපි අතර නිවෙස් වල ප්‍රතිකාර ලබන රෝගීන් සංඛ්‍යාවත් ඉහළ ගිහින් තියෙනවා ඒ වගේම  නිවෙස් ප්‍රතිකාර ක්‍රමය ඉන්නේ අඩු රෝග ලක්ෂණ සහිතව වුණත් එම සංඛ්‍යාවත් ඉහළ යමින් තිබෙනවා.",
       "URL": "https://www.hirunews.lk/296969/දින-දින-වැඩිවන-මරණ-සැහැල්ලුවට-ගන්න-බෑ-වෛද්‍ය-හේමන්ත-හේරත්",
       "Category": "Local News",
       "Parent URL": "https://www.hirunews.lk/local-news.php?pageID=1357"
}