{
       "Source": "hirunews",
       "Timestamp": "Tuesday, 17 November 2020 - 13:53",
       "Headline": "සත්ත්ව ආහාර හිඟයක් හේතුවෙන් කුකුළු ගොවිපළ හිමියන් දැඩි අර්බුදයක (වීඩියෝ)",
       "News Content": "සත්ත්ව ආහාර හිඟයක් හේතුවෙන් අම්බලන්ගොඩ - බලපිටිය, අහුන්ගල්ල ආදී ප්‍රදේශ රැසක සුළු පරිමාණ කුකුළු ගොවිපළ හිමියන් දැඩි අර්බුදයකට මුහුණ දී සිටිනවා.\nමේ බලපිටිය - ගල්මංකඩ පිහිටි වසර 35ක පමණ කාලයක් පුරා පවත්වාගෙන යන සත්ත්ව ගොවිපළක්.\nකොවිඩ් වසංගත තත්ත්වය හමුවේ දින 14ක් 15ක් තිස්සේ කුකුළු කෑම බෙදා හැරීමේ කටයුතු අවහිරවීමෙන් තම සතුන් මේ\nවනවිට ආහාර නොමැතිව එකිනෙකා මියයන බව එහි හිමිකරු පවසනවා.\nප්‍රදේශ කිහිපයක පිහිටි කුකුළු ගොවිපොළ පරීක්ෂා කිරීමේදී සතුන්හිස් භාජන තුළ ආහාර සොයන අයුරු මෙලෙස දක්නට ලැබුණා.\nගොවිපොළ හිමියන් පෙන්වා දෙන්නේ බිත්තර දමන කිකිළියන් සමාගම් විසින් නිකුත් කරන ආහාරවලට පමණක් හුරුවී ඇති බවයි.\nමෙම තත්ත්වය බිත්තර නිෂ්පාදනයට ද එල්ල කර ඇත්තේ දැඩි බලපෑමක්.\nව්‍යාපාර සංවර්ධනය වෙනුවෙන් ලබාගත් ණය පවා ගෙවා ගත නොහැකිව අම්බලන්ගොඩ සුළු පරිමාණ කුකුළු ගොවිපළ හිමියන් පත්ව ඇත්තේ දැඩි දුෂ්කරතාවකටයි.\nමේ සම්බන්ධයෙන් කඩිනම් අවධානය යොමු කර තම ව්‍යාපාරය නැවත යථාතත්ත්වයට පත්කර ගැනීමට අත්වැලක් සපයන ලෙස ඔවුන් අදාළ බලධාරීන්ගෙන් ඉල්ලා සිටියි.",
       "URL": "https://www.hirunews.lk/254931/සත්ත්ව-ආහාර-හිඟයක්-හේතුවෙන්-කුකුළු-ගොවිපළ-හිමියන්-දැඩි-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2327"
}