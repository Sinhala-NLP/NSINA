{
       "Source": "hirunews",
       "Timestamp": "Wednesday, 06 April 2016 - 15:20",
       "Headline": "පෞද්ගලික රෝහල් නියාමනය කිරීමට සෞඛ්‍ය අමාත්‍යාංශය සැරසෙයි",
       "News Content": "පෞද්ගලික රෝහල් නියාමනය කිරීමට සෞඛ්‍ය අමාත්‍යාංශය තීරණය කර තිබෙනවා.\nසෞඛ්‍ය අමාත්‍ය රාජිත සේනාරත්නගේ උපදෙස්වලට අනුව එම රෝහල් පරීක්ෂා කිරීම සදහා ජ්‍යෙෂ්ඨ සහකාර ලේකම්වරයෙකුගේ ප්‍රධානත්වයෙන් විමර්ශන කමිටුවක් ද පත් කර ඇති බවයි සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල සදහන් කළේ.\nපෞද්ගලික රෝහල් තුළ සිදුකෙරෙන රසායනාගාර පරීක්ෂණ 33 ක් සදහා මේ වනවිට මිල ගණන් ද නියම කර ඇති අතර, සී.ටී. ස්කෑන්, එක්ස් රේ පරීක්ෂණ ඊට ඇතුළත්.\nපෞද්ගලික රෝහලකදී වෛද්‍යවරයෙකු විසින් රෝගියෙකු පරීක්ෂා කළ යුතු කාලය විනාඩි 10 ක් බවට ද සදහන් කර තිබෙනවා.\nපෞද්ගලික රෝහල් තුළදී රෝගීන්ට ගුණාත්මක සේවාවක් ඇති කිරීම මෙම නියාමනයේ අරමුණ බවයි සෞඛ්‍ය අමාත්‍යාංශය කියා සිටියේ.",
       "URL": "https://www.hirunews.lk/130254/පෞද්ගලික-රෝහල්-නියාමනය-කිරීමට-සෞඛ්‍ය-අමාත්‍යාංශය-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=5100"
}