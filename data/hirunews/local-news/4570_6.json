{
       "Source": "hirunews",
       "Timestamp": "Monday, 10 April 2017 - 10:45",
       "Headline": "ශ්‍රීපාද වන්දනාවේ පැමිණෙන බැතිමතුන්ට ආහාර ද්‍රව්‍ය අලෙවි කරන වෙළඳසැල් හදිසි පරීක්ෂාවට",
       "News Content": "ශ්‍රී පාද වන්දනාවේ නිරත බැතිමතුන් සඳහා පරිභෝජනයට නුසුදුසු ආහාර පාන අලෙවි කළ ව්‍යාපාරික ස්ථාන තුනකට එරෙහිව නීතිමය ක්‍රියාමාර්ග ගැනීමට මහජන සෞඛ්‍ය පරීක්ෂකවරුන් පියවර ගෙන තිබෙනවා.\nපසුගියදා නල්ලතන්නිය නගරයේ සහ නල්ලතන්නිය - ශ්‍රීපාද මාර්ගයේ පිහිටි වෙළඳසැල් 38 ක් මහජන සෞඛ්‍ය පරීක්ෂකවරුන්ගේ හදිසි පරීක්ෂා කිරීම්වලට ලක්වුණා.\nඑහිදී පරිභෝජනයට නුසුදුසු දොදොල් ඇතුළු රසකැවිලි තොගයක්ද විනාශ කළ බවයි නුවරඑළිය දිස්ත්‍රික් පරිපාලන මහජන සෞඛ්‍ය පරීක්ෂක ගාමිණී පෙරේරා කියා සිටියේ.",
       "URL": "https://www.hirunews.lk/158893/ශ්‍රීපාද-වන්දනාවේ-පැමිණෙන-බැතිමතුන්ට-ආහාර-ද්‍රව්‍ය-අලෙවි-කරන-වෙළඳසැල්-හදිසි-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=4570"
}