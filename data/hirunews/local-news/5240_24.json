{
       "Source": "hirunews",
       "Timestamp": "Monday, 21 December 2015 - 9:30",
       "Headline": "වල්ලාපට්ටා කිලෝ 4 ක් සමග චීන ජාතිකයින් 2 ක් කොටුවෙයි",
       "News Content": "මාතර - කනංකේ - මකුළුවලහේන ප්‍රදේශයේදී වල්ලාපට්ටා කිලෝග්‍රෑම් 4 ක් සමඟින් විදෙස් ජාතිකයන් දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මෝටර් රථයකින් වල්ලාපට්ටා තොගය ප්‍රවාහනය කරමින් තිබියදී ඊයේ අත්අඩංගුවට ගත් බවයි.\nමීට අමතරව ඔවුන්ට ආධාර අනුබල දුන් තවත් පුද්ගලයෙකුද අත්අඩංගුවට ගෙන තිබෙනවා.\nඅත්අඩංගුවට ගත් විදේශිකයින් චීන ජාතිකයින් වන අතර, ඔවුන් අද මාතර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/122489/වල්ලාපට්ටා-කිලෝ-4-ක්-සමග-චීන-ජාතිකයින්-2-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5240"
}