{
       "Source": "hirunews",
       "Timestamp": "Wednesday, 22 August 2018 - 18:27",
       "Headline": "දක්ෂිණ අධිවේගයේ ඉදි කිරීම්වල නිරත සේවකයෙකු රිය අනතුරකින් මරුට (ඡායාරූප)",
       "News Content": "කතරගම දක්වා ඉදි කෙරෙමින් පවතින දක්ෂිණ අධිවේගී මාර්ගයේ සූරියවැව වල්සපුගල අන්තර්හුවමාරුව අසලදී සිදුවු අනතුරකින් සේවකයෙකු මියගොස් තිබෙනවා.\nඅධිවේගී මාර්ගයේ ඉදි කිරීම්වල නිරත බවුසරයක් සේවකයෙකු පදවාගෙන යමින් සිටි යතුරුපැදියක ගැටීමෙනුයි අනතුර සිදුවී ඇත්තේ.\n33 හැවිරිදි ඔහු කුඩාමස්කෙළිය ප්‍රදේශයේ පදිංචිකරුවෙක්.\nදිවා ආහාරය සඳහා ගොස් යළිත් සේවයට පැමිණෙමින් සිටියදී මෙම පුද්ගලයා අනතුරට ලක්ව ඇතැයි සඳහන්.\nඔහු ඉදි කිරීම් කටයුතුවලට යොදා ගන්නා බැකෝ යන්ත්‍රයක රියදුරෙක් වන අතර පසුපසින් පැමිණි බවුසරය ඔහු ගමන් කළ යතුරුපැදියේ ගැටී ඇති බවටයි අනාවරණ වී ඇත්තේ.\nඅනතුරින් බැකෝ රථ රියදුරා එම ස්ථානයේම මියගොස් ඇති අතර බවුසරයේ රියදුරු රථය දමා පළාගොස් තිබෙනවා.\nමියගිය පුද්ගලයා ලබන සතියේ විවාහ වීමට සිටි අයෙක් බවටයි ඔහු සමග සේවය කළ පිරිස සඳහන් කර ඇත්තේ.\nඅනතුර සිදු කළ බවුසරයේ රියදුරාට රියදුරු බලපත්‍රයක් ද නොමැති බවට හෙළිවී ඇති බවයි අප වාර්තාකරු සඳහන් කළේ.\nඅනතුර පිළිබඳ සූරියවැව පොලිසිය පරීක්ෂණ සිදු කරන අතර මියගිය පුද්ගලයාගේ සිරුර සූරියවැව රෝහලේ තැන්පත් කර තිබෙනවා.\nඡායාරූප - සූරියවැව නුවන් ජයසේකර",
       "URL": "https://www.hirunews.lk/198173/දක්ෂිණ-අධිවේගයේ-ඉදි-කිරීම්වල-නිරත-සේවකයෙකු-රිය-අනතුරකින්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3785"
}