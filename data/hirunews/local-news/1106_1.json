{
       "Source": "hirunews",
       "Timestamp": "Friday, 10 June 2022 - 12:08",
       "Headline": "ප්‍රදේශ රැසක ලංගම සේවකයින් ධාවනයෙන් ඉවත්වෙයි (වීඩියෝ)",
       "News Content": "වැටුප් විෂමතාවක් මුල් කර ගනිමින් දිවයිනේ ප්‍රදේශ රැසක ශ්‍රී ලංගම ඩිපෝ සේවකයින් බස් ධාවනයෙන් ඉවත් වී වර්ජනයක් ආරම්භ කර තිබෙනවා.\nශ්‍රී ලංගම ඒකාබද්ධ වෘත්තීය සමිති සන්ධානය දියත් කර ඇති මෙම වර්ජනයට බස් රථ රියදුරන්, සහයකවරුන් සහ ඩිපෝ නිලධාරින් ඇතුළත්.\nමෙම වර්ජනය සබරගමුව පළාත තුල සහ හෝමාගම, මහරගම, කටුබැද්ද, මීතොටමුල්ල ඇතුළු කොළඹ දිස්ත්‍රික්කයේ ඩිපෝ රැසකද ක්‍රියාත්මක යි.\nනව චක්‍රලේඛවලට අනුව මේ මස 26 වනදාට පෙර සිය හිඟ වැටුප් ලබාදෙන තෙක් වර්ජනය ක්‍රියාත්මක බවයි ශ්‍රී ලංගම ඒකාබද්ධ වෘත්තීය සමිති සන්ධානයේ කාරක සභික ශාන්ත කුමාර සඳහන් කළේ.\nමේ සම්බන්ධයෙන් අප කළ විමසීමක දී ශ්‍රී ලංකා ගමනාගමන මණ්ඩලයේ ප්‍රකාශකයෙකු සඳහන් කළේ හිඟ වැටුප් ලබාදීම සඳහා අවශ්‍ය කටයුතු සලසමින් සිටින බවයි.",
       "URL": "https://www.hirunews.lk/306726/ප්‍රදේශ-රැසක-ලංගම-සේවකයින්-ධාවනයෙන්-ඉවත්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1106"
}