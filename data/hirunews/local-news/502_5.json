{
       "Source": "hirunews",
       "Timestamp": "Thursday, 02 March 2023 - 19:37",
       "Headline": "උදර සැත්කමකින් වෘෂණ කෝෂයක් අහිමි වූ බවට පැමිණිල්ලක්",
       "News Content": "පෞද්ගලික රෝහලකින් සිදුකළ සැත්කමක් වැරදීමෙන් තමන්ට වෘෂණ කෝෂයක් අහිමිවූ බව පවසමින් පුද්ගලයෙකු කොම්පඤ්ඤවීදිය පොලිසියට පැමිණිල්ලක් ඉදිරිපත් කර තිබෙනවා.\nඅදාළ සැත්කම සිදුකළ රෝහල පිහිටි බලප්‍රදේශයට අයත් පොලිස් ස්ථානය වෙත මෙලෙස පැමිණිලි කර ඇත්තේ ඕස්ට්‍රේලියාවේ පදිංචි අයෙක්.\nනිවාඩුවක් සඳහා පැමිණි අවස්ථාවේ කොළඹ දී උදරය ආශ්‍රිතව මෙම සැත්කම සිදුකළ බව ඔහු කළ පැමිණිල්ලේ සඳහන්.\nසැත්කම සිදුකර නිවසට යාමෙන් පසු ඔහුට ඇති වූ සංකූලතා හේතුවෙන් සැත්කම සිදුකළ වෛද්‍යවරයා වෙත ඒ පිළිබඳ දැනුම් දී ඇතත් වෛද්‍යවරයා එය නොසළකා හරිමින් සඳහන් කර ඇත්තේ එය සාමාන්‍ය තත්ත්වයක් බවයි.\nපසුව සංකූලතා උත්සන්නවීමත් සමඟ ඔහු වෙනත් පෞද්ගලික රෝහලකින් ස්කෑන් පරීක්ෂණයක් සිදුකරගෙන තිබෙනවා.\nඑහිදී මෙම කරුණු අනාවරණ වූ බවයි ඔහු සඳහන් කළේ.",
       "URL": "https://www.hirunews.lk/328814/උදර-සැත්කමකින්-වෘෂණ-කෝෂයක්-අහිමි-වූ-බවට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=502"
}