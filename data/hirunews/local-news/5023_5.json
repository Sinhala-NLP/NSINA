{
       "Source": "hirunews",
       "Timestamp": "Thursday, 02 June 2016 - 8:38",
       "Headline": "සෞඛ්‍ය ඇමති සහ වෛද්‍යවරුන් අතර සාකච්ඡා සාර්ථකයි",
       "News Content": "අර්බුදයකට තුඩුදුන් පශ්චාත් සීමාවාසික වෛද්‍ය පත්වීම් ලැයිස්තුව නැවත සකස් කිරීමට සෞඛ්‍ය අමාත්‍යාංශය එකඟ වූ බව රජයේ වෛද්‍ය නිලධාරීන්ගේ සංගමය පවසනවා.\nහිරු ප්‍රවෘත්ති අංශය වෙත අදහස් දක්වමින් එම සංගමයේ ලේකම් වෛද්‍ය නලින්ද හේරත් කියා සිටියේ ඊයේ රාත්‍රියේ සෞඛ්‍ය අමාත්‍ය රාජිත සේනාරත්න ඇතුලූ අමාත්‍යාංශ නිලධාරීන් සමඟ පැයකට ආසන්න කාලයක් මේ පිළිබඳ සාකච්ඡා කළ බවයි.\nකෙසේ වෙතත් අද දිනයේදී තම සංගමය සහ සෞඛ්‍ය අමාත්‍යාංශයේ බලධාරීන් එක්ව මෙම ලැයිස්තුව යළි සකස් කරන බවද ඔහු ප්‍රකාශ කළා.\nපශ්චාත් සීමාවාසික පත්වීම් ලේඛනය සකස් කිරීමේදී සෞඛ්‍ය අමාත්‍ය රාජිත සේනාරත්න ඊට බලපෑම් සිදුකළ බව පවසමින් පසුගිය අඟහරුවාදා පෙරවරු අටේ සිට පස්වරු 12 දක්වා රජයේ වෛද්‍යවරුන් සංකේත වර්ජනයක නිරතවුණා.\nකෙසේ වෙතත් වෛද්‍ය නලින්ද හේරත් කියා සිටියේ අමාත්‍යාංශය එකඟ වූ පරිදි කටයුතු නොකරන්නේ නම් ඒ සම්බන්ධයෙන් ඉදිරියේදී සුදුසු ක්‍රියාමාර්ග ගන්නා බවයි.",
       "URL": "https://www.hirunews.lk/134565/සෞඛ්‍ය-ඇමති-සහ-වෛද්‍යවරුන්-අතර-සාකච්ඡා-සාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=5023"
}