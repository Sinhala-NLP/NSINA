{
       "Source": "hirunews",
       "Timestamp": "Friday, 04 November 2022 - 16:19",
       "Headline": "ගුරු ඇඳුම වෙනස් වෙයි ද ? - ඇමති සුසිල්ගෙන් ප්‍රකාශයක් (වීඩියෝ)",
       "News Content": "තමන්ට සුදුසු ඇඳුමක් තෝරා ගැනීමේ ප්‍රජාතන්ත්‍රවාදී නිදහස ඕනෑම අයෙකු සතු බව ලංකා ගුරු සංගමයේ ලේකම් ජෝශප් ස්ටාලින් පවසනවා.\nපාසල් ගුරුවරියන්ට පහසු ඇඳුමකින් සැරසී පැමිණීමට ඉඩ ලබාදීම මෙරට සංස්කෘතියට නොගැලපෙන බවට මහා සංඝරත්නය සිදුකළ ප්‍රකාශය සම්බන්ධයෙන් ප්‍රතිචාර දක්වමිනුයි ඔහු මෙම අදහස් පළ කළේ.\nමේ අතර, කිසිදු හේතුවක් මත ගුරුවරුන්ගේ ඇඳුම් හෝ පාසල් දරුවන්ගේ නිල ඇඳුම් වෙනස් නොකරන බවයි අධ්‍යාපන අමාත්‍ය සුසිල් ප්‍රේමජයන්ත කියා සිටියේ.\nඔහු මේ බව කියා සිටියේ කොටහේන විවේකානන්ද විද්‍යාලයේ පැවති උත්සවයකට එක්වෙමින්.\nරජයේ නිලධාරින්ගේ ඇඳුම් සම්බන්ධයෙන් රාජ්‍ය පරිපාලන අමාත්‍යාංශය මගින් නිකුත් කරන ලද චක්‍රලේඛය පාසල් ගුරුවරියන් සම්බන්ධයෙන් ද අදාළ කර ගැනීම සඳහා ලංකා ගුරු සංගමය විසින් අධ්‍යාපන අමාත්‍යාංශ ලේකම්වරයා වෙත ලිපියක් යොමුකර තිබුණේ පසුගිය 31 වනදායි.\nඉන් අනතුරුවයි, පාසල් ගුරුවරියන්ට පහසු ඇඳුමකින් සැරසී පැමිණීමට ඉඩ ලබාදීම මෙරට සංස්කෘතියට නොගැලපෙන බව මහා සංඝරත්නය විසින් පෙන්වා දුන්නේ.\nමේ අතර තමන්ට සුදුසු ඇඳුමක් තෝරා ගැනීමේ ප්‍රජාතන්ත්‍රවාදි නිදහස ඕනෑම ගුරුවරයෙකු සතුවන බව ලංකා ගුරු සංගමයේ ලේකම් ජෝසප් ස්ටාලින් මහතා පවසනවා.\nඔහු මේ බව සඳහන් කළේ පාසල් ගුරුවරියන්ට පහසු ඇඳුමකින් සැරසී පැමිණීමට ඉඩ ලබා දීම මෙරට සංස්කෘතියට නොගැළපෙන බවට මහා සංඝරත්නය සිදු කළ ප්‍රකාශ සම්බන්ධයෙන් ප්‍රතිචාර දක්වමින්.\nකෙසේවෙතත් අධ්‍යාපන අමාත්‍ය සුසිල් ප්‍රේම්ජයන්ත් මහතා ප්‍රකාශ කළේ, කවුරු ඉල්ලීම් කළද ගුරුවරුන්ගේ ඇඳුමෙහි වෙනසක් සිදු නොකරන බවයි.\nරජයේ නිලධාරින්ගේ ඇඳුම සම්බන්ධයෙන් රාජ්‍ය පරිපාලන අමාත්‍යාංශය මගින් නිකුත් කරන ලද චක්‍රලේඛය පාසල් ගුරුවරියන් සම්බන්ධයෙන්ද අදාළ කර ගැනීම සඳහා ලංකා ගුරු සංගමය විසින් අධ්‍යාපන අමාත්‍යාංශ ලේකම්වරයා වෙත ලිපියක් යොමුකර තිබුණේ පසුගිය 31 වැනිදායි.\nපාසල් ගුරුවරියන්ට පහසු ඇඳුමකින් සැරසී පැමිණීමට ඉඩ ලබාදීම මෙරට සංස්කෘතියට නොගැළපෙන බව මහා සංඝරත්නය පෙන්වා දුන්නේ ඉන් අනතුරුවයි.",
       "URL": "https://www.hirunews.lk/319613/ගුරු-ඇඳුම-වෙනස්-වෙයි-ද-ඇමති-සුසිල්ගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=757"
}