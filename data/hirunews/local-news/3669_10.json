{
       "Source": "hirunews",
       "Timestamp": "Saturday, 03 November 2018 - 10:05",
       "Headline": "බොරැල්ලේදී හෙරොයින් සමඟ පුද්ගලයෙකු අත්අඩංගුවට",
       "News Content": "බොරැල්ල - ටී 20 වත්ත ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබෙනවා.\nබොරැල්ල පොලීසියේ නිලධාරීන් පිරිසක් ප්‍රදේශයේ සිදුකළ වැටලීමකදී සැකකරු අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅත්අඩංගුවට ගන්නා අවස්ථාවේදී සැකකරු ළඟ තිබී හෙරොයින් ග්‍රෑම් 3යි මිලිග්‍රෑම් 20ක් පොලීසිය සොයාගෙන තිබෙනවා.\n48 හැවිරිදි සැකකරු බොරැල්ල ප්‍රදේශයේම පදිංචිකරුවෙකු වන අතර ඔහු අද මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/203487/බොරැල්ලේදී-හෙරොයින්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3669"
}