{
       "Source": "hirunews",
       "Timestamp": "Monday, 21 March 2016 - 17:27",
       "Headline": "ලිංගික අල්ලස් ඉල්ලූ දිවිනැගුම නිලධාරියාට වැඩවරදී",
       "News Content": "කාන්තාවකගෙන් ලිංගික අල්ලස් ලබා ගැනීමට තැත් කළ කතරගම ප්‍රාදේශීය ලේකම් කාර්යාලයේ දිවිනැගුම සංවර්ධන නිලධාරියා අල්ලස් හෝ දූෂණ විමර්ශන කොමිෂන් සභාව අද අත්අඩංගුවට ගත්තා.\nමෙම කාන්තාවගේ වකුගඩු ආබාධයකට ලක්ව සිටින දරුවාට රජයෙන් ලබාදෙන වෛද්‍ය ආධාර දීමනාව පිරිනැමීමටත්, සමෘද්ධි ආධාරය ලබාදීමටත් සැකකරු ඇයගෙන් මෙම ලිංගික අල්ලස ඉල්ලා ඇති බවයි අල්ලස් කොමිසම සඳහන් කළේ.\nඒ අනුව තිස්සමහාරාම ප්‍රදේශයේ හෝටලයක් වෙත පැමිණෙමින් සිටියදී අල්ලස් කොමිසම සැකකරු අත්අඩංගුවට ගත් අතර, ඔහු ඉදිරියේදී තිස්සමහාරාම අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/129036/ලිංගික-අල්ලස්-ඉල්ලූ-දිවිනැගුම-නිලධාරියාට-වැඩවරදී",
       "Category": "Local News",
       "Parent URL": "https://www.hirunews.lk/local-news.php?pageID=5121"
}