{
       "Source": "hirunews",
       "Timestamp": "Sunday, 26 August 2018 - 14:13",
       "Headline": "ප්‍රතිසංස්කරණය කළ රන් වියන ජනපති විවෘත කරයි",
       "News Content": "ශ්‍රී දළදා මාළිගාවේ ප්‍රතිසංස්කරණය කරන ලද රන් වියන ජනාධිපති මෛත්‍රීපාල සිරිසේන විසින් අද පෙරවරුවේ විවෘත කරනු ලැබුවා.\nමෙම රන් වියන අලූත්වැඩියාව පසුගිය වසරේ ඔක්තෝම්බර් මස ආරම්භ කෙරුණු අතර, ඒ සඳහා ජනාධිපති අරමුදලෙන් රුපියල් මිලියන 45 ක් වැය කර තිබෙනවා.\nවර්ග අඩි 3450 කින් යුත් මෙම රන් වියන ප්‍රතිසංස්කරණයට ලක් කෙරුණේ වසර 16 කට පසුවයි.\nඅස්ගිරි සහ මල්වතු මහනායක ස්වාමීන් වහන්සේලාගේ සහ ශ්‍රී දළදා මාළිගාවේ දියවඩන නිලමේවරයාගේ ඉල්ලීම පරිදි මෙම අලූත්වැඩියා කටයුතු සඳහා ප්‍රතිපාදන ලබාදී තිබෙනවා.",
       "URL": "https://www.hirunews.lk/198435/ප්‍රතිසංස්කරණය-කළ-රන්-වියන-ජනපති-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3780"
}