{
       "Source": "hirunews",
       "Timestamp": "Wednesday, 18 November 2020 - 18:46",
       "Headline": "පස් කන්දක් කඩ වැටී ගමනා ගමනයට බාධා එල්ල වූ හැටන් - මහනුවර ප්‍රධාන මාර්ගය යථා තත්වයට (ඡායාරූප)",
       "News Content": "හැටන් මහනුවර ප්‍රධාන මාර්ගයේ, නාවලපිටිය පල්ලේගම ප්‍රදේශයේ මාර්ගයට පස් කන්දක් සමඟ ගසක් කඩා වැටිමෙන් අද (18) පස්වරු 3 සිට 5දක්වා පැය දෙකක පමණ කාලයක් එම මාර්ගයේ ගමනා ගමන කටයුතු වලට බාධා එල්ල වුණා.\nහැටන් ප්‍රදේශයට ඇද හැලුණු අධික වර්ෂාවත් සමඟ එම පස් කන්ද සහ විශාල ගසක් ප්‍රධාන මාර්ගයට කඩා වැටී ඇති අතර ඒ හේතුවෙන් අසළ තිබු විදුලි රැහන් පද්ධතියක්ද ප්‍රධාන මාර්ගයට කඩ වැටි තිබුණා.\nපසුව නාවලපිටිය, පොලීසිය සහ විදුලි පාරිභෝගික සේවා මධ්‍යස්ථානයේ සේවකයින් ප්‍රදේශවාසින් සමඟ එක්ව එම මාර්ගයේ ගමනා ගමන කටයුතු යථා තත්වයට පත් කර තිබෙනවා.\nමේ අතර කාසල්රි ,මවුස්සාකැලේ යන ජල පෝෂක ප්‍රදේශවලට සහ හැටන් ප්‍රදේශවලට (18) පස්වරු 3 සිට අධික වර්ෂාව ඇදහැලෙමින් පවතින බව අප වාර්තාකරු ප්‍රකාශ කළා.",
       "URL": "https://www.hirunews.lk/255032/පස්-කන්දක්-කඩ-වැටී-ගමනා-ගමනයට-බාධා-එල්ල-වූ-හැටන්-මහනුවර-ප්‍රධාන-මාර්ගය-යථා-තත්වයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2325"
}