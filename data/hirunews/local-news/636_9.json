{
       "Source": "hirunews",
       "Timestamp": "Thursday, 29 December 2022 - 14:54",
       "Headline": "අන්තර් විශ්වවිද්‍යාලයීය ශිෂ්‍ය බල මණ්ඩලය හා ප්‍රජාතන්ත්‍රවාදී මාක්ස් ලෙනින්වාදී පක්ෂය අතර සාකච්ඡාවක්",
       "News Content": "ත්‍රස්තවාදය වැළැක්වීමේ පනත යටතේ අන්තර් විශ්වවිද්‍යාලයීය ශිෂ්‍ය බලමණ්ඩලයේ කැඳවුම්කරු වසන්ත මුදලිගේ තවදුරටත් රඳවා තබා ගැනීම පිළිබඳ සහ ආණ්ඩුවේ මර්දනකාරී වැඩපිළිවෙළ පිළිබඳ අද (29) සාකච්ඡාවක් පැවැත්වුණා.\nඒ, අන්තර් විශ්වවිද්‍යාලයීය ශිෂ්‍ය බල මණ්ඩලය හා ප්‍රජාතන්ත්‍රවාදී මාක්ස් ලෙනින්වාදී පක්ෂය අතර.\nමේ අතර, ආර්ථික අර්බුදය විසඳීම සඳහා ගත යුතු ඉක්මන් ක්‍රියාමාර්ග පිළිබඳ දැනුම්වත් කිරීම සඳහා අන්තර් විශ්වවිද්‍යාලයීය භික්ෂු බල මණ්ඩලයෙන් ශ්‍රී ලංකා මහ බැංකුව වෙත සංදේශයක් භාර දෙනු ලැබුවා.\nපවතින ආණ්ඩුව සහ පසුගිය ආණ්ඩු විසින් ක්‍රියාත්මක කළ අත්තනෝමතික ආර්ථික ප්‍රතිපත්ති හේතුවෙන් රට මේ වන විටත් පවතින්නේ දැවැන්ත ආර්ථික අර්බුදයක බව එම සංදේශයෙන් අවධාරණය කර ඇති බව සඳහන්.",
       "URL": "https://www.hirunews.lk/323824/අන්තර්-විශ්වවිද්‍යාලයීය-ශිෂ්‍ය-බල-මණ්ඩලය-හා-ප්‍රජාතන්ත්‍රවාදී-මාක්ස්-ලෙනින්වාදී-පක්ෂය-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=636"
}