{
       "Source": "hirunews",
       "Timestamp": "Sunday, 03 January 2021 - 13:32",
       "Headline": "සේනා මිරිස් වගාවටත් පැතිරෙයි (වීඩියෝ)",
       "News Content": "බඩ ඉරිඟු ඇතුළු වගාබිම් රැසකට හානි සිදු කරන සේනා දළඹුවන් පළමු වරට බලංගොඩ - කූරගල ප්‍රදේශයේ අමු මිරිස් වගා බිමකින් ද හමුවී තිබෙනවා.\nමේ අතර, බදුල්ල - මීගහකිවුල - කැටවත්ත - ඌරුපිටිය ප්‍රදේශයේ වගා කර ඇති බඩඉරිඟු අක්කර 100කට වැඩි ප්‍රමාණයක් ද සේනා දළඹු උවදුරින් විනාශ වී ඇති බවයි ගොවීන් කියා සිටියේ.\nසේනා දළඹුවන් සම්බන්ධයෙන් පරීක්ෂණ පැවැත්වීම රුවන්ඩාවෙන් 6 දෙනෙකුගෙන් සමන්විත කණ්ඩායමක් පැමිණ ඇති අතර එම කණ්ඩායමෙන් ලබා ගන්නේ තාක්ෂණ සහය පමණක් බවයි කෘෂිකර්ම අමාත්‍ය මහින්ද අලුත්ගමගේ හිරු ප්‍රවෘත්ති අංශයට සඳහන් කළේ.\nඑවන් පසුබිමකයි බලංගොඩ - කූරගල ප්‍රදේශයේ අමු මිරිස් වගාවට ද සේනා දළඹු උවදුරට ලක්වී ඇත්තේ.",
       "URL": "https://www.hirunews.lk/258655/සේනා-මිරිස්-වගාවටත්-පැතිරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2237"
}