{
       "Source": "hirunews",
       "Timestamp": "Sunday, 04 August 2019 - 10:29",
       "Headline": "කඩුවෙල මංසන්ධිය සහ  වෙළේ මංසන්ධියෙන් රථවාහන ගමනාගමනය පැය කිහිපයකට සීමා කෙරේ",
       "News Content": "කඩුවෙල - නවගමුව පත්තිනි දේවාලයේ වාර්ෂික ඇසළ පෙරහර හේතුවෙන් අද පෙරවරු 11 සිට කඩුවෙල මංසන්ධිය සහ කඩුවෙල වෙළේ මංසන්ධියෙන් රථවාහන ගමනාගමනය සීමා කරන බව පොලිස් මූලස්ථානය පවසනවා.\nඋදෑසන 11.30 සිට දහවල් 1.30 දක්වා කාලසීමාව තුළ එම මාර්ගය භාවිතා කරන රියදුරන් විකල්ප මාර්ග භාවිත කරන ලෙසයි පොලීසිය ඉල්ලා සිටින්නේ.\nඒ අනුව කොළඹ දෙස සිට මාර්ග අංක 143 හංවැල්ල - කොළඹ මාර්ගයේ පැමිණෙණ වාහන කඩුවෙල මංසන්ධියෙන් දකුණට හරවා මාළඹේ - අතුරුගිරිය හරහා කඩුවෙල මාර්ගයේ වෙළේ හන්දිය දක්වා පැමිණ හංවැල්ල දෙසට ගමන් කළ හැකියි.\nහංවැල්ල දෙස සිට කොළඹ දෙසට ගමන් කරන වාහන කඩුවෙල - වෙළේ හන්දියෙන් වමට හරවා 697 මාර්ගයේ අතුරුගිරිය දක්වා ගමන් කර දකුණට හරවා මාළඹේ හරහා කඩුවෙලට පැමිණ කොළඹ දෙසට ගමන් කළ හැකිවනවා.",
       "URL": "https://www.hirunews.lk/221513/කඩුවෙල-මංසන්ධිය-සහ-වෙළේ-මංසන්ධියෙන්-රථවාහන-ගමනාගමනය-පැය-කිහිපයකට-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3217"
}