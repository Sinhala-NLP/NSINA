{
       "Source": "hirunews",
       "Timestamp": "Wednesday, 23 September 2020 - 8:42",
       "Headline": "මත්ද්‍රව්‍ය ජාවාරම්කරුවෙකු වන IDගේ ප්‍රධාන ගෝලයෙකු අත්අඩංගුවට",
       "News Content": "මත්ද්‍රව්‍ය චෝදනා සම්බන්ධයෙන් දැනට රක්ෂිත බන්ධනාගාර ගතව සිටින ඉහළගමගේ දර්ශන හෙවත් අයි.ඩී. නමැත්තාගේ ප්‍රධාන මත්ද්‍රව්‍ය බෙදා හරින්නා හෙරොයින් සමඟ අත්අඩංගුවට ගෙන තිබෙනවා.\nසැකකරු ගල්කිස්සේ පිහිටි ඔහුගේ නිවස ඉදිරිපිටදී ඊයේ පොලිස් විශේෂ කාර්ය බලකාය අත්අඩංගුවට ගෙන ඇති බව සඳහන්.\nඅත්අඩංගුවට ගන්නා අවස්ථාවේදී ඔහු සතුව තිබී හෙරොයින් ග්‍රෑම් 3යි මිලිග්‍රෑම් 100ක් සොයා ගෙන තිබෙනවා.\nමේ අතර, පොලිස් විශේෂ කාර්ය බලකාය වැලිකඩ බන්ධනාගාරයේ සිදුකරන ලද විශේෂ සෝදිසි මෙහෙයුමකදී රැඳවියෙකු ගුද මාර්ගයෙහි ජංගම දුරකථනයක් සඟවා සිටි බවට අනාවරණ කරගෙන තිබෙනවා.\nපසුව රැඳවියා කොළඹ ජාතික රෝහලට යොමුකර ඇති අතර එම ජංගම දුරකථනය විමර්ශනය සඳහා පොලිස් භාරයට ගෙන ඇති බව සඳහන්.\nඑමෙන්ම තවත් රැඳවියෙකු පොලිස් විශේෂ කාර්ය බලකාය අත්අඩංගුවට ගෙන ඇත්තේ සිම්කාඞ්පතක් ලග තබා ගැනීම හේතුවෙන්.",
       "URL": "https://www.hirunews.lk/250880/මත්ද්‍රව්‍ය-ජාවාරම්කරුවෙකු-වන-idගේ-ප්‍රධාන-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2436"
}