{
       "Source": "hirunews",
       "Timestamp": "Tuesday, 25 January 2022 - 15:09",
       "Headline": "ජල සැපයීමේදී සීමා",
       "News Content": "පවතින තත්ත්වය මත ඇතැම් ප්‍රදේශවලට හා උස් බිම් ප්‍රදේශ වෙත අඩු පීඩනයක් යටතේ ජලය සැපයීමට සිදු වනු ඇතැයි ජල සම්පාදන හා ජලාපවාහන මණ්ඩලය ප්‍රකාශ කළා.\nඒ හේතුවෙන් අරපිරිමැස්මෙන් ජලය භාවිතයට ගන්නා ලෙසයි එම මණ්ඩලය ජනතාවට දැනුම් දෙන්නේ.\nවියළි කාලගුණික තත්ත්වය හේතුවෙන් ජල මූලාශ්‍රයන්හි සහ ප්‍රධාන ජලාශයන්හි ජල මට්ටම් පහළ බැස තිබෙනවා.\nඑසේම මේ වනවිට ජල පරිභෝජනය ද ඉතා ඉහළ මට්ටමක පවතින බැවින් වාහන සේදීම, ගෙවතු සහ බෝග වගාවන් ඇතුළු අත්‍යාවශ්‍ය නොවන කටයුතුවලට පිරිපහදු කළ පානීය ජලය භාවිත නොකරන ලෙස ජල සම්පාදන මණ්ඩලය ඉල්ලා සිටිනවා.",
       "URL": "https://www.hirunews.lk/295144/ජල-සැපයීමේදී-සීමා",
       "Category": "Local News",
       "Parent URL": "https://www.hirunews.lk/local-news.php?pageID=1399"
}