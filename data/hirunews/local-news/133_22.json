{
       "Source": "hirunews",
       "Timestamp": "Tuesday, 01 August 2023 - 11:39",
       "Headline": "විග්නේෂ්වරන් ශස්මිකා පාගමනින් තැබු ගිනස් වාර්තාව",
       "News Content": "මස්කෙළිය ප්‍රදේශයේ පාසල් සිසුවියක් පාගමනින් කිලෝමීටර් 2ක දුරක් විනාඩි 14න් ගොස් ඊයේ(31) ගිනස් වාර්තාවක් තබා තිබෙනවා.\nවිග්නේෂ්වරන් ශස්මිකා නැමති මෙම සිසුවිය මස්කෙළිය සෙන් ජොශප් දමිළ මහා විද්‍යාලයේ 01 වසරේ අධ්‍යාපන ලබන බවයි වාර්තා වෙන්නේ.\nමෙම සිසුවිය පාගමනින් මස්කෙළිය ශ්‍රි පාද මාර්ගයේ බ්‍රවුන්ලෝ වතුයායේ හින්දු කෝවිල අසල සිට මස්කෙළිය පොලිස් ස්ථානය දක්වා කිලෝමීටර 2කට අධික දුරක් විනාඩි 14න් ගොස් මෙම ගිනස් වාර්තාව පිහිටුවා තිබෙනවා.\nමෙම ගිනස් වාර්තාව සඳහා මෙරට නියෝජිත ජුඩ් නිමලන් සමඟ ගිනස් වාර්තා අධික්ෂණ කමිටුව එක්ව සිටි බව අප වාර්තාකරු සඳහන් කළා.\nසිසුවිය පවසන්නේ මාස කිහිපයකට පෙර ඇගේ පියා වන එස්.විග්නේෂ්වරන් ප්‍රථමයෙන් යාපනයේ සිට කොළඹ දක්වා පාගමනින් ගොස් මෙරට වාර්තාවක් තැබු නිසා තමන්ට ද ගිනස් වාර්තාවක් තැබිමට අසාවක් ඇති වූ බවයි.\nඅප වාර්තාකරු සඳහන් කළේ සිසුවිය මෙම ගිනස් වාර්තාව පිහිටුවීමෙන් පසුව මෙරට ගිනස් වාර්තා අධික්ෂණ කමිටුවේ සමාජික ජුඩ් නිමලත් විසින් ඇයට හිමි සහතික පත් සහ පදක්කම් පිළිගන්වනු ලැබු බවයි.",
       "URL": "https://www.hirunews.lk/343258/විග්නේෂ්වරන්-ශස්මිකා-පාගමනින්-තැබු-ගිනස්-වාර්තාව",
       "Category": "Local News",
       "Parent URL": "https://www.hirunews.lk/local-news.php?pageID=133"
}