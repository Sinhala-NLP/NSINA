{
       "Source": "hirunews",
       "Timestamp": "Monday, 27 June 2022 - 15:07",
       "Headline": "ඉන්ධන බෙදා දීමක් ඡායාරූප ගත් අයෙක්ට සමූපේ සභාපතිගෙන් ගුටි",
       "News Content": "කඹුරුපිටිය සමූපකාරය පිටුපස ස්ථානයක කෑන්වලට ඉන්ධන බෙදා දීමේ සිද්ධියක් ඡායාරූප ගැනීමට ගිය රජයේ නිලධාරියෙකුට පහර දී ඔහුගේ ජංගම දුරකථනය පැහැරගත් සිද්ධියක් පිළිබඳ වාර්තා වනවා.\nමෙලෙස පහර කෑමට ලක්ව ඇත්තේ, ගුවන් තොටුපළ රැකියාවේ නියුතු අයෙක්.\nඔහු ඊයේ (26) කඹුරුපිටිය නගරයේ අදාළ ඉන්ධනහල මගින් කඹුරුපිටිය ග්‍රාමීය බැංකුවේ සේවකයන්ට පමණක් ලීටර 10 කෑන්වලට ඉන්ධන නිකුත් කළා යැයි කියන සිද්ධියක ඡායාරූප ගැනීමට ගිය අවස්ථාවේ දී මෙම පහර දීමට ලක්ව තිබෙනවා.\nඅදාළ පහර දීම සිදු කර ඇත්තේ කඹුරුපිටිය සමුපකාර සමිතියේ සභාපති බවයි පහර කෑමට ලක් වූ තැනැත්තාගේ බිරිඳ ප්‍රකාශ කරන්නේ.\nකෙසේ නමුත් පහර කෑමට ලක් වූ පුද්ගලයා මේවන විට කඹුරුපිටියේ ආදපාන රෝහලේ ප්‍රතිකාර ලබමින් සිටිනවා.\nසිද්ධිය සම්බන්ධයෙන් ගැටුම් ඇති වූ පාර්ෂව දෙක ම කඹුරුපිටිය පොලීසිය වෙත පැමිණිලි කර ඇති අතර කඹුරුපිටිය පොලීසිය විසින් වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/308320/ඉන්ධන-බෙදා-දීමක්-ඡායාරූප-ගත්-අයෙක්ට-සමූපේ-සභාපතිගෙන්-ගුටි",
       "Category": "Local News",
       "Parent URL": "https://www.hirunews.lk/local-news.php?pageID=1064"
}