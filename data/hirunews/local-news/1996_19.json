{
       "Source": "hirunews",
       "Timestamp": "Sunday, 25 April 2021 - 19:46",
       "Headline": "පන්නල නිවසක සිදුවූ පිපිරීමේ කොටස් රසායනාගාර පරීක්ෂාවකට (වීඩියෝ)",
       "News Content": "ඉබ්බාගමුව - පන්නල ප්‍රදේශයේ නිවසක සිදුවූ පිපිරීමේ කොටස් රසායනාගාර පරීක්ෂාවක් සඳහා යොමු කිරීමට නියමිත බව පොලිස් මාධ්‍ය ප්‍රකාශකවරයා සඳහන් කළා.\nමෙම පිපිරීමෙන් පුද්ගලයින් දෙදෙනෙකු බරපතළ තුවාල ලබා රෝහල්ගතකර කෙරුණා.\nමෙලෙස තුවාල ලබා ඇත්තේ එකම පවුලේ 21 සහ 27 වන වියේ පසුවූ තරුණයින් දෙදෙනක්.\nඉබ්බාගමුව, පන්නල, මීගහමුලවත්ත ප්‍රදේශයේ නිවසක මෙම පිපිරීම සිදුව ඇත්තේ ඊයේ (24) රාත්‍රී අටට පමණ.\nඅදාළ නිවසේ ත්‍රිරෝද රථ අලුත්වැඩියා කරන ස්ථානයක්ද පවත්වාගෙන යනු ලබනවා.\nමෙම පිපිරීම සිදුව ඇත්තේ තරුණයන් දෙදෙනා රතිඤ්ඤාවල අඩංගු වෙඩි බෙහෙත් යකඩ බටයක් තුළට දමා අනතුරුව යකඩ කපන උපකරණයකින් එම බටය කපා වෙන්කිරීමට යාමේදීයි.\nපිපිරීමෙන් පසු පොලිසිය සහ විශේෂ කාර්ය බලකාය එම ස්ථානයට පැමිණ විමර්ශන ආරම්භ කළා.",
       "URL": "https://www.hirunews.lk/269508/පන්නල-නිවසක-සිදුවූ-පිපිරීමේ-කොටස්-රසායනාගාර-පරීක්ෂාවකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1996"
}