{
       "Source": "hirunews",
       "Timestamp": "Thursday, 30 June 2022 - 9:45",
       "Headline": "පෝලිම්වල සිටි ජනතාවට කසිප්පු විකිණූ අයෙකු අත් අඩංගුවට",
       "News Content": "ඉන්ධන පෝලිම්වල රැඳී සිටින ජනතාවට අලෙවි කිරීමට සකසමින් තිබූ ගෝඩා මිලිලීටර් 960,000ක් කසිප්පු මිලිලීටර් 33,000 සමඟ පුද්ගලයෙකු හෝමාගම මූලස්ථාන පොලිසිය මඟින් ඊයේ (29) දා අත්අඩංගුවට ගෙන තිබෙනවා.\nඒ හෝමාගම නියදගල ගුවන් පාළම අසල අධිවේගී මාර්ග රක්ෂිතයට යාබද වෙල් යායක දී.\nපොලිසියට ලද තොරතුරක් අනුව හෝමාගම නියදගල ගුවන් පාලම අසල වෙල් යායක් පරීක්ෂා කිරීමේ දී එහි ස්ථාන පහක පොළොව යට බැරල් පහක සඟවා වළ ලා තිබිය දි යි මෙම ගෝඩා හා කසිප්පු සොයාගෙන ඇත්තේ.\nමෙම කසිප්පු හෝමාගම, මහරගම, කොට්ටාව යන ප්‍රදේශවලට තොග වශයෙන් අලෙවි කිරීමෙන් පසු ව ඒවා ඉන්ධන පෝලිම්වල රැඳී සිටින ජනතාවට අලෙවි කෙරෙන බව පොලිසිය පවසනවා.\nමෙසේ අත්අඩංගුවට ගෙන ඇත්තේ, හෝමාගම නියදගල පදිංචි 63 හැවිරිදි පුද්ගලයෙක්.\nඔහු අද (30) හෝමාගම අධිකරණයට ඉදිරිපත් කිරීමට නියමිත යි.",
       "URL": "https://www.hirunews.lk/308597/පෝලිම්වල-සිටි-ජනතාවට-කසිප්පු-විකිණූ-අයෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1057"
}