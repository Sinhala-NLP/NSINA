{
       "Source": "hirunews",
       "Timestamp": "Wednesday, 29 November 2017 - 16:31",
       "Headline": "මහියංගණය දිසා අධිකරණයේ දී තුවක්කුවක් පත්තු වෙයි",
       "News Content": "මහියංගණය දිසා අධිකරණය පරිශ්‍රයේදී බෙහෙත් කොටන තුවක්කුවක් ඉබේ පත්තු වී තිබෙනවා.\nඊයේ (28) දහවල් 1.15ට පමණ මෙය සිදුවූ බවයි වාර්තා වන්නේ.\nඅදාළ තුවක්කුව දිසා අධිකරණයේ නඩු භාණ්ඩ කුටියේ තබා තිබියදී මෙලෙස පත්තු වී තිබුණා.\nසිද්ධිය වූ අවස්ථාවේ නඩු කටයුතු සඳහා පැමිණ සිටි පිරිස සහ කාර්ය මණ්ඩලය භීතියට පත්ව ඇති බවයි වාර්තා වන්නේ.\nපසුගිය 26 වනදා දඹාන ප්‍රදේශයේදී මෙම බෙහෙත් කොටන තුවක්කුව පොලිස් භාරයට ගෙන තිබෙනවා.\nපසුව අධිකරණය හමුවට ඉදිරිපත් කර නඩු භාණ්ඩ කුටියේ තැම්පත් කර තිබුණා.\nසිද්ධියෙන් කිසිවෙකුටත් හානියක් සිදුවී නැහැ.\nකෙසේ වෙතත් ගබඩා කාමරයේ බිත්තියේ සිමෙන්ති පතුරක් ගැලවී ගොස් තිබූ බවයි අප වාර්තාකරු සඳහන් කළේ.\nමහියංගණය - රංජිත් කරුණාවීර",
       "URL": "https://www.hirunews.lk/177227/මහියංගණය-දිසා-අධිකරණයේ-දී-තුවක්කුවක්-පත්තු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4195"
}