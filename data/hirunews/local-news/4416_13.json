{
       "Source": "hirunews",
       "Timestamp": "Tuesday, 18 July 2017 - 10:48",
       "Headline": "පාළු තැනක අශෝබන වූ පාසල් පෙම් යුවළට සිදුවූ දේ",
       "News Content": "ගම්පහ නගරය ආසන්නයේ පිහිටි ලැගූම්හල්,  සිනමාශාලා සහ පාළු ස්ථාන හදිසියේ සෝදිසියට ලක් කිරීමේ දී නගරයේ පාළු ප්‍රදේශයක අශෝභන ලෙසින් සිටි පාසල් සිසුවියක  සහ සිසුවකු පොලිස් භාරයට ගෙන තිබෙනවා.\nමෙලෙස පොලිස් භාරයට ගත සිසුවා 17 හැවිරිදි වියේ පසුවන අතර සිසුවිය 15 හැවිරිදි වියේ පසුවන බව සදහන්.\nමෙම පාසල් පෙම්වතාගේ සහ පෙම්වතියගේ දෙමාපියන් පොලිසියට කැඳවූ අවස්ථාවේ සිසුවියගේ මව ලෙස පෙනී සිටිමින් සිසුවාගේ නැන්දා පැමිණ තිබීම විශේෂත්වයක්.\nපොලිසිය නොමැග යැවීමේ චෝදනාව මත  ඇය අත් අඩංගූවට ගෙන තිබෙනවා.\nමෙම පාසල් පෙම් යුවල අශෝභන ලෙස හැසිරී ඇත්තේ නව මිනුවන්ගොඩ මාර්ගය ආසන්නයේ පාළු ප්‍රදේශයකයි.\nසති අන්ත දිනයන්හිදී ගම්පහ නගරයට 80000 කට අධික තරුණ සිසුන් පිරිසක් පැමිණෙන බැවින් 16 වනදා මෙම හදිසි සෝදිසිය ක්‍රියාත්මක කර තිබෙනවා.\nපොලිස් බාරයට ගත් සිසුවා සහ සිසුවිය ඔවුන්ගේ මවුපියන්ට බාරදීම සඳහා ඔවුන්ගේ මවුපියන් කැඳවීමට පොලිසිය පියවර ගත්තේ සිසුවාගෙන් හා සිසුවියගෙන් ලබාගත් දුරකථන අංකයවලට අනුවයි.\nකෙසේ වෙතත්  දැරියගේ මව ලෙසට ඊයේ (17) පොලිසියට පැමිණි කාන්තාවගේ හැසිරීම ගැන කාන්තා හා ළමා කාර්යාංශයේ ස්ථානාධිපතිනීයට සැක සිති තිබෙනවා.\nඑම කාන්තාවගෙන් සිදු කළ ප්‍රශ්න කිරීමේදී  එම කාන්තාව දැරියගේ මව නොව පෙම්වතාගේ පියාගේ නැගනිය ය බව අනාවරණ වූ බව සදහන්.\nපෙම්වතියට කරදරයක් වේ යන බියෙන් තම නැන්දා ඇගේ අම්මා ලෙස පොලිසියට ගෙන් වූ බව පෙම්වතා පවසා ඇතැයි සඳහන්.\nඊයේ පස්වරුවේ මොවුන් අධිකරණයට ඉදිරිපත් කිරීමෙන් අනතුරුව පෙම්වතා රක්ෂිත බන්ධනාගාර ගත කර ඇති අතර නැන්දාට ඇප ලබා දී තිබෙනවා.\nපෙම්වතා විසින් සිය පෙම්වතිය රැගෙන පැමිණි යතුරුපැදියට බලපත්‍ර නොතිබූ අතර ඔහුට එය පැදවීමට ද බලපත්‍ර නොතිබීම විශේෂත්වයක්.",
       "URL": "https://www.hirunews.lk/166144/පාළු-තැනක-අශෝබන-වූ-පාසල්-පෙම්-යුවළට-සිදුවූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4416"
}