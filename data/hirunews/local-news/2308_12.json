{
       "Source": "hirunews",
       "Timestamp": "Friday, 27 November 2020 - 19:27",
       "Headline": "වනජීවී නිලධාරීන්ගේ ගැටළුව පාර්ලිමේන්තුවටත් (වීඩියෝ)",
       "News Content": "පොළොන්නරුව - ලංකාපුර - වෙහෙරගොඩයාය ප්‍රදේශයේ දී වනජීවී නිලධාරීන් සමඟ ඇති වූ සිද්ධියේදී වනජීවී නිලධාරීන්ගේ හැසිරීමට සාධාරණ හේතුවක් නොමැති බව වනජීවී රාජ්‍ය අමාත්‍ය විමලවීර දිසානායක අද (27) පාර්ලිමේන්තුවේදී සදහන් කළා.\nඔහු කියා සිටියේ පොළොන්නරුව - ජල ගැලුම් නිම්න රක්ෂිතයේ මාර්ගයක් ඉදිකිරීමට සහ ගෘහාශ්‍රිත ගවයන් රක්ෂිතයට ඇතුළු කිරීමට ඉඩ ලබාදීම සඳහා තීරණයක් ගෙන නොමැති බවයි.\nකෙසේ වෙතත්, ඊයේ (26) දිනයේදී ලංකාපුර - වෙහෙරගොඩ යාය ප්‍රදේශයට පැමිණි රාජ්‍ය අමාත්‍යවරයා අදාළ තීරණවලට අවනත වන ලෙස තම නිලධාරීන්ට තර්ජනය කළ බව පවසමින්  ඒකාබද්ධ වනජීවි නිලධාරීන්ගේ සංගමය ඇතුලු වනජීවී දෙපාර්තමේන්තුවට අයත් වෘත්තිය සමිති 09 ක සාමාජිකයින් අද (27) දිවයින පුරා සංකේත වැඩ වර්ජනයක නිරත වුණා.",
       "URL": "https://www.hirunews.lk/255737/වනජීවී-නිලධාරීන්ගේ-ගැටළුව-පාර්ලිමේන්තුවටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2308"
}