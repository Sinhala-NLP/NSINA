{
       "Source": "hirunews",
       "Timestamp": "Friday, 26 January 2018 - 12:48",
       "Headline": "ඌවේ ගැටුමට 6 දෙනෙකු අත්අඩංගුවට",
       "News Content": "ඌව පළාත් සභා පරිශ්‍රය තුළ සහ ඒ ඉදිරිපිට එක්සත් ජාතික පක්ෂ පළාත් සභා මන්ත්‍රී  ඒ.ගනේෂමූර්තිට පහරදීම සම්බන්ධයෙන් පුද්ගලයින් 6 දෙනෙකු අත්අඩංගුවට ගෙන තිබෙනවා.\nපොලීසිය සදහන් කළේ අත්අඩංගුවට ගත් පුද්ගලයින් පොලිස් ආරක්ෂාව යටතේ බදුල්ල මහරෝහලේ ප්‍රතිකාර ලබන අතර, අද (26) දිනය තුළ ඔවුන් බදුල්ල මහේස්ත්‍රාත් අධිකරණය වෙත ඉදිරිපත් කරන බවයි.\nසිද්ධියෙන් තුවාල ලැබූ ඒ ගනේෂමූර්ති මන්ත්‍රීවරයා තවමත් බදුල්ල මහරෝහලේ ප්‍රතිකාර ලබනවා.\nඊයේ පළාත් සභා පරිශ්‍රය තුළ සහ ඉදිරිපිට උණුසුම් තත්ත්වයක් හට ගත්තේ ඒ.ගනේෂමූර්ති මන්ත්‍රීවරයාට පළාත් සභාව ඉදිරිපිටදී පිරිසක් පහරදීම හේතුවෙන්.\nඑහිදී පළාත් සභා මන්ත්‍රීවරුන් වන ඒ.ගනේෂමූර්ති, උපාලි සේනාරත්න ඇතුළු පුද්ගලයින් 8 දෙනෙකු තුවාල ලබා රෝහල් ගත කෙරුණා.\nඇති වූ උණුසුම්කාරි තත්ත්වය පාලනය කිරීම සදහා පළාත් සභා පරිශ්‍රයට දැඩි පොලිස් ආරක්ෂාව යෙදවීමට ද පියවර ගනු ලැබුවා.\nපහරකෑමට ලක්වූ එක්සත් ජාතික පක්ෂ පළාත් සභා මන්ත්‍රී ඒ.ගනේෂමූර්ති හිරු ප්‍රවෘත්ති අංශයට කියා සිටියේ ඌව පළාත් දෙමළ අධ්‍යාපන අමාත්‍යවරයාගේ ආධාරකරුවන් සැලසුම් සහගතව තමන්ට පහරදුන් බවයි.",
       "URL": "https://www.hirunews.lk/182089/ඌවේ-ගැටුමට-6-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4107"
}