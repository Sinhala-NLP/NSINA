{
       "Source": "hirunews",
       "Timestamp": "Tuesday, 28 June 2022 - 13:39",
       "Headline": "මාතර යකැඳුරාගේ ඝාතනයේ ප්‍රධාන සැකකරු අත්අඩංගුවට",
       "News Content": "අකුරැස්ස - තිබ්බටුවාව ප්‍රදේශයේ දී යකැඳුරෙකුගේ ගෙල කපා ඝාතනය කිරීමේ සිද්ධියට අදාළ ප්‍රධාන සැකකරු අද උදෑසන අත්අඩංගුවට ගෙන තිබෙනවා.\nඑමෙන්ම, ඔහුගේ මව සහ පියා ද ඊයේ අකුරැස්ස පොලීසිය විසින් අත්අඩංගුවට ගනු ලැබුවා.\nසැකකරු ප්‍රදේශයෙන් පලාගොස් තිබූ අතර, අද උදෑසන තිබ්බටුවාව ප්‍රදේශයට පැමිණි අවස්ථාවේදී යි ඔහු අත්අඩංගුවට ගෙන ඇත්තේ.\nතම පවුලට කොඩිවිනයක් කළ බවට සැක කරමින් ඊයේ සැකකරු විසින් මෙම යකැඳුරාගේ ගෙල කපා ඝාතනය කර තිබූ අතර, ඔහු 70 හැවිරිදි වියේ පසු වූ අයෙක්.\nඝාතනයෙන් පසු සැකකරු යකැඳුරාගේ හිස කොටස නිල්වලා ගඟට දමා ඇති බවට හෙළි වීමත් සමග ඊයේ පස්වරුවේ සිට එය සොයා පොලීසිය මෙහෙයුමක් දියත් කළ නමුත් හිස කොටස තවමත් හමු වී නැහැ.\nඝාතනය සිදු කළ පුද්ගලයා යකැඳුරාගේ බිරිඳට සහ දියණියට ද පහර දී තිබූ අතර ඔවුන් ද මේ වනවිට රෝහල්ගත ව පසුවනවා.",
       "URL": "https://www.hirunews.lk/308400/මාතර-යකැඳුරාගේ-ඝාතනයේ-ප්‍රධාන-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1062"
}