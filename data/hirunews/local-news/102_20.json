{
       "Source": "hirunews",
       "Timestamp": "Sunday, 13 August 2023 - 10:08",
       "Headline": "වසර 17 කට පෙර දියත් කළ අභ්‍යවකාශ යානයක් යළි පෘථිවිය ආසන්නයට",
       "News Content": "වසර 17 කට පෙර නාසා ආයතනය දියත් කළ ස්ටීරියෝ ඒ අභ්‍යවකාශ යානය යළි පළමු වරට පෘථිවිය ආසන්නයෙන් ගමන් කිරීමට නියමිතයි.\nනාසා ආයතනය විසින් සූර්යා නිරීක්ෂණය කිරීමේ මෙහෙයුම වෙනුවෙන් මෙම යානය සහ ස්ටීරියෝ බී නම් යානාව දියත් කරනු ලැබුවේ 2006 වර්ෂයේ ඔක්තෝම්බර් 25 වනදා ෆ්ලොරිඩාවේ කේප් කැනවරල් ගුවන් හමුදා මධ්‍යස්ථානයෙන්.\nකෙසේ වෙතත් ස්ටීරියෝ බී යානාවේ සම්බන්ධතාව 2014 වසරේදී බිඳී ගොස් තිබුණේ එහි සූර්ය පැනලවලට ප්‍රමාණවත් බලයක් නිපදවාගැනීමට නොහැකිවීමෙන්.",
       "URL": "https://www.hirunews.lk/344640/වසර-17-කට-පෙර-දියත්-කළ-අභ්‍යවකාශ-යානයක්-යළි-පෘථිවිය-ආසන්නයට",
       "Category": "Local News",
       "Parent URL": "https://www.hirunews.lk/local-news.php?pageID=102"
}