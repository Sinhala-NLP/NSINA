{
       "Source": "hirunews",
       "Timestamp": "Sunday, 12 December 2021 - 13:32",
       "Headline": "අයි.එම්.එෆ් සහය ලබාගන්නේද නැද්ද? හෙට කැබිනට් මණ්ඩලයේදී සාකච්ඡාවට (වීඩියෝ)",
       "News Content": "ඩොලර් හිඟයට පිළියමක් ලෙස ජාත්‍යන්තර මුල්‍ය අරමුදලේ සහාය ලබාගන්නවාද නැද්ද යන්න පිළිබද හෙට (13) පැවැත්වෙන 3කැබිනට් රැස්වීමේදි සාකච්ජා කිරීමට නියමිතයි.\nනොවැම්බර් 30 වැනිදා වනවිට මෙරට විදෙස් මුදල් සංචිත පැවතුණේ ඇමරිකානු ඩොලර් මිලියන 1009.5ක් ලෙසයි.\nඑම පසුබිම තුළ ආනයන වියදම් පියවා ගැනීම සහ ණය ගෙවීම පත්ව ඇත්තේ අර්බුදකාරී තත්ත්වයකටයි.\nඒ අනුව විදෙස් මුදල් හිඟය පියවා ගැනීම සදහා ජාත්‍යන්තර මුල්‍ය අරමුදලේ සහාය ලබාගැනීම පිළිබද මේ වන විට රජයේ අවධානය යොමු වී තිබෙනවා.\nමේ සම්බන්ධයෙන් හෙට පැවත්වෙන කැබිනට් මණ්ඩලයේදි සාකච්ජා කිරීමට ද නියමිතයි.\nඑම සාකච්ජාව සඳහා මුදල් අමාත්‍යාංශ ලේකම් එස්.ආර්.ආටිගල සහ මහබැංකු අධිපති අජිත් නිවාඩ් කබ්රාල්ට ද කැඳවීමක් ලැබී තිබෙනවා.",
       "URL": "https://www.hirunews.lk/290768/අයි-එම්-එෆ්-සහය-ලබාගන්නේද-නැද්ද-හෙට-කැබිනට්-මණ්ඩලයේදී-සාකච්ඡාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1499"
}