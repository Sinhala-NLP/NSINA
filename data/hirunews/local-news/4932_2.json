{
       "Source": "hirunews",
       "Timestamp": "Monday, 08 August 2016 - 8:38",
       "Headline": "විදුහල්පති විසින් පාසල් වෙලාවේදී ගුරුවරියට කළ අමුතු වැඩේ (ඡායාරූප)",
       "News Content": "කුලියාපිටිය ප්‍රදේශයේ පාසලක විදුහල්පතිවරෙයෙක් ගුරුවරියකට තර්ජනය කර පහර දීමක් හේතුවෙන්  ගුරුවරිය රෝහල්ගතවී තිබෙනවා.\nපසුගිය දිනක පාසලේ පන්ති කාමරයක් මාරු කිරීමකදී ඇති වූ බහින්බස් වීමක් දුරදිග යාමෙන් මෙම පහර දීම සිදු කර ඇති බවයි අප වාර්තාකරු සදහන් කළේ.\nමෙම සිදුවීම පිලිබදව එම ගුරුවරියගෙන් විමසු විට ප්‍රකශ කළේ මෙවැනි අදහසක්.\n\"දන්ත සායනයකට පිරිසක් ඇවිත් හිටපු නිසා මගේ පන්ති කාමරය ඒ අයට දෙන්න කිව්වා.\nඒ වෙලාවෙ දරුවෝ එක්ක මම පුස්තකාලෙට ගියා ඩෙස් පුටු අරගෙන.\nඑතනට විදුහල්පති ඇවිත් පන්තියෙන් යන්න කිව්වා.\nවෙන මිස් කෙනෙකුට පන්තිය දෙන්න කිව්වා.\nපසුව මම කාර්යාලයට ගිහින් පන්තියට එනකොට යන්න එපා කිව්වා.\nඇවිත් බැනගෙන ගියා.\nමම එතනින් එන්න හදද්දි කම්මුලට පාරවල් 5ක් විතර ගැහුවා.\nමට සිහිය නැතිවුණා වගේ වුනා.\nපස්සෙ කෙටි නිවාඩුවක් ඉල්ලුවා ඒක දුන්නෙත් නැහැ.\nඅනිත් අය ඉදිරියෙ හොද මුහුණ පෙන්නුවට නිතරම අයුතු යෝජනා ගේනවා.\nමටත් කිහිපවිටක්ම එහෙම යෝජනා කරා.\nමම කිව්වා ඒවට කැමති නැහැ කියලා.\nඒක නිසා මට දිගටම බොරුවට කෑ ගහනවා.\nමට හොද නම තියාගන යන්න දෙන්නෙ නැහැ කියනවා.\nමම බයෙන් ඉන්නෙ මගෙ දරුවො හතරදෙනාගෙන් දෙන්නෙක් ඒ\nපාසලේ ඉගෙන ගන්නවා.\nඑක දරුවෙක් මේපාර ශිෂ්‍යත්වයට පෙනී ඉන්නවා.\nමට බයයි මගෙ ළමයින්ගෙනුත් මේ විදුහල්පතිවරයා පලි ගනී කියලා.\"\nමේ පිලිබදව අදාළ විදුහලේ විදුහල්පතිවරයා පැවසුවේ මෙවන් අදහසක්\n\"ඒ රෝහල් ගතවුණා කියන ගුරුවරිය කා එක්ක හෝ රණ්ඩු වෙන්න බලාගෙනයි ඉන්නෙ.\nඒ ගැන පාසලේ අනිත් ගුරුවරු විතරක් නෙවෙයි හිටපු විදුහල්පතිවරු පවා මේ ගුරුවරිය ගැන ඇහුවොත් කියයි.\nමෙතන ලොකු සිදුවීමක් වුණේ නැහැ.\nදන්ත සායනයක් තිබුන නිසා ඒකට පන්තිය දීල මම කිව්වා පුසතකාලයට යන්න කියලා.\nඒ දරුවන්ට සිංහල තිබුන නිසා මම සිංහල ගුරුතුමියට පන්තියට යන්න කිව්වා.\nඒත් මෙ ගුරුවරිය පන්තියෙන් ගියෙ නෑ.\nකාර්යාලයට ඇවිත් මා එක්ක රණ්ඩු වුණා.\nපස්සෙ මම එතනින් යන්න හදනකොට මගෙ ඇගෙන්  අදින්න හැදුවා.\nමම තල්ලු කරල එලියට ආවා.\nඩෙස්ක් එකකද කොහෙද පැටලිලා වැටෙනවා වගේ දැක්කා.\nඒ කියන තරම් සිදුවීමක් වුණේ නැහැ.\nගමේම අය ඒ ගැන දන්නවා.\"\nකෙසේ වෙතත් අදාළ ගුරුවරිය මේවන විටත් කුලියාපිටිය මූලික රෝහලේ ප්‍රථිකාර ලබන අතර රෝහල්\nපොලිසිය මගින් ඒ සම්බන්ධව ප්‍රකාශ සටහන් කරගෙන තිබෙනවා.\nඡායාරූප - කුලියාපිටිය උපේන්ද්‍ර",
       "URL": "https://www.hirunews.lk/140078/විදුහල්පති-විසින්-පාසල්-වෙලාවේදී-ගුරුවරියට-කළ-අමුතු-වැඩේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4932"
}