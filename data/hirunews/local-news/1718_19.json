{
       "Source": "hirunews",
       "Timestamp": "Wednesday, 01 September 2021 - 8:15",
       "Headline": "අටමස් බිළිදා ගසක් යට තබා සූදු ක්‍රීඩා කළ මවක් ඇතුළු 3 ක් අත්අඩංගුවට",
       "News Content": "නිරෝධායන ඇදිරි නීතිය පවතින අවස්ථාවේ තම අටමස් බිළිදා යාබද නිවස ඉදිරිපිට ගසක් ආසන්නයේ තබා සූදු ක්‍රීඩාවේ නිරත වූ මවක් ඇතුළු 3 දෙනෙකු පොලීසිය අත්අඩංගුවට ගැනීමේ පුවතක් හොරණ - මිල්ලනිය - කටුගහදෙනිය ප්‍රදේශයෙන් වාර්තා වනවා.\nපොලීසිය  එම ස්ථානයට පැමිණි අවස්ථාවේදී සූදු ක්‍රීඩාවේ නිරත වූ එම මව ඇතුළු අනෙකුත් පිරිස හිස්ලූ ලූ අත පළා ගොස් ඇති අතර පසුව පොලීසිය  ඔවුන් අත්අඩංගුවට ගෙන තිබෙනවා.\nඑහිදී කාන්තාව ප්‍රකාශ කර ඇත්තේ තම දරුවා අසළ නිවසක සිටින බවටයි. කෙසේ වෙතත්, අදාළ බිළිදා එම නිවස ආසන්නයේ ගසක් යට තබා මෙම කාන්තාව සූදු ක්‍රීඩාවේ නිරත වී ඇති බවට පොලීසිය කළ සොයා බැලීමේදී අනාවරණ වුණා.\nමේ අතර, නිරෝධායන ඇදිරි නීතිය පවතින අවස්ථාවේ කිසියම් පිරිසක් විසින් වයෝවෘද්ධ මව්වරුන් දෙදෙනෙකු මහ මඟ දමා යාමේ පුවතක් ද හිරු ප්‍රවෘත්ති අංශයට වාර්තා වුණා.\nනිට්ටඹුව පොදු වෙළද සංකීර්ණය ආසන්නයේ සහ හැටන් පොදු වෙළදපළ ආසන්නයේ මෙලෙස මෙම මව්වරුන් දමා ගොස් ඇති බව සඳහන්.\nනිට්ටඹුව පොදු වෙළද සංකීර්ණය ආසන්නයේ දමා ගොස් සිටි මව සදහන් කළේ තමන් අනුරාධපුර - රාජාංගණය හන්දිය ප්‍රදේශයේ පදිංචිකාරිනියක් බවයි.",
       "URL": "https://www.hirunews.lk/281075/අටමස්-බිළිදා-ගසක්-යට-තබා-සූදු-ක්‍රීඩා-කළ-මවක්-ඇතුළු-3-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1718"
}