{
       "Source": "hirunews",
       "Timestamp": "Thursday, 26 October 2017 - 15:06",
       "Headline": "වෛද්‍ය සංගමයෙන් ජනපතිට ලිපියක්",
       "News Content": "රජයේ වෛද්‍ය නිලධාරීන්ගේ සංගමය ජනාධිපති මෛත්‍රීපාල සිරිසේන වෙත යළි ලිපියක් යොමුකර තිබෙනවා.\nඒ, සයිටම් අර්බුදයට ලබාදීමට නියමිත අවසන් විසඳුම සම්බන්ධයෙන් සාකච්ඡා කිරීම සඳහා අවස්ථාව ලබාදෙන ලෙස ඉල්ලමින්.\nමෙම ලිපිය මගින් වැඩිදුරටත් යෝජනා කර ඇත්තේ අදාළ සාකච්ඡාව සඳහා වෛද්‍ය පීඨ ප්‍රධානීන්, ආචාර්ය සංගම් මෙන්ම දෙමාපිය සංගමය ඇතුලූ පාර්ශවයන්ද කැඳවන ලෙසයි.\nමේ අතර, අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර සහ භික්ෂු බල මණ්ඩලයේ කැදවුම්කරු පූජ්‍ය ටැම්පිටියේ සුගතානන්ද හිමියන් මේ මස 31 වනදා දක්වා යළි රක්ෂිත බන්ධනාගාර ගත කෙරුණා.\nඒ ඔවුන් අද කොළඹ කොටුව මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් අනතුරුවයි.\nඅධිකරණ නියෝග කඩ කරමින් මාළඹේ පෞද්ගලික වෛද්‍ය විද්‍යාලයට එරෙහිව පසුගිය 10 වනදා කොල්ලූපිටිය ප්‍රදේශයේදී විරෝධතාවයේ නිරත වීම ඔවුන්ට එල්ල වී ඇති චෝදනාව වනවා.\nඑමෙන්ම, අන්තර් විශ්වවිද්‍යාලීය ශිෂ්‍ය බල මණ්ඩලයේ සිසුන් පිරිසක් කොටුව මහේස්ත්‍රාත් අධිකරණය ඉදිරි පිට අද නිහඩ විරෝධතාවක අද නිරතවූයේ රක්ෂිත බන්ධනාගාර ගත කර සිටින එම බල මණ්ඩලයේ කැඳවුම්කරු ළහිරු වීරසේකර සහ භික්ෂු බල මණ්ඩලයේ කැඳවුම්කරු පූජ්‍ය ටැම්පිටියේ සුගතානන්ද හිමියන් ඇතුලූ සිසුන් නිදහස් කරන ලෙස ඉල්ලමින්.",
       "URL": "https://www.hirunews.lk/174496/වෛද්‍ය-සංගමයෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4251"
}