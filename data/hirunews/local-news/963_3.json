{
       "Source": "hirunews",
       "Timestamp": "Friday, 05 August 2022 - 14:43",
       "Headline": "සර්ව පාක්ෂික ආණ්ඩුවකට එක් විය යුතුයි - අමරපුර මහා නිකායේ මහ නාහිමි (වීඩියෝ)",
       "News Content": "රට ගැන සිතා සියලු දේශපාලන පක්ෂ සර්ව පාක්ෂික ආණ්ඩුවකට එක් විය යුතු බව ශ්‍රී ලංකා අමරපුර මහා නිකායේ උත්තරීතර මහ නාහිමියන් පවසනවා.\nජනාධිපති රනිල් වික්‍රමසිංහ රාජගිරිය තපෝවන විහාරස්ථානයට පැමිණ උන්වහන්සේ බැහැ දුටු අවස්ථාවේ දී මහ නාහිමියන් මේ බව සඳහන් කළා.\nරාජගිරිය කලපලුවාව ගෝතම තපෝවන විහාරස්ථානය වෙත ජනාධිපති රනිල් වික්‍රමසිංහ ඊයේ (04) පස්වරුවේ පැමිණ ආගමික වතාවත්වල නිරත වුණා.\nඅනතුරු ව ජනාධිපතිවරයා අමරපුර මහ නිකායේ උත්තරීතර මහ නායක දොඩම්පහළ චන්දසිරි නාහිමියන් බැහැ දැක ආශිර්වාද ලබා ගත්තා.",
       "URL": "https://www.hirunews.lk/311971/සර්ව-පාක්ෂික-ආණ්ඩුවකට-එක්-විය-යුතුයි-අමරපුර-මහා-නිකායේ-මහ-නාහිමි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=963"
}