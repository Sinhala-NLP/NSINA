{
       "Source": "hirunews",
       "Timestamp": "Tuesday, 16 February 2016 - 11:57",
       "Headline": "ඖෂධ හිඟයක් නෑ",
       "News Content": "දිවයින පුරා රෝහල්වල කිසිදු ඖෂධ හිඟයක් නොමැති බව සෞඛ්‍ය අමාත්‍යාංශය අවධාරණය කරනවා.\nනිවේදනයක් නිකුත් කරමින් සෞඛ්‍ය අමාත්‍යාංශය කියා සිටියේ සෞඛ්‍ය අමාත්‍යවරයාගේ උපදෙස් පරිදි වෛද්‍ය සැපයුම් අංශයේ පවතින ඖෂධ තොග පිළිබද පරීක්ෂා සිදුකළ බවයි.\nඒ අනුව අඩු සැපයුම් ඇති ඖෂධ 24ක් හඳුනාගෙන තිබෙනවා.\nකෙසේ වෙතත් එම ඖෂධවලින් ඖෂධ වර්ග 13ක් කඩිනමින් ලැබීමට නියමිත බවයි සෞඛ්‍ය අමාත්‍යාංශය නිකුත් කළ නිවේදනයේ දැක්වෙන්නේ.\nමීට අමතරව තවත් ඖෂධ වර්ග 11ක් ද වෛද්‍ය සැපයුම් අංශයට ලැබීමට නියමිත බවයි එම නිවේදනයේ දැක්වෙන්නේ.\nඑම තොග ලැබීමෙන් අනතුරුව සියලූම රෝහල්වලට බෙදා හරින බවයි සෞඛ්‍ය අමාත්‍යාංශය නිකුත් කළ නිිවේදනයේ දැක්වෙන්නේ.\nපසුගියදා වෘත්තීය සමිති රැසක් චෝදනා කළේ දිවයිනේ පිහිටි  සියලූ රෝහල්වල ඖෂධ වර්ග 50ක පමණ හිඟතාවක් පවතින බවයි.",
       "URL": "https://www.hirunews.lk/126389/ඖෂධ-හිඟයක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5166"
}