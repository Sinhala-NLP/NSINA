{
       "Source": "hirunews",
       "Timestamp": "Sunday, 19 February 2017 - 10:08",
       "Headline": "කාලගුණයෙන් විශේෂ නිවේදනයක්",
       "News Content": "දිවයිනේ දකුණු අර්ධයේ අහස වළාකුළින් බරවී පවතිනු ඇතැයි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඅද සහ හෙට වැසි තත්වයේ වර්ධනයක් පවතින අතර දකුණු ප්‍රදේ්ශවල මෙන්ම කොළඹ සිට ගාල්ල සහ හම්බන්තොට හරහා මඩකලපුව දක්වා වන මුහුදු ප්‍රදේශවල ද වැසි ඇති විය හැකි බවයි දෙපාර්තමේන්තුව නිවේදනය කලේ.\nබස්නාහිර / සබරගමුව / ඌව / නැගෙනහිර / මධ්‍යම සහ දකුණු පළාත්වල විටින් විට වැසි හෝ ගිගුරුම් සහිත වැසි ඇතිවනවා.\nසෙසු ප්‍රදේශවල පද්වරු 2 න් පසු වැසි වර්ධනය වීය හැකි බව කාලගුණ විද්‍යා දෙපාර්තමේන්තුව සඳහන් කලා.\nඇතැම් ස්ථානවලට මිලිමීටර් 100 ක පමණ තද වැසි ද ඇතිවිය හැකියි.\nමඩකලපුව සිට පොතුවිල් / හම්බන්තොට සහ මාතර හරහා බලපිටිය දක්වා වන ගැඹුරු සහ නොගැඹුරු මුහුදු ප්‍රදේශවල පවතින ක්‍රියාකාරී වළාකුලු පද්ධතිය හේතුවෙන් එම මුහුදු ප්‍රදේශවල තාවකාලිකව පැයට කිලෝමීටර් 80 ක් පමණ වේගයකින් සුළං ඇතිවිය හැකියි.\nඑබැවින් එම මුහුදු ප්‍රදේශ තාවකාලිකව ඉතා රලු වන අතර මේ පිළිබඳ විමසිලිමත් වන ලෙසටයි කාලගුණ විද්‍යා දෙපාර්තමේන්තුව ධීවර සහ නාවික ප්‍රජාවගෙන් ඉල්ලා සිටින්නේ.",
       "URL": "https://www.hirunews.lk/154873/කාලගුණයෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4654"
}