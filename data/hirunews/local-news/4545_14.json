{
       "Source": "hirunews",
       "Timestamp": "Wednesday, 26 April 2017 - 19:00",
       "Headline": "ආසන සංවිධායකවරු පත් කිරීම පළිගැනීමක් නොවේ - නිදහස් පක්ෂ මහලේකම්",
       "News Content": "ආසන සංවිධායකවරු කිහිපදෙනෙක් එම තනතුරු වලින් ඉවත් කිරිමට කටයුතු කළේ පලිගැනීමේ චේතනාවකින් නොවන බව නිදහස් පක්ෂ මහ ලේකම් අමාත්‍ය දුමින්ද දිසානායක පවසනවා.\nනිදහස් පක්ෂ මුලස්ථානයේ අද (26) පැවැති මාධ්‍ය හමුවට එක්වෙමින් අමාත්‍යවරයා මේ බව කියා සිටියේ මාධ්‍යවේදින් නැගු ප්‍රශ්න කිහිපයකටද පිළිතුරු ලබා දෙමින්.\nහිටපු අමාත්‍ය ජනක බණ්ඩාර තෙන්නකෝන් ඉවත් කිරීම සහ ඔහුගේ පුතු පළාත් අමාත්‍ය ධුරයෙන් ඉල්ලා අස්වීම ගැන කතා කිරීමට තමන් අකමැති බව අමාත්‍ය දුමින්ද දිසානායක මෙහිදී කියා සිටියා.\nශ්‍රි ලංකා නිදහස් පක්ෂයේ මැයි දින සැමරුම පිළිබඳව මෙම මාධ්‍ය හමුවේදි පක්ෂයේ මහ ලේකම් අමාත්‍ය දුමින්ද දිසානායක කියා සිටියේ සැබෑ නිදහස් පක්ෂයේ මැයි රැළිය පැවැත්වෙන්නේ මහනුවර - ගැටඹේ ක්‍රීඩාංගනයේ දී බවයි.",
       "URL": "https://www.hirunews.lk/160045/ආසන-සංවිධායකවරු-පත්-කිරීම-පළිගැනීමක්-නොවේ-නිදහස්-පක්ෂ-මහලේකම්",
       "Category": "Local News",
       "Parent URL": "https://www.hirunews.lk/local-news.php?pageID=4545"
}