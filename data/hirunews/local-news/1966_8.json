{
       "Source": "hirunews",
       "Timestamp": "Sunday, 09 May 2021 - 8:40",
       "Headline": "ස්වර්ණමහල් තැන්පතුකරුවන්ට වන්දි ගෙවීමේ තවත් අදියරක්",
       "News Content": "ස්වර්ණමහල් ෆිනෑන්ෂල් සර්විසස් පී.එල්.සී. ආයතනයේ තැන්පතුකරුවන් වෙත ශ්‍රී ලංකා තැන්පතු රක්ෂණ සහ ද්‍රවශීලතා ආධාරක යෝජනා ක්‍රමය යටතේ වැඩිකරන ලද වන්දි මුදල් ගෙවීම හෙට සිට ආරම්භ කරන බව ශ්‍රී ලංකා මහ බැංකුව පවසනවා.\nනිවේදනයක් නිකුත් කරමින් ඔවුන් සඳහන් කළේ එදින හෝ එදිනෙන් පසු දිවයිනේ ඕනෑම මහජන බැංකු ශාඛාවක් වෙත නියමිත ලේඛන ඉදිරිපත් කර තමන්ට හිමි වන්දි මුදල් ලබා ගන්නා ලෙස සුදුසුකම්ලත් තැන්පතුකරුවන්ට දැනුම් දෙන බවයි.\nඑසේම, මහජන බැංකු ශාඛා පරිශ්‍රයන්හි පිරිස් වශයෙන් රැස් නොවන ලෙසටත්, සෞඛ්‍ය ආරක්ෂණ උපදෙස් නිසි ලෙස පිළිපදින ලෙසටත් අදාළ තැන්පතු සඳහා වන නීත්‍යානුකූල උරුමකරුවන්ගෙන් ඉල්ලා සිටින බව ද මහබැංකුව සඳහන් කළා.\nඊට අමතරව, 0112 477 261 හෝ 0112 398 788 යන දුරකථන අංක ඇමතීමෙන් ද මේ පිළිබඳ වැඩි විස්තර ලබා ගත හැකි බවයි ශ්‍රී ලංකා මහබැංකුව වැඩිදුරටත් නිවේදනය කළේ.",
       "URL": "https://www.hirunews.lk/270851/ස්වර්ණමහල්-තැන්පතුකරුවන්ට-වන්දි-ගෙවීමේ-තවත්-අදියරක්",
       "Category": "Local News",
       "Parent URL": "https://www.hirunews.lk/local-news.php?pageID=1966"
}