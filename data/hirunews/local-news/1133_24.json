{
       "Source": "hirunews",
       "Timestamp": "Monday, 30 May 2022 - 7:22",
       "Headline": "දින 90කට පසු සපුගස්කන්ද පිරිපහදුවේ කටයුතු ඇරඹේ (වීඩියෝ)",
       "News Content": "දින 90කට පසු සපුගස්කන්ද තෙල් පිරිපහදුවේ කටයුතු අද (30) ආරම්භවීමට නියමිතයි.\nඒ අනුව සපුගස්කන්ද පිරිපහදුවෙන් දෛනිකව, ඩීසල්, භූමිතෙල් සහ ගුවන් යානා ඉන්ධන නිෂ්පාදනය කෙරෙනු ඇති.\nමේ අතර, ඉදිරි සති දෙකක කාලයකට ප්‍රමාණවත් ඩීසල් සහ පෙට්‍රල් තොග දැනට ඛනිජ තෙල් නීතිගත සංස්ථාව සතුව පවතින බවයි විදුලිබල හා බලශක්ති අමාත්‍ය කංචන විජේසේකර ප්‍රකාශ කළේ.\nඩීසල් රැගත් නෞකාවක් ඊයේ (29) රාත්‍රියේ මෙරටට ළඟා වූ අතර, හෙට (31) සහ ලබන 14 හා 16 යන දිනවලදී තවත් ඩීසල් රැගත් නෞකා දෙකක් මෙරටට ළඟාවීමට නියමිතයි.\nමේ අතර, ගෑස් මෙට්‍රික් ටොන් 3,500 ක් රැගත් නෞකාවක් අද (30) පස්වරුවේ කොළඹ වරායට ළඟාවීමට නියමිත බව ලිට්රෝ සමාගම ප්‍රකාශ කළා.\nකෙසේ වෙතත් හෙට දක්වා ගෑස් බෙදාහැරීමක් සිදු නොකරන බවයි එම සමාගම මීට පෙර ප්‍රකාශ කර තිබුණේ.\nගෑස් අර්බුදයත් සමග විකල්ප ක්‍රම මගින් ආහාර පිසීමේ උඳුන් වෙළඳපලට පැමිණ ඇති අතර, ඒවාද අධික මිල ගණන් යටතේ අලෙවි වන බවට වාර්තා වනවා.\nමෙම උඳුන් සඳහා යොදාගැනෙන අඟුරුවල මිල ගණන් ද ඉහළ ගොස් තිබෙනවා.",
       "URL": "https://www.hirunews.lk/305650/දින-90කට-පසු-සපුගස්කන්ද-පිරිපහදුවේ-කටයුතු-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1133"
}