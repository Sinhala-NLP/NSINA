{
       "Source": "hirunews",
       "Timestamp": "Thursday, 18 January 2018 - 7:23",
       "Headline": "නිල ඡන්ද දැන්වීම් පත්‍රිකා අද තැපෑලට",
       "News Content": "මෙවර පළාත්පාලන ඡන්ද විමසීමට අදාළ නිල ඡන්ද දැන්වීම් පත්‍රිකා අද (18) දිනයේදී තැපැල් දෙපාර්තමේන්තුව වෙත භාරදීමට නියමිතයි.\nඒ අනුව මෙවර ඡන්දය ප්‍රකාශ කිරීමට සුදුසුකම් ලබා ඇති ඡන්දදායකයන් සංඛ්‍යාව එක්කෝටි 53 ලක්ෂයක්.\nපෙබරවාරි මස 3 වනදා දක්වා නිල ඡන්ද දැන්වීම් පත්‍රිකා නිවෙස්වලට බෙදාහැරෙන අතර, විශේෂ දිනයක් ලෙස ලබන 28 වනදා ඡන්ද කාඩ් බෙදාහරින බවයි අතිරේක මැතිවරණ කොමසාරිස් එම්.එම්. මොහොමඩ් කියා සිටියේ.\nමේ අතර මෙවර පළාත්පාලන මැතිවරණයට ඉදිරිපත් වී සිටින ස්වාධීන කණ්ඩායම්වල නායකයින් දැනුම්වත් කිරීමේ වැඩසටහනක් මැතිවරණ කොමිසමේදී අද පැවැත්වෙනවා.\nඑහිදී  ස්වාධීන කණ්ඩායම්වල නායකයින්ට පවතින ගැටළු සම්බන්ධයෙන් සාකච්ඡා කෙරෙනු ඇති.\nඑසේම එම වැඩසටහන හෙට සහ අනිද්දා මහනුවර, වවුනියාව සහ මඩකලපුව යන ප්‍රදේශවලදී පැවැත්වීමට නියමිතයි.",
       "URL": "https://www.hirunews.lk/181344/නිල-ඡන්ද-දැන්වීම්-පත්‍රිකා-අද-තැපෑලට",
       "Category": "Local News",
       "Parent URL": "https://www.hirunews.lk/local-news.php?pageID=4120"
}