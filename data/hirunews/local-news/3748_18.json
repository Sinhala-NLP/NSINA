{
       "Source": "hirunews",
       "Timestamp": "Friday, 14 September 2018 - 14:28",
       "Headline": "වෑන් රථයක් පෙරලීමෙන් 7 කට තුවාල",
       "News Content": "හාලිඇල - බදුල්ල ප්‍රධාන මාර්ගයේ බෝගහමලිත්ත ප්‍රදේශයේ සිදුවු රිය අනතුරකින් කාන්තාවන් 4 දෙනෙකු ඇතුලු 7 දෙනෙකු තුවාල ලබා තිබෙනවා.\nහාලිඇල සිට බදුල්ල දෙසට ධාවනය වූ වෑන් රථයක් පෙරලීමෙන් ඊයේ සවස 6.15 ට පමණ අනතුර සිදුව ඇති බවයි අප වාර්තාකරු සඳහන් කළේ.\nතුවාල ලැබුවන් බදුල්ල මහ රෝහලේ ප්‍රතිකාර ලබනවා.\nමෙම පිරිස බදුල්ල ප්‍රදේශයේ පදිංචිකරුවන් වන අතර ඇල්ල ප්‍රදේශයේ පැවති විවාහ මංගල උත්සවයකට සහභාගී වී නැවත පැමිණෙමින් සිටියදී අනතුරට ලක්ව තිබෙනවා.\nරියදුරාට නින්ද යාම හේතුවෙන් වෑන් රථය පෙරලී ගොස් ඇති බවටයි පොලිසිය සිදු කළ මූලික පරීක්ෂණවලදී හෙළිවී ඇත්තේ.\nමේ අතර මෙම අනතුර වාර්තා කිරීමට ගිය හිරු මාධ්‍යවේදියාට එහි සිටි පුද්ගලයෙකු තර්ජනය කර තිබෙනවා.\nඑම පුද්ගලයා ද ඇල්ල ප්‍රදේශයේ පැවති මංගල උත්සවයට ගොස් වෙනත් වාහනයකින් පැමිණෙමින් සිටි අයෙක් බවටයි හෙළිවී ඇත්තේ.\nමේ පිළිබඳ අප වාර්තාකරු හාලිඇල පොලිසියට පැමිණිලි කර තිබෙනවා.\nමේ අතර වෑන් රථය මාර්ගයේ පෙරලී යන ආකාරය අසල වෙළඳසැලක සවිකර තිබු CCTV කැමරාවක ද සටහන් වී තිබුනා.",
       "URL": "https://www.hirunews.lk/199892/වෑන්-රථයක්-පෙරලීමෙන්-7-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3748"
}