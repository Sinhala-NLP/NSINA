{
       "Source": "hirunews",
       "Timestamp": "Tuesday, 24 May 2016 - 18:50",
       "Headline": "මහින්ද ගිල්ල උගන්ඩා ලණුව ගැන නිදහස් පක්ෂය කණගාටුවෙන්",
       "News Content": "හිටපු ජනාධිපති මහින්ද රාජපක්ෂගේ උගන්ඩා සංචාරය එක්සත් ජාතික පක්ෂයේ අවශ්‍යතාවක්ද ඉටු කළ බව  ශ්‍රී ලංකා නිදහස් පක්ෂය අද ප්‍රකාශ කළා.\nඅමාත්‍ය ඩිලාන් පෙරේරා මේ බව සඳහන් කළේ  ශ්‍රී ලංකා නිදහස් පක්ෂ මූලස්ථානයේ කැදවා තිබූ මාධ්‍ය හමුවකට එක්වෙමින්. හිටපු ජනාධිපතිවරයාගේ උගන්ඩා සංචාරයට එක්සත් ජාතික පක්ෂය මහත් කැමැත්තකින් උපකාර කළ බව ඔහු සඳහන් කළා.\nඑය නොයා යුතු ගමනක් ලෙස හැඳින්වූ අමාත්‍යවරයා මහින්ද රාජපක්ෂ හිටපු ජනාධිපතිවරයා ලණුවක් ගිල ඇති බවද කියා සිටියා.\nමේ අතර හිටපු ජනාධීපතිනි චන්ද්‍රිකා බණ්ඩාරනායක කුමාරණතුංගගේ පුත් විමුක්ති කුමාරණතුංග දේශපාලනයට පිවිසීම සම්බන්ධයෙන් ගැටළුවක් නොමැති බව අමාත්‍ය ඩිලාන් පෙරේරා මෙහිදී ප්‍රකාශ කළා.",
       "URL": "https://www.hirunews.lk/133926/මහින්ද-ගිල්ල-උගන්ඩා-ලණුව-ගැන-නිදහස්-පක්ෂය-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=5034"
}