{
       "Source": "hirunews",
       "Timestamp": "Friday, 04 March 2022 - 15:31",
       "Headline": "හෙරොයින් සමග කතක් STF භාරයට හසු වෙයි",
       "News Content": "විශේෂ කාර්යය බලකාය ගෝනහේන කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී නීතිරෝධී මත්ද්‍රව්‍ය භාවිත කිරීම, අලෙවි කිරීම සහ සන්තකයේ තබා ගැනීමේ චෝදනාව මත කාන්තාවක් අත් අඩංගුවට ගැනුණා.\nමෙම වැටලීම ඊයේ (03) පස්වරුවේ සිදු කර ඇත්තේ, රාගම පොලිස් වසමේ සමගි මාවත ප්‍රදේශයේ දී යි.\nඑහිදී රුපියල් 60,000කට අධික වටිනාකමකින් යුත් හෙරොයින් තොගයක් සමග 57 හැවිරිදි කාන්තාවක් අත්අඩංගුවට ගැනුණා.\nවැටලීම සිදු කරන අවස්ථාවේ දී ඇය සන්තකයේ තිබී හෙරොයින් ග්‍රෑම් 06 මිලිග්‍රෑම් 60 සොයා ගැනුණු අතර, මත්ද්‍රව්‍ය අලෙවියෙන් උපයන ලද රුපියල් 40,000ක මුදලක් සමගින් ජංගම දූරකථනයක් ද පොලිස් භාරයට ගත්තා.\nඅත් අඩංගුවට ගත් සැකකාරිනිය වැඩිදුර විමර්ශන කටයුතු සඳහා රාගම පොලීසියට භාර දී තිබෙනවා.",
       "URL": "https://www.hirunews.lk/298651/හෙරොයින්-සමග-කතක්-stf-භාරයට-හසු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1318"
}