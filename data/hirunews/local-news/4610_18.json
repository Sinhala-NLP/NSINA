{
       "Source": "hirunews",
       "Timestamp": "Thursday, 16 March 2017 - 19:43",
       "Headline": "දේවාරූඪයෙන් බව පවසා මහා පරිමාණයෙන් කළ මුදල් වංචාවක් හෙළිවෙයි",
       "News Content": "මැද පෙරදිග රටවල රැකියා ලබාදෙන බව පවසා හලාවත මාදම්පේ ප්‍රදේශයේ පුද්ගලයෙකු මහා පරිමාණයෙන් මුදල් වංචා කරන බවට හිරු සී.අයි.ඒ වෙත තොරතුරු වාර්තා වුණා.\nතොරතුරු ලබාදුන් පුද්ගලයෙකු අප වෙත පැවසුවේ මෙම ජාවාරමට පුද්ගලයන් සොයා දීමට නියෝජිතයෙකු ලෙස තමාවද පත්කර ඇති බවයි.\nඑම තොරතුරට අනුව හිරු සී.අයි.ඒ සමග විදේශ සේවා නියුක්ති කාර්යාංශයේ විශේෂ විමර්ශන ඒකකයේ නිලධාරින් මාදම්පේ - කුඩාවැව ප්‍රදේශයේ පිහිටි අදාළ නිවස වැටලීමට කටයුතු කළේ මෙලෙසින්.\nඑහිදී දිවයිනේ විවිධ ප්‍රදේශවල පුද්ගලයන්ගේ විදේශ ගමන් බලපත්‍රවල පිටපත් හා තොරතුරු ඇතුලත් ලිපි ලේඛන රැසක් නිලධාරින් භාරයට ගැණුනා.\nමෙම දේවාරූඪය බාධාවක්  කර නොගත් නිලධාරින් විමර්ශන කටයුතු සිදුකිරීමෙන් අනතුරුව සැකකරු මාරවිල මහේස්ත්‍රාත් අධිකරණයට ඉදිරිපත් කළා.\nඑහිදි නියෝග කෙරුණේ සැකකරු මේ මස 20 වැනිදා දක්වා රක්ෂිත බන්ධනාගාර ගත කිරීමටයි.",
       "URL": "https://www.hirunews.lk/157038/දේවාරූඪයෙන්-බව-පවසා-මහා-පරිමාණයෙන්-කළ-මුදල්-වංචාවක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4610"
}