{
       "Source": "hirunews",
       "Timestamp": "Sunday, 29 November 2020 - 16:33",
       "Headline": "මහ මඟ අළු වූ  සුඛෝපභෝගී ජීප් රථය (වීඩියෝ)",
       "News Content": "හයිලෙවල් මාර්ගයේ කොස්ගම නගර මධ්‍යයේදී  අද (29) දහවල් සුඛෝපභෝගී ජීප් රථයක් ගිනිගෙන විනාශ වී තිබෙනවා.\nකොට්ටාව ප්‍රදේශයේ සිට කතරගම බලා යමින් සිටි පිරිසක් රැගත් ජීප් රථයකුයි මෙලෙස ගිනි ගැනීමට ලක්ව ඇත්තේ.\nගින්න හේතුවෙන් අවිස්සාවේල්ල - කොළඹ මාර්ගයේ වාහන ධාවනයටද බාධා එල්ල වූ බවයි අප වාර්තාකරු සඳහන් කළේ.\nපොලිසිය සහ ප්‍රදේශවාසීන් එක්ව ජීප් රථයේ හටගත් ගින්න නිවා දැමීමට කටයුතු කළද ඒ වනවිටත් රථය මුළුමනින්ම ගිනිගෙන විනාශ වී තිබුණා.\nගින්නට හේතුව කාර්මික දෝෂයක් බවටයි සැක පළකරන්නේ.\nරථය ගිනි ගැනීමට ලක්වන අවස්ථාවේ එම ස්ථානයේ දෙපිරිසක් අතර ගැටුමක්ද හටගෙන ඇති බවයි අප වාර්තාකරු වැඩිදුරටත් පැවසුවේ.",
       "URL": "https://www.hirunews.lk/255891/මහ-මඟ-අළු-වූ-සුඛෝපභෝගී-ජීප්-රථය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2304"
}