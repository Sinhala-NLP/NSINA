{
       "Source": "hirunews",
       "Timestamp": "Wednesday, 30 June 2021 - 6:25",
       "Headline": "දිස්ත්‍රික්ක 04ක ග්‍රාම නිලධාරී වසම් 06ක් හුදෙකලා කෙරේ",
       "News Content": "දිස්ත්‍රික්ක හතරකට අයත් ග්‍රාම නිලධාරී වසම් කිහිපයක් අද (30) උදෑසන 06 සිට හුදෙකලා කර තිබෙනවා.\nමොණරාගල, කෑගල්ල, කළුතර සහ ගාල්ල යන දිස්ත්‍රික්කවලට අයත් ග්‍රාම නිලධාරී වසම් 06ක් මෙලෙස හුදෙකලා කර ඇති බවයි වාර්තා වන්නේ.\nඒ අනුව කළුතර දිස්ත්‍රික්කයේ දොඩංගොඩ පොලිස් වසමේ ඇලදූව වත්ත ප්‍රදේශය හුදෙකලා කර ඇති අතර, ගාල්ල දිස්ත්‍රික්කයේ ඇල්පිටිය පොලිස් වසමේ පරණ කොලනිය ග්‍රාම සේවා වසමට අයත් දිවිතුරුවත්ත මෙන්ම කෑගල්ල දිස්ත්‍රික්කයේ දෙහිඕවිට පොලිස් බල ප්‍රදේශයේ කන්නගම ග්‍රාම නිලධාරී වසමට අයත් දේවාලකන්දවත්ත කොටස සහ ගොඩම්පල ග්‍රාම නිලධාරී වසමට අයත් පඹේගම වත්ත කොටසද හුදෙකලා කර තිබෙනවා.\nඑමෙන්ම, වරකාපොල පොලිස් වසමට අයත් හල්ලව ග්‍රාම නිලධාරී වසමේ නියදුරුපොල අංක 01, 02, 03 සහ 04 යන වතු නිවාසද හුදෙකලා කිරීමටයි කටයුතු කර ඇත්තේ.\nමොණරාගල දිස්ත්‍රික්කයේ බිබිල පොලිස් වසමට අයත් කනුල්වෙල ග්‍රාම නිලධාරී වසමද හුදෙකලා වනවා.\nඑමෙන්ම, ගම්පහ දිස්ත්‍රික්කයේ මීගහවත්ත පොලිස් වසමට අයත් සියඹලාපෙවත්ත ග්‍රාම නිලධාරී වසමේ උපුල් වසන්ත මාවත, කළුතර දිස්ත්‍රික්කයේ කළුතර දකුණ පොලිස් වසමේ මිනේරිතැන්න සුනාමි ගම්මානය, මාතලේ දිස්ත්‍රික්කයේ ලග්ගල පොලිස් වසමේ කිවුලවාඩිය සහ ගුරුවෙල ග්‍රාම නිලධාරී වසම් මෙන්ම කෑගල්ල දිස්ත්‍රික්කයේ දෙහිඕවිට පොලිස් වසමේ අල්ගොඩ ග්‍රාම නිලධාරී වසමට අයත් ඩෙන්ස්වර්ත් වත්ත යන ප්‍රදේශ හුදෙකලාබවින් ඉවත් කර තිබෙනවා.\nඅදාල ප්‍රදේශයන් සම්බන්ධ වැඩිදුර විස්තර පහතින්..",
       "URL": "https://www.hirunews.lk/275659/දිස්ත්‍රික්ක-04ක-ග්‍රාම-නිලධාරී-වසම්-06ක්-හුදෙකලා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1851"
}