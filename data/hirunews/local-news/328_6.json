{
       "Source": "hirunews",
       "Timestamp": "Sunday, 21 May 2023 - 12:11",
       "Headline": "ප්‍රදේශ කිහිපයකට නායයෑමේ අනතුරු ඇඟවීම් නිකුත් කෙරේ",
       "News Content": "අයහපත් කාලගුණික තත්ත්වය හේතුවෙන් ප්‍රදේශ කිහිපයකට නාය යාමේ අනතුරු ඇඟවීම් නිකුත් කර තිබෙනවා.\nඒ ගාල්ල දිස්ත්‍රික්කයේ බද්දේගම, ඇල්පිටිය, නාගොඩ සහ යක්කලමුල්ල යන ප්‍රදේශවලටයි.\nමෙම අනතුරු ඇගවීම හෙට (22) පෙරවරු 8 දක්වා බලාත්මක වන බවයි ජාතික ගොඩනැගිලි පර්යේෂණ සංවිධානය ප්‍රකාශ කරන්නේ.\nමේ අතර කාලගුණ විද්‍යා දෙපාර්තමේන්තුව සඳහන් කරන්නේ බස්නාහිර පළාතේත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති වන බවයි.\nසබරගමුව, මධ්‍යම, නැගෙනහිර සහ ඌව පළාත්වල සවස් කාලයේ හෝ රාත්‍රී කාලයේ තැනින් නොහ වැසි හෝ ගිගුරුම සහිත වැසි ඇති වනවා.\nඋතුරු සහ උතුරු මැද පළාත් හරහා මෙන්ම පුත්තලම දිස්ත්‍රික්කයේ විටින් විට හමන පැයට කිලෝමීටර් 40ක පමණ තද සුළං බලාපොරොත්තු විය හැකියි.\nහිගුරුම් සහිත වැසි ඇති වන විට එම ප්‍රදේශවල තාවකාලික තද සුළං ඇති වන අතර අකුණු මඟින් සිදු වන හානි අවම කර ගැනීමට අවශ්‍ය පියවර ගන්නා ලෙසයි එම දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/335810/ප්‍රදේශ-කිහිපයකට-නායයෑමේ-අනතුරු-ඇඟවීම්-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=328"
}