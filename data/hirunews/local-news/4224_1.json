{
       "Source": "hirunews",
       "Timestamp": "Saturday, 11 November 2017 - 17:31",
       "Headline": "දැඩි වර්ෂාවෙන් යාපනයේ 9141 දෙනෙකු පීඩාවට පත්වෙයි",
       "News Content": "පවතින වර්ෂාව හේතුවෙන් යාපනය දිස්ත්‍රික්කයේ පවුල් 2518 ක පුද්ගලයින් 9141 දෙනෙකු පීඩාවට පත්ව තිබෙනවා.\nයාපනය දිස්ත්‍රික් ලේකම් නාගලිංගම් වේදනායගම් පැවසූවේ පවතින වර්ෂාව හේතුවෙන් නිවාස 4 ක් පූර්ණ වශයෙන් විනාශ වි ඇති අතර, නිවාස 159 කට අර්ධ හානි සිදුවි ඇති බවයි.\nවැඩිම පිරිසක් පිරිසක් පීඩාවට පත්ව ඇත්තේ යාපනය මරුදන්කේනි ප්‍රාදේශීය ලේකම් කොට්ඨාශයේ වන ඇති අතර, එම සංඛ්‍යාව පවුල් 643 ක පුද්ගලයින් 2352 දෙනෙකු ලෙස වාර්තාවී තිබෙනවා.\nපවතින වර්ෂාව හේතුවෙන් යාපනය දිස්ත්‍රික්කයේ තාවකාලික නිවාස තුළ ජිවත්ව වන පිරිස් වැඩි වශයෙන් පීඩාවට පත්ව සිටින බවයි දිස්ත්‍රික් ලේකම්වරයා සදහන් කළේ.\nගතවු දින 10 ක කාලය තුළ අදාළ සිදුවීම් වාර්තා වී ඇතැයි අප වාර්තාකරු ප්‍රකාශ කළා.\nමේ අතර දිවයිනට ඊසාන දෙසින් නිරිත දිග බෙංගාල බොක්ක ප්‍රදේශයේ පවතින කැළඹිලි ස්වභාවය හේතුවෙන් දිවයිනේ උතුරු අර්ධයේ වැසි සහ අහස වලාකුලින් බරව පවති යැයි බලාපොරොත්තුවන බව කාලගුණ විද්‍යා දෙපාර්තමේන්තුව පවසනවා.\nඋතුර, වයඹ, බස්නාහිර සහ දකුණු පළාත්වල වෙරළබඩ ප්‍රදේශවල විටින් විට හමන තරමක් තද සුළං ද අපේක්ෂා කෙරෙනවා.\nඋතුරු, වයඹ සහ උතුරු මැද පළාත්වලත් ත්‍රිකුණාමලය දිස්ත්‍රික්කයේත් විටින් විට වැසි හෝ ගිගුරුම් සහිත වැසි ඇති වනවා.\nසෙසු ප්‍රදේශ වල සවස 2 න් පමණ පසු තැනින් තැන වැසි හෝ ගිගුරුම් සහිත වැසි ඇති විය හැකියි.\nඋතුරු පළාතේ සහ ත්‍රිකුණාමලය දිස්ත්‍රික්කයේ සමහර ස්ථානවලට මිලිමීටර 100 ක පමණ තරමක් තද වැසිද ඇති විය හැකි බවයි කාලගුණ විද්‍යා දෙපාර්තමේන්තුව කියාසිටියේ.\nබස්නාහිර, සබරගමුව සහ මධ්‍යම පළාත්වල සමහර ප්‍රදේශවල උදය කාලයේදී මිහිදුම් සහිත තත්ත්වයක් අපේක්ෂා කෙරෙනවා.\nගිගුරුම් සහිත වැසි ඇති වන විට තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ද ජනතාවගෙන් ඉලීමක් කෙරෙනවා.",
       "URL": "https://www.hirunews.lk/175800/දැඩි-වර්ෂාවෙන්-යාපනයේ-9141-දෙනෙකු-පීඩාවට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4224"
}