{
       "Source": "hirunews",
       "Timestamp": "Thursday, 15 June 2023 - 22:19",
       "Headline": "මාධ්‍ය ආයතන වගකීමෙන් යුතුව කටයුතු නොකිරීම රටට විශාල ගැටලුවක් - මනුෂ නානායක්කාර",
       "News Content": "සිංගප්පූරුව වැනි රටවල මාධ්‍ය ආයතන ස්වයං වාරණයක් සහිතව රටේ අවශ්‍යතාවය වෙනුවෙන් වගකීම් සහගතව කටයුතු කරන නමුත් ලංකාවේ මාධ්‍ය ආයතන වගකීමෙන් යුතුව කටයුතු නොකිරීම විශාල ගැටලුවක් බවට පත්ව ඇති බව කම්කරු හා විදේශ රැකියා අමාත්‍ය මනුෂ නානායක්කාර පවසනවා.\nලංකාවේ මාධ්‍ය ආයතන සිදුකරන ඇතැම් වාර්තා නිසා ලංකාවට පැමිණෙන සංචාරකයින් ද නොපැමිණෙන බව ද, එක්තරා ජාතික පුවත්පතක් දත්ත මත පදනම් නොවී ළමා ශ්‍රමය සම්බන්ධයෙන් වාර්තාකිරීම් සිදුකර තිබෙන බවද ඔහු පැවසුවා.\nළමා ශ්‍රමයට එරෙහි ජාත්‍යන්තර දින සැමරුම වෙනුවෙන් නෙළුව මණ්ඩලපුර ප්‍රාථමික විද්‍යාලයේ දී අද (15) පැවති උත්සවයකට එක්වෙමින් අමාත්‍යවරයා මේ බව පැවසුවේ.",
       "URL": "https://www.hirunews.lk/338070/මාධ්‍ය-ආයතන-වගකීමෙන්-යුතුව-කටයුතු-නොකිරීම-රටට-විශාල-ගැටලුවක්-මනුෂ-නානායක්කාර",
       "Category": "Local News",
       "Parent URL": "https://www.hirunews.lk/local-news.php?pageID=265"
}