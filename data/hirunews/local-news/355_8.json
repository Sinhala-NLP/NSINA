{
       "Source": "hirunews",
       "Timestamp": "Wednesday, 10 May 2023 - 10:15",
       "Headline": "බඩෝවිට ලොකු මල්ලී අත්අඩංගුවට",
       "News Content": "වැවපාර, අත්තිඩිය ප්‍රදේශයේ දී පොලිස් විශේෂ කාර්ය බළකාය සිදුකළ වැටලීමක් දී සංවිධානාත්මක අපරාධකරුවකු හා මහාපරිමාණ මත්ද්‍රව්‍ය ජාවාරම්කරුවෙකු වන ශිරාන් බාසික් නැමැත්තාගේ සමීපතමයෙකු වන \"බඩෝවිට ලොකු මල්ලී\" හෙවත් චමින්ද කුමාර සිල්වා හෙරොයින් සහ තියුණු ආයුධ සමග අත්අඩංගුවට ගෙන තිබෙනවා.\nවිශේෂ කාර්ය බළකාය මූලස්ථාන කඳවුරේ ස්ථාපිත විශේෂ වැටලීම් ඒකකයේ නිලධාරීන්ට ලද තොරතුරකට අනුවයි මෙම වැටලීම කර ඇත්තේ.\n37 හැවිරිදි සැකකරු දෙහිවල ප්‍රදේශයේ පදිංචිකරුවෙක්.\nපොලිස් විශේෂ කාර්ය බළකාය පවසන්නේ, මෝටර් රථයකින් ගමන් කරමින් සිටිය දී සැකකරුව අත්අඩංගුවට ලත් බවයි.\nඅදාළ මොටර් රථය තුළ රුපියල් ලක්ෂ 03ක පමණ වටිනාකමක්න් යුත් හෙරොයින් ග්‍රෑම් 16කට අසන්න ප්‍රමාණයක් සහ තියුණු ආයුධ දෙකක් සොයාගත් බව ද පොලිස් විශේෂ කාර්ය බළකාය පැවසුවා.\nපසුව සැකකරුව දෙහිවල පොලිස් ස්ථානය වෙත භාර දී තිබෙනවා.\nඔහු ගල්කිස්ස මහෙස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/334766/බඩෝවිට-ලොකු-මල්ලී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=355"
}