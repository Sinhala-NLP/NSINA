{
       "Source": "hirunews",
       "Timestamp": "Wednesday, 09 March 2022 - 19:24",
       "Headline": "සිනමන් හොටෙල්ස් ඇන්ඩ් රිසෝට්ස් වෙතින් නව ව්‍යාපෘතියක්",
       "News Content": "සිංහරාජ වනාන්තරයේ ස්වාරක්ෂක කලාපයේ පිහිටි හානියට පත් අක්කර 50 ක ඉඩමක් ප්‍රතිෂ්ඨාපනය කිරිමේ ව්‍යාපෘතිය සඳහා සිනමන් හොටෙල්ස් ඇන්ඩ් රිසෝට්ස් පියවර ගෙන තිබෙනවා.\nසිනමන් වැසි වනාන්තර ප්‍රතිෂ්ඨාපන ව්‍යාපෘතිය ලෙස නම් කර ඇති එය වන සංරක්ෂණ දෙපාර්තමේන්තුව සහ ජෝන් කීල්ස් පදනම සමග එක්වයි ක්‍රියාත්මක වන්නේ.\nරත්නපුර දිස්ත්‍රික්කයේ සිංහරාජ ලෝක උරුම අඩවියට කිලෝමීටර් 3 යි දශම 5 ක් ආසන්නයේ පිහිටා ඇති මෙම අක්කර 50 ක භූමි ප්‍රමාණය යළි ප්‍රතිෂ්ඨාපනය කිරීම තුලින් සිනමන් වැසි වනාන්තර ප්‍රතිෂ්ඨාපන ව්‍යාපෘතිය කාලෝචිත ආදර්ශයක් ද සපයනවා.",
       "URL": "https://www.hirunews.lk/299094/සිනමන්-හොටෙල්ස්-ඇන්ඩ්-රිසෝට්ස්-වෙතින්-නව-ව්‍යාපෘතියක්",
       "Category": "Local News",
       "Parent URL": "https://www.hirunews.lk/local-news.php?pageID=1303"
}