{
       "Source": "hirunews",
       "Timestamp": "Saturday, 25 September 2021 - 13:25",
       "Headline": "ඇඳිරි නීති සමයේ ලංගම සහ දුම්රිය දෛනික පාඩුව රුපියල් මිලියන 96 ඉක්මවයි",
       "News Content": "දැනට ක්‍රියාත්මක නිරෝධායන ඇඳිරි නීතිය හේතුවෙන් දෛනික ව ශ්‍රී ලංකා දුම්රිය සේවයට සහ ශ්‍රී ලංකා ගමනාගමන මණ්ඩලයට රුපියල් මිලියන 3,447ක පාඩුවක් සිදු වන බව වාර්තා වනවා.\nඒ, දෛනික ව සිදු කරන ගමන්වාර අවංලංගු වීමේ තත්ත්වයත් සමඟයි.\nපසුගිය අගෝස්තු මස 20 වැනි දා රාත්‍රි දහයේ සිට නිරෝධායන ඇඳිරි නීතිය පනවනු ලැබුවා.\nඒ හේතුවෙන් මඟී ජනතාව ප්‍රවාහනය කිරීමෙන් දුම්රිය දෙපාර්තමේන්තුව දෛනික ව ලැබූ රුපියල් මිලියන 16.6ක ආදායම මේ වනවිට අහිමි වී ගොස් තිබෙනවා.\nඒ අනුව මේ වනවිට දුම්රිය දෙපාර්තමේන්තුවට නිරෝධායන ඇඳිරි නීතිය පැනවීම හේතුවෙන් අහිමි ව ඇති ආදායම රුපියල් මිලියන 597.6ක්.\nඑසේම, දෛනික ව රුපියල් මිලියන 80ක ආදායමක් ලැබූ ශ්‍රී ලංකා ගමනා ගමන මණ්ඩලයට ද මේ වනවිට එම ආදායම අහිමි ව ගොස් තිබෙනවා.\nඒ අනුව නිරෝධායන ඇඳිරි නීති සමයේ ලංගමට අහිමි ව ඇති ආදායම රුපියල් මිලියන 2880ක්.\nදුම්රිය දෙපාර්තමේන්තුවේ සහ ශ්‍රී ලංකා ගමනා ගමන මණ්ඩලයේ උසස් නිලධාරීන් සඳහන් කළේ ඉදිරියේ දී රට විවෘත කළ වහාම සේවා සැපයීමට සූදානමින් සිටින බවයි.\nකෙසේ වෙතත්, ඒ සඳහා මෙතෙක් උපදෙස් ලැබී නො මැති බව ද ඔවුන් සඳහන් කළා.",
       "URL": "https://www.hirunews.lk/283196/ඇඳිරි-නීති-සමයේ-ලංගම-සහ-දුම්රිය-දෛනික-පාඩුව-රුපියල්-මිලියන-96-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1669"
}