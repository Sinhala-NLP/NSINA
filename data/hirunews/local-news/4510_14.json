{
       "Source": "hirunews",
       "Timestamp": "Friday, 19 May 2017 - 9:23",
       "Headline": "අතුරුදන් වූ මහලු කත අඩි 2000ක උසකින් හමුවෙයි",
       "News Content": "ගම්පොල පුපුරැස්ස රජතලාව ප්‍රදේශයේ නිවසකින් දින දෙකක් තිස්සේ අතුරුදන්ව සිටි වයස අවුරුදු 90 ක් පමණ වයස මවක් ගම්පොල පුපුරැස්ස ගලේකන්ද නමැති අඩි 2000 ක් පමණ උස කඳු මුදුනක සිටියදී සොයාගෙන තිබෙනවා.\nමෙම මවගේ දු දරුවන් පස් දෙනෙකු විවාහ වී රජතලාව ප්‍රදේශයේ පදිංචිව සිටින අතර ඇය සිය බාල පුතු සමග පදිංචිව සිට ඇති බවයි අප වාර්තාකරු සඳහන් කළේ.\nඇය අතුරුදන්වූ පසු ගම් වාසීන් මුළු ගම්මානයම පීරා ඇය සෙවීමට කටයුතු කලද එය සාර්ථක වී නොමැති අතර පසුව තරුණයන් පරිසක් පුපුරැස්ස ගලේකන්ද තරණයට ගොස් තිබෙනවා.\nඑහිදී තරුණයන් පරිසකට කඳු මුදුනට යාමේදී ඇඳ ඇතිරිල්ලක් හමුවී ඇති බවත් ඉන් මදක් ඉදිරියට ගිය පසු මහලු කාන්තාව ගලක් මත වැඩිවී සිටින ආකාරය දැක ඇති බවත් අප වාර්තාකරු සඳහන් කරනවා.\nපසුව අදාළ තරුණයින් පිරිස මහන් උත්සහයක් දරා එම කාන්තාව කඳු පාමුලට ගෙනවිත් තිබෙනවා.\nකෙසේ වෙතත් තරුණයින්ට පවා යාමට අපහසු වූ මෙම කන්ද අදාළ මහලු කාන්තාව තරණය කළේ කෙසේදැයි ගම් වාසීන් අදටත් මවිතයට පත්ව ඇති බවයි වාර්තාවන්නේ.",
       "URL": "https://www.hirunews.lk/161650/අතුරුදන්-වූ-මහලු-කත-අඩි-2000ක-උසකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4510"
}