{
       "Source": "hirunews",
       "Timestamp": "Thursday, 12 March 2020 - 19:25",
       "Headline": "සජිත්ගේ ලකුණ අද එළිදැක්වේ",
       "News Content": "ඉදිරි මහමැතිවරණයේදී සමගි ජන බලවේගය තරඟ කරන ජන්ද ලකුණ එළිදැක්වීම අද රාත්‍රියේ කොළඹදී සිදුවනවා.\nඒ එහි නායක හිටපු විපක්ෂ නායක සජිත් ප්‍රේමදාස ඇතුළු එම සන්ධානය නියෝජනය කරන දේශපාලන පක්ෂ නියෝජිතයින්ගේ ප්‍රධානත්වයෙන්.\nසමගි ජනබලවේගයේ ලකුණ සම්බන්ධයෙන් එක්සත් ජාතික පක්ෂයේ කෘත්‍යාධිකාරි මණ්ඩලය සමග අවස්ථා කිහිපයකදී සාකච්ජා පැවත්වූවද අවසන් තීරණයකට එළැඹීමට හැකිවූයේ නැහැ.\nඅවසානයේ දුරකතනය ලකුණින් තරඟ කිරීමට තීරණය කළ බවයි සමගි ජනබලවේගය ප්‍රකාශ කළේ. එක්සත් ජාතික පක්ෂය මේ වනවිට අලියා ලකුණින් තරග වදින බව මැතිවරණ කොමිසමට දැනුම් දී තිබෙනවා.\nමේ අතර, සමගි ජන බලවේගය සමග එක්වන ලෙසට එක්සත් ජාතික පක්ෂයේ නායක රනිල් වික්‍රමසිංහට සහ එහි මහලේකම් අකිල විරාජ් කාරියවසම්ට මහනුවර අද පැවති මාධ්‍ය හමුවට එක්වෙමින් හිටපු පාර්ලිමේන්තු මන්ත්‍රී ලක්ෂමන් කිරිඇල්ල අදත් ආරාධනාවක් කළා.",
       "URL": "https://www.hirunews.lk/236360/සජිත්ගේ-ලකුණ-අද-එළිදැක්වේ",
       "Category": "Local News",
       "Parent URL": "https://www.hirunews.lk/local-news.php?pageID=2856"
}