{
       "Source": "hirunews",
       "Timestamp": "Tuesday, 24 December 2019 - 13:26",
       "Headline": "විදුලි සංදේශ නියාමන කොමිසමෙන් ජනතාවට දැනුම්දීමක්",
       "News Content": "විදෙස් රටවලින් පැමිණෙන මඟ හැරුණු දුරකථන ඇමතුම් සම්බන්ධයෙන් වහා දැනුවත් කරන ලෙසට විදුලි සංදේශ නියාමන කොමිෂන් සභාව ජනතාවගෙන් ඉල්ලීමක් කරනවා.\n1700 යන අංකයට කෙටි පණිවුඩයක් මගින් අදාළ දුරකථන අංකය පිළිබදව දැනුවත් කරන ලෙසටයි එම කොමිෂන් සභාව දැනුම් දෙන්නේ.\nපසුගිය දින කිහිපය තුළම ජංගම දුරකථනවලට විදෙස් රටවලින් පැමිණෙන මඟ හැරුණු දුරකථන අංක සම්බන්ධයෙන් තොරතුරු වාර්තා වුණා.\nඇතැම් අවස්ථාවලදී එම මඟ හැරුණු දුරකථන ඇමතුම්වලට යළි ඇමතුමක් ලබා ගත් විට කිසිදු ප්‍රතිචාරයක් නොදක්වා තිබුණ ද ඒ සඳහා කිසියම් මුදලක් ද අයවී තිබුණා.",
       "URL": "https://www.hirunews.lk/230873/විදුලි-සංදේශ-නියාමන-කොමිසමෙන්-ජනතාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2987"
}