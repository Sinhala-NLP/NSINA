{
       "Source": "hirunews",
       "Timestamp": "Tuesday, 06 September 2022 - 19:48",
       "Headline": "ව්‍යවස්ථාවේ වෙනස්කම් සිදුකරන බව ජනපති කියයි (වීඩියෝ)",
       "News Content": "ප්‍රජාතන්ත්‍රවාදය ශක්තිමත් කිරීම සඳහා ව්‍යවස්ථාවේ සිදුකළ යුතු වෙනස්කිරීම් සිදුකරන බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව ප්‍රකාශ කළේ එක්සත් ජාතික පක්ෂයේ 76 වන සංවත්සරයට සමගාමීව කොළඹ සුගතදාස ගෘහස්ථ ක්‍රීඩාංගණයේ අද පැවති උත්සවයට එක්වෙමින්.\nඑක්ව ගොඩනැගෙමු තේමාව යටතේ එක්සත් ජාතික පක්ෂයේ 76 වන සංවත්සරය සමරනු ලබන්නේ වසර 28 කට පසුව පක්ෂයෙන් ජනාධිපතිවරයෙකු පත්වීමෙන් පසුව වීම විශේෂත්වයක්.\nඑක්සත් ජාතික පක්ෂය ජනාධිපතිවරයෙකු යටතේ අවසන් වරට පක්ෂ සංවත්සරයක් පවත්වනු ලැබුවේ 1993 වසරේදියි.\nඑක්සත් ජාතික පක්ෂයේ අද පැවති සංවත්සරයට ආරාධිතයෙකු ලෙස අග්‍රාමාත්‍ය දිනේෂ් ගුණවර්ධන ද එක්ව සිටියා.",
       "URL": "https://www.hirunews.lk/314730/ව්‍යවස්ථාවේ-වෙනස්කම්-සිදුකරන-බව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=886"
}