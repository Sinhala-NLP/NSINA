{
       "Source": "hirunews",
       "Timestamp": "Sunday, 08 July 2018 - 17:24",
       "Headline": "එග්ගල්ඔයේ ඔරු පැදීමට ගොස් අතුරුදන් වූ තුන්දෙනෙකුගේ සිරුරු හමුවේ",
       "News Content": "අම්පාර - දමන - එග්ගල්ඔයේ ඔරුවක් පෙරළී අතුරුදන් වූ 04 දෙනාගෙන් තුන්දෙනෙකුගේ සිරුරු මේ වන විට සොයාගෙන තිබෙනවා.\nපොලීසිය සඳහන් කළේ අනෙක් පුද්ගලයාගේ සිරුර ද ඔයේ රොන් මඩ අතර සිර වී ඇති බවට සැක කරන බවයි.\nබදුල්ල - කඳන සිරි සීවලී විද්‍යාලයේ ගුරුවරුන් සහ සිසුන් පිරිසක් අද (08) උදෑසන විනෝද චාරිකාවක් සඳහා දමන ප්‍රදේශයට පැමිණ තිබෙනවා.\nඑහිදී ඉන් 9 දෙනෙකු එග්ගල්ඔයේ ඔරුවක නැගී ගමන් කරමින් සිටියදී එය හැසිරවීමට හබල ප්‍රමාණවත් නොවීමත් සමඟ කලබලයට පත්වීමෙන් ඔරුව පෙරළී ඇති බව සඳහන්.\nඑම අවස්ථාවේදී 5 දෙනෙකු අවට සිටි ධීවරයින් බේරාගෙන තිබෙනවා.\n53 හැවිරිදි විදුහල්පතිවරයා, 43 හැවිරිදි ගුරුවරයෙකු සහ 13 හැවිරිදි ශිෂ්‍යයෙකු මෙන්ම විද්‍යාලයේ මුරකරු ද අනතුරෙන් පසු අතුරුදන් වුණා.",
       "URL": "https://www.hirunews.lk/194775/එග්ගල්ඔයේ-ඔරු-පැදීමට-ගොස්-අතුරුදන්-වූ-තුන්දෙනෙකුගේ-සිරුරු-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3859"
}