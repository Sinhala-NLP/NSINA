{
       "Source": "hirunews",
       "Timestamp": "Thursday, 28 September 2023 - 11:02",
       "Headline": "අපරාධයක් කිරිමට සුදානම් කර තිබූ යතුරුපැදියක් අල්ලයි",
       "News Content": "අපරාධයක් සිදු කිරිමට හෝ අපරාධයක් සිදු කර පලා යාම සඳහා යොදා ගැනීමට සුදානම් කර තිබූ යතුරුපැදියක් පොලිස් විශේෂ කාර්ය බලකාය නිලධාරීන් විසින් අත්අඩංගුවට ගෙන තිබෙනවා.\nවිශේෂ කාර්ය බළකාය ජයවර්ධනපුර කඳවුරේ නිලධාරීන්ට ලද තොරතුරකට අනුව විශේෂ කාර්ය බළකාය ජයවර්ධනපුර කඳවුර මඟින් පාලනය වන දිවයිනේ සිදු වන මනුෂ්‍ය ඝාතන හේතුවෙන් විශේෂ කාර්ය බළකායේ ආරක්ෂක සැලැස්මට අනුව C කලාපයේ සංග්‍රාමික යතුරුපැදි කණ්ඩායමේ නිලධාරීන් කණ්ඩායමක් විසින් පෙරේදා (26) දින බොරැල්ල පොලිස් වසමේ කාදර් නානා මාවතේදී වැටලීම සිදු කළ බවයි වාර්තා වන්නේ.\nඑහිදී අපරාධයක් සිදුකිරිමට හෝ අපරාධයක් සිදු කර පලායාම සදහා යොදාගෙන ඇති බවට සැකපිට මාර්ගයේ නවතා තිබු මෙරට ලියාපදිංචි නොකරන ලද 450 CC එන්ජින් ධාරිතාවයක් සහිත DR ට්‍රේල් වර්ගයේ යතුරුපැදියක් අත්අඩංගුවට ගෙන වැඩිදුර විමර්ශන කටයුතු සඳහා බොරැල්ල පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/349627/අපරාධයක්-කිරිමට-සුදානම්-කර-තිබූ-යතුරුපැදියක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2"
}