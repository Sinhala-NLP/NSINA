{
       "Source": "hirunews",
       "Timestamp": "Sunday, 24 January 2021 - 7:12",
       "Headline": "ජීව අත්බෝම්බයක් සහ පතොරම් සමඟ සැකකරුවෙකු ගම්පහදී අත්අඩංගුවට",
       "News Content": "ගම්පහ - යක්කල පාරේ වෙළඳසැලක සඟවා තිබූ විදේශීය රටක නිෂ්පාදිත ජීව අත්බෝම්බයක්, ටී-56 ජීව උණ්ඩ 38 ක් සහ රාත්‍රී කාලයේ භාවිතයට ගන්නා විශේෂිත වූ දුරදක්නයක් සොයාගෙන තිබෙනවා.\nපොලිස් විශේෂ කාර්ය බලකායට ලද තොරතුරකට අනුවයි අදාළ උපකරණ සහ අවිආයුධ තොගය ඊයේ සොයාගෙන ඇත්තේ.\nසිද්ධිය සම්බන්ධයෙන් කන්තලේ අග්බෝපුර ප්‍රදේශයේ පදිංචි 41 හැවිරිදි සැකකරුවෙකු අත්අඩංගුවට ගෙන ඇති අතර, ඔහු සතුව තිබී ව්‍යාජ ලෙස සකස් කරන ලද රියදුරු බලපත්‍ර දෙකක් ද සොයාගෙන ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/260545/ජීව-අත්බෝම්බයක්-සහ-පතොරම්-සමඟ-සැකකරුවෙකු-ගම්පහදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2192"
}