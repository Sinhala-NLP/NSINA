{
       "Source": "hirunews",
       "Timestamp": "Sunday, 15 August 2021 - 9:26",
       "Headline": "පොලිසියෙන් කෙළවර වූ කූරගල නිධන් කොල්ලය",
       "News Content": "බලන්ගොඩ කල්තොට කූරගල රක්ෂිතයේ සිදුකෙරෙන නිධන් හැරීමක් පිළිබඳව කල්තොට පොලීසියට ලද තොරතුරක් අනුව සිදුකළ වැටලීමක දී රක්ෂිතය තුළ කැණීමක් කරමින් සිටි පුද්ගලයින් සිව් දෙනෙකු අත් අඩංගුවට ගැනීමට කල්තොට පොලිසිය සමත් වුණා.\nඊයේ දහවල් 2.30ට පමණ කල්තොට පොලිසියේ කණ්ඩායමක් විසින් සිදු කළ මෙම වැටලීමේ දී කැණීම් කටයුතු සිදු කිරීමට භාවිත කළ උපකරණ සහ පුරාවස්තු ලබා ගැනීම සඳහා පූජාවකට සූදානම් කළ භාණ්ඩ රැසක් ද අත්අඩංගුවට ගෙන තිබෙනවා.\nමෙලෙස අත්අඩංගුවට ගත් සැකකරුවන් වයස අවුරුද 46,45,28 හා 26 වයස්වල පසුවන පිලියන්දල, පොල්ගස්ඕවිට, මහනාන්නේරිය හා ඇහැලියගොඩ යන ප්‍රදේශවල පදිංචිකරුවන් බවයි මෙතෙක් සිදුකරන ලද ප්‍රශ්න කිරීම්වල දී හෙළි වී ඇත්තේ.\nඅත්අඩංගුවට ගත් සැකකරුවන් අද දින බළන්ගොඩ මහේස්ත්‍රාත්වරයා වෙත ඉදිරිපත් කිරීමට නියමිතයි.\nසිද්ධිය සම්බන්ධයෙන් කල්තොට පොලිසිය වැඩිදුර විමර්ශන කටයුතු සිදු කරනවා.",
       "URL": "https://www.hirunews.lk/279739/පොලිසියෙන්-කෙළවර-වූ-කූරගල-නිධන්-කොල්ලය",
       "Category": "Local News",
       "Parent URL": "https://www.hirunews.lk/local-news.php?pageID=1753"
}