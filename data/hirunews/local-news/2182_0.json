{
       "Source": "hirunews",
       "Timestamp": "Friday, 29 January 2021 - 15:03",
       "Headline": "කොරෝනා එන්නත්කරණය පිළිබඳව සෞඛ්‍ය ඇමතිනිය සතුට පළ කරයි",
       "News Content": "කොරෝනා එන්නත්කරණ වැඩපිළිවෙල කඩිනමින් ආරම්භ කිරීමට ලැබීම සතුටට කරුණක් බව සෞඛ්‍ය අමාත්‍ය පවිත්‍රා වන්නිආරච්චි පවසනවා.\nනිවේදනයක් නිකුත් කරමින් ඇය සඳහන් කළේ තමන් මේ වනවිට ජාතික බෝවන රෝග විද්‍යායතනයේ ප්‍රතිකාර ගනිමින් සිටින බැවින් පළමු එන්නත්කරණ වැඩසටහනට සහභාගි වීමට නොහැකි වුවත්, එය ඉතා සාර්ථකව ක්‍රියාත්මක කිරීමට හැකියාව ලැබේවායි තමන් ප්‍රාර්ථනා කරන බවයි.\nබස්නාහිර පළාතේ රෝහල් 6 කදී ආරම්භ වූ එන්නත් කිරීමේ වැඩසටහන හෙට දින සිට මුළු දිවයින ආවරණය වන පරිදිම සිදුකරන බවයි අමාත්‍යවරිය නිකුත්කළ නිවේදනයේ වැඩිදුරටත් දැක්වෙනවා.",
       "URL": "https://www.hirunews.lk/261070/කොරෝනා-එන්නත්කරණය-පිළිබඳව-සෞඛ්‍ය-ඇමතිනිය-සතුට-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2182"
}