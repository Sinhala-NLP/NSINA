{
       "Source": "hirunews",
       "Timestamp": "Friday, 05 August 2022 - 13:11",
       "Headline": "අනවසර විදුලි රැහැනක ගැටී වනඅලියෙකු මරුට",
       "News Content": "අනුරාධපුර ගලෙන්බිඳුණුවැව - මොරකන්දාගම ගම්මානයේ හේනක අනවසරයෙන් ඇද තිබූ විදුලි රැහැනක ගැටීමෙන් වන අලියෙකු ජීවිතක්ෂයට පත්ව තිබෙනවා.\nප්‍රදේශයේ වගාවන්ට හානි කරමින් සැරිසැරූ මෙම වන අලියා අවුරුදු 25 ත් 30 ත් අතර වයසේ පසුවන බවයි වනජීවී නිලධාරීන් සඳහන් කළේ.\nසිද්ධිය සම්බන්ධයෙන් හේනේ හිමිකරු ඇතුලු තුන්දෙනෙකු වනජීවී භාරයට ගෙන තිබෙනවා.\nමේ අතර වවුනියාව - සේමමඩු කැලෑබද ප්‍රදේශයක මීපැණි එකතු කිරීමට ගිය පුද්ගලයෙකු වනඅලි ප්‍රහාරයකට ලක්ව ඊයේ ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ 69 හැවිරිදි එම ප්‍රදේශයේම පදිංචිකරුවෙක්.",
       "URL": "https://www.hirunews.lk/311963/අනවසර-විදුලි-රැහැනක-ගැටී-වනඅලියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=963"
}