{
       "Source": "hirunews",
       "Timestamp": "Tuesday, 12 April 2022 - 17:15",
       "Headline": "නීති කඩමින් ඉන්ධන ගන්නා පොලිසිය (වීඩියෝ)",
       "News Content": "බිබිල පොලිසියේ ස්ථානාධිපතිවරයා ඇතුළු පිරිසක් නීති රීති උල්ලංඝනය කරමින් බූලිවලට ඉන්ධන ලබා ලබාගැනීමේ සිදුවීමක් වාර්තාවනවා\nඒ අවස්ථාවේදී ඉන්ධන පෝලිමේ සිටි පුද්ගලයකු විසින් අදාල සිදුවීම පටිගත කරමින් ස්ථානාධිපතිවරයාගෙන් විමසා ඇත්තේ රටේ සාමාන්‍ය ජනයාට බලපාන නීති රීති පොලිසියට බල නොපානනේද යන්නයි.\nඑහිදී ස්ථානාධිපතිවරයාගේ පිළිතුර වී ඇත්තේ අදාළ ඩීසල් ඉන්ධන තොග රැගෙන යනු ලබන්නේ පොලිසියේ ඇති විදුලි ජනන යන්ත්‍රය ක්‍රියාත්මක කිරීමට බවයි.\nඊයේ රාත්‍රියේ දී ලංකා ඛනිජ තෙල් නීතිගත සංස්ථාව විසින් දිවයිනේ සියලුම ඉන්ධනහල් වලට බූලි වලට සහ කෑන් වලට පෙට්‍රල් සහ ඩීසල් ලබාදීම වහාම අත්හිටුවන ලෙස නිවේදනයක් නිකුත් කළා.\nකෙසේවෙතත් එම නිවේදන, නියෝග නොතකා හරිමින් දිවයිනේ බොහෝ ප්‍රදේශවල තවමත් කෑන් වලට සහ බූලි වලට ඉන්ධන නිකුත් කරන අයුරු දැක ගන්නට පුළුවන්.\nමෙලෙස කෑන් වලට සහ බූලිවලට ඉන්ධන ලබා දීම අත්හිටුවීමක් සමග ඉන්ධනහල් අවට දැඩි යතුරු පැදි පෝලිම් දැකගන්නට ලැබීම විශේෂත්වයක්.\nමෙතෙක් කලක් කුඩා බෝතලයකට හෝ හෝ කෑන් එකකට ඉන්ධන ලබා ගෙන එමඟින් ඉන්ධන ටැංකිය පුරවාගත් යතුරුපැදිකරුවන් බොහෝ දෙනෙකු ඔවුන්ගේ යතුරුපැදි රැගෙන ඉන්ධන හල් අසලට පැමිණීම මෙලෙස ඉන්ධන හල් අසල යතුරුපැදි පෝලිං දිගු වීමට හේතු වී ඇති බව ඉන්ධනහල් හිමියන් පවසනවා.",
       "URL": "https://www.hirunews.lk/301824/නීති-කඩමින්-ඉන්ධන-ගන්නා-පොලිසිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1234"
}