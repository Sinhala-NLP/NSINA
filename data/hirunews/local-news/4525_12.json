{
       "Source": "hirunews",
       "Timestamp": "Tuesday, 09 May 2017 - 16:16",
       "Headline": "හිටපු කොටි සාමාජිකයන් දෙදෙනෙකුගේ පාපොච්චාරණ අධිකරණය පිළිගනී",
       "News Content": "අනුරාධපුර ගුවන් හමුදා කඳවුරට ගුවනින් සහ ගොඩබිමින් පහරදීමේ සිද්ධිය සම්බන්ධයෙන් හිටපු කොටි සාමාජිකයින් දෙදෙනා සිදුකර ඇති පාපොච්චාරණය නීත්‍යානුකූල බවට අනුරාධපුර මහාධිකරණය අද තීරණය  කළා.\nඒ, ඊට අදාළ නඩුව අනුරාධපුර විශේෂ මහාධිකරණ විනිසුරු මහේෂ් වීරමන් හමුවේ විභාගයට ගත් අවස්ථාවේදියි.\nප්‍රහාරයේ අලාභය රුපියල් කෝටි 400 ඉක්මවා ඇති බවද මෙහිදී අනාවරණ වුණා.\nඑල්.ටී.ටී.ඊ. සාමාජිකයන් අනුරාධපුර ගුවන් හමුදා කඳවුරට ගුවනින් සහ ගොඩබිමින් ප්‍රහාර එල්ල කළේ 2007 වසරේ සැප්තැම්බර් 22 වනදා අලූයමයි.\nප්‍රහාරයෙන් ගුවන් යානා 16 ක් විනාශ වී ආරක්ෂක අංශ සාමාජිකයන් 14 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/160955/හිටපු-කොටි-සාමාජිකයන්-දෙදෙනෙකුගේ-පාපොච්චාරණ-අධිකරණය-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4525"
}