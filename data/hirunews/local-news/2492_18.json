{
       "Source": "hirunews",
       "Timestamp": "Friday, 28 August 2020 - 13:11",
       "Headline": "මෛත්‍රිට තනතුරක් ඉල්ලා නිදහස් පක්ෂයෙන් සාකච්ඡා (වීඩියෝ)",
       "News Content": "හිටපු ජනාධිපති මෛත්‍රිපාල සිරිසේනට තනතුරක් ලබාදීම සම්බන්ධයෙන් විවිධ අවස්ථාවලදී ආණ්ඩු පාර්ශවය සමඟ සාකච්ඡා කර ඇති බව ශ්‍රී ලංකා නිදහස් පක්ෂ මහ ලේකම් රාජ්‍ය අමාත්‍ය දයාසිරි ජයසේකර පවසනවා.\nලබන 02 වනදාට යෙදෙන ශ්‍රී ලංකා නිදහස් පක්ෂයේ 69 වන සංවත්සරය පිළිබඳව එම පක්ෂ මූලස්ථානයේ ඊයේ (27) පැවති සාකච්ඡාවකින් අනතුරුව මාධ්‍ය වෙත අදහස් දක්වමිනුයි ඔහු මේ බව කියා සිටියේ.\nකොරෝනා වෛරසයේ ව්‍යාප්තියත් සමඟ පවතින අවදානම් තත්ත්වය සැළකිල්ලට ගෙන මෙවර ශ්‍රී ලංකා නිදහස් පක්ෂයේ සංවත්සරය බෙල්ලන්විල රජමහා විහාරස්ථානය කේන්ද්‍ර කරගනිමින් ආගමානුකූල චාම් වැඩසටහනක් ලෙස පැවැත්වීමටයි තීරණය වී ඇත්තේ.\nඑම සාකච්ඡාවට එක්වූ හිටපු පළාත් සභා මන්ත්‍රී ගාමිණී තිලකසිරි මාධ්‍ය වෙත අදහස් දක්වමින් කියා සිටියේ පසුගිය මහ මැතිවරණයේදී නුසුදුස්සන්ට අපේක්ෂකත්වය ලබාදීම හේතුවෙන් ශ්‍රී ලංකා නිදහස් පක්ෂයට කොළඹ දිස්ත්‍රික්කයෙන් මන්ත්‍රී ධුරයක් අහිමිවූ බවයි.",
       "URL": "https://www.hirunews.lk/248836/මෛත්‍රිට-තනතුරක්-ඉල්ලා-නිදහස්-පක්ෂයෙන්-සාකච්ඡා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2492"
}