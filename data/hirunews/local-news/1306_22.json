{
       "Source": "hirunews",
       "Timestamp": "Tuesday, 08 March 2022 - 13:16",
       "Headline": "ආනයනික භාණ්ඩ මිල ඉහළට",
       "News Content": "රුපියල පා කිරීම නිසා වෙළදපළේ භාණ්ඩ හිඟයට විසදුම් ලැබෙනු ඇති නමුත් ආනයනික භාණ්ඩවල මිල තවදුරටත් ඉහළ යනු ඇති බව වෙළදපළ විශ්ලේෂකයින් පෙන්වා දෙනවා.\nවිනිමය අනුපාතිකය නම්‍යශීලීව පවත්වාගෙන යාමේ අරමුණෙන් රුපියල පා කිරීමටත් ඩොලරයක විනිමය අනුපාතිකය රුපියල් 230 දක්වා අවප්‍රමාණ කිරීමටත් මහබැකුව ඊයේ පියවර ගත්තා.\nඑමෙන්ම, විදෙස්ගත ශ්‍රී ලාංකිකයින් විසින් මෙරටට ප්‍රේෂණය කරනු ලබන ඇමරිකානු ඩොලර් විනිමය සඳහා දැනට ගෙවන රුපියල් 10ක දිරි දීමනාව රුපියල් 38ක් දක්වා වැඩි කිරීමට අමාත්‍ය මණ්ඩල අනුමැතිය හිමිව තිබෙනවා.\nරජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම් දීමේ මාධ්‍ය හමුවේ දී රුපියල පා කර හැරීමට මහබැංකුව ගනු ලැබූ තීරණය සම්බන්ධයෙන් අදහස් දක්වමින් කැබිනට් ප්‍රකාශක අමාත්‍ය ඩලස් අලහප්පෙරුම කියා සිටියේ, ආර්ථිකය ශක්තිමත් වනු ඇති බවට රජය විශ්වාස කරන බවයි.\nමහබැංකුව ගත් මෙම ක්‍රියාමාර්ගය සුබවාදී නමුත් ඉදිරියේ දී භාණ්ඩ මිල ඉහළ යාමට හේතුවක් විය හැකි බවයි පේරාදෙණිය විශ්වවිද්‍යාලයේ කළමනාකරණ පීඨයේ ජ්‍යෙෂ්ඨ මහාචාර්ය මිල්ටන් රාජරත්න සඳහන් කළේ.",
       "URL": "https://www.hirunews.lk/298956/ආනයනික-භාණ්ඩ-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1306"
}