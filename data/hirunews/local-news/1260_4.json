{
       "Source": "hirunews",
       "Timestamp": "Thursday, 31 March 2022 - 9:14",
       "Headline": "මුදල් ඇමති සහ ඔසුසැල් හිමියන් අතර හමුවක්",
       "News Content": "පවතින ඩොලර් අර්බුදය හමුවේ ඖෂධ ආනයනය සඳහා ප්‍රමුඛතාවය ලබාදීමට මුදල් අමාත්‍ය බැසිල් රාජපක්ෂ එකඟතාවය පළ කළ බව සමස්ත ලංකා පෞද්ගලික ඔසුසැල් හිමියන්ගේ සංගමය පවසනවා.\nඑහි භාණ්ඩාගාරික මංජුල ජයවර්ධන මේ බව ප්‍රකාශ කළේ, ඖෂධ හිඟය සම්බන්ධයෙන් මුදල් අමාත්‍යවරයා සමග ඊයේ පස්වරුවේ පැවති සාකච්ඡාවකින් පසු අදහස් දක්වමින්.\nපවතින ඖෂධ සහ සෞඛ්‍ය උපකරණ හිඟය සමග රජයේ රෝහල් රැසක ප්‍රතිකාර මෙන්ම රෝග පරීක්ෂණ කටයුතු වලට බාධා එල්ල වී ඇති බව වාර්තා වනවා.\nඇතැම් රෝගීන් සඳහන් කලේ ඔවුන්ට පෞද්ගලික ඔසුසැල්වලින් ඖෂධ මිල දී ගැනීමට සිදුව ඇති බවයි.",
       "URL": "https://www.hirunews.lk/300828/මුදල්-ඇමති-සහ-ඔසුසැල්-හිමියන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1260"
}