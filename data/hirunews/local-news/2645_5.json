{
       "Source": "hirunews",
       "Timestamp": "Saturday, 20 June 2020 - 14:46",
       "Headline": "පොහොර නොමැතිව දුක් විදින ඇඹිලිපිටිය කෙසෙල් ගොවියෝ (වීඩියෝ)",
       "News Content": "උඩවලව ජලාශයෙන් පෝෂණය වන, ඇඹිලිපිටිය, වලව කලාපයේ හෙක්ටයාර 4,500 ත් 5,000 ත් අතර බිම් ප්‍රදේශයක කෙසෙල් වගාකෙරෙනවා.\nඒ, කෙසෙල් වගාව සිය ජීවිකාව කරගත් 20,000 කට වැඩි ගොවින් ප්‍රමාණයකගේ දායකත්වයෙන්.\nකොවිඩ් 19 වසංගතයත් සමග පසුගිය ඇඳිරි නීති සමයේදීද මෙම ගොවීන් දැඩි දුෂ්කරතාවට ලක්වූයේ සිය අස්වැන්න අලෙවි කර ගැනීමේ ක්‍රමවේදයන් සියල්ල ඇහිරී යාම නිසයි.\nඑම කාල වකවානුවේදි කෙසෙල් අස්වැන්න කිලෝව රුපියල් 10 ත් 12 ත් අතර මුදලකට අලෙවි කිරීමට සිදුවූ බව ගොවින් පෙන්වා දෙනවා.\nඊට පිළියමක් ලෙස රජයේ මැදිහත් වීමෙන් අදාළ කාලසීමාවේදී සාධාරණ මිලට කෙසෙල් අස්වැන්න මිලදී ගැනීමේ වැඩපිළිවෙළක් ක්‍රියාත්මක වුණා.\nකෙසේ වෙතත් මේ වනවිට ඇඹිලිපිටිය, වලව කලාපයේ ගොවින් මුහුණ දී සිටින ප්‍රධාන ගැටලුව වන්නේ පොහොර හිඟයයි.\nකෙසෙල් ගොවීන් පෙන්වා දෙන්නේ වී ගොවින්ට රජයෙන් ලැබෙන සහනය තමන්ටද ලබාදීම කෙරෙහි රජයේ අවධානය යොමුවිය යුතු බවයි.",
       "URL": "https://www.hirunews.lk/243535/පොහොර-නොමැතිව-දුක්-විදින-ඇඹිලිපිටිය-කෙසෙල්-ගොවියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2645"
}