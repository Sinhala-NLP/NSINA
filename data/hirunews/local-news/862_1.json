{
       "Source": "hirunews",
       "Timestamp": "Saturday, 17 September 2022 - 12:15",
       "Headline": "නියරක වළලා සූක්ෂ්මව සිදු කරගෙන ගිය මත්පැන් පෙරිල්ල",
       "News Content": "වෙල් යායක ඉතා පළලට තැනූ නියරක ඉතා සූක්ෂ්ම ලෙසින් වළලා තිබූ නීතිවිරෝධී මත්පැන් නිෂ්පාදනයට භාවිත කරන ගෝඩා බැරල් 06ක් හෝමාගම පොලිසිය විසින් සොයාගෙන තිබෙනවා.\nහෝමාගම මූලස්ථාන පොලිසියේ දූෂණ මර්දන අංශය පැවසුවේ, කුඹුරු අස්වද්දන මුවාවෙන් එහි නියරවල් යට වළලා කලක සිට මෙම ජාවාරම සිදු කරගෙන ගොස් ඇති බවයි.\nපොලිසියට ලද තොරතුරක් මත මෙම වැටලීම සිදු කර ඇති අතර, එහිදී ගෝඩා බැරල් 06ක තිබී ගෝඩා මිලිලීටර් 1,155,000ක තොගයක් සොයා ගැනුණේ මෙම ජාවාරමට සම්බන්ධ 63 හැවිරිදි සැකකරුවෙකු සමගයි.\nසැකකරු හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/315629/නියරක-වළලා-සූක්ෂ්මව-සිදු-කරගෙන-ගිය-මත්පැන්-පෙරිල්ල",
       "Category": "Local News",
       "Parent URL": "https://www.hirunews.lk/local-news.php?pageID=862"
}