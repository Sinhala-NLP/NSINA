{
       "Source": "hirunews",
       "Timestamp": "Monday, 30 December 2019 - 7:22",
       "Headline": "රනිල් සහ සජිත් අතර හමුවක්",
       "News Content": "එක්සත් ජාතික පක්ෂයේ නායක රනිල් වික්‍රමසිංහ සහ හිටපු නියෝජ්‍ය නායක පාර්ලිමේන්තු මන්ත්‍රී සජිත් ප්‍රේමදාස අතර විශේෂ සාකච්ඡාවක් කොළඹදී අද පැවැත්වෙනවා.\nඑහිදී එක්සත් ජාතික පක්ෂය තුළ පවතින අර්බුදය සහ පාර්ලිමේන්තුවේදී ඉදිරියේ ක්‍රියාකරන ආකාරය සම්බන්ධයෙන් සාකච්ඡා කෙරෙනු ඇති.\nමේ අතර පාර්ලිමේන්තු මන්ත්‍රී සජිත් ප්‍රේමදාස ප්‍රධානත්වයෙන් අනුරාධපුරයේ ඊයේ ජනහමුවක් පැවති අතර, එහිදී පාර්ලිමේන්තු මන්ත්‍රී චන්ද්‍රානි බණ්ඩාර පක්ෂ නායකත්වය සම්බන්ධයෙන්  කියා සිටියේ ඉදිරියේදී එම තනතුරේ වෙනසක් සිදුවිය යුතු බවයි.",
       "URL": "https://www.hirunews.lk/231211/රනිල්-සහ-සජිත්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=2979"
}