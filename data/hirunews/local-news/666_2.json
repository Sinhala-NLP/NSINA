{
       "Source": "hirunews",
       "Timestamp": "Thursday, 15 December 2022 - 9:13",
       "Headline": "සඳගල සොරා ගැනීමේ සිද්ධියට පුරාවිද්‍යා රක්ෂිතයේ සිටි මුරකරුවන් දෙදෙනාගේ වැඩ තහනම් (වීඩියෝ)",
       "News Content": "පල්ලේකැලේ පුරාවිද්‍යා රක්ෂිතයේ තිබූ සඳගල නැමති පුරාවිද්‍යා වටිනාකමක් ඇති සඳකඩ පහන සොරා ගැනීමේ සිද්ධියට අදාළව රක්ෂිත භූමියේ ආරක්ෂාවට යොදවා සිටි මුරකරුවන් දෙදෙනාගේ වැඩ තහනම් කරන ලෙසට පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග උපදෙස් ලබා දී තිබෙනවා.\nඅඩි තුනක් පමණ උස අඩි තුනක් පමණ පළල මෙම සදකඩ පහන කිසියම් පිරිසක් පසුගිය දා ගලවාගෙන ගොස් තිබුණා.\nබර එසවීම සඳහා යොදා ගන්නා බූම් යන්ත්‍රයක් ආධාරයෙන් මෙම සඳකඩ පහන ගලවා ගෙන යන්නට ඇති බවට යි පොලිසිය සැක කරන්නේ.",
       "URL": "https://www.hirunews.lk/322710/සඳගල-සොරා-ගැනීමේ-සිද්ධියට-පුරාවිද්‍යා-රක්ෂිතයේ-සිටි-මුරකරුවන්-දෙදෙනාගේ-වැඩ-තහනම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=666"
}