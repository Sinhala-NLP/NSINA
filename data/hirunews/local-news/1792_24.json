{
       "Source": "hirunews",
       "Timestamp": "Tuesday, 27 July 2021 - 12:50",
       "Headline": "ඇමෙරිකාවේ සම්බාධක ලැයිස්තුවට ශ්‍රී ලංකාවත් ඇතුළත් වෙයි",
       "News Content": "ඇමෙරිකා එක්සත් ජනපදය විසින් ශ්‍රී ලංකාව ද සම්බාධක වලට යටත් කළ රටවල් අතරට ඇතුළත් කර ඇති බව කොළඹ - චීන තානාපති කාර්යාලය පවසනවා.\nග්ලෝබල් ටයිම්ස් වාර්තාවක් උපුටා දක්වමින් එය සඳහන් කළේ එක්සත් ජනපදය පුළුල් ඒකපාක්ෂික සම්බාධක සහ ස්වයං විනිශ්චයන් ක්‍රියාත්මක කරමින් අනෙකුත් රටවල අභ්‍යන්තර කටයුතුවලට බලපෑම් කරන බවයි.\nඑහිදී ශ්‍රී ලංකාව, ඉන්දියාව හා චීනය ඇතුළු රටවල් 27 ක්, එක්සත් ජනපද සම්බාධක වලට යටත් කර ඇති බව චීන තානාපති කාර්යාලය වැඩිදුරටත් සඳහන් කළා.\nඑහිදී දකුණු ආසියානු බලවතා වන ඉන්දියාව මෙලෙස ඇමෙරිකානු සම්බාධක වලට ඉලක්ක වී ඇත්තේ රුසියාවෙන් ඩොලර් බිලියන ගණනක් වටිනා එස් - 400 මිසයිල පද්ධතියක් රුසියාවෙන් මිලදී ගැනීම නිසා බව ද ග්ලෝබල් ටයිම්ස් පෙන්වා දෙනවා.\nඑක්සත් ජනපද රාජ්‍ය සහ භාණ්ඩාගාර දෙපාර්තමේන්තු දත්ත උපයෝගි කර ගනිමින් අදාළ වාර්තාව සකස් කර ඇති බවයි කොළඹ චීන තානාපති කාර්යාලය සඳහන් කළේ.",
       "URL": "https://www.hirunews.lk/278136/ඇමෙරිකාවේ-සම්බාධක-ලැයිස්තුවට-ශ්‍රී-ලංකාවත්-ඇතුළත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1792"
}