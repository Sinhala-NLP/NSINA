{
       "Source": "hirunews",
       "Timestamp": "Saturday, 28 May 2016 - 11:33",
       "Headline": "කොල්ලකරුවන්ගේ  වෙඩි පහරින්  දැරියකට තුවාල",
       "News Content": "ගල්නෑව - වලස්වැව ප්‍රදේශයේ ව්‍යාපාරිකයෙකුගේ නිවසක් කොල්ල කෑමට පැමිණි පිරිසක් සිදුකළ වෙඩි තැබීමකින් අදාළ ව්‍යාපාරිකයාගේ 11 හැවිරිදි දියණිය බරපතල තුවාල ලබා තිබෙනවා.\nඅද අලූයම 1ට පමණ මෙය සිදුව ඇති බවයි පොලීසිය ප්‍රකාශ කළේ.\nඅදාළ නිවසට කොල්ලකරුවන් 3 දෙනෙකු පැමිණ ඇති අතර, ඔවුන් නිවසේ කාමරයක් විවෘත කර ගැනීමට උත්සාහ කර ඇත්තේ ව්‍යාපාරිකයා සහ පවුලේ සාමාජිකයන් එහි සිටින බවට විශ්වාස කරමින්.\nකිහිප වරක් කාමරයේ දොර විවෘත කරන ලෙස කොල්ලකරුවන් ප්‍රකාශ කළත් එසේ නොකළ නිසා ඔවුන් ටී - 56 වර්ගයේ ගිනි අවියකින් කාමරයට වෙඩි තබා තිබෙනවා.\nඑහිදී ඇදේ නිදා සිටි කුඩා දැරියට වෙඩි වැදී ඇති අතර ඇය මේ වන විට අනුරාධපුර රෝහලේ ප්‍රතිකාර  ලබන බව සදහන්.",
       "URL": "https://www.hirunews.lk/134207/කොල්ලකරුවන්ගේ-වෙඩි-පහරින්-දැරියකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5029"
}