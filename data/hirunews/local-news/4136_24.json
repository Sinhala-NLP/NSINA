{
       "Source": "hirunews",
       "Timestamp": "Monday, 08 January 2018 - 8:47",
       "Headline": "මවට එපාවූ අලුත උපන් බිළිඳිය (ඡායාරූප)",
       "News Content": "කුරුවිට, තෙප්පනාව, පහළගම ප්‍රදේශයේ කැලෑවක දමා ගිය බිළිඳියකගේ මව ලෙස සැකකරන කාන්තාවක් කුරුවිට පොලිසිය මඟින් ඊයේ (07) අත්අඩංගුවට ගෙන තිබෙනවා.\nඅත්අඩංගුවට ගත් සැකකාර කාන්තාව වැලිමඩ ප්‍රදේශයේ පදිංචි 19 තැනැත්තියක් බවයි වාර්තා වන්නේ.\nඇය සිය පවුලේ ඥාතියෙකු පදිංචිව සිටින පහලගම ප්‍රදේශයට පැමිණ එහිදී  දරුවා ප්‍රශුත කළ පසු බිළිඳිය කැලෑවක දමා ගිය බව පොලිසියට පවසා තිබෙනවා.\nසැකකාර කාන්තාව සහා දරුවා මේ වනවිට රත්නපුර මහ රෝහලේ ප්‍රතිකාර ලබන අතර ඇය පදිංචිව සිටි ප්‍රදේශයේම පුද්ගලයෙකු සමඟ පැවති ඇසුරක් මත මෙම දරුවා බිහිකළ ඇති බවටයි තොරතුරු අනාවරණය වී ඇත්තේ.\nඅත්අඩංගුවට ගැනුණු කාන්තාව අද (08) රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි කුරුවිට පොලිසියෙන් අප කළ විමසීමකදී සඳහන් කළේ.\nසිද්ධිය සම්බන්ධයෙන් කුරුවිට පොලිසිය වැඩිදුර පරික්ෂණ පවත්වනවා.\nඡායාරූප - පැල්මඩුල්ල, ජී.ඒ.එස්. ගමඇතිගේ",
       "URL": "https://www.hirunews.lk/180450/මවට-එපාවූ-අලුත-උපන්-බිළිඳිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4136"
}