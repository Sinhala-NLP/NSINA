{
       "Source": "hirunews",
       "Timestamp": "Sunday, 18 September 2022 - 17:27",
       "Headline": "දුම්රියේ ගැටීමෙන් පුද්ගලයෙකු ජීවිතක්ෂයට",
       "News Content": "වව්නියාව ඕමන්ත විලක්කුවයිත්තිකුලම් ප්‍රදේශයේදී දුම්රියේ ගැටීමෙන් පුද්ගලයෙකු මියගොස් තිබෙනවා.\nඊයේ (17) රාත්‍රී මෙම අනතුර සිදුවී ඇති බවයි අප වාර්තාකරු සඳහන් කළේ.\nයාපනයේ සිට කොළඹ බලා ධාවනය වූ රාත්‍රී දුම්රියේ ගැටිමෙන් මෙම පුද්ගලයා මියගොස් තිබෙනවා.\nමෙලෙස ජිවිතක්ෂයට පත්වී ඇත්තේ එම ප්‍රදේශයේම පදිංචි 55 හැවිරිදි සිව්දරු පියෙක්.\nඔහුගේ සිරුර දුම්රිය සේවකයන් විසින් රැගෙන ඒමෙන් අනතුරුව දුම්රිය ස්ථානයේ පොලිස් නිලධාරීන් වෙත භාරදී තිබෙනවා.\nපසුව මළ සිරුර වව්නියාව රෝහලේ මෘත ශරීරාගාරයට යොමුකර ඇති අතර සිද්ධිය සම්බන්ධයෙන් වව්නියාව පොලිසිය පරීක්ෂණ සිදුකරනවා.",
       "URL": "https://www.hirunews.lk/315737/දුම්රියේ-ගැටීමෙන්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=859"
}