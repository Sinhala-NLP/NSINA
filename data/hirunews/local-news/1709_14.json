{
       "Source": "hirunews",
       "Timestamp": "Sunday, 05 September 2021 - 22:08",
       "Headline": "එල්.ටී.ටී.ඊ සංවිධානයේ හිටපු භාෂා පරිවර්තක ජෝර්ජ් මාස්ටර් මියයයි",
       "News Content": "එල්.ටී.ටී.ඊ සංවිධානයේ නිල භාෂා පරිවර්තකයා ලෙස කටයුතු කළ 'වේළුපිල්ලේ කුමාර් පංචරත්නම්' හෙවත් ජෝර්ජ් මාස්ටර් මියගොස් තිබෙනවා.\nකලක සිට අසනීප තත්ත්වයේ පසු වූ ඔහු ඊයේ කිලිනොච්චියේ පිහිටි සිය නිවස තුළ දී මියයන විට 85 වන වියේ පසු වුණා.\nජෝර්ජ් මාස්ටර් තැපැල් ස්ථානාධිපතිවරයෙකු ලෙස බොහෝ කාලයක් දකුණේ විවිධ ප්‍රදේශවල සේවය කළ නිසා ඔහුට සිංහල භාෂාව කථා කිරීමට මෙන්ම ලිවීමට ද හැකි වූ අතර, විශ්‍රාම යාමෙන් පසු 1994 වසරේ ඔහු එල්.ටී.ටී.ඊ. සංවිධානයේ නිල භාෂා පරිවර්තකයා ලෙස පත් වුණා.\nසාම සාකච්ඡාවල දී මෙන්ම එල්.ටී.ටී.ඊ. සංවිධානය සහ රජයන් අතර මෙරට දී පැවැත් වූ සාකච්ඡාවල භාෂා පරිවර්තකයා ලෙස ද ජෝර්ජ් මාස්ටර් කටයුතු කළා.\nඅවසන් යුද සමයේ දී යුද හමුදාවට භාර වූ ඔහුට ත්‍රස්ත විමර්ශන කොට්ඨාසය විසින් නඩු පැවරූ අතර, 2016 වසරේ ජූලි මස 7 වනදා සියලු චෝදනාවලින් ජෝර්ජ් මාස්ටර් ව නිදහස් කිරීමට යි අධිකරණය නියෝග කළේ.",
       "URL": "https://www.hirunews.lk/281467/එල්-ටී-ටී-ඊ-සංවිධානයේ-හිටපු-භාෂා-පරිවර්තක-ජෝර්ජ්-මාස්ටර්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1709"
}