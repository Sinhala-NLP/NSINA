{
       "Source": "hirunews",
       "Timestamp": "Saturday, 12 March 2022 - 14:14",
       "Headline": "යුක්රේනයේ ප්‍රධාන නගර කිහිපයක අදත් අනතුරු ඇඟවීමේ සයිරන් සංඥා",
       "News Content": "යුක්රේන රුසියා යුද ගැටුම් පවතින පසුබිමක යුක්රේනයේ ප්‍රධාන නගර කිහිපයක අද (12) පෙරවරුවේ අනතුරු ඇඟවීමේ සයිරන් සංඥා නිකුත් වී තිබෙනවා.\nඒ අනුව කාර්කිව්, කීව් සහ සුමි යන නගරවල ප්‍රදේශ කිහිපයක එලෙස ගුවන් අනතුරු ඇඟවීමේ සංඥා නිකුත් වී ඇති බවයි විදෙස් මාධ්‍ය වාර්තා කළේ.\nඑහිදී ජනතාව ආරක්ෂිත ස්ථාන වෙත ඒකරාශී වී තිබෙනවා.\nචන්ද්‍රිකා ඡායාරූපවලින් ඊයේ තහවුරු කළේ රුසියානු හමුදා කණ්ඩායම් කිහිපයකින් යුක්රේනයේ කීව් අගනුවර වටකර එය අත්පත් කරගැනීමට සූදානම් බවටයි.\nඅගනුවර රෝහලකට සහ පාසල් රැසකටද රුසියානු ප්‍රහාරවලින් හානි සිදුව ඇති බව සඳහන්.\nමේ අතර යුද ගැටුම් ආරම්භ වූ දා සිට යුක්රේනයේ මිලියන 1.5 ක පිරිසක් පෝලන්ත දේශ සීමාවට පලාගොස් ඇති බව ද විදෙස් මාධ්‍ය වාර්තා සඳහන් කළා.",
       "URL": "https://www.hirunews.lk/299305/යුක්රේනයේ-ප්‍රධාන-නගර-කිහිපයක-අදත්-අනතුරු-ඇඟවීමේ-සයිරන්-සංඥා",
       "Category": "Local News",
       "Parent URL": "https://www.hirunews.lk/local-news.php?pageID=1298"
}