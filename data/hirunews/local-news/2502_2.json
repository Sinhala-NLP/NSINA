{
       "Source": "hirunews",
       "Timestamp": "Monday, 24 August 2020 - 11:58",
       "Headline": "දෙවරක්ම සිය දිවි නසා ගන්න තැත් කළ, පෙම්වතියගේ ගෙල කපා ඝාතනය කළ තරුණයා",
       "News Content": "බන්ධනාගාර නිලධාරීන් දෙදෙනෙකුගේ ආරක්ෂාව යටතේ හලාවත මහා රෝහලේ ප්‍රතිකාර ලබමින් සිටි සිරකරුවෙකු සිය ගෙල කපා ගෙන සිය දිවි හානි කරගැනීමට තැත් කර තිබෙනවා .\nඑහිදී අසාද්‍ය වූ සැකකරුවා හලාවත මහා රෝහලේ දැඩි සත්කාර ඒකකයට ඇතුලත් කිරීමට කටයුතු කළ බවයි බන්ධනාගාර නිලධාරීන් පවසන්නේ.\nඊයේ (24) පෙරවරුවේ මේ සිදුවීම වී ඇත්තේ හලාවත මහා රෝහලේ 18 වෙනි වාට්ටුවේ වැසිකිලියක් තුළදීයි.\nමෙලෙස සියදිවි හානි කර ගැනීමට උත්සහ කර ඇත්තේ මාදම්පේ ගල්මුරුව ප්‍රදේශයේ පදිංචිකරුවෙක් .\nසිය දිවි හානි කර ගැනීමට උත්සහ දරා ඇත්තේ පසුගිය සෙනසුරාදා (22) ගල්මුරුව ප්‍රදේශයේ 22 හැවිරිදි තරුණියකට තියුණු ආයුධයකින් පහරදී ඝාතනය  කර  වස පානය කිරීමෙන් අනතුරුව රෝහල් ගත කළ පුද්ගලයා බව සඳහන්.\nඅදාල සැකකාර පුද්ගලයා  හලාවත මහේස්ත්‍රාත් අධිකරණයට ඉදිරිපත් කර රක්ෂිත බන්ධනාගාර ගත කිරීමෙන් අනතුරුව බන්ධනාගාර නිලධාරීන් දෙදෙනෙකුගේ ආරක්ෂාව යටතේ හලාවත මහා රෝහලේ ප්‍රතිකාර ගනිමින් සිටි බවයි  එම නිලධාරීන් කියා සිටියේ .\nඅනතුරුව ඊයේ (23) පෙරවරුවේ සැකකරු විසින් තමන්ට වැසිකිළි යාමට අවශ්‍ය බව පැවසු බවත් පසුව බන්ධනාගාර නිලධාරීන් මාංචු සහිතව සැකකරු වැසිකිළියට රැගෙන ගිය බව සඳහන්.\nඑහිදී සැකකරු එකවරම වැසිකිළියේ දොර වසා සිය ගෙල කපා ගෙන තිබෙනවා .\nමෙහිදී වහා ක්‍රියාත්මක වූ බන්ධනාගාර නිලධාරීන් වහා සැකකරු හලාවත මහා  රෝහලේ දැඩි සත්කාර ඒකකයට ඇතුලත් කකිරීමට පියවර ගෙන ඇති බවයි වාර්තා වන්නේ.\nහලාවත පොලිසිය මේ සම්බන්ධයෙන්  වැඩිදුර පරීක්ෂණ පවත්වනවා.",
       "URL": "https://www.hirunews.lk/248519/දෙවරක්ම-සිය-දිවි-නසා-ගන්න-තැත්-කළ-පෙම්වතියගේ-ගෙල-කපා-ඝාතනය-කළ-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=2502"
}