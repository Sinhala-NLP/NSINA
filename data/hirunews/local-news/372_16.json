{
       "Source": "hirunews",
       "Timestamp": "Wednesday, 03 May 2023 - 12:23",
       "Headline": "ඩයලොග්  සහ එයාර්ටෙල් මෙහෙයුම් ඒකාබද්ධ කිරීමේ මූලික එකඟතාවක්",
       "News Content": "ඩයලොග් ආසියාටා පී.එල්.සී (ඩයලොග්), ආසිආටා බර්හාඩ් සමූහය (ආසියාටා) සහ භාරතී එයාර්ටෙල් ලිමිටඩ් ශ්‍ර්‍රී ලංකාවේ සිය අනුබද්ධිත සමාගම්වල මෙහෙයුම් ඒකාබද්ධ කිරීමේ මූලික එකඟතාවකට එළඹ තිබෙනවා.\nඑසේ ඒකාබද්ධ වනු ලබන්නේ භාරතී එයාර්ටෙල් පූර්ණ හිමිකාරීත්වය දරන අනුබද්ධිත ආයතනයක් වන භාරතී එයාර්ටෙල් ලංකා (පුද්ගලික) සමාගම සහ ආසියාටා බර්හාඩ් සමූහය අනුබද්ධිත සමාගමක් වන ඩයලොග් සමාගමයි.\nයෝජිත ගනුදෙනුවට අනුව එයාර්ටෙල් ලංකා හී සාධාරණ වටිනාකමට අදාළව ඩයලොග් හී කොටස් ප්‍රමාණයක් භාරතී එයාර්ටෙල් ලිමිටඩ් වෙත පිරිනැමෙනු ඇති.\nඒ අනුව ගනුදෙනුව සම්පූර්ණ වීමෙන් පසු එයාර්ටෙල් වෙත ඩයලොග්හී නව කොටස් නිකුත් කෙරෙන බව වාර්තා වනවා.\nයෝජිත ගනුදෙනුව සම්බන්ධයෙන් අදාළ නීති සහ රෙගුලාසිවලට අනුව මෙකී පාර්ශ්වයන් අතර සහ අදාළ නියාමන අධිකාරීන් අතර මේ වන විට සාකච්ඡා සිදුවෙමින් පවතින බව සඳහන්.\nඅදාළ නියාමනයන් සහ කොටස් හිමිකාරීත්වයේ අනුමැතීන් ඇතුළත්වන සේ යෝජිත ගනුදෙනුව සම්බන්ධයෙන් අවසන් එකඟතාවකට අත්සන් තැබීමට නියමිතයි.\nඉදිරියේ දී මෙයට අදාළව තවදුරටත් වර්ධනයක් සිදුවුවහොත් උක්ත පාර්ශ්වයන් එකතුවෙන් ඒ සම්බන්ධයෙන් නිවේදනයක් නිකුත් කරනු  ඇති බව එම නිවේදනයේ සඳහන් වනවා.",
       "URL": "https://www.hirunews.lk/334129/ඩයලොග්-සහ-එයාර්ටෙල්-මෙහෙයුම්-ඒකාබද්ධ-කිරීමේ-මූලික-එකඟතාවක්",
       "Category": "Local News",
       "Parent URL": "https://www.hirunews.lk/local-news.php?pageID=372"
}