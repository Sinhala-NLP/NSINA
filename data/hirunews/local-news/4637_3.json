{
       "Source": "hirunews",
       "Timestamp": "Wednesday, 01 March 2017 - 13:38",
       "Headline": "වැලිකඩ බන්ධනාගාරයේ වෙඩි තැබීමෙන් මියගිය 16 කට සහ තුවාල වූවන් 21 කට රජයෙන් වන්දි",
       "News Content": "2012 වසරේ වැලිකඩ බන්ධනාගාරයේ ඇති වූ වෙඩි තැබීමේ සිද්ධියෙන් මියගිය සහ තුවාල ලැබූවන් වෙනුවෙන් වන්දි ප්‍රධානය කිරීමට කැබිනට් අනුමැතිය හිමිව තිබෙනවා.\nඒ අනුව මෙම සිද්ධියේදී මියගිය රැදවියන් 16 දෙනෙකුට රුපියල් ලක්ෂ 20 බැගින් වන්දි හිමිවනු ඇති.\nඑමෙන්ම, මෙම සිද්ධියේදී තුවාල ලැබූ රැදවියන් 20 දෙනාට සහ බන්ධනාගාර නිලධාරියාට රුපියල් ලක්ෂ 05 බැගින් වන්දි හිමිවන බවයි කොළඹ අද පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවට එක්වෙමින් සම කැබිනට් ප්‍රකාශ අමාත්‍ය රාජිත සේනාරත්න කියා සිටියේ.\nකෙසේ වෙතත්, ප්‍රහාරයෙන් මියගිය රැදවියන් 11 දෙනෙකුට වන්දි ලබානොදීමට තීරණය වී තිබෙනවා.\nඒ බන්ධනාගාරයෙන් පැන යාම හේතුවෙන්.",
       "URL": "https://www.hirunews.lk/155771/වැලිකඩ-බන්ධනාගාරයේ-වෙඩි-තැබීමෙන්-මියගිය-16-කට-සහ-තුවාල-වූවන්-21-රජයෙන්-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=4637"
}