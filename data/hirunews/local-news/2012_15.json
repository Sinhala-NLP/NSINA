{
       "Source": "hirunews",
       "Timestamp": "Sunday, 18 April 2021 - 15:08",
       "Headline": "නාවුල පොලිස් භූමියේ ගසක නැග පුද්ගලයෙකු ආරම්භ කළ උපවාසය අවසන් (වීඩියෝ)",
       "News Content": "නාවුල - නිකුල ප්‍රදේශයේ දෙපිරිසක් අතර ඇති වූ ගැටුමකින් එක් පාර්ශවයකට පොලිසියෙන් අසාධාරණයක් සිදු වූ බව පවසමින් පුද්ගලයෙකු නාවුල පොලිස් භූමියේ පිහිටි කොට්ටම්බා ගසකට නැග ආරම්භ කළ උපවාසය අවසන් කර තිබෙනවා.\nපැය 19ක කාලයක් මොහු උපවාසයේ නිරත වූ අතර, නීතිඥ උපදෙස් මත මෙලෙස උපවාසය අත්හළ බවයි ඔහු කියා සිටියේ.\nමාතලේ පොලිසියේ සේවය කරන කොස්තාපල්වරයෙකු  යතුරුපැදියකින් නාවුල - කරවිලහේන ප්‍රදේශයේ ඥාති නිවසක් වෙත යමින් සිටියදී, එම ගමේ තරුණයන් පිරිසකගේ යතුරු පැදියක ගැටීමෙන් ඇති වු බහින් බස් වීමක් දුරදිග යාමෙන් මෙම ගැටුම ඇති වී තිබුණා.\nගැටුමෙන් මාතලේ පොලිසියේ කොස්තාපල්වරයා, ඔහුගේ ඥාති පුත්‍රයෙකු සහ තවත් පුද්ගලයෙකු තුවාල ලබා දඹුල්ල මූලික රෝහලේ ප්‍රතිකාර ලබන අතර උපවාසයේ නිරත වූ පුද්ගලයාගේ පුත්‍රයා ද තුවාල ලබා මාතලේ රෝහලට ඇතුළත් කර තිබෙනවා.",
       "URL": "https://www.hirunews.lk/268790/නාවුල-පොලිස්-භූමියේ-ගසක-නැග-පුද්ගලයෙකු-ආරම්භ-කළ-උපවාසය-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2012"
}