{
       "Source": "hirunews",
       "Timestamp": "Monday, 01 May 2023 - 22:10",
       "Headline": "නීති විරෝධී වැලි ලොරියට වෙඩි",
       "News Content": "පේදුරුතුඩුව ප්‍රදේශයේ මාර්ග බාධක රාජකාරියේ නිරතව සිටි පොලිස් විශේෂ කාර්ය බලකා නිලධාරීන්ගේ ඇඟට කපා පලා යාමට උත්සහ කළ වැලි ටිපර් රථයකට වෙඩි තබා තිබෙනවා.\nරියදුරා සැකපිට අත්අඩංගුවට ගත් බවයි පොලිස් විශේෂ කාර්ය බලකාය පවසන්නේ.\nරියැදුරා ටිපර් රථය නිලධාරීන්ගේ ඇඟට කැපූ අවස්ථාවේ රථයෙන් බේරීම සඳහා ඉවතට පැන තිබූ පොලිස් කොස්තාපල්වරයෙක් ද තුවාල ලබා මන්ද ගායි රෝහලට ඇතුළත්ව කර ඇති බවයි වාර්තා වෙන්නේ.\nමෙම ටිපර් රථයෙන් ප්‍රවාහනය කරමින් සිට ඇත්තේ බලපත්‍ර නොමැති නීති විරෝධී වැලි තොගයක් බවයි පොලිස් විශේෂ කාර්ය බලකාය සඳහන් කරන්නේ.",
       "URL": "https://www.hirunews.lk/333988/නීති-විරෝධී-වැලි-ලොරියට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=376"
}