{
       "Source": "hirunews",
       "Timestamp": "Monday, 27 July 2020 - 10:26",
       "Headline": "හිටපු ඇමති බදියුදීන් CIDය හමුවේ ප්‍රකාශයක් ලබාදීම අරඹයි (වීඩියෝ)",
       "News Content": "පාස්කු ඉරුදින ප්‍රහාරය සම්බන්ධයෙන් සිදු කෙරෙන විමර්ශනවලට අදාළව ප්‍රකාශයක් ලබාදීම සඳහා හිටපු අමාත්‍ය රිෂාඩ් බදියුදීන් මේ වනවිට අපරාධ පරීක්ෂණ දෙපාර්තමේන්තුවේ වවුනියාවේ පිහිටි කාර්යාලයට පැමිණ තිබෙනවා.\nඅප වාර්තාකරු ප්‍රකාශ කළේ පෙරවරු 10.15ට පමණ ඔහු ප්‍රකාශ ලබාදීම සඳහා පැමිණ ඇති බවයි.\nඔහුගෙන් මෙලෙස ප්‍රකාශයක් ලබාගන්නේ කොටුව මහේස්ත්‍රාත් අධිකරණය විසින් නිකුත් කර තිබූ නොතීසියකට අනුව වන අතර අවස්ථා දෙකකදී ඔහු ප්‍රකාශ ලබාදීමට නොපැමිණි බවට, අපරාධ පරීක්ෂණ දෙපාර්තමේන්තුව විසින් අධිකරණයට මීට පෙර කරුණු වාර්තා කර තිබුණා.",
       "URL": "https://www.hirunews.lk/246493/හිටපු-ඇමති-බදියුදීන්-cidය-හමුවේ-ප්‍රකාශයක්-ලබාදීම-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2557"
}