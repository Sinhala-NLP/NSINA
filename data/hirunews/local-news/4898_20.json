{
       "Source": "hirunews",
       "Timestamp": "Thursday, 01 September 2016 - 7:33",
       "Headline": "අලුත් බලවේග ගැන ජනපති කථා කරයි",
       "News Content": "පැවති රජයෙන් සිදුවූ අසාධාරණයන් පිළිබඳව දුක්ගැනවිලි ඉදිරිපත් කළ අයම වර්තමානයේ ඔවුන් සමඟ අලුත් බලවේග ගොඩනැගීමට එක්ව සිටින බව ජනාධිපති මෛත්‍රිපාල සිරිසේන පවසනවා.\nඔහු මේ බව කියා සිටියේ කොළඹ බණ්ඩාරණායක ජාත්‍යන්තර සම්මන්ත්‍රණශාලා පරිශ්‍රයේ නිර්මාණය කළ, දිවංගත හිටපු අමාත්‍ය ජෙයරාජ් ප්‍රනාන්දුපුල්ලේගේ ජීවමාන රුවට සමාන ඉටි පිළිරුවක් නිරාවරණය කිරීමේ අවස්ථාවට ඊයේ එක්වෙමින්.\nතමන් පසුගිය ආණ්ඩුවෙන් ඉවත්ව පොදු අපේක්ෂකයා ලෙස ඉදිරිපත් වීමට පෙර හිටපු අමාත්‍ය ජෙයරාජ් ප්‍රනාන්දුපුල්ලේ ජීවතුන් අතර සිටියා නම් ඔහුද පක්ෂයෙන් ඉවත්වනු ඇතැයි ජනාධිපතිවරයා මෙහිදී තවදුරටත් සඳහන් කළා.",
       "URL": "https://www.hirunews.lk/141949/අලුත්-බලවේග-ගැන-ජනපති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4898"
}