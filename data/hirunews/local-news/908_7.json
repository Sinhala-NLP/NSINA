{
       "Source": "hirunews",
       "Timestamp": "Sunday, 28 August 2022 - 8:09",
       "Headline": "නෙස්ටමෝල්ට් වට පාපැදි තරගාවලිය අද පෙරවරුවේ ඇරඹෙයි",
       "News Content": "නෙස්ටමෝල්ට්, අඛණ්ඩව දෙවන වරටත් සංවිධානය කරන වට පාපැදි තරගාවලිය අද (28) පෙරවරු 8.30ට පමණ කොළඹ විහාරමහාදේවි උද්‍යානයේදී ආරම්භ වීමට නියමිතයි.\nක්‍රීඩා හා යෞවන කටයුතු අමාත්‍යාංශයේ මග පෙන්වීම යටතේ ශ්‍රී ලංකා පාපැදි සම්මේලනය සංවිධාන කරන මෙම තරගාවලියට නෙස්ලේ නෙස්ටමෝල්ට් මෙවරත් සිය අනුග්‍රාහකත්වය පිරිනමනු ලබන්නේ අධිෂ්ඨානශීලී පාපැදි ධාවකයන්ගේ අරමුණු බලගන්වමින්.\nමෙම පාපැදි තරගාවලිය ඉසව් හතකින් සමන්විතයි.\n500කට වැඩි ධාවකයින් පිරිසක් එම තරග ඉසව් සඳහා එක්වනු ඇතැයි අපේක්ෂා කෙරෙනවා.\nනෙස්ලේ වසර 115කට වැඩි කාලයක් පුරා ශ්‍රී ලාංකික ජන ජීවිතයන්ට බද්ධ වූ සමාගමක් වන අතර, නෙස්ලේ සමාගමේ නෙස්ටමෝල්ට් වෙළඳ නාමය වසර 60 කට වැඩි කාලයක් ශ්‍රී ලාංකිකයන්ගේ විශ්වාසය දිනාගත් නිෂ්පාදනයක්.",
       "URL": "https://www.hirunews.lk/313926/නෙස්ටමෝල්ට්-වට-පාපැදි-තරගාවලිය-අද-පෙරවරුවේ-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=908"
}