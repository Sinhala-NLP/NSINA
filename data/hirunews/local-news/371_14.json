{
       "Source": "hirunews",
       "Timestamp": "Wednesday, 03 May 2023 - 20:12",
       "Headline": "ශ්‍රී ලංකා ක්‍රිකට් ආයතනය සම්බන්ධ විශේෂ විගණනය අවසන් අදියරේ",
       "News Content": "ශ්‍රී ලංකා ක්‍රිකට් ආයතනය සම්බන්ධ විශේෂ විගණනය මේ වන විට අවසන් අධියරේ පවතින බව විගණකාධිපති දෙපාර්තමේන්තු ආරංචි මාර්ග පවසනවා.\nනියෝජ්‍ය විගණකාධිපති එස්.එම්.එන්. තිලකරත්න හිරු ප්‍රවෘත්ති වෙත සඳහන් කළේ මෙම විගණනයේ අවසන් වාර්තාව නිකුත් කිරීමට පෙර පැහැදිලි කරගැනීම් කිහිපයක් සඳහා එහි උදෘත ශ්‍රී ලංකා ක්‍රිකට් ආයතනයට යොමුකර ඇති බවයි.\nඕස්ට්‍රේලියාවේ පැවති පසුගිය ලෝක කුසලාන තරඟාවලිය තුළ ගුවන් ටිකට් පත් මිල දී ගැනීම් සහ වෙනත් මුදල් වියදම් කළ ආකාරයන් මෙම විශේෂ විගණනයට පාදක කරගෙන ඇති බව නියෝජ්‍ය විගණකාධිපතිවරයා වැඩිදුරටත් සඳහන් කළා.",
       "URL": "https://www.hirunews.lk/334175/ශ්‍රී-ලංකා-ක්‍රිකට්-ආයතනය-සම්බන්ධ-විශේෂ-විගණනය-අවසන්-අදියරේ",
       "Category": "Local News",
       "Parent URL": "https://www.hirunews.lk/local-news.php?pageID=371"
}