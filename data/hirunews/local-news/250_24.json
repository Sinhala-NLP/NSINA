{
       "Source": "hirunews",
       "Timestamp": "Wednesday, 21 June 2023 - 8:58",
       "Headline": "මිනුවන්ගොඩ වෙඩි තැබීමේ සැකකරුවන් එස්ටීඑෆ් අත්අඩංගුවට",
       "News Content": "මිනුවන්ගොඩ බැස්ටියන් මාවත ප්‍රදේශයේ දී වෙඩි තැබීමේ සිදුවීමට සම්බන්ධ පුද්ගලයින් දෙදෙනෙකු විශේෂ කාර්ය බලකා ගෝනහේන කඳවුරේ නිලධාරීන් විසින්විසින් අත්අඩංගුවට ගෙන තිබෙනවා.\nඩුබායි රාජ්‍යයේ සිට ගම්පහ දිස්ත්‍රික්කය තුළ කප්පම් හා මත්ද්‍රව්‍ය ජාලය මෙහෙයවන බව කියන මහේෂ් නැමැත්තා විසින්මෙම වෙඩි තැබීමේ  කොන්ත්‍රාත්තුව ලබා දී ඇති බව විමර්ශනවලදී අනාවරණය වුණා.මහේෂ් නැමැත්තා සමග ඩුබායි රාජ්‍යයේ සිටින කිරි පුතා නැමැති සංවිධානාත්මක අපරාධකරුට මෙම කොන්ත්‍රාත්තුව රුපියල් ලක්ෂ දෙකහමාර ක මුදලකට ලබා දී ඇති බවද අනාවරණය වී තිබෙනවා.එම මුදලින් ලක්ෂ දෙකක මුදලක් සැකකරුවන් හට එවා ඇති බව ද  අනාවරණය වී තිබෙනවා .\nඅත්අඩංගුවට ගත් කුලියාපිටියේ ශිරන්ත නැමැත්තා කාර් රථය පදවා ඇති අතර අනෙක් සැකකරු ගිනි අවිය ප්‍රවාහනය කර කළ බවට අනාවරණය වී තිබෙනවා.වෙඩි තැබීමට යොදා ගත් ටී 56 ගිනි අවිය ඩුබායි රාජ්‍යයේ ම සිටින මත්ද්‍රව්‍ය ජාවාරම්කරුවකු විසින් සපයා ඇති අතර එම ගිනි අවිය සහ වෙඩික්කරු  අත්අඩංගුවට ගැනීමට විමර්ශන ඉදිරියට සිදු කරන සිදුකරන බව පොලිස් විශේෂ කාර්ය බලකාය පවසයි.වෙඩි තැබීමෙන් තුවාල ලැබූ පුද්ගලයින් රෝහල තුළදී ඝාතනය කිරීමටද මෙම සැකකරුවන්ට ඩුබායි රාජ්‍යයේ සිට උපදෙස් ලැබී තිබූ බවද ප්‍රශ්නකිරීම් වලදී අනාවරණය වී ඇති බව පොලිස් විශේෂ කාර්ය බලකාය පවසයි.",
       "URL": "https://www.hirunews.lk/338561/මිනුවන්ගොඩ-වෙඩි-තැබීමේ-සැකකරුවන්-එස්ටීඑෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=250"
}