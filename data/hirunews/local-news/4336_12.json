{
       "Source": "hirunews",
       "Timestamp": "Wednesday, 06 September 2017 - 7:57",
       "Headline": "රාගම රෝහලේ අපද්‍රව්‍ය නිසා දැඩි දුර්ගන්ධයක්",
       "News Content": "රාගම ශික්ෂණ රෝහලෙන් නිකුත් කෙරෙන අපද්‍රව්‍ය හේතුවෙන් නගරය පුරා දැඩි දුර්ගන්ධයක් සහ සෞඛ්‍යාරක්ෂාවට දැඩි තර්ජනයක් මතුව තිබෙනවා.\nවර්ෂාව හේතුවෙන් මළ අපද්‍රව්‍ය සහ සායනික අපද්‍රව්‍ය නගරයේ තැන් තැන්වල එක්රැස් වී ඇත්තේ ගමනාගමනයට ද බාධා එල්ල කරමින්.\nඋතුරු කොළඹ ශික්ෂණ රෝහල හෙවත් රාගම මහ රෝහලෙන් මළ අපද්‍රව්‍ය බැහැර කෙරෙන මාර්ග වර්ෂාවත් සමඟ අවහිරවීම හේතුවෙන් ප්‍රධාන මාර්ගවල ඇති ගලි වළවල් උතුරා යෑමේ තත්වයකට පත්ව තිබෙනවා.\nමේ හේතුවෙන් රාගම නගරය ඔස්සේ ගමන් ගන්නා මගී ජනතාව දැඩි දුෂ්කරතාවයකට මුහුණ දී ඇත්තේ මළ අපද්‍රව්‍ය මාර්ගයේ විසිර පැවතීම හේතුවෙන්.\nජනතාව චෝදනා කළේ වසර කිහිපයක සිට වර්ෂා සමයේදී මෙම තත්වයට තමන් මුහුණ දුන්න ද බලධාරීන් මෙතෙක් ඊට නිසි විසඳුමක් ලබා දී නොමැති බවටයි.",
       "URL": "https://www.hirunews.lk/170234/රාගම-රෝහලේ-අපද්‍රව්‍ය-නිසා-දැඩි-දුර්ගන්ධයක්",
       "Category": "Local News",
       "Parent URL": "https://www.hirunews.lk/local-news.php?pageID=4336"
}