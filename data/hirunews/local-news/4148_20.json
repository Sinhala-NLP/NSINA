{
       "Source": "hirunews",
       "Timestamp": "Sunday, 31 December 2017 - 13:22",
       "Headline": "රිය අනතුරුවලින් දෙදෙනෙකු ජීවිතක්ෂයට",
       "News Content": "හයිලෙවල් මාර්ගයේ නුගේගොඩ සිට කොළඹ දෙසට ධාවනය වූ බස් රථයක ගැටී 75 හැවිරිදි කාන්තාවක් ජීවිතක්ෂයට පත්ව තිබෙනවා.\nඊයේ පස්වරුවේ මෙම අනතුර සිදුව ඇති අතර, අදාළ කාන්තාව කළුබෝවිල රෝහලට ඇතුළත් කිරීමෙන් අනතුරුවයි මියගොස් ඇත්තේ.\nඇය කවර ප්‍රදේශයක පදිංචිකාරිනියක්ද යන්න මෙතෙක් අනාවරණ වී නැහැ.\nමේ අතර කොළඹ - කුරුණෑගල ප්‍රධාන මාර්ගයේ - බෝයගනේ ප්‍රදේශයේදී යතුරුපැදියක් සහ ටිපර් රථයක් එකිනෙක ගැටීමෙන් පුද්ගලයෙකු ජීවිතක්ෂයට පත්වුණා.\nඔහු වයස අවුරුදු 42 ක් වූ බෝයගනේ - දම්බොක්ක ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/179782/රිය-අනතුරුවලින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4148"
}