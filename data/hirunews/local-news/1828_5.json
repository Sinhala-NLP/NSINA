{
       "Source": "hirunews",
       "Timestamp": "Sunday, 11 July 2021 - 8:14",
       "Headline": "නිදහස් පක්ෂය, ජනපති හමුවීමේ සූදානමක්",
       "News Content": "ශ්‍රී ලංකා පොදුජන පෙරමුණ සමග පවතින මතභේදාත්මක තත්ත්වය පිළිබද සාකච්ජා කිරිම සදහා ජනාධිපතිවරයා හමුවීමට ශ්‍රී ලංකා නිදහස් පක්ෂය තීරණය කර තිබෙනවා.\nඒ අනුව ජනාධිපති ගෝඨාභය රාජපක්ෂ සහ නිදහස් පක්ෂ නායකයින් අතර තීරණාත්මක හමුවක් එළෙඹෙන 21 වනදා පැවත්වීමට තීරණය කර ඇති බවයි වාර්තා වන්නේ.\nආණ්ඩුවේ ක්‍රියාකලාපය සම්බන්ධයෙන් ශ්‍රී ලංකා නිදහස් පක්ෂයේ මහලේකම් රාජ්‍ය අමාත්‍ය දයාසිරි ජයසේකර පසුගියදා මතභේදාත්මක ප්‍රකාශයක් සිදුකළා.\nඑවන් තත්ත්වයක් හමුවේයි මෙම සාකච්ජාව පැවැත්වෙන්නේ.\nමේ අතර, 2025 වසරේදී නැවතත් ශ්‍රී ලංකා නිදහස් පක්ෂ ආණ්ඩුවක් පිහිටුවීමේ අරමුණින් කටයුතු කරමින් සිටින බව එම පක්ෂයේ හිටපු මහලේකම් මහාචාර්ය රෝහණ ලක්ෂ්මන් පියදාස ප්‍රකාශ කළා. ඒ, මහනුවරදී මාධ්‍ය වෙත අදහස් දක්වමින්.\nකෙසේ වෙතත්, රාජ්‍ය අමාත්‍ය දිලුම් අමුණූගම මහනුවරදී අදහස් දක්වමින් කියා සිටියේ ශ්‍රී ලංකා නිදහස් පක්ෂය ඉවත්ව ගියද ආණ්ඩුවේ සංයුතියට කිසිදු බලපෑමක් සිදු නොවන බවයි.\nඑහෙත් තම පක්ෂය සමග එකමුතුව කටයුතු කිරීම ශ්‍රී ලංකා පොදුජන පෙරමුණේ යුතුකම බවයි ශ්‍රී ලංකා නිදහස් පක්ෂ මහලේකම් රාජ්‍ය අමාත්‍ය දයාසිරි ජයසේකර සඳහන් කළේ.",
       "URL": "https://www.hirunews.lk/276654/නිදහස්-පක්ෂය-ජනපති-හමුවීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1828"
}