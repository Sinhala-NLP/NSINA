{
       "Source": "hirunews",
       "Timestamp": "Thursday, 27 October 2022 - 15:29",
       "Headline": "ගාල්ලේ නගරාධිපතිගේ ක්‍රියාකලාපයට එරෙහිව විරෝධතාවක්",
       "News Content": "ගාල්ලේ පාපන්දු ක්‍රීඩාංගණය එම ප්‍රදේශයේ නගරාධිපතිවරයා විසින් දේශපාලන රැස්වීමක් සඳහා ලබාදීම ඇතුළු ගැටළු කිහිපයක් මුල්කර ගනිමින් උද්ඝෝෂණයක් පැවැත්වුවා.\nඅද (27) පෙරවරුවේ ගාල්ල දිස්ත්‍රික් පාපන්දු සංගමය විසින් මෙම උද්ඝෝෂණය සංවිධානය කර තිබුණා.\nවිරෝධතාකරුවන් පාපන්දු පිටිය ඉදිරිපිට උද්ඝෝෂණයේ යෙදීමෙන් පසු පෙළපාලියකින් ගාල්ල මහ නගර සභාව ඉදිරිපිටට පැමිණ විරෝධතාවයේ නිරත වූ බවයි අප ප්‍රාදේශීය වාර්තාකරු පැවසුවේ.\nමේ සඳහා ගාල්ල පාපන්දු සංගමයේ සාමාජිකයන් ඇතුළු පාපන්දු ක්‍රීඩකයින් පිරිසක් සහභාගි වී සිටියා.",
       "URL": "https://www.hirunews.lk/318978/ගාල්ලේ-නගරාධිපතිගේ-ක්‍රියාකලාපයට-එරෙහිව-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=774"
}