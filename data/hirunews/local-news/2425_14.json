{
       "Source": "hirunews",
       "Timestamp": "Monday, 28 September 2020 - 7:54",
       "Headline": "විස්සට එරෙහිව මුස්ලිම් කොංග්‍රසය අද ශ්‍රේෂ්ඨාධිකරණයට",
       "News Content": "විසිවන ව්‍යවස්ථා සංශෝධනයට එරෙහිව ශ්‍රී ලංකා මුස්ලිම් කොංග්‍රසය අද ශ්‍රේෂ්ඨාධිකරණයට පෙත්සමක් ගොනුකිරීමට නියමිතයි.\nඑහි නායක පාර්ලිමේන්තු මන්ත්‍රී රවුෆ් හකීම් කියා සිටියේ මෙම සංශෝධනයේ අඩුපාඩු රැසක් පවතින බවයි.\nවිසිවන ව්‍යවස්ථා සංශෝධනයට එරෙහිව මේ වනවිට පෙත්සම් 18ක් ශ්‍රේෂ්ඨාධිකරණයට ඉදිරිපත්ව ඇති අතර, ඒවා සළකා බැලීම සඳහා අගවිනිසුරු ජයන්ත ජයසූරිය ප්‍රමුඛ පංචපුද්ගල විනිසුරු මඩුල්ලක්ද පසුගිය 25 වනදා පත් කරනු ලැබුවා.\nමේ අතර 20 වන ව්‍යවස්ථා සංශෝධනය හරහා බලය එක්තැනකට කේන්ද්‍රගත වීම බරපතල තත්ත්වයක් බව විපක්ෂ නායක සජිත් ප්‍රේමදාස ප්‍රකාශ කළා.\nඔහු මේ බව කියා සිටියේ පොළොන්නරුවේ විහාරස්ථානයකට ඊයේ පැමිණි අවස්ථාවේ මාධ්‍ය වෙත අදහස් දක්වමින්.\nඑමෙන්ම විපක්ෂ නායක සජිත් ප්‍රේමදාසට එරෙහිව එන්තරවාසියක් යොමු කිරීමට ජාතික සමගි පෙරමුණේ විධායක කමිටුව තීරණය කර තිබෙනවා.\nඒ පසුගිය මැතිවරණයේදී ඔහු විසින් පක්ෂයට ලබාදුන් පොරොන්දු කඩ කිරීමක් හේතුවෙන්.\nනාවල පක්ෂ කාර්යාලයේදී ඊයේ පැවති ජාතික සමගි පෙරමුණේ විධායක කමිටු රැස්වීමක් අතරතුර එහි නායක අසාද් සාලි මේ බව කියා සිටියා.",
       "URL": "https://www.hirunews.lk/251272/විස්සට-එරෙහිව-මුස්ලිම්-කොංග්‍රසය-අද-ශ්‍රේෂ්ඨාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2425"
}