{
       "Source": "hirunews",
       "Timestamp": "Monday, 24 October 2016 - 18:06",
       "Headline": "පළාත් සභා වල මුදල් වියදම් කිරීමේ ප්‍රමුඛත්වය සංවර්ධනයට -ජනපතිගෙන් චක්‍රලේඛයක්",
       "News Content": "පළාත් සභාවලට වෙන් කරන මුදල් වියදම් කිරීමේදී සංවර්ධනයට ප්‍රමුඛත්වයක් හිමිවිය යුතු බව ජනාධිපති මෛත්‍රීපාල සිරිසේන පවසනවා.\nලබන වසරේ සිට පළාත් සභා සදහා මුදල් වෙන් කිරීමේදී, එලෙස සංවර්ධන ප්‍රමුඛතා හදුනාගත් ලේඛනයක් මත එම මුදල් වැය කළ යුතු බවට චක්‍රලේඛයක් නිකුත් කරන බවයි ජනාධිපතිවරයා ප්‍රකාශ කළේ.\nජනාධිපති මෛත්‍රීපාල සිරිසේන මේ බව සදහන් කළේ පොළොන්නරුව - හිගුරක්ගොඩ ආනන්ද බාලිකා විද්‍යාලයේ තාක්ෂණ විද්‍යාගාරය සහ විද්‍යාපීඨය සිසු අයිතියට පවරා දීමේ උත්සවයට අද (24) පෙරවරුවේ එක්වෙමින්.\nමේ අතර, පවුල් 25 ක් වෙනුවෙන් ඉදිකෙරුණු පොළොන්නරුව දිඹුලාගල 19 ඇළ, සිරි සීලාලංකාර නාහිිමිගම ආදර්ශ ගම්මානය ජනතා අයිතියට පවරාදීමේ උත්සවයට ද ජනාධිපති මෛත්‍රීපාල සිරිසේන අද උදෑසන සහභාගි වුණා.",
       "URL": "https://www.hirunews.lk/145966/පළාත්-සභා-වල-මුදල්-වියදම්-කිරීමේ-ප්‍රමුඛත්වය-සංවර්ධනයට-ජනපතිගෙන්-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=4824"
}