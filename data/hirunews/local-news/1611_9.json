{
       "Source": "hirunews",
       "Timestamp": "Saturday, 23 October 2021 - 7:49",
       "Headline": "සමාජ සේවා විෂයට අදාළ ආයතන සියල්ල එක් අමාත්‍යාංශයකට ?",
       "News Content": "සමාජසේවා විෂයට අදාළ පොදු විෂයන් හා කාර්යයන් සහිත ආයතන සියල්ල එක් අමාත්‍යාංශයක් යටතට පැවරීමේ අවශ්‍යතාව රාජ්‍ය ගිණුම් පිළිබඳ කාරක සභාව පෙන්වා දෙනවා.\nසමාජ සේවා දෙපාර්තමේන්තුවේ වර්තමාන කාර්ය සාධනය පරීක්ෂා කිරීම සඳහා ඊයේ රාජ්‍ය ගිණුම් පිළිබඳ කාරක සභා රැස්වීමක් පැවැත්වුණා.\nමෙහිදී රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ සඳහන් කර ඇත්තේ, ආබාධිත දරුවන් පිළිබඳ සේවය කිරීමට දිස්ත්‍රික් මට්ටමින් ආයතන පිහිටුවිය යුතු බවයි.\nඑමෙන්ම යාචකයින් වැඩිවීම ජාතික ප්‍රශ්නයක් බවට පත්ව ඇති බවත් එම ගැටලුව විසඳීම වෙනුවෙන් නිසි වැඩපිළිවළක් පැවතිය යුතු බවත් රාජ්‍ය ගිණුම් පිළිබඳ කාරක සභාවේ මතය වී තිබෙනවා.",
       "URL": "https://www.hirunews.lk/285804/සමාජ-සේවා-විෂයට-අදාළ-ආයතන-සියල්ල-එක්-අමාත්‍යාංශයකට",
       "Category": "Local News",
       "Parent URL": "https://www.hirunews.lk/local-news.php?pageID=1611"
}