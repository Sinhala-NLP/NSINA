{
       "Source": "hirunews",
       "Timestamp": "Tuesday, 13 November 2018 - 20:42",
       "Headline": "පාර්ලිමේන්තුව හෙට පෙරවරු 10 ට රැස්වෙයි",
       "News Content": "පාර්ලිමේන්තුව හෙට පෙරවරු 10 ට රැස්වන බව කථානායක කරු ජයසුරිය මහතා නිවේදනයක් නිකුත් කරමින් සදහන් කර සිටිනවා.\nකථානායක කරු ජයසුරිය මහතා නිකුත් කළ නිවේදනයේ දැක්වෙන්නේ ජනාධිපතිවරයා විසින් නිකුත් කරන ලද 2018 නොවැම්බර් 4 වැනිදා අංක 2095/50 දරන ගැසට් නිවේදනය ප්‍රකාරව හෙට දින පෙරවරු 10 ට පාර්ලිමේන්තුව රැස්වන බවයි.\nඒ සදහා පාර්ලිමේන්තු මන්ත්‍රීවරුන් සියලු දෙනාට සහභාගී වන ලෙස එම නිවේදනයේ දැනුම් දී තිබෙනවා.\nමේ අතර, කථානායක කරු ජයසුරිය මහතා විශේෂ පක්ෂ නායක රැස්වීමක් කැඳවා ඇතැයි කථානායක කාර්යාලය සදහන් කළා.\nඒ අනුව හෙට පෙරවරු 8.30ට පමණ මෙම පක්ෂ නායක රැස්වීම පැවැත්වෙනවා.",
       "URL": "https://www.hirunews.lk/204180/පාර්ලිමේන්තුව-හෙට-පෙරවරු-10-ට-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3652"
}