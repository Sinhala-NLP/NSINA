{
       "Source": "hirunews",
       "Timestamp": "Friday, 31 December 2021 - 19:03",
       "Headline": "අභියෝග පැමිණිය ද ප්‍රතිපත්තිය ක්‍රියාත්මක කරන බව කෘෂිකර්ම ඇමති කියයි (වීඩියෝ)",
       "News Content": "කොතරම් අභියෝග පැමිණිය ද හරිත කෘෂිකර්ම ප්‍රතිපත්තිය නිවැරදි තීරණයක් බැවින් ජනාධිපතිවරයා සහ රජය එම ප්‍රතිපත්තිය ක්‍රියාත්මක කිරීමට කැපවන බව කෘෂිකර්ම අමාත්‍ය මහින්දානන්ද අලු‍ත්ගමගේ ප්‍රකාශ කළා.\nඑම අමාත්‍යාංශයට පත් වු නව ලේකම් ඩී.එම්.එල්.ඩී. බණ්ඩාරනායක සහ අමාත්‍යාංශයේ ඉහළ නිලධාරීන් සමග අද (31) පැවැති සාකච්ඡාවේදී අමාත්‍යවරයා මේ බව සඳහන් කර තිබෙනවා.\nතමන් මීට පෙර අමාත්‍ය ධුර රැසක කටයුතු කර ඇති අතර, කෘෂිකර්ම අමාත්‍යාංශය මාෆියාවන් ක්‍රියාත්මක වන ස්ථානයක් බවයි අමාත්‍ය මහින්දානන්නද අලුත්ගමගේ කියා සිටියේ.\nපොහොර හා වී ක්ෂේත්‍ර වල මාෆියාවන් වැඩි වශයෙන් සිදු වන බව ද එහිදී ඔහු පෙන්වා දී තිබෙනවා.\nමේ අතර අදත් දිවයිනේ ප්‍රදේශ කිහිපයක පොහොර ඉල්ලා ගොවින් විරෝධතාවල නිරත වුණා.\nඇතැමුන් චෝදනා කළේ රජය ලබා දුන් කාබනික යෙදුවද ඉන් කිසිදු ප්‍රතිඵලයක් අත් නොවූ බවයි.\nකෙසේ වෙතත්, රටතුල ආහාර හිඟයක් ඇති නොවන බව කෘෂිකර්ම අධ්‍යක්ෂ ජනරාල් ආචාර්ය අජන්ත ද සිල්වා ප්‍රකාශ කළා.\nහිරු ප්‍රවෘත්ති අංශය සිදු කළ ඔහු මේ බව කියා සිටියේ.",
       "URL": "https://www.hirunews.lk/292681/අභියෝග-පැමිණිය-ද-ප්‍රතිපත්තිය-ක්‍රියාත්මක-කරන-බව-කෘෂිකර්ම-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1457"
}