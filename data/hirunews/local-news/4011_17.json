{
       "Source": "hirunews",
       "Timestamp": "Saturday, 31 March 2018 - 9:24",
       "Headline": "අදත් ප්‍රදේශ කිහිපයකට ගිඟුරුම් සහිත වැසි",
       "News Content": "බස්නාහිර, සබරගමුව, දකුණ, මධ්‍යම සහ ඌව පළාත්වල ස්ථාන කිහිපයකට අද (31) පස්වරු 2න් පසුව ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ සබරගමුව සහ මධ්‍යම පළාත්වල ඇතැම් ප්‍රදේශවලට මීදුම් සහිත කාලගුණයක් ද අපේක්ෂා කළ හැකි බවයි.\nඑමෙන්ම ගිඟුරුම් සහිත වැසි ඇති වන අවස්ථාවල දී තාවකාලිකව තද සුළං තත්ත්වයක් ද ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කළා.",
       "URL": "https://www.hirunews.lk/187310/අදත්-ප්‍රදේශ-කිහිපයකට-ගිඟුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4011"
}