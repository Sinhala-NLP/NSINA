{
       "Source": "hirunews",
       "Timestamp": "Friday, 30 June 2017 - 12:54",
       "Headline": "26 හැවිරිදි තරුණයෙකුට පෙම් කළ 75 මිත්තණියකට ලක්ෂ 22 ක් අහිමි වෙයි",
       "News Content": "75 හැවිරිදි මහලු කාන්තාවක් විවාහ කරගන්නා බවට ප්‍රේම සම්බන්ධයක් පවත්වා රුපියල් ලක්ෂ 22ක් වංචා කළ තරුණයෙකු පොරොන්දුවක් පිට අධිකරණයෙන් ඇප ලැබූ පුවතක් වාර්තා වනවා.\nඇය දරු මුණුබුරන් සිටිනා 75 හැවිරිදි ධනවත් අත්තම්මා කෙනෙකු වන අතර ඇය සමග ප්‍රේම සම්බන්ධය ඇති කර ගත තරුණයාගේ වයස අවු 26ක්.\nඔහු ද විවාහකයෙක්.\nඔහු බොරු ආදරයක් මවා පා ඇය රවටා ඇය විවාහ කර ගන්නා බවට ද පොරොන්දුක් දී තිබෙනවා.\nමීගමුව රත්මල්ගහ ඇල්ල පදිංචිකරුවෙක් වන තරුණයා සීදුව ලියනගෙමුල්ල පදිංචි 75 හැවිරිදි පෙම්වතියගෙන් විටින් විට රුපියල් ලක්‍ෂ 22 ක්‌ වංචා කර තිබෙනවා.\nපසුව වංචාව දැනගත් මිත්තනිය පොලිසියට පැමිණිලි කළ අතර සැකකරු අත්අඩංගුවට ගෙන රක්ෂිත බන්ධනාගාර ගත කර තිබුනා.\nපසුව ඔහු විසින් වංචා කළ මුදලින් රුපියල් ලක්‍ෂ 10 ක්‌ එම වයෝවෘද්ධ කාන්තාවට ගෙවීමට සැකකාර තරුණයා එකඟවීම සැලකිල්ලට ගත් මීගමුව ප්‍රධාන මහෙස්‌ත්‍රාත්වරයා රුපියල් දස ලක්‍ෂය බැගින් ශරීර ඇප දෙකක්‌ මත ඔහු  මුදාහැරීමට නියෝග කළා.\nවිත්තිකරු රුපියල් දස ලක්‍ෂයක වන්දියක්‌ ගෙවා නඩුව සමතයට පත් කිරීමට කළ යෝජනාවට අගතියට පත් පාර්ශවය ද එකඟ වුනා.",
       "URL": "https://www.hirunews.lk/164763/26-හැවිරිදි-තරුණයෙකුට-පෙම්-කළ-75-මිත්තණියකට-ලක්ෂ-22-ක්-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4445"
}