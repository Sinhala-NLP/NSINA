{
       "Source": "hirunews",
       "Timestamp": "Sunday, 10 April 2016 - 15:11",
       "Headline": "නිදහස් පක්ෂයට ජන වරමක් නැහැ",
       "News Content": "ශ්‍රී ලංකා නිදහස් පක්ෂයට ජනවරමක් නොමැති බව සභානායක අමාත්‍ය ලක්ෂ්මන් කිරිඇල්ල පවසනවා.\nඔහු සදහන් කරන්නේ ජනාධිපති මෛත්‍රීපාල සිරිසේනට ද ජයග්‍රහණය හිමිවුණේ එක්සත් ජාතික පෙරමුණේ සහාය හේතුවෙන් බවයි.\nඅභිනව අස්ගිරි මහානායක අතිපූජ්‍ය වරකාගොඩ ඥානරතන හිමියන් අද බැහැදැකීමෙන් අනතුරුව මාධ්‍ය වෙත අදහස් දක්වමිනුයි අමාත්‍යවරයා මේ බව කියා සිටියේ.\nමහානාහිමියන් ඇතුළු මහා සංඝරත්නය හමුවේ අදහස් දැක්වූ අමාත්‍ය ලක්ෂ්මන් කිරිඇල්ල කියා සිටියේ රජයේ රැකියාවලින් පමණක් රටේ රැකියා ප්‍රශ්නය විසදිය නොහැකි බවයි.",
       "URL": "https://www.hirunews.lk/130557/නිදහස්-පක්ෂයට-ජන-වරමක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5094"
}