{
       "Source": "hirunews",
       "Timestamp": "Tuesday, 09 November 2021 - 10:36",
       "Headline": "පස් කන්දකට යටවීමෙන් තරුණියක් ජීවිතක්ෂයට",
       "News Content": "අලව්ව පොලිස් වසමේ නාරම්මල, වෙන්නෝරුව ප්‍රදේශයේ නිවසක් මතට ඊයේ රාත්‍රියේ (08) පස් කන්දක් කඩා වැටී අනතුරක් සිදුව තිබෙනවා.\nඑම අනතුරෙන් 23 හැවිරිදි තරුණියක් ජීවිතක්ෂයට පත්ව ඇති අතර, සිදුවීම සිදුවන අවස්ථාවේ අදාළ නිවස තුළ සිට ඇත්තේ, මියගිය තරුණියගේ මව සහ සොහොයුරා පමණක් බවයි පොලිසිය පවසන්නේ.\nනාය යෑමෙන් බරපතළ තුවාල ලැබූ, අදාළ තරුණිය නාරම්මල රෝහලට ඇතුළත් කිරීමේදී ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්ව ඇත්තේ වෙන්නෝරුව පදිංචි කොළඹ පෞද්ගලික රෝහලක සේවය කරමින් සිටි හෙද නිලධාරිනියක් .\nඅනතුරින් නිවසේ සෙසු කිසිවෙකුටත් තුවාල සිදු වී නොමැති අතර, සිද්ධිය සම්බන්ධයෙන් අලව්ව පොලිසිය වැඩිදුර විමර්ශන කටයුතු සිදු කරනවා.\nඊට අමතරව අනුරාධපුර - රනෝරාව ප්‍රදේශයට මිලිමීටර් 260ක්, යාපනයට මිලිමීටර් 243ක්, අනුරාධපුර - රඹෑවට මිලිමීටර් 210ක්, කෑගල්ල - වේවැල්තලාවට මිලිමීටර් 200ක්, කෑගල්ල - වාගොල්ල ප්‍රදේශයට මිලිමීටර් 180.5ක වර්ෂාපතනයක් ලැබී ඇති බවයි කාලගුණ විද්‍යා දෙපාර්තමේන්තුව සදහන් කළේ.",
       "URL": "https://www.hirunews.lk/287450/පස්-කන්දකට-යටවීමෙන්-තරුණියක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1573"
}