{
       "Source": "hirunews",
       "Timestamp": "Wednesday, 28 June 2023 - 10:06",
       "Headline": "බෙහෙත් කොටන තුවක්කුවක් පත්තු වී සිසුවකු ජීවිතක්ෂයට",
       "News Content": "වාකරේ, කට්ටමුරි කැලෑ ප්‍රදේශයේදී බෙහෙත් කොටන තුවක්කුවක් පත්තුවීමෙන් පෙරේදා (26) රාත්‍රියේ ළමයකු මිය ගොස් තිබෙනවා.\nමෙලෙස මිය ගොස් ඇත්තේ 14 හැවිරිදි වාකරේ, සින්නතට්ටමුන ප්‍රදේශයේ පදිංචි අයෙක්.\nමිය ගිය අය ඔහුගේ වැඩිමහල් සහෝදරයා සහ සහෝදරියන්ගේ ස්වාමි පුරුෂයන් දෙදෙනා සමඟ සතුන් දඩයම් කිරීම සඳහා පෙරේදා (26) රාත්‍රියේ ගොස් ඇති අතර මොවුන් රැගෙන ගිය ගිනි අවියක් පත්තු වීමෙන් මෙම මරණය සිදුව ඇති බවයි පොලිසිය පවසන්නේ.\nමෙම දරුවා සමඟ ගිය අවුරුදු 24, 28 සහ 32 වයස්වල පසුවන තිදෙනා පොලිසිය විසින් අත්අඩංගුවට ගෙන තිබෙනවා.\nඔවුන් රැගෙන ගිය මෙරට නිෂ්පාදිත ගිනි අවි 02 සොයාගෙන නොමැති අතර ඒවා සොයා ගැනීම සඳහා වාකරේ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/339329/බෙහෙත්-කොටන-තුවක්කුවක්-පත්තු-වී-සිසුවකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=230"
}