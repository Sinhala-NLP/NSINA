{
       "Source": "hirunews",
       "Timestamp": "Thursday, 04 February 2021 - 13:03",
       "Headline": "නාවික හමුදාව ජාතිය වෙනුවෙන් උත්තමාචාර පිරිනමයි (වීඩියෝ සහ ඡායාරූප)",
       "News Content": "නිදහස් දින උත්සවයට සමගාමීව නාවික හමුදාව විසින් සාම්ප්‍රදායානුකූලව ජාතිය වෙනුවෙන් සිදුකරන ආචාර වෙඩි මුර පැවැත්වීම අද පෙරවරුවේ සිදු කෙරුණා.\nඒ ගාලු මුවදොර පිටියට ඇතින් වූ ගැඹුරු මුහුදේ නැංගුරම් ලා තිබූ සමුදුර නෞකාවේ සිටයි.\nඑහිදී ආචාර වෙඩි මුර 25 ක් පැවැත්වුණු බව නාවික හමුදා මාධ්‍ය ඒකකය සඳහන් කළා.\n1948 වර්ෂයේ සිට නාවික හමුදාව සෑම නිදහස් දිනයකදීම මෙලෙස ජාතිය වෙනුවෙන් ආචාර වෙඩි මුර පැවැත්වීම සිදු කෙරෙනවා.\nජාතික නිදහස් දින සමරු උළෙල අවසන් වන්නේද මෙම ආචාර වෙඩි මුර  නාවික හමුදාව විසින් පිරිනැමීමෙන් අනතුරුවයි.",
       "URL": "https://www.hirunews.lk/261632/නාවික-හමුදාව-ජාතිය-වෙනුවෙන්-උත්තමාචාර-පිරිනමයි-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2169"
}