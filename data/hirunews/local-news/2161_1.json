{
       "Source": "hirunews",
       "Timestamp": "Monday, 08 February 2021 - 9:46",
       "Headline": "පෞද්ගලික බස් වර්ජනය සතියකට කල් යයි (වීඩියෝ)",
       "News Content": "මුදල් රාජ්‍ය අමාත්‍ය අජිත් නිවාඩ් කබ්රාල් සමඟ පැවති සාකච්ඡාවකින් අනතුරුව සැලසුම් කළ බස් වර්ජනය සතියකින් කල් දැමීමට බස් සංගම් තීරණය කර තිබෙනවා.\nබස් සංගම් වල නියෝජිතයින් සහ රාජ්‍ය අමාත්‍යවරයා අතර, අද (08) පෙරවරුවේ ඔහුගේ නිල නිවසේදී මෙම සාකච්ඡාව පැවැත්වුණේ බස් සංගම් දියත් කිරීමට සූදානම් කර තිබූ වර්ජනය සම්බන්ධවයි.\nඑහිදී ලැබුණු විසඳුම් අනුව, බස් වර්ජනය සතියකින් කල් දැමීමට බස් සංගම් තීරණය කළ බව එහි සිටින හිරු වාර්තාකරු සඳහන් කළා.",
       "URL": "https://www.hirunews.lk/261981/පෞද්ගලික-බස්-වර්ජනය-සතියකට-කල්-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2161"
}