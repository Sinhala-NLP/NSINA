{
       "Source": "hirunews",
       "Timestamp": "Tuesday, 20 November 2018 - 10:00",
       "Headline": "සාමාන්‍ය පෙළ විභාග ප්‍රවේශපත්‍ර අයදුම්කරුවන්ට යොමු කෙරේ",
       "News Content": "අධ්‍යයනය පොදු සහතික පත්‍ර සාමාන්‍ය පෙළ විභාග ප්‍රවේශපත්‍රවල ගැටළු ඇත්නම් ඒ පිළිබදව කඩිනමින් දැනුම් දෙන ලෙස විභාග දෙපාර්තමේන්තුව ඉල්ලීමක් කරනවා.\nපසුගිය සිකුරාදා වන විට සියළුම සාමාන්‍ය පෙළ පාසල් අයදුම්කරුවන්ගේ විභාග ප්‍රවේශපත්‍ර පාසල් වෙත සහ පෞද්ගලික අයදුමිකරුවන්ගේ ප්‍රවේශපත්‍ර තැපෑලට යොමු කළ බවයි විභාග කොමසාරිස් ජෙනරාල් සනත් පූජිත හිරු ප්‍රවෘත්ති අංශය කළ විමසීමකදී සඳහන් කළේ.\nලබන මස 3 වන දා සිට 12 වන දා දක්වා සාමාන්‍ය පෙළ විභාගය පැවැත්වෙන අතර මෙවර විභාගයට අයදුම්කරුවන් හයලක්ෂ 56,641 දෙනෙකු පෙනී සිටින බවද ඔහු කියා සිටියා.\nමේ අතර, මෙවර අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින තවමත් ජාතික හැඳුනුම්පත් ලබා නොගත් අපේක්ෂකයින්ට ඒ සඳහා කඩිනමින් අයදුම් කරන ලෙස පුද්ගලයින් ලියාපදිංචි කිරීමේ දෙපාර්තමේන්තුව ඉල්ලීමක් කරනවා.\nඑහි කොමසාරිස් ජනරාල් වියානි ගුණතිලක කියා සිටියේ සාමාන්‍ය පෙළ විභාගයට පෙනී සිටින සිසුන්ගෙන් සියයට 95 කට පමණ මේ වනවිටත් ජාතික හැඳුනුම්පත් නිකුත් කර ඇති බවයි.\nඒ හේතුවෙන් මෙවර සාමාන්‍ය පෙළ විභාගයට පෙනී සිටින සිසුන් සඳහා හැඳුනුම්පත් නිකුත් කිරීමට විශේෂ දින වෙන් නොකරන බවද ඔහු වැඩිදුරටත් සඳහන් කළා.",
       "URL": "https://www.hirunews.lk/204559/සාමාන්‍ය-පෙළ-විභාග-ප්‍රවේශපත්‍ර-අයදුම්කරුවන්ට-යොමු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3642"
}