{
       "Source": "hirunews",
       "Timestamp": "Sunday, 09 August 2020 - 16:06",
       "Headline": "පොලීසියට අත්බෝම්බ ගැසූ වරෙන්තුකරුවෙකු අත්අඩංගුවට",
       "News Content": "පොලිස් නිලධාරීන් වෙත ජීව අත්බෝම්බයකින් දමා ගසා පලා යාමට උත්සාහ කළ වරෙන්තුකරුවෙකු වැල්ලවාය පොලීසිය අත්අඩංගුවට ගෙන තිබෙනවා.\nඅධිකරණයේ විභාග වන නඩුවක වරෙන්තුකරුවෙකු වන මෙම සැකකරු අත්අඩංගුවට ගැනීම සඳහා පොලිස් නිලධාරීන් කණ්ඩායමක් වැල්ලවාය - ගම්පංගුව ප්‍රදේශයට ඊයේ ගිය අවස්ථාවේදී ඔහු විසින් මෙලෙස අත්බෝම්බය ගසා පළා ගොස් ඇති බවයි පොලීසිය සඳහන් කළේ.\nකෙසේ වෙතත්, එම අවස්ථාවේ ජීව අත්බෝම්බය ක්‍රියාත්මක වී නොමැති අතර, පසුව සැකකරු අත්අඩංගුවට ගෙන තිබෙනවා.\n32 හැවිරිදි මෙම සැකකරු යුද හමුදාවෙන් පළා ගිය අයෙකු බවයි විමර්ශන වලදී අනාවරණ වී ඇත්තේ.",
       "URL": "https://www.hirunews.lk/247443/පොලීසියට-අත්බෝම්බ-ගැසූ-වරෙන්තුකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2530"
}