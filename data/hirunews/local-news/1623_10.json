{
       "Source": "hirunews",
       "Timestamp": "Sunday, 17 October 2021 - 8:40",
       "Headline": "ඊයේ කොවිඩ් ආසාදිතයන් 649ක් (වීඩියෝ)",
       "News Content": "කොරෝනා ආසාදිතයින් 649 දෙනෙකු හඳුනා ගැනීමත් සමඟ මෙරට සමස්ත කොරෝනා ආසාදිතයින් සංඛ්‍යාව මේ වනවිට 531,070ක් දක්වා ඉහළ ගොස් තිබෙනවා.\nපෙරේදා සිදු වූ කොරෝනා ආසාදිත පුද්ගල මරණ 23ක් සෞඛ්‍ය සේවා අධ්‍යක්ෂ ජනරාල්වරයා ඊයේ (16) තහවුරු කළා.\nඒ අනුව මෙරටින් වාර්තා වන සමස්ත කොරෝනා මරණ සංඛ්‍යාව 13,472 ක්.\nමේ අතර රුසියාවේ දෛනික කොරෝනා මරණ සංඛ්‍යාව ගෝලීය වසංගතය ඇරඹි දා පටන් ප්‍රථම වරට දහස ඉක්මවා තිබෙනවා.\nසෙනසුරාදා දිනයේ කොරෝනා මරණ 1002ක් රුසියාවෙන් වාර්තා වී ඇති අතර එරට සමස්ත කොරෝනා මරණ සංඛ්‍යාව 222,315 ක් දක්වා ඉහළ යනවා.\nඑම පැය 24 තුල රුසියාවේ නව කොරෝනා ආසාදිතයින් සංඛ්‍යාව ද වාර්තා ගත ලෙස ඉහළගොස් ඇති අතර එම සංඛ්‍යාව සටහන් වන්නේ 33,208 ක් ලෙසයි.\nරුසියානු කොරෝනා වෛරස් කාර්ය සාධක බලකායේ දත්ත වලට අනුව එරට සමස්ත ආසාදිත සංඛ්‍යාව හැත්තෑ නව ලක්ෂ 58,384 ක්.",
       "URL": "https://www.hirunews.lk/285229/ඊයේ-කොවිඩ්-ආසාදිතයන්-649ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1623"
}