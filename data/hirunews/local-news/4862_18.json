{
       "Source": "hirunews",
       "Timestamp": "Monday, 26 September 2016 - 15:29",
       "Headline": "වතුකරයේ දේශපාලන ගැටුමක් පිළිබඳ නඩු විභාගය කල් යයි",
       "News Content": "2013 වසරේ පැවති මධ්‍යම පළාත් සභා මැතිවරණයේදී අමාත්‍ය පලනි දිගම්බරම්ගේ ආධාරකරුවන් පිරිසකට පහරදීමේ සිද්ධිය සම්බන්ධයෙන් වන නඩුව හැටන් මහේස්ත්‍රාත් අධිකරණයේදී අද යළි විභාගයට ගැණුනා.\nනඩුවට පෙනී සිටීම සදහා අමාත්‍ය පලනි දිගම්බරම් මෙන්ම චෝදනා එල්ලවී ඇති ඌව පළාත් සභා මන්ත්‍රී සෙන්දිල් තොණ්ඩමාන්ද අධිකරණය හමුවේ පෙනී සිටි බවයි හිරු වාර්තාකරු කියා සිටියේ.\nඑවකට රාජ්‍ය භාෂා නියෝජ්‍ය අමාත්‍යවරයා ලෙස කටයුතු කළ පලනි දිගම්බරම් ගමන් ගත් මෝටර් රථය අවහිර කරමින් සහ ඔහුගේ ආධාරකරුවන් පිරිසකට නුවරඑළිය - කොටගල ප්‍රදේශයේදී පහරදුන් බවට ලංකා කම්කරු කොංග්‍රසයේ පිරිසකට චෝදනා එල්ලවී තිබෙනවා.\nහැටන් වැඩබලන මහේස්ත්‍රාත් එස්. කරුණාකරන් හමුවේ මෙම නඩුව අද විභාගයට ගත් අවස්ථාවේදී එය නොවැම්බර් 21 වනදා දක්වා කල් තැබුණා.",
       "URL": "https://www.hirunews.lk/143868/වතුකරයේ-දේශපාලන-ගැටුමක්-පිළිබඳ-නඩු-විභාගය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4862"
}