{
       "Source": "hirunews",
       "Timestamp": "Sunday, 30 July 2023 - 16:12",
       "Headline": "කෙසෙල්වත්තේ වෙඩි තැබීමකින් තරුණයෙකු මරුට (වීඩියෝ)",
       "News Content": "කොළඹ - කෙසෙල්වත්ත මාටිස් පටුමග ප්‍රදේශයේදී අද පස්වරුවේ සිදු වූ වෙඩි තැබීමකින් තරුණයෙකු ජිවිතක්ෂයට පත් වී තිබෙනවා. වෙඩි වැදීමෙන් මියගොස් ඇත්තේ 22 හැවිරිදි කාවින්ද දිල්ෂාන් හෙවත් කෙසෙල් වත්තේ පොඩිකවි නැමැත්තෙක්.\nපොලිසිය සඳහන් කළේ යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදු කර ඇති බවයි.\nමියගිය තරුණයා මාටිස් පටුමග මාර්ගයේ වෙළදසැළක් ඉදිරිපිට රැදී සිට ඇති අතර එහිදී යතුරුපැදියෙන් පැමිණි මෙම පුද්ගලයන් දෙදෙනා ඔහු ඉදිරිපිට යතුරුපැදිය නතර කොට වෙඩි තැබීමට උත්සහ කර තිබෙනවා.\nඑම අවස්ථාවේදී මිය තරුණයා වෙළදසැලට තුළට දිවගොස් ඇති අතර එහිදී වෙඩි තැබූ පුද්ගලයා ඔහු පසුපස හබා ගොස් වෙළදසැල තුළට පැමිණ වෙඩිතැබීම සිදු කර ඇති බවයි පොලිසිය සඳහන් කළේ.\nවෙඩි වැදීමෙන් පසු එම පුද්ගලයා කොළඹ ජාතික රෝහලට ඇතුළත් කර ඇති අතර එහිදි ඔහු ජීවිතක්ෂයට පත්ව තිබෙනවා.\nඔහුගේ සිරුරේ වෙඩි ප්‍රහාර 8ක් පමණ දක්නට ලැබෙන බවයි රෝහල් ප්‍රකාශයකයෙකු සඳහන් කළේ. කෙසේ වෙතත් වෙඩි තැබීමට හේතුව මෙතෙක් අනාවරණය වී නැහැ.",
       "URL": "https://www.hirunews.lk/343045/කෙසෙල්වත්තේ-වෙඩි-තැබීමකින්-තරුණයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=139"
}