{
       "Source": "hirunews",
       "Timestamp": "Sunday, 25 October 2020 - 15:06",
       "Headline": "විසඳුම් නොපෙනෙන අලි - මිනිස් ගැටලුව (වීඩියෝ)",
       "News Content": "වගා හානි පමණක් නොව ජීවිත තර්ජනයක් දක්වාම දිග්ගැස්සුණු වන අලි ගැටලුව තවමත් අපේ රටේ නොවිසඳුණු ගැටලුවක්.\nරාත්‍රී කාලයේ පමණක් නොව දිවාකාලයේ පවා ගම්වදින මේ වන අලි රංචු හේතුවෙන් මහකුඹුක්කඩවල ප්‍රදේශවාසීන් දැඩි ලෙස පීඩාවට පත්ව සිටින බව හිරුට වාර්තා වුණා.\nවන අලි ගම්වැදීම හේතුවෙන් දුෂ්කරතාවට පත් තවත් ගම්වැසියන් පිරිසකගේ මේ මැසිවිලි ඇසෙන්නේ මහකුඹුක්කඩවල, වල්පාලුව, දෙඹරගස්වැව, කොහොඹගස්වැව, පානියාමඩුව, එගොඩගොඩ  ඇතුළු ගම්මාන රැසකින්.\nප්‍රදේශයේ පවුල් 1500ට ආසන්න පිරිසක් මෙම වන අලි උවදුර නිසා බරපතල ලෙස පීඩාවට පත්ව සිටිනවා.\nගම්වාසීන් චෝදනා කරන්නේ , රාත්‍රී කාලයේ පමණක් නොව දිවාකාලයේ පවා ගම්වදින වන අලි රංචු හේතුවෙන් තම භවබෝග පමණක් නොව නිවාස පවා විනාශයට පත්ව ඇති බවටයි.\nගම්වදින වන අලි ප්‍රදේශයේ පොල් ගස් 1000ට ආසන්න ප්‍රමාණයක් මෙලෙස මුළුමනින්ම විනාශයට කර තිබුණා.\nඅවස්ථා ගණානාවකදී තම ජීවිතවලට පවා දැඩි ලෙස තර්ජනයක්ව ඇති මෙම වන අලි ගැටලුවට තිරසර විසදුම් ඉල්ලා සිටියද එය මේ දක්වා ඉටු නොවන පොරොන්දුවක් පමණක් බවට පත්ව ඇතැයි ගම්වැසියන් චෝදනා කරනවා.",
       "URL": "https://www.hirunews.lk/253278/විසඳුම්-නොපෙනෙන-අලි-මිනිස්-ගැටලුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2369"
}