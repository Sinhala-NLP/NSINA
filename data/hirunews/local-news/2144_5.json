{
       "Source": "hirunews",
       "Timestamp": "Tuesday, 16 February 2021 - 8:38",
       "Headline": "මුරලිදරන්ගෙන් ක්‍රීඩකයින්ට ආකල්ප වෙනසක් ගැන පාඩමක්",
       "News Content": "ක්‍රීඩකයින් ආකල්පමය වෙනසක් සමඟ තමන්ගේ යුතුකම නිසි ආකාරයෙන් ඉටුකළ යුතු බව හිටපු සුපිරි දඟ පන්දු යවන ක්‍රීඩක සහ ක්‍රිකට් තාක්ෂණික උපදේශක කමිටුවේ සාමාජික මුත්තයියා මුරලිදරන් ප්‍රකාශ කළා.\nවර්තමාන ශ්‍රී ලංකා ක්‍රිකට් ක්‍රීඩකයින්ගේ ආකල්ප අභිප්‍රේරණය කිරීම සඳහා පැවති වැඩසටහනකට එක්වෙමින් ඔහු කියා සිටියේ එසේ වුවහොත් ශ්‍රී ලංකා කණ්ඩායමට පෙර ලෙස ක්‍රිකට් ජයග්‍රහණ අත්කරගත හැකි බවයි.\nසියලුදේට ක්‍රීඩකයින්ගේ මානසික මට්ටම වැදගත් බවත්, යහපත් මානසික තත්වයක් පවත්වා නොගතහොත් කොතරම් දක්ෂ පුහුණුකරුවන් යොදා ගත්තද පළක් නොවන බවයි මුත්තයියා මුරලිදරන් කියා සිටියේ.\nක්‍රිකට් ක්‍රීඩා කරන්නේ පුහුණුකරුවන් නොවන බවද ඔහු සඳහන් කළා.\nක්‍රිකට් පාලක මණ්ඩලය මාරු කිරීම ගැටළුවට විසඳුමක් නොවන බවයි මුරලිගේ මතය වී ඇත්තේ.\nක්‍රීඩකයින් ආකල්පමය වෙනසක් ඇති කර නොගතහොත් නවක ක්‍රීඩකයින් කණ්ඩායමට ඇතුළත් කර ක්‍රීඩාව පවත්වාගෙන යාමට සිදුවන බවද ඔහු ප්‍රකාශ කළා.",
       "URL": "https://www.hirunews.lk/262726/මුරලිදරන්ගෙන්-ක්‍රීඩකයින්ට-ආකල්ප-වෙනසක්-ගැන-පාඩමක්",
       "Category": "Local News",
       "Parent URL": "https://www.hirunews.lk/local-news.php?pageID=2144"
}