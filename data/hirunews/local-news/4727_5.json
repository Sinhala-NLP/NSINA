{
       "Source": "hirunews",
       "Timestamp": "Tuesday, 03 January 2017 - 7:11",
       "Headline": "පොලීසියට වෙඩි තැබූ සැකකරුවන්ට සිදුවූ දේ",
       "News Content": "කටාන - කටිවෙල ප්‍රදේශයේදී පොලිස් කොස්තාපල්වරුන් දෙදෙනෙකුට වෙඩි තැබීමේ සිද්ධියට සම්බන්ධ සැකකරුවන් දෙදෙනෙකු පොලීසිය ඊයේ අත්අඩංගුවට ගෙන තිබෙනවා.\nකටාන පොලීසියට අනුයුක්තව සිටි පොලිස් කොස්තාපල්වරුන් දෙදෙනෙකුට පා මුර සංචාරයක් අතරතුර දී මෙලෙස වෙඩි තබා පළා ගොස් තිබුණේ පසුගිය 25 වන දිනයි.\nසැක කටයුතු ලෙස හැසිරුණු පුද්ගලයන් දෙදෙනෙකු පරීක්ෂා කිරීමේදී එක් සැකකරුවෙකු පොලිස් කොස්තාපල්වරයෙකුගේ රිවෝල්වරයක් උදුරාගෙන මෙලෙස වෙඩි තබා පළා ගියා.\nසිද්ධිය සම්බන්ධයෙන් අත්අඩංගුවට ගත් සැකකරුවන් පොල්ගස් ඕවිට සහ පුත්තලම ප්‍රදේශවල පදිංචිකරුවන්.",
       "URL": "https://www.hirunews.lk/151157/පොලීසියට-වෙඩි-තැබූ-සැකකරුවන්ට-සිදුවූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4727"
}