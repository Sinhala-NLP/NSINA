{
       "Source": "hirunews",
       "Timestamp": "Thursday, 06 October 2016 - 12:58",
       "Headline": "පොලිස් පරීක්ෂකවරයෙක් කාන්තාවන් තුන්දෙනෙකුට පහරදුන් බවට ඥාතීන්ගෙන් චෝදනා",
       "News Content": "මාතර - මූලස්ථාන පොලිස් පරීක්ෂකවරයා තම ඥාති කාන්තාවන් තුන්දෙනෙකුට පහරදුන් බවට ඔවුන්ගේ ඥාතීන් චෝදනා කරනවා.\nපහරකෑමට ලක්වූ බවට පැවසෙන මෙම කාන්තාවන් තුන්දෙනා දැනට මාතර මහ රෝහලේ ප්‍රතිකාර ලබන බව සඳහන්.\nමෙලෙස පහරකෑමට ලක්ව ඇත්තේ මාතර - වල්ගම ප්‍රදේශයේ පදිංචි කාන්තාවන් තුන්දෙනෙක්.\nමොවුන්ගේ ඥාති සොහොයුරෙකු පහරදීමක් සම්බන්ධයෙන් මාතර පොලීසිය ඊයේ අත්අඩංගුවට ගෙන තිබෙනවා.\nඔහු බැලීමට ගිය අවස්ථාවේදී සිය ඥාතී කාන්තාවන් තුන්දෙනාට පොලීසිය පහරදී ඇති බවටයි හිරු ප්‍රවෘත්ති අංශයට අදහස්  දක්වමින් ඥාතියෙකු සඳහන් කළේ.\nමේ සම්බන්ධයෙන් අප මාතර මූලස්ථාන පොලිස් පරීක්ෂකවරයාගෙන් විමසීමක් කළ අතර ඔහු කියා සිටියේ කිසිදු පහරදීමක් තමන්  සිදු නොකළ බවයි.\nඒ සම්බන්ධයෙන් තමන්ට ප්‍රකාශයක් සිදුකළ නොහැකි බවද ඔහු කියා සිටියා.",
       "URL": "https://www.hirunews.lk/144581/පොලිස්-පරීක්ෂකවරයෙක්-කාන්තාවන්-තුන්දෙනෙකුට-පහරදුන්-බවට-ඥාතීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4849"
}