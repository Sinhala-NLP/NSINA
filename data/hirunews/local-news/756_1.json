{
       "Source": "hirunews",
       "Timestamp": "Saturday, 05 November 2022 - 9:59",
       "Headline": "නීතිවිරෝධීව එකලස් කරන ලද ජීප් රථයක් සමඟ තරුණයෙකු අත්අඩංගුවට",
       "News Content": "නීතිවිරෝධීව එකලස් කරන ලද ජීප් රථයක් සමඟ සැකකරුවෙකු මොණරාගල - කුඹුක්කන ප්‍රදේශයේ දී වළාන මධ්‍යම දූෂණ මර්දන ප්‍රහාරක ඒකකය විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ එම ඒකකයේ නිලධාරීන්ට ලද තොරතුරක් මත මොන්ටේරෝ වර්ගයේ ජීප් රථයක් පරීක්ෂාවට ලක් කර ඇති බවයි.\nඑහි දී එම රථයේ චැසි අංකය යොදා ඇති කොටස සහ බඳ කොටස බද්ද කර ඇති බවට අනාවරණ කරගෙන ඇති අතර, මෝටර් රථ ප්‍රවාහන දෙපාර්තමේන්තුවේ තොරතුරු සැසඳීමේදී එම රථයේ ලියාපදිංචි තොරතුරු ව්‍යාජ බවට අනාවරණ කරගෙන තිබෙනවා.\nමෙලෙස අත්අඩංගුවට ගෙන ඇත්තේ 24 හැවිරිදි බුත්තල ප්‍රදේශයේ පදිංචිකරුවෙක්.",
       "URL": "https://www.hirunews.lk/319657/නීතිවිරෝධීව-එකලස්-කරන-ලද-ජීප්-රථයක්-සමඟ-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=756"
}