{
       "Source": "hirunews",
       "Timestamp": "Saturday, 12 November 2022 - 9:31",
       "Headline": "රැකියා ලබාදෙන බවට පවසා මුදල් වංචා කළ යුවළක් අත්අඩංගුවට",
       "News Content": "විදුලිබල මණ්ඩලයේ රැකියා ලබාදෙන බව පවසා මුදල් වංචා කළ අඹුසැමි යුවළක් තලංගම පොලිස් ස්ථානයේ නිලධාරීන් විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පොලිස් ස්ථානයට ලැබුණු පැමිණිල්ලක් මත සිදුකළ වැටලීමකදී අදාළ යුවළ අත්අඩංගුවට ගත් බවයි.\nමෙලෙස අත්අඩංගුවට ගෙන ඇත්තේ 27 සහ 33 වයස්වල පසුවන අඹුසැමි යුවළක් වන අතර, ඔවුන් තලංගම - දකුණ ප්‍රදේශයේ පදිංචිකරුවන් බවටයි අනාවරණ වී ඇත්තේ.",
       "URL": "https://www.hirunews.lk/320211/රැකියා-ලබාදෙන-බවට-පවසා-මුදල්-වංචා-කළ-යුවළක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=740"
}