{
       "Source": "hirunews",
       "Timestamp": "Monday, 09 October 2017 - 18:38",
       "Headline": "මෝටර් රථයක්, ත්‍රීරෝද  රථයක් සහ යතුරුපැදියක් පන්නිපිටියේදී එකිනෙක ගැටේ",
       "News Content": "ඊයේ (8) සවස පන්නිපිටිය ප්‍රදේශයේදී මෝටර් රථයක්, ත්‍රීරෝද රථයක් සහ යතුරුපැදියක් එකිනෙකෙ ගැටීමෙන් කාන්තාවක් මියගොස් තිබෙනවා.\nයතුරුපැදියේ පිටුපස සිටි වයස අවුරුදු 64ක කාන්තාවක් මෙලෙස ජීවිතක්ෂයට පත් වූ අතර සිද්ධියෙන් තුවාල ලැබූ තවත් සිව්දෙනෙකු හෝමාගම මූලික රෝහලට ඇතුළත්කර තිබුණා.\nමෝටර් රථයේ රියදුරු බීමතින් රිය පදවා ඇති බවත් ඔහු එම ත්‍රීරෝද රථය සහ යතුරුපැදිය යටකර ධාවනය කර ඇති බවත් අප වාර්තාකරු සඳහන් කළා.\nසැකකරු හෝමාගම අධිකරණයට ඉදිරිපත් කිරීමෙන් පසු ලබන මස 17 වැනි දින දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/173025/මෝටර්-රථයක්-ත්‍රීරෝද-සහ-යතුරුපැදියක්-පන්නිපිටියේදී-එකිනෙක-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=4280"
}