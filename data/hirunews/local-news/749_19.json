{
       "Source": "hirunews",
       "Timestamp": "Tuesday, 08 November 2022 - 14:30",
       "Headline": "වල් බිහි වීම නිසා ළමුන්ට අකැප වූ ළමා උද්‍යානය (වීඩියෝ)",
       "News Content": "දරුවන්ගේ මානසික මෙන්ම කායික සෞඛ්‍යය පවත්වා ගැනීම සඳහා ක්‍රීඩා ක්‍රියාකාරකම්වලින් ඉටු කෙරෙන්නේ සුවිශේෂී මෙහෙයක්.\nනමුත් ක්‍රීඩා කටයුතු වෙනුවෙන් වෙන් කළ ළමා උද්‍යානයක් වල් බිහිවීම හේතුවෙන් එම අයිතිය අහිමි වූ දරුවන් පිරිසක් පිළිබඳ පුවතක් බණ්ඩාරගම ප්‍රදේශයෙන් වාර්තා වනවා.\nසුනාමි ව්‍යසනයට හසුව සිය නිවාස මෙන්ම ඇඳීවත ව්ල් බිහි වීම් අහිමිවූ 50කට අධික පවුල් සංඛ්‍යාවකට බණ්ඩාරගම ගම්මන්පිල කහටගහහේන ප්‍රදේශයේ නිවාස ඉදි කර භාර දෙනු ලැබුවේ 2004 වසරේ දී යි.\nඑම නිවාස සංකීර්ණයට අවශ්‍ය යටිතල පහසුකම්ද රජය මගින් ලබා දී තිබූ අතර එම පවුල්වල දරුවන්ගේ මානසික සහ කායික සුවතාවය අරමුණු කරගනිමින් පර්චස් 15ක භූමි භාගයක අංග සම්පූර්ණ ළමා උද්‍යානයක්ද ඉදි කෙරුණා.\nයාබද ඉඩමේ හිමිකරුවන් ළමා උද්‍යානය පසෙක වගාවක් සැකසීම හේතුවෙන් උද්‍යානයට පිවිසීමට දරුවන්ට අවසර අහිමි වී තිබෙනවා.\nඋද්‍යානය අහිමි වුවත් ක්‍රීඩාවට ඇති කැමැත්ත හේතුවෙන් මේ වනවිට දරුවන් විවේකී කාලයේ දී ඊට ආසන්න අතුරු මාර්ගයක ක්‍රීඩාවේ නිරත වන්නේ අනතුරුදායක තත්ත්වයකටද අතවනමින්.\nහැකි ඉක්මනින් තමන්ට ක්‍රීඩා කිරිමට ක්‍රීඩාංගනය යළි ප්‍රතිසංස්කරණය කර භාර දෙන්නැ යි දරුවන් බලධාරීන්ගෙන් ඉල්ලීමක් කරනවා.",
       "URL": "https://www.hirunews.lk/319891/වල්-බිහි-වීම-නිසා-ළමුන්ට-අකැප-වූ-ළමා-උද්‍යානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=749"
}