{
       "Source": "hirunews",
       "Timestamp": "Monday, 15 March 2021 - 19:48",
       "Headline": "තැම්මැන්නාව වැව් රක්ෂිතය එළි පෙහෙළි කිරීමට එරෙහිව විරෝධතාවක්",
       "News Content": "කතරගම - ලුණුගම්වෙහෙර මාර්ගයේ තැම්මැන්නාව වැව රක්ෂිතය එළිපෙහෙලි කරන බවට චෝදනා කරමින් ප්‍රදේශවාසීන් පිරිසක් අද විරෝධතාවක නිරත වුණා.\nකතරගම - ලුණුගම්වෙහෙර ප්‍රධාන මාර්ගයේ මත්තල අධිවේගී මාර්ගය අවහිර කරමිනුයි වීරවිල ප්‍රදේශවාසීන් පිරිසක් මෙලෙස විරෝධතාවයේ නිරත වූයේ.\nමේ අතර, මුතුරාජවෙල තෙත් බිමෙහි වනජීවි සංරක්ෂණ දෙපාර්තමේන්තුවට අයත් ඉඩම්වල සවි කර තිබූ පුවරු කිසියම් පිරිසක් විසින් ගලවා ඇති බවට මුතුරාජවෙල අඩවි ආරක්ෂක නිලධාරීන් පොලීසියට පැමිණිල්ලක් ඉදිරිපත් කර තිබෙනවා.\nඑමෙන්ම, සීගිරිය අවට රජයේ ඉඩම් පවරාගෙන ඇති පුද්ගලයින්ට කූඨ ලේඛන සෑදීමේ චෝදනාව මත නඩු පැවරීමට පියවර ගන්නා ලෙස මධ්‍යම පළාත් ආණ්ඩුකාරවරයා විසින් දිස්ත්‍රික් ලේකම් වෙත උපදෙස් ලබාදී තිබෙනවා.\nආණ්ඩුකාර කාර්යාලයේ අද පැවති උත්සවයකට එක්වෙමින් මධ්‍යම පළාත් ආණ්ඩුකාර ලලිත් යූ. ගමගේ මේ බව සඳහන් කළා.",
       "URL": "https://www.hirunews.lk/265431/තැම්මැන්නාව-වැව්-රක්ෂිතය-එළි-පෙහෙළි-කිරීමට-එරෙහිව-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=2086"
}