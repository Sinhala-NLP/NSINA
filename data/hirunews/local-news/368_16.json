{
       "Source": "hirunews",
       "Timestamp": "Friday, 05 May 2023 - 9:38",
       "Headline": "අලිමංකඩ දී ව්‍යාජ මුදල් නෝට්ටු ජාවාරමක් කළ දෙදෙනෙකු අත්අඩංගුවට",
       "News Content": "රුපියල් 5000 ව්‍යාජ මුදල් නෝට්ටු 250ක් සහ රුපියල් 500 ව්‍යාජ මුදල් නෝට්ටු 27ක් සමඟ යාපනය විශ්ව විද්‍යාලයේ තරුණයෙකු ඇතුළු දෙදෙනෙකු අලිමංකඩ පොලිස් මාර්ග බාධකයේ දී අත්අඩංගුවට ගෙන තිබෙනවා.\nඒ, යාපනය දෙස සිට කිලිනොච්චිය දෙසට ගමන් ගත් සැකකටයුතු යතුරු පැදියක් පලෙයි පොලිසිය විසින් ඊයේ (04) පස්වරුවේ නවතා පරීක්ෂා කළ අවස්ථාවේ දීයි.\nයාපනය සරසවියේ ඉගෙනුම ලබන සිසුවා 24 හැවිරිදි වියේ පසුවන අතර අනෙක් සැකකරු 26 වන වියේ පසුවනවා.\nපුදුකුඩුඉරිප්පු සහ මිරුසුවිල් ප්‍රදේශවල පදිංචිකරුවන් වන මොවුන්, වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භර දී තිබෙනවා.",
       "URL": "https://www.hirunews.lk/334287/අලිමංකඩ-දී-ව්‍යාජ-මුදල්-නෝට්ටු-ජාවාරමක්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=368"
}