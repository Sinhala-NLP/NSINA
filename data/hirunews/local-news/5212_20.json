{
       "Source": "hirunews",
       "Timestamp": "Tuesday, 12 January 2016 - 10:17",
       "Headline": "සීගිරි අභයභූමියේ අනවසර ඉදිකිරීම් කළ 3 ක්  අත්අඩංගුවට",
       "News Content": "සීගිරිය අභයභූමියේ අනවසරයෙන් ගොඩනැගිල්ලක් ඉදිකළ බව කියන පුද්ගලයන් 3 දෙනෙකු ඒ සඳහා යොදාගත් උපකරණ කිහිපයක් ද සමඟ වනජීවි නිලධාරීන් අත්අඩංගුවට ගෙන තිබෙනවා.\nමොවුන් සීගිරිය ප්‍රධාන මාර්ගය අසළ වනජීවි කාර්යාලයට මීටර් 100ක් පමණ දුරින් මෙම අනවසර ඉදිකිරීම සිදුකර ඇති බවයි.\nකෙසේ වෙතත්, මෙම ඉදිකිරීම සඳහා අවසර ලබාගෙන ඇති බව අත්අඩංගුවට ගත් පිරිස ප්‍රකාශ කර තිබෙනවා.\nසැකකරුවන් දඹුල්ල මහේස්ත්‍රාත් අධිකරණයට අද ඉදිරිපත් කිරීමට නියමිතයි.",
       "URL": "https://www.hirunews.lk/123851/සීගිරි-අභයභූමියේ-අනවසර-ඉදිකිරීම්-කළ-3-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5212"
}