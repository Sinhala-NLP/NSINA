{
       "Source": "hirunews",
       "Timestamp": "Sunday, 21 August 2022 - 11:25",
       "Headline": "අනතුරට ලක්වූ ජනප්‍රිය ජීව විද්‍යා දේශකගේ තත්වය සුව අතට",
       "News Content": "මධ්‍යම අධිවේගී මාර්ගයේ නාරම්මල පිවිසුම ආසන්නයේදී අනතුරට ලක්වූ ජනප්‍රිය ජීව විද්‍යා දේශකයාගේ තත්වය බරපතල නොවන බව රෝහල් ආරංචි මාර්ග සඳහන් කළා.\nඔහු ඇතුලු සිව්දෙනෙකු ගමන් ගත් මෝටර් රථය මෙලෙස අනතුරට ලක්ව තිබුණේ අද අලුයම 2.30 ට පමණයි. ඒ මෝටර් රථය පාලනය කරගත නොහැකිව ඉදිරියෙන් ගමන් ගත් බවුසර් රථයක ගැටීමෙන්.\nඅනතුරෙන් තැළුම් තුවාල සහිතව රෝහල් ගතකළ ජීව විද්‍යා දේශක දිනේෂ් මුතුගල මේ වනවිට සුව අතට හැරෙමින් පවතින බව කුරුණෑගල ශික්ෂණ රෝහලේ ප්‍රකාශකයෙකු සඳහන් කළා.\nඑමෙන්ම ඔහු සමඟ මෝටර් රථයේ ගමන් ගත් සෙසු පුද්ගලයන් තුන්දෙනාගේ තත්වයද අසාධ්‍ය නොවන බවයි එම රෝහල් ප්‍රකාශකයා වැඩිදුරටත් කියා සිටියේ.",
       "URL": "https://www.hirunews.lk/313345/අනතුරට-ලක්වූ-ජනප්‍රිය-ජීව-විද්‍යා-දේශකගේ-තත්වය-සුව-අතට",
       "Category": "Local News",
       "Parent URL": "https://www.hirunews.lk/local-news.php?pageID=924"
}