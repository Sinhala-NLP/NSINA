{
       "Source": "hirunews",
       "Timestamp": "Sunday, 04 December 2022 - 15:45",
       "Headline": "වැලිගම දී රුවල් ඔරු තරගාවලියක්",
       "News Content": "ශ්‍රී ලංකා රුවල් යාත්‍රා සංගමය විසින් සංවිධානය කරන ලද ආචාර්‍ය නිහාල් ජිනසේන අනුස්මරණ කුසලානය සඳහා වන රුවල් ඔරු තරගාවලිය ඊයේ (03) සාර්ථක අන්දමින් පැවැත්වුණා.\nඒ වැලිගම - කප්පරතොට මුහුදු තීරයේදියි.\nපෙරවරු 10ට පමණ මෙම තරගාවලිය ආරම්භ වූ අතර එය පස්වරු 05 දක්වා පැවැත්වුණා.\nමෙම තරගවාලිය සංවිධානය කර තිබුණේ 05 වැනි වරටයි.\nමෙම තරගාවලිය සඳහා ශ්‍රී ලංකා රුවල් ඔරු සංගමයේ (YASL) සාමාජිකත්වය ලත් ශ්‍රී ලංකා නාවික හමුදාව, සිලෝන් මෝටර් යොවට් ක්ලබ්, රෝයල් මෝටර් යොවට් ක්ලබ්, බෙන්තොට වින්ඩ්සර්ෆ්, රුහුණු රුවල් යාත්‍රා සංගමය සහ පාසල් නියෝජනය කරන රුවල් ඔරු සමාජ ඇතුළු යාත්‍රා 60කට ආසන්න ප්‍රමාණයක් එක්ව සිටියා.",
       "URL": "https://www.hirunews.lk/321935/වැලිගම-දී-රුවල්-ඔරු-තරගාවලියක්",
       "Category": "Local News",
       "Parent URL": "https://www.hirunews.lk/local-news.php?pageID=689"
}