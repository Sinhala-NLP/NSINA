{
       "Source": "hirunews",
       "Timestamp": "Friday, 15 July 2022 - 14:21",
       "Headline": "කඩිනම් විසඳුමක් අපේක්ෂා කරන බව ඉන්දියාව කියයි",
       "News Content": "ශ්‍රී ලංකාව තුළ උද්ගතව පවතින තත්වය හමුවේ රාජ්‍ය සහ නායකත්වය සම්බන්ධයෙන් කඩිනම් විසඳුමක් අපේක්ෂා කරන බව ඉන්දියාව පවසනවා.\nඑරට විදේශ කටයුතු අමාත්‍යාංශයේ මාධ්‍ය ප්‍රකාශක අරින්දම් බග්ෂී ඊයේ පැවති සතිපතා මාධ්‍ය හමුවේදී මේ බව කියා සිටියේ ශ්‍රී ලංකාව සම්බන්ධයෙන් මාධ්‍යවේදීන් කළ විමසීමකට ප්‍රතිචාර දක්වමින්.\nමේ අතර ඇමරිකානු භාණ්ඩාගාර ලේකම් ජැනට් යෙලන් මාධ්‍ය හමුවකදී කියාසිටියේ ශ්‍රී ලංකාවේ ණය ප්‍රතිව්‍යුහගත කිරීමට චීනය සහයෝගය ලබාදෙනු ඇතැයි තමන් අපේක්ෂා කරන බවයි.",
       "URL": "https://www.hirunews.lk/310050/කඩිනම්-විසඳුමක්-අපේක්ෂා-කරන-බව-ඉන්දියාව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1019"
}