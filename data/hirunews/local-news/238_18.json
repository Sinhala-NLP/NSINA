{
       "Source": "hirunews",
       "Timestamp": "Sunday, 25 June 2023 - 14:06",
       "Headline": "පානදුර බොල්ගොඩ ගඟේ jet ski boat පදිමින් සිටි ව්‍යාපාරිකයෙකු අතුරුදන්",
       "News Content": "පානදුර දිග්ගල ශ්‍රියා මාවතේ පදිංචි පුද්ගලයකු අද (25) උදෑසන 11ට පමණ jet ski boat පදිමින් සිටියදී එම ප්‍රදේශයේ දූපතක සිටින පුද්ගලයින් සඳහා ගමන් කිරීමට යොදවා ඇති පාලම් පාරුවේ කබේ පැටලී මෙම පුද්ගලයා බෝට්ටුවෙන් විසිවී දියේ ගිළී අතුරුදහන් වී ඇති බව වාර්තා වෙනවා.\nමෙසේ අතුරුදහන්ව ඇත්තේ වයස අවුරුදු 42 ක් වන අවිවාහක පුද්ගලයෙක් බව සඳහන්.\nමෙම පුද්ගලයාගේ ඥාති පිරිස කොළඹ ප්‍රදේශයේ පදිංචිව සිටින අතර ඔහු විනෝදාංශය වශයෙන් බෝට්ටු පැදීමට ප්‍රියමනාප පුද්ගලයකු බවයි වාර්තා වෙන්නේ.\nතනිව වාසය කර ඇති මෙම ව්‍යාපාරිකයා සෑම දිනකම පාහේ බෝට්ටු පැදීම සිදුකරන බවයි ප්‍රදේශවාසීන් ප්‍රකාශ කරන්නේ.\nමෙම සිද්ධිය පිළිබඳව වැඩිදුර විමර්ශන පානදුර උතුර පොලිසිය මගින් සිදුකරනු ලබනවා.",
       "URL": "https://www.hirunews.lk/339009/පානදුර-බොල්ගොඩ-ගඟේ-jet-ski-boat-පදිමින්-සිටි-ව්‍යාපාරිකයෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=238"
}