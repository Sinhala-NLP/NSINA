{
       "Source": "hirunews",
       "Timestamp": "Thursday, 23 March 2017 - 14:24",
       "Headline": "මෝටර් රථ ප්‍රවාහන කොමසාරිස්ට වරෙන්තු",
       "News Content": "මෝටර් රථ ප්‍රවාහන කොමසාරිස්වරයාට කඩුවෙල මහේස්ත්‍රාත් අධිකරණය අද (23) වරෙන්තු නිකුත් කළා.\nඒ, පාර්ලිමේන්තු මන්ත්‍රී  නාමල් රාජපක්ෂට අයත් බව කියන ෆෝඞ් මස්ටෑන්ග් මෝටර් රථයේ ලිපි ගොනු අස්ථානගතවීම පිළිබඳ සිදු කෙරෙන පරීක්ෂණවලට අදාළව කරුණු දැක්වීම සඳහා අධිකරණයේ පෙනී නොසිටීම හේතුවෙන්.\nමේ අතර, හිටපු අමාත්‍ය බැසිල් රාජපක්ෂගේ නම ඈ|ඳුණු මල්වානේ ඉඩම රජයට පවරා ගන්නේ නම් ඒ සඳහා පවතින නීතිමය ප්‍රතිපාදන ඉදිරිපත් කිරීමට  අධිකරණය හමුවේ පෙනී සිටින ලෙස අද (23) නීතිපතිවරයාට ද නොතීසි නිකුත් කෙරුණා.\nඒ ඊට අදාළ නඩුව පූගොඩ මහේස්ත්‍රාත් නිලූපුලී ලංකාපුර හමුවේ කැඳවූ අවස්ථාවේදියි.\nඑසේම, ශබ්ද විකාශන යන්ත්‍ර භාවිත කරමින් මහජන පීඩාවක් ඇති කළ බවට චෝදනා එල්ල වූ පූජ්‍ය උඩුවේ ධම්මාලෝක හිමියන්ට අද (23) අධිකරණය ඇප ලබාදුන්නා.\nකොළඹ අතිරේක මහේස්ත්‍රාත් දුලානි අමරසිංහ හමුවේ නඩුව කැදවූ අවස්ථාවේදී රුපියල් ලක්ෂයක ශරීර ඇපයක් මතයි උන්වහන්සේ මුදා හරිනු ලැබුවේ.\nඉකුත් නඩු දිනයේදී අධිකරණයට නොදන්වා විදේශ ගත වීම හේතුවෙන් උන්වහන්සේ අත්අඩංගුවට ගන්නා ලෙස අධිකරණය වරෙන්තු නිකුත් කළා.",
       "URL": "https://www.hirunews.lk/157536/මෝටර්-රථ-ප්‍රවාහන-කොමසාරිස්ට-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=4599"
}