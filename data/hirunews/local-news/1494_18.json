{
       "Source": "hirunews",
       "Timestamp": "Tuesday, 14 December 2021 - 17:21",
       "Headline": "ශ්‍රී ලංකා මානව හිමිකම් කොමිෂන් සභාවට නව සාමාජිකයින් දෙපළක්",
       "News Content": "ජනාධිපති ගෝඨාභය රාජපක්ෂ විසින් ශ්‍රී ලංකා මානව හිමිකම් කොමිෂන් සභාවට නව සාමාජිකයින් දෙදෙනකු අද (14) දිනයේ දී පත් කර තිබෙනවා.\nජනාධිපති මාධ්‍ය ප්‍රකාශකවරයා සිය නිල ට්විටර් ගිණුමෙහි පණිවිඩයක් තබමින් සඳහන් කළේ, මෙම නව තනතුරු සඳහා පත් කර ඇත්තේ, විශ්‍රාමික ශ්‍රේෂ්ඨාධිකරණ විනිසුරු රෝහිණි මාරසිංහ සහ පුජ්‍ය කළුපහන පියරතන ස්වාමින් වහන්සේ බවයි.\nඒ අනුව මෙම කොමිෂන් සභාවෙහි නව සභාපතිවරයා ලෙස විශ්‍රාමික ශ්‍රේෂ්ඨාධිකරණ විනිසුරු රෝහිණි මාරසිංහ කටයුතු කරනු ලබන අතර, එහි නව සාමාජිකයෙකු ලෙස පුජ්‍ය කළුපහන පියරතන ස්වාමින් වහන්සේ කටයුතු කරනු ලබනවා.",
       "URL": "https://www.hirunews.lk/291014/ශ්‍රී-ලංකා-මානව-හිමිකම්-කොමිෂන්-සභාවට-නව-සාමාජිකයින්-දෙපළක්",
       "Category": "Local News",
       "Parent URL": "https://www.hirunews.lk/local-news.php?pageID=1494"
}