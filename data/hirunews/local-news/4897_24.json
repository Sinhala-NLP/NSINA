{
       "Source": "hirunews",
       "Timestamp": "Thursday, 01 September 2016 - 15:53",
       "Headline": "Update : කොළඹ පුරහල අසල වෙළඳසැලක ඇතිවු ගින්න නිවා දැමේ  (ඡායාරූප)",
       "News Content": "කොළඹ මහ නගර සභාව ආසන්න වෙළඳ සැලක ඇතිවු ගින්න මේවන විට නිවා දමා තිබෙනවා.\nගිනි නිවීම් රථ දෙකක් එම ගින්න මැඩ පැවැත්වීමට පැමිණ තිබු බවයි අප වාර්තාකරුවන් ප්‍රකාශ කලේ.\nගෑස් කාන්දුවක් හේතුවෙන් ගින්න හටගන්නට ඇතැයි සැක පළකෙරෙනවා.\nගින්නෙන් කිසිවකුටත් තුවාල සිදුවී නොමැති අතර වෙළඳසැල සම්පුර්ණයෙන් විනාශ වී තිබෙනවා.\nමෙම ගින්න හේතුවෙන් පුරහල අවට මාර්ගවල දැඩි රථ වාහන තදබදයක් ද හටගෙන තිබුනා.\nThursday, 01 September 2016 - 16.34\n----------------------------------------------------------------------------------------\nකොළඹ - පුරහල ප්‍රදේශයේ දවටගහ පල්ලිය ආසන්නයේ වෙළඳසැලක ගින්නක් හට ගෙන තිබෙනවා.\nගින්න මැඩපැවැත්වීම සඳහා කොළඹ නාගරික ගිනි නිවන ඒකකයේ ගිනි නිවන රථ දෙකක් එම ස්ථානයට ළඟා වී ඇති බව සඳහන්.\nමෙම ගින්න ගෑස් කාන්දුවක් හේතුවෙන් සිදුවන්නට ඇති බවටයි පොලිසිය සැක පළකරන්නේ.",
       "URL": "https://www.hirunews.lk/141999/update-කොළඹ-පුරහල-අසල-වෙළඳසැලක-ඇතිවු-ගින්න-නිවා-දැමේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4897"
}