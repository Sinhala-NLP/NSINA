{
       "Source": "hirunews",
       "Timestamp": "Wednesday, 16 June 2021 - 13:57",
       "Headline": "දරුකමට හදාගන්නා බව පවා සිසුවෙකු අපයෝජනයට ලක් කළ සැකකරුවෙකු අත්අඩංගුව (වීඩියෝ)",
       "News Content": "16 හැවිරිදි පාසල් සිසුවෙකු ලිංගික අපයෝජනයට ලක් කළ 50 හැවිරිදි තලවතුගොඩ ප්‍රදේශයේ පදිංචි පුද්ගලයෙකු තලංගම පොලීසිය අත්අඩංගුවට ගෙන තිබෙනවා.\nඒ, දරුවාගේ පියා කළ පැමිණිල්ලකට අනුවයි.\n16 හැවිරිදි අදාළ සිසුවා තම පියා සහ සහෝදර සහෝදරියන් සමඟ පුත්තලම - මදුරන්කුලිය ප්‍රදේශයේ ජීවත්ව තිබෙනවා.\nමීට වසර 5 කට පෙර අධ්‍යාපනය ලබාදී දරුකමට හදාගන්නා බව පවසමින් තලවතුගොඩ ප්‍රදේශයේ පුද්ගලයෙකු දරුවා රැගෙන ගොස් තිබුණා.\nඅදාළ පුද්ගලයා තවත් දරුවෙකු සොයාදෙන ලෙස දරුවාගේ පියාගෙන් ඉල්ලීමක්ද කර ඇති අතර, දරුවා පියාට ප්‍රකාශ කර ඇත්තේ අදාළ පුද්ගලයා විසින් තමන්ට විවිධ ලිංගික හිංසනයන් සිදුකරන බවටයි.\nකෙසේ වෙතත් දරුවාගේ පියා එය විශ්වාස කර නැහැ.\nපසුව දරුවා තමන්ට සිදුවන ලිංගික හිංසන ජංගම දුරකථනයකින් රහසිගතව පටිගත කර තම මිතුරෙකුට යොමුකර තිබුණේ තමන් මෙම හිංසනයෙන් ගළවාගන්නා ලෙස ඉල්ලමින්.\nඒ අනුව මේ සම්බන්ධයෙන් තලංගම පොලීසියට පැමිණිලි කළ බවයි දරුවාගේ පියා හිරු ප්‍රවෘත්ති අංශයට අදහස් දක්වමින් කියා සිටියේ.",
       "URL": "https://www.hirunews.lk/274459/දරුකමට-හදාගන්නා-බව-පවා-සිසුවෙකු-අපයෝජනයට-ලක්-කළ-සැකකරුවෙකු-අත්අඩංගුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1881"
}