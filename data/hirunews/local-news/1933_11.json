{
       "Source": "hirunews",
       "Timestamp": "Monday, 24 May 2021 - 7:05",
       "Headline": "ආර්ථික මධ්‍යස්ථාන විවෘත වෙයි - එළවළු තොග රැගත් රථ දඹුල්ල ආර්ථිකයේ පෝලිම්වල",
       "News Content": "අද අලුයම සිට ආර්ථික මධ්‍යස්ථාන විවෘත කිරීමත් සමඟ දඹුල්ල ආර්ථික මධ්‍යස්ථානයට මේ වනවිට විශාල වශයෙන් එළවළු තොග ලැබෙන බවට තොරතුරු වාර්තා වනවා.\nඅප වාර්තාකරු සඳහන් කළේ අද (24) දිනයේ ආර්ථක මධ්‍යස්ථාන විවෘත කිරීමට ගත් තීරණයත් සමඟ ඊයේ (23) මධ්‍යම රාත්‍රියේ සිට එළවළු රැගත් රථ ආර්ථික මධ්‍යස්ථානය ප්‍රධාන මාර්ගය දෙපස නවතා ඇති ආකාරය දක්නට ලැබුණු බවයි.\nඋදෑසන වන තුරුම එළවළු තොග රැගත් ලොරි ආර්ථික මධ්‍යස්ථානයට ඇතුල් කරගැනීමට නොහැකිව බරපතළ තත්ත්වයක් ද දැක ගැනීමට හැකි වූ බවයි අප වාර්තාකරු වැඩිදුරටත් සඳහන් කර සිටියේ.\nමේ අතර ආර්ථික මධ්‍යස්ථානය තුළ එළවළු මිල ද සීඝ්‍රයෙන් අද දිනයේ ඉහළ ගොස් ඇති බවද වාර්තා වනවා.\nමේ වන විටත් එළවළු කිලෝ ලක්ෂ 70 ඉක්මවූ තොගයක් ආර්ථික මධ්‍යස්ථානයට ලැබෙන්නට ඇති බව එහි වෙළෙඳ සංගමයේ නියෝජිතයන් පවසා සිටියා.",
       "URL": "https://www.hirunews.lk/272255/ආර්ථික-මධ්‍යස්ථාන-විවෘත-වෙයි-එළවළු-තොග-රැගත්-රථ-දඹුල්ල-ආර්ථිකයේ-පෝලිම්වල",
       "Category": "Local News",
       "Parent URL": "https://www.hirunews.lk/local-news.php?pageID=1933"
}