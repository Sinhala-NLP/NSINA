{
       "Source": "hirunews",
       "Timestamp": "Wednesday, 26 August 2020 - 10:24",
       "Headline": "වෙළෙදසැලකට ඇතුළු වී මුදල් සොරාගන්නා ආකාරය ආරක්‍ෂිත කැමරාවක සටහන් වෙයි (වීඩියෝ)",
       "News Content": "ඊයේ (25) අලුයම හැටන් දික්ඔය නගරයේ වෙළෙදසැලක් තුළට ඇතුළු වී එහි තිබු මුදල්, ජංගම දුරකථන පෙර ගෙවුම් කාඩ්පත් සහ දුම්වැටි සොරාගන්නා ආකාරය ආරක්‍ෂිත කැමරාවක සටහන් වී තිබෙනවා .\nසිද්ධිය සම්බන්ධයෙන් සැකකරුවෙක් හැටන් පොලිසියේ අපරාධ විමර්ෂණ අංශයේ නිලධාරින් විසින් ඊයේ  (25) අත්අඩංගුවට ගත්තා.\nමෙලෙස අත්අඩංගුවට ගෙන ඇත්තේ නොර්වුඩ් මානෙළුව වත්තේ පදිංචිකරුවෙක්.\nසැකකරු ඊයේ (25) අලුයම සුක්ෂම ලෙස වෙළෙදසැලට ඇතුල් වි ලාච්චුවේ තිබු රුපියල් තිස්දහසක මුදල්, ජංගම දුරකථන කාඩ්පත් සහ දුම්වැටි තොගයක් සොරාගෙන ඇති බව සඳහන්.\nමේ සම්බන්ධයෙන්  වෙළෙඳසැලේ අයිතිකරු හැටන් පොලිසියට පැමිණිළි කිරීමට කටයුතු කළා.\nඅනතුරුව එම ප්‍රදේශයේ ආරක්ෂික කැමරා පද්ධතියේ දත්ත ඔස්සේ  සැකකරු අත්අඩංගුවට ගත් බවයි හැටන් පොලිසිය කියා සිටියේ.\nඅත්අඩංගුවට ගත් සැකකරු හැටන් මහෙස්ත්‍රාත් අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/248672/වෙළෙදසැලකට-ඇතුළු-වී-මුදල්-සොරාගන්නා-ආකාරය-ආරක්‍ෂිත-කැමරාවක-සටහන්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2497"
}