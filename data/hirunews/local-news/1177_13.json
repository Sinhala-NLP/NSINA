{
       "Source": "hirunews",
       "Timestamp": "Wednesday, 11 May 2022 - 8:14",
       "Headline": "ආර්ථික ස්ථාවරත්වයට දේශපාලන ස්ථාවරත්වය අත්‍යාවශ්‍යයි - මහබැංකු නිලධාරීන්",
       "News Content": "දේශපාලන හා සමාජ ස්ථාවරත්වයකින් තොරව ආර්ථික ස්ථාවරත්වයක් ඇති කළ නොහැකි බව මහබැංකුවේ විධායක නිලධාරීන්ගේ සංගමය දැඩිව අවධාරණය කරනවා.\nදුර්වල වී ඇති ආර්ථිකය තවදුරටත් බිඳ වැටීමට ලක් නොවීමට අවශ්‍ය සියලු ඉදිරි ක්‍රියාමර්ග ගැනීමට වෘත්තිමය සහයෝගය අඛන්ඩව ලබාදෙන බවයි එම සංගමය කියා සිටියේ.\nඒ අනුව දේශපාලන ස්ථාවරත්වය ස්ථාපිත කිරීම මෙන්ම යෝග්‍ය ප්‍රතිසංස්කරණයන් ක්‍රියාත්මක කිරීමට අවශ්‍ය නීති සම්පාදනය කිරීම ඇතුලු වගකීම් පාර්ලිමේන්තුව වෙත පැවරෙන බවද ඔවුන් පෙන්වා දෙනවා.\nමේ අතර, අද (11) කොළඹ කොටස් වෙළෙඳපොළ ගනුදෙනු අද සිදු නො වන බව වාර්තා වනවා.",
       "URL": "https://www.hirunews.lk/304043/ආර්ථික-ස්ථාවරත්වයට-දේශපාලන-ස්ථාවරත්වය-අත්‍යාවශ්‍යයි-මහබැංකු-නිලධාරීන්",
       "Category": "Local News",
       "Parent URL": "https://www.hirunews.lk/local-news.php?pageID=1177"
}