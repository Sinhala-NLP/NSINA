{
       "Source": "hirunews",
       "Timestamp": "Saturday, 10 September 2022 - 8:16",
       "Headline": "ගං වතුරෙන් පාකිස්ථානයට ඩොලර් බිලියන 18 ක පාඩුවක්",
       "News Content": "අයහපත් කාලගුණයෙන් පාකිස්තානයට බලපෑ දරුණු ගංවතුර තත්ත්වය හේතුවෙන් එරටට ආර්ථික වශයෙන් සිදුව ඇති පාඩුව ඇමරිකානු ඩොලර් බිලියන 18 කට ආසන්න වී තිබෙනවා.\nවිදෙස් මාධ්‍ය සඳහන් කළේ ජල ගැලීම් හේතුවෙන් එරට කපු, සහල්, තිරිඟු ඇතුලු වගාබිම් අක්කර මිලියන 4.2 ක් මුළුමනින්ම විනාශ වී ඇති බවයි.\nඑරට භූමි ප්‍රමාණයෙන් තුනෙන් එකකට වැඩි ප්‍රමාණයක් ජලයෙන් යටවීම නිසා, පාකිස්ථාන බලධාරීන් ලෝක නායකයින්ගෙන් ඉල්ලීමක් කරමින් සඳහන් කළේ තම රටට ආහාර සහ මූල්‍යමය වශයෙන් ආධාර ලබාදෙන ලෙසටයි.\nඑරට දරිද්‍රතාව සහ විරැකියාව සියයට 21.9 සිට සියයට 36 දක්වා ඉහළ ගොස් තිබෙනවා.\nමෙම ආපදා තත්වය හේතුවෙන් එරට මිලියනයකට වැඩි ජනතාවක් පීඩාවට පත්ව ඇති අතර, ගං වතුරෙන් පුද්ගලයින් 1,325කට වැඩි පිරිසක් ජීවිතක්ෂයට පත්වුණා.",
       "URL": "https://www.hirunews.lk/315024/ගං-වතුරෙන්-පාකිස්ථානයට-ඩොලර්-බිලියන-18-ක-පාඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=878"
}