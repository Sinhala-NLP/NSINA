{
       "Source": "hirunews",
       "Timestamp": "Wednesday, 08 March 2023 - 14:00",
       "Headline": "පාන්  මිල අඩු කෙරේ",
       "News Content": "තිරිඟු පිටි ආනයනය කරනු ලබන සමාගම් දෙක පිටි කිලෝග්‍රෑමයක මිල රුපියල් 15කින් අඩු කිරීමත් සමග බේකරි හිමියන් පාන් ගෙඩියක මිල රුපියල් 10 කින් පහත දමා තිබෙනවා.\nසමස්ත ලංකා බේකරි හිමියන්ගේ සංගමයේ සභාපති එන්.කේ.ජයවර්ධන කියා සිටියේ අද (08) මධ්‍යම රාත්‍රියේ සිට නව මිල ගණන් ක්‍රියාත්මක බවයි.\nතිරිඟු පිටි ආනයනය කරනු ලබන සමාගම් පිටි මිල පහත දමනු ලැබුවේ ඇමෙරිකානු ඩොලරයට සාපේක්ෂව රුපියල දිගින් දිගටම ශක්තිමත් වීම හේතුවෙන්.\nඒ අනුව, මේ වනවිට වෙළඳපලේ තිරිඟු පිටි කිලෝග්‍රෑමයක මිල රුපියල් 200 දක්වා පහත වැටී තිබෙනවා.\nමේ හේතුවෙනුයි ග්‍රෑම් 450ක් බරැති පාන් ගෙඩියක මිල රුපියල් 10කින් අඩු කිරීමට තීරණය කර ඇත්තේ.\nඒ අනුව, ග්‍රෑම් 450ක පාන් ගෙඩියක්, රුපියල් 150ත් 170ත් අතර මිලකට අලෙවි කළ යුතු බව සමස්ත ලංකා බේකරි හිමියන්ගේ සංගමයේ සභාපති එන්.කේ.ජයවර්ධන සඳහන් කළා.\nමේ අතර ඩොලරයට සාපේක්ෂව රුපියල ශක්තිමත් වීම නිසා ආනයනික අත්‍යාවශ්‍ය භාණ්ඩවල මිල සියයට 10කින් පමණ පහත වැටී ඇති බවයි අත්‍යාවශ්‍ය ආහාර ද්‍රව්‍ය ආනයනකරුවන්ගේ සංගමයේ මාධ්‍ය ප්‍රකාශක නිහාල් සෙනෙවිරත්න සඳහන් කළේ.\nඒ අනුව, සීනි, පරිප්පු, ළුෑණු කිලෝග්‍රෑමයක මිල රුපියල් 30 කින් පමණ පහත වැටී ඇති බවයි ඔහු කියා සිටියේ.",
       "URL": "https://www.hirunews.lk/329342/පාන්-මිල-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=489"
}