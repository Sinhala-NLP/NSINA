{
       "Source": "hirunews",
       "Timestamp": "Thursday, 16 June 2022 - 14:39",
       "Headline": "බඩවැල් ආශ්‍රිතව වැළඳෙන හඳුනානොගත් වසංගතයක්",
       "News Content": "බඩවැල් ආශ්‍රිතව වැළඳෙන හඳුනානොගත් වසංගත රෝගී තත්ත්වයක් උතුරු කොරියාවෙන් වාර්තා වනවා.\n'ඇකිවුඩ් එන්ටෙරික් එපිඩමික්' ලෙසයි මෙම රෝගය හැඳින්වෙන්නේ.\nමෙම රෝගී තත්ත්වය වැළඳුණු සංඛ්‍යාව මෙතෙක් නිශ්චිතව උතුරු කොරියාව අනාවරණ නොකරන අතර, තත්ත්වය පාලනය කර ගැනීම සඳහා උතුරු කොරියානු නායක කිම් ජොන් උන් විසින් ඖෂධ ඇතුළු අත්‍යවශ්‍ය ද්‍රව්‍ය හේජු (Haeju) වෙත යොමු කර තිබෙනවා.\nකොවිඩ් 19 පාලනයට දැඩි පියවර අනුගමනය කරමින් සිටින පසුබිමකයි, උතුරු කොරියාව නව වසංගත තත්ත්වයට මුහුණදී සිටින්නේ.\nඋතුරු කොරියානු නායකයා උපදෙස් ලබා දී ඇත්තේ රෝගය පැතිරීම පාලනයට අවශ්‍ය කඩිනම් හා දැඩි පියවර ගන්නා ලෙසටයි.",
       "URL": "https://www.hirunews.lk/307290/බඩවැල්-ආශ්‍රිතව-වැළඳෙන-හඳුනානොගත්-වසංගතයක්",
       "Category": "Local News",
       "Parent URL": "https://www.hirunews.lk/local-news.php?pageID=1091"
}