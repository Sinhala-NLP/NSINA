{
       "Source": "hirunews",
       "Timestamp": "Sunday, 05 March 2023 - 17:28",
       "Headline": "අරගල මධ්‍යස්ථානයේ කාර්යාලයෙන් දේපළ සොරාගැනීමේ සිද්ධියකට අරගලයේම සාමාජිකයෙකු අත්අඩංගුවට",
       "News Content": "අරගලකරුවන්ට අයත්ව තිබූ කොම්පඤ්ඤවීදියේ අරගල මධ්‍යස්ථානයේ කාර්යාලයෙන් මිලියන ගණනක දේපළ සොරාගැනීමේ සිද්ධියක් සම්බන්ධයෙන් පොලිසියට ලද පැමිණිල්ලක් මත විමර්ශනයක් ආරම්භ කර තිබෙනවා.\nකෙසේ වෙතත් එම විමර්ශනයට අදාළව එක් පුද්ගලයෙකු මේ වන විට අත්අඩංගුවට ගෙන ඇති අතර ඔහු එම කාර්යාලයේ සේවකයෙකු වන බවයි පොලිසිය සඳහන් කළේ. අදාළ කාර්යාලයෙන් පාපැදි, ජංගම දුරකථන, පරිගණක ඇතුළු තවත් උපකරණ සොරාගෙන ඇති බවට පිරිසක් කොම්පඤ්ඤවීදිය පොලිසියට පැමිණිල්ලක් ඉදිරිපත් කර තිබුණා.\nඒ අනුව සිදුකළ විමර්ශනවලදී අනාවරණ වූයේ මෙම කාර්යාලයට නිතර පැමිණි දෙදෙනෙකු මෙම සොරකම්වලට සම්බන්ධ බවටයි.\nඑහිදී සිද්ධියට අදාළව එක් පුද්ගලයෙකු අත්අඩංගුවට ගත් අතර ඔහු අරගල මධ්‍යස්ථානයේ කාර්යාලයේම සේවය කළ පුද්ගලයෙකු බවට පසුව අනාවරණය වුණා.",
       "URL": "https://www.hirunews.lk/329073/අරගල-මධ්‍යස්ථානයේ-කාර්යාලයෙන්-දේපළ-සොරාගැනීමේ-සිද්ධියකට-අරගලයේම-සාමාජිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=496"
}