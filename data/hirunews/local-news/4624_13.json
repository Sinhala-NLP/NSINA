{
       "Source": "hirunews",
       "Timestamp": "Wednesday, 08 March 2017 - 19:55",
       "Headline": "කාන්තා දිනයදා අගයකල යුතු කාන්තාවක්",
       "News Content": "ජාත්‍යන්තර කාන්තා දිනය අදයි.\nමෙවර කාන්තා දිනය සමරන්නේ තුන්කල් දකින්නී - සවියෙන් දිනන්නී යන්න තේමා කර ගනිමින්.\nකාන්තාවන්  පිළිබදව වැඩි වශයෙන් කතා කෙරෙන සමයක අභිමානයෙන් කතා කළ හැකි කාන්තාවක් පිළිබද තොරතුරු අපට වාර්තා වුණේ කෑගල්ල - හෙට්ටිමුල්ල ප්‍රදේශයෙන්.\n‍හිරු කිරණින් හා  මව් කිරෙන් සැදුම්ලත් යැයි පැවසෙන මේ ලෝකයේ කාන්තාවට හිමි නිසි තැන තවමත් ලැබී ඇත්දැයි යන්න ප්‍රශ්නාර්ථයක්.\nමාතෘත්වය පූජනීයත්වයෙන් සලකන අප රටේ විශාල සමාජ මෙහෙවරක් ඉටු කරන මේ වයෝවෘද්ධ කාන්තාව නමින් ලිලී වයලට්.\nකෑගල්ල හෙට්ටිමුල්ල බණ්ඩාරනායක විද්‍යාලය අසල වසර 40 ක් තිස්සේ නොකඩවා රථ වාහන හසුරුවන ඇය කවුරුත් හදුන්වන්නේ ට්‍රැෆික් ආච්චි යන අන්වර්ත නමින්.\nඇය උදෑසන සිට පාසල අවසන් වනතුරුත් හවස් කාලයේ අමතර පංති අවසන් වී දරුවන් නික්ම යන තුරුත් දරුවන් පාර මාරුකරවීම සිදු කරන්නේ රාජකාරියටනම් නොවේ.\nඅව් වැසි නොතකා දරුවන්ගේ ආරක්ෂාව තහවුරු කරන ලිලී වයලට් ආච්චිඅම්මාගේ වයස අවුරුදු 79 ක්.\nඅවුරුදු ගණනක් තිස්සේ සුවිශාල සමාජ මෙහෙවරක නිරත වන ඇය කාගෙන් හෝ ලැබෙන පරිත්‍යාගයකින් යන්තම් සිය ජීවිතය ගැටගහ ගන්නේ දැඩි අසීරුතා රැසක් මාධ්‍යයේයි.\nජාත්‍යන්තර කාන්තා දිනයේදී අපට හමුවන මේ ආදරණීය අභිමානවත් කාන්තාව පිළිබද පාසල් ළමුන්ගේ මව්පියන් සිය අදහස් වචනවලට පෙරළුවේ මෙලෙසින්.",
       "URL": "https://www.hirunews.lk/156395/කාන්තා-දිනයදා-අගයකල-යුතු-කාන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=4624"
}