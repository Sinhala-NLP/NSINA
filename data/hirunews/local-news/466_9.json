{
       "Source": "hirunews",
       "Timestamp": "Sunday, 19 March 2023 - 16:39",
       "Headline": "අලුත්ගම, මොරගල්ල මුහුදු තීරයට කිඹුලෙකු පැමිණීමෙන් සංචාරකයන් බියට පත්වෙයි",
       "News Content": "අලුත්ගම, මොරගල්ල මුහුදු තීරයේ විදෙස් සංචාරකයන් මෙන්ම දේශීය සංචාරකයන් දිය නාමින් සිටින ස්ථානයට අඩු දහයක පමණ දිග කිඹුලෙක් පැමිණ ඇතැයි මොරගල්ල සංචාරක පොලිසිය පවසනවා.\nමේ හේතුවෙන්, ඒ ආසන්න සංචාරක හෝටල්වල වාසය කරන විදෙස් සංචාරකයන් දැඩි භීතියට පත්ව ඇති බැවින් අලුත්ගම. මොරගල්ල සංචාරක පොලිසිය විසින් හික්කඩුව වනජීවි කාර්යාලයේ නිළධාරිනීන් දැනුවත් කළා.\nනමුත් මෙතෙක් එම වනජීවි කාර්යාල නිලධාරිනිය ඊට ප්‍රතිචාර දක්වා නැතැයි මොරගල සංචාරක පොලිසිය උසස් නිළධාරියෙකු පැවසුවා.\nසංචාරකයන් විදෙස් විනිමය රැගෙන මෙරටට පැමිණ සිටිය දී සෑම අවස්ථාවකදීම රජය ඔවුනගේ ජීවිත ආරක්ෂාව තහවුරු කළ යුතුව තිබිය දී ඊට වගකිය යුතු රජයේ අදාළ අංශ නිලධාරීන් යහපත් ප්‍රතිචාර නොදැක්වීම පිළිබඳ සංචාරක හෝටල් කළමනාකාරිත්ව නොසතුට පළ කරනවා.",
       "URL": "https://www.hirunews.lk/330381/අලුත්ගම-මොරගල්ල-මුහුදු-තීරයට-කිඹුලෙකු-පැමිණීමෙන්-සංචාරකයන්-බියට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=466"
}