{
       "Source": "hirunews",
       "Timestamp": "Friday, 06 May 2022 - 7:08",
       "Headline": "කෝටි 10කට ආසන්න ගජමුතු ජාවාරම",
       "News Content": "විශේෂ කාර්ය බලකාය කල්මුණ කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දි ගජමුතු සහ මුතු ජාවාරම් කිරීමේ අරමුණින් වංචනික ලෙස සන්තකයේ තබාගෙන සිටි පුද්ගලයෙකු අත්අඩංගුවට ගෙන තිබෙනවා.\nසැකකරු සන්තකයේ තිබී ගජමුතු 07ක් සහ මුතු 06ක් සොයා ගැනුණා.\nආරුගම්බේ කඳවුරේ නිලධාරීන් කණ්ඩායමක් සමඟ ඒකාබද්ධව පසුගියදා (04) ටොප්ටෙන් පාර, ආරුගම්බේ, බඩලිනා කිංග්ඩම් හෝටලය තුළ දීයි මෙම වැටලීම සිදු කෙරුණේ.\nඅලෙවි කිරීමට සූදානමින් තිබූ ගජමුතුවල වටිනාකම රුපියල් කෝටි 10කට ආසන්නයි.\nසැකකාරු තැනැත්තා කලප්පුකට්ටු, පොතුවිල් 15 ප්‍රදේශයේ පදිංචි වයස අවුරුදු 36ක අයෙක්.\nසැකකරු සම්බන්ධයෙන් වැඩිදුර විමර්ශන කටයුතු සඳහා පොතුවිල් පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/303607/කෝටි-10කට-ආසන්න-ගජමුතු-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=1189"
}