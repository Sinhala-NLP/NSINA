{
       "Source": "hirunews",
       "Timestamp": "Tuesday, 06 April 2021 - 20:45",
       "Headline": "සත් පත්තිනි සෙත් ශාන්තිය වෙනුවෙන් සහල් එක්රැස් කිරීම සාර්ථකව 07 වන දිනටත් (වීඩියෝ)",
       "News Content": "සුර්ය සිංහලේ හිරුත් එක්ක තුන්හෙළයේ අවුරුදු වැඩසටහනට සමගාමීව පැවැත්වෙන සත් පත්තිනි සෙත් ශාන්තිකර්මයක් සඳහා අලුත් සහල් පූජා කිරීමේ ශාන්තියේ යාත්‍රාව අද 7වැනි දිනටත් ක්‍රියාත්මක වුණා.\nරටට ජාතියට සෙත් පතා සිදු කෙරෙන ශාන්තිකර්මය අවසානයේ, දෙවි දේවතාවුන් උදෙසා පිදෙන දේව දානය වෙනුවෙන් මුළු රටෙන්ම පූජා කෙරෙන අලුත් සහල් එක්රැස් කිරීම මෙහි අරමුණයි.\nහිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් මත රටට ජාතියට සෙත් පතමින් සූර්ය සිංහලේ හිරුත් එක්ක තුන්හෙලයේ අවුරුදු වැඩසටහනට සමගාමීව පැවැත්වෙන සත් පත්තිනි සෙත් ශාන්තිකර්මය අවසානයේ පිදෙන දේව දානය උදෙසා මුළු රටෙන්ම අලුත් සහල් පූජා කිරීම මේ දිනවල සිදුකෙරෙනවා.\nදිවයිනේ දිස්ත්‍රික්ක 20ක් ආවරණය කරමින් මාර්ග 3ක් ඔස්සේ විහාරස්ථාන 90කදී අලුත් සහල් පූජා කිරීමේ කටයුතු දින10ක් පුරා සිදු කිරීමට නියමිතයි.\nඒ අනුව පසුගිය 31 වැනිදා අනුරාධපුරයෙන් ගමන් ආරම්භ කළ නැවුම් සහල් පූජා කරන ශාන්තියේ යාත්‍රාව අද ඉබ්බාගමුව - මෙත්තාරාම බෞද්ධ මධ්‍යස්ථානයෙන්\nගමන් අරඹා කුරුණෑගල බෞද්ධාලෝක විද්‍යාතන පිරිවෙණ් විහාරස්ථානයට සහ පොල්ගහවෙල ගණේගොඩ ශ්‍රී පුෂ්පාරාම විහාරස්ථානයට පැමිණියා.\nපුෂ්පාරාමය නාවලපිටිය ශ්‍රී සුන්දරාරාම පුරාණ විහාරය, අඹගමුව ශ්‍රී විජයබා පිරිවෙන් විහාරය සහ යටියන්තොට ශ්‍රී නන්දනාරාම විහාරය කේන්ද්‍රකරගනිමින් අද සහල් පූජා කිරීමේ කටයුතු සිදුකෙරුණේ මහියංගනයෙන් ඇරඹි මාර්ගය ඔස්සේ පැමිණි ශාන්තියේ යාත්‍රාවයි.\nකතරගමින් ඇරඹූණු ගමන් මාර්ගයේ අලුත් සහල් පූජා කිරීමේ කටයුතු අද සිදුකෙරුණේ පිටබැද්දර ශ්‍රී සුභද්‍රාරාම පුරාණ විහාරය, දෙනියාය ශ්‍රී පුෂ්පාරාම\nමහා විහාරය සහ මොරවක ඊදඬුකිත ශ්‍රී විවේකාරාමය කේන්ද්‍රකරගනිමින්.\nපූජ්‍ය ඌරුබොක්කේ උපනන්ද හිමි - පරිවේණාධිපති - දෙනියාය ශ්‍රී පුෂ්පාරාමය පූජ්‍ය කළුබෝවිටියන ලක්ඛන හිමි - විහාරාධිපති - මොරවක ඊදඬුකිත ශ්‍රීවිවේකාරාමය ඔබේ ගමටත් නගරයටත් පැමිණෙන ශාන්තියේ යාත්‍රාවට සුපිරිසිදුව සකස් කරගත් නොඉඳුල් සහල් මිටක් පූජා කර සත් පත්තිනි දේව මෑණියන්ගේ ආශිර්වාද ලබාගන්නා ලෙස හිරු ටි.වී. සහ හිරු එෆ්. එම්. ඔබට බැතිබරව ඇරයුම් කරනවා.",
       "URL": "https://www.hirunews.lk/267697/සත්-පත්තිනි-සෙත්-ශාන්තිය-වෙනුවෙන්-සහල්-එක්රැස්-කිරීම-සාර්ථකව-07-වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2037"
}