{
       "Source": "hirunews",
       "Timestamp": "Monday, 08 June 2020 - 13:40",
       "Headline": "නිව්යෝක් නගරයේ විරෝධතා සාමකමී අතට",
       "News Content": "13 වන දිනටත් ඇමරිකාව පුරා මේ වනවිට දැවැන්ත විරෝධතා පැවැත්වෙනවා.\nඒ, නිරායුධ කළු ජාතික ජෝර්ජ් ෆ්ලොයිඩ් පොලිස් අත්අඩංගුවේදී ඝාතනයට ලක්වීමේ සිද්ධියට විරෝධය පළ කරමින්.\nමේ අතර නිව්යෝක් නගරයේ විරෝධතා මේ වනවිට සාමකාමී අතට හැරී ඇති බවට විදෙස් වාර්තා සඳහන් කළා.\nවිරෝධතා පාලනය සඳහා පැනවූ ඇඳීරි නීතියද ඉවත් කර තිබෙනවා.\nඑමෙන්ම විරෝධතාවන්ට එරෙහිව නීතිය ක්‍රියාත්මක කිරීම සඳහා යෙදවූ ජාතික ආරක්ෂක නිලධාරීන් මේ වනවිට කැලිෆෝනියා හි වීථිවලින් ඉවත් කර යළි ප්‍රාදේශීය කඳවුරු වෙත අනුයුක්ත කර ඇති බව ද විදෙස් වාර්තා සඳහන් කළා.\nපා ගමනින් විරෝධතාවලට සහභාගිවීමට නොහැකි වයෝවෘධ පිරිස් මෝටර් රථ තුළ සිට විරෝධතාවන්ට සහය දීමට එක්ව ඇති අයුරුද විදෙස් මාධ්‍ය වාර්තාවල දැක්වෙනවා.\nඇමරිකාවේ විරෝධතාවලට සමගාමීව ලන්ඩනයේද විරෝධතා ආරම්භ වූ අතර, මේ වනවිට එම විරෝධතා උත්සන්න වී ඇති බවයි එරට වාර්තා සඳහන් කළේ.\nලන්ඩනයේ ඇමරිකානු තානාපති කාර්යාලය ඉදිරිපිටට රැස්වු දහස් ගණනක් විරෝධතාකරුවන් පොලීසිය හෙළා දැක තිබෙනවා.",
       "URL": "https://www.hirunews.lk/242579/නිව්යෝක්-නගරයේ-විරෝධතා-සාමකමී-අතට",
       "Category": "Local News",
       "Parent URL": "https://www.hirunews.lk/local-news.php?pageID=2674"
}