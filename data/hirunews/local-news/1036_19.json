{
       "Source": "hirunews",
       "Timestamp": "Friday, 08 July 2022 - 17:55",
       "Headline": "පූගොඩ මනුෂ්‍ය ඝාතනයක්",
       "News Content": "පූගොඩ - කුමාරිමුල්ල ප්‍රදේශයේ නිවසක දී පුද්ගලයෙක් තියුණු ආයුධවලින් පහර දී කපා කොටා ඝාතනය කොට තිබෙනවා.\nඅද (08) අලුයම දී අදාළ පුද්ගලයා කපා කොටා තුවාල සිදු කර තිබෙන අතර, ඔහුව අවිස්සාවෙල්ල රෝහලට ඇතුලත් කිරීමෙන් අනතුරුව ඔහු මිය ගොස් තිබෙනවා.\nමෙලෙස මියගොස් ඇත්තේ වයස අවුරුදු 33ක් වන පූගොඩ - කුමාරිමුල්ල ප්‍රදේශයේ පදිංචිකරුවෙක්.\nඝාතනය සඳහා පැමිණි පිරිස, මුහුණු ආවරණය කරගෙන පැමිණ අතර, මරණකරුගේ නිවසේ දොර කඩා ඇතුළු වී මරණකරු වෙත කඩුවකින් හා පිහියකින් පහර දී ඇති බවයි පොලීසිය පවසන්නේ.\nමරණකරුගේ දේහය මේ වන විට අවිස්සාවෙල්ල රෝහලේ මෘත ශරීරාගාරයේ තබා ඇති අතර පූගොඩ පොලීසිය වැඩිදුර පරීක්ෂණ පවත්වනවා.\nසිද්ධියට හේතුව තවමත් අනාවරණය වී නැහැ.",
       "URL": "https://www.hirunews.lk/309464/පූගොඩ-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1036"
}