{
       "Source": "hirunews",
       "Timestamp": "Thursday, 06 July 2017 - 10:51",
       "Headline": "හිටපු නියෝජ්‍ය ඇමති සරණ ගුණවර්ධන වරද පිළිගනී",
       "News Content": "සංවර්ධන ලොතරැයි මණ්ඩලයේ සභාපතිව සිටිමින් වත්කම් බැරකම් ප්‍රකාශ හෙළි නොකිරීම සම්බන්ධයෙන් එල්ල වී ඇති චෝදනාවට හිටපු නියෝජ්‍ය අමාත්‍ය සරණ ගුණවර්ධන අධිකරණයේදී අද වරද පිළිගත්තා.\nඒ මෙම නඩුව කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර හමුවේ කැදවූ අවස්ථාවේදීයි.\nමෙම චෝදනාවට විත්තිකරුට දඩුවම් නියම කිරීම මේ මස 20 වනදා සිදු කරන බවයි මහෙස්ත්‍රාත්වරයා ප්‍රකාශ කළේ.\nසංවර්ධන ලොතරැයි මණ්ඩලයේ සභාපතිවරයාව සිටිමින් 2005, 2007 කාලය තුල වත්කම් බැරකම් හෙලි නොකළ බවට අල්ලස් කොමිසම සරණ ගුණවර්ධනට එරෙහිව නඩු දෙකක් පවරා තිබුණා.",
       "URL": "https://www.hirunews.lk/165211/හිටපු-නියෝජ්‍ය-ඇමති-සරණ-ගුණවර්ධන-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4436"
}