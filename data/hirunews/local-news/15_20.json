{
       "Source": "hirunews",
       "Timestamp": "Thursday, 21 September 2023 - 15:38",
       "Headline": "ගෘහ සේවිකාවන් බඳවා ගැනීමේ ආයතන 2ක බලපත්‍ර අවලංගු කරයි",
       "News Content": "එක්සත් අරාබි එමීර් රාජ්‍යයේ ගෘහ සේවිකාවන් බඳවා ගැනීමේ ආයතන දෙකක බලපත්‍ර අවලංගු කර තිබෙනවා.\nඒ, එම ආයතන දෙක ගෘහ සේවිකාවන් බඳවා ගැනීමේ නීතියට අනුකූල නොවීම හේතුවෙන් බවයි වාර්තා වන්නේ.\nවිදෙස් මාධ්‍ය වාර්තා කරන පරිදි එම නියෝජිත ආයතන දෙක වන්නේ ඩුබායි හි Shamma Al Mahairi ගෘහ සේවක සේවා මධ්‍යස්ථානය සහ Ajman හි Al Barq ගෘහ සේවක සේවා මධ්‍යස්ථානය වන L.L.C යි.\nඑක්සත් අරාබි එමීර් රාජ්‍යයේ මානව සම්පත් සහ එමිරේටීකරණය පිළිබඳ අමාත්‍යාංශය (MoHRE) ඊයේ (20) නිකුත් කළ ප්‍රකාශයක සඳහන් වන්නේ, “මෙම ආයතන නීති කඩ කිරීම් සිදු කර ඇති බව ඔප්පු වී තිබෙනවා. කම්කරුවන් සහ ගෘහ සේවිකාවන්ගේ සේවා යෝජකයන් යන දෙඅංශයේම වගකීම් සහ බලපත්‍ර අවලංගු කරන දිනය දක්වා ගෙවිය යුතු දඩ මුදල් ගෙවන්න.\" යනුවෙන්.\nමෙම ආයතන විසින් සිදු කරන ලද නීති උල්ලංඝනය කිරීම් මොනවාද යන්න පිළිබඳව අමාත්‍යාංශය නිශ්චිතව සඳහන් කර නොමැති නමුත් ඒවාට එරෙහිව අවශ්‍ය නීතිමය ක්‍රියාමාර්ග ගැනීමට අදාළ පළාත් පාලන ආයතන වෙත දැනුම් දී ඇති බව වාර්තා වෙනවා.\nMoHRE පවසන්නේ නීතිය උල්ලංඝනය කරන ඕනෑම ගෘහ සේවිකාවන් බඳවා ගැනීමේ ආයතනයකට එරෙහිව පියවර ගන්නා බවයි.",
       "URL": "https://www.hirunews.lk/348982/ගෘහ-සේවිකාවන්-බඳවා-ගැනීමේ-ආයතන-2ක-බලපත්‍ර-අවලංගු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=15"
}