{
       "Source": "hirunews",
       "Timestamp": "Monday, 03 April 2017 - 11:38",
       "Headline": "දියණිය බැලීමට තිස්සට රට යන්න අවසර",
       "News Content": "එජාපයේ හිටපු මහ ලේකම් හිටපු අමාත්‍ය තිස්ස අත්තනායකට විදේශ ගත වීම සඳහා අධිකරණය අද(03) අවසර ලබා දුන්නා.\nසිය දියණිය බැලීමට මේ මස 10 සිට 28 දක්වා ඔස්ට්‍රේලියාවට යාමට අවසර දෙන ලෙසයි ඔහු ඉල්ලා තිබුණේ.\nඒ අනුව කොළඹ මහාධිකරණ විනිසුරු විකුම් කළුආරච්චි නියෝගකළේ අධිකරණය භාරයේ තිබෙන තිස්ස අත්තනායක මහතාගේ විදෙස් ගමන් බලපත්‍රය ද ඔහු වෙත ලබා දෙන ලෙසයි.\nපසුගිය ජනපතිවරණ සමයේදී පොදු අපෙක්ෂකයාව සිටි මෛත්‍රීපාල සිරිසේන මහතාගේ හා එවකට විපක්ෂ නායක මෙන්ම එක්සත් ජාතික පක්ෂයේ නායකයාද වූ රනිල් වික්‍රමසිංහ මහතාගේ අත්සන් ව්‍යාජව යොදමින් කූඨ ලේඛණ සැකසීයැයි තිස්ස අත්තනායකට එරෙහිව නඩු පවරා තිබුණා.",
       "URL": "https://www.hirunews.lk/158381/දියණිය-බැලීමට-තිස්සට-රට-යන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4581"
}