{
       "Source": "hirunews",
       "Timestamp": "Saturday, 18 September 2021 - 13:30",
       "Headline": "විශ්වවිද්‍යාල කඩිනමින් විවෘත කිරීමට සැලසුම්",
       "News Content": "විශ්වවිද්‍යාල අධ්‍යයන හා අනධ්‍යයන කාර්ය මණ්ඩල සාමාජිකයින් සඳහා කොවිඩ් මර්දන එන්නත් දෙකම ලබා දී විශ්වවිද්‍යාල කඩිනමින් විවෘත කිරීමට සැලසුම් කර ඇති බව විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග පවසනවා.\nසභාපතිවරයා මේ බව සඳහන් කළේ විශ්වවිද්‍යාල කඩිනමින් විවෘත කිරීම පිළිබඳව රජයේ ප්‍රවෘත්ති දෙපාර්තමේන්තුව වෙත ඊයේ (17)  ප්‍රකාශයක් කරමින්.\nසෞඛ්‍ය අංශ හා ඒකාබද්ධව මේ සඳහා කඩිනම් වැඩපිළිවෙලක් ක්‍රියාත්මක කර ඇති බවයි මහාචාර්යවරයා වැඩිදුරටත් පවසා සිටියේ.\nවිශ්වවිද්‍යාලවල වයස අවුරුදු 30ට අඩු කාර්ය මණ්ඩල සහ ශිෂ්‍යයින් සඳහා ක්‍රියාත්මක කරන එන්නත්කරණ වැඩපිළිවෙලේ ප්‍රගතිය සම්බන්ධ සුපරීක්ෂණ ක්‍රමවේදයක් විශ්වවිද්‍යාල ප්‍රතිපාදන කොමිෂන් සභාවේ සෘජු අධීක්ෂණයෙන් ක්‍රියාත්මක කරන බව ඔහු සඳහන් කර සිටියා.\nඑම ප්‍රගතිය ද සැලකිල්ලට ගෙන, සෞඛ්‍ය අංශල විශ්වවිද්‍යාල උපකුලපතිවරුන් හා සෙසු අදාළ පාර්ශ්වයන් සමඟ සාකච්ඡා කිරීමෙන් අනතුරුව විශ්වවිද්‍යාල විවෘත කිරීමට අපේක්ෂිත බවයි මහාචාර්යවරයා පවසා සිටියේ.",
       "URL": "https://www.hirunews.lk/282567/විශ්වවිද්‍යාල-කඩිනමින්-විවෘත-කිරීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=1683"
}