{
       "Source": "hirunews",
       "Timestamp": "Wednesday, 19 May 2021 - 22:49",
       "Headline": "දෛනික මරණ වාර්තාව යළි අලුත් වෙයි - අද මරණ 36ක්",
       "News Content": "කොරෝනා වෛරස් ව්‍යාප්තිය ආරම්භයෙන් පසු ශ්‍රී ලංකාවේ වැඩිම එක් දිනකදී වාර්තාවූ වැඩිම මරණ සංඛ්‍යාව අද සටහන් වුනා.\nඒ අද දිනය තුළ කොවිඩ් -19 ආසාදනය වීමෙන් මියගිය 36 දෙනෙකුගේ මරණ වාර්තාවීමත් සමගයි.\nඒ අනුව මෙරට සමස්ත මරණ සංඛ්‍යාව දැක්වෙන්නේ 1051ක් ලෙසටයි.\nමීට පෙර දිනක දී වාර්තා වූ වැඩිම කොවිඩ්  මරණ සංඛ්‍යාව සටහන් වී තිබුණේ ඊයේ දිනයේදීයි.\nඊයේ දිනය තුළ කොවිඩ් -19 ආසාදනය වීම හේතුවෙන් 34 දෙනෙකු මියගියා.\nමේවන විට ශ්‍රී ලංකාවෙන් කොරෝනා වෛරස් ආසාදිතයන් 151343ක් හමුවී ඇති අතර ඉන් 27925ක් රෝහල්ගතව ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 122367ක්.",
       "URL": "https://www.hirunews.lk/271881/දෛනික-මරණ-වාර්තාව-යළි-අලුත්-වෙයි-අද-මරණ-36ක්",
       "Category": "Local News",
       "Parent URL": "https://www.hirunews.lk/local-news.php?pageID=1942"
}