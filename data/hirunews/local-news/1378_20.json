{
       "Source": "hirunews",
       "Timestamp": "Thursday, 03 February 2022 - 14:45",
       "Headline": "වනජීවි නිලධාරී දෙදෙනෙකු ඇතුළු 3 දෙනෙකුට ප්‍රහාරයක්",
       "News Content": "අම්පාර - උහන - රජගලතැන්න - ගලපිටගල බීට්ටු අඩවි වනජීවි නිලධාරී කාර්යාලයේ නිලධාරින් දෙදෙනෙකුට සහ සිවිල් ආරක්ෂක සෙබලෙකුට කිසියම් පිරිසක් පහර දී තිබෙනවා.\nපොලීසිය සඳහන් කළේ රජගලතැන්න අලිවැට පරීක්ෂා කිරීමට යාමේදී සිය රාජකාරියට බාධා කරමින් අදාළ පිරිස මෙලෙස පහරදී ඇති බවයි.\nමෙලෙස පහරකෑමට ලක්ව ඇත්තේ වන සත්ත්ව අඩවි සහකාර නිලධාරියෙක්, වන සත්ත්ව නියාමකවරයෙක් සහ එම කාර්යාලයට අනුයුක්තව සේවය කරන සිවිල් ආරක්ෂක සෙබලෙකු වන අතර ඔවුන් අම්පාර සහ ගොනාගොල්ල - සෙනරත්පුර ප්‍රාදේශීය රෝහලට ප්‍රතිකාර සඳහා ඇතුළත් කර තිබෙනවා.",
       "URL": "https://www.hirunews.lk/296065/වනජීවි-නිලධාරී-දෙදෙනෙකු-ඇතුළු-3-දෙනෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1378"
}