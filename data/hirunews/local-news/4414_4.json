{
       "Source": "hirunews",
       "Timestamp": "Wednesday, 19 July 2017 - 15:21",
       "Headline": "කොමදෝරු ඩී.කේ.පී. දසනායක යළිත් රක්ෂිත බන්ධනාගාර ගත කෙරේ",
       "News Content": "තරුණයන් 11 දෙනෙකු පැහැරගැනීම සහ අතුරුදන් කිරීමේ සිද්ධියකට අදාළව අත්අඩංගුවට ගෙන සිටින හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී.දසනායක අගෝස්තු මස 2 වනදා දක්වා අද යළි රක්ෂිත බන්ධනාගාර ගත කෙරුණා.\nඒ, ඔහු කොළඹ - කොටුව මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් අනතුරුවයි.\nසිද්ධියට අදාළව මීට පෙර අත්අඩංගුවට ගෙන රක්ෂිත බන්ධනාගාර ගතකර සිටි නාවික හමුදා සෙබළුන් 6 දෙනාද යළිත් අගෝස්තු මස 2 වනදා දක්වා රක්ෂිත බන්ධනාගාර ගත කිරීමටයි එහිදී මහේස්ත්‍රාත්වරිය තවදුරටත් නියෝග කර ඇත්තේ.\nකොමදෝරු ඩී.කේ.පී. දසනායක රක්ෂිත බන්ධනාගාර ගතකිරීමෙන් අනතුරුව බන්ධනාගාර වෛද්‍යවරුන්ගේ නිර්දේශ පරිදි පළමුව කොළඹ ජාතික රෝහලට ඇතුළත් කළ අතර, අනතුරුවයි ඔහුව යළිත් ප්‍රතිකාර සඳහා වැලිසර නාවික හමුදා රෝහලට යොමු කෙරුණේ.",
       "URL": "https://www.hirunews.lk/166248/කොමදෝරු-ඩී-කේ-පී-දසනායක-යළිත්-රක්ෂිත-බන්ධනාගාර-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4414"
}