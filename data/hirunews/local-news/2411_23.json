{
       "Source": "hirunews",
       "Timestamp": "Sunday, 04 October 2020 - 15:17",
       "Headline": "CID ප්‍රධානියාට ස්ථාන මාරුවක් (වීඩියෝ)",
       "News Content": "අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිවරයා ලෙස කටයුතු කළ නුවන් වෙදසිංහට ස්ථාන මාරුවක් ලබාදී තිබෙනවා.\nඒ, බස්නාහිර පළාත උතුර දිසාව භාර වැඩබලන නියෝජ්‍ය පොලිස්පතිවරයා ලෙසයි.\nඑම තනතුරේ මෙතෙක් කටයුතු කළ නියෝජ්‍ය පොලිස්පති ප්‍රසාද් රණසිංහ අපරාධ පරීක්ෂණ දෙපාර්තමේන්තුවේ වැඩබලන නියෝජ්‍ය පොලිස්පතිවරයා ලෙස පත් කර ඇති බවයි වාර්තා වන්නේ.\nජාතික පොලිස් කොමිසමේ අනුමැතියට යටත්ව සේවා අවශ්‍යතා මත වැඩබලන පොලිස්පති සී.ඩී. වික්‍රමරත්න විසින් මෙම ස්ථාන මාරුව ලබාදී ඇති බව සඳහන්.",
       "URL": "https://www.hirunews.lk/251784/cid-ප්‍රධානියාට-ස්ථාන-මාරුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2411"
}