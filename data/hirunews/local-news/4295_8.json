{
       "Source": "hirunews",
       "Timestamp": "Saturday, 30 September 2017 - 15:53",
       "Headline": "මෝටර් රථයක් කොල්ලකෑමේ සිද්ධියකට අයෙක් අත්අඩංගුවට (ඡායාරූප)",
       "News Content": "මෝටර් රථයක් කුලී පදනම මත ලබාගෙන එහි රියදුරු බැඳ දමා මෝටර් රථය කොල්ල කෑමේ සිද්ධියකට අදාළව සැකකරුවෙක් අත්අඩංගුවට ගැනීමට මිනුවන්ගොඩ පොලිසිය සමත්ව තිබෙනවා.\nපුද්ගලයින් දෙදෙනෙක් කොළඹ, මාලිගාවත්ත ප්‍රදේශයෙන් මෙම මෝටර් රථයක් කුලී පදනම මත ලබාගෙන මාතලේ ප්‍රදේශයට කුලී ගමනක් ගොස් ඇති අතර එහිදී රියදුරු ගස් බැඳ මෝටර් රථය මංකොල්ල කා ඇති බවයි වාර්තා වන්නේ.\nකොල්ල කෑ මෝටර් රථය මිනුවන්ගොඩ, යකහටුව ප්‍රදේශයේ සඟවා තිබියදී පොලිසිය සොයා ගෙන ඇති අතර එම අවස්ථාවේ සැකකරුවන් දෙදෙනෙක් අත්අඩංගුවට ගැනීමට යාමේදී එක් සැකකරුවෙක් පලා ගොස් ඇති බව සඳහන්.\nඅත්අඩංගුවට පත් සැකකරු පොළොන්නරුව, ජයන්තිපුර ප්‍රදේශයේ පදිංචිකරුවෙක් වන අතර ඔහු මිනුවන්ගොඩ අධිකරණය වෙත ඉදිරිපත් කිරිමෙන අනතුරුව ලබන 04 වනදා දක්වා රක්ෂිත බන්ධනාගාර ගතකර තිබෙනවා.\nසොයාගත් මෝටර් රථය සිද්ධිය සම්බන්ධයෙන් වැඩිදුර පරික්ෂණ සිදුකරන මාතලේ, මහවෙල පොලීසය වෙත භාර දීමට නියමිත බවයි අප වාර්තාකරු සඳහන් කළේ.\nඡායාරූප - ගම්පහ, ටෝනි කරුණානායක",
       "URL": "https://www.hirunews.lk/172235/මෝටර්-රථයක්-කොල්ලකෑමේ-සිද්ධියකට-අයෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4295"
}