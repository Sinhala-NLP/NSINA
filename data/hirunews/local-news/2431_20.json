{
       "Source": "hirunews",
       "Timestamp": "Friday, 25 September 2020 - 8:16",
       "Headline": "කොළඹ වරායේ බහලුම් රථ රියදුරු වර්ජනය තවදුරටත්",
       "News Content": "කොළඹ වරායේ බහළුම් රථ රියදුරන් ඊයේ (24) දහවල් සිට ආරම්භ කළ වෘත්තීය ක්‍රියාමාර්ගය තවදුරටත් ක්‍රියාත්මකයි.\nඑක්සත් ලංකා බහාළුම් ප්‍රවාහන රථ හිමිකරුවන්ගේ සංගමයේ සභාපති සනත් මංජුල ප්‍රකාශ කළේ ඔරුගොඩවත්ත රේගු පරීක්ෂණ අංගනවල පවතින අකාර්යක්ෂමතාවයන්ට විරෝධය පළ කරමින් රියදුරන් මෙම වෘත්තීය ක්‍රියාමාර්ගය ආරම්භ කර ඇති බවයි.\nකෙසේ වෙතත්, අප මේ පිළිබඳව රේගු මාධ්‍ය ප්‍රකාශක අතිරේක රේගු අධ්‍යක්ෂ ජනරාල් සුනිල් ජයරත්නගෙන් කළ විමසීමකදී ඔහු කියා සිටියේ ආනයන සීමා කිරීමත් සමඟ භාණ්ඩ සඟවා රැගෙන ඒමට කූට වෙළඳුන් පියවර ගැනීමත් සමඟ පරීක්ෂා කිරීම් මේ වනවිට ඉහළ නංවා ඇති බවයි.",
       "URL": "https://www.hirunews.lk/251051/කොළඹ-වරායේ-බහලුම්-රථ-රියදුරු-වර්ජනය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=2431"
}