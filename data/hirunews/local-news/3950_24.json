{
       "Source": "hirunews",
       "Timestamp": "Friday, 11 May 2018 - 8:16",
       "Headline": "බලපත්‍ර නොමැතිව ගව මස්  ප්‍රවාහනය කළ දෙදෙනෙකු අත්අඩංගුවට (ඡායාරූප)",
       "News Content": "බලපත්‍ර නොමැතිව ගව මස් කිලෝ ග්‍රෑම් 4500 ක් ලොරි රථයකින් ප්‍රවාහනය කරමින් සිටි සැකකරුවන් දෙදෙනෙකු ආණමඩුව පොලීසිය විසින් අද (11) අත්අඩංගුවට ගෙන තිබෙනවා.\nමෙලෙස අත්අඩංගුවට ඇත්තේ  පල්ලම - ආඩිගම ප්‍රදේශයේ පදිංචිකරුවන් දෙදෙනෙක්.\nමේ ලොරි රථයේ තිබී ඝාතනය කරන ලද ගවයින් 17 දෙනෙකුගේ හිස සහ සම් කොටස් ද සොයාගත් බවයි පොලිසිය පැවසුවේ.\nගවයින් ඝාතනය කර ඇත්තේ කුමන ස්ථානයේද යන්න මෙතෙක් අනාවරණය වී නොමැති අතර වැටලීම සම්බන්ධයෙන් ආණමඩුව පොලිසිය වැඩිදුර විමර්ශන සිදුකරනවා.\n(ඡායාරූප - හිරාන් ප්‍රියංකර)",
       "URL": "https://www.hirunews.lk/190472/බලපත්‍ර-නොමැතිව-ගව-මස්-ප්‍රවාහනය-කළ-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3950"
}