{
       "Source": "hirunews",
       "Timestamp": "Tuesday, 27 June 2023 - 18:49",
       "Headline": "ශ්‍රී ලංකාවට ලකුණු 82ක විශිෂ්ට ජයක්",
       "News Content": "ICC ලෝක කුසලාන ක්‍රිකට් තරගාවලියේ සුදුසුකම් ලබා ගැනීමේ තරගාවලියේ ශ්‍රී ලංකා කණ්ඩායම හා ස්කොට්ලන්ත කණ්ඩායම අතර තරගය අද පැවැත්වුනා.\nඒ අනුව තරගයේ කාසියේ වාසිය දිනාගත් ස්කොට්ලන්ත කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ආරාධනා කළ අතර ශ්‍රී ලංකා කණ්ඩායම පන්දුවාර 49.3 ක් අවසානයේ සියලුදෙනා දැවී ලකුණු 245 ක් ලබා ගත්තා.\nපන්දුවට පහරදීමේදී ශ්‍රී ලංකා කණ්ඩායම වෙනුවෙන් පැතුම් නිස්සංක ලකුණු 75 ක්, චරිත් අසලංක ලකුණු 63 ක්, සධීර සමරවික්‍රම ලකුණු 26 ක් හා ධනංජය ද සිල්වා ලකුණු 23 ක් ලබා ගත්තා.\nපන්දු යැවීමේදී ස්කොට්ලන්ත කණ්ඩායම වෙනුවෙන් Chris Greaves කඩුලු 4 ක්, Chris Sole කඩුලු 2 ක් හා Mark Watt කඩුලු 3 ක් බිඳ හෙළීමට සමත් වුණා.\nඒ අනුව ලකුණු 246 ක ඉලක්කයක් හඹා යාමට පිටියට පිවිසි ස්කොට්ලන්ත කණ්ඩායමට පන්දුවාර 26ක් අවසානයේ සියලු දෙනාම දැවී ලබා ගැනීමට හැකිවුයේ 163ක් පමණයි.\nChris Greaves නොදැවී ලකුණු 56යි.\nශ්‍රී ලංකාව වෙනුවෙන් පන්දු යැවීමේ දී Maheesh Theekshana කඩුලු 3ක් සහ Wanindu Hasaranga කඩුලු 2ක් දවා ගැනීමට සමත් වුනා.",
       "URL": "https://www.hirunews.lk/339281/ශ්‍රී-ලංකාවට-ලකුණු-82ක-විශිෂ්ට-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=231"
}