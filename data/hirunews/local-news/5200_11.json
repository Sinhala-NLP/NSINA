{
       "Source": "hirunews",
       "Timestamp": "Friday, 22 January 2016 - 13:12",
       "Headline": "විදේශීය විනිසුරුවන් ආනයනය කිරීමේ අවශ්‍යතාවයක් නැහැ",
       "News Content": "ශ්‍රී ලංකාවට එල්ල වී ඇති මානව හිමිකම් චෝදනා විභාග කිරීමේ ක්‍රියාවලියට විදේශීය විනිසුරුවරුන් හෝ විශේෂඥයන් ආනයනය කිරීමේ අවශ්‍යතාවයක් නොමැති බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මෙම අදහස් පළ කළේ බී බී සී සංදේශය සමඟ සම්මුඛ සාකච්ඡාවකට එක්වෙමින්.\nජනාධිපතිවරයා ඝාතනය කිරීමට පැමිණි හිටපු එල් ටී ටී ඊ සාමාජිකයෙකුට නිදහස ලබාදීමට හේතු පිළිබදව මෙහිදී බී බී සී මාධ්‍යවේදීයා ජනාධිපතිවරයා වෙත ප්‍රශ්නයක් යොමු කළා.\nඊට පිලිතුරු දෙමින් ජනාධිපති මෛත්‍රීපාල සිරිසේන සදහන් කළේ තමා බෞද්ධයෙකු ලෙසත් සාමය ඇගයීම සදහා එල් ටී ටී ඊ සැකකරුට නිදහස ලබාදුන් බවයි.\nඋතුරේ ඉඩම් සහ නැවත පදිංචි කිරීමේ ක්‍රියාවලිය පිළිබඳවද මෙහිදී ජනාධිපතිවරයා අදහස් පළ කළා.\nඔහු කියා සිටියේ ආරක්ෂාවට තර්ජනයක් නොවන පරිදි ඉඩම් දෙමළ ජනතාවට ලබාදීමේ ක්‍රියාවලියක රජය නිරතව සිටින බවයි.",
       "URL": "https://www.hirunews.lk/124519/විදේශීය-විනිසුරුවන්-ආනයනය-කිරීමේ-අවශ්‍යතාවයක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5200"
}