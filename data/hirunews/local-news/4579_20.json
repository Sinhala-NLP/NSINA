{
       "Source": "hirunews",
       "Timestamp": "Tuesday, 04 April 2017 - 9:24",
       "Headline": "ඉන්දු - ශ්‍රී ලංකා ධීවර සාකච්ඡාවල තෙවන වටය 7 වන දා",
       "News Content": "ඉන්දීය ධීවර ගැටලුවට අවසන් විසඳුමක් සෙවීම සඳහා පැවැත්වෙන සාකච්ඡාවල තෙවන වටය මේ මස 7 වන දා කොළඹ දී පැවැත්වීමට නියමිතයි.\nමීට පෙර සාකච්ඡා වට දෙකක් පැවැත්වූ අතර, ඒවා සාර්ථකව අවසන් වූ බවයි ධීවර හා ජලජ සම්පත් අමාත්‍යාංශය සඳහන් කළේ.\n7 වන දා පැවැත්වෙන සාකච්ඡාව සඳහා ඉන්දීය රජයේ පාර්ශව නියෝජනය කරමින් එරට කෘෂිකර්ම හා ධීවර අමාත්‍ය රාජා මෝහන් සිං ඇතුළු පිරිසක් එක්වනවා.\nමේ අතර, එම සාකච්ඡාවලට පෙර දැනට පවතින තත්ත්වය පිළිබදව මූලික සාකච්ඡාවක් උතුරේ ධීවර නියෝජිතයින් සමඟ ධීවර හා ජලජ සම්පත් අමාත්‍ය මහින්ද අමරවීරගේ ප්‍රධානත්වයෙන් හෙට පැවැත්වීමට නියමිතයි.",
       "URL": "https://www.hirunews.lk/158443/ඉන්දු-ශ්‍රී-ලංකා-ධීවර-සාකච්ඡාවල-තෙවන-වටය-7-වන-දා",
       "Category": "Local News",
       "Parent URL": "https://www.hirunews.lk/local-news.php?pageID=4579"
}