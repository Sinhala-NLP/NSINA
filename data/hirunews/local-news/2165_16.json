{
       "Source": "hirunews",
       "Timestamp": "Saturday, 06 February 2021 - 13:06",
       "Headline": "දරුවන් ජංගම දුරකථනයට ඇබ්බැහිවීම හානි කර තත්ත්වයක්",
       "News Content": "වර්තමානයේ පාසල් ළමයින් අතර ජංගම දුරකථන භාවිතය සාමාන්‍යකරණයවීම නිසා දරුවන් ජංගම දුරකථනයට ඇබ්බැහිවීමේ ප්‍රවනතාවක් දක්නට ලැබෙන බව පවුල් සෞඛ්‍ය කාර්යාංශයේ ප්‍රජා වෛද්‍ය විශේෂඥ අයේෂා ලොකුබාලසූරිය ප්‍රකාශ කළා.\nඇය පෙන්වා දෙන්නේ මෙම තත්ත්වය දරුවන්ගේ මොළයේ සෛලවලට සහ ස්නායු පද්ධතියට දැඩි ලෙස හානි කර බවයි.\nකොරෝනා වසංගත තත්ත්වයත් සමඟ පාසල් ඉගෙනුම් කටයුතු ඔන්ලයින් හෙවත් මාර්ගගත ක්‍රමය ඔස්සේ සිදුකිරීම නිසා පාසල් දරුවන් අතර ජංගම දුරකථන ජනප්‍රිය මෙවලමක් බවට පත්ව තිබෙනවා.\nඉගෙනුම් කටයුතු අවසන් වීමෙන් පසු ජංගම දුරකථනය දරුවන්ගෙන් ඈත් කර තැබීමට දෙමව්පියන් වග බලා ගත යුතු බවයි ප්‍රජා වෛද්‍ය විශේෂඥ අයේෂා ලොකුබාලසූරිය කියා සිටියේ.\nඑමෙන්ම, දරුවන් අන්තර්ජාලය සමඟ ගනුදෙනු කිරීමේදී වඩාත් සැලකිලිමත් විය යුතු බව ද ඇය පෙන්වා දුන්නා.",
       "URL": "https://www.hirunews.lk/261791/දරුවන්-ජංගම-දුරකථනයට-ඇබ්බැහිවීම-හානි-කර-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2165"
}