{
       "Source": "hirunews",
       "Timestamp": "Wednesday, 27 January 2021 - 11:19",
       "Headline": "මංගල උත්සවයක් අතරතුර මනාලියගේ සහෝදරයා හදිස්සියේ ඇඳ වැටී මියයයි",
       "News Content": "මංගල උත්සවයක් අතරතුර මනාලියගේ සහෝදරයා හදිස්සියේ මිය ගිය පුවතක් පසුගිය 25 වැනිදා පිළියන්දල ප්‍රදේශයෙන් වාර්තා වුණා.\nමෙලෙස මියගොස් ඇත්තේ කඩවත, මහර ප්‍රදේශයේ පදිංචිව සිටි පුද්ගලයෙක්.\nමොහු අවුරුදු 38ක තිදරු පියෙකු වන අතර නුගේගොඩ සුපිරි වෙළෙඳසළක ගබඩාවක සේවය කර ඇති බවයි පොලිසිය පැවසුවේ.\nතම නැගණියගේ මංගල උත්සවය සඳහා පිළියන්දල වෑවල ප්‍රදේශයේ උත්සව ශාලාවකට ගොස් ඇති අතර ඔහු එම අවස්ථාවේදී හොඳ සෞඛ්‍ය තත්ත්වයක සිටි බව සඳහන්.\nඋත්සවය අතර තුර හදිස්සියේ ඇද වැටුණු මොහු පිළියන්දල දිසා රෝහලට රැගෙන ගොස් ඇති අතර එලෙස රැගෙන යන විටත් ඔහු මිය ගොස් ඇති බවයි රෝහල් ප්‍රකාශකයෙකු සඳහන් කළේ.\nමළසිරුර පී.සී.ආර්. පරික්ෂණවලට යොමු කළ පසු පශ්චාත් මරණ පරීක්ෂණය සඳහා ඊයේ යොමු කර තිබුණා.\nඊයේ සිදු කළ පශ්චාත් මරණ පරීක්ෂණයේදී අනාවරණ වී ඇත්තේ ඔහු හෘදයාබාධයකින් මෙලෙස මිය ගොස් ඇති බවයි.\nමේ පිලිබඳ වැඩි දුර පරීක්ෂණ පිළියන්දල පොලිසිය සිදු කරනවා.",
       "URL": "https://www.hirunews.lk/260865/මංගල-උත්සවයක්-අතරතුර-මනාලියගේ-සහෝදරයා-හදිස්සියේ-ඇඳ-වැටී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2186"
}