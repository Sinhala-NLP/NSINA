{
       "Source": "hirunews",
       "Timestamp": "Monday, 20 July 2020 - 7:39",
       "Headline": "තැපැල් ඡන්ද දායකයන්ට අදත් අවස්ථාව",
       "News Content": "මහ මැතිවරණයට අදාළ තැපැල් ජන්ද ඉල්ලුම් කර මෙතෙක් එය ප්‍රකාශ නොකළ තැපැල්ඡන්දදායකයන්ට අද සහ හෙට ඒ සඳහා අවස්ථාව ලබා දී තිබෙනවා.\nඒ අනුව අද දිනයේදී දිස්ත්‍රික් ලේකම් කාර්යාල වෙත පැමිණ තැපැල් ඡන්දය ප්‍රකාශ කළ හැකියි.\nමහ මැතිවරණයට අදාළව තැපැල් ඡන්ද සළකුනු කිරීමේ කටයුතු පසුගිය 13 වනදා ආරම්භ කෙරුණා. තැපැල් ඡන්දදායින් ඡන්දය ප්‍රකාශ කිරීම මේ වන විට සියයට 90 ඉක්මවා ඇති බවයි මැතිවරණ කොමිෂන් සභාව කියා සිටියේ.\nමේ අතර, මහමැතිවරණයට අදාළව ඉදිරිපත් වී ඇති පැමිණිලි සම්බන්ධයෙන් 210 දෙනෙකු අත්අඩංගුවට ගෙන තිබෙනවා. ඊට අපේක්ෂකයින් 3 දෙනෙකු ද ඇතුළත් බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/245938/තැපැල්-ඡන්ද-දායකයන්ට-අදත්-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=2573"
}