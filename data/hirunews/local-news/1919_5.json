{
       "Source": "hirunews",
       "Timestamp": "Sunday, 30 May 2021 - 11:41",
       "Headline": "ගිනිගත් නැවේ සුන්බුන් වැලිගමටත්",
       "News Content": "එක්ස් ප්‍රෙස් පර්ල් නෞකාවේ ගින්න හේතුවෙන් නිකුත් වූ අපද්‍රව්‍ය අහංගම සහ වැලිගම ප්‍රදේශයේ වෙරළ තීරයන්ට ද ගොඩගසා තිබෙනවා.\nඅප වාර්තාකරුවන් සඳහන් කළේ අහංගම ගොවියාපාන පාලම අසල සහ ධේනුවල අතර වෙළ තීරයට අද උදෑසන මෙලෙස අපද්‍රව්‍ය ගොඩගසා තිබූ බවයි.\nමෙලෙස පැමිණ ඇති කැලි කසළ සහ සුන්බුන් කොටස් ඇල්ලීමෙන් වළකින ලෙසට ජනතාව දැනුවත් කර ඇති අතර වැලිගම පොලිසිය එම ප්‍රදේශයට ආරක්ෂාව ද යොදා තිබෙනවා.\nනෞකාවෙන් මුහුදට ඇදවැටුනු හානි වු බහාලුම් තුල තිබු රසායනික ද්‍රව්‍ය සහ ප්ලාස්ටික් ආදී දෑ වත්තල සිට කල්පිටිය දක්වා වයඹ දිග මුහුදු තීරය ද වනසා දමා තිබෙනවා.\nමුහුදට මුසු වු ප්ලාස්ටික් දකුණු පළාතේ ගාල්ල අවට මුහුදු වෙරළ තීරයට ද ගොඩ ගසා ඇති අයුරු ඊයේ පෙරවරුව වනවිට දක්නට ලැබුනා.\nවිවිධ රසායනිකයන් හා එම ප්ලාස්ටික් අමුද්‍රව්‍ය කැබලි හේතුවෙන් වැල්ලවත්ත, දෙහිවල, කළුතර හා පානදුර ආදී ප්‍රදේශවල වෙරළ තීරයන්වල මුහුදු ජීවීන් ද විශාල වශයෙන් මියගොස් තිබුණා.",
       "URL": "https://www.hirunews.lk/272855/ගිනිගත්-නැවේ-සුන්බුන්-වැලිගමටත්",
       "Category": "Local News",
       "Parent URL": "https://www.hirunews.lk/local-news.php?pageID=1919"
}