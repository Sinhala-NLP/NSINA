{
       "Source": "hirunews",
       "Timestamp": "Thursday, 27 January 2022 - 21:15",
       "Headline": "ප්‍රවීණ ගායන ශිල්පිනී නීලා වික්‍රමසිංහගේ දේහය දිවයිනට",
       "News Content": "අභාවප්‍රාප්ත ප්‍රවීණ ගායන ශිල්පිනී විශාරද නීලා වික්‍රමසිංහගේ දේහය අද (27) රාත්‍රියේ දී දිවයිනට රැගෙන එනු ලැබුවා.\nඒ ඉතාලියේ මිලානෝ නුවර සිටයි.\nඅද රාත්‍රී 9.10ට පමණ කටුනායක බණ්ඩාරනායක ජාත්‍යන්තර ගුවන්තොටුපළ වෙත දේහය රැගත් ගුවන් යානය මෙරටට ළගා වූ බවයි අප ප්‍රාදේශීය වාර්තාකරු පැවසුවේ.\nමෙම දේහය පශ්චාත් මරණ පරීක්ෂණය සඳහා මීගමුව දිස්ත්‍රික් රෝහලට රැගෙන ගිය අතර, පශ්චාත් මරණ පරීක්ෂණයෙන් අනතුරුව, දේහය ඇයගේ නිවස පිහිටා ඇති කොළඹ - පැපිලියාන වෙත රැගෙන යනු ඇති.\nපසුගිය දා ඇය ඉතාලියේ මිලානෝ නුවර දී අභාවප්‍රාප්ත වූයේ හදිසි හෘදයාබාධයක් හේතුවෙන්.\n57 හැවිරිදි වියෙහි පසු වූ ඇය මියයන විට ඉතාලියේ ශ්‍රී ලංකානු කොන්සල් ජනරාල්වරිය ලෙස කටයුතු කළා.",
       "URL": "https://www.hirunews.lk/295388/ප්‍රවීණ-ගායන-ශිල්පිනී-නීලා-වික්‍රමසිංහගේ-දේහය-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1393"
}