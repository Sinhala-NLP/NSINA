{
       "Source": "hirunews",
       "Timestamp": "Sunday, 28 August 2022 - 7:46",
       "Headline": "සමූහ දූෂණයක් කළ පිරිසකට ඉන්දීය රජයෙන් නිදහස - වීදි පුරා විරෝධතා",
       "News Content": "'බිල්කිස් බානෝ' නම් මුස්ලිම් කාන්තාවක් සමූහ දූෂණයකට ලක් කිරීමේ චෝදනාවට ජීවිතාන්තය දක්වා සිරගත කර සිටි පිරිමින් 11 දෙනෙකු නිදහස් කිරීමට රජය ගත් තීරණයට එරෙහි ව ඉන්දියාව පුරා විරෝධතා පැවැත්වෙන බව වාර්තා වනවා.\n2002 දී ගුජරාට් ප්‍රාන්තයේ ඇති වූ ආගමික කෝලාහලයක දී ඇගේ පවුලේ සාමාජිකයින් 14 දෙනෙකු ද මිය ගිය බව සඳහන්.\nවසර 15ක සිර දඬුවම් විඳීමෙන් අනතුරුව යි මෙම සැකකරුවන් එකොළොස් දෙනා නිදහස් කර ඇත්තේ.\nස්ත්‍රී දූෂකයන් නිදහස් කිරීමට ගත් තීරණය ආපසු හරවන ලෙස රජයට බලකරමින් පිරිමින් සහ කාන්තාවන් සටන් පාඨ කියමින් මෙම විරෝධතාවට එක් වුණු බව සඳහන් වනවා.",
       "URL": "https://www.hirunews.lk/313917/සමූහ-දූෂණයක්-කළ-පිරිසකට-ඉන්දීය-රජයෙන්-නිදහස-වීදි-පුරා-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=908"
}