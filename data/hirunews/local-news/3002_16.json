{
       "Source": "hirunews",
       "Timestamp": "Saturday, 14 December 2019 - 12:42",
       "Headline": "අගමැති කතරගම සංචාරයක",
       "News Content": "අග්‍රමාත්‍ය මහින්ද රාජපක්ෂ අද පෙරවරුවේ කතරගම පූජා භූමිය වෙත පැමිණ ආශිර්වාද ලබා ගත්තා.\nඅග්‍රාමාත්‍යවරයා ප්‍රථමයෙන් කිරිවෙහෙර වැද පුදාගෙන ආශිර්වාද ලබා ගත් බවයි කතරගම හිරු වාර්තාකරු සඳහන් කළේ.\nඑහිදී අග්‍රාමාත්‍ය මහින්ද රාජපක්ෂ කතරගම කිරිවෙහෙර විහාරාධිපති පූජ්‍ය කොබවක ධම්මින්ද හිමියන් බැහැදැක ආශිර්වාද ලබාගෙන ඇති අතර, පසුව අග්‍රමාත්‍යවරයා කිරිවෙහෙර පරිශ්‍රයේ පිහිටි මහසෙන් දේවාලයට ගොස් එම දේව ප්‍රතිමාවට පූජෝපහාර දක්වනු ලැබුවා.\nපසුව අග්‍රාමාත්‍යවරයා අෂ්ටඵල බෝධීන් වහන්සේ වෙත පැමිණ විශේෂ බෝධි පූජාවකට සහභාගි වූ බවයි හිරු වාර්තාකරු සඳහන් කළේ.\nඉන් අනතුරුව අග්‍රාමාත්‍ය මහින්ද රාජපක්ෂ ඓතිහාසික රුහුණු මහා කතරගම දේවාලයට ගොස් ආශිර්වාද ලබා ගත් බව ද කතරගම හිරු වාර්තාකරු වැඩිදුරටත් සඳහන් කළා.",
       "URL": "https://www.hirunews.lk/230218/අගමැති-කතරගම-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=3002"
}