{
       "Source": "hirunews",
       "Timestamp": "Tuesday, 16 May 2023 - 20:18",
       "Headline": "මහාරාෂ්ඨයේ ආගමික ගැටුම්වලට සම්බන්ධ 130ක් අත්අඩංගුවට",
       "News Content": "ඉන්දියාවේ මහාරාෂ්ඨ ප්‍රාන්තයේ හටගෙන ඇති ආගමික ගැටුම්වලට සම්බන්ධ 130 දෙනෙකු අත්අඩංගුවට ගෙන තිබෙනවා.\nගැටුම්වලින් අයෙකු මියගොස් තවත් 8 දෙනෙකු තුවාල ලබා ඇති බවයි ඉන්දීය මාධ්‍ය වාර්තා කළේ.\nආන්දෝලනයට තුඩු දී ඇති කේරළයේ කථාව නැමති චිත්‍රපටය පිළිබඳව දෙදෙනෙකු අතර වට්ස්ඇප් ඔස්සේ හුවමාරු වූ සංවාදයක ස්ක්‍රීන් ෂොට් හෙවත් තිර ඡායාරූපයක් සමාජ මාධ්‍යයට එක් කිරීමත් සමඟ මෙම ගැටුම් හටගෙන තිබෙනවා.\nහින්දු කාන්තාවක් ඉස්ලාම් ආගමට හරවාගෙන අයි.එස්. ත්‍රස්ත සංවිධානයට බඳවාගැනීම පාදක කරගනිමින් අදාළ චිත්‍රපටය නිපදවා ඇති බවයි වාර්තා වන්නේ.",
       "URL": "https://www.hirunews.lk/335392/මහාරාෂ්ඨයේ-ආගමික-ගැටුම්වලට-සම්බන්ධ-130ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=338"
}