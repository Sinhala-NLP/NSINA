{
       "Source": "hirunews",
       "Timestamp": "Tuesday, 01 November 2022 - 6:34",
       "Headline": "කැබිතිගොල්ලෑව විරෝධතාව අතර පහර කෑමට ලක් වූ පොලිස් සැරයන්වරයා මරුට (වීඩියෝ)",
       "News Content": "ඊයේ (31) කැබිතිගොල්ලෑව ප්‍රදේශයේ විරෝධතාව අතරතුර පහර කෑමට ලක් වූ පොලිස් සැරයන්වරයා මිය ගොස් තිබෙනවා.\nඅනුරාධපුර - කැබිතිගොල්ලෑව ප්‍රදේශයේ දී ඊයේ (31) රාත්‍රියේ දැඩි උණුසුම්කාරී තත්ත්වයක් ඇති වුණා.\nඒ, අලියකු පහර දීමෙන් එම ප්‍රදේශයේ කාන්තාවක් මිය යාමත් සමඟ ප්‍රදේශවාසින් විසින් සිදු කළ විරෝධතාවක් නිසා.\nඑම විරෝධතාව පාලනය කිරීම සඳහා පොලිසිය විසින් අහසට වෙඩි තැබීමක් ද සිදු කළ බව යි වාර්තා වුණේ.\nමෙම විරෝධතාව අතරතුර දී අදාළ පොලිස් සැරයන්වරයා ප්‍රදේශවාසින්ගේ පහර කෑමට ලක් වූ අතර, පසු ව ඔහු රෝහල්ගත කිරීමට පියවර ගැනුණා.\nකෙසේ වෙතත් ඔහු මිය ගිය බව යි අද වාර්තා වුණේ.\nමිය ගොස් ඇත්තේ, 54 හැවිරිදි වාරියපොළ ප්‍රදේශයේ පදිංචිකරුවෙක්.",
       "URL": "https://www.hirunews.lk/319341/කැබිතිගොල්ලෑව-විරෝධතාව-අතර-පහර-කෑමට-ලක්-වූ-පොලිස්-සැරයන්වරයා-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=764"
}