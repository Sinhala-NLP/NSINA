{
       "Source": "hirunews",
       "Timestamp": "Monday, 06 March 2023 - 14:47",
       "Headline": "බොලිවුඩ් සුපිරි නළු අමිතාබ් බච්චන් ක්‍රියාදාම රංගනයක දී තුවාල ලබයි",
       "News Content": "බොලිවුඩ් සුපිරි නළු අමිතාබ් බච්චන් රූගත කිරීමක් අතරතුර තුවාල ලබා ඇති බව ඉන්දීය මාධ්‍ය වාර්තා කළා.\nලබන වසරේ තිරගතවීමට නියමිත ප්‍රොජෙක්ට් කේ නම් චිත්‍රපටය රූගත කිරීම් අතරතුර ක්‍රියාදාම රංගනයක දී ඔහුගේ අස්ථි බිඳීමක් සිදුව ඇති බවයි එම වාර්තාවල දැක්වෙන්නේ.\nහයිද්‍රාබාද් හි රෝහලකින් ප්‍රතිකාර ලබා වෛද්‍ය උපදෙස් මත ඔහු මේ වනවිට නිවස කරා ගොස් ඇති අතර, යථා තත්ත්වයට පත්වීමට තවත් සති කිහිපයක් ගතවනු ඇති බව වෛද්‍යවරුන් සඳහන් කර තිබෙනවා.\nඒ අනුව රූගත කිරීම් ද අවලංගු කර ඇති බවයි ඉන්දීය වාර්තා සඳහන් කළේ.",
       "URL": "https://www.hirunews.lk/329159/බොලිවුඩ්-සුපිරි-නළු-අමිතාබ්-බච්චන්-ක්‍රියාදාම-රංගනයක-දී-තුවාල-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=493"
}