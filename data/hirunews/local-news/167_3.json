{
       "Source": "hirunews",
       "Timestamp": "Thursday, 20 July 2023 - 16:15",
       "Headline": "ලංකා ගුරු සේවා සංගමයේ පෙත්සම් ලබන මස 04 වනදා කැඳවීමට නියෝග",
       "News Content": "නව තරඟ විභාගයක් පැවැත්වීමකින් තොරව 2019 වසරේ පැවැත්වූ විභාගයේ ප්‍රතිඵල මත විදුහල්පති සේවයේ තුන්වන ශ්‍රේණියට අදාළ පත්කිරීම් සිදුකිරීමට එරෙහිව ලංකා ගුරු සේවා සංගමය ඉදිරිපත් කළ පෙත්සම් ලබන මස 04 වනදා කැඳවීමට ශ්‍රේෂ්ඨාධිකරණය නියෝග කළා.\nඒ අගවිනිසුරු ජයන්ත ජයසූරිය, ශිරාන් ගුණරත්න සහ ජනක් ද සිල්වා යන විනිසුරු මඩුල්ල හමුවේ අදාළ පෙත්සම් අද කැඳවූ අවස්ථාවේයි.\nඑහිදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් නිර්මලන් විග්නේෂ්වරන් අධිකරණයට කරුණු දක්වමින් කියා සිටියේ මෙම පුරප්පාඩු පිරවීමෙන් කිසිදු පාර්ශවයකට අගතියක් සිදුනොවන බවයි.",
       "URL": "https://www.hirunews.lk/341912/ලංකා-ගුරු-සේවා-සංගමයේ-පෙත්සම්-ලබන-මස-04-වනදා-කැඳවීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=167"
}