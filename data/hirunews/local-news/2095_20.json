{
       "Source": "hirunews",
       "Timestamp": "Thursday, 11 March 2021 - 11:10",
       "Headline": "කොරෝනා හේතුවෙන් උඩුගම ඩිපෝව තාවකාලිකව වසා දැමේ",
       "News Content": "කොරෝනා ආසාදිතයින්  වාර්තා වීම ඉහළ යාමත් සමඟ ගාල්ල - උඩුගම ඩිපෝව මේ වන විට තාවකාලිකව වසා දමා තිබෙනවා.\nඊයේ උඩුගම ඩිපෝවෙන් නව කොරෝනා ආසාදිතයින් 5 දෙනෙකු වාර්තා වීමත් සමඟ ඉන් හදුනා ගත් මුළු රෝගීන් සංඛ්‍යාව 17ක්.\nඑමෙන්ම, මන්නාරම ප්‍රධාන මාළු වෙළඳපොළ ආශ්‍රිතව ද වාර්තා වන කොරෝනා ආසාදිතයින් සංඛ්‍යාව 305 දක්වා ඉහළ ගොස් තිබෙනවා.\nමන්නාරම ප්‍රාදේශීය සෞඛ්‍ය සේවා අධ්‍යක්ෂ ආර්. විනෝදන් ප්‍රකාශ කළේ පසුගිය දින දෙකේ දී එම මාළු වෙළදපොළෙන් කොරෝනා ආසාදිතයින් 8 දෙනෙකු සහ ආශ්‍රිතයින් 5 දෙනෙකු වාර්තා වූ බවයි.",
       "URL": "https://www.hirunews.lk/265017/කොරෝනා-හේතුවෙන්-උඩුගම-ඩිපෝව-තාවකාලිකව-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=2095"
}