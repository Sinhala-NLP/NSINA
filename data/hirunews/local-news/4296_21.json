{
       "Source": "hirunews",
       "Timestamp": "Friday, 29 September 2017 - 15:48",
       "Headline": "හැටන් ප්‍රදේශයේ සිදුවූ අනතුරුකින් යතුරුපැදියක ගමන් ගත් තරුණයින් දෙදෙනෙකුට බරපතල තුවාල",
       "News Content": "අධික වේගයෙන් ධාවනය වු පෞද්ගලික බස් රථයක් ඉදිරියෙන් ධාවනය වු යතුරුපැදියක් අනතුරට පත් කරමින් ධාවනය වීම හේතුවෙන් යතුරුපැදියේ ගමන් ගත් තරුණයන් දෙදෙනෙක්  බරපතල තුවාල ලබා දික්ඔය මුලික රෝහලට ඇතුලත් කර තිබෙනවා.\nසාංචිමලේ සිට හැටන් දක්වා අධික වේගයෙන් ධාවනය වු පෞද්ගලික බස් රථයක් මෙම අනතුර සිදුකර ඇති බවයි වාර්තා වන්නේ.\nහැටන්, සාංචිමලේ ප්‍රධාන මාර්ගයේ දික්ඔය, බටර්ගල ප්‍රදේශයේදි අද (29) පෙරවරුවේ මෙම අනතුර සිදුව ඇති බවයි අප වාර්තාකරු සඳහන් කළේ.\nබස් රථයට ඉදිරියෙන් ධාවනය වු යතුරුපැදිය පිටු පසින් පැමිණි පෞද්ගලික බස් රථයේ ගැටිමෙන් යතුරුපැදිය අඩි කිහිපයක් බස් රථය සමග ඉදිරියට ඇදි ගොස් මෙම අනතුර සිදුවි ඇති බවයි අනතුර පිළිබද පරික්‍ෂණ පවත්වන හැටන් පොලිසිය පවසන්නේ.\nරෝහල්ගත කළ තුවාලකරුවන්ගේ තත්ත්වය බරපතල වීම හේතුවෙන්  ඔහුන් දෙදෙනා මහනුවර ශික්ෂණ රෝහල වෙත මාරුකර යැවිමට කටයුතු කර තිබෙනවා.\nබස් රථයේ රියදුරා අත්අඩංගුවට ගත් බව සඳහන්.\nඅනතුර සිදුවන අවස්ථාව පහතින්....",
       "URL": "https://www.hirunews.lk/172159/හැටන්-ප්‍රදේශයේ-සිදුවූ-අනතුරුකින්-යතුරුපැදියක-ගමන්-ගත්-තරුණයින්-දෙදෙනෙකුට-බරපතල-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4296"
}