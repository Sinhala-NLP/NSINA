{
       "Source": "hirunews",
       "Timestamp": "Wednesday, 30 August 2023 - 9:31",
       "Headline": "අස්වැසුම දෙවැනි කාණ්ඩයට ලබන සතියේ සිට මුදල්",
       "News Content": "අස්වැසුම ප්‍රතිලාභීන්ට මුදල් ගෙවීම මේ වන විට ආරම්භ කර තිබෙනවා, ඒ සඳහ අද පොහොය (30) දිනයේත් රාජ්‍ය බැංකු විවෘත බවයි වාර්තා වන්නේ.\nඅස්වැසුම ප්‍රතිලාභී පවුල් ලක්ෂ 20ක් අතුරින් මේ වන විට අදියර වශයෙන් ගෙවීම් ආරම්භ කර ඇත්තේ පවුල් ලක්ෂ 15කට පමණක්.\nපළමු අදියර යටතේ ප්‍රතිලාභීන් 689,803කගේ බැංකු ගිණුම්වලට රු. බිලියන 4.395ක් දැනටමත් බැර කර ඇති බවද, දෙවැනි කාණ්ඩය සඳහා මුදල් දීම ලබන සතියේ සිට ක්‍රියාත්මක කිරීමට නියමිත බවද මුදල් රාජ්‍ය ඇමැති ෂෙහාන් සේමසිංහ පැවසුවා.\nඔහු මේ බව සඳහන් කළේ ‘ස්ථාවර රටකට සැවොම එක මඟකට‘ මැයෙන් ජනාධිපති මාධ්‍ය කේන්ද්‍රයේ ඊයේ (29) පැවති ප්‍රවෘත්ති සාකච්ඡාවට එක් වෙමින්.\nමුදල් රාජ්‍ය අමාත්‍යවරයා එහිදී පැවසූ අදහස් මෙසේයි,\n“සමස්තයක් ලෙස අස්වැසුම සඳහා ප්‍රතිලාභී පවුල් ලක්ෂ 15ක් සුදුසුකම් ලබා තිබෙනවා. තවත් පවුල් ලක්ෂ 10ක් ඉල්ලුම්පත් යොමු කර තිබෙනවා. විරෝධතා යොමු කළ පවුල් ගණන ලක්ෂයක් පමණ වෙනවා. මේ සියල්ල සලකා බලා, සමස්තයක් ලෙස අස්වැසුම සඳහා ප්‍රතිලාභි පවුල් ලක්ෂ 20ක් තෝරා ගැනීමට කටයුතු කරනවා. අඩුආදායම්ලාභි පවුල් ලක්ෂ 20ක් සඳහා මේ අස්වැසුම වැඩසටහනින් ප්‍රතිලාභ සැලසීමට පාර්ලිමේන්තුවෙන් අනුමැතිය හිමිව තිබෙනවා.\n“මේ පිරිනමන මුදල් අප දෙන්නේ ජූලි මාසයට අදාළවයි. ඉදිරියේදී අගෝස්තු මාසයට අදාළ මුදල් දීමට කටයුතු කරනවා. අස්වැසුම ප්‍රතිලාභ කිසිදු මාසයක් මඟනොහැර දෙනවා. අස්වැසුම දෙන්නේ අනෙක් වැඩිහිටි දීමනා, අබාධිත දීමනා දෙන අතර වීම විශේෂත්වයක්. “ යනුවෙන්.",
       "URL": "https://www.hirunews.lk/346589/අස්වැසුම-දෙවැනි-කාණ්ඩයට-ලබන-සතියේ-සිට-මුදල්",
       "Category": "Local News",
       "Parent URL": "https://www.hirunews.lk/local-news.php?pageID=63"
}