{
       "Source": "hirunews",
       "Timestamp": "Sunday, 28 January 2018 - 12:19",
       "Headline": "තම දරුවා මැරූ ලග්ගල පියා",
       "News Content": "මාස එකහමාරක් පමණ වයසැති  තම කුඩා බිළිඳිය මරා කැලෑවක වළදැමූ සිද්ධිය පිළිබඳව සැකපිට අත්අඩංගුවට පත් පියා ලබන 09 වනදින දක්වා බන්ධනාගාර ගත කරනලෙස නාවුල මහේස්ත්‍රාත් සුරංග මුණසිංහනියෝග කළා.\nමෙසේ බන්ධනාගාර ගතවුයේ ලග්ගල ප්‍රදේශයේ පදිංචි එල් .ජී .ප්‍රසන්න පාලිත නමැති 19 හැවිරිදි අයෙක්.\nලග්ගල පොලිස් බල ප්‍රදේශයට අයත් මාඔය ප්‍රදේශදී මේ පුද්ගලයා  විසින් තම සිඟිති දියණිය මෙසේ ඝාතනය කොට කැලෑවේ වල දමා ඇති බව පොලිසිය පසුගියදා තොරතුරු අනාවරණය කොට ගෙන තිබුණා.\n17 හැවිරිදි බාල වයස්කාර මවක් පසුගිය (24) දින රාත්‍රියේ දඹුල්ල මුලස්ථාන පොලිස් පරීක්ෂක සම්පත් වික්‍රමරත්න හමුවී මේ බව හෙළි කිරීමෙන් පසුව දඹුල්ල පොලිසිය පරීක්ෂණ ආරම්භ කළා.\nමීට වසර කිහිපයකට ඉහත දී බාල වයස්කාර මෙම මව ප්‍රේම සම්බන්ධතාවයක් මත තරුණයෙකු සමග විවාහ නොවී එක නිවසක ගතකිරීමත් සමග බාල වයස්කාර සිද්ධියකට නීතිමය කටයුතු සිදු කිරීමෙන් පසු මෙම දැරිය පරිවාස භාරයේ සිට තිබෙනවා.\nරිමාන්ඩ් භාරයේ සිට ඇප  මත නිදහස් වූ තරුණයා නැවත වරක් මෙම තරුණිය රැගෙන ගොස් ලග්ගල මාඔය ප්‍රදේශයේ පදිංචිව සිට තිබෙනවා.\nඒ අතරතුරදී බාලවයස්කාර මෙම තරුණිය ගැබ්ගෙන පුංචි දියණියක් බිහිකර තිබෙනවා.\nපසුව දියණියට මාස එකහමාරක් පමණ ගතවෙද්දී පසුගිය ජනවාරි මාසයේ  16 වන දින අඹු සැමි යුවළ අතර බහින් බස්වීමක් ඇතිවී එය ගැටුමක් බවට පත්ව තම සැමියා විසින් තම උකුලේ නිදාගෙන සිටි දියණියගේ හුස්ම හිර කොට ඝාතනය කර සැමියාගේ මව සමග කැලෑවට රැගෙන ගොස් වළ දැමූ බව ඇය පොලිසියට ප්‍රකාශ කොට තිබෙනවා.\nමෙම ළමා ඝාතනය පිළිබඳව නාඋල මහේස්ත්‍රාත් අධිකරණයට කරුණු වාර්තා කිරීමෙන් අනතුරුව දියණිය වළ දැමු  ස්ථානයෙන් මළ සිරුර ගොඩගැනීම පසුගියදා සිදුකෙරුණු අතර පච්චාත් මරණ පරීක්ෂණය 28 දින දඹුල්ල රෝහලේදී පැවැත්වීමට නියමිතව තිබුණා.",
       "URL": "https://www.hirunews.lk/182243/තම-දරුවා-මැරූ-ලග්ගල-පියා",
       "Category": "Local News",
       "Parent URL": "https://www.hirunews.lk/local-news.php?pageID=4104"
}