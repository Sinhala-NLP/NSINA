{
       "Source": "hirunews",
       "Timestamp": "Friday, 23 December 2022 - 16:04",
       "Headline": "සෑම් කරන් IPL වෙන්දේසියේ දී වාර්තාගත මුදලකට විකිණෙයි (ඡායාරූප)",
       "News Content": "මෙවර ඉන්දීය ප්‍රිමියර් ලීග් ක්‍රිකට් තරගාවලියේ ක්‍රීඩක වෙන්දේසියෙ පළමු දිනය නිමා වූයේ නව වෙන්දේසි වාර්තා රැසක් ද සමගින්.\nඒ අනුව මෙවර පන්ජාබ් කිංග්ස් ක්‍රිකට් කණ්ඩායම් විසින් ප්‍රිමියර් ලීග් ක්‍රිකට් ඉතිහාසයේ වැඩිම මුදලක් ගෙවා ක්‍රීඩකයකු ක්‍රීඩකයෙකු මිලදී ගැනීමේ වාර්තාව තමන් සතු කර ගත්තා.\nඒ එංගලන්ත තුන් ඉරියව් ක්‍රීඩක සෑම් කරන් පවුම් මිලියන 1.9ක් ගෙවා මිලදී ගැනීමත් සමගයි.\nමේ අතර තවත් එංගලන්ත ක්‍රීඩකයෙකු වූ බෙන් ස්ටෝක්ස් පවුම් මිලියන 1.625කට චෙන්නායි සුපර් කිංග්ස් කණ්ඩායම විසින් මිල දී ගත් අතර, එංගලන්තය පකිස්තානය පරදා තරග 3-0 ලෙස සමස්ත ටෙස්ට් තරගාවලි ජයග්‍රහණයක් ලබා ගනිද්දී ශතක තුනක් ලබා ගත් හැරී බෘක් එක රැයකින් කෝටිපතියෙකු බවට පත් වුනේ, සන්රයිසස් හයිද්‍රාබාද් කණ්ඩායම විසින් පවුම් මිලියන 1.325කට මිළ දී ගැනීමත් සමගයි.\nමීට අමතරව ඔස්ට්‍රෙලියාවේ කැමරන් ග්‍රීන් පවුම් මිලියන 1.75 කට මුම්බායි ඉන්ඩියන්ස් කණ්ඩායම විසින් මිලදී ගනු ලැබුවා.",
       "URL": "https://www.hirunews.lk/323395/සෑම්-කරන්-ipl-වෙන්දේසියේ-දී-වාර්තාගත-මුදලකට-විකිණෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=647"
}