{
       "Source": "hirunews",
       "Timestamp": "Tuesday, 09 February 2021 - 6:08",
       "Headline": "සබරගමුව පළාතට සහ ගාල්ල, මාතර සහ කළුතර දිස්ත්‍රික්කවලට අද දිනයේ වැසි",
       "News Content": "සබරගමුව පළාතේත් ගාල්ල, මාතර සහ කළුතර දිස්ත්‍රික්කවලත් අද (09) පස්වරු 2.00න් පමණ පසුව ස්ථාන ස්වල්පයක වැසි හෝ ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව දැනුම් දෙනවා.\nදිවයිනේ සෙසු ප්‍රදේශවල ප්‍රධාන වශයෙන් අද දිනයේ වැසි රහිත කාලගුණ තත්ත්වයක් පවතින බවයි එම දෙපාර්තමේන්තුව නිවේදනය කරන්නේ.\nඋතුරු, උතුරු මැද, වයඹ සහ නැගෙනහිර පළාත්වලත්, හම්බන්තොට දිස්ත්‍රික්කයෙත්, මධ්‍යම කඳුකරයේ නැගෙනහිර බෑවුම් ප්‍රදේශවලත් විටින්විට පැයට කිලෝ මීටර් 50ක් පමණ දක්වා වන තරමක් තදසුළං ඇතිවිය හැකියි.\nමධ්‍යම, සබරගමුව, ඌව පළාත්වලත් ගාල්ල සහ මාතර දිස්ත්‍රික්කවලත් උදෑසන කාලයේදී මීදුම් සහිත තත්ත්වයක් ඇතිවිය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කර සිටියේ.",
       "URL": "https://www.hirunews.lk/262071/සබරගමුව-පළාතට-සහ-ගාල්ල-මාතර-සහ-කළුතර-දිස්ත්‍රික්කවලට-අද-දිනයේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2159"
}