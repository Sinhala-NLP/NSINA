{
       "Source": "hirunews",
       "Timestamp": "Wednesday, 10 August 2016 - 8:57",
       "Headline": "දැදිගම නිවසකින් මළ සිරුරු දෙකක් සොයා ගැනේ",
       "News Content": "දැදිගම - ගලපිටගම - දිවුල්දෙනිය ප්‍රදේශයේ නිවසක තිබී කාන්තාවකගේ සහ පිරිමි පුද්ගලයෙකුගේ මළ සිරුරු දෙකක් පොලීසිය ඊයේ (09) රාත්‍රියේ සොයාගත්තා.\nනිවසේ ගෙළ වැළලාගෙන සිටියදී 42 හැවිරිදි පිරිමි පුද්ගලයාගේ මළ සිරුර හමුවී ඇති අතර, නිවසේ කාමරයක් තුල බිම වැටී තිබියදී කාන්තාවගේ සිරුර සොයා ගත් බවයි දැදිගම පොලිසිය කියා සිටියේ.\nමෙලෙස මියගොස් ඇති කාන්තාව 35 හැවිරිදි වියේ පසුවන්නියක්. දෙදරු මවක් වන ඇය තම පුරුෂයාගෙන් වෙන් වී තනිවම එම නිවසේ ජීවත්ව තිබෙනවා.\nසියදිවි හානි කර ගත් පුද්ගලයා මහනුවර ප්‍රදේශයේ පදිංචි තිදරු පියෙකු බව අනාවරණ වී ඇති අතර, ඔහු අදාළ කාන්තාව සමග අනියම් සබඳතාවක් පවත්වාගෙන ගොස් ඇති බවටයි හෙළිව ඇත්තේ.\nඅදාළ කාන්තාවගේ දරුවන් දෙදෙනා පියා සමග ජීවත් වන බවයි වාර්තාවන්නේ.\nමියගොස් ඇති කාන්තාවගේ මුඛය ආශ්‍රිතව ලේ පැල්ලම් කිහිපයක් ද දක්නට ලැබෙන බව හිරු වාර්තාකරු සඳහන් කළා.\nමොවුන් මියගොස් ඇත්තේ කෙසේ ද යන්න මෙතෙක් නිෂ්චිතව අනාවරණය වී නැහැ.",
       "URL": "https://www.hirunews.lk/140252/දැදිගම-නිවසකින්-මළ-සිරුරු-දෙකක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4929"
}