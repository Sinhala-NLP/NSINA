{
       "Source": "hirunews",
       "Timestamp": "Sunday, 02 May 2021 - 15:44",
       "Headline": "හෙට සිට අඩුවන බස් ධාවනය (වීඩියෝ)",
       "News Content": "පෞද්ගලික බස් රථ ධාවනය හෙට දිනයේ සිට සියයට 25 දක්වා අඩු කර ඇති බව ලංකා පෞද්ගලික බස් රථ හිමියන්ගේ සංගමය පවසනවා. කෙසේ වෙතත්, ශ්‍රී ලංකා ගමනාගමනය මණ්ඩලය සඳහන් කළේ සෞඛ්‍යාරක්ෂිත ක්‍රමවේද ඔස්සේ මගී ප්‍රවාහන කටයුතු සිදුකිරීම අරමුණු කර ගනිමින් අතිරේක බස් රථ යෙදවීමට කටයුතු කර ඇති බවයි.\nලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න ප්‍රකාශ කළේ පවතින කොරෝනා ව්‍යාප්තිය හමුවේ මගී ජනතාවගේ පැමිණීමේ අඩුවක් දක්නට ලැබෙන බැවින් බස් ධාවනය මෙලෙස අඩු කර ඇති බවයි.\nඑමෙන්ම, කොරෝනා වසංගත තත්ත්වය හමුවේ මගී දුරස්ථභාවය පවත්වාගෙන යාමේ අරමුණෙන් අතිරේක දුම්රිය 3ක් යෙදවීමට අවදානය යොමු වී ඇති බව දුම්රිය දෙපාර්තමේන්තුව ප්‍රකාශ කළා.\nඑහි නියෝජ්‍ය සාමාන්‍යාධිකාරී ගාමිණී සෙනෙවිරත්න ප්‍රකාශ කළේ ඒ අනුව අලුත්ගම, මීරිගම සහ පොල්ගහවෙල සිට එම අතිරේක දුම්රිය ගමන් ආරම්භ කිරීමට නියමිත බවයි.",
       "URL": "https://www.hirunews.lk/270203/හෙට-සිට-අඩුවන-බස්-ධාවනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1981"
}