{
       "Source": "hirunews",
       "Timestamp": "Friday, 11 January 2019 - 7:29",
       "Headline": "රත්නපුරයේදී පුතෙකුගේ පොලු පහරින් මවක් මියයයි",
       "News Content": "රත්නපුර - අයගම - ගවරගිරිය ප්‍රදේශයේ පුද්ගලයෙකු තම මවට පොල්ලකින් පහරදී ඝාතනය කිරීමේ හිරු ප්‍රවෘත්ති අංශයට වාර්තා වුණා.\nමෙලෙස ඝාතනයට ලක් වී ඇත්තේ එම ප්‍රදේශයේම පදිංචි 80 හැවිරිදි කාන්තාවක්.\nසිය නිවසේ රැඳී සිටි අවස්ථාවේදී ඊයේ 40 හැවිරිදි පුුත්‍රයා මෙම පහරදීම සිදුකර ඇති බව සඳහන්.\nපසුව ඒ පිළිබඳව සොයා බැලීම සඳහා අයගම පොලිස් ස්ථානයේ පොලිස් නිලධාරියෙකු එම ස්ථානයට පිටත්කර යවා තිබෙනවා.\nඑහිදී හෙලිවී ඇත්තේ එම ස්ථානයට පිටත්ව ගිය පොලිස් නිලධාරීයාගේ මව මෙලෙස ඝාතනයට ලක්ව ඇති බවයි.\nසිද්ධියට සම්බන්ධ පොලිස් නිලධාරියාගේ සොහොයුරා පොලිසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/207946/රත්නපුරයේදී-පුතෙකුගේ-පොලු-පහරින්-මවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3561"
}