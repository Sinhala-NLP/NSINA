{
       "Source": "hirunews",
       "Timestamp": "Friday, 21 October 2016 - 12:07",
       "Headline": "පානීය ජලය ඉල්ලා ප්‍රදේශවාසීන් අම්බලන්ගොඩ ප්‍රාදේශීය සභාව වටලයි (ඡායාරූප)",
       "News Content": "බීමට පිරිසිදු ජලය ඉල්ලා ප්‍රදේශවාසීන් පිරිසක් අද (21) උදෑසන අම්බලන්ගොඩ ප්‍රාදේශීය සභාව වටලනු ලැබුවා.\nඅප වාර්තාකරු සදහන් කළේ පනාමුල්ල, බටපොල, නාමල්සෙවණ, දෙල්ගහබැද්ද සහ කිරිමැටිය ආදිය ප්‍රදේශවල ජනතාව ප්‍රාදේශීය සභා ඉදිරිපිටට පැමිණ අද උදෑසන උද්ඝෝෂණයක නිරත වූ බවයි.\nපසුව ඔවුන් ප්‍රාදේශීය ලේකම්වරයාට ඉන් පිටතට පැමිණීමට ඉඩ ලබා නොදී ප්‍රාදේශීය සභාව වටකර ඇති බවටයි වාර්තා වන්නේ.\nඑම තත්ත්වය සමතයකට පත් කිරීම සදහා පොලිසිය ද කැදවා තිබෙනවා.\nමේ අතර, අම්පාර - මහඔය ප්‍රධාන මාර්ගය නුවරගලතැන්න මහා විද්‍යාලය අසලින් අවහිර කරමින් එම විදුහලේ දෙමාපියන් පිරිසක් අද පෙරවරුවේ විරෝධතාවක නිරත වුණා.\nඒ එම පාසලේ 6 වන ශ්‍රේණියේ සිට උසස් පෙළ දක්වා ප්‍රමාණවත් ගුරුවරුන් නොමැති වීමට විරෝධය දක්වමින්.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/145739/පානීය-ජලය-ඉල්ලා-ප්‍රදේශවාසීන්-අම්බලන්ගොඩ-ප්‍රාදේශීය-සභාව-වටලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4828"
}