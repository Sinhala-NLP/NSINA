{
       "Source": "hirunews",
       "Timestamp": "Tuesday, 13 December 2022 - 13:55",
       "Headline": "ලබන මහකන්නයේ සිට පොහොර දීමෙන් ඉවත්වීමට ආණ්ඩුව සැරසේ",
       "News Content": "ලබන මහ කන්නයේ සිට පොහොර බෙදාදීමේ වැඩසටහනින් ඉවත්වීමට රජයේ අවධානය යොමුකර ඇති බව කෘෂිකර්ම අමාත්‍ය මහින්ද අමරවීර ප්‍රකාශ කළා.\nඊයේ හම්බන්තොට දිස්ත්‍රික් ලේකම් කාර්යාලයේ පැවති සාකච්ඡාවකට එක්වෙමින් ඔහු සඳහන් කළේ වී හා බඩඉරිඟු වගාවන්ට අවශ්‍ය යූරියා සහ අනෙකුත් පොහොර මිලදී ගැනීම සඳහා ද අවශ්‍ය මුදල් සහනාධාරයක් ලෙස සෘජුවම ගොවීන්ගේ ගිණුම්වලට බැර කිරීමට කටයුතු කරන බවයි.\nපසුගිය යල කන්නයේ යූරියා පොහොර බෙදාහැරීම සඳහා රජය විසින් වැයකර ඇති මුදල රුපියල් කෝටි 150ක්.\nමෙවර මහකන්නය සඳහා ඊට වැයවන මුදල රුපියල් මිලියන 6500 කට වඩා ඉහළ යනු ඇති බවයි කෘෂිකර්ම අමාත්‍ය මහින්ද අමරවීර සඳහන් කළේ.",
       "URL": "https://www.hirunews.lk/322602/ලබන-මහකන්නයේ-සිට-පොහොර-දීමෙන්-ඉවත්වීමට-ආණ්ඩුව-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=669"
}