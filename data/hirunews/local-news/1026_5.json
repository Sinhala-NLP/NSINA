{
       "Source": "hirunews",
       "Timestamp": "Tuesday, 12 July 2022 - 18:09",
       "Headline": "රට මුහුණ පා ඇති ආර්ථික අගාධයෙන් ගොඩ ඒමට නම් ගැඹුරු ආර්ථික ප්‍රතිසංස්කරණ අවශ්‍යයි - ආචාර්ය හර්ෂ ද සිල්වා",
       "News Content": "තරුණ අරගල නායකයින් ඉදිරිපත් කළ මානව හිමිකම් සහ ආර්ථිකය යළි ගොඩනැගීම කේන්ද්‍ර කරගත් ප්‍රගතිශීලී ඉල්ලීම් සමඟ සමගි ජන බලවේගය ප්‍රතිපත්තිමය වශයෙන් එකඟ වන බව ආචාර්ය හර්ෂ ද සිල්වා පවසනවා.\nපාර්ලිමේන්තු මන්ත්‍රී ආචාර්ය හර්ෂ ද සිල්වා මේ අදහස් පල කර සිටියේ අද තරුණ අරගල නායකයින් සමග දේශපාලන පක්ෂ නායකයින් සහ සාමාජිකයින් පැවැත් වූ සාකච්ඡාවක් අතරතුර දී යි.\nමෙහි දී වැඩිදුරටත් අදහස් දැක්වූ ආචාර්ය හර්ෂ ද සිල්වා කියා සිටියේ අරගල කණ්ඩායම් විසින් ඉදිරිපත් කළ ව්‍යවස්ථාදායකය සමඟ සම්බන්ධ කර ගැනීම සඳහා වන ‘මහජන සභාවක්’ පිළිබඳ අදහස ද සාදරයෙන් පිළිගන්නා බවයි.\nඑමෙන් ම මෙම සාකච්ඡාවේ දී පැමිණි සිටි තරුණ අරගල නායකයින් විසින් ඉදිරි ඉදිරිපත් කරන ලද ආර්ථික ගැටලු සම්බන්ධයෙන් වන තාවකාලික යෝජනා, විශේෂයෙන් ම බදු සංශෝධන හෝ ණය අවලංගු කිරීම් වැනි දෑ ප්‍රායෝගික නො වන බවයි.\nඑමෙන් ම මෙම ගැඹුරු ආර්ථික අගාධයෙන් ගොඩ ඒමට නම් ගැඹුරු සහ පුළුල් ආර්ථික ප්‍රතිසංස්කරණ අවශ්‍ය බව අප සැවො ම පිළිගත යුතු බවත් ඔහු ට්විටර් පනිවිඩයක් නිකුත් කරමින් කියා සිටිනවා.\n(ආචාර්ය හර්ෂ ද සිල්වා නිකුත් කළ ට්විටර් නිවේදනය පහලින්)",
       "URL": "https://www.hirunews.lk/309816/රට-මුහුණ-පා-ඇති-ආර්ථික-අගාධයෙන්-ගොඩ-ඒමට-නම්-ගැඹුරු-ආර්ථික-ප්‍රතිසංස්කරණ-අවශ්‍යයි-ආචාර්ය-හර්ෂ-ද-සිල්වා",
       "Category": "Local News",
       "Parent URL": "https://www.hirunews.lk/local-news.php?pageID=1026"
}