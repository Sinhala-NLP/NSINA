{
       "Source": "hirunews",
       "Timestamp": "Sunday, 09 April 2023 - 12:05",
       "Headline": "සිතාවක ගඟේ දිය නෑමට ගිය පුද්ගලයෙකු අතුරුදන්",
       "News Content": "අවිස්සාවේල්ල, ඉහල තල්දූව ප්‍රදේශයේ දී සිතාවක ගඟේ දිය නෑමට ගිය පුද්ගලයෙකු ඊයේ(08) අතුරුදහන් වී තිබෙනවා.\nඅතුරුදහන් වූ මෙම පුද්ගලයා තවත් පිරිසක් සමඟ විනෝද චාරිකාවක් පැමිණ ඇති බවත්, එසේ පැමිණි පිරිස සමඟ දිය නාමින් සිටි අවස්ථාවේ දී, මෙලෙස දියේ ගිලී අතුරුදන් වී ඇති බවත් පොලිසිය ප්‍රකාශ කරනවා.\nමෙම පුද්ගලයා වසය අවුරුදු 21ක් වන අත්තිඩිය, දෙහිවල ප්‍රදේශයේ පදිංචි අයෙක්.\nඅතුරුදන් වූ පුද්ගලයා සෙවීම සඳහා නාවික කොට්ඨාශයේ සහය ඇතිව අවිස්සාවේල්ල පොලීසිය මඟින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/332083/සිතාවක-ගඟේ-දිය-නෑමට-ගිය-පුද්ගලයෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=425"
}