{
       "Source": "hirunews",
       "Timestamp": "Tuesday, 10 January 2017 - 7:47",
       "Headline": "නව ව්‍යවස්ථාවට දෙමළ සන්ධානයේ සහාය",
       "News Content": "අභ්‍යන්තර වශයෙන් විෂමතා පැවතුණ ද නව ආණ්ඩුක්‍රම ව්‍යවස්ථාවක් සැකසීම සඳහා සහය පළ කරන බව දෙමළ සන්ධානය පවසනවා.\nඔවුන් මේ වන විට සකස් කර ඇති කමිටු වාර්තා පිළිබඳව ප්‍රසාදය පළ කර ඇති අතර, අග්‍රාමාත්‍යවරයා පත් කර ඇති ක්‍රියාකාරී කමිටු වාර්තාව පිළිබඳව අපේක්ෂාවෙන් පසුවන බවයි කියා සිටින්නේ.\nනව ආණ්ඩුක්‍රම ව්‍යවස්ථාව මගින් මෙරට ජාතික ගැටළුවට ද විසඳුමක් හිමි වනු ඇතැයි අපේක්ෂා කෙරෙනවා.\nනව ආණ්ඩුක්‍රම ව්‍යවස්ථාව සම්බන්ධයෙන් දෙමළ සන්ධානය පසුගිය සතියේ දෙවතාවක් මුණ ගැසී සාකච්ඡා කළ අතර, එහිදී ඔවුන් තීරණය කර ඇත්තේ ඒ සම්බන්ධයෙන් දෙමළ සන්ධානයේ නායක ආර්. සම්බන්ධන්ගේ උපදේශ පිළිපැදීමටයි.\nනව ආණ්ඩුක්‍රම ව්‍යවස්ථාව සිය ගැටළුවලට පවතින ප්‍රධාන විසඳුමක් වන අතර, ඉන් පරිබාහිර විකල්පයක් නොමැති බවයි දෙමළ සන්ධාන නායකයාගේ ස්ථාවරය වී ඇත්තේ.\nඑමෙන්ම වත්මන් ආණ්ඩුව මගින් ක්‍රියාත්මක කරන සංහිදියා ක්‍රියාවලියට සහය දැක්වීමට ද මෙමගින් දෙමළ සන්ධාන නායකත්වය අපේක්ෂා කරනවා.",
       "URL": "https://www.hirunews.lk/151688/නව-ව්‍යවස්ථාවට-දෙමළ-සන්ධානයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=4716"
}