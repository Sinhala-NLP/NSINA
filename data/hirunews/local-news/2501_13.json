{
       "Source": "hirunews",
       "Timestamp": "Monday, 24 August 2020 - 13:33",
       "Headline": "ඕස්ට්‍රේලියා අගමැතිගේ ශ්‍රී ලාංකික කෑම වේල (වීඩියෝ)",
       "News Content": "ශ්‍රී ලාංකීය ආහාරවලට විදේශිකයන් තුළ ඇත්තේ දැඩි ප්‍රියතාවයක් බව නොරහසක්.\nමෙරට ක්‍රමයට සැකසෙන ආහාර භුක්ති විඳීමේ අරමුණින් විදේශිකයන් මෙරටට පැමිණෙන අවස්ථාද බොහොමයි.\nඅපේ රටට නොපැමිණියත්, ඔස්ට්‍රේලියානු අග්‍රාමාත්‍යවරයා සිය රාත්‍රී ආහාරය ශ්‍රී ලාංකීය ක්‍රමයට සකසා ගත් අයුරු තම ෆේස්බුක් ගිණුමට එක් කර තිබුණා.\nමේ, ඔස්ට්‍රේලියානු අග්‍රාමාත්‍ය ස්කොට් මොරිසන් සෙනසුරාදා රාත්‍රියේ මුළුතැන්ගෙයි කටයුතු කළ ආකාරයයි.\nඅග්‍රාමාත්‍ය ස්කොට් මොරිසන් මෙහිදී ශ්‍රී ලාංකීය ක්‍රමයට ආහාර පිසින ආකාරය දැක්වෙන ඡායාරූප කිහිපයක් සිය ෆේස්බුක් ගිණුමට මුදාහැර තිබුණා.\nඑම ඡායාරූපවල දැක්වෙන්නේ ඔස්ට්‍රේලියානු අග්‍රාමාත්‍යවරයා කැන්බරාහි තම නිවසේ දී ගෝදම්බ රොටී සමඟ බැටලු මස් ශ්‍රී ලාංකීය ක්‍රමයට පිළියෙළ කරන\nඅයුරුයි.\nශ්‍රී ලාංකිය ක්‍රමයට තමන් පිසූ ආහාරවේල පිළිබඳව ඔස්ට්‍රේලියානු අග්‍රාමාත්‍යවරයා සිය ෆේස්බුක් ගිණුමේ සටහන් කර තිබුණා.\nඑහි දැක්වුණේ, සෙනසුරාදා රාත්‍රීය රසවත් ව්‍යාංජන රාත්‍රියක්.\nගෝදම්බ රෝටි සහ බැටළු මස් බැඳුම මේ වගේ රස විඳින්න සියලු ශ්‍රී ලාංකිකයන් කැමති වෙයි.\nමගේ බිරිඳ සහ දියණියන් දෙදෙනාත් ඊට ගොඩාක් කැමති වුණා.\nමට මේ වෙලාවේ මෙල්බන්වල ඉන්න සියලුදෙනා ගැනම සිහිපත් වෙනවා.\nනිරෝධායන කාලසීමාව තුළ හොඳ ප්‍රතිඵලයක් ලබා ගන්න මඟක් සොයන අයට මේක හොඳ අවස්ථාවක් ලෙසටයි.",
       "URL": "https://www.hirunews.lk/248537/ඕස්ට්‍රේලියා-අගමැතිගේ-ශ්‍රී-ලාංකික-කෑම-වේල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2501"
}