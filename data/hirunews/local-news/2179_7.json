{
       "Source": "hirunews",
       "Timestamp": "Sunday, 31 January 2021 - 7:53",
       "Headline": "රත්මලානේ අංජුගේ සමීපතම ගෝලයෙකු STF අත්අඩංගුවට",
       "News Content": "සංවිධානාත්මක අපරාධකරුවෙකු වන සිංහාරගේ අමල් සමින්ද  සිල්වා නොහොත් රත්මලානේ අංජුගේ සමීපතම ගෝලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nලැබුනු තොරතුරකට අනුව මොරටුව ලුනාව කලපුව මැටි පාර ප්‍රදේශයේ කළ වැටලීමකදීයි මෙම පුද්ගලයා අත්අඩංගුවට ගෙන ඇත්තේ.\nසැකකරු සතුව තිබී කේරළ ගංජා කිලෝ 7.57ක් සහ මත්පෙති 7ක් ද සොයාගෙන තිබෙනවා.\nඅවුරුදු 28ක් වන අකලංක නම් සැකකරු ලුනාව ප්‍රදේශයේම පදිංචිකරුවෙක්.\nඅත්අඩංගුවට ගත් සැකකරු, මේවන විට විදෙස්ගතව සිටින මත්ද්‍රව්‍ය ජාවාරම්කරුවෙකු මෙන්ම සංවිධානාත්මක අපරාදකරුවෙකු වන රත්මලානේ අංජුගේ සමීපතම ගෝලයෙකු බවට අනාවරණ කරගෙන ඇත්තේ වැඩිදුරටත් ප්‍රශ්ණ කිරීම්වලදීයි.",
       "URL": "https://www.hirunews.lk/261195/රත්මලානේ-අංජුගේ-සමීපතම-ගෝලයෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2179"
}