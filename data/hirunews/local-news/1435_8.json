{
       "Source": "hirunews",
       "Timestamp": "Monday, 10 January 2022 - 19:02",
       "Headline": "පොලිස්පති මල්වතු - අස්ගිරි මහනාහිමිවරු බැහැ දැක ආසිරි ලබයි (ඡායාරූප)",
       "News Content": "පොලිස්පති සී. ඩී. වික්‍රමරත්න ඊයේ (09) දින මහනුවර ශ්‍රී දළදා මාළිගාව වැඳ පුදා ගැනීමෙන් අනතුරුව මහනුවර උපෝෂිත පුෂ්පාරාම විහාර්ද්වයාධිපති අතිපූජ්‍ය තිබ්බටුවාවේ ශ්‍රී සිද්ධාර්ථ සුමංගලාභිධාන මහාවිහාර වංශික ශ්‍යාමෝපාලි මහ නිකායේ මල්වතු මහ විහාර පාර්ශ්වයේ මහා නායක මාහිපාණන් වහන්සේ බැහැදැක් ආශිර්වාද ලබාගෙන තිබෙනවා.\nඉන්පසුව මහනුවර අස්ගිරි විජයසුන්දරාරාම විහාරාධිපති අතිපූජ්‍ය රාජකීය පණ්ඩිත මහෝපාධ්‍යාය වරකාගොඩ ධම්මසිද්ධි ශ්‍රී පඤ්ඤානන්ද මහනා හිමි ද බැහැ දැක ආශිර්වාද ලබාගත් බවයි පොලිස් මාධ්‍ය ප්‍රකාශක කාර්යාලය නිවේදනය කරන්නේ.\nඉන් අනතුරුව මල්වතු සහ අස්ගිරි පාර්ශ්වයන්හි සියලුම නාහිමිවරු සහ අනුනායක හිමිවරුන් ද බැහැ දැක, ගැටඹේ රාජෝපවනාරාමයට ද ගොස් ආසිරි ලබා ගැනීමට පොලිස්පතිවරයා කටයුතු කර තිබෙනවා.",
       "URL": "https://www.hirunews.lk/293585/පොලිස්පති-මල්වතු-අස්ගිරි-මහනාහිමිවරු-බැහැ-දැක-ආසිරි-ලබයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1435"
}