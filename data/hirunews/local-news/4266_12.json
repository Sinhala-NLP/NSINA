{
       "Source": "hirunews",
       "Timestamp": "Wednesday, 18 October 2017 - 7:37",
       "Headline": "කොල්ලයකට පැමිණි දෙදෙනෙකු ජීව අත්බෝම්බ සමඟ අත්අඩංගුවට",
       "News Content": "පෞද්ගලික ආයතනයකින් මුදල් කොල්ලකෑමට පැමිණි තරුණයන් දෙදෙනෙකු ගිරාදුරුකෝට්ටේ ප්‍රදේශයේදී අත්අඩංගුවට ගෙන තිබෙනවා.\nසැක කටයුතු අන්දමින් අගලඔය පාලම අසළ රැදී සිටියදී පොලීසියට ලද තොරතුරක් මත ඊයේ අත්අඩංගුවට ගත් සැකකරුවන් අවුරුදු 29 සහ 31 යන වයස්වල පසුවන අම්පාර - මහඔය ප්‍රදේශයේ පදිංචිකරුවන්.\nමොවුන් ළඟ තිබී ජීව අත්බෝම්බ 3ක්, තියුණු ආයුධ දෙකක්, සෙල්ලම් පිස්තෝලයක්, කළු පැහැති මුඛ ආවරණ දෙකක් සහ ඔවුන් පැමිණි යතුරුපැදිය ද පොලිස් භාරයට ගෙන තිබෙනවා.\nමොවුන් කිසියම් සංවිධානාත්මක අපරාධ කල්ලියක සාමාජිකයන් වන අතර, සැලසුම්සහගත ලෙස ගිරිදුරුකෝට්ටේ ප්‍රදේශයේ පෞද්ගලික ගොවිපළකට රැගෙන එන මුදල් කොල්ලකෑම සඳහා මොවුන් මෙලෙස පැමිණ ඇති බවටත් අනාවරණ වුණා.",
       "URL": "https://www.hirunews.lk/173785/කොල්ලයකට-පැමිණි-දෙදෙනෙකු-ජීව-අත්බෝම්බ-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4266"
}