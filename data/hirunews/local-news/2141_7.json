{
       "Source": "hirunews",
       "Timestamp": "Wednesday, 17 February 2021 - 14:27",
       "Headline": "ශානි අබේසේකර යළි රිමාන්ඩ්",
       "News Content": "ව්‍යාජ සාක්ෂි නිර්මාණය කිරීම ඇතුලු තවත් චෝදනා කිහිපයක් යටතේ අත්අඩංගුවට ගෙන සිටින අපරාධ පරික්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර ඇතුලු තුන්දෙනා ලබන  මස 03 වනදා දක්වා යළි රක්ෂිත බන්ධනාගාර ගත කෙරුණා.\nඒ, ගම්පහ ප්‍රධාන මහේස්ත්‍රාත් මංජුල කරුණාරත්න හමුවේ ඊට අදාළ නඩුව අද කැඳවූ අවස්ථාවේදියි.\nකොරෝනා වසංගතය හේතුවෙන් සැකකරුවන් අධිකරණයට ඉදිරිපත් කර නොතිබුණු අතර ඔවුන් වෙනුවෙන් නීතිඥයින් අධිකරණයට කරුණු දක්වනු ලැබුවා.\nමෙම නඩුවට අදාළව පොලිස් පරීක්ෂකවරුන් වන විල්ලවආරච්චි සහ සුසන්ත යන දෙදෙනා අතර ඇති වූ සංවාද ඇතුළත් හඬ පටයට අදාළ සංයුක්ත තැටියක් ද රජයේ රස පරීක්ෂක දෙපාර්තමේන්තුවට භාරදීමට කොළඹ අපරාධ කොට්ඨාශය අද පියවර ගෙන තිබෙනවා.",
       "URL": "https://www.hirunews.lk/262868/ශානි-අබේසේකර-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2141"
}