{
       "Source": "hirunews",
       "Timestamp": "Saturday, 24 December 2016 - 18:22",
       "Headline": "225 දෙනාගේ වගකීම ගැන හඳුන්නෙත්ති මතක් කරයි",
       "News Content": "බැදුම්කර වංචාව පිලිබද කොප් කමිටු වාර්තාව පාර්ලිමේන්තු ලියවිල්ලක් බැවින් ඒ පිලිබද යුක්තිය ඉටුකිිරිම පාර්ලිමේන්තුව නියෝජනය කරන මන්ත්‍රීවරුන් 225 දෙනාගේ යුතුකමක් බව ජනතා විමුක්ති පෙරමුණ පවසනවා.\nපොදු ව්‍යාපාර පිළිබඳ කාරක සභාව හෙවත් කෝප් කමිටුවේ සභාපති, පාර්ලිමේන්තු මන්ත්‍රී සුනිල් හදුන්නෙත්ති මේ බව කියා සිටියේ හගුරන්කෙත ඊයේ (23) පැවති ජන හමුවකට එක්වෙමින්.\n‘‘අදටත් අපි දන්නේ නැ අවුරුදු 30 කට මේ බැඳුම්කර ගනුදෙනුවෙන් වෙච්ච පාඩුව.මහ බැංකුවට වෙන පාඩුව ලංකා බැංකුවට වෙන පාඩුව. කාගේ පාඩුව ද මේ. රටට වෙච්ච පාඩුව, ආණ්ඩුවට වෙච්ච පාඩුව අයකරගන්න  ඕන ආණ්ඩුව. ඒ පාඩු කරපු අයව හිටපු මහබැංකු අධිපතිවරයා වෙන්න පුළුවන්, ඒ අයගේ බෑනගේ කොම්පැනිය වෙන්න පුළුවන්, ඒකට හවුල් වෙච්ච නිලධාරින් වෙන්න පුලුවන්, හිටපු නිලධාරින් වෙන්න පුලුවන්, ඒ අයටත් මේ රටේ නිතීයක් තියෙන්න ඕන. ඒක තමයි පාර්ලිමේන්තුවෙන් බලපොරොත්තු වෙන්නේ. ජනතාවට වගකියනව නම් මේ පාර්ලිමේන්තුවේ 2017 අවුරුද්දේ පලවෙනි වගකීම තමයි මේ බැඳුම්කර වංචාව පිළිබඳ කෝප් කමිටුවෙන් ඉදිරිපත් කරපු වාර්තාව නිවැරදිව සාකච්ජාවට ලක්කරලා අදාල තීන්දු තීරණ අරගෙන වගකිවයුත්තන්ට දඩුවම් ලබාදීම. මේක ආණ්ඩු පක්ෂයේ වාර්තාවක්වත් විපක්ෂයේ වාර්තාවක්වත් නෙමෙයි. මං දැක්කා අගමැතිතුමා උත්තරයක් දීලා තිබුනා එතුමාගේ වගකිම ඉෂ්ඨ කරලා නිතිපතිට යොමු කළා කියලා. ඒක විෂයභාර ඇමති හැටියට කරන්න පුලුවන්. අගමැතිතුමා හරි කැබිනට් මණ්ඩලයේ ඔක්කොම හරි කමක් නෑ නිතිපතිතුමාගෙන් උපදෙස් ගත්තට, අපට කමක් නෑ. ඒක ප්‍රශ්නයක් නෑ. නිතිපතිතුමාගෙන් උපදෙස් ගන්න ඕන කෙනෙකුට අයිතියක් තියෙනවා. හැබැයි බැදුම්කර වංචාව පිලිබද සාකච්ජාව මෙහෙය වීම, ඒ සාකච්ඡාව කිරිම තියෙන්න  ඕන තැන තමයි පාර්ලිමේන්තුව. ඒක පාර්ලිමේන්තුවේ ලියවිල්ලක්, එකට යුක්තිය ඉටුකිරිම 225 දෙනාගේ වගකිම.\"",
       "URL": "https://www.hirunews.lk/150500/225-දෙනාගේ-වගකීම-ගැන-හඳුන්නෙත්ති-මතක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4739"
}