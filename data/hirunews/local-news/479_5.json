{
       "Source": "hirunews",
       "Timestamp": "Monday, 13 March 2023 - 11:54",
       "Headline": "පූජිත් සහ හේමසිරි නිදහස් කළ තීන්දුවට එරෙහිව ඇහෙන අලුත්ම කතාව",
       "News Content": "හිටපු පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු නිදොස් කොට නිදහස් කිරීමට කොළඹ ත්‍රිපුද්ගල මහාධිකරණ විනිසුරු මඩුල්ල ගත් තීරණයකට එරෙහි නීතිපතිවරයාගේ අභියාචනා විභාගයට ගැනීමට ශ්‍රේෂ්ඨාධිකරණය අද (13) දින නියම කළා.\nඒ අනුව ප්‍රීති පද්මන් සූරසේන ප්‍රමුඛ පංචපුද්ගල ශේ්්‍රෂ්ඨාධිකරණ විනිසුරු මඩුල්ලක් විසින එම අභියාචනය අද සළකා බැලූ අවසථාවේදියි.\nඒ අනුව විනිසුරු මඩුල්ල නියෝග කළේ ලබන ජුනි මස 4 වනදා සිට අදාළ පෙත්සම් විභාගය සිදු කිරීමටයි.\nහිටපු පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු කොළඹ ත්‍රිපුද්ගල මහාධිකරණ විනිසුරු මඩුල්ල නිදොස් කොට නිදහස් කළේ කොළඹ ත්‍රිිපුද්ගල මහාධිකරණ විනිසුරු මඩුල්ල විසින්.\nපාස්කු ඉරුදින ත්‍රස්ත ප්‍රහාරයක් එල්ලවන බවට බුද්ධි තොරතුරු ලැබී තිබියදීත් එය වළක්වාගැනීමට කටයුතු නොකළ බවටයි හිටපු පොලිස්පතිවරයාට සහ හිටපු ආරක්ෂක ලේකම්වරයා චෝදනා එල්ල වී තිබුණේ.",
       "URL": "https://www.hirunews.lk/329811/පූජිත්-සහ-හේමසිරි-නිදහස්-කළ-තීන්දුවට-එරෙහිව-ඇහෙන-අලුත්ම-කතාව",
       "Category": "Local News",
       "Parent URL": "https://www.hirunews.lk/local-news.php?pageID=479"
}