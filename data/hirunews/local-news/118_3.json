{
       "Source": "hirunews",
       "Timestamp": "Monday, 07 August 2023 - 10:01",
       "Headline": "කප්පම් ඉල්ලා කඳානේ ව්‍යාපාරිකයාගේ නිවසට වෙඩි තැබූ ප්‍රධාන සැකකරුවකු අත්අඩංගුවට",
       "News Content": "කප්පම් ඉල්ලා කඳාන ප්‍රදේශයේ ව්‍යාපාරිකයකුගේ නිවසකට වෙඩි තැබීමේ සිද්ධියේ ප්‍රධාන සැකකරුවකු අයිස් මත්ද්‍රව්‍ය සමඟ පොලිස් විශේෂ කාර්ය බළකාය විසින් අත්අඩංගුවට ගෙන තිබෙනවා.\nකඳාන, ෆාතිමා මාවත ප්‍රදේශයේ සිදු කළ වැටලීමකදී ඊයේ (6) සැකකරු අත්අඩංගුවට ගන්නා අවස්ථාවේදී ඔහු ළඟ තිබී ජංගම දුරකථනයක් ද පොලිස් භාරයට ගනු ලැබුවා.\nසැකකරු අවුරුදු 26 ක් වයසැති පුද්ගලයකු වන අතර මොහු දැනට විදේශයක සැඟව සිටින මත්ද්‍රව්‍ය ජාවාරම්කරුවකු වන රසික චමෝද හෙවත් චූටි මල්ලී යන අයගේ සමීපතමයකු වනවා.\nකප්පම් ඉල්ලා කඳාන ප්‍රදේශයේ ව්‍යාපාරිකයකුගේ නිවසට යතුරුපැදියකින් පැමිණි දෙදෙනෙකු වෙඩි ප්‍රහාරයක් එල්ල කර තිබුණේ පසුගිය 4 වන දායි.",
       "URL": "https://www.hirunews.lk/343919/කප්පම්-ඉල්ලා-කඳානේ-ව්‍යාපාරිකයාගේ-නිවසට-වෙඩි-තැබූ-ප්‍රධාන-සැකකරුවකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=118"
}