{
       "Source": "hirunews",
       "Timestamp": "Friday, 03 February 2023 - 9:32",
       "Headline": "සබරගමුව සමන් දේවාලයේ පඬුරු කාමරයේ මුදල් සොරකමට ඇල්ලූ තුන්දෙනා රිමාන්ඩ්",
       "News Content": "සබරගමුව මහ සමන් දේවාලයේ පඬුරු කාමරයේ තිබූ මුදල් සොරකම් කිරීමේ සිද්ධියට අදාළව අත්අඩංගුවට ගත් සැකකරුවන් තුන්දෙනා රක්ෂිත බන්ධනාගාර ගත කර තිබෙනවා.\nඒ ඔවුන් ඊයේ (02) අධිකරණයට ඉදිරිපත් කිරීමෙන් අනතුරුව යි.\nඅවස්ථා දෙකක දී රුපියල් 48,500ක් සහ රුපියල් 65,000 බැගින් වූ මුදල් මෙලෙස දේවාලයේ පඬුරුකාමරයෙන් සොරාගෙන ඇති අතර, තුන්වන අවස්ථාවේ මුදල් සොරකම් කිරීම සඳහා දේවාලය වෙත පැමිණි අවස්ථාවේ දී මොවුන් අත්අඩංගුවට ගත් බවයි වාර්තා වන්නේ.\nසැකකරුවන් රත්නපුර සහ බලංගොඩ යන ප්‍රදේශවල පදිංචි 24,25, සහ 42 යන වයස්වල පසුවන පුද්ගලයින්.\nඔවුන් අධික ලෙස මත්ද්‍රව්‍යවලට ඇබ්බැහි වූවන් බව ද අනාවරණ වී තිබෙනවා.",
       "URL": "https://www.hirunews.lk/326557/සබරගමුව-සමන්-දේවාලයේ-පඬුරු-කාමරයේ-මුදල්-සොරකමට-ඇල්ලූ-තුන්දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=561"
}