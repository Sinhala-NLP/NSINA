{
       "Source": "hirunews",
       "Timestamp": "Wednesday, 21 September 2022 - 21:10",
       "Headline": "විදුලි කප්පාදුවෙත් වෙනසක්",
       "News Content": "පිළිගත හැකි හේතු නොමැති වීම නිසා හෙට (22) සිට රට තුළ සිදු කිරීමට තීරණය ගෙන තිබූ විදුලි කප්පාදුවේ වෙනසක් සිදුව තිබෙනවා.\nඒ අනුව හෙට සිට පැය 02යි විනාඩි 20ක විදුලි කප්පාදුවක් සිදු කිරීමටයි විදුලිබල මණ්ඩලය විසින් මහජන උපයෝගීතා කොමිසමෙන් ඉල්ලීමක් කර තිබුණේ.\nනමුත් පිළිගත හැකි හේතුවක් විදුලි කප්පාදුවට ඇති බවට මහජන උපයෝගීතා කොමිසමට අනාවරණය නොවූ හෙයින් විදුලිබල මණ්ඩලයේ එම ඉල්ලීම ප්‍රතික්ෂේප වී තිබෙනවා.\nඒ අනුව හෙට දිනයේ සිට විදුලි කප්පාදුව සිදු කෙරෙන්නේ පැයයි විනාඩි 20ක පමණ කාලයක් පමණක් බවයි මහජන උපයෝගීතා කොමිසම නිවේදනය කරන්නේ.",
       "URL": "https://www.hirunews.lk/315968/විදුලි-කප්පාදුවෙත්-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=853"
}