{
       "Source": "hirunews",
       "Timestamp": "Monday, 11 July 2022 - 8:25",
       "Headline": "හෙට ජාතික ශෝක දිනයක් - රජයේ නිවාඩු නැහැ",
       "News Content": "හෙට (12) ජාතික ශෝක දිනයක් ලෙස ප්‍රකාශයට පත් කිරීමට අග්‍රාමාත්‍ය රනිල් වික්‍රමසිංහ උපදෙස් ලබා දී තිබෙනවා.\nරාජ්‍ය පරිපාලන හා ස්වදේශ කටයුතු අමාත්‍යාංශයට ඊට අදාළ උපදෙස් ලබාදෙන ලෙසයි අග්‍රාමාත්‍යවරයා දැනුම්දී ඇත්තේ.\nජපානයේ හිටපු අග්‍රාමාත්‍ය ෂින්සෝ අබේගේ හදිසි අභාවය වෙනුවෙන් මෙලෙස ශෝක දිනයක් ප්‍රකාශයට පත් කර ඇති අතර, එදින සියලුම රජයේ ආයතනවල ජාතික කොඩිය අඩකුඹු කර තබන ලෙසයි රජය දැනුම් දෙන්නේ.\nඑමෙන්ම එදින රජයේ නිවාඩු දිනයක් නොවන බව රාජ්‍ය පරිපාලන ස්වදේශ කටයුතු පළාත් සභා සහ පළාත්පාලන අමාත්‍යාංශ ලේකම් එම්.එම්.පී.කේ. මායාදුන්නේ නිවේදනයක් නිකුත් කරමින් සඳහන් කළා.",
       "URL": "https://www.hirunews.lk/309665/හෙට-ජාතික-ශෝක-දිනයක්-රජයේ-නිවාඩු-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1030"
}