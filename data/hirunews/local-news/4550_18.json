{
       "Source": "hirunews",
       "Timestamp": "Sunday, 23 April 2017 - 21:22",
       "Headline": "කුණු කන්දක සිට ආණ්ඩුව විපක්ෂයට ඇඟිල්ල දිගු කරන බව හිටපු ජනපති කියයි",
       "News Content": "කුණු කන්දක සිටින වත්මන් ආණ්ඩුව අනෙක් අයට ඇගිල්ල දිගු කරමින් සිටින බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ දෙල්ගොඩ ප්‍රදේශයේ ඊයේ පැවති ජන හමුවකට එක්වෙමින්.\nකසල ද අත්‍යවශ්‍ය සේවාවක් බවට පත් කිරීමට කටයුතු කිරීම තුළ වත්මන් ආණ්ඩුවේ ක්‍රියාකාරීත්වය පැහැදිලි වන බව හිටපු ජනාධිපතිවරයා කියා සිටියා.\nමේ අතර, කොළඹ අද කැදවා තිබූ මාධ්‍ය හමුවකට එක්වෙමින් පෙරටුගාමී සමාජවාදී පක්ෂයේ මධ්‍යම කාරක සභික රවීන්ද්‍ර මුදලිගේ සදහන් කළේ ආණ්ඩුව මීතොටමුල්ලේ අවතැන් වූ ජනතාවට නිසි ලෙස සහන ලබා නොදෙන බවයි.\nකෙසේ වෙතත්, හෝමාගම - හබරකඩ ප්‍රදේශයේ අද පැවැති ජන හමුවකට එක්වෙමින් අමාත්‍ය පාඨලී චම්පික රණවක කියා සිටියේ ඇති වී තිබෙන කසල අර්බුදය විසදීමේ වගකීම ආණ්ඩුව භාරගෙන ඇති බවයි.\nමේ අතර, කැස්බෑව ප්‍රදේශයේ අද පැවැති ජන හමුවකට එක්වෙමින් පාර්ලිමේන්තු මන්ත්‍රී නාමල් රාජපක්ෂ කියා සිටියේ එක්සත් ජාතික පක්ෂයෙන් කුණු කන්ද විකුණා පාර්ලිමේන්තුවට ගිය මන්ත්‍රීවරුන් සහ මන්ත්‍රීවරියන් සොයා ගැනීමට නොහැකි බවයි.",
       "URL": "https://www.hirunews.lk/159826/කුණු-කන්දක-සිට-ආණ්ඩුව-විපක්ෂයට-ඇඟිල්ල-දිගු-කරන-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4550"
}