{
       "Source": "hirunews",
       "Timestamp": "Monday, 27 December 2021 - 8:44",
       "Headline": "කොළඹට හදිසියේ ජලය කැපේ - ඇතැම් ප්‍රදේශවල ජල සැපයුම යථාවත් කිරීමට තවත් පැය කිහිපයක්",
       "News Content": "හදිසි බිඳ වැටීමක් හේතුවෙන් කොළඹ ප්‍රදේශ රැසකට අත්හිට වූ ජල සැපයුම යථා තත්ත්වයට පත් කිරීම සඳහා තවත් පැය කිහිපයක් ගතවනු ඇති බව ජාතික ජල සම්පාදන හා ජලාපවහන මණ්ඩලයේ ප්‍රකාශකයෙකු සඳහන් කළා.\nමේ වනවිට ඇතැම් ප්‍රදේශවල ජල සැපයුම යථා තත්ත්වයට පත්කර ඇති අතර, තවත් ප්‍රදේශ කිහිපයකට අඩු පීඩන තත්ත්වයක් යටතේ ජලය ලබා දෙනවා.\nකෙසේ වෙතත්, ජල සැපයුම පෙරුවරු 9 වනවිට යථා තත්ත්වයට පත් කළ හැකි බවයි ජල සම්පාදන මණ්ඩලයේ ප්‍රකාශකයා සඳහන් කළේ.\nඅඹතලේ ජල පවිත්‍රාගාරයට සපයන විදුලිබල පද්ධතියේ ඇති වූ හදිසි බිඳ වැටීමක් හේතුවෙන් කොළඹ, කෝට්ටේ, කඩුවෙල, දෙහිවල, මහරගම, බොරලැස්ගමුව, කොළොන්නාව, කොටිකාවත්ත සහ මුල්ලේරියාව යන ප්‍රදේශවලට ඊයේ රාත්‍රි 09 යේ සිට ජල සැපයුම හදිසියේ අත්හිටවනු ලැබුවා.\nජල සම්පාදන මණ්ඩලය ඊයේ රාත්‍රියේ ප්‍රකාශ කළේ සැපයුම යථා තත්ත්වයට පත් කිරීම සඳහා පැය 12 ක කාලයක් ගතවන බවයි.",
       "URL": "https://www.hirunews.lk/292233/කොළඹට-හදිසියේ-ජලය-කැපේ-ඇතැම්-ප්‍රදේශවල-ජල-සැපයුම-යථාවත්-කිරීමට-තවත්-පැය-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=1467"
}