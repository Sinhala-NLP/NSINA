{
       "Source": "hirunews",
       "Timestamp": "Tuesday, 04 April 2023 - 11:46",
       "Headline": "පිළිකා විකිරණ ප්‍රතිකාර යන්ත්‍ර මිලට ගැනීමේ ගැටලුව පාර්ලිමේන්තුවට",
       "News Content": "රෝහල්වලට අවශ්‍ය පිළිකා විකිරණ ප්‍රතිකාර යන්ත්‍ර මිල දී ගැනීමේ දී මතුව ඇති ගැටලුකාරී තත්ත්වය පිළිබඳව විපක්ෂ නායක සජිත් ප්‍රේමදාස අද (04) දින පාර්ලිමේන්තුවේ දී විෂය භාර අමාත්‍යවරයාගෙන් ප්‍රශ්න කළා.\nතමන් මීට පෙර මේ සම්බන්ධයෙන් පාර්ලිමේන්තුවට කරුණු ඉදිරිපත් කිරීමේ දී සැපයුම්කාර ආයතනය සමඟ එකඟතාවයකට පැමිණීම හා යාවත්කාලීන කිරීමට අදාළ කටයුතු සිදු වෙමින් පවතින බව එහිදී විෂයභාර අමාත්‍යවරයා ප්‍රකාශ කළ බව මේ පිළිබඳ වැඩි දුරටත් අදහස් දක්වමින් විපක්ෂනායකවරයා ප්‍රකාශ කළා.\nතවද, අමාත්‍යංශ ලේකම්වරයා මෙම ගිවිසුම සංශෝධනයට ලක් නොකර පැරණි ගිවිසුම අනුව යන්ත්‍ර මිල දී ගැනීමේ සූදානමක් ඇති බවත් විකිරණ ප්‍රතිකාර යන්ත්‍ර කඩිනමින් යාවත්කාලීන නොකිරීම නිසා පිළිකා රෝගීන් රැසකගේ ජීවිත අනතුරේ වැටී ඇති බව ඔහු පවසා සිටියා.",
       "URL": "https://www.hirunews.lk/331682/පිළිකා-විකිරණ-ප්‍රතිකාර-යන්ත්‍ර-මිලට-ගැනීමේ-ගැටලුව-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=435"
}