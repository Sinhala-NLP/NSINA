{
       "Source": "hirunews",
       "Timestamp": "Monday, 08 February 2021 - 13:41",
       "Headline": "මාදම්පේ වැලි ව්‍යාපාරිකයින් සහ ටිපර් රථ රියදුරන් පිරිසක් විරෝධතාවක (වීඩියෝ)",
       "News Content": "මාදම්පේ ප්‍රදේශයේ වැලි ව්‍යාපාරිකයින් පිරිසක් සහ ටිපර් රථ රියදුරන් පිරිසක් අද පෙරවරුවේ මාදම්පේ පැරණි නගරයේ විරෝධතාවක නිරත වුණා.\nඒ රාජ්‍ය නොවන සංවිධාන වල නියෝජිතයින් ප්‍රදේශවාසීන් මුලාකර විරෝධතා පැවැත්වීමට සැලැස්වීමෙන් තමන් ආර්ථික අපහසුතා රැසකට මුහුණපා ඇති බවට පවසමින්.\nමේ අතර මාදම්පේ සුදු වැල්ල ප්‍ර දේශයේ සිදුවන වැලි කැපීමට එරෙහිව ප්‍රදේශවාසීන් පිරිසක් අද දිනයේත් විරෝධතාවක නිරතවුණා.\nමේ අතර වැලි කැපීමට එරෙහිව පසුගියදා සුදුවැල්ල ප්‍රදේශයේ පැවති සත්‍යග්‍රහය සංවිධානය කල පුද්ගලයෙකු විසින් වැලි ව්‍යාපාරිකයෙකුගෙන් කප්පම් ගන්නා බව පැවසෙන වීඩියෝවක්ද අප වෙත ලැබී තිබෙනවා.",
       "URL": "https://www.hirunews.lk/262009/මාදම්පේ-වැලි-ව්‍යාපාරිකයින්-සහ-ටිපර්-රථ-රියදුරන්-පිරිසක්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2160"
}