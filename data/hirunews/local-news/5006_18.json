{
       "Source": "hirunews",
       "Timestamp": "Tuesday, 14 June 2016 - 14:15",
       "Headline": "කැළණි සරසවි සිසු සිසුවියන් 7 දෙනා යළි රිමාන්ඩ්",
       "News Content": "කැළණිය විශ්වවිද්‍යාලයේ සිසුවියකට නවක වදය ලබාදීම සම්බන්ධයෙන්  අත්අඩංගුවට ගැණුනු එම සරසවියේ සිසු සිසුවියන් 07 දෙනා ලබන 28 වන දා දක්වා යළි රක්ෂිත බන්ධනාගාර ගත කෙරුණා.\nඒ, ඔවුන් මහර ප්‍රධාන මහේස්ත්‍රාත් මහින්ද ප්‍රභාත් රණසිංහ හමුවට අද ඉදිරිපත් කෙරුණු අවස්ථාවේදියි.\nඒ අතර සිටි සිසුවියන් තිදෙනා වැලිකඩ බන්ධනාගාරයටත්, සිසුන් හතරදෙනා මහර බන්ධනාගාරයටත් නැවත යොමුකළ බවයි අප වාර්තාකරු සඳහන් කළේ.\nමේ අතර ශිෂ්‍ය මර්දනය නතර කිරීම ඇතුළු ඉල්ලීම් කිහිපයක් මුල් කර ගනිමින් සබරගමුව විශ්වවිද්‍යාලයේ සිසුන් අද උදෑසන එම විශ්වවිද්‍යාලය ඉදිරිපිටින් විරෝධතා පා ගමනක් ආරම්භ කළා.\nඔවුන් විශ්වවිද්‍යාලයේ සිට කොළඹ - බදුල්ල ප්‍රධාන මාර්ගය ඔස්සේ අද පස්වරුවේ බලංගොඩ නගරයට පැමිණියා.\nපේරාදෙණිය විශ්වවිද්‍යාලයේ කළමනාකරන පීඨයේ සිසුන්ගේ සියයට 80 පැමිණීම සළකා බලමින් සිසුන් 180 කට අධික පිරිසකට ඉදිරියේ පැවැත්වෙන විභාගයට පෙනී සිටීම තහනම් කිරීමට විරෝධය පළ කරමින් අද එම විශ්වවිද්‍යාලයේ කළමනාකරන පීඨ සිසුන් ද කලමනාකරණ පීඨ කාර්යාලය තුළ විරෝධතාවක නිරතවුණා.",
       "URL": "https://www.hirunews.lk/135533/කැළණි-සරසවි-සිසු-සිසුවියන්-7-දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5006"
}