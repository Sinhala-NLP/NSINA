{
       "Source": "hirunews",
       "Timestamp": "Tuesday, 04 April 2023 - 8:33",
       "Headline": "ඉදිරි මාස 2 තුළ පොලී අනුපාත පහළට - නවීන් දිසානායක",
       "News Content": "ඉදිරි මාස 2 ඇතුළත පොලී අනුපාතය පහළ දමනු ඇති බව එක්සත් ජාතික පක්ෂයේ නුවරඑළිය දිස්ත්‍රික් නායක නවීන් දිසානායක පවසනවා.\nඔහු මේ බව කියා සිටියේ ඊයේ (03) කොළඹ පැවති මාධ්‍ය හමුවකට එක්වෙමින්.\nමේ අතර පාරිභෝගිකයන්ට ආහාර ද්‍රව්‍ය ඇතුළු අත්‍යවශ්‍ය භාණ්ඩ මිලදී ගැනීමේ හැකියාව අඩුවී ඇති බව හෙක්ටර් කොබ්බෑකඩුව ගොවි කටයුතු පුහුණු හා පර්යේෂණ ආයතනය පවසනවා.\nඒ හේතුවෙන් එළවළු ඇතුළු භාණ්ඩ රැසක මිල ගණන් පහත බැස ඇති බවයි එම ආයතනයේ දත්ත කළමනාකරණ ඒකකයේ අංශ ප්‍රධානී ප්‍රසන්න විජේසිංහ සඳහන් කළේ.\nඑමෙන්ම මහ කන්නයේ වී මිලදී ගැනීම සඳහා අතිරේකව රුපියල් බිලියන 3ක් වෙන් කිරීමට අමාත්‍ය මණ්ඩයේ අනුමැතිය හිමිවූ බව කෘෂිකර්ම අමාත්‍ය මහින්ද අමරවිර පවසනවා.\nමේ වන විටත් ඒ සඳහා රුපියල් බිලියන 10ක් වෙන් කර ඇති අතර ඒ අනුව මහ කන්නයේ වී අස්වනු මිලදීගැනීම සඳහා වෙන්කර ඇති මුළු මුදල රුපියල බිලියන 13ක්.\nමේ අතර රජය විසින් පනවා ඇති පාලන මිල ඉක්මවා සහල් අලෙවි කිරීමේ ජාවාරමක් ක්‍රියාමත්මක වන බවට තොරතුරු අනාවරණ වී තිබෙනවා.",
       "URL": "https://www.hirunews.lk/331663/ඉදිරි-මාස-2-තුළ-පොලී-අනුපාත-පහළට-නවීන්-දිසානායක",
       "Category": "Local News",
       "Parent URL": "https://www.hirunews.lk/local-news.php?pageID=436"
}