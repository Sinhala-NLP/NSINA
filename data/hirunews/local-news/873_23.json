{
       "Source": "hirunews",
       "Timestamp": "Monday, 12 September 2022 - 13:39",
       "Headline": "නව රාජ්‍ය අමාත්‍යවරුන් කිහිපදෙනෙකු වැඩ භාරගනී",
       "News Content": "නව රාජ්‍ය අමාත්‍යවරුන් කිහිපදෙනෙකු සිය ධුරයන්හි වැඩ භාරගැනීමේ කටයුතුවල අද(12) නිරත වුණා.\nඒ අනුව නාරාහේන්පිට පිහිටි සිය අමාත්‍යාංශයේ දී ස්වදේශ කටයුතු රාජ්‍ය අමාත්‍ය අශෝක ප්‍රියන්ත වැඩ භාරගත් අතර තැපැල් මූලස්ථාන කාර්යාලයේ දී ජනමාධ්‍ය රාජ්‍ය අමාත්‍ය ධුරයේ දිවුරුම් දුන් ශාන්ත බණ්ඩාර වැඩ භාරගත්තා.\nරාජ්‍ය අමාත්‍ය ශාන්ත බණ්ඩාර සිය ධුරයේ වැඩභාර ගැනීමේ අවස්ථාවට ශ්‍රී ලංකා නිදහස් පක්ෂයේ ජ්‍යෙෂ්ඨ උප සභාපතිවරයෙකු වන අමාත්‍ය නිමල් සිරිපාල ද සිල්වා ද එක්ව සිටියා.\nමේ අතර රාජ්‍ය අමාත්‍ය තේනුක විදානගමගේ ද නාගරික සංවර්ධන හා නිවාස රාජ්‍ය අමාත්‍යාංශයේ දී වැඩ භාරගත් අතර අධිකරණ හා බන්ධනාගාර කටයුතු රාජ්‍ය අමාත්‍යවරයා ලෙස දිවුරුම් දුන් අනුරාධ ජයරත්න, අධිකරණ අමාත්‍යාංශයේදී වැඩ භාරගත්තා.\nනව නාගරික සංවර්ධන රාජ්‍ය අමාත්‍ය්වරයාගේ වැඩ භාර ගැනීමේ අවස්ථාවට, එම අමාත්‍යාංශයේ කැබිනට් අමාත්‍ය ධුරය දරණ ප්‍රසන්න රණතුංග ද එක්ව සිටි අතර එහි දී ඔහු කියා සිටියේ තවත් කැබිනට් අමාත්‍යවරුන් කිහිපදෙනෙකු ද පත් කිරීමට නියමිත බවයි.",
       "URL": "https://www.hirunews.lk/315221/නව-රාජ්‍ය-අමාත්‍යවරුන්-කිහිපදෙනෙකු-වැඩ-භාරගනී",
       "Category": "Local News",
       "Parent URL": "https://www.hirunews.lk/local-news.php?pageID=873"
}