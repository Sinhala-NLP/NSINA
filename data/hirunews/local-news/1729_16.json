{
       "Source": "hirunews",
       "Timestamp": "Thursday, 26 August 2021 - 14:03",
       "Headline": "නව විදේශ අමාත්‍යවරයා ඔස්ට්‍රේලියානු මහකොමසාරිස් හමුවෙයි",
       "News Content": "විදේශ අමාත්‍ය මහාචාර්ය ජී.එල්.පීරිස්, සිය අමාත්‍ය ධුරයේ වැඩ භාරගැනීමෙන් පසු මෙරට සිටින ඕස්ටේ්‍රලියානු මහකොමසාරිස් ඩේවිඩ් හෝලි හමු වී තිබෙනවා.\nඊයේ දින මෙම හමුව සිදුව ඇති අතර, එහි දී ක්ෂේත්‍ර ගණනාවක් ඔස්සේ ශ්‍රී ලංකාව සහ ඔස්ට්‍රේලියාව අතර පවතින ද්වීපාර්ශවික සබඳතා ඉහළ නැංවීම කෙරෙහි අවධානය යොමු වූ බවයි විදේශ අමාත්‍යාංශය සඳහන් කළේ.\nකොරෝනා වසංගතය පාලනය කිරීම, අධ්‍යාපන, තාක්ෂණික හා වෘත්තීය පුහුණුව මෙන්ම, ආර්ථික හා ආයෝජන අංශවල සහයෝගිතාව ඉහළ නැංවීම කෙරෙහි ද මෙම හමුවේ දී සාකච්ඡා වී තිබෙනවා.",
       "URL": "https://www.hirunews.lk/280654/නව-විදේශ-අමාත්‍යවරයා-ඔස්ට්‍රේලියානු-මහකොමසාරිස්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1729"
}