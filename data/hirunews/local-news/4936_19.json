{
       "Source": "hirunews",
       "Timestamp": "Thursday, 04 August 2016 - 18:09",
       "Headline": "විමල්ගෙන් පැය 06 ක් ප්‍රශ්න කරයි",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ අද (04) පළමු වරට බරපතල වංචා සොයන ජනාධිපති කොමිසමේ පෙනී සිටි අතර එහිදී මන්ත්‍රීවරයාගෙන් පැය 6 කට ආසන්න කාලයක් ප්‍රකාශයක් සටහන් කර ගෙන තිබෙනවා.\nඒ නිවාස ඉදිකිරීම් හා පොදු පහසුකම් අමාත්‍යාංශයේ අමාත්‍යවරයාව සිටියදී සිදුවූ බව කියන මුදල් අවභාවිතා කිරීමේ සිද්ධියක් සම්බන්ධයෙන්.\nමීට පෙර අවස්ථා දෙකකදී මන්ත්‍රීවරයා කොමිසම වෙත කැදවා තිබුණ ද ඔහු ඊට සහභාගි වූයේ නැහැ.\nරාජ්‍ය ඉංජිනේරු සංස්ථාවේ වාහන සහ ඉන්ධන පෞද්ගලික කාර්ය මණ්ඩලයට ලබාදීම සහ නිවාස සංවර්ධන අධිකාරියට අයත් නිවාස සහ කඩකාමර ඥාති හිතවතුන්ට ලබාදීම සම්බන්ධයෙන් මන්ත්‍රිවරයාට චෝදනා එල්ලවී තිබෙනවා.\nමෙලෙස මුදල් අවභාවිත කිරීම හේතුවෙන් රජයට රුපියල් ලක්ෂ 1000 ක පමණ පාඩුවක් සිදුවී ඇති බව ද ජනාධිපති කොමිසමේ උසස් නිලධාරියෙකු සදහන් කළා.",
       "URL": "https://www.hirunews.lk/139833/විමල්ගෙන්-පැය-06-ක්-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4936"
}