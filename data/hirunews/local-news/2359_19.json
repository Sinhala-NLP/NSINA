{
       "Source": "hirunews",
       "Timestamp": "Saturday, 31 October 2020 - 12:49",
       "Headline": "දේශපාලන කොමිසමේ සාක්ෂි විමසීම අවසන් (වීඩියෝ)",
       "News Content": "දේශපාලන පළි ගැනීම් පිළිබඳ සොයා බලන ජනාධිපති කොමිසමේ සාක්ෂි විමසීම අවසන් කර තිබෙනවා.\nඒ අනුව කොමිෂන් සභා වාර්තාව ජනාධිපතිවරයා වෙත ඉදිරිපත් කිරීමටයි නියමිතව ඇත්තේ.\nකොමිසම මගින් සාක්ෂි විභාග කිරීම මෙම වසරේ ජනවාරි මස 16 වන දා ආරම්භ කළ අතර, කොමිසමේ කාලය ලබන මස 9 වන දා අවසන් වීමට නියමිතයි.\nකොමිෂන් සභා ආරංචි මාර්ග සඳහන් කළේ නොවැම්බර් 9 වන දා හෝ ඊට පෙර දිනකදී අවසන් වාර්තාව ජනාධිපතිවරයා වෙත භාරදෙනු ඇති බවයි.\nඒ, එහි සභාපති විශ්‍රාමික  ශ්‍රේෂ්ඨාධිකරණ විනිසුරු උපාලි අබේරත්න විසින්.\nකොමිසම වෙත පැමිණිලි 1842ක් ලැබී තිබූ අතර, ඉන් 112ක් කොමිසම විසින් විභාග කර අවසන් කර තිබෙනවා.\nඑම පැමිණිලිවලින් 872ක් දේශපාලන පළි ගැනීම් පරීක්ෂා කරන අමාත්‍ය කමිටුව වෙත යොමු කර ඇති බව සඳහන්.",
       "URL": "https://www.hirunews.lk/253700/දේශපාලන-කොමිසමේ-සාක්ෂි-විමසීම-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2359"
}