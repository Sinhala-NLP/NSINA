{
       "Source": "hirunews",
       "Timestamp": "Saturday, 10 December 2022 - 18:35",
       "Headline": "මන්නාරම සහ කෑගල්ල වායු දූෂණය වැඩි වෙයි - කොළඹ අඩුවේ (වීඩියෝ)",
       "News Content": "ශ්‍රී ලංකාවේ වායු තත්ත්ව දර්ශකයට අනුව අද (10) පස්වරුව වනවිට දහවලට වඩා යහපත් ප්‍රවණතාවක් පෙන්නුම් කරනවා.\nජාතික ගොඩනැගිලි පර්යේෂණ සංවිධානයේ වෙබ් අඩවියේ දැක්වෙන වායුගුණාත්මක දර්ශකයේ දැඩි සෞඛ්‍ය අවදානමක් සහිත නගරයක් ලෙස අද පස්වරු 6 පමණ වනවිට මන්නාරම දක්වා තිබෙනවා.\nඒ අනුව මන්නාරමේ වායු තත්ත්ව දර්ශකය ඒකක 53 මට්ටමේ පවතින අතර, කෑගල්ලේ එම දර්ශක අගය දැක්වෙන්නේ ඒකක 50 ක් ලෙසයි.\nකොළඹ දිස්ත්‍රික්කයේ එම තත්ත්වය ඒකක 47 ක් ලෙස දැක්වෙනවා.\nකෙසේ වෙතත්, අද දහවල් කොළඹ නගරයේ වායු දූෂණය සටහන්ව තිබුණේ සෞඛ්‍යට අහිතකර අවදානම් මට්ටමක වන ඒකක හැට හතරේයි.",
       "URL": "https://www.hirunews.lk/322385/මන්නාරම-සහ-කෑගල්ල-වායු-දූෂණය-වැඩි-වෙයි-කොළඹ-අඩුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=675"
}