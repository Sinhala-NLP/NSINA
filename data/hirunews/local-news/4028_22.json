{
       "Source": "hirunews",
       "Timestamp": "Tuesday, 20 March 2018 - 16:54",
       "Headline": "විදේශ මුදල් රැගෙන යාමට තැත් කළ ඉන්දීය ජාතිකයෙකු අත්අඩංගුවට",
       "News Content": "රුපියල් එක්කෝටි තුන්ලක්ෂ අසූ පන්දහසක් වටිනා විදේශ මුදල් තොගයක් තායිලන්තයේ බැංකොක් බලා රැගෙන යාමට තැත් කළ ඉන්දීය ජාතිකයෙකු ගුවන් තොටුපල රේගුව අත්අඩංගුවට ගෙන තිබෙනවා.\nඔහු බැංකොක් නුවර ව්‍යාපාර කටයුතුවල නිරත 50 හැවිරිදි අයෙකු බව සඳහන්.\nකැසිනෝ ක්‍රීඩාවේ යෙදීම සඳහා මෙරටට පැමිණි සැකකරුගේ ගමන් මල්ලේ තිබී ඇමරිකානු ඩොලර් 67,000 ක පමණ මුදලක් මෙලෙස සොයාගෙන ඇති අතර, ඒවා රේගු භාරයට ගෙන තිබෙනවා.",
       "URL": "https://www.hirunews.lk/186405/විදේශ-මුදල්-රැගෙන-යාමට-තැත්-කළ-ඉන්දීය-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4028"
}