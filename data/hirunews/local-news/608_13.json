{
       "Source": "hirunews",
       "Timestamp": "Thursday, 12 January 2023 - 6:23",
       "Headline": "අදත් වැසි රහිත කාලගුණයක්",
       "News Content": "අද (12) දිවයිනේ බොහෝ ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බව කාලගුණ දෙපාර්තමේන්තුව පවසනවා.\nසුළං ඊසානදෙසින් හමා එන අතර සුළගේ වේගය පැ.කි.මී. (20-35) පමණ වෙන බවයි එම දෙපාර්තමේන්තුව පවසන්නේ.\nමන්නාරම සිට පුත්තලම හරහා කොළඹ දක්වා සහ හම්බන්තොට සිට පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැ.කි.මී. (40-50) පමණ වැඩි විය හැකියි.\nමන්නාරම සිට පුත්තලම හරහා කොළඹ දක්වාත් , හම්බන්තොට සිට පොතුවිල් දක්වාත් වෙරළට ඔබ්බෙන් වන මුහුදු ප්‍රදේශ විටින් විට රළු වෙයි.\nතවද දිවයින වටා වන සෙසු මුහුදු ප්‍රදේශ මඳ වශයෙන් රළු විය හැකි බව ද කාලගුණ දෙපාර්තමේන්තුව පවසනවා.",
       "URL": "https://www.hirunews.lk/324822/අදත්-වැසි-රහිත-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=608"
}