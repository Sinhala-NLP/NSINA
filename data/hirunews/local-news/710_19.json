{
       "Source": "hirunews",
       "Timestamp": "Friday, 25 November 2022 - 8:30",
       "Headline": "මත්ද්‍රව්‍ය වැරැදිවලට පුනරුත්ථාපනය කිරීම සඳහා අධිකරණයට බලය",
       "News Content": "මත්ද්‍රව්‍ය වැරදිවලට දඬුවම් නියම කිරීමේ දී පුනරුත්ථාපනයට යොමු කිරීම සඳහා අධිකරණයට මේ වන විට බලය හිමි ව ඇති බව ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් ප්‍රකාශ කළා.\nමේ දක්වා පැවතියේ අදාළ වරදකරුගේ කැමැත්ත මත පමණක් පුනරුත්ථාපනය සඳහා අධිකරණය මගින් යොමු කරවීම යි.\nකෙසේ වෙතත් ඊයේ (24) පැවති මාධ්‍ය හමුවක දී රාජ්‍ය අමාත්‍යවරයා කියා සිටියේ විෂ වර්ග, අබිං සහ අන්තරාදායක ඖෂධ වර්ග සංශෝධන පනත බලාත්මක වීමත් සමඟ අධිකරණයට මෙතෙක් නොපැවති එම පුනරුත්ථාපන බලතල හිමි වූ බවයි.",
       "URL": "https://www.hirunews.lk/321216/මත්ද්‍රව්‍ය-වැරැදිවලට-පුනරුත්ථාපනය-කිරීම-සඳහා-අධිකරණයට-බලය",
       "Category": "Local News",
       "Parent URL": "https://www.hirunews.lk/local-news.php?pageID=710"
}