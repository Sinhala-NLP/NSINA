{
       "Source": "hirunews",
       "Timestamp": "Monday, 05 September 2022 - 23:06",
       "Headline": "දිස්ත්‍රික්ක කිහිපයකට නායයෑමේ අනතුරු ඇඟවීම",
       "News Content": "කොළඹ, කළුතර, මහනුවර, මාතලේ, නුවරඑළිය, කෑගල්ල, රත්නපුර සහ කුරුණෑගල දිස්ත්‍රික්කවලට අදාලව නාය යෑමේ අවදානම් නිකුත් කර තිබෙනවා.\nමේ අතර ඉදිරි පැය 24 තුළ අත්තනගලු, කළු, කැලණි, ගිං සහ නිල්වලා ගංගා ආශ්‍රිත ගංවතුර තත්ත්වයක් ඇතිවීමේ අවදානමක් පවතින බව වාරිමාර්ග දෙපාර්තමේන්තුව පවසනවා.\nපවතින අධික වැසි තත්ත්වය හේතුවෙන් එම ගංගාවල මේ වන විටත් ජල මට්ටම ඉහළ ගොස් ඇති බවයි වාර්තා වන්නේ\nකාලගුණවිද්‍යා දෙපාර්තමේන්තුව පවසන්නේ දිවයිනේ ප්‍රදේශ කිහිපයකට මිලිමීටර් 100 ට වැඩි වැසි අපේක්ෂා කරන බවයි.",
       "URL": "https://www.hirunews.lk/314655/දිස්ත්‍රික්ක-කිහිපයකට-නායයෑමේ-අනතුරු-ඇඟවීම",
       "Category": "Local News",
       "Parent URL": "https://www.hirunews.lk/local-news.php?pageID=888"
}