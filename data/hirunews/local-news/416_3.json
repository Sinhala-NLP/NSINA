{
       "Source": "hirunews",
       "Timestamp": "Thursday, 13 April 2023 - 15:27",
       "Headline": "රුපියල් මිලියන 16කට අධික මත්පෙති සිලාවතුරෙන් මතුවෙයි",
       "News Content": "මන්නාරම යුද හමුදා බුද්ධි අංශවලට ලද තොරතුරකට අනුව මන්නාරම පොලිස් කොට්ඨාස අපරාධ ඒකකයේ නිලධාරීන් සමග සිදුකළ වැටලීමකදී කලක පටන් පවත්වාගෙන ගිය මත් කරල් ජාවාරමක් කොටු කර ගැනීමට හැකි වී තිබෙනවා.\nමෙම මත් කරල් ඉන්දියාවේ සිට මෙරටට රහසිගතව ප්‍රවාහනය කරන බවයි හෙළිව ඇත්තේ.\nමන්නාරම සිලාවතුර මුහුදු තීරයේ රහසිගතව ප්‍රවාහනය කර ගොඩබාමින් සිටියදීයි අදාළ මත්පෙති ජාවාරම වටලා ඇත්තේ.\nවැටලීම සිදු කරන අවස්ථාවේදී පීගැප් වර්ගයේ මත් කරල් එක් ලක්ෂ එකොළොස් දහසක් සොයා ගෙන ඇති අතර, ඒවායේ වෙළෙඳපොළ වටිනාකම රුපියල් මිලියන 16කට ආසන්න බවයි වාර්තා වන්නේ.\nකෙසේවෙතත් සැකකරුවන් පලා ගොස් තිබෙනවා.\nසැකකරුවන් සොයා සිලාවතුර පොලිස් විමර්ශන ක්‍රියාත්මකයි.",
       "URL": "https://www.hirunews.lk/332477/රුපියල්-මිලියන-16කට-අධික-මත්පෙති-සිලාවතුරෙන්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=416"
}