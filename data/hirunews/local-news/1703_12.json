{
       "Source": "hirunews",
       "Timestamp": "Thursday, 09 September 2021 - 7:25",
       "Headline": "ඖෂධ නියාමන අධිකාරියේ දත්ත ගබඩාව භාර සමාගමේ, ප්‍රධාන විධායක නිලධාරියා අත්අඩංගුවට",
       "News Content": "ඖෂධ නියාමන අධිකාරියේ දත්ත මකා දැම්මේ සිද්ධිය සම්බන්ධයෙන් අදාළ දත්ත ගබඩාව පවත්වා ගැනිමේ ටෙන්ඩරය ලබාදී තිබු සමාගමේ ප්‍රධාන විධායක නිලධාරිවරයා ඊයේ පස්වරුවේ අපරාධ පරික්ෂණ දෙපාර්තමේන්තුව අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ එපික් ලංකා ටෙක්නොලජි සමාගමේ ප්‍රධාන විධායක නිලධාරී තරින්ද්‍ර කල්පගේ බව සඳහන්. මෙම ටෙන්ඩරය අදාළ සමාගමට ලබාදී තිබුණේ රාජිත සේනාරත්න සෞඛ්‍ය අමාත්‍ය ධුරය දරන සමයේදී බවයි වාර්තා වන්නේ.\nමේ සම්බන්ධයෙන් සිදුකල විමසීමකදී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියා සිටියේ ප්‍රකාශයක් ලබා ගැනීම සඳහා අපරාධ පරීක්ෂණ දෙපාර්තමේන්තුවට කැඳවූ අවස්ථාවේදී මෙම අත්අඩංගුවට ගැනීම සිදු කර ඇති බවයි.",
       "URL": "https://www.hirunews.lk/281740/ඖෂධ-නියාමන-අධිකාරියේ-දත්ත-ගබඩාව-භාර-සමාගමේ-ප්‍රධාන-විධායක-නිලධාරියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1703"
}