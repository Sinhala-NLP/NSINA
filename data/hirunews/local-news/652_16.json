{
       "Source": "hirunews",
       "Timestamp": "Wednesday, 21 December 2022 - 13:37",
       "Headline": "යුක්රේන ජනපති අමෙරිකාවට",
       "News Content": "යුක්රේන ජනාධිපති වොලඩිමියර් සෙලෙන්ස්කි අද (21) අමෙරිකාවට යාමට නියමිත බව වාර්තා වනවා.\nඑහිදී ජනාධිපති ජෝ බයිඩ්න් හමුවීමට නියමිත යුක්රේන ජනපතිවරයා එරට කොංග්‍රස් මණ්ඩලය ද අමතනු ඇති බවයි විදෙස් වාර්තා සඳහන් කළේ.\nරුසියාව සමග යුද්ධයක් පවතින අතරතුර ඔහු මෙලෙස රටින් පිටවන පළමු අවස්ථාව මෙය වනවා.\nවිදෙස් වාර්තා සඳහන් කළේ අමෙරිකානු පාර්ලිමේන්තු කතානායකවරයා කොංග්‍රස් මණ්ඩල සාමාජිකයින් සියලුදෙනාටම පාර්ලිමේන්තුවට පැමිණෙන ලෙස මේ වනවිට දැනුම්දී ඇති බවයි.\nකෙසේ වෙතත්, යුක්රේන ජනපතිවරයාගේ අමෙරිකානු සංචාරය සම්බන්ධයෙන් නිල තොරතුරු මෙතෙක් වාර්තා වී නැත්තේ ආරක්ෂක හේතුන් මතයි.\nමෙම සංචාරයේ දී ඇමෙරිකාව තවදුරටත් යුක්රේනයට මුදල් ආධාර සහ ආයුධ ලබාදෙනු ඇති බවට වාර්තා වනවා.",
       "URL": "https://www.hirunews.lk/323200/යුක්රේන-ජනපති-අමෙරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=652"
}