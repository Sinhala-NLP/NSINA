{
       "Source": "hirunews",
       "Timestamp": "Tuesday, 09 February 2021 - 12:18",
       "Headline": "පාසල් සිසුන්ට දුම්කුඩු අලෙවි කළ අයෙක් ගාල්ලේදී අල්ලයි",
       "News Content": "පාසල් සිසුන්ට දුම්කුඩු අලෙවි කළ පුද්ගලයෙකු ගාල්ල පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ගාල්ල, හිරිඹුර ප්‍රදේශයේ පදිංචි 44 හැවිරිදි පුද්ගලයෙක්.\nසැකකරු සන්තකයේ තිබී දුම්කුඩු ග්‍රෑම් 10 බැගින් අඩංගු දුම්කුඩු පැකට් 19ක් ද සොයා ගැනීමට හැකිව තිබෙනවා.\nපසුගිය සිකුරාදා ගාල්ල නගරයේ පාසලක 14 හැවිරිදි  සිසුවෙකු සන්තකයේ තිබී දුම්කුඩු ග්‍රෑම් 04ක් සොයා ගැනීමත් සමඟ සිදුකරන ලද විමර්ශණ වලදී  අනාවරණය වී ඇත්තේ අදාල සිසුවා මෙම සැකකරුගෙන් දුම්කුඩු ලබාගෙන ඇති බවටයි.\nඒ අනුව සැකකරු සම්බන්ධයෙන් කළ විමර්ශන වලදී  පරෙවියන් අලෙවි කරන වෙළඳසැලක් පවත්වාගෙන යන මුවාවෙන් මොහු සිසුන්ට මෙලෙස දුම්කුඩු පැකට් අලෙවිකරන බවට අනාවරණය වී තිබෙනවා.",
       "URL": "https://www.hirunews.lk/262114/පාසල්-සිසුන්ට-දුම්කුඩු-අලෙවි-කළ-අයෙක්-ගාල්ලේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2158"
}