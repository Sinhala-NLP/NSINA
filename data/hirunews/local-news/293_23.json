{
       "Source": "hirunews",
       "Timestamp": "Monday, 05 June 2023 - 11:48",
       "Headline": "සාර්ථක අභ්‍යාසයකින් පසු ෂාජහාන් පාකිස්ථානය බලා නික්මෙයි",
       "News Content": "නාවික හමුදාවට අයත් පරාක්‍රමබාහු නෞකාව සමඟ පැවති ඒකාබද්ධ නාවික අභ්‍යාසය සාර්ථකව අවසන් කළ පාකිස්ථාන නාවික හමුදාවේ පී.එන්.එස් ෂාජහාන් නෞකාව යළි පිටත්ව ගොස් තිබෙනවා.\nමෙම ඒකාබද්ධ නාවික අභ්‍යාසයේ දී නෞකා අතර පණිවුඩ හුවමාරුව ඇතුලු අභ්‍යාස රැසක් සිදුකළ අතර, ෂාජහාන් නෞකාවේ මෙහෙයුම් ක්‍රියාකාරීත්වය නිරික්ෂණය කිරීමට ද ශ්‍රී ලංකා නාවික හමුදාවට අවස්ථාව ලැබී තිබුණා.\nමෙම නෞකාව දිවයිනට පැමිණ තිබුණේ දින දෙකක නිල සංචාරයක් සඳහායි.",
       "URL": "https://www.hirunews.lk/337084/සාර්ථක-අභ්‍යාසයකින්-පසු-ෂාජහාන්-පාකිස්ථානය-බලා-නික්මෙයි",
       "Category": "Local News",
       "Parent URL": "https://www.hirunews.lk/local-news.php?pageID=293"
}