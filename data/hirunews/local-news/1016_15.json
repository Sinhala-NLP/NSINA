{
       "Source": "hirunews",
       "Timestamp": "Saturday, 16 July 2022 - 17:23",
       "Headline": "අද හඳුන්වාදුන් ජාතික ඉන්ධන බලපත්‍රයට ලියාපදිංචි වෙන්න බෑ! - මන්ත්‍රී හර්ෂගෙන් මැසිවිලි (වීඩියෝ)",
       "News Content": "රථවාහන හිමියන් වෙත කෝටා ක්‍රමයක් යටතේ සතිපතා ඉන්ධන ලබා ගැනීම වෙනුවෙන්, අද (16) හඳුන්වා දුන් ජාතික ඉන්ධන බලපත්‍රය සඳහා ලියාපදිංචි වීමට අපහසු බව පාර්ලිමේන්තු මන්ත්‍රී ආචාර්ය හර්ෂ ද සිල්වා පවසනවා.\nඔහු ඒ බව කියා සිටින්නේ, ට්විටර් පණිවිඩයක් නිකුත් කරමින්.\nවෙබ් අඩවිය හඳුන්වා පැය කිහිපයක් පමණක් ගතව තිබුණ ද, අවස්තා ගණනාවක් ම තමා උත්සහ කළ ද, අදාළ වෙබ් අඩවිය ඔස්සේ තමාට ලියාපදිංචිය කර ගන්නට හැකියාවක් ලැබුණේ නැති බව ද ඔහු එම ට්විටර් පණිවිඩයේ සඳහන් කොට තිබුණා.\nකෙසේ නමුත් ඔහුට පිළිතුරු වශයෙන් එම ට්විටර් පණිවිඩයට පක්ෂව මෙන් ම විපක්ෂව ද ප්‍රතිචාර රැසක් ම යොමුව තිබෙනවා ද දැක ගත හැකි වුණා.\nඅද පෙරවරුවේ මාධ්‍ය හමුවක් පවත්වමින් විදුලි බල හා බලශක්ති අමාත්‍ය කංචන විජේසේකර විසින් මෙම ජාතික ඉන්ධන බලපත්‍රය සඳහා ලියාපදිංචි වීමේ වෙබ් අඩවිය හඳුන්වා දුන්නා.\nඑහි දී ද ඔහු කියා සිටියේ එක්වර පරිශීලකයන් විශාල පිරිසක් අදාළ වෙබ් අඩවිය තුළට පිවිසීමේ දී යම් අවහිරතාවක් ඇති විය හැකි බවයි.\nකෙසේ වෙතත් http://fuelpass.gov.lk/ ‍යන වෙබ් ලිපිනය ඔස්සේ අදාළ වෙබ් අඩවිය වෙත ප්‍රවේශ වීමේ දී එය නඩත්තු කටයුත්තක පවතින බව ද දැකගන්නට ලැබෙනවා.\n(මන්ත්‍රීවරයාගේ ට්විටර් පණිවිඩය හා අදාළ වෙබ් අඩවිය නඩත්තු කටයුත්තක පවතින බවට දැක්වෙන පණිවිඩය පහතින්)",
       "URL": "https://www.hirunews.lk/310147/අද-හඳුන්වාදුන්-ජාතික-ඉන්ධන-බලපත්‍රයට-ලියාපදිංචි-වෙන්න-බෑ-මන්ත්‍රී-හර්ෂගෙන්-මැසිවිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1016"
}