{
       "Source": "hirunews",
       "Timestamp": "Friday, 10 August 2018 - 15:43",
       "Headline": "ඉන්ධන වර්ග දෙකක මිල ඉහළට",
       "News Content": "මිල සූත්‍රයට අනුව සෑම මසකම 10 වන දා සිදුකරන ඉන්ධන මිල සංශෝධනයට අනුව අද මධ්‍යම රාත්‍රියේ සිට සිට ඉන්ධන වර්ග දෙකක මිල ඉහළ දමා තිබෙනවා.\nමුදල් අමාත්‍ය මංගල සමරවීර අද පස්වරුවේ මුදල් අමාත්‍යාංශයේ පැවති මාධ්‍ය හමුවකදී කියා සිටියේ ඒ අනුව ඔක්ටේන් 95 වර්ගයේ පෙට්‍රල් ලීටරයක් රුපියල් 2කින්ද, සුපිරි ඩීසල් ලීටරයක් රුපියලකින් ද ඉහළ නැංවූ බවයි.\nඒ අනුව රුපියල් 155කට පැවති ඔක්ටේන් 95 වර්ගයේ පෙට්‍රල් ලීටරයක මිල රුපියල් 157 ක් වනු ඇති. ඊට අමතරව සුපරි ඩීසල් ලීටරයක් රුපියල් 129 සිට රුපියල් 130 දක්වා ඉහළ නැංවෙනවා.\nකෙසේ වෙතත්,  ඕක්ටේන් 92 වර්ගයේ පෙට්‍රල් සහ ඔටෝ ඩීසල්වල මිලෙහි වෙනසක් සිදුවන්නේ නැහැ.\nඒ අනුව ඔක්ටේන් 92 වර්ගයේ පෙට්රල් ලීටරයක් තවදුරටත් රුපියල් 145 කටත්, ඔටෝ ඩීසල් ලීටරයක් රුපියල් 118 කටත් අලෙවි කෙරෙනවා.",
       "URL": "https://www.hirunews.lk/197228/ඉන්ධන-වර්ග-දෙකක-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3805"
}