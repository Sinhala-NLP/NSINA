{
       "Source": "hirunews",
       "Timestamp": "Saturday, 20 August 2022 - 16:28",
       "Headline": "දුම්රිය මාර්ගයේ අලුත්වැඩියාවක් හේතුවෙන් කොළඹ පුත්තලම ප්‍රධාන මාර්ගයේ ගමනාගමනයට සීමා",
       "News Content": "වයික්කාල ප්‍රදේශයේ දුම්රිය මාර්ගයේ අලුත්වැඩියාවක් හේතුවෙන් කොළඹ පුත්තලම ප්‍රධාන මාර්ගයේ රථ වාහන ගමනාගමනය සීමා කර ඇතැයි පොලිසිය පවසනවා.\nඅද සහ හෙට (20,21) දිනවල වයික්කාල දුම්රිය හරස් මාර්ගය අසලින් මෙලෙස වාහන ගමනාගමනය සීමා කර ඇති බවයි පොලිසිය කියාසිටියේ.\nඒ අනුව මෙම මාර්ගයේ ගමන් ගන්නා සියලු රථ වාහන අවහිරතාවකින් තොරව ගමන් කිරීම සඳහා විකල්ප මාර්ග භාවිත කරන ලෙසට ජනතාවගෙන් ඉල්ලා සිටිනවා.\nකොළඹ සිට හලාවත දෙසට ගමන් ගන්නා වාහන තෝප්පුව හංදියෙන් දංකොටුව දෙසට හරවා තඹරවිල වයික්කාල මාර්ගයේ හෝ දංකොටුව බෝලවත්ත මාර්ගයේ ගමන් කළ හැකියි.\nහලාවත දෙස සිට කොළඹ දෙසට ගමන් ගන්නා වාහන බෝලවත්ත මංසන්ධියෙන් දංකොටුව මාර්ගයට හරවා ගමන් කළ හැකි බවයි පොලිසිය කියාසිටියේ.",
       "URL": "https://www.hirunews.lk/313290/දුම්රිය-මාර්ගයේ-අලුත්වැඩියාවක්-හේතුවෙන්-කොළඹ-පුත්තලම-ප්‍රධාන-මාර්ගයේ-ගමනාගමනයට-සීමා",
       "Category": "Local News",
       "Parent URL": "https://www.hirunews.lk/local-news.php?pageID=926"
}