{
       "Source": "hirunews",
       "Timestamp": "Wednesday, 30 October 2019 - 13:14",
       "Headline": "උතුරේ දෙමළ පක්ෂ අවසන් තීරණයකට රැස්වෙයි",
       "News Content": "ජනාධිපතිවරණයේදී සහය දෙන අපේක්ෂකයා සම්බන්ධයෙන් අවසන් තීරණයක් ගැනීම සඳහා උතුරේ දේශපාලන පක්ෂ අද පස්වරුවේ රැස්වනවා.\nපස්වරු 4 ට යාපනයේදී එම සාකච්ඡාව පැවැත්වෙන බවයි ඉලංගෙයි තමිල් අරුසු පක්ෂයේ නායක පාර්ලිමේන්තු මන්ත්‍රී මාවෙයි සේනාධිරාජා හිරු ප්‍රවෘත්ති අංශයට කියා සිටියේ.\nඒ අනුව, උතුරු පළාත් හිටපු අමාත්‍ය සී.වී. විග්නේෂ්වරන්ගේ නායකත්වය දරන දෙමළ ජනතා සන්ධානය, හිටපු පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් නායකත්වයෙන් යුත්, ඊ.පී.ආර්.එල්.එෆ්. පක්ෂය සහ දෙමළ ජාතික සන්ධානය නියෝජනය කරන තමිල් අරුසු පක්ෂය, ටෙලෝ හා ප්ලොට් සංවිධානවල නියෝජිතයින් මෙම සාකච්ඡාවට සහභාගි වනු ඇති.\nපසුගියදා මෙම පක්ෂ විසින් කරුණු 13 ක් ඇතුළත් යෝජනාවලියක් සියලුම පක්ෂවලට ලබාදුන්නේ ඊට එකඟතාවය දක්වන අපේක්ෂකයාට සහය ලබාදෙන බව පවසමින්.\nඑහෙත් මේ වනවිට එම යෝජනා සඳහා කිසිදු දේශපාලන පක්ෂයක් ප්‍රතිචාරයක් දක්වා නැහැ.\nඒ සම්බන්ධයෙන් අවස්ථා කිහිපයකදී ප්‍රධාන අපේක්ෂකයින් සමඟ සාකච්ඡා පැවැත්වුව ද එහිදී ස්ථිර තීරණයකට පැමිණීමට හැකියාවක් නොලැබුණු බවයි ඉලංගෙයි තමිල් අරුසු පක්ෂයේ නායක පාර්ලිමේන්තු මන්ත්‍රී මාවෙයි සේනාධිරාජා වැඩිදුරටත් කියා සිටියේ.",
       "URL": "https://www.hirunews.lk/227272/උතුරේ-දෙමළ-පක්ෂ-අවසන්-තීරණයකට-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3072"
}