{
       "Source": "hirunews",
       "Timestamp": "Sunday, 31 January 2016 - 6:58",
       "Headline": "අම්බලන්ගොඩදී හෙරොයින් කිලෝ 20 ක් සමග ජාවාරම්කරුවකු කොටුවෙයි",
       "News Content": "මෑත කාලයේ දිවයිනෙන් හමුවූ විශාලතම මත්ද්‍රව්‍ය තොගයක් ලෙස සැළකිය හැකි හෙරොයින් කිලෝග්‍රෑම් 20 කට වැඩි ප්‍රමාණයක් සමඟ සැකකරුවෙකු අම්බලන්ගොඩ - මාදම්පාගම ප්‍රදේශයේදී  ඊයේ අත්අඩංගුවට ගැනුනා.\nසැකකරු සතුව තිබු හෙරොයින් තොගයේ බර කිලෝ 20 යි ග්‍රෑම් 876 ක්.\nඅම්බලන්ගොඩ පොලීසියට ලැබුනු තොරතුරකට අනුවයි ඊයේ පස්වරුවේ වැටලීම සිදුකර ඇත්තේ.\nමෙම පුද්ගලයා මත්ද‍්‍රව්‍ය ජාවාරම්කරුවකු බවට ද අනාවරණ වී තිබෙනවා.\nසැකකරු සතුව තිබී ගංජා කිලෝ 1 යි ග්‍රෑම් 100 ක් ද සොයාගෙන ඇති බවයි පොලිසිය සඳහන් කලේ.\nමෙම මත්ද්‍රව්‍ය තොගය රුපියල් කෝටි 6 කට විකිණීමට සූදානම් කර තිබූ බවයි වාර්තාවන්නේ.\n34 හැවිරිදි සැකකරු අම්බලන්ගොඩ ප්‍රදේශයේ පදිංචිකරුවකු වනවා.\nඔහු අද බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි. අම්බලන්ගොඩ පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/125102/අම්බලන්ගොඩදී-හෙරොයින්-කිලෝ-20-ක්-සමග-ජාවාරම්කරුවකු-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5189"
}