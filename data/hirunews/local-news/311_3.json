{
       "Source": "hirunews",
       "Timestamp": "Sunday, 28 May 2023 - 19:17",
       "Headline": "අසුපිණි ඇල්ල ව්‍යාපෘතියේ බට ගිනිගැනීමේ සිද්ධියට හේතුව දුම්වැටියක් - O/L 06 ක් අත්අඩංගුවට (වීඩියෝ)",
       "News Content": "සාමාන්‍ය පෙළ විභාගයට හෙට දිනයේදී පෙනී සිටීමට නියමිතව පාසල් සිසුන් 06 දෙනෙකු පොලිසිය විසින් අත්අඩංගුවට ගැනීමේ පුවතක් අරණායක ප්‍රදේශයෙන් වාර්තා වුණා.\nමෙම සිසුන් 06 දෙනා පොලිසිය අත්අඩංගුවට ගෙන තිබුණේ අරණනායක, අසුපිනිඇල්ල ජල යෝජනා ක්‍රමය වෙනුවෙන් රැගෙන විත් තිබූ ජල නළ තොගයකට ගිනිතැබීමේ සිද්ධිය සම්බන්ධයෙන්.\nඅදාළ යෝජනා ක්‍රමය පසුගිය සෙනසුරාදා ජනාධිපති රනිල් වික්‍රමසිංහ විසින් විවෘත කළ අතර, ඊට දින දෙකකට පෙර මෙම ජලනල තොගය ගිනිගැනීමට ලක්ව තිබුණා.\nපසුව අනාවරණය වූයේ මෙම පාසල් සිසුන් පාසල් නිමවීමෙන් පසු ජල නළ තොගය ගබඩා කර තිබූ ස්ථානයට ගොස් දුම්පානය කර ඇති බවයි. එහිදී ඉවත දැමූ ගිනිකූරක් නිසා මෙම ගින්න හටගෙන තිබූ බවට අනාවරණය වී තිබුණා.\nඒ අනුව මෙම සිසුන් 06 දෙනා අත්අඩංගුවට ගත් අතර පසුව ඔවුන් මාවනැල්ල මහේස්ත්‍රාත්වරයා හමුවට ඉදිරිපත් කිරීමෙන් අනතුරුව ඇප මත මුදාහැර තිබෙනවා.\nඅත්අඩංගුවට ගත් සිසුන් 06 දෙනා අරණායක ප්‍රදේශයේ ප්‍රසිද්ධ පාසලක සිසුන් බවයි පොලිසිය සඳහන් කළේ.",
       "URL": "https://www.hirunews.lk/336462/අසුපිණි-ඇල්ල-ව්‍යාපෘතියේ-බට-ගිනිගැනීමේ-සිද්ධියට-හේතුව-දුම්වැටියක්-o-l-06-ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=311"
}