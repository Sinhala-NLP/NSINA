{
       "Source": "hirunews",
       "Timestamp": "Saturday, 22 July 2023 - 7:10",
       "Headline": "ජපානයේ වැඩි රැකියා අවස්ථාවන් මෙරට තරුණ තරුණියන්ට ලැබෙන ලකුණු",
       "News Content": "ලංකාවේ තරුණ තරුණියන් ජපානයේ තාක්ෂණික පුහුණුලාභින් ලෙස බඳවා ගැනීමට ඇති හැකියාව සමිබන්ධයෙන් සොයා බලන ලෙස අමාත්‍ය මනූෂ නානායක්කාර විසින් ජපානයේ IRO ආයතනයේ අධ්‍යක්ෂක සුගා කට්සුකායිගෙන් ඉල්ලීමක් කර තිබෙනවා.\nඅමාත්‍යවරයා මෙම ඉල්ලීම කර ඇත්තේ, IRO ආයතනයේ අධ්‍යක්ෂක සුගා කට්සුකායි ඇතුළු විශේෂ නියෝජිත පිරිසක් ඊයේ(21) විදේශ සේවා නියුක්ති කාර්යාංශයට පැමිණි අවස්ථාවේදී.\nIRO ආයතනය යනු ජපානයේ තාක්ෂණික පුහුණුලාභීන් බඳවාගන්නා ආයතනයක්.\nමෙරට තාක්ෂණික හැකියාව හා වැඩිහිටි සත්කාර සේවා ජපන් ජාතිකයින් ඉතා ඉහළින් අගය කරන බවයි ඔවුන් පවසා සිටියේ.\n2021 වසරේ දී මෙරට තරුණ තරුණියන් තාක්ෂණික සීමාවාසික පුහුණු ලාභීන් ලෙස ජපානයේ රැකියාවට යොමුකිරීම සඳහා එම ආයතනය හා ශ්‍රි ලංකා විදේශ සේවා නියුක්ති කාර්යාංශය අතර අවබෝධතා ගිවිසුමක් අත්සන් කර තිබෙනවා.",
       "URL": "https://www.hirunews.lk/342081/ජපානයේ-වැඩි-රැකියා-අවස්ථාවන්-මෙරට-තරුණ-තරුණියන්ට-ලැබෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=162"
}