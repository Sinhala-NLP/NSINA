{
       "Source": "hirunews",
       "Timestamp": "Thursday, 22 June 2023 - 11:17",
       "Headline": "වවුනියාවේ නිවාස හා කෝවිල් කැඩූ අයෙක් අත්අඩංගුවට",
       "News Content": "වවුනියාවේ නිවාස තුනකින් හා කෝවිල් දෙකකින් රුපියල් ලක්ෂ පහක පමණ මුදල් හා\nස්වර්ණාභරණ කොල්ලකන ලද තරුණයකු වවුනියාව පොලිසිය විසින් ඊයේ (21) අත්අඩංගුවට ගෙන තිබෙනවා.\nවයස අවුරුදු 21ක් වූ මේ තරුණයා වවුනියාවේ කුරුමන්කාඩු ප්‍රදේශයේ නිවාස දෙකකින් රුපියල් ලක්ෂ 4,40,000ක ස්වර්ණාභරණ සොරකම් කිරීම සහ වෛරවපුලියන්කුලම ප්‍රදේශයේ නිවෙසකින් රුපියල් 50,000ක ස්වර්ණාභරණ සොරකම් කිරීමට අමතරව කෝවිලක තිබූ භාණ්ඩ රැසක් ද සොරකම් කළ අයෙක්.\nඅවසන් වරට වවුනියාවේ කෝවිලක ශබ්දවාහිනී යන්ත්‍රයක් සොරකම් කිරීමේ සිද්ධියක්\nසම්බන්ධයෙන් වවුනියාව පොලිසිය විසින් නිල සුනඛයකු යොදා ගෙන සිදු කරන ලද පොලිස් පරීක්ෂණවලදී මෙම සැකකරු කොටු වී තිබෙනවා.\nඔහුගේ නිවෙස පරීක්ෂා කිරීමේදී සොරා ගන්නා ලද භාණ්ඩවලින් කොටසක් සොයා ගැනීමට හැකි වූ බව පොලිසිය පවසනවා.\nසැකකරු වවුනියාව අධිකරණයට ඉදිරිපත් කිරීමට පොලිසිය පියවර ගෙන ඇති බවයි වාර්තා වන්නේ.",
       "URL": "https://www.hirunews.lk/338692/වවුනියාවේ-නිවාස-හා-කෝවිල්-කැඩූ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=247"
}