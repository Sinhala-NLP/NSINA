{
       "Source": "hirunews",
       "Timestamp": "Sunday, 05 June 2016 - 14:33",
       "Headline": "සති දෙකක් තුල තරුණයන් දෙදෙනෙකු සමග පැනගිය දැරිය",
       "News Content": "14 හැවිරිදි බාලවයස්කාර දැරියක් සති දෙකක් තුල තරුණයන් දෙදෙනෙකු සමග පළාගොස් පෙම් සුව විඳි බව කියන සිද්ධියක් සම්බන්ධයෙන් අරණායක පොලිසිය පරීක්ෂණ ආරම්භ කර තිබෙනවා.\nසැකකාර තරුණයන් දෙදෙනා ද අත්අඩංගුවට පත්ව ඇති බවයි අප වාර්තාකරු සඳහන් කලේ.\nමෙම දැරිය පසුගිය මස 22 වනදා 19 හැවිරිදි තරුණයකු සමග ගොස් එප්පාවල ප්‍රදේශයේ සැගවී සිටියදී අරණායක පොලිසිය විසින් අත්අඩංගුවට ගනු ලැබුවා.\nපසුව ඔවුන් දෙදෙනා මාවනැල්ල මහේස්ත්‍රාත් අධිකරණයට ඉදිරිපත් කිරීමෙන් පසු 16 හැවිරිදි සැකකාර තරුණයා පසුගිය 31 වනදා දක්වා රක්ෂිත බන්ධනාගාර ගතකර තිබුනා.\n31 වන දින ඔහු ඇප මත නිදහස් කර තිබු බව සඳහන්.\nතරුණිය වෛද්‍ය පරීක්ෂණයකට යොමු කිරීමෙන් අනතුරුව ඇය දුෂණයට ලක්ව ඇති බවටයි හෙළිවී ඇත්තේ.\nමෙම සිද්ධියෙන් පසු යළි නිවසට පැමිණි තරුණිය 19 හැවිරිදි තරුණයකු සමග පැනගොස් තිබෙනවා.\nඒ සම්බන්ධයෙන් ලැබුනු පැමිණිල්ලකට අනුව පරීක්ෂණ පවත්වා සැකකාර තරුණයා අත්අඩංගුවට ගෙන මාවනැල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 7 වනදා  දක්වා රක්ෂිත බන්ධනාගාර ගතකර ඇති බවයි අප වාර්තාකරු සඳහන් කලේ.\nඅරණායක පොලිසියයි මේ සම්බන්ධයෙන් විමර්ශණ මෙහෙයවන්නේ.",
       "URL": "https://www.hirunews.lk/134836/සති-දෙකක්-තුල-තරුණයන්-දෙදෙනෙකු-සමග-පැනගිය-දැරිය",
       "Category": "Local News",
       "Parent URL": "https://www.hirunews.lk/local-news.php?pageID=5018"
}