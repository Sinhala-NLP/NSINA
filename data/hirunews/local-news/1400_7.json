{
       "Source": "hirunews",
       "Timestamp": "Tuesday, 25 January 2022 - 11:31",
       "Headline": "අවයව, පටක හා සෛල බද්ධය පිළිබඳ ජාතික ප්‍රත්පත්තියක්",
       "News Content": "වකුගඩු, අක්මාව, හෘදය,පෙණහලු හා අග්න්‍යාශය ආදී අභ්‍යන්තර අවයව අක්‍රීය වීමේ අවසන් අවස්ථාවේ පසු වන රෝගින්ගේ ජීවිත සුරක්ෂිත කිරීමේ උදෙසා අවයව, පටක හා සෛල බද්ධ කිරීම සිදු කරනු ලැබෙයි.\nඑම බද්ධ කිරීම් කොළඹ, මහනුවර ඇතුළු රජයේ රෝහල් 09ක දැනට සිදු කෙරෙමින් පවතිනවා.\nමෙහි දී අවයව ප්‍රධානය කරන්නන්ගේ හා ඔවුන්ගේ පවුල්වල ජීවන තත්ත්වය මෙන්ම අවයවලාභින්ගේ ද ජීවිත සුරක්ෂිත හා යහපත් වනු පිණිස, අවයව බද්ධ කිරීම පිළිබඳ ජාතික ප්‍රතිපත්තියක් පැවතීමේ අවශ්‍යතාව හඳුනාගෙන තිබෙනවා.\nඑම ප්‍රතිපත්ති ක්‍රියාත්මක කිරීම පිණිස සෞඛ්‍ය අමාත්‍යවරයා ඉදිරිපත් කළ යෝජනාව අමාත්‍ය මණ්ඩලය විසින් අනුමත කරනු ලැබූ බව යි වාර්තා වන්නේ.",
       "URL": "https://www.hirunews.lk/295098/අවයව-පටක-හා-සෛල-බද්ධය-පිළිබඳ-ජාතික-ප්‍රත්පත්තියක්",
       "Category": "Local News",
       "Parent URL": "https://www.hirunews.lk/local-news.php?pageID=1400"
}