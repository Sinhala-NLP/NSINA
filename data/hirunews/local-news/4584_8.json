{
       "Source": "hirunews",
       "Timestamp": "Saturday, 01 April 2017 - 9:33",
       "Headline": "කොල්ලකරුවෙකු වනාතමුල්ලේදී අත්අඩංගුවට",
       "News Content": "ත්‍රිරෝද රථවල කුලී ගමන් යන ලෙස ගොස් එහි රියදුරන් බිය ගන්වා මුදල් සහ රන් ආභරණ කොල්ල කෑ පුද්ගලයෙකු වනාතමුල්ල ප්‍රදේශයේදී පොලීසිය අත්අඩංගුවට ගෙන තිබෙනවා.\nපොලිස් මූලස්ථානය සදහන් කළේ කොළඹ - දකුණ කොට්ඨාශයේ නීතිය බලගැන්වීමේ ඒකකයේ නිලධාරීන් විසින් සැකකරු අත්අඩංගුවට ගෙන ඇති බවයි.\nඔහු බොරැල්ල ප්‍රදේශයේ පදිංචිකරුවෙකු වන අතර, මීට පෙර ද කොල්ලකෑම් සම්බන්ධයෙන් වසර 5ක සිර දඩුවමක් ලැබූ අයෙකු බව ද සදහන්.\nමොහු සතුව තිබී කඩුවක්, පිහියක්, හිස් වැසුම් 4ක් සහ මිලිග්‍රෑම් 770ක හෙරොයින් පැකට් 4ක් ද පොලීසිය සොයාගෙන තිබෙනවා.",
       "URL": "https://www.hirunews.lk/158243/කොල්ලකරුවෙකු-වනාතමුල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4584"
}