{
       "Source": "hirunews",
       "Timestamp": "Wednesday, 31 May 2017 - 19:21",
       "Headline": "ආපදා ඇමති දිවයිනට පැමිණෙයි",
       "News Content": "විදෙස් සමුළුවකට සහභාගිවී සිටි ආපදා කළමනාකරණ අමාත්‍ය අනුර ප්‍රියදර්ශන යාපා දිවයිනට පැමිණීමෙන් පසු අද පැවති කැබිනට් තීරණ දැනුම්දීමේ මාධ්‍ය හමුවට එක්වුණා.\nඑහිදී මාධ්‍යවේදීන් ඔහුට ප්‍රශ්න රැසක් යොමුකළ ප්‍රශ්නයකට පිළිතුරු ලබාදෙමින් අමාත්‍යවරයා කියා සිටියේ සිය අමාත්‍යාංශයේ නියෝජ්‍ය අමාත්‍යවරයා සමග දුරකථනයෙන් සම්බන්ධ වෙමින් අවශ්‍ය කටයුතු සැළසුම් කිරීමට කටයුතු කළ බවයි.\nඑසේම ශ්‍රී ලංකා නිදහස් පක්ෂයෙන් පත්කළ  සම කැබිනට් ප්‍රකාශක අමාත්‍ය දයාසිරි ජයසේකරද මෙම මාධ්‍ය හමුවට එක්වුණා.\nමාධ්‍යවේදීන් ඔහුට යොමුකළ ප්‍රශ්නවලට  පිළිතුරු ලබාදීමේදී අමාත්‍යවරුන් වන ගයන්ත කරුණාතිලක මෙන්ම විජිත් විජයමුණි සොයිසාද මැදිහත්වුණා.\nඑහිදී අමාත්‍යවරුන් අවධාරණය කර සිටියේ තවත් කැබිනට් ප්‍රකාශකවරයෙකු පත් කරනු ලැබුවේ ගැටළු සහගත තත්ත්වයක් හේතුවෙන් නොවන බවයි.",
       "URL": "https://www.hirunews.lk/162553/ආපදා-ඇමති-දිවයිනට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=4490"
}