{
       "Source": "hirunews",
       "Timestamp": "Thursday, 05 October 2017 - 12:54",
       "Headline": "බිළිදා මහමග දමා ගිය මවකට අධිකරණයෙන් ඇප",
       "News Content": "දින 12 ක් වයසැති සිය බිළිදා මහමග දමා ගිය වෛද්‍ය පීඨ සිසුවියක් වන මවක් ඇප මත මුදා හැරීමට අනුරාධපුර ප්‍රධාන මහේස්ත්‍රාත්වරයා නියෝග කළා.\nමෙම මව සහ කුඩා දරුවා සම්බන්ධයෙන් ඩී.එන්.ඒ පරීක්ෂණ වාර්තාවක් කැදවන ලෙසයි මහේස්ත්‍රාත්වරයා වැඩිදුරටත් නියෝග කළේ.\nපසුගියදා රාත්‍රී කාලයේ අනුරාධපුර - පුලියන්කුලම ප්‍රදේශයේ බෙහෙත් ශාලාවක් අසල මෙම කුඩා බිළිදා අතහැර දමාගොස් තිබුණා.\nපසුව පොලිසියට ලද තොරතුරක් මත දරුවා සොයා ගත් අතර, වැඩිදුර පරීක්ෂණවලදී හෙළි වූයේ වෛද්‍ය පීඨ සිසුවියක් වන බිළිදාගේ මව විසින් මෙලෙස බිළිදා අතහැර දමාගොස් ඇති බවයි.\nඅනුරාධපුර මූලස්ථාන පොලිසියේ ළමා හා කාන්තා කාර්යාංශය විසින් මෙම නඩුව ගොනුකර තිබෙනවා.",
       "URL": "https://www.hirunews.lk/172656/බිළිදා-මහමග-දමා-ගිය-මවකට-අධිකරණයෙන්-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4287"
}