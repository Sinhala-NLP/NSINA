{
       "Source": "hirunews",
       "Timestamp": "Tuesday, 21 May 2019 - 13:27",
       "Headline": "හොරොව්පතාන OICට අල්ලස් දීමට තැත්කළ පුද්ගලයා යළි රිමාන්ඩ්",
       "News Content": "ජාතික තවුහිත් ජමාත් සංවිධානයේ නායකයා ලෙස සැළකෙන සහරාන් හෂීම්ගේ ගෝලයෙකු නිදහස් කර ගැනීම සඳහා හොරොව්පතාන පොලිස් ස්ථානාධිපතිවරයාට රුපියල් දෙලක්ෂ 50,000ක අල්ලසක් ලබාදීමට තැත් කිරීමේදී අත්අඩංගුවට ගත් පුද්ගලයා ලබන මස 04 වන දා දක්වා රක්ෂිත බන්ධනාගාර ගත කර තිබෙනවා.\nඒ සැකකරු කොළඹ ප්‍රධාන මහේස්ත්‍රාත් ලංකා ජයරත්න හමුවට අද (21) ඉදිරිපත් කළ අවස්ථාවේදීයි.\nපාස්කු ඉරිදා සිදුවූ ත්‍රස්ත ප්‍රහාරවලින් පසුව දිවයින පුරා ක්‍රියාත්මක වූ සෝදිසි මෙහෙයුම් අතරතුර සහරාන්ගේ ගෝලයෙකු වන අබ්දුල් මොහොමඩ් නියාස් නමැති සැකකරු පොලිසිය පසුගිය 04 වනදා  අත්අඩංගුවට ගෙන තිබුණා.\nමීළඟ නඩු දිනයේදී ඔහුට ඇප ලබාදීම සම්බන්ධයෙන් විරුද්ධත්වයක් නොමැති බව ප්‍රකාශ කරන ලෙස ඉල්ලමිනුයි 26 හැවිරිදි සැකකාර තරුණයා පොලිස් ස්ථානාධීපතිවරයාට මෙම අල්ලස් මුදල ලබාදීමට තැත් කර තිබුණේ.",
       "URL": "https://www.hirunews.lk/216811/හොරොව්පතාන-oicට-අල්ලස්-දීමට-තැත්කළ-පුද්ගලයා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3342"
}