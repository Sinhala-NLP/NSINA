{
       "Source": "hirunews",
       "Timestamp": "Sunday, 01 January 2023 - 13:34",
       "Headline": "ශ්‍රී ලංකා - නවසීලන්ත ටෙස්ට් තරගාවලිය මාර්තුවේ",
       "News Content": "ලෝක ටෙස්ට් ශූරතා තරගාවලිය යටතේ ශ්‍රී ලංකා කණ්ඩායම මේ වසරේ සහභාගිවන තරග දෙකකින් යුත් පළමු ටෙස්ට් තරගාවලිය ලබන මාර්තු මාසයේදී නවසීලන්තය සමඟ පැවැත්වෙනවා.\nඑහි පළමු තරගය මාර්තු 9 වනදා ක්‍රයිස්චර්ච් හිදී ආරම්භ වන අතර, දෙවන තරගය වෙලින්ටන් හිදී ආරම්භවන්නේ මාර්තු මස 17 වනදායි.\nපසුගිය වසරේ අගෝස්තු මස 4 වනදා සිට ආරම්භ වූ ලෝක ටෙස්ට් ශූරතා තරගාවලියේ දෙවන අදියරයේ මෙතෙක් පැවති තරග අතුරෙන් ඔස්ට්‍රෙලියානු කණ්ඩායම ඉදිරියෙන් පසුවනවා.\nඑහි දෙවන ස්ථානයේ ඉන්දියාව පසුවන අතර, ශ්‍රී ලංකාව රැඳී සිටින්නේ තුන්වන ස්ථානයේයි.",
       "URL": "https://www.hirunews.lk/324011/ශ්‍රී-ලංකා-නවසීලන්ත-ටෙස්ට්-තරගාවලිය-මාර්තුවේ",
       "Category": "Local News",
       "Parent URL": "https://www.hirunews.lk/local-news.php?pageID=630"
}