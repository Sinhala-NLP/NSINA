{
       "Source": "hirunews",
       "Timestamp": "Friday, 26 January 2018 - 15:14",
       "Headline": "කැළණියේ විශේෂ රථ වාහන සැලැස්මක්",
       "News Content": "සෙනසුරාදා ඉරිදා සහ සඳුදා යන දිනවල කැළණිය සහ ඒ අවට ප්‍රදේශයේ විශේෂ රථ වාහන සැලැස්මක් ක්‍රියාත්මක වන බව පොලිසිය පවසනවා.\nමෙම දිනවල පස්වරු 3 සිට රාත්‍රී 9 දක්වා වීථි සංචාරය කෙරෙන කැළණිය රජමහා විහාරස්ථානයේ වාර්ෂික පෙරහර හේතුවෙනුයි මෙම රථ වාහන සැලැස්ම ක්‍රියාත්මක කෙරෙන්නේ.\nපෙරහර හේතුවෙන් කැළණිය සීමාමාලක මාර්ගය, 4 කණුවේ සිට බියගම කොළඹ ප්‍රධාන මාර්ගය, තොරණ හංදියේ සිට වරාගොඩ යන මාර්ගවල රථ වාහන තදබදයක් ඇතිවිය හැකි බව පොලිසිය සඳහන් කළා.\nඑබැවින් විකල්ප මාර්ග භාවිත කරන ලෙසටයි පොලිසිය රියදුරන්ගෙන් සහ මහජනතාවගෙන් ඉල්ලා සිටින්නේ.",
       "URL": "https://www.hirunews.lk/182107/කැළණියේ-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4107"
}