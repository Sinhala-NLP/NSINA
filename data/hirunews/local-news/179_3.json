{
       "Source": "hirunews",
       "Timestamp": "Sunday, 16 July 2023 - 19:20",
       "Headline": "ආන්දෝලනයට තුඩුදුන් කෲඩියා පැළ 200 ක් ගම්පහට",
       "News Content": "පසුගිය දිනවල ආන්දෝලනයට තුඩු දුන් කෲඩියා සෙලනිකා හෙවත් පඬුකරඳ ශාකය දිවයිනේ තවත් ස්ථාන 7කින් හදුනා ගෙන ඇති බව පේරාදෙණිය උද්භිත උධ්‍යානය පවසනවා.\nඑමෙන්ම බීජ ප්‍රරෝහණ ක්‍රමයෙන් මේ වන විට එම ශාකයේ පැළ 100ක් පමණ රෝපණය කර ඇති බවයි එම උද්‍යානයේ නියෝජ්‍ය අධ්‍යක්ෂිකා ආචාර්ය අචලා අත්තනායක සහ එම උද්‍යානයේ ජාතික ශාඛාගාරයේ නියෝජ්‍ය අධ්‍යක්ෂක ආචාර්ය සුභානී රණසිංහ ප්‍රකාශ කළේ.\nමේ අතර කෲඩියා සෙලනිකා හෙවත් පඬුකරඳ ශාකය රෝපණය කර සුරක්ෂිත කොට ව්‍යාප්ත කිරිමේ ජාතික ව්‍යාපෘතිය යටතේ ඓතිහාසික රුහුණු කතරගම දේවාල භූමියේ කෞතුකාගාරය ආශ්‍රිත ප්‍රදේශයේ පඬුකරඳ පැළ සිටුවීම අද ආරම්භ කළා.\nඒ ප්‍රවාහන අමාත්‍ය බන්දුල ගුණවර්ධන ප්‍රධානත්වයෙන්. එහිදී අමාත්‍යවරයා කියා සිටියේ ගම්පහ දිස්ත්‍රික්කයට කෲඩියා සෙලනිකා හෙවත් පඬුකරඳ ශාක පැළ 200ක් රෝමණය කරන බවයි.",
       "URL": "https://www.hirunews.lk/341430/ආන්දෝලනයට-තුඩුදුන්-කෲඩියා-පැළ-200-ක්-ගම්පහට",
       "Category": "Local News",
       "Parent URL": "https://www.hirunews.lk/local-news.php?pageID=179"
}