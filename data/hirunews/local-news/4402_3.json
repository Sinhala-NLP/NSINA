{
       "Source": "hirunews",
       "Timestamp": "Wednesday, 26 July 2017 - 16:04",
       "Headline": "සමන්තුරේ බස් රථ අනතුරකින් 35 කට තුවාල (ඡායාරූප)",
       "News Content": "සමන්තුරේ ප්‍රදේශයේදී සිදුවු බස් රථ අනතුරකින් පුද්ගලයන් 35 දෙනෙකු පමණ තුවාල ලබා තිබෙනවා.\nඅප වාර්තාකරු සඳහන් කළේ අද අලුයම 2.20 ට පමණ ලංගම බස් රථයක් මල්වත්ත ප්‍රදේශයේදී මාර්ගයෙන් ඉවතට පැන පෙරලී ඇති බවයි.\nරියදුරාට බස් රථයේ වේගය පාලනය කර ගැනීමට නොහැකි වීමෙන් අනතුර සිදුව ඇතැයි සඳහන්.\nතුවාල ලැබුවන් අතර බස් රථයේ රියදුරා මෙන්ම සහායකයා ද වනවා.\nඔවුන් සමන්තුරේ / අම්පාර සහ කල්මුණේ රෝහල්වල ප්‍රතිකාර ලබනවා.\nමේ අතර අද අලුයම 5 ට පමණ පේරාදෙණිය මීවතුර ප්‍රදේශයේදී යතුරුපැදියක මාර්ගයේ ගමන් කළ පදිකයෙකු ගැටීමෙන් අනතුරක් සිදුව තිබෙනවා.\nඑහිදී බරපතල තුවාල ලැබු 84 හැවිරිදි පදික පුද්ගලයා පේරාදෙණිය රෝහලට ඇතුලත් කිරීමෙන් අනතුරුවයි මරණයට පත්වී ඇත්තේ.\nයතුරුපැදිකරු ද තුවාල ලබා පේරාදෙණිය රෝහලේ ප්‍රතිකාර ලබනවා.",
       "URL": "https://www.hirunews.lk/166833/සමන්තුරේ-බස්-රථ-අනතුරකින්-35-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4402"
}