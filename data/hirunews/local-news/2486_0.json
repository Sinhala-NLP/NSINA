{
       "Source": "hirunews",
       "Timestamp": "Monday, 31 August 2020 - 22:07",
       "Headline": "මත්ද්‍රව්‍ය නාශක කාර්යාංශයට අනුයුක්ත නිලධාරීන් 13 දෙනා ලබන 14 දක්වා රිමාන්ඩ් (වීඩියෝ)",
       "News Content": "මත්ද්‍රව්‍ය ජාවාරමේ නිරතවීමේ චෝදනා මත සැකපිට අත්අඩංගුවට ගත් පොලිස් මත්ද්‍රව්‍ය නාශක කාර්යාංශයට අනුයුක්ත නිලධාරීන් 13 දෙනා, ලබන 14 වනදා දක්වා තවදුරටත් රක්ෂිත බන්ධනාගාර ගත කරන ලෙස කොළඹ ප්‍රධාන මහේස්ත්‍රාත් ලංකා ජයරත්න මෙනවිය නියෝග කලා.\nමෙහිදී නීතිපති දෙපාර්තමේන්තුව කළ ඉල්ලීම අනුව දැනට ඩුබායි හි රැඳී සිටින ප්‍රබල මත්ද්‍රව්‍ය මෙන්ම පාතාල අපරාධකරුවෙකු වන \"උදාර සම්පත්\" නැමැත්තා මෙම නඩුවේ 14 වන සැකකරු ලෙස නම් කිරීමට ද විනිසුරුවරිය මෙහිදී අවසර ලබාදුන්නා.",
       "URL": "https://www.hirunews.lk/249103/මත්ද්‍රව්‍ය-නාශක-කාර්යාංශයට-අනුයුක්ත-නිලධාරීන්-13-දෙනා-ලබන-14-දක්වා-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2486"
}