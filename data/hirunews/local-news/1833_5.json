{
       "Source": "hirunews",
       "Timestamp": "Thursday, 08 July 2021 - 19:41",
       "Headline": "කොතලාවල පනත් කෙටුම්පත සම්මත කර ගැනීමකින් තොරව වෙනත් දිනයකට ගෙන යාමේ යෝජනාවට අනුමැතිය (වීඩියෝ)",
       "News Content": "පාර්ලිමේන්තුවට ඉදිරිපත් කළ කොතලාවල ජාතික ආරක්ෂක විශ්ව විද්‍යාල පනත් කෙටුම්පත අද දිනයේ සම්මත කර ගැනීමකින් තොරව එය වෙනත් දිනයකට ගෙන යාම සඳහා අමාත්‍ය චමල් රාජපක්ෂ ඉදිරිපත් කළ යෝජනාවට සභාවේ අනුමැතිය හිමි වුණා.\nඒ අනුව අද දිනයේ එම පනත් කෙටුම්පතට අදාළව පළමු දිනයේ විවාදය පැවැත්වුණා.\nමේ අතර, මහබැංකුවේ 2020 වසර සදහා වන වාර්ෂික වාර්තාව පිලිබද සභාව කල් තැබීමේ විවාදය හෙට දිනයේ නොපැවැත්වීමට කථානායක මහින්ද යාපා අබේවර්ධන ප්‍රධානත්වයෙන් අද දහවල් පැවති පක්ෂ නායක රැස්වීමේදි තීරණය කෙරුණා.\nඅදාළ වාර්තාව සම්බන්ධයෙන් සභාව කල් තබන අවස්ථාවේ යෝජනාව ඉදිරිපත් කිරීමට පැවරී තිබුණේ තමාට බවත්, එය වෙනස් කර ඇති බවට ජාතික ජන බලවේගයේ නායක අනුර කුමාර දිසානායක චෝදනා කිරීමත් සමඟයි විශේෂ පක්ෂ නායක රැස්වීමක් කැදවීමට කථානායකවරයා පියවර ගත්තේ.",
       "URL": "https://www.hirunews.lk/276463/කොතලාවල-පනත්-කෙටුම්පත-සම්මත-කර-ගැනීමකින්-තොරව-වෙනත්-දිනයකට-ගෙන-යාමේ-යෝජනාවට-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1833"
}