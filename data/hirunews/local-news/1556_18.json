{
       "Source": "hirunews",
       "Timestamp": "Wednesday, 17 November 2021 - 8:34",
       "Headline": "මිනිස් පාරිභෝජනයට නුසුදුසු අර්තාපල් කිලෝ 40,000ක් දඹුල්ලේ (වීඩියෝ)",
       "News Content": "මිනිස් පාරිභෝජනයට නුසුදුසු අර්තාපල් කිලෝ 40,000කට අධික ප්‍රමාණයක් අඩංගු බහාලුමක් දඹුල්ල ආර්ථික මධ්‍යස්ථානය ආසන්නයේ ගබඩාවක තිබියදී දඹුල්ල මහ නගර සභාවේ සෞඛ්‍ය අංශ විසින් සොයාගෙන තිබෙනවා.\nඅදාළ අර්තාපල් ඉන්දියාවෙන් ගෙන්වා ඇති බවටයි අනාවරණ වී ඇත්තේ.\nඑම අර්තාපල් තොග සේවකයින් යොදවා පාරිභෝජනයට සුදුසු අයුරින් සකස් කොට වෙළෙඳපොළට යොමු කිරීමට සූදානම්ව තිබියදී ඊයේ මෙම වැටලීම සිදු කර තිබෙනවා.\nමීට පෙර ද අදාළ ගබඩාව හිමිකාර පුද්ගලයා පාරිභෝජනයට නුදුසුදු ලොකුලූනු තොගයක් පාකිස්තානයෙන් ගෙන්වා තිබිය දී මහ නගර සභාවේ සෞඛ්‍ය අංශ විසින් වැටලීමක් සිදු කර තිබුණා.",
       "URL": "https://www.hirunews.lk/288265/මිනිස්-පාරිභෝජනයට-නුසුදුසු-අර්තාපල්-කිලෝ-40000ක්-දඹුල්ලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1556"
}