{
       "Source": "hirunews",
       "Timestamp": "Saturday, 03 December 2022 - 15:21",
       "Headline": "තමිල්නාඩුවේ පූජනීය ස්ථානවලට දුරකථන රැගෙන යාමට තහනමක්",
       "News Content": "පූජනීය ස්ථාන තුළට ජංගම දුරකථන රැගෙන යාම තහනම් කරමින් ඉන්දියාවේ තමිල්නාඩු අධිකරණයක් විසින් නියෝගයක් ලබාදී තිබෙනවා.\nඒ කෝවිලක ඇතිවූ ගැටළුවක් මුල් කරගනිමින් පැවති නඩුවක් විභාගයට ගත් අවස්ථාවේදීයි.\nආගමික ස්ථානවල පූජනීය භාවය රැකගැනීම සහ වන්දනාකරුවන්ට සිදුවන බාධාවන් මගහරවා ගැනීම මෙම තීරණය ගැනීමට හේතු වී ඇති බව සඳහන්.\nජංගම දුරකථන රඳවා තැබීම සඳහා පූජනීය ස්ථානවලට ප්‍රවේශ වන ස්ථානයේ වෙනම රඳවනයක් ස්ථාපිත කර එහි ආරක්ෂක නිලධාරියෙකු යෙදවීමට ද අධිකරණය නියෝග කර ඇති බවයි ඉන්දීය වාර්තා සඳහන් කළේ.",
       "URL": "https://www.hirunews.lk/321862/තමිල්නාඩුවේ-පූජනීය-ස්ථානවලට-දුරකථන-රැගෙන-යාමට-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=691"
}