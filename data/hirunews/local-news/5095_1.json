{
       "Source": "hirunews",
       "Timestamp": "Sunday, 10 April 2016 - 7:31",
       "Headline": "ජනාධිපතිවරණය කලින් තැබීමේ හේතු දෙකක් හෙළි වේ",
       "News Content": "වසර දෙකකට පෙර ජනාධිපතිවරණය පැවැත්වීමට හිටපු ජනාධිපති මහින්ද රාජපක්ෂ තීරණය කළේ ජ්‍යොතිර්වේදීන්ගේ අදහස පමණක් සලකා බලා නොවන බව ජනාධිපති මෛත්‍රීපාල සිරිසේන ඊයේ හෙළි කළා.\nඒ, බිබිල නගරයේ පැවති ශ්‍රී ලංකා නිදහස් පක්ෂ සම්මේලන රැස්වීමක් අමතමින්.\nජනාධිපතිවරයා කියා සිටියේ ජිනීවා මානව හිමිකම් කොමිසමේ වාර්තාව සහ වර්තමානයේ ඇතිව තිබෙන ආර්ථික අර්බුදය පිළිබඳ අවධානය යොමු කර හිටපු ජනාධිපතිවරයා මෙම තීරණය ගත් බවයි.\nසාස්තරකරුවන්ගේ වචන අසා ඡන්ද පැවැත්වීමට තරම් හිටපු ජනාධිපති මහින්ද රාජපක්ෂ දේශපාලන අත්දැකීම් අඩු අයෙකු නොවන බව ජනාධිපති මෛත්‍රිපාල සිරිසේන මෙහිදී ප්‍රකාශ කළා.",
       "URL": "https://www.hirunews.lk/130522/ජනාධිපතිවරණය-කලින්-තැබීමේ-හේතු-දෙකක්-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=5095"
}