{
       "Source": "hirunews",
       "Timestamp": "Saturday, 12 January 2019 - 15:31",
       "Headline": "වව්නියාවේ සිනමා ශාලාවක දෙපිරිසක් අතර ගැටුමක්",
       "News Content": "වව්නියාවේ සිනමා ශාලාවක් වෙත පැමිණි දෙපිරිසක් අතර පසුගියදා ගැටුමක් ඇතිව තිබෙනවා.\nදකුණු ඉන්දීය සිනමා නළු අජිත් කුමාර්ගේ නවතම චිත්‍රපටය වන විශ්වාසම් චිත්‍රපටය නැරඹීමට පැමිණි දෙපිරිසක් අතරයි මෙම ගැටුම ඇතිවී ඇත්තේ.\nචිත්‍රපටය නැරඹීම අවශ්‍ය ප්‍රවේශපත්‍ර සම්බන්ධයෙන් ඇතිවූ ගැටළුවක් මත මෙම ගැටුම සිදුව ඇති බවයි අප වාර්තාකරු පැවසුවේ.\nගැටුමෙන් දෙදෙනෙකු තුවාල ලබා ඇති අතර ඉන් එක් අයෙක් රෝහල් ගතකර තිබෙනවා.\nසිද්ධිය සම්බන්ධයෙන් වව්නියාව පොලිසිය පරීක්ෂණ ආරම්භකර තිබෙනවා.",
       "URL": "https://www.hirunews.lk/208065/වව්නියාවේ-සිනමා-ශාලාවක-දෙපිරිසක්-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=3559"
}