{
       "Source": "hirunews",
       "Timestamp": "Saturday, 14 January 2017 - 19:30",
       "Headline": "එජාපයත් හරි. අපිත් හරි. එස්.බී. කියයි",
       "News Content": "ජනාධිපති මෛත්‍රීපාල සිරිසේන මීළඟ ජනාධිපතිවරණයට ඉදිරිපත් වීම පිළිබඳව තීරණය කරන්නේ එක්සත් ජාතික පක්ෂය බව ධීවර සහ ජලජ සම්පත් රාජ්‍ය අමාත්‍ය දිලිප් වෙදආරච්චි ප්‍රකාශ කළා.\nඒ, තංගල්ලේ ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින්.\nඔහු වැඩිදුරටත් කියා සිටියේ ජනාධිපතිවරයා බලයට පත් කිරීමට කැපවුණේ එක්සත් ජාතික පක්ෂය මිස දැනට කිඹුල් කඳුළු හෙළන නිදහස් පක්ෂ අමාත්‍යවරුන් නොවන බවයි.\nඅප මේ සම්බන්ධයෙන් ශ්‍රී ලංකා නිදහස් පක්ෂයේ භාණ්ඩාගාරික, අමාත්‍ය එස්.බී.දිසානායකගෙන් විමසීමක් කළා.\nඑක්සත් ජාතික පක්ෂයේ මතය වැරදි නොවන බව සඳහන් කළ ඔහු ජනාධිපතිවරයා මීළඟ ජනාධිපතිවරණයට නම් කිරීමේ නිදහස් පක්ෂ තීරණයේද වැරැද්දක් නොවන බව සඳහන් කිරීම විශේෂත්වයක්.",
       "URL": "https://www.hirunews.lk/152070/එජාපයත්-හරි-අපිත්-එස්-බී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4709"
}