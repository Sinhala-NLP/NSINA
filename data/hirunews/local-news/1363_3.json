{
       "Source": "hirunews",
       "Timestamp": "Friday, 11 February 2022 - 10:30",
       "Headline": "ඇමෙරිකානු තානාපතිනිය ජූලි චන් දිවුරුම් දෙයි",
       "News Content": "ඇමෙරිකානු රාජ්‍ය දෙපාර්තමේන්තුවේ හිටපු සහකාර රාජ්‍ය ලේකම්වරියක වන ජූලි චන් ශ්‍රී ලංකාවේ නව ඇමෙරිකානු තානාපතිනිය ලෙස දිවුරුම් දී තිබෙනවා.\nජෝ බයිඩ්න් පරිපාලනය විසින් පත් කරනු ලැබූ ඇය වොෂින්ටනයේදී ඊයේ මෙලෙස දිවුරුම් දී ඇත්තේ නියෝජ්‍ය රාජ්‍ය ලේකම් වෙන්ඩි ආර් ශර්මන් ඉදිරියේයි.\nඒ පිළිබඳ ට්විටර් සටහනක් ඉදිරිපත් කරමින් නියෝජ්‍ය රාජ්‍ය ලේකම්වරිය සඳහන් කළේ, රාජ්‍ය දෙපාර්තමේන්තුවේ කීර්තිමත් සේවා කාලයක් මෙන්ම නායකත්ව කුසලතාවන්ගෙන් හෙබි ජූලි චන් ඇමෙරිකා එක්සත් ජනපදයේ සහ ශ්‍රී ලංකාවේ ජනතාව අතර සහයෝගිතාව ගොඩනැංවීමේ නිවැරදි තේරීමක් බවයි.\nකොරියානු සම්භවයක් සහිත ජූලි චන් චීනයේ ඇමෙරිකානු රාජ්‍ය තාන්ත්‍රික නියෝජිතවරියක ලෙස කටයුතු කළ අතර, පසු ව එක්සත් ජනපද රාජ්‍ය දෙපාර්තමේන්තුවේ බටහිර අර්ධගෝල කටයුතු පිළිබඳ කාර්යාංශයේ සහකාර රාජ්‍ය ලේකම්වරිය ලෙස කටයුතු කළා.",
       "URL": "https://www.hirunews.lk/296724/ඇමෙරිකානු-තානාපතිනිය-ජූලි-චන්-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1363"
}