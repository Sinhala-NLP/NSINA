{
       "Source": "hirunews",
       "Timestamp": "Sunday, 30 August 2020 - 14:12",
       "Headline": "යෝජිතව සියලු පහසුකම් කඩවුනු පොරොන්දුවක් පමණක් බවට පත්වූ ගමක් (වීඩියෝ)",
       "News Content": "යෝජිතව තිබූ සියලු පහසුකම් අද දක්වාම කඩවුනු පොරොන්දුවක් පමණක් බවට පත්ව ඇති ගම්මානයක් පිලිබඳව අපට හපුතලේ ප්‍රදේශයෙන් වාර්තා වුණා.\nමේ හපුතලේ දිස්ත්‍රික්කයේ පිහිටා ඇති කිරවනාගම - කීනපිටිය ගම්මානයයි.\nහපුතලේ නගරයේ සිට කිලෝ මීටර් 40 දුරකින් පිහිටා ඇති මේ ගම්මානයේ ජනතාවගේ ප්‍රධාන ජීවනෝපාය මාර්ගය බවට පත්ව ඇත්තේ ගොවිතැනයි.\nමීට වසර කිහිපයකට පෙරාතුව ජනපදයක් ලෙසින් ස්ථාපිත කළ මේ ගම්මානයට බොහෝ පහසුකම් ලබා දෙන්නට යෝජිතව තිබුණත් අද දක්වාම එය කඩවුණු පොරොන්දුවක් පමණක්ම වී තිබෙනවා.\n2013 වසරේදී මෙම ගම්මානයෙන් නව ඉඩම් ලබා දී පුද්ගලයන් පදිංචි කළද ඒ සදහා තවමත් තමන්ට ඔප්පු ලබා දී නොමැති බවටයි ගම්වැසියන් චෝදනා කරන්නේ.\nඑමෙන්ම පානීය ජල අවශ්‍යතාව වෙනුවෙන් තමන්ගේම ශ්‍රම දායකත්වයෙන් මේ ගම්වැසියන් විසින් ජල යෝජනා ක්‍රමයක් ස්ථාපිත කරගත්තද එය බොහෝ දුරට සාර්ථක වී නැහැ.\nමේ හේතුවෙන් තම පානීය ජල අවශ්‍යතා සපුරා ගැනීම සඳහා අද මේ ගම්වැසියන්ට කිලෝ මීටර් ගණනාවක දුරක් පාගමනින්ම යන්නට සිදුව තිබෙනවා.\nහපුතලේ නගරයේ සිට මේ ගම්මානයට පැමිණෙන්නට ප්‍රවාහන පහසුකම් සපයා ගැනීමේදී පවා දුෂ්කරතා රැසකට මුහුණ පාන්නට සිදුව තිබෙනවා.",
       "URL": "https://www.hirunews.lk/248992/යෝජිතව-සියලු-පහසුකම්-කඩවුනු-පොරොන්දුවක්-පමණක්-බවට-පත්වූ-ගමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2488"
}