{
       "Source": "hirunews",
       "Timestamp": "Thursday, 23 February 2023 - 10:09",
       "Headline": "පොලිස් වෙඩි පහරකින් පුද්ගලයකු ජීවිතක්ෂයට",
       "News Content": "කටුනායක - මඩවල ප්‍රදේශයේ දි පොලිසියට අත්බෝම්බ ප්‍රහාරයක් එල්ල කිරීමට තැත් කළ පුද්ගලයෙකුට පොලිස් වෙඩි පහරින් ජිවිතක්ෂයට පත්වුණා.\nබුද්ධික දිනේෂ් සෝමවංශ නමැති මියගිය සැකකරු 30 හැවිරිදි වියේ පසුවනවා.\nසැකකරු පුද්ගල ඝාතන කිහිපයකට සහ විවිධ අපරාධ සම්බන්ධයෙන් චෝදනා එල්ලවු අයෙක් බවයි පොලීසිය සඳහන් කළේ.\nඅදාල චෝදනා සම්බන්ධයෙන් සැකකරු ඊයේ මාතර ප්‍රදේශයේදී අත්අඩංගුවට ගෙන ඇති අතර ඔහු සතුව ඇති ගිනි අවි කිහිපයක් පෙන්විම සදහා අද (23) උදෑසන මඩවල ප්‍රදේශයට රැගෙන ගිය අවස්ථාවේදියි පොලිසියට අත්බොම්බ ප්‍රහාරයක් එල්ල කිරීමට උත්සාහ කර ඇති බවයි වාර්තා වන්නේ.\nමියගිය පුද්ගලයා දැනට ඩුබායිහි සැගව සිටින සංවිධානාත්මක අපරාධකරුවෙකු බව කියන හීනටියන මහේෂ් නමැත්තාගේ සමීපතමයෙකු බවටයි අනාවරණ වී ඇත්තේ.\nමේ අතර, රත්මලාන ගුවන් හමුදා කඳවුරේ අවි ගබඩාවෙන් සොරා ගෙන තිබූ ටී - 56 ගිනි අවිය සහ ජීව උණ්ඩ 120 සහිත මැගසින් හතර අඟුරුවාතොට - කෙසෙල් හේනාව ප්‍රදේශයේ එළවළු කොටුවක වල දමා තිබියදී පොලීසිය සොයා ගෙන තිබෙනවා.\nඒ සිද්ධියට අදාළව අත්අඩංගුවට ගෙන සිටි එම ගුවන් හමුදා කඳවුරේ හමුදා සැරයන්වරයෙකු කරන ලද පාපොච්චාරණයකට අනුවයි.\nමොහු මෙම ගිනි අවිය සහ ජීව උණ්ඩ සොරා ගත් බවට වාර්තා පළ වූයේ පසුගිය 20 වනදායි.",
       "URL": "https://www.hirunews.lk/328082/පොලිස්-වෙඩි-පහරකින්-පුද්ගලයකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=518"
}