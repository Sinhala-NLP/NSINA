{
       "Source": "hirunews",
       "Timestamp": "Friday, 12 October 2018 - 8:49",
       "Headline": "නීතිවිරෝධී මත්පැන් නිෂ්පාදනාගාරයක් පවත්වාගෙන ගිය කාන්තාවන් තුන්දෙනෙකු අත්අඩංගුවට",
       "News Content": "කෑගල්ල - කරඩුපාන ප්‍රදේශයේ නීතිවිරෝධීව මත්පැන් නිෂ්පාදනාගාරයක් පවත්වාගෙන ගිය කාන්තාවන් තුන්දෙනෙකු පොලීසිය අත්අඩංගුවට ගෙන තිබෙනවා.\nඔවුන් සමග නීතිවිරෝධී මත්පැන් පෙරීමට යොදා ගන්නා ගෝඩා ලීටර් 3150 ක් ඇතුලූ උපකරණ කිහිපයක් ද සිය භාරයට ගනු ලැබූ බවයි පොලීසිය සදහන් කළේ.\nමෙලෙස අත්අඩංගුවට පත්ව ඇත්තේ අවුරුදු 20ක්, 24ක් සහ 49 ක වයස්වල පසුවන කෑගල්ල, කඩවත සහ ජා-ඇල ප්‍රදේශවල පදිංචිකාරිනියන් තුන්දෙනෙක්.\nඔවුන් අද කෑගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/201947/නීතිවිරෝධී-මත්පැන්-නිෂ්පාදනාගාරයක්-පවත්වාගෙන-ගිය-කාන්තාවන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3703"
}