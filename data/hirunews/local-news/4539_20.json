{
       "Source": "hirunews",
       "Timestamp": "Sunday, 30 April 2017 - 19:09",
       "Headline": "මැයි දිනයේ මහනුවර සහ කොළඹ ආරක්ෂාවට පොලීසියේ 11,000ක් - කොළඹට විශේෂ කැමරා පද්ධතියකුත්",
       "News Content": "හෙටට යෙදෙන ලෝක කම්කරු දිනය සැමරීම සඳහා ප්‍රධාන දේශපාලන පක්ෂ මෙන්ම සංවිධාන මේ වන විට ලහි ලහියේ සූදානම් වනවා.\nප්‍රධාන මැයි රැලි 16 ක් කොළඹ සහ මහනුවර යන නගරවල පැවැත්වෙන බවයි පොලීසිය සදහන් කළේ.\nඑක්සත් ජාතික පක්ෂය කොළඹ - කැම්බල් පිටියේදී ද, ශ්‍රී ලංකා නිදහස් පක්ෂය මහනුවර ගැටඹේ ක්‍රීඩාංගණයේ දී ද, ජනතා විමුක්ති පෙරමුණ බී.ආර්.සී. පිටියේ දී ද ප්‍රධාන රැළි පවත්වනවා.\nපොදුජන පෙරමුණ සිය ප්‍රධාන රැළිය පවත්වන්නේ ගාලුමුවදොර පිටියේදීයි.\nපොලිස් මූලස්ථානයේ අද පැවැති මාධ්‍ය හමුවකට එක්වූ නියෝජ්‍ය පොලිස්පති අජිත් රෝහණ කියා සිටියේ ප්‍රධාන රැළි පවත්වන ස්ථානවල ආරක්ෂාව සඳහා පොලිස් නිලධාරීන් 11,000ක් යොදවා ඇති බවයි.\nඑමෙන්ම හෙට දිනයේ රථ වාහන වැරදි සම්බන්ධයෙන් සහ බීමත් රියදුරන් අත්අඩංගුවට ගැනීම සඳහා ද විශේෂ වැඩපිළිවෙලක් ක්‍රියාත්මක බවයි නියෝජ්‍ය පොලිස්පතිවරයා කියා සිටියේ.",
       "URL": "https://www.hirunews.lk/160331/මැයි-දිනයේ-මහනුවර-සහ-කොළඹ-ආරක්ෂාවට-පොලීසියේ-11000ක්-කොළඹට-විශේෂ-කැමරා-පද්ධතියකුත්",
       "Category": "Local News",
       "Parent URL": "https://www.hirunews.lk/local-news.php?pageID=4539"
}