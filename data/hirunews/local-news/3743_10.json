{
       "Source": "hirunews",
       "Timestamp": "Tuesday, 18 September 2018 - 6:36",
       "Headline": "හබරණදී අලි තිදෙනෙක් දුම්රියක ගැටෙයි (ඡායාරූප)",
       "News Content": "කොළොන්නාවේ සිට මඩකලපුව දක්වා ඉන්ධන ප්‍රවාහනය කළ 493 දුම්රියේ ගැටී අද (18) අලුයම වන අලි තිදෙනෙක් මියගොස් තිබෙනවා.\nකොළඹ - මඩකලපුව දුම්රිය මාර්ගයේ හබරණ සහ පලුගස්වැව අතර 127 වන කිලෝමීටර් කණුව අසල දී මෙම අලින් තිදෙනා දුම්රියේ ගැටී ඇති බවයි අප වාර්තාකරු පැවසුවේ.\nවන අලි තිදෙනා දුම්රියේ ගැටීමෙන් අනතුරුව අදාළ දුම්රිය ද පීලි පැන තිබෙනවා.\nමිය ගිය අලි තුන්දෙනා අතර ගැබ්බර ඇතින්නක ද සිටි ඇති බවටයි වාර්තා වන්නේ.\nමෙම අනතුරෙන් පසු මඩකලපුව මාර්ගයේ දුම්රිය ධාවන කටයුතු අඩාල වී ඇති බව දුම්රිය පාලක මැදිරිය සඳහන් කළා.\nඡායාරූප - මින්නේරිය, නිමල් ජයරත්න",
       "URL": "https://www.hirunews.lk/200149/හබරණදී-අලි-තිදෙනෙක්-දුම්රියක-ගැටෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3743"
}