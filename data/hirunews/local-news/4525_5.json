{
       "Source": "hirunews",
       "Timestamp": "Tuesday, 09 May 2017 - 18:07",
       "Headline": "නරේන්ද්‍ර මෝදිගේ හෙලිකොප්ටර් දෙකක් නිසා පොලිසියට පැමිණිල්ලක්",
       "News Content": "ඉන්දිය අග්‍රාමාත්‍ය නරේන්ද්‍ර මෝදි මහතා මේ මස 12 වන දින වතුකරයේ සිදුකරන සංචාරය නිමිත්තෙන් අග්‍රාමාත්‍යවරයා කොළඹ සිට පැමිණෙන ඉන්දියානු ගුවන් හමුදාවට අයත් විශේෂ හෙලිකොප්ටර් යානා දෙකේ අද ඩන්බාර් ක්‍රිඩාංගණය කේන්ද්‍ර කර ගනිමින් හැටන් ප්‍රදේශයේ පෙර පුහුණූවක නිරත වුණා.\nඉන්දියානු  රාජයේ රැපියල් කෝටි පන්සියක ආධාර යටතේ හැටන් දික්ඔය මුලික රෝහලේ ඉදිකරන ලද අංග සමිපුර්ණ රෝහල් සංකිර්ණය ඉන්දියානු අග්‍රාමාත්‍ය නරේන්ද්‍ර මෝඩි මහතා විසින් විවෘත කිරිමට නියමිත අතර එදිනම නොර්වුඩි ක්‍රිඩාංගණයේදි අග්‍රාමාත්‍යවරයා විසින් වතුකරයේ ජනතාව ඇමතිමට නියමිතයි.\nඅග්‍රාමාත්‍යවරයා ඉංග්‍රිසි භාෂාවෙන් සිදුකරන කථාව සිංහල දමිළ සහ හින්දි යන ත්‍රිත්ව භාෂාවෙන් පරිවර්තනය කිරිමටද නියමිත බවයි වාර්තාවන්නේ.\nමේ අතර ඉන්දීය අග්‍රාමාත්‍ය නරේන්ද්‍ර මෝඩි මහතාගේ කදුරට සංචාරය වෙනුවෙන් ඉන්දිය ගුවන් හමුදාවට අයත් එමි. අයි 17 හෙලිකොප්ටර් යානා දෙකක් හැටන් ඩන්බාර් ක්‍රිඩාංගණය අවට අද (09) සිදුකළ පෙර පුහුණුවිමිවලදි ක්‍රිඩාංගණය අසල වු හැටන් සමනළගම ප්‍රදේශයේ නිවාස පහක වහලවල් වල සෙවිලි තහඩු සහ ඇස්බස්ටස් ෂිට් සුළඟට ගිය බව ප්‍රදේශ වසින් පවසනවා.\nමේ සම්බන්ධයෙන් එම නිවැස් හිමියන් විසින් හැටන් පොලිසියට පැමිණිළි කර ඇති බවයි අප වාර්තාකරු සඳහන් කරේ.\nකෙසේ වෙතත් හැටන් පොලිසියේ නිළධාරියෙකුගෙන් කළ විමසුමකට ඔහු පවසා සිටියේ එම හෙලිකොප්ටර් යානාවල ගුවන් නියමුවන් විසින් ඩන්බාර් ක්‍රිඩාංගණය අසල නිවාස කිහිපයක වහළවල් මතට වැලි කොටිට තබන ලෙසට නිවැස් හිමියන්ට උපදෙස් දෙන ලෙස පොලිසියට පැවසු බවයි.",
       "URL": "https://www.hirunews.lk/160962/නරේන්ද්‍ර-මෝදිගේ-හෙලිකොප්ටර්-දෙකක්-නිසා-පොලිසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4525"
}