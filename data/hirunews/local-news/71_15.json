{
       "Source": "hirunews",
       "Timestamp": "Saturday, 26 August 2023 - 11:37",
       "Headline": "තියුණු ආයුධ ප්‍රහාරයකින් පාසල් සිසුවකු ජීවිතක්ෂයට",
       "News Content": "මැරතන්  තරගයක තරග කරුවන් දිරිගැන්වීමට ගිය පාසල් සිසුවෙකුට එල්ල වූ පිහි පහරකින් බරපතළ තුවාල ලබා  රෝහල්ගත කර සිටියදී මියගොස් ඇති බව වැල්ලම්පිටිය පොලීසිය පවසනවා.\nමෙලෙස මියගොස් ඇත්තේ  15හැවරිදි වැල්ලම්පිටිය කොටුවිල තුන්වන අදියර ප්‍රදේශයේ පදිංචි පාසල් සිසුවකු බව වාර්තා වෙනවා.\nතරගකරුවන් දිරිගැන්වීමේ යෙදී සිටියදී පිරිසක් සමඟ ඇති වූ  බහින්බස් වීමක් දුරදිග යාමෙන් එම සිසුවාට පුද්ගලයින් හතර දෙනෙකු විසින් තියුණු ආයුධ ප්‍රහාරයක්  එල්ල කර ඇති බව පොලිසිය පවසනවා.\nසිසුවාට පහර දුන් සැකකරුවන් 4 දෙනෙකු අත්අඩංගුවට ගෙන අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කර තිබෙන බව පොලිසිය වැඩිදුරටත් අනාවරණය කරනවා.\nඑලෙස රක්ෂිත බන්ධනාගාර ගත කළ සැකකරුවන් 4 දෙනාගෙන් දෙදෙනෙකු හට  මීට පෙරද මිනීමැරුම් චෝදනා   තිබෙන බවද විමර්ශනවලදී හෙළිවී ඇති බව සඳහන් වනවා.\nමෙම සම්බන්ධව ඉදිරි විමර්ශන වැල්ලම්පිටි පොලිසිය විසින් සිදුකරන බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/346148/තියුණු-ආයුධ-ප්‍රහාරයකින්-පාසල්-සිසුවකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=71"
}