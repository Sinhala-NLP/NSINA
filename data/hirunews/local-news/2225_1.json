{
       "Source": "hirunews",
       "Timestamp": "Friday, 08 January 2021 - 14:52",
       "Headline": "සති අන්තයේ දුම්රිය ගමන් වාර 19ක්",
       "News Content": "එළඹෙන සති අන්තයේදී දුම්රිය ගමන් වාර 19ක් ධාවනය කිරීමට සැලසුම් කර ඇති බව දුම්රිය දෙපාර්තමේන්තුව පවසනවා.\nඒ අනුව ප්‍රධාන මාර්ගයේ දුම්රිය ගමන් වාර 06ක්, මුහුදුබඩ මාර්ගයේ 07ක්, පුත්තලම මාර්ගයේ 03ක්, කැළණිවැලි මාර්ගයේ ගමන් වාර දෙකක් සහ උතුරු මාර්ගයේ එක් දුම්රියක් හෙට (09) සහ අනිද්දා (10) ධාවනය කෙරෙන බවයි එම දෙපාර්තමේන්තුව නිවේදනය කළේ.\nකෙසේ වෙතත්, දෙමටගොඩ දුම්රිය ස්ථානයේ තවදුරටත් දුම්රිය නොනවත්වා ධාවනය වන බව ද අදාළ නිවේදනයෙන් දක්වා තිබෙනවා.\nමේ අතර, මඩකලපුව සහ මහව අතර දුම්රිය ගමන් වාර ඊයේ (07) සිට ආරම්භ කර තිබෙනවා.",
       "URL": "https://www.hirunews.lk/259168/සති-අන්තයේ-දුම්රිය-ගමන්-වාර-19ක්",
       "Category": "Local News",
       "Parent URL": "https://www.hirunews.lk/local-news.php?pageID=2225"
}