{
       "Source": "hirunews",
       "Timestamp": "Saturday, 27 January 2018 - 13:00",
       "Headline": "පොලීසියට එරෙහිව පැමිණිලි 1700ක්",
       "News Content": "පසුගිය වසරේ දී පොලිස් කොමිසම වෙත පොලීසියට එරෙහිව පැමිණිලි 1700ක් ලැබී තිබෙනවා.\nඑහි ලේකම් ආරියදාස කුරේ කියා සිටියේ මෙම පැමිණිලි අතර පොලිස් පහරදීම් 30ක් සහ පොලිස් අත්අඩංගුවට පත්ව සිටියදී මිය යාමේ සිදුවීම් දෙකක් ඇතුළත් බවයි.\nපොලීසියට සම්බන්ධ අනෙකුත් චෝදනා 448කට වැඩි ප්‍රමාණයක් වාර්තා වී තිබෙනවා.\nපැමිණිලි අතරින් 368ක් පොලීසියට ලද පැමිණිලි විභාග නොකිරීම් සිද්ධීන්වලට අදාළව වාර්තා වී ඇති අතර, නීතිය අයුතු ලෙස යොදා ගැනීම් 286ක් සහ පක්ෂග්‍රාහීව කටයුතු කිරීම් 210ක් ඇතුළත්.\nමෙම චෝදනා අතරින් 71ක් අසත්‍ය චෝදනා මත අත්අඩංගුවට ගැනීම් බවයි පොලිස් කොමිසම වැඩිදුරටත් සඳහන් කළේ.",
       "URL": "https://www.hirunews.lk/182182/පොලීසියට-එරෙහිව-පැමිණිලි-1700ක්",
       "Category": "Local News",
       "Parent URL": "https://www.hirunews.lk/local-news.php?pageID=4106"
}