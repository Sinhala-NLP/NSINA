{
       "Source": "hirunews",
       "Timestamp": "Wednesday, 17 August 2022 - 8:37",
       "Headline": "අනාරක්ෂිත ලෙස ඉන්ධන ප්‍රවාහනය කළ තුන් දෙනෙකු අත්අඩංගුවට",
       "News Content": "අනාරක්ෂිත ලෙස ඉන්ධන ප්‍රවාහනය කළ තුන් දෙනෙකු පුත්තලම සහ හොරණ නගරවල දී අත්අඩංගුවට ගෙන තිබෙනවා.\nපුත්තලම, පාලවී ප්‍රදේශයේ දී ලොරි රථයකින් පෙට්‍රල් ලීටර් 400ක් බලපත්‍ර නොමැති ව අනාරක්ෂිත ව ප්‍රවාහනය කළ සැකකරුවකු ඊයේ (16) අත්අඩංගුවට ගෙන තිබුණා.\nඔහු 38 හැවිරිදි මදුරන්කුලිය ප්‍රදේශයේ පදිංචිකරුවෙක්.\nඑමෙන්ම හොරණ නගරයේ දී ත්‍රීරෝද රථයකින් පෙට්‍රල් ලීටර් 70ක් අනාරක්ෂිත ලෙස ප්‍රවාහනය කළ දෙදෙනෙකු අත්අඩංගුවට ගෙන තිබුණේ, ඊයේ රාත්‍රියේ.\nමොවුන් අවුරුදු 19 සහ 25 යන වයස්වල පසු වන ඉද්දාගොඩ සහ බණ්ඩාරගම ප්‍රදේශවල පදිංචිකරුවන්.",
       "URL": "https://www.hirunews.lk/312971/අනාරක්ෂිත-ලෙස-ඉන්ධන-ප්‍රවාහනය-කළ-තුන්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=935"
}