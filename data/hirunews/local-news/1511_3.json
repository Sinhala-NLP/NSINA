{
       "Source": "hirunews",
       "Timestamp": "Tuesday, 07 December 2021 - 16:17",
       "Headline": "විගමනික ශ්‍රමිකයින්ට දායක විශ්‍රාම වැටුප් ක්‍රමයක් ලබන ජනවාරියේ සිට",
       "News Content": "විගමනික ශ්‍රමිකයන් සඳහා දායක විශ්‍රාම වැටුප් ක්‍රමයක් ලබන ජනවාරි මාසයේ සිට ආරම්භ කිරීමට කටයුතු යොදා ඇති බව කම්කරු අමාත්‍ය නිමල් සිරිපාල ද සිල්වා ප්‍රකාශ කළා.\nහාලිඇල ප්‍රදේශයේ පැවති උත්සවයකට එක්වෙමින් අමාත්‍යවරයා කියා සිටියේ කාන්තාවන් විදේශ රටවල ගෘහ සේවිකාවන් ලෙස පිටත් කිරීම නතර කර, ඒ වෙනුවට පුහුණු ශ්‍රමිකයින් විදේශ රටවල සේවයට යැවීම දිරිගැන්විය යුතු බවයි.\nඑසේම විදේශ රටවල රැකියා සඳහා යන ශ්‍රමිකයින්ට පූර්ණ ආරක්ෂාව සහ රැකවරණය ලබාදීමට කටයුතු කළ යුතු සේම ඔවුන් වෙනුවෙන් විශේෂ රක්ෂණ ක්‍රමයක් සකස් කර ඇති බව ද මෙහිදී අමාත්‍යවරයා සිහිපත් කළා.",
       "URL": "https://www.hirunews.lk/290308/විගමනික-ශ්‍රමිකයින්ට-දායක-විශ්‍රාම-වැටුප්-ක්‍රමයක්-ලබන-ජනවාරියේ-සිට",
       "Category": "Local News",
       "Parent URL": "https://www.hirunews.lk/local-news.php?pageID=1511"
}