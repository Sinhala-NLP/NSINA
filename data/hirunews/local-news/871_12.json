{
       "Source": "hirunews",
       "Timestamp": "Tuesday, 13 September 2022 - 18:09",
       "Headline": "ආදිවාසි නායකයා වසන්ත වෙනුවෙන් හඬ අවදි කරයි",
       "News Content": "අරගලයට සම්බන්ධ තරුණයින් රඳවා තබාගෙන ඔවුන් ශාරීරික සහ මානසික පීඩාවන්ට ලක්කිරීම කිසිසේත් අනුමත කළ නො හැකි බව ආදිවාසි නායක ඌරුවරිගේ වන්නිලඇත්තෝ පවසනවා.\nඔහු මේ බව කියා සිටියේ, දඹාන කොටබකිණිය ගම්මානයේ දී මාධ්‍ය හමුවක් කැඳවමින්.\nඑහි දී, දැනට රැඳවුම් නියෝග මත තංගල්ල අතරමැදි රැඳවුම් මධ්‍යස්ථානයේ රඳවාගෙන ප්‍රශ්න කරන අන්තර් විශ්වවිද්‍යාලීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේට එරෙහිව ක්‍රියාත්මක වන දඬුවම පිළිබඳව යළිත් වරක් සිතා බලන්නැයි ආදිවාසී නායකයා විසින් අදාළ බලධාරීන්ට කියා සිටියා.\nඑහි දී ආදිවාසී නායකයා වැඩිදුරටත් කියා සිටියේ, වරදක් සිදු වී ඇතිනම් එයට නිසි දඬුවම් ලබාදීම සාධාරණ වුව ද දීර්ඝ කාලයක් රඳවා තබා ගනිමින් ශාරීරික සහ මානසික පීඩාවන්ට ලක්කිරීම සුදුසු නො වන බවයි.",
       "URL": "https://www.hirunews.lk/315311/ආදිවාසි-නායකයා-වසන්ත-වෙනුවෙන්-හඬ-අවදි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=871"
}