{
       "Source": "hirunews",
       "Timestamp": "Tuesday, 24 December 2019 - 11:32",
       "Headline": "ත්‍රි රෝද රථ අනතුරකින් කාන්තාවක් මරුට",
       "News Content": "ඇල්ල - වැල්ලවාය මාර්ගයේ දහය කණුව ප්‍රදේශයේදී ත්‍රි රෝද රථයක් මාර්ගයේ ලිස්සා ගොස් පෙරලීයාමෙන් සිදුවූ අනතුරකින් කාන්තාවක් මියගොස් තවත් තිදෙනෙකු බරපතල තුවාල ලබා රෝහල් ගත කර තිබෙනවා.\nඅද (24)උදෑසන සිදුවූ මේ අනතුරින් මියගොස් ඇත්තේ ඇල්ල කුඹල්වෙල ප්‍රදේශයේ පදිංචි 49 හැවිරිදි කාන්තාවක්.\nත්‍රිරෝද රථයේ රියදුරුට රථය පාලනය කර ගැනීමට නොහැකිව මාර්ගය හරහා පෙරළීගොස් පාලමක ගැටීමෙන් මේ අනතුර සිදුව ඇති බවයි මුලික පොලිස් පරීක්ෂණවලදී අනාවරණය වී ඇත්තේ.\nඅනතුර සම්බන්ධයෙන් ඇල්ල පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/230862/ත්‍රි-රෝද-රථ-අනතුරකින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2987"
}