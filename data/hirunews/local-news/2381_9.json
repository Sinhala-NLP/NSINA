{
       "Source": "hirunews",
       "Timestamp": "Monday, 19 October 2020 - 14:10",
       "Headline": "ජිනා මැඩම්ට අත්හිටවූ සිර දඬුවම්",
       "News Content": "කාන්තාවන් පස්දෙනෙකු ගණිකා වෘත්තියේ යෙදවීම ඇතුලු අධිචෝදනා 05 කට වරදකරු වූ රෝස් මේරි ෆිලීෂියා පෙරේරා හෙවත් 'ජීනා මැඩම්' නැමති කාන්තාවට කොළඹ මහාධිකරණය, අද (19) බරපතල වැඩ සහිත වසර දෙකක සිර දඬුවම් නියම කළා.\nඑය වසර 10 කට අත්හිටවූ මහාධිකරණ විනිසුරු ධම්මික ගනේපොල ඇයට ලක්ෂ පහක දඩයක් නියම කිරීමටයි නියෝග කළේ.\nගොනුකරන ලද අධිචෝදනා පහට වරද පිළිගත් විත්තිකාරියගේ වයෝවෘද්ධ භාවය සළකා බලා ලිහිල් දඬුවම් ලබාදෙන ලෙස ඇය වෙනුවෙන් පෙනී සිටි ජනාධිපති නීතීඥවරයා අධිකරණයෙන් ඉල්ලා සිටියා.\nකොල්ලුපිටිය ප්‍රදේශයේ සුප්‍රසිද්ධ ගොඩනැගිල්ලක ඔත්තුකරුවන් යොදා දැඩි ආරක්ෂිත රැකවල් යටතේ පවත්වාගෙන ගිය අදාළ ගණිකා නිවාසය 2010 වසරේ වැටලූ පොලීසිය, රෝස් මේරි ෆිලීෂියා පෙරේරා හෙවත් 'ජීනා මැඩම්' ඇතුලු හයදෙනෙකු අත්අඩංගුවට ගනු ලැබුවා.",
       "URL": "https://www.hirunews.lk/252859/ජිනා-මැඩම්ට-අත්හිටවූ-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=2381"
}