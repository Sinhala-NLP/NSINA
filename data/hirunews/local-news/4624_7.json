{
       "Source": "hirunews",
       "Timestamp": "Wednesday, 08 March 2017 - 22:21",
       "Headline": "බියගම රහසිගත ඉන්ධන ගබඩාවක් වටලයි",
       "News Content": "බියගම ප්‍රදේශයේදී බලපත්‍ර නොමැතිව ඉතා රහසිගත ආකාරයෙන් ඉන්ධන රැස් කල ස්ථානයක් වටලා සැකකරුවකු අත්අඩංගුවට ගෙන තිබෙනවා.\nඅද දහවල් වලාන දුෂණ මර්දන ඒකකයට ලැබුනු තොරතුරකට අනුවයි වැටලීම සිදුකර ඇත්තේ.\nඑහිදී ඩීසල් ලීටර් 6730 ක් අඩංගු බවුසර් දෙකක් සහ ඊට සවි කරන ලද ඉන්ධන බෙදා හැරීමේ පොම්පයක් සහිත මීටරයක් / පෙට්‍රල් ලීටර් 175 ක් අඩංගු බැරලයක් / විදුලි මෝටරයක් සහ රබර් බටයක් ද පොලිස් භාරයට ගෙන තිබෙනවා.\nඅත්අඩංගුවට පත් සැකකරු හෙයියන්තුඩුව ප්‍රදේශයේ පදිංචි 34 හැවිරිදි අයෙක්.\nඑම පුද්ගලයා සහ නඩු භාණ්ඩ බියගම පොලිසියට ඉදිරිපත් කර ඇති අතර ඔහු හෙට මහර අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/156407/බියගම-රහසිගත-ඉන්ධන-ගබඩාවක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4624"
}