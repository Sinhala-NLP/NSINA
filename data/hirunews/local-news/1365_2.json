{
       "Source": "hirunews",
       "Timestamp": "Thursday, 10 February 2022 - 10:08",
       "Headline": "හමුදා සෙබළුන් දෙදෙනෙකු අත්අඩංගුවට",
       "News Content": "අධිකරණ කටයුතුවලට බාධා වන ආකාරයෙන් ලොරි රථයක් ධාවනය කළ යුද හමුදා සෙබලුන් දෙදෙනෙකු අත්අඩංගුවට ගෙන තිබෙනවා.\nපොලිසිය සඳහන් කළේ, ආණමඩුව මහේස්ත්‍රත් අධිකරණය ඉදිරිපිටින් පෙරේ දා මෙම ලොරි රථය අධිකරණ කටයුතුවලට බාධා වන අන්දමින් ගමන් කර ඇති බවයි.\nකෙසේ වෙතත්, ලොරි රථය නවතන ලෙස පොලීසිය අණ කර තිබුණත්, එය නො නවත්වා ධාවනය කිරීමට යි පියවර ගෙන ඇත්තේ.\nඒ අනුව, පොලීසිය විමර්ශනයක් ආරම්භ කළ අතර, එහි දී අනාවරණය වී ඇත්තේ, එය කොටගල යුද හමුදා බල සේනා මූලස්ථානයට අයත් ලොරි රථයක් බවයි.\nඅනතුරුව පොලිසිය සිදු කළ දැනුම්දීම මත ලොරි රථයේ ගමන් ගත් සෙබලුන් දෙදෙනා ඊයේ පොලීසියට භාර දී තිබෙනවා.",
       "URL": "https://www.hirunews.lk/296636/හමුදා-සෙබළුන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1365"
}