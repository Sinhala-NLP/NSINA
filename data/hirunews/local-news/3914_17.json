{
       "Source": "hirunews",
       "Timestamp": "Saturday, 02 June 2018 - 14:09",
       "Headline": "පේරාදෙණියේදී සුඛෝපභෝගී මෝටර් රථයක් අනතුරට ලක්වෙයි",
       "News Content": "පේරාදෙණිය ඊරියගම ප්‍රදේශයේදී අද උදැසන මෝටර් රථයක් මාර්ගයෙන් ඉවතට පැන අසල පිහිටි ඇල මාර්ගයකට පෙරලියාමෙන් සිදුවූ අනතුරකින් එක් අයෙකු තුවාල ලබා පේරාදෙණිය රෝහල්ට ඇතුලත් කර තිබෙනවා.\nඅනතුරින් තුවාල ලැබූ පුද්ගලයාගේ තත්ත්වය බරපතල නොවන බවයි වාර්තා වන්නේ.\nමෙලෙස අනතුරට පත්ව ඇත්තේ කොළඹ සිට මහනුවර බලා ධාවනය වූ සුඛෝපභෝගී මෝටර් රථයක්.\nඅනතුර සිදුවන අවස්ථාවේ මෝටර් රථයේ තිදෙනෙකු ගමන් කර ඇතිබවයි පොලිසිය පැවසුවේ.\nපේරාදෙණිය පොලිසිය අනතුර සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/192154/පේරාදෙණියේදී-සුඛෝපභෝගී-මෝටර්-රථයක්-අනතුරට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3914"
}