{
       "Source": "hirunews",
       "Timestamp": "Friday, 17 June 2022 - 21:44",
       "Headline": "මුහුදු මාර්ගයෙන් ගෙනා බීඩි කොළ තොගයක් සමග දෙදෙනෙකු අත්අඩංගුවට",
       "News Content": "නීති විරෝධී ලෙස මුහුදු මාර්ගයෙන් රැගෙන ඒමට උත්සාහ කළ බීඩි කොළ තොගයක් සමග සැකකරුවන් දෙදෙනෙකු නාවික හමුදාව විසින් සිලාවතුර ප්‍රදේශයේදී අත්අඩංගුවට ගෙන තිබෙනවා.\nඊයේ (16) රාත්‍රියේදී සිලාවතුර කොන්ඩච්චිකුඩා වෙරළ ප්‍රදේශයේ සිදුකළ විශේෂ පා මුර සංචාරයකදීයි නීතී විරෝධි ලෙස මෙරටට රැගෙන ඒමට උත්සාහ කළ බීඩි නිශ්පාදනයට යොදා ගන්නා කොළ (Kendu Leaves) කිලෝග්‍රෑම් 490ක පමණ තොගයක් නාවික හමුදා භාරයට ගෙන ඇත්තේ.\nරාත්‍රියේදී කොන්ඩච්චිකුඩා වෙරළ ප්‍රදේශයේ සිදුකළ විශේෂ පා මුර සංචාරයකදී එම වෙරළ තීරයට වෙත ළඟාවූ සැකකටයුතු ඩිංගි යාත්‍රාවක් පරීක්‍ෂාවට ලක් කර ඇති අතර එහිදී එම යාත්‍රාව තුල තිබූ ගෝනි උර 16ක අසුරන ලද බීඩි නිශ්පාදනයට යොදා ගන්නා කොළ සොයාගෙන තිබෙනවා.\nඑහි සිටි සැකකරුවන් දෙදෙනෙක් ඩිංගි යාත්‍රාව සමඟ නාවික හමුදා භාරයට ගනු ලැබුවා.\nනාවික හමුදා භාරයට ගත් සැකකරුවන් වයස අවුරුදු 29 සහ 42 යන වයස්වල පසුවන මන්නාරම පේසාලේ ප්‍රදේශයේ පදිංචිකරුවන් බවටයි හඳුනාගෙන ඇත්තේ.\nඔවුන් දෙදෙනා, බීඩි කොළ තොගය සහ ඩිංගි යාත්‍රාව සම ඉදිරි නීතිමය කටයුතු සඳහා කටුනායක රේගු කාර්යාලය වෙත භාරදී තිබෙනවා.",
       "URL": "https://www.hirunews.lk/307433/මුහුදු-මාර්ගයෙන්-ගෙනා-බීඩි-කොළ-තොගයක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1087"
}