{
       "Source": "hirunews",
       "Timestamp": "Friday, 08 January 2016 - 19:04",
       "Headline": "මහින්දට ජන වරම ගැන ප්‍රශ්නයක්",
       "News Content": "ඉදිරි පළාත් පාලන මැතිවරණයේදී ශ්‍රී ලංකා නිදහස් පාක්ෂිකයින් ඡන්දය ප්‍රකාශ කළ යුත්තේ පක්ෂය සමඟ සැමදා රැදී සිටි පිරිසට පමණක් බව හිටපු ජනාධිපති, පාර්ලිමේන්තු මන්ත්‍රී මහින්ද රාජපක්ෂ පවසනවා.\nඅස්ගිරි - මල්වතු මහනාහිමිවරුන් බැහැ දැක නව වසර වෙනුවෙන් ආශිර්වාද ලබාගැනීමෙන් අනතුරුව අද පෙරවරුවේ මාධ්‍යවේදියෙකු නැගූ ප්‍රශ්නයකට පිළිතුරු දෙමින් හිටපු ජනාධිපතිවරයා මේ බව සදහන් කළා.\nමෙහිදී මාධ්‍යවේදීන් නව ව්‍යවස්ථා සංශෝධනය සම්බන්ධයෙන් ද හිටපු ජනාධිපතිවරයාගෙන් කරුණු විමසුවා. ඔහු එහිදී කියා සිටියේ ව්‍යවස්ථාව වෙනස් කිරීමට පවතින ආණ්ඩුවට තිබෙන ජන වරම ගැන ගැටළු පවතින බවයි.",
       "URL": "https://www.hirunews.lk/123636/මහින්දට-ජන-වරම-ගැන-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=5217"
}