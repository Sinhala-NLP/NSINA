{
       "Source": "hirunews",
       "Timestamp": "Sunday, 18 February 2018 - 7:12",
       "Headline": "මවක් සහ පුත්‍රයෙක් ගෙළ වැලලාගෙන මියයයි",
       "News Content": "මහනුවර මුල්ගම්පොල ප්‍රදේශයේ මවක සහ පුත්‍රයෙකු ගෙළ වැලලාගෙන සියදිවි හානිකරගෙන තිබෙනවා.\nඊයේ සවස ලැබුනු තොරතුරකට අනුව මේ සම්බන්ධයෙන් විමර්ශණ ආරම්භ කර ඇති බවයි පොලිසිය සඳහන් කළේ.\nමෙලෙස දිවි නසාගෙන ඇත්තේ අවුරුදු 69 ක් වන කාන්තාවක් සහ අවුරුදු 44 ක් වයසැති පුත්‍රයායි.\nඔවුන් දෙදෙනා නිවසේ මුලුතැන්ගෙය තුල බාල්කයක ගැට ගැසූ සාරි පොටක ආදාරයෙන් එකම ස්ථානයේ ගෙළ වැලලාගෙන ඇති අතර මීට දින දෙකකට පමණ පෙර මෙය සිදුව ඇති බවටයි මුලික විමර්ශණවලදී හෙළිවී ඇත්තේ.\nඔවුන් දෙදෙනාගෙන් එක් අයෙක් විසින් ලියන ලද ලිපියක් නිවසේ සාලයේ තිබී පොලිසියට හමුවී තිබෙනවා.\nමෙම දිවි නසා ගැනීම ඔවුන් විසින්ම සිදු කර ගන්නා බවට එහි සඳහන්ව ඇති බවයි පොලිසිය කියාසිටියේ.\nගෙල වැලලා ගැනීමට හේතුවක් මෙතෙක් අනාවරණ  වී නැහැ.\nමෘත ශරීර එම නිවසේම ඇති අතර අද මහේස්ත්‍රාත් පරීක්ෂණය සහ පශ්චාත් මරණ පරීක්ෂණය පැවැත්වීමට නියමිතයි.\nමහනුවර පොලිසිය මේ සම්බන්ධයෙන් විමර්ශණ ආරම්භ කර තිබෙනවා.",
       "URL": "https://www.hirunews.lk/183897/මවක්-සහ-පුත්‍රයෙක්-ගෙළ-වැලලාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4075"
}