{
       "Source": "hirunews",
       "Timestamp": "Monday, 19 June 2017 - 8:38",
       "Headline": "පොලිස් නිල ඇඳුමක් සමග දෙදෙනෙකු අත්අඩංගුවට",
       "News Content": "පොලිස් නිල ඇඳුමක් සහ බන්ධනාගාර නිලධාරීන් භාවිතා කරන හිස් වැසුම් දෙකක්, විලංගුවක් සමග සැකකරුවන් දෙදෙනෙකු පොලීසිය අත්අඩංගුවට ගෙන තිබෙනවා.\nමුල්ලේරියාව - වැලිවිට ප්‍රදේශයේදී ඊයේ අත්අඩංගුවට ගත් මොවුන් ළඟ තිබී ව්‍යාජ අංක තහඩුවක්, රක්ෂණ සහතිකයක් සහ ආදායම් බලපත්‍රයක් ද පොලිස් භාරයට ගෙන ඇති බවයි පොලීසිය සඳහන් කළේ.\nපොලීසියට ලද තොරතුරක් මත ත්‍රිරෝද රථයක් පරීක්ෂා කිරීමේදී සැකකරුවන් අත්අඩංගුවට ගෙන ඇති අතර, මොවුන් අංගොඩ ප්‍රදේශයේ පදිංචිකරුවන්.",
       "URL": "https://www.hirunews.lk/163880/පොලිස්-නිල-ඇඳුමක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4463"
}