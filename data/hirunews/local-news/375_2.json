{
       "Source": "hirunews",
       "Timestamp": "Tuesday, 02 May 2023 - 14:41",
       "Headline": "ප්‍රදේශ දෙකක මාරක රිය අනතුරු",
       "News Content": "කොඩිකාමම් දෙස සිට පේදුරුතුඩුව දෙසට ධාවනය වූ වෑන් රථයක් රියදුරුට වේගය පාලනය කර ගැනීමට නොහැකිව ඊට ප්‍රතිවිරුද්ධ දෙසින් පැමිණි යතුරු පැදියක ගැටී අද (02) දින අනතුරක් සිදුව තිබෙනවා.\nඅනතුරින් යතුරු පැදි කරු බරපතල තුවාල ලබා චාවකච්චේරි රෝහලට ඇතුලත් කර වැඩිදුර ප්‍රතිකාර සඳහා යාපනය රෝහලට ඇතුලත් කිරීමෙන් අනතුරුව මියගොස් ඇතැයි වාර්තා වන්නේ.\nමරණකරු වයස අවුරුදු 34ක් වූ යාපනය, නැගෙනහිර අල්වායි ප්‍රදේශයේ පදිංචි කරුවෙක්.\nමෘත ශරීරය යාපනය රෝහලේ මෘත ශරීරාගාරයේ තැන්පත් කර ඇති අතර අනතුරට සම්බන්ධ වෑන් රථ රියදුරු අත්අඩංගුවට ගෙන තිබෙනවා.\nඑම සිදුවීම සම්බන්දයෙන් කොඩිකාමම් පොලීසිය වැඩිදුර විමර්ශන සිදුකරනු ලබයි.\nඑමෙන්ම කොටදෙනියාව පොලිස් වසමේ කොළඹ කුරුණෑගල මාර්ගයේ දියගම්පල ප්‍රදේශයේ දී ගිරිඋල්ල දෙස සිට කොටදෙනියාව දෙසට ධවනය වූ ත්‍රීරෝද රථයක් මාර්ගයෙන් ඉවතට පෙරලී අද (02) දින තවත්  අනතුරක් සිදුව තිබෙනවා.\nඅනතුරින් බරපතල තුවාල ලැබූ ත්‍ර්‍රීරෝද රථ රියදුරු දඹදෙණිය රෝහලට ඇතුලත් කර ප්‍රතිරකාර ලබමින් සිටියදී මියගොස් ඇති බවයි වාර්තා වන්නේ.\nමරණකරු වයස අවුරුදු 47ක් වූ කොටදෙනියාව පොලීසියේ පදිංචි කරුවෙක්.\nමෘත ශරීරය දඹදෙණිය රෝහලේ මෘත ශරීරාගාරයෙ තැන්පත් කර ඇති අතර කොටදෙනියාව පොලීසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/334043/ප්‍රදේශ-දෙකක-මාරක-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=375"
}