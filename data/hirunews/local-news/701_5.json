{
       "Source": "hirunews",
       "Timestamp": "Tuesday, 29 November 2022 - 8:18",
       "Headline": "විදේශ ඇමති අලි සබ්රි ඇමරිකාවට",
       "News Content": "විදේශ කටයුතු අමාත්‍ය අලි සබ්රි ඇමරිකානු රාජ්‍ය ලේකම් ඇන්තනි බ්ලින්කන්ගේ ආරාධනය පරිදි අද (29) අලුයම ඇමරිකාව බලා පිටත් ව ගියා.\nවිදේශ කටයුතු අමාත්‍යාංශයේ උසස් නිලධාරීන් තුන්දෙනෙකු ද මෙම සංචාරයට එක්ව සිටිනවා.\nමෙම සංචාරය අතරතුර යූඑස් ඒඩ් ආයතනයේ පරිපාලක සමන්තා පවර් ද හමු වී සාකච්ජා කිරීමට නියමිත යි.\nමේ අතර වසරේ මේ දක්වා කාලය තුළ දී පුද්ගලයන් දෙලක්ෂ අසූ දහසකට වැඩි පිරිසක් විදේශ රැකියා සඳහා පිට ව ගොස් ඇති බව විදේශ කටයුතු අමාත්‍ය ජනාධිපති නීතිඥ අලි සබ්රි පවසනවා.\nවිදේශ කටයුතු, ජනමාධ්‍ය, ප්‍රවාහන හා මහාමාර්ග යන අමාත්‍යාංශ සහ ශ්‍රී ලංකා දුම්රිය, තැපැල්, රජයේ මුද්‍රණ, මෝටර් රථ සහ රජයේ ප්‍රවෘත්ති යන දෙපාර්තමේන්තුවලට අදාළ වැය ශිර්ෂයන් පිළිබද විවාදයන් ඊයේ පාර්ලිමේන්තුවේ දී පැවති අතර ඊට එක්වෙමිනු යි ඔහු මේ බව සදහන් කළේ.",
       "URL": "https://www.hirunews.lk/321541/විදේශ-ඇමති-අලි-සබ්රි-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=701"
}