{
       "Source": "hirunews",
       "Timestamp": "Tuesday, 12 March 2019 - 15:27",
       "Headline": "රුපියල් 8,000 ක අල්ලසක් ගත් විදුහල්පතිවරයෙකු අත්අඩංගුවට",
       "News Content": "හය ශ්‍රේණියට සිසුවෙකු ඇතුළත් කරගැනීමට රුපියල් 8,000 ක අල්ලසක් ගත් මාතර - දෙයියන්දර ප්‍රදේශයේ ජාතික පාසලක විදුහල්පතිවරයෙකු අල්ලස් හා දූෂණ විමර්ශන කොමිසමේ නිලධාරීන් අත්අඩංගුවට ගෙන තිබෙනවා.\nඅද දහවල් විදුහල්පති නිල කාමරය තුළදී අදාළ මුදල ලබාගැනීමේදී මෙම විදුහල්පතිවරයා අත්අඩංගුවට ගෙන ඇති බව සඳහන්.\nමුලටියන ප්‍රදේශයේ පදිංචි කාන්තාවකගෙන් රුපියල් 15,000 ක මුදලක් මෙලෙස අල්ලස් වශයෙන් ඉල්ලා ඇති අතර, ඇය විසින් රුපියල් 7,000 ක් මීට පෙර ඔහුට ලබාදී තිබුණා.\nසැකකාර විදුහල්පතිවරයා අද මාතර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/212244/රුපියල්-8000-ක-අල්ලසක්-ගත්-විදුහල්පතිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3459"
}