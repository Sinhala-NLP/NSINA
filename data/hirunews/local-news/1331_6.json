{
       "Source": "hirunews",
       "Timestamp": "Saturday, 26 February 2022 - 19:47",
       "Headline": "බගවන්තලාවට අයිස් වැස්සක්",
       "News Content": "බස්නාහිර, සබරගමුව, මධ්‍යම, දකුණු සහ ඌව පළාත්වලත්, මඩකලපුව සහ අම්පාර දිස්ත්‍රික්කවලත් අද පස්වරුවේ හා රාත්‍රියේ තැනින් තැන ගිගුරුම් සහිත වැසි සමග ප්‍රබල අකුණු ඇතිවීමේ ඉහළ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඇතැම් ප්‍රදේශවලට මිලිමීටර් 50 ඉක්මවූ වැසි ඇතිවිය හැකියි.\nමේ අතර, බගවන්තලාව ප්‍රදේශයේ ස්ථාන කිහිපයකට අයිස් වැස්සක් පතිත වී තිබෙනවා.\nබගවන්තලාව නගරය, බගවන්තලාව ආරියපුර, සිරිපුර යන ප්‍රදේශවලට විනාඩි 30 ක පමණ කාලයක් වර්ෂාව සමග අයිස් වැස්ස පතිත වූ බවයි ප්‍රදේශවාසීන් සඳහන් කළේ.",
       "URL": "https://www.hirunews.lk/298134/බගවන්තලාවට-අයිස්-වැස්සක්",
       "Category": "Local News",
       "Parent URL": "https://www.hirunews.lk/local-news.php?pageID=1331"
}