{
       "Source": "hirunews",
       "Timestamp": "Friday, 10 March 2023 - 11:09",
       "Headline": "වසර හතරක් මහ කැල‍යේ සැඟවී සිටි එල්.ටී.ටී බුද්ධි අංශ සාමාජිකයෙක් හදිසියේ ම මතුවෙයි",
       "News Content": "මඩකලපුවේ පට්ටිපලෙයි තණ්ඩමාලෙයි මහ කැළයේ ගල් ගුහාවක ජීවත් වෙමින් සිටිය දී හමු වූ පුද්ගලයා එල්.ටී.ටී.ඊ. සංවිධානයේ හිටපු සාමාජිකයෙකු බව ප්‍රජාතත්‍රවාදී සටන්කාමීන්ගේ පක්ෂයේ ප්‍රකාශක එස්. නගුලේස්වරන් පවසනවා.\nවසර හතරකට වඩා වැඩි කාලයක් මොහු එම ගල් ගුහාවේ ජීවත් වී ඇති අතර එහි දී වැඩි වශයෙන් කැලෑ පළතුරු අනුභව කරමින් ඔහු කල් ගෙවා ඇති බව‍යි හිටපු එල්.ටී.ටී.ඊ. සාමාජිකයින් විසින් පිහිටුවා ගන්නා ලද දේශපාලන පක්ෂයේ ප්‍රකාශකවරයා කියා සිටියේ.\nඅදාල තැනැත්තා එල්.ටී.ටී.ඊ සංවිධානයේ සිටි කාලයේ දී ඩෙවිඩ් යන අන්වර්ථ නාමයෙන් හදුන්වන ලද බවත් ඔහු මඩකලපුව පළාතේ බුද්ධි අංශයේ සේවය කළ අයෙකු බවත් පවසන එස්. නගුලේස්වරන් වැසිදුරටත් කියා සිටියේ අදාල තැනැත්තා මේ වන විට ඔහු සිහි මද ගතියකින් පෙළෙන බවයි.\nමීට වසර කිහිපයකට පෙර මොහු නිවසින් අතුරුදහන් වීමෙන් පසුව ඔහුගේ ඥාතින් විසින් ඔහු පිළිබදව සොයා බලා ඇතත් ඔහු ගැන කිසිදු ආරංචියක් නොමැති තැන ඔහු සෙවීම අත්හැර දමා තිබෙවා.\nමහ කැළයට ගිය පුද්ගලයෙකු ඔහුව දැක තොරතුරු හෙළි කිරීමෙන් පසුව කණ්ඩායමක් ඔහුව ගිලන් රථයක ආධාරයෙන් මඩකලපුව රෝහලට ඇතුළත් කොට තිබෙන බව වාර්තා වනවා.",
       "URL": "https://www.hirunews.lk/329519/වසර-හතරක්-මහ-කැල‍යේ-සැඟවී-සිටි-එල්-ටී-ටී-බුද්ධි-අංශ-සාමාජිකයෙක්-හදිසියේ-ම-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=486"
}