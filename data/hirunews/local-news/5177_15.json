{
       "Source": "hirunews",
       "Timestamp": "Monday, 08 February 2016 - 14:09",
       "Headline": "මාලඹේ රෝහල රජයට ගැනීම කුමන්ත්‍රණයක්",
       "News Content": "මාලඹේ නෙවිල් ප්‍රනාන්දු පෞද්ගලික රෝහල අර්ධ රාජ්‍ය රෝහලක් ලෙස පවත්වාගෙන යාම සම්බන්ධයෙන් කර ඇති ඉල්ලීම පිටුපස කුමන්ත්‍රණයක් ක්‍රියාත්මක වෙමින් පවතින බව අන්තර් විශ්වවිද්‍යාලයීය ශිෂ්‍ය බල මණ්ඩලය පවසනවා.\nපසුගියදා ජනාධිපතිවරයා වෙත ලිපියක් යොමුකරමින් එම රෝහලේ සභාපති වෛද්‍ය නෙවිල් ප්‍රනාන්දු ඉල්ලා සිටියේ මෙම රෝහල රජයට පවරා ගන්නා ලෙසයි.\nකෙසේ වෙතත්, කොළඹ අද පැවති මාධ්‍ය හමුවට එක්වූ අන්තර් විශ්වවිද්‍යාලයීය බල මණ්ඩලයේ කැඳවුම්කරු ළහිරු වීරසේකර ඊට ප්‍රතිචාර දක්වා සිටියා.\nඑහිදී ඔහු කියා සිටියේ නෙවිල් ප්‍රනාන්දුගේ වුවමනාව මත පමණක් මෙම ඉල්ලීම සිදු කර නොමැති බවයි.",
       "URL": "https://www.hirunews.lk/125738/මාලඹේ-රෝහල-රජයට-ගැනීම-කුමන්ත්‍රණයක්",
       "Category": "Local News",
       "Parent URL": "https://www.hirunews.lk/local-news.php?pageID=5177"
}