{
       "Source": "hirunews",
       "Timestamp": "Sunday, 21 July 2019 - 15:16",
       "Headline": "ස්වර්ණාභරණ සොරකමේ ගිය අයෙක් පොලිස් දැලට හසුවෙයි",
       "News Content": "හැටන් ප්‍රදේශයේ දිවා සහ රාත්‍රී කාලයේ නිවෙස්වලට රහසිගතව ඇතුල්වී ස්වර්ණාභරණ සොරකම් කරන ලද සැකකරුවෙකු හැටන් පොලිසිය විසින් අත්අඩංගුවට ගෙන තිබෙනවා.\nපසුගිය 13 වනදා හැටන් ප්‍රදේශයේ නිවසකට දිවා කාලයේ ඇතුල්වී එහි තිබු සවර්ණාභරණ සොරකම් කිරීමක් සම්බන්ධයෙන් හැටන් පොලීසියට ලැබුණු පැමිණිල්ලක් මත අදාළ සැකකරු අත්අඩංගුවට ගෙන ඇත්තේ.\nඅත්අඩංගුවට ගත් සැකකරු මිට පෙර අවස්ථා කිහිපයකදී සොරකම් ගණනාවක් සම්බන්ධයෙන් රක්ෂිත බන්ධනාගාර ගතව සිට නිදහස් වූ අයෙක් බවයි වාර්තා වන්නේ.\nවැඩිදුර විමර්ශන වලදී සැකකරු විසින් සොරාගන්නා ලද ස්වර්ණාභරණ වලින් කොටසක් මස්කෙළිය ප්‍රදේශයේ වෙළඳසැලක උකස් කර තිබියදී පොලිස් භාරයට ගෙන තිබෙනවා.\nපොලිස් භාරයට ගැනුණු ස්වර්ණාභරණවල වටිනාකම ලක්ෂ 8කට ආසන්න බවයි වාර්තා වන්නේ.\nසැකකරු හැටන් දිසා විනිසුරු වෙත ඉදිරිපත් කිරීමෙන් අනතුරුව මේ මස 30 වැනිදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/220752/ස්වර්ණාභරණ-සොරකමේ-ගිය-අයෙක්-පොලිස්-දැලට-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3236"
}