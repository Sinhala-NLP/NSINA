{
       "Source": "hirunews",
       "Timestamp": "Tuesday, 15 December 2020 - 16:44",
       "Headline": "කන්තලේ ගුවන් යානා අනතුරින් එහි නියමුවා මියයයි",
       "News Content": "කන්තලේ - සූරියපුර - ජනරංජන වැව ආසන්නයේදී අනතුරට ලක්වූ ගුවන් යානයේ සිරවූ නියමුවා ජීවිතක්ෂයට පත්ව තිබෙනවා.\nත්‍රිකුණාමලය රෝහලේ අධ්‍යක්ෂ ජගත් චන්ද්‍රරත්න හිරු ප්‍රවෘත්ති අංශයට සඳහන් කළේ අදාළ නියමුවා රෝහල් ගතකරන විටත් මියගොස් සිටි බවයි.\nත්‍රිකුණාමලය - චීන වරාය ගුවන් හමුදා කඳවුරෙන් නික්මුණු ශ්‍රී ලංකා ගුවන් හමුදාවට අයත් පී.ටී.සික්ස් වර්ගයේ පුහුණු ගුවන් යානයක් වන මෙය කඩා වැටෙන අවස්ථාවේදී එහි රැදී සිටියේ පුහුණුවෙමින් සිටි අදාළ නියමුවා පමණයි.",
       "URL": "https://www.hirunews.lk/257096/කන්තලේ-ගුවන්-යානා-අනතුරින්-එහි-නියමුවා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2273"
}