{
       "Source": "hirunews",
       "Timestamp": "Saturday, 10 September 2022 - 18:59",
       "Headline": "වසරකට 3200 ක් සියදිවි හානිකර ගන්නා බව ජාතික මානසික සෞඛ්‍ය විද්‍යායතනය කියයි",
       "News Content": "තවමත් වාර්ෂිකව ශ්‍රී ලංකාවේ 3200 ක පමණ පිරිසක් සියදිවි හානි කර ගන්නා තත්ත්වයක් පවතින බව ජාතික මානසික සෞඛ්‍ය විද්‍යායතනය පවසනවා.\nඅදට යෙදෙන ලෝක සියදිවි නසා ගැනීම් වැළැක්වීමේ දිනය සම්බන්ධයෙන් හිරු ප්‍රවෘත්ති අංශය කළ විමසීමකදී එහි නියෝජ්‍ය අධ්‍යක්ෂ වෛද්‍ය අරෝෂ විජේවික්‍රම මේ බව කියා සිටියා.\n“ක්‍රියාව තුලින් බලාපොරොත්තුවක් ඇති කිරීම” යන්න මෙවරත් ලෝක සියදිවි නසා ගැනීම් වැළැක්වීමේ දිනයේ තේමාවයි.\n2021 වසරේ සිට 2023 දක්වා එකම තේමාවක් ඔස්සේ මෙම දිනය සැමරෙන අතර, එහි අරමුණ වන්නේ සියදිවි නසා ගැනීම සඳහා විකල්පයක් ඇති බව සිහිපත් කිරීමයි.\nවාර්ෂිකව පුද්ගලයන් හත්ලක්ෂ 3000 ක් පමණ තම ජිවිතය අහිමි කර ගන්නා අතර තවත් බොහෝ පිරිසක් ඒ හා බැඳුණු සිතුවිලි මත ජිවත් වනවා.\nලෝකයේ සියදිවි නසා ගැනීම් අතුරින් වැඩිම ප්‍රතිශතයක් වාර්තා වන්නේ ද ආසියානු කලාපයෙන්.",
       "URL": "https://www.hirunews.lk/315075/වසරකට-3200-ක්-සියදිවි-හානිකර-ගන්නා-බව-ජාතික-මානසික-සෞඛ්‍ය-විද්‍යායතනය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=877"
}