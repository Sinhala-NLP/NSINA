{
       "Source": "hirunews",
       "Timestamp": "Thursday, 22 September 2016 - 7:33",
       "Headline": "විශ්‍රාමික රේගු නිලධාරීන් යළි සේවයට",
       "News Content": "විශ්‍රාමික  රේගු නිලධාරීන් වහාම ක්‍රියාත්මක වන පරිදි සේවයට බඳවා ගැනීමට රජය තීරණය කර තිබෙනවා.\nරේගු දෙපාර්තමේන්තුවේ කටයුතු තවදුරටත් කාර්යක්ෂමව පවත්වා ගැනීමේ අරමුණින් මෙම තීරණය ගත් බවයි මුදල්  අමාත්‍යාංශය සඳහන්  කළේ.\nඒ අනුව 2014, 2015 සහ 2016 යන  වසරවල විශ්‍රාම ගිය සෑම තනතුරකටම අයත් නිලධාරීන් සේවයට බඳවා ගැනීමට නියමිතයි.\nවසරක කාලයකට යටත්ව කොන්ත්‍රාත් පදනම මත මෙම බඳවාගැනීම් සිදුකරන බව මුදල් අමාත්‍යාංශය සඳහන් කළා.\nඒ සඳහා කැමැත්තක් දක්වන විශ්‍රාමික රේගු නිලධාරීන්ට මේ මස 30 වනදාට  පෙර අයදුම් කිරීමේ හැකියාව පවතින බවයි මුදල් අමාත්‍යාංශය නිවේදනයක් නිකුත් කරමින් සඳහන් කළේ.\nඒ සඳහා තොරතුරු විමසීමට දුරකථන අංක දෙකක්ද හඳුන්වා දී තිබෙනවා.\n011 233 34 26 හෝ 0112 143 434 යන දුරකථන අංක ඇමතීමෙන් ඊට අදාළ තොරතුරු ලබාගැනීමේ හැකියාව පවතිනවා.",
       "URL": "https://www.hirunews.lk/143527/විශ්‍රාමික-රේගු-නිලධාරීන්-යළි-සේවයට",
       "Category": "Local News",
       "Parent URL": "https://www.hirunews.lk/local-news.php?pageID=4869"
}