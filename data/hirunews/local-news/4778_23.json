{
       "Source": "hirunews",
       "Timestamp": "Sunday, 27 November 2016 - 8:05",
       "Headline": "දරුවා රියේ දමා මව්පියන් කතුරු ඔංචිල්ලාවේ (ඡායාරූප)",
       "News Content": "හැටන් ශ්‍රීපාද විද්‍යාලය අසලදී ත්‍රිරෝද රථයක් තුළ සිටි දැරියක් පුද්ගලයෙකු විසින් හැටන් පොලිසියට භාරදී තිබෙනවා.\nපොලිසිය සදහන් කළේ අදාළ දියණිය ඊයේ රාත්‍රී 8.30 ට පමණ ත්‍රිරෝද රථයක් තුළ තනිව සිට ඇති අතර එය දුටු පුද්ගලයෙකු අදාළ දැරිය හැටන් පොලිසියට භාරදුන් බවයි.\nකෙසේ වෙතත්, ඉන් පසුව දැරියගේ මව රාත්‍රී 12 ට පමණ හැටන් පොලිසියට පැමිණ දැරිය භාරගෙන ගෙන ඇති බවයි පොලීසිය සඳහන්කළේ.\nඇය එහිදී ප්‍රකාශ කර ඇත්තේ කතුරු ඔන්චිල්ලාවේ ගමන් කිරීම සදහා කුඩා දැරිය ත්‍රිරෝද රථය තුළ තබා අනෙක් දරුවන් ද සමග ඉවතට යාමට සිදුවූ බවයි.\nඅදාළ ත්‍රිරෝද රථය තුළ දැරියක් තනිව සිටින බවට සැණකෙළි භූමියේ සවිකර තිබූ ශබ්ද විකාශන යන්ත්‍ර මගින් ද දැනුවත් කළ ද කිසිදු භාර කරුවෙකු නොමැති නිසා අදාළ පුද්ගලයෙකු විසින් දැරිය පොලිසියට මෙසේ භාරදී තිබුණා.\nමොවුන් හැටන් වත්ත ප්‍රදේශයේ පදිංචිකරුවන් වනවා.\nඑම අවස්ථාවේදී අදාළ දැරිය පොලිසියට භාරදුන් පුද්ගලයා හිරු ප්‍රවෘත්ති අංශයට මෙලෙස පැහැදිලි කළා.\nකෙසේ නමුත් මේ වනවිට දැරියගේ මව, පොලීසියට පැමිණ ඇය ඔවුන්ගේ නිවස වෙත රැගෙනගොස් තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/148406/දරුවා-රියේ-දමා-මව්පියන්-කතුරු-ඔංචිල්ලාවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4778"
}