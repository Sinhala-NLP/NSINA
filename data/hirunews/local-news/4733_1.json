{
       "Source": "hirunews",
       "Timestamp": "Thursday, 29 December 2016 - 16:05",
       "Headline": "ජනපතිට, අගමැතිට සහ විපක්ෂ නායකට මරණ තර්ජනය කළ තරුණයා යළි රිමාන්ඩ්",
       "News Content": "ව්‍යාජ ෆේස්බුක් පිටුවක් පවත්වාගෙන යමින් ජනාධිපතිවරයාට, අග්‍රාමාත්‍යවරයාට සහ විපක්ෂ නායකවරයාට මරණ තර්ජනය කළ චෝදනාවට අත්අඩංගුවට ගත් තරුණයා හෙට දිනය දක්වා යළි රක්ෂිත බන්ධනාගාර ගත කර තිබෙනවා.\nඒ සැකකරු අද කොළඹ අතිරේක මහේස්ත්‍රාත් මොහොමඩ් මිහාර් හමුවට ඉදිරිපත් කිරීමෙන් අනතුරුවයි.\nරත්ගම ප්‍රදේශයේ පදිංචිකරුවෙකු වන 26 හැවිරිදි මෙම තරුණයා සොකරිනා නමින් ෆේස්බුක් පිටුවක් පවත්වාගෙන යමින් ඊට මරණීය තර්ජනය කරන හඩපටය ඇතුළත් කර තිබෙනවා.\nමේ පිළිබදව අපරාධ පරීක්ෂණ දෙපාර්තමේන්තුව පරීක්ෂණයක් සිදුකර පසුව අදාළ සැකකරු අත්අඩංගුවට ගත්තා.",
       "URL": "https://www.hirunews.lk/150852/ජනපතිට-අගමැතිට-සහ-විපක්ෂ-නායකට-මරණ-තර්ජනය-කළ-තරුණයා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4733"
}