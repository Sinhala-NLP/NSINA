{
       "Source": "hirunews",
       "Timestamp": "Monday, 16 January 2023 - 10:53",
       "Headline": "ත්‍රිරෝද රථයක් පෙරළී කුඩා දරුවෙකු මරුට",
       "News Content": "රාගල සමගිපුර ප්‍රදේශයේදී ත්‍රිරෝද රථයක් මාර්ගයෙන් ඉවතට පැන පෙරළී ගොස් සිදුවූ අනතුරකින් කුඩා දරුවෙකු මියගොස් තවත් දැරියක තුවාල ලබා තිබෙනවා.\nත්‍රිරෝද රථය පදවා ඇත්තේ 16 හැවිරිදි තරුණයෙකු විසින්. මියගිය දරුවා වයස අවුරුදු දෙකහමාරක් වන රාගල සෙන් ලෙනාඩ් වතුයායේ පදිංචිකරුවෙක්.\nමේ අතර නාවලපිටිය - දොළොස්බාගේ මාර්ගයේ මොන්තක්‍රිස්තෝ විද්‍යාලය අසළදී බස් රථයකින් ඇද වැටීමෙන් පාසල් සිසුවෙකු ජීවිතක්ෂයට පත්ව තිබෙනවා.\n16 හැවිරිදි ඔහු නාවලපිටිය උඩහේන්තැන්න ප්‍රදේශයේ පදිංචිකරුවෙක්.\nගලෙන්බිඳුණුවැව - සීප්පුකුලම මාර්ගයේ දී යතුරුපැදියක් ලොරි රථයක ගැටී සිදුවූ අනතුරකින්ද තරුණයන් දෙදෙනෙකු ඊයේ ජීවිතක්ෂයට පත්වුණා.",
       "URL": "https://www.hirunews.lk/325160/ත්‍රිරෝද-රථයක්-පෙරළී-කුඩා-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=599"
}