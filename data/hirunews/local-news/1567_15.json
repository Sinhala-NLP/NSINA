{
       "Source": "hirunews",
       "Timestamp": "Thursday, 11 November 2021 - 18:35",
       "Headline": "හදිසියේ වනිදු එක්කළ සුබ පැතුම",
       "News Content": "පන්දු වාර 20 ලෝක කුසලාන ක්‍රිකට් තරගාවලියේ දෙවැනි අවසන් පූර්ව තරගය අද ඔස්ට්‍රේලියාව සහ පාකිස්තානය අතර පැවැත්වෙනවා.\nමේ තරගය සම්බන්ධයෙන් ට්විටර් පණිවිඩයක් නිකුත් කරමින් ශ්‍රී ලංකා කණ්ඩායමේ සුපිරි තුන් ඉරියව් ක්‍රීඩක වනිදු හසරංග පවසන්නේ මේ තරඟයේ දී මගේ සම්පූර්ණ සහයෝගය පාකිස්තාන මිතුරන්ට හිමිවන බවයි.\nඑමෙන්ම ශ්‍රී ලංකා පාකිස්තාන ශක්තිමත් මිතුරු සම්බන්ධතාව අන් සියල්ලට වඩා වැදගත් බවත් ඔහු සඳහන් කර තිබෙනවා.\nමේ වන විටත් අවසන් මහා තරගය සඳහා නවසීලන්ත කණ්ඩායම සුදුසුකම් ලබාගෙන ඇති අතර අද පැවැත්වෙන තරගය ජයග්‍රහණය කරන කණ්ඩායම පන්දු වාර 20 ලෝක කුසලානයේ අවසන් තරගයේදී නවසීලන්තයත් සමඟ තරග වදිනු ඇති.",
       "URL": "https://www.hirunews.lk/287728/හදිසියේ-වනිදු-එක්කළ-සුබ-පැතුම",
       "Category": "Local News",
       "Parent URL": "https://www.hirunews.lk/local-news.php?pageID=1567"
}