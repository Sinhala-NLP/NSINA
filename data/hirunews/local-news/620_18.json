{
       "Source": "hirunews",
       "Timestamp": "Thursday, 05 January 2023 - 17:40",
       "Headline": "බහුදින ධීවර යාත්‍රාවකින් හෙරොයින් තොගයක් හසුවෙයි",
       "News Content": "බේරුවල ධීවර වරායේ බහුදින ධීවර යාත්‍රාවක තිබූ හෙරොයින් තොගයක් නාවික හමුදාව භාරයට ගෙන තිබෙනවා.\nමෙලෙස නාවික හමුදාවෙන් අත්අඩංගුවට ගෙන ඇත්තේ මිරිස්ස ධිවර වරායෙන් පිටත් වූ බහුදින ධිවර යාත්‍රාවක් බවයි වාර්තා වන්නේ.\nඅදාල යාත්‍රාවේ තිබී හෙරොයින් කිලෝ 21ක් සොයාගෙන ඇති අතර එම මත්ද්‍රව්‍ය තොගයේ වීථි වටිනාකම රුපියල් කෝටි 21කට අධික බවයි පැවසෙන්නේ.\nමෙම බහුදින ධීවර යාත්‍රාව ධිවර කටයුතුවල නොයැලී මෙම මත්ද්‍රව්‍ය තොගය රැගෙන කෙලින් ම බේරුවල ධීවර වරායට පැමිණ ඇත්දැයි සෙවීමට විමර්ශන ක්‍රියාත්මකයි.",
       "URL": "https://www.hirunews.lk/324370/බහුදින-ධීවර-යාත්‍රාවකින්-හෙරොයින්-තොගයක්-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=620"
}