{
       "Source": "hirunews",
       "Timestamp": "Tuesday, 03 August 2021 - 18:02",
       "Headline": "ජනපති අකුරේගොඩ යුද හමුදා මූලස්ථානයේ නිරීක්ෂණ චාරිකාවක (වීඩියෝ)",
       "News Content": "ජනාධිපති ගෝඨාභය රාජපක්ෂ අද අකුරේගොඩ යුද හමුදා මූලස්ථානයේ නිරීක්ෂණ චාරිකාවක නිරතවුණා.\nහමුදා මූලස්ථාන පරිශ්‍රය වෙත පැමිණි ජනාධිපතිවරයා පිළිගනු ලැබුවේ ආරක්ෂක මාණ්ඩලික ප්‍රධානී, යුද හමුදාපති ජෙනරාල් ශවේන්ද්‍ර සිල්වා විසින්.\nඑහිදී ජනාධිපතිවරයාට විශේෂ හමුදා උත්තමාචාරයක්ද පිළිගන්වා තිබෙනවා. එහිදී මේජර් ජෙනරාල් නිශාන්ත මානගේ විසින් ගුවන් සාංග්‍රමික බල සේනාවේ ඉදිරි සැළසුම් පැහැදිළි කළ බවයි ජනාධිපති මාධ්‍ය අංශය සඳහන් කළේ.\nගුවන් සාංග්‍රමික බල සේනාවේ විද්්‍යුත් ග්‍රන්ථය අන්තර්ජාලයට එක් කළ ජනාධිපතිවරයා යුද හමුදා මූලස්ථානයේ ක්‍රියාන්විත මෙහෙයුම් මැදිරියද විවෘත කරනු ලැබුවා.",
       "URL": "https://www.hirunews.lk/278769/ජනපති-අකුරේගොඩ-යුද-හමුදා-මූලස්ථානයේ-නිරීක්ෂණ-චාරිකාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1777"
}