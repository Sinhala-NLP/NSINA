{
       "Source": "hirunews",
       "Timestamp": "Saturday, 19 September 2020 - 13:00",
       "Headline": "සමුද්‍ර සම්පත් සුරැකීමේ සතියක් (වීඩියෝ)",
       "News Content": "අන්තර්ජාතික වෙරළ පවිත්‍රතා දිනය වෙනුවෙන් සමුද්‍ර සම්පත් සුරැකීමේ සතියක් රජය විසින් ප්‍රකාශයට පත්කර තිබෙනවා.\nඑහි සමාරම්භක උත්සවය අද ගල්කිස්ස වෙරළතීරයේදී පැවැත්වුණේ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්.\nසම්ද්‍රීය පරිසර ආරක්ෂණ අධිකාරියේ ප්‍රධානත්වයෙන් මෙවර අන්තර්ජාතික වෙරළ පවිත්‍රතා දිනය සමරනු ලබන්නේ නිකසල සයුරක් පිරිසිදු වෙරළක් යන තේමාවෙන්.\nඑහි සමාරම්භක උත්සවයට එක් වූ අග්‍රාමාත්‍යවරයා ජගත් සාගර දිනයට සමාගාමීව පැවති පෝස්ටර් චිත්‍ර තරගාවලියේ ජයග්‍රාහක සිසු සිසුවියන් සඳහන් සහතික පත්‍ර ප්‍රධානය කළා.\nසමුද්‍ර පරිසර සංරක්ෂණය සඳහා සිදුකළ කැපවීම වෙනුවෙන් ශ්‍රී ලංකා සංචාරක සංවර්ධන අධිකාරියට අග්‍රාමාත්‍යතුමා අතින් සමරු තිළිණයක්ද පිරිනැමුණා.\nවෙරළ පවිත්‍රතා දිනය සමරමින් මෙම සතිය පුරා දීප ව්‍යාප්ත වැඩසටහන් මාලාවක් සංවිධානය කර ඇති අතර ඒ යටතේ පවිත්‍රතා වැඩසටහන් 70ක් පමණ සිදුකිරීමට නියමිතයි.",
       "URL": "https://www.hirunews.lk/250595/සමුද්‍ර-සම්පත්-සුරැකීමේ-සතියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2444"
}