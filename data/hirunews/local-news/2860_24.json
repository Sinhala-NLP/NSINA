{
       "Source": "hirunews",
       "Timestamp": "Tuesday, 10 March 2020 - 7:41",
       "Headline": "ලොව පුරා කොටස් වෙළඳපොළ කඩා වැටෙයි",
       "News Content": "කොරෝනා වෛරසය ලෝක ව්‍යාප්ත වීමත් සමඟ මතු වී ඇති අවිනිශ්චිතභාවය හේතුවෙන් ලොව පුරා කොටස් වෙළඳපොළ කඩා වැටීම තවදුරටත් වාර්තා වනවා.\nඇමරිකානු වෝල් - ස්ට්‍රීට් කොටස් වෙළදපොළේ ගනුදෙනු විනාඩි 15ක් ඇතුළත අත්හිටුවීමට සිදුව ඇත්තේ ද ඒ හේතුවෙන්.\nඇමරිකාවේ ප්‍රධාන පෙළේ සමාගම් 500 ඇතුළත් එස් ඇන්ඞ් පී 500 දර්ශකය ගනුදෙනු ආරම්භ වී විනාඩි කිහිපයක් ඇතුළත සියයට 7කින් පමණ පහත වැටීමත් සමඟ එහි යාන්ත්‍රණය ස්යංක්‍රීයව නතර වී තිබෙනවා.\nලෝක වෙළදපොළේ තෙල් මිල ද ඊයේ දිනයේ සියයට 30කින් පමණ පහත වැටුණු අතර සුරක්ෂිත ආයෝජනයක් ලෙස රන් මිල අවුන්සයකට ඩොලර් 1700 ඉක්මවා ඉහළ ගියා.",
       "URL": "https://www.hirunews.lk/236187/ලොව-පුරා-කොටස්-වෙළඳපොළ-කඩා-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=2860"
}