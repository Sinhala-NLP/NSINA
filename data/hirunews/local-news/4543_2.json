{
       "Source": "hirunews",
       "Timestamp": "Friday, 28 April 2017 - 12:53",
       "Headline": "තලවතුගොඩදී තරුණයෙකු ඝාතනය කිරීම පෞද්ගලික ආරවුලක් මත සිදුවූවක් බවට හෙළිවේ",
       "News Content": "බත්තරමුල්ල - තලවතුගොඩ - මාදිවෙල මාර්ගයේ නිවසක් ඉදිරිපිට අද (28) අලූයම තරුණයෙකු තියුණු ආයුධවලින් පහරදී ඝාතනය කිරීම පෞද්ගලික ආරවුලක් මත සිදුව ඇති බවට දැනට සිදුකරන ලද පොලිස් පරීක්ෂණවලින් අනාවරණ වී තිබෙනවා.\nපොලිසිය සදහන් කළේ තරුණයාගේ සිරුරෙහි දරුණු කැපුම් තුවාල දක්නට ලැබෙන බවයි.\nපොලිස් හදිසි ඇමතුම් අංකයට අද අලූයම ලැබුණු දුරකථන ඇමතුමකට අනුව මෙම ඝාතනය පිළිබදව කරුණු සොයා ගනු ලැබුවා.\nපසුව මියගිය තරුණයාගේ මව ද පොලිසියට පැමිණ මෙම ඝාතනය සම්බන්ධයෙන් පැමිණිල්ලක් ගොනුකර තිබෙනවා.\nසිද්ධියෙන් මියගොස් ඇත්තේ අතුරුගිරිය - ඔරුවල ප්‍රදේශයේ පදිංචි 25 හැවිරිදි තරුණයෙක්.\nපොලිසිය සදහන් කළේ තලවතුගොඩ ප්‍රදේශයේ රාත්‍රී සමාජ ශාලාවක ඊයේ ඇති වූ සිද්ධියක් මෙම ඝාතනයට හේතුවී ඇත්ද යන්න පිළිබදව පරීක්ෂණ ආරම්භ කර ඇති බවයි.\nඔහුගේ මෘත ශරීරය මේ වනවිට කොළඹ ජාතික රෝහලේ තැන්පත් කර තිබෙනවා.\nපශ්චාත් මරණ පරීක්ෂණය අද දින සිදුකිරීමට නියමිත අතර සිද්ධියට සම්බන්ධ සැකකරුවන් මෙතෙක් හදුනාගෙන නැහැ.",
       "URL": "https://www.hirunews.lk/160171/තලවතුගොඩදී-තරුණයෙකු-ඝාතනය-කිරීම-පෞද්ගලික-ආරවුලක්-මත-සිදුවූවක්-බවට-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4543"
}