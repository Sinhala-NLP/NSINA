{
       "Source": "hirunews",
       "Timestamp": "Saturday, 05 September 2020 - 22:43",
       "Headline": "මස් පිණිස මී ගවයන් අලෙවි කරන මහා පරිමාණ ජාවාරමක සුළ මුළ හෙළිවෙයි (වීඩියෝ)",
       "News Content": "අභිජනනය සදහා කොළඹට රැගෙන එන මුවාවෙන් මස් පිණිස මී ගවයන් අලෙවි කරන මහා පරිමාණ ජාවාරමක සුළ මුළ හෙළිකර ගැනීමට හිරු සී.අයි.ඒ. ට හැකිවුණා.\nනාවික හමුදා බුද්ධි අංශය සමග කළ විමර්ශනයකදී හෙළිකරගත් එම තොරතුරු මත අදාල ජාවාරම වැටලීමට සුරියවැව විශේෂ කාර්ය බලකා නිලධාරීන් ක්‍රියා කළා.\nඅද සී.අයි.ඒ. අනාවරණය ඒ පිළිබඳවයි.\nපසුගිය කාලය පුරා දකුණු පළාතේ විවිධ ප්‍රදේශවලින් සත්ව පාලනයට මී ගවයින් රැගෙන එන බවට තොරතුරු ඉදිරිපත් කරමින් සතුන් රැසක් බස්නාහිර පළාතේ කදාන ප්‍රදේශයට රැගෙන විත් තිබෙනවා.\nඑහෙත් හිරු සී.අයි.ඒ. කණ්ඩායම සිදුකළ සොයාබැලීමේදී හෙළිවුයේ සතුන් ප්‍රවාහනය කරන ස්ථානය නිශ්චිතව දක්වා නොමැති බවයි.\nඅදාල අයදුම් පතේ ප්‍රවාහන ගමනාන්තය බටේපොල දක්වා පමණක් සඳහන් කර ඇති අතර, එහි දක්වා තිබු සතුන්ගේ විස්තර ද සම්පුර්ණයෙන්ම ව්‍යාජ ඒවායි.\nඑසේම තමන්ට අවශ්‍ය ඕනෑම මී ගවයෙකු රැගෙනයාම සදහා ජාවාරම්කරුවන් රජයේ පශු වෛද්‍යවරුන් භාරයේ නිල වශයෙන් තබා ගැනෙන සතුන්ගේ අනන්‍යතාව සලකුණු කරන ටැග් හා එම උපකරනද නීති විරෝධීව රැගෙන යන බවට ද අප තොරතුරු අනාවරණය කර ගත්තා.\nඒ අනුව නාවික හමුදා බුද්ධි අංශ හා හිරු සී.අයි.ඒ. කණ්ඩායම ලබාදුන් තොරතුරු මත සැකකටයුතු ලෙස මී ගවයින් ප්‍රවාහනය කරනා ලොරියක් පසුගියදා තණමල්විල - සුරියආර ප්‍රදේශයේදී විශේෂ කාර්ය බලකායේ නිලධාරීන් වටලනු ලැබුවා.",
       "URL": "https://www.hirunews.lk/249508/මස්-පිණිස-මී-ගවයන්-අලෙවි-කරන-මහා-පරිමාණ-ජාවාරමක-සුළ-මුළ-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2474"
}