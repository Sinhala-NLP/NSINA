{
       "Source": "hirunews",
       "Timestamp": "Monday, 19 July 2021 - 14:22",
       "Headline": "ඕස්ට්‍රේලියාවේ විශාලතම යුද අභ්‍යාසය නිරීක්ෂණයට චීනයෙන් තවත් අධිතාක්ෂණික නිරීක්ෂණ නෞකාවක්",
       "News Content": "ඇමරිකාව සමඟ  පැවැත්වෙන ඕස්ට්‍රේලියාවේ විශාලතම යුද අභ්‍යාසය නිරීක්ෂණයට චීනය තවත් අධිතාක්ෂණික නිරීක්ෂණ නෞකාවක් යොදවා ඇති බව විදෙස් වාර්තා පවසනවා.\nඅදාළ නෞකාව තම රේඩාර් පද්ධතියට නිරීක්ෂණය වී ඇති බවට ඕස්ට්‍රේලියානු හමුදා නිලධාරියෙකු විදෙස් මාධ්‍ය වෙත ප්‍රකාශ කර ඇති බව සඳහන්.\n2017 සහ 2019 වසරවල ඇමරිකාව සහ ඕස්ට්‍රේලියාව අතර  පමණක් පැවති මෙම යුද අභ්‍යාසය සඳහා මෙවර ජර්මනිය, ජපානය, ඉන්දියාව, ඉන්දුනීසියාව, කැනඩාව, බ්‍රිතාන්‍ය, නවසීලන්තය ඇතුලු රටවල් 11 ක් එක්ව සිටිනවා.\nතලිස්මන් සේබර් ලෙස නම් කර ඇති මෙම යුද අභ්‍යාසය  නිරීක්ෂණයට මීට පෙරද චීනය විසින් නෞකාවක් යොදවා තිබූ බව විදෙස් වාර්තා ප්‍රකාශ කළා.",
       "URL": "https://www.hirunews.lk/277406/ඕස්ට්‍රේලියාවේ-විශාලතම-යුද-අභ්‍යාසය-නිරීක්ෂණයට-චීනයෙන්-තවත්-අධිතාක්ෂණික-නිරීක්ෂණ-නෞකාවක්",
       "Category": "Local News",
       "Parent URL": "https://www.hirunews.lk/local-news.php?pageID=1810"
}