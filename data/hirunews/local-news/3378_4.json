{
       "Source": "hirunews",
       "Timestamp": "Monday, 29 April 2019 - 15:27",
       "Headline": "මඩකලපුව දේවස්ථානයේ බෝම්බ ප්‍රහාරයට පැමිණි යතුරුපැදියක් සොයාගනී",
       "News Content": "පසුගියදා මඩකලපුව සියොන් දේවස්ථානය වෙත මරාගෙන මැරෙන ප්‍රහාරය සඳහා පැමිණි යතුරු පැදි දෙකෙන් එකක් පොලීසිය විසින් සොයාගෙන තිබෙනවා.\nගම්පහ ජ්‍යෙෂ්ඨ පොලිස් අධිකාරී කාර්යාලය වෙත ලැබුණු තොරතුරක් මත නිට්ටඹුව පොලිසිය විසින් ඊයේ (28) මෙම යතුරු පැදිය සොයාගෙන ඇති සඳහන්.\nගම්පහ තිහාරිය ප්‍රදේශයේ නිවසක් තුළ සඟවා තිබියදී පොලීසිය විසින් මෙම යතුරු පැදිය සොයාගෙන තිබෙනවා.\nපොලීසිය නිවස තුළ කළ වැඩිදුර පරීක්ෂණ වලදී අධි ශීතකරණය තුල තබා තිබු යතුරුපැදියේ අංක තහඩුව සොයාගැනීමට හැකිව ඇති බව සඳහන්.\nසිද්ධිය සම්බන්ධයෙන් නිට්ටඹුව පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/215397/මඩකලපුව-දේවස්ථානයේ-බෝම්බ-ප්‍රහාරයට-පැමිණි-යතුරුපැදියක්-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=3378"
}