{
       "Source": "hirunews",
       "Timestamp": "Friday, 27 May 2016 - 13:59",
       "Headline": "ජනපති සමග බරැක් ඔබාමා සුහද පිළිසඳරක",
       "News Content": "ජී - හත රාජ්‍ය නායකයින්ගෙන් ජනාධිපති මෛත්‍රීපාල සිරිසේනට අද උණුසුම් පිළිගැනීමක් හිමි වුණා.\nඒ, ජී - හත සමගාමී සමුළුව අතරතුරදියි.\nමෙහිදී ජනාධිපති මෛත්‍රීපාල සිරිසේන සහ ඇමරිකානු ජනාධිපති බැරක් ඔබාමා අතර සුහද හමුවක් ද සිදුවුණා.\nඊට අමතරව බ්‍රිතාන්‍ය අගමැති ඬේවිඞ් කැමරන්, ජර්මන් චාන්සලර් ඇන්ජලා මර්කල්, ප්‍රංශ ජනාධිපති ප්‍රංශුවා හොලාන්ඞ්, කැනඩා අග්‍රාමාත්‍ය ජස්ටින් ටෲඩෝ ජනාධිපතිවරයා වෙත පැමිණ සුහද කතාබහක නිරත වීම විශේෂත්වයක්.\nලොව ප්‍රධාන කාර්මික රටවල් 7ක රාජ්‍ය නායකයන්ගේ ප්‍රධානත්වයෙන් පැවති  ජී -7 සමගාමී සමුලූව අමතමින් ජනාධිපතිවරයා ශ්‍රී ලංකාවේ ප්‍රජාතන්ත්‍රවාදය නීතියේ ආධිපත්‍ය සහ යහපාලනය ශක්තිමත් කිරීමට රජය ගෙන ඇති පියවර සම්බන්ධයෙන් රාජ්‍ය නායකයින් දැනුවත් කළා.\nමේ අතර, ආයෝජන සඳහා මේ වන විට ශ්‍රී ලංකාවේ සුදුසු පරිසරයක් නිර්මාණය වී ඇති බව ජපානයේ ව්‍යාපාරක සමාගම්වල නියෝජිතයන් ප්‍රකාශ කර තිබෙනවා.\nජී -7 සමගාමී සමුළුව සදහා ජපානයට ගොස් සිටින ජනාධිපති මෛත්‍රීපාල සිරිසේන හමුවීමෙන් අනතුරුවයි ඔවුන් ඒ බව ප්‍රකාශ කර ඇත්තේ.\nජපන් අග්‍රාමාත්‍ය ෂින්සෝ අබේගේ ආරාධනයකට අනුව ජපානයට ගොස් සිටින ජනාධිපති මෛත්‍රීපාල සිරසේන සිය සංචාරයේ අවසන් දිනය වන හෙට දිනයේදී බංග්ලාදේශ අගමැතිවරිය සහ ජපන් අගමැතිවරයා මුණ ගැසී ද්වි පාර්ශවික සාකච්ඡාවල නිරතවීමට  නියමිතයි.\nජනාධිපති මෛත්‍රීපාල සිරිසේන මහතා අමරිකානු ජනාධිපති බරැක් ඔබාමා මහතා සමග සුහද පිලිසදරක නිරත වූ අයුරු පහතින්",
       "URL": "https://www.hirunews.lk/134158/ජනපති-සමග-බරැක්-ඔබාමා-සුහද-පිළිසඳරක",
       "Category": "Local News",
       "Parent URL": "https://www.hirunews.lk/local-news.php?pageID=5030"
}