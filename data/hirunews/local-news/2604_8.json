{
       "Source": "hirunews",
       "Timestamp": "Tuesday, 07 July 2020 - 14:11",
       "Headline": "කැස්බෑව හෝටල් හිමිකරුවෙකු ඝාතනය කෙරේ (වීඩියෝ)",
       "News Content": "කැස්බෑව - ගුරුගම්මාන පාරේ පිහිටි හෝටලයක හිමිකරුවෙකු එම හෝටලය තුළදීම ඝාතනය කර තිබෙනවා.\nපොලීසිය සඳහන් කළේ අද අලුයම ලද තොරතුරක් මත ඝාතනයට ලක්වූ පුද්ගලයාගේ සිරුර සොයාගත් බවයි.\n50 හැවිරිදි මෙම පුද්ගලයා නිදන ඇඳ මත හිසෙහි පිටුපස තුවාල සහිතව මියගොස් සිටි බවයි පොලීසිය කියා සිටියේ.\nඑමෙන්ම ඔහුගේ බිරිඳ ද සිද්ධියෙන් තුවාල ලබා කළුබෝවිල රෝහලට ඇතුළත් කෙරුණා.\nසිද්ධියට සම්බන්ධ සැකකරුවන් අනාවරණ වී නොමැති අතර, ඔවුන් අත්අඩංගුවට ගැනීම සඳහා පොලීසිය විශේෂ විමර්ශනයක් ආරම්භ කර තිබෙනවා.",
       "URL": "https://www.hirunews.lk/244909/කැස්බෑව-හෝටල්-හිමිකරුවෙකු-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2604"
}