{
       "Source": "hirunews",
       "Timestamp": "Saturday, 16 October 2021 - 7:54",
       "Headline": "අලි එලවන්න හඳුන්කූරක්",
       "News Content": "වන අලි පලවා හැරීම සඳහා උපකාර වන හඳුන්කූරක් නිපදවීම සම්බන්ධයෙන් කළ අත්හදා බැලීම සාර්ථක බව පරිසර අමාත්‍යංශය ප්‍රකාශ කළා.\nනිවෙස් තුළ දල්වන මෙම විශේෂ හඳුන්කූරෙන් නිකුත් වන සුවඳ ආඝ්‍රානය කරන වන අලි, නිවාසවලින් බැහැරව ගමන් කරන අතර නිවෙස්වලට පහර දීමට නොපෙළඹෙන බවට එම අමාත්‍යංශය කියා සිටියා.\nදැනට අත්හදාබලා ඇති හඳුන්කූර දැල්වෙන්නේ පැය එකහමාරක් පමණ වන බැවින් එහි කාලය දීර්ඝ කර ගැනීමට තවදුරටත් අත්හදා බැලීම් සිදු කරමින් පවතිනවා.\nමෙම කරුණු අනාවරණ වුණේ, වන සතුන්ගෙන් සිදු වන හානි අවම කිරීම පිළිබඳව පරිසර අමාත්‍යාංශයේ පැවති සාකච්ඡාවකදීයි.",
       "URL": "https://www.hirunews.lk/285134/අලි-එලවන්න-හඳුන්කූරක්",
       "Category": "Local News",
       "Parent URL": "https://www.hirunews.lk/local-news.php?pageID=1625"
}