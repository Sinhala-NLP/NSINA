{
       "Source": "hirunews",
       "Timestamp": "Saturday, 01 July 2017 - 13:52",
       "Headline": "උමා ඔය ගැටළුවට විසදුම් ජනතාවගේ ජන ජීවිතයට බලපෑමක් නොවන අයුරින් - ජනපති පවසයි",
       "News Content": "ජනතාව අපහසුතාවයට පත් නොවන අයුරින් ඔවුන්ගේ සාමාන්‍ය ජීවිතය නිසි පරිදි පවත්වාගෙන යාමට ඉටු කළ යුතු කාර්යයන්ට ප්‍රමුඛත්වය ලබාදෙමින් උමා ඔයව්‍යාපෘතියේ ඉදිරි කටයුතු පිළිබද සොයා බලන බව ජනාධිපති මෛත්‍රීපාල සිරිසේන පවසනවා.\nජනාධිපති මාධ්‍ය අංශය නිවේදනයක් නිකුත් කරමින් සඳහන් කළේ උමා ඔය ව්‍යාපෘතිය සම්බන්ධයෙන් ජනාධිපති නිළ නිවසේ පැවැති විශේෂ සාකච්ඡාවකදී ජනාධිපතිවරයා මේ බව ප්‍රකාශ කළ බවයි.\nඋමා ඔය ව්‍යාපෘතිය පිළිබදව අධ්‍යයනය කිරීමට නෝර්වේ රජයේ විශේෂඥ කණ්ඩායමක් ලබන මස මුල් සතියේ දිවයිනට පැමිණෙන බව ද ජනාධිපතිවරයා මෙහිදී ප්‍රකාශ කළා.\nස්වාධීන තාක්ෂණික විශේෂඥ කණ්ඩායමක් සමග සාකච්ඡා කර ජනතාවට මුහුණදීමට සිදුව තිබෙන පීඩාකාරි තත්ත්වය පහව යනතුරු ව්‍යාපෘතියේ කටයුතු තාවකාලිකව නතර කිරීමේ හැකියාව සොයා බලන බවයි ජනාධිපති මෛත්‍රීපාල සිරිසේන මෙහිදී කියා සිටියේ.",
       "URL": "https://www.hirunews.lk/164850/උමා-ඔය-ගැටළුවට-විසදුම්-ජනතාවගේ-ජන-ජීවිතයට-බලපෑමක්-නොවන-අයුරින්-ජනපති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=4443"
}