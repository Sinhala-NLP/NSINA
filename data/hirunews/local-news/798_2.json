{
       "Source": "hirunews",
       "Timestamp": "Monday, 17 October 2022 - 7:12",
       "Headline": "අහුංගල්ල වෙඩි තැබීමට අනුබල දුන් පුද්ගලයකු අත් අඩංගුවට",
       "News Content": "අහුංගල්ලේ වෙඩි තැබීමට අධාර අනුබල දුන් පුද්ගලයකු පොලිස් විශේෂ කාර්ය බලකාය විසින් අත් අඩංගුවට ගෙන තිබෙනවා.\nවිශේෂ කාර්ය බලකා දකුණු පලාත් විශේෂ මෙහෙයුම් ඒකකයේ නිලධාරින් පිරිසක් විසින් පෙරේ දා (15) මීගහතැන්න පොලිස් වසමේ තල්පැදිවෙල, මීගහතැන්න ලිපිනයේ දී සිදු කළ වැටලීමකිනු යි සැකකරු අත් අඩංගුවට ගෙන ඇත්තේ.\n2022.10.12 වැනි දින අහුංගල්ල පොලිස් වසමේ පිහිටි RIU හෝටලය ඉදිරිපිට සිදු වූ වෙඩි තැබීමට අදාළ ව මනුෂ්‍ය ඝාතනයක් සිදු කිරීමට අධාර අනුබල දීම යටතේ ඉහත සැකකරු අත් අඩංගුවට ගත් බව පොලිසිය පවසනවා.\nවෙඩි තැබීමට අදාළ දුරකතන සංවාද පවත්වා ඇති ජංගම දුරකතනයක් ද පොලිසිය සොයාගෙන ඇති අතර, සැකකරු මීගහතැන්න ප්‍රදේශයේ පදිංචි වයස අවුරුදු 41ක පුද්ගලයෙක්.\nවැඩිදුර විමර්ශන කටයුතු සඳහා අහුංගල්ල පොලිසිය විසින් සිදු කරනු ඇති.",
       "URL": "https://www.hirunews.lk/318070/අහුංගල්ල-වෙඩි-තැබීමට-අනුබල-දුන්-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=798"
}