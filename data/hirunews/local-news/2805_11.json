{
       "Source": "hirunews",
       "Timestamp": "Friday, 10 April 2020 - 12:26",
       "Headline": "මාරාන්තික කොරෝනා වෛරසයෙන් කුඩා දරුවන් ආරක්ෂා කිරීමට හඳුන්වා දුන් මුහුණු ආවරණ - (ඡායාරූප)",
       "News Content": "මාරාන්තික කොරෝනා වෛරසය මේ වනවිට ලොව පුරා සෑම රටකම ව්‍යාප්තවී ඇති අතර එය ආසාදනය වීමෙන් පුද්ගලයින් 95,751 ජීවිතක්ෂයට පත්ව තිබෙනවා.\nඅදාළ වෛරස් ආසාදිතයින් සංඛ්‍යාව 1,605,277ක් වන බවයි ලෝක සෞඛ්‍ය සංවිධාන වාර්තා උපුටා දක්වමින් විදෙස් මාධ්‍ය වාර්තා කළේ.\nමේ වනවිට අලුත උපන් දරුවන්ට කොවිඩ් 19 වෛරසය ආසාදනය විය හැකි බවට වෛද්‍යවරුන් පවසනවා.\nඑම නිසා දරුවන්ගේ ආරක්ෂාව සම්බන්ධයෙන් වෛද්‍යවරුන් වැඩිදුරටත් උනන්දු වන බවයි වාර්තා වන්නේ.\nබැංකොක්හි පිහිටා ඇති රෝහලක කුඩා දරුවන්ට වෛරසය ආසාදනය වීම වැළැක්වීමට විශේෂ මුහුණු ආවාරණයක් සකස් කර තිබෙනවා.\nඑම ආවාරණ සහිත දරුවෙකු වඩාගෙන සිටින හෙදියකගේ ඡායාරූප මේ වනවිට සමාජ මාධ්‍ය පුරා ඉතා සීඝ්‍රයෙන් සංසරණය වෙමින් ඇති බවයි විදෙස් මාධ්‍ය වාර්තා වැඩිදුරටත් කියා සිටියේ.",
       "URL": "https://www.hirunews.lk/238325/මාරාන්තික-කොරෝනා-වෛරසයෙන්-කුඩා-දරුවන්-ආරක්ෂා-කිරීමට-හඳුන්වා-දුන්-මුහුණු-ආවරණ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2805"
}