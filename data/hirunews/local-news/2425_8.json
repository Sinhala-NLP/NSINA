{
       "Source": "hirunews",
       "Timestamp": "Monday, 28 September 2020 - 9:44",
       "Headline": "ගිනිගත් නිව් ඩයමන්ඩ් නෞකාවේ කපිතාන්වරයා අධිකරණයට (වීඩියෝ)",
       "News Content": "ගිනිගත් එම්.ටී. නිව් ඩයමන්ඩ් නෞකාවේ කපිතාන්වරයා කොළඹ ප්‍රධාන මහේස්ත්‍රාත් අධිකරණය හමුවේ පෙනී සිටීම සඳහා පැමිණ තිබෙනවා.\nඒ, අධිකරණය නිකුත් කළ නොතීසියකට අනුවයි.\nසමුද්‍ර දූෂණ වැළැක්වීමේ පනත යටතේ සැකකරුවෙකු ලෙස නෞකාවේ කපිතාන්වරයා නම් කරන බව පසුගියදා අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නා.\nසැප්තැම්බර් 03 වනදා අදාළ නැව ගිනි ගැනීමට ලක්වූ අතර, එහිදී විධිමත් ලෙස සන්නිවේදන ක්‍රියාවලියක්ද ක්‍රියාත්මක සිදු කර නොමැති බවටයි සිදුකළ පරීක්ෂණ වලින් අනාවරණය වී තිබුණේ.\nඑමෙන්ම, කපිතාන් ඇතුළු නැවේ කාර්ය මණ්ඩලය අපරාධ පරීක්ෂණ දෙපාර්තමේන්තුව මගින් සිදුකරන විමර්ශනවලටද කිසිදු සහයක් දක්වා නොමැති බවට ද වාර්තා වුණා.",
       "URL": "https://www.hirunews.lk/251280/ගිනිගත්-නිව්-ඩයමන්ඩ්-නෞකාවේ-කපිතාන්වරයා-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2425"
}