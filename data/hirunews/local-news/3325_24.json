{
       "Source": "hirunews",
       "Timestamp": "Friday, 31 May 2019 - 7:38",
       "Headline": "හිටපු ආරක්ෂක ලේකම් ගොනු කළ පෙත්සමක් සලකා බැලීම ලබන මස 6ට කල් යයි",
       "News Content": "ඩී.ඒ. රාජපක්ෂ අනුස්මරණ කෞතුකාගාරය ඉදිකිරීමේ සිද්ධියට අදාළ නඩුව ත්‍රිපුද්ගල විශේෂ මහාධිකරණය විභාගයට ගැනීම වළක්වන ලෙස ඉල්ලා ගොනුකළ පෙත්සම යළි සලකා බැලීම ලබන මස 06 වැනිදා දක්වා කල් තබා තිබෙනවා.\nඒ, ඊට අදාළ පෙත්සම අචල වෙංගප්පුලි සහ අර්ජුණ ඔබේසේකර යන අභියාචනාධිකරණ විනිසුරුවරුන් හමුවේ ඊයේ කැඳවූ අවස්ථාවේදීයි.\nමෙම කෞතුකාගාරය ඉදිකිරීමේදී රුපියල් මිලියන 33.9 ක මුදලක් සාවද්‍ය පරිහරණය කළේ යැයි චෝදනා කරමින් හිටපු ආරක්ෂක ලේකම් ගෝඨාභය රාජපක්ෂ ඇතුලූ හත්දෙනෙකුට එරෙහිව විශේෂ මහාධිකරණයේ නඩු පවරා ඇත්තේ නීතිපතිවරයා විසින්.",
       "URL": "https://www.hirunews.lk/217424/හිටපු-ආරක්ෂක-ලේකම්-ගොනු-කළ-පෙත්සමක්-සලකා-බැලීම-ලබන-මස-6ට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3325"
}