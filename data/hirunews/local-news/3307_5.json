{
       "Source": "hirunews",
       "Timestamp": "Tuesday, 11 June 2019 - 13:22",
       "Headline": "ලංගම සේවකයින් සවස 4 වන තුරු කල් දෙයි",
       "News Content": "සිය ඉල්ලීම් සඳහා අද පස්වරු 4ට පෙර විසදුම් ලබා නොදුනහොත් දිවයින පුරා අඛණ්ඩ වැඩ වර්ජනයකට එළඹෙන බව සිරිකොත පක්ෂ මූලස්ථානයේ උපවාසයේ නිරත ශ්‍රී ලංකා ගමනා ගමන මණ්ඩලයේ සේවකයින් ප්‍රකාශ කළා.\nඒ, පක්ෂ මහලේකම්, අමාත්‍ය අකිල විරාජ් කාරියවසම් සමඟ අධ්‍යාපන අමාත්‍යාංශයේදී අද පෙරවරු පැවැත්වූ සාකච්ඡාවලින් අනතුරුවයි.\nතමන්ට ලබාදී ඇති උසස්වීම් අවලංගු කිරීමට කටයුතු කරන බව පවසමින් ශ්‍රී ලංකා ගමනා ගමන මණ්ඩලයේ සේවකයින් පිරිසක් සිරිකොත පක්ෂ මුලස්ථානයේ ඉදිරිපිට ඊයේ දහවල් මෙම උපවාසය ආරම්භ කළා.\nඅද උදෑසන එම ස්ථානයට අමාත්‍ය දයා ගමගේ ද පැමිණ උපවාසයේ නිරත ශ්‍රී ලංකා ගමනාගමන මණ්ඩල සේවකයින් සමග සාකච්ජාවක නිරත වු බවයි එහි සිටින හිරු වාර්තාකරු සදහන් කලේ.\nකෙසේ වෙතත් සිය ඉල්ලීම් සදහා සාධාරණ විසදුමක් ලැබෙන තෙක් සිය උපවාසය අඛණ්ව සිදුකරන බවයි ශ්‍රී ලංකා ගමනාගමන මණ්ඩලයේ සේවකයින් පිරිස ප්‍රකාශ කළේ.",
       "URL": "https://www.hirunews.lk/218183/ලංගම-සේවකයින්-සවස-4-වන-තුරු-කල්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3307"
}