{
       "Source": "hirunews",
       "Timestamp": "Saturday, 26 September 2020 - 9:16",
       "Headline": "අධි රුධිර පීඩනයට ලබාදෙන ඖෂධ ගිල දැමූ දරුවා අසාධ්‍ය තත්ත්වයෙන් රෝහලේ",
       "News Content": "සිය මිත්තිණියට ලබා දී තිබූ බෙහෙත් පෙති කිහිපයක් ගිලීමෙන් අසාධ්‍ය තත්ත්වයට පත් කුඩා දරුවෙකු රෝහල් ගත කළ පුවතක් මීගහකිවුල ප්‍රදේශයෙන් වාර්තා වනවා.\nවයස අවුරුදු එක හමාරක දරුවෙක් මෙලෙස අද (26) මීගහකිවුල රෝහලට ඇතුළත් කර ඇති අතර වැඩිදුර ප්‍රතිකාර සඳහා එම දරුවා බදුල්ල මහ රෝහලට ඇතුළත් කර ඇති බවයි වාර්තා වන්නේ.\nඅධික රුධිර පීඩනය සඳහා දරුවාගේ මිත්තණියට රෝහලෙන් ලබා දී තිබූ බෙහෙත් පෙති ඇසුරුමක් සමඟ සෙල්ලම් කරමින් සිට ඇති මෙම දරුවා එම ඇසුරුමේ තිබූ පෙති කීපයක් ගිල දැමීමෙන් මෙලෙස අසාධ්‍ය තත්ත්වයට පත්ව තිබෙනවා.\nදරුවාගේ මුඛය තුල ඖෂධ පෙති කීපයක් තිබෙනු දුටු දරුවාගේ මව ඒ පිළිබඳව සොයා බැලීමේදී දරුවා බෙහෙත් පෙති ගිල ඇති බව අනාවරණය කරගෙන තිබෙනවා.\nඅනතුරුව දරුවා වහාම රෝහල් ගත කිරීමට පියවර ගෙන ඇති බවයි වාර්තා වන්නේ.",
       "URL": "https://www.hirunews.lk/251131/අධි-රුධිර-පීඩනයට-ලබාදෙන-ඖෂධ-ගිල-දැමූ-දරුවා-අසාධ්‍ය-තත්ත්වයෙන්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=2429"
}