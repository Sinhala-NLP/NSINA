{
       "Source": "hirunews",
       "Timestamp": "Monday, 17 April 2017 - 8:24",
       "Headline": "ගම් බිම් බලා ගිය පිරිසට යළි පැමිණීමට විශේෂ බස් සහ දුම්රිය සේවා අඛන්ඩව",
       "News Content": "අලුත් අවුරුදු සමයේ ගම් බිම් බලා යන සහ ආපසු කොළඹට පැමිණෙන මගීන්ගේ අවශ්‍යතා වෙනුවෙන් විශේෂ බස් සහ දුම්රිය සේවා ක්‍රියාත්මකයි.\nමගීන්ගේ පහසුව සඳහා සාමාන්‍ය සේවාවන්ට අමතරව බස් රථ 1700ක් පමණ යෙදවීමට සූදානම් කර ඇති බවයි ශ්‍රී ලංකා ගමනාගමන මණ්ඩලය සඳහන් කළේ.\nපසුගිය අප්‍රේල් 6 වන දා සිට 15 වන දා දක්වා කොළඹ සිට ගම්බිම් බලා යාම සඳහාද 16 වන දා සිට 25 වන දා දක්වා යළි කොළඹට පැමිණීමටද මෙම සේවාවන් ක්‍රියාත්මක වන බවයි ශ්‍රී ලංකා ගමනාගමන මණ්ඩලයේ ප්‍රධාන මෙහෙයුම් අධිකාරී පී.එච්.ආර්.පී. චන්ද්‍රසිරි හිරු ප්‍රවෘත්ති අංශයට කියා සිටියේ.\nමේ අතර ගම්බිම් බලා ගිය ජනතාවට යළි රාජකාරි සඳහා පැමිණීමට බණ්ඩාරවෙල, ගාල්ල, මාතර, යාපනයේ සිට දුරගමන් සේවා දුම්රිය සහ වේයන්ගොඩ, කළුතර ආදී තදාසන්න ප්‍රදේශවල සිට ද විශේෂ දුම්රිය ගමන් වාර කිහිපයක් ද ක්‍රියාත්මක වන බවයි දුම්රිය දෙපාර්තමේන්තුව සඳහන් කළා.",
       "URL": "https://www.hirunews.lk/159328/ගම්-බිම්-බලා-ගිය-පිරිසට-යළි-පැමිණීමට-විශේෂ-බස්-සහ-දුම්රිය-සේවා-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=4560"
}