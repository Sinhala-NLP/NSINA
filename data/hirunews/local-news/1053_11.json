{
       "Source": "hirunews",
       "Timestamp": "Friday, 01 July 2022 - 17:25",
       "Headline": "යුපුන්ට ස්වීඩනයේ මලල ක්‍රීඩා තරගාවලියක මීටර් 100 ඉසව්වෙන් සිව්වන ස්ථානය",
       "News Content": "ශ්‍රී ලංකා කෙටි දුර ධාවන ශූර යුපුන් අබේකෝන් ස්වීඩනයේ ස්ටොක්හෝම් නුවර පැවති ඩයමන්ඩ් ලීග් මලල ක්‍රීඩා තරගාවලියේ මීටර් 100 ඉසව්වේ සිව්වන ස්ථානය දිනා ගැනීමට සමත්ව තිබෙනවා.\nඒ ඉසව්ව නිමා කිරීම සඳහා තත්පර 10.21ක කාලයක් වැය කරමින්.\nමෙම ඉසව්වේ පළමු ස්ථානය දකුණු අප්‍රිකානු කෙටි දුර ධාවන ශූර සම්බිනේ අකානි සතු කරගත් අතර ඔහු ඒ සඳහා වැය කළ කාලය සටහන් වූයේ තත්පර 10.02ක් ලෙසින්.\nමේ තරගයේ දෙවන ස්ථානය මහා බ්‍රිතාන්‍යයේ ප්‍රෙස්කොඩ් රීස් දිනාගත් අතර ප්‍රංශයේ විකෝ ජිමි තුන්වැන්නා ලෙස තරගය නිමා කළා.\nයුපුන් අබේකෝන් මේවන විට ජාත්‍යන්තර තරගවලදී දක්වා ඇති දස්කම් අනුව ඔහු 2022 ලෝක මළල ක්‍රීඩා උළෙලේ මීටර් 100 ඉසව්ව සඳහා මේවන විටත් සුදුසුකම් ලබා ඇති අතර ලෝක මලල ක්‍රීඩා උළෙලේ මීටර් 100 ඉසව්ව සඳහා එලෙස සුදුසුකම් ලබාගත් පළමු ආසියාතික ක්‍රීඩකයා ද වන්නේ යුපුන් අබේකෝනුයි.",
       "URL": "https://www.hirunews.lk/308745/යුපුන්ට-ස්වීඩනයේ-මලල-ක්‍රීඩා-තරගාවලියක-මීටර්-100-ඉසව්වෙන්-සිව්වන-ස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=1053"
}