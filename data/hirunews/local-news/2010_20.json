{
       "Source": "hirunews",
       "Timestamp": "Monday, 19 April 2021 - 13:00",
       "Headline": "කොට්ටාවේ පාසලක සිසුන් 6 දෙනෙකුට කොරෝනා (වීඩියෝ)",
       "News Content": "අද දෙවන වාරය සඳහා පාසල් ආරම්භ කෙරුණේ සෞඛ්‍ය මාර්ගෝපදේශවලට යටත්වයි.\nඅප වාර්තාකරුවන් සඳහන් කළේ සෞඛ්‍ය මාර්ගෝපදේශ පිළිපදිමින් සිසු සිසුවියන් සහ ගුරුවරුන් පාසල් වෙත පැමිණි බවයි.\nඑසේම සෞඛ්‍ය මාර්ගෝපදේශවලට අනුකූලව පාසල්වල ඉගැන්වීමේ කටයුතු සිදුකරන ආකාරයක් ද දක්නට ලැබුණා.\nමේ අතර කොට්ටාව ප්‍රදේශයේ ප්‍රධාන පෙළේ පාසලක හා එහි ප්‍රාථමික විද්‍යාලයෙන් කොරෝනා ආසාදනය වූ සිසුන් හයදෙනෙකු හඳුනාගැනීම නිසා ඔවුන්ගේ ආශ්‍රිතයන්ගේ කොරෝනා පරීක්ෂණ අද සිදු කෙරෙනවා.\nප්‍රදේශය භාර මහජන සෞඛ්‍ය පරීක්ෂකවරයා සඳහන් කළේ  පසුගිය හතරවනදා පළමු ආසාදිත සිසුවා හඳුනාගෙන තිබූ අතර, ඔහුගේ ආශ්‍රිතයින්ට සිදුකළ කොරෝනා පරීක්ෂණවලින් අනතුරුව පසුගිය 12 වනදා සහ 16 වනදා අනෙක් සිසුන් පස්දෙනා ආසාදිතයන් බවට හඳුනාගත් බවයි.",
       "URL": "https://www.hirunews.lk/268869/කොට්ටාවේ-පාසලක-සිසුන්-6-දෙනෙකුට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2010"
}