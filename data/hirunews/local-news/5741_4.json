{
       "Source": "hirunews",
       "Timestamp": "Monday, 02 December 2013 - 10:40",
       "Headline": "කටුනායක අධිවේගී මඟේ යතුරුපැදියකින් ගිය රුසියානුවෙකු අල්ලයි.",
       "News Content": "කොළඹ - කටුනායක අධිවේගී මාර්ගයට අනවසරයෙන් ඇතුළු වූ රුසියානු ජාතික යතුරුපැදිකරුවෙකු පොලීසිය විසින් අත්අඩංගුවට ගෙන තිබෙනවා. පොලිස් මාධ්‍ය ප්‍රකාශක කාර්යාලය සදහන් කළේ අද (02) උදෑසන 18 කණුව පිවිසුම් මාර්ගයෙන් අධිවේගී මාර්ගයට ඇතුළු වූ මොහු කොළඹ දෙසට සිය යතුරුපැදිය ධාවනය කරමින් සිටියදී කිලෝමීටර් 6 කණුව අසළ දී මෙලෙස අත්අඩංගුවට ගෙන ඇති බවයි. ඊයේ (01) දිනයේ ද දක්ෂිණ අධිවේගී මාර්ගයට අනවසරයෙන් ඇතුළු වී විරුද්ධ දිශාවට යතුරුපැදිය ධාවනය කිරීම හේතුවෙන් වෑන් රථයක ගැටී පැදිකරු තුවාල ලැබුවා.",
       "URL": "https://www.hirunews.lk/72576/කටුනායක-අධිවේගී-මඟේ-යතුරුපැදියකින්-ගිය-රුසියානුවෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5741"
}