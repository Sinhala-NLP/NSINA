{
       "Source": "hirunews",
       "Timestamp": "Saturday, 17 December 2022 - 13:56",
       "Headline": "දූපත් රාජ්‍යයක් ලෙස ශ්‍රී ලංකාව සියලු රටවල් සමග මිත්‍රශීලිව කටයුතු කළ යුතුයි - ජනපති (ඡායාරූප)",
       "News Content": "දූපත් රාජ්‍යයක් ලෙස ශ්‍රී ලංකාව ජාත්‍යන්තරය සමග කටයුතු කිරිමේ දී සියලු රටවල් සමග මිත්‍රශීලි පිළිවෙතක් අනුගමනය කළ යුතු බව ජනාධිපති රනිල් වික්‍රමසිංහ පවසනවා.\nදියතලාව යුද හමුදා විද්‍යාපීඨයේ කැඩෙට් නිලධාරීන්ගේ 97 වන විසිරයාමේ පෙළපාලියට අද (17) පෙරවරුවේ එක්වෙමින් ජනාධිපතිවරයා මේ බව පැවසුවා.\nලෝක බලවතුන්ගේ අරගලවලදී එක් පිළකට බෙදී වෙන් නොවී, සියලු රටවල් සමග මිත්‍රශීලිව කටයුතු කිරීම තුළින් ශ්‍රී ලංකාව ජාත්‍යන්තරයේ යහපත් තලයකට ඔසවා තැබිය හැකි බවයි ජනාධිපතිවරයා මෙහිදී කියා සිටියේ.\nදියතලාව යුද හමුදා විද්‍යාපීඨයේ පුහුණුව නිම කළ කැඩෙට් නිලධාරීන් 351ක් අධිකාරියට පත් කිරීම අද සිදු කෙරුණේ ද ජනාධිපතිවරයාගේ ප්‍රධානත්වයෙන්.\nවිදේශ රටවල් හතරක කැඩෙට් නිලධාරීන් ද පුහුණුව ලබා අධිකාරියට පත්වීම ද මෙම උත්සවයේ විශේෂත්වයක්.",
       "URL": "https://www.hirunews.lk/322896/දූපත්-රාජ්‍යයක්-ලෙස-ශ්‍රී-ලංකාව-සියලු-රටවල්-සමග-මිත්‍රශීලිව-කටයුතු-කළ-යුතුයි-ජනපති-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=660"
}