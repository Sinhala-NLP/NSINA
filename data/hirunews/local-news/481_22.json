{
       "Source": "hirunews",
       "Timestamp": "Sunday, 12 March 2023 - 10:27",
       "Headline": "අනතුරට ලක්වූ සංක්‍රමණිකයන් 1300 ක් ඉතාලි මුහුදේ දී බේරාගනී",
       "News Content": "ඉතාලියේ දකුණු වෙරළ තීරයට ඔබ්බන් වූ මුහුදු තීරයේ සිදුකළ මෙහෙයුමකින් සංක්‍රමණිකයින් 1,300 කට වැඩි පිරිසක් බේරාගෙන තිබෙනවා.\nසංක්‍රමණිකයන් විශාල පිරිසක් යාත්‍රා 3 කින් ඉතාලිය බලා පැමිණෙමින් සිට ඇති අතර, එක් යාත්‍රාවක් ගල් වැටියක ගැටී අනතුරට ලක්වීමෙන් 74 දෙනෙකු මියයෑමත් සමගයි වෙරළාරක්ෂක බලකාය මෙම මෙහෙයුම දියත් කර තිබුණේ.\nඅනවසර සංක්‍රමණිකයින් මධ්‍යධරණී මුහුද හරහා යුරෝපයට ගමන් කිරීමට උත්සහ දරණ අතර, ගතවු සතියේදී පමණක් එලෙස ඉතාලියට පැමිණ තිබූ පිරිස 4,000 ක්.\nඒ අනුව වසරේ මේ දක්වා කාලය තුළ සංක්‍රමණිකයින් 17,000 ක් පැමිණ ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/329702/අනතුරට-ලක්වූ-සංක්‍රමණිකයන්-1300-ක්-ඉතාලි-මුහුදේ-දී-බේරාගනී",
       "Category": "Local News",
       "Parent URL": "https://www.hirunews.lk/local-news.php?pageID=481"
}