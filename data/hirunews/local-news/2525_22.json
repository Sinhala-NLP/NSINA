{
       "Source": "hirunews",
       "Timestamp": "Wednesday, 12 August 2020 - 7:47",
       "Headline": "නවක මන්ත්‍රීවරුන්ට වැඩමුළුවක්",
       "News Content": "නව වැනි පාර්ලිමේන්තුවට තේරී පත්වූ නවක මන්ත්‍රීවරුන්ට දින තුනක විශේෂ වැඩමුළුවක් පැවැත්වීමට තීරණය කර තිබෙනවා.\nපාර්ලිමේන්තු නියෝජ්‍ය මහ ලේකම් නීල් ඉද්දවෙල සඳහන් කළේ ලබන 20 වනදා පළමු පාර්ලිමේන්තු සැසිවාරය ආරම්භ කර නව කථානායකවරයා තෝරා පත් කරගැනීමෙන් පසු මෙම වැඩමුළුව පිළිබඳව දින වකවානු තීරණය කරන බවයි.\nමෙහිදී පාර්ලිමේන්තු වරප්‍රසාද, පාර්ලිමේන්තු ඉතිහාසය සහ ස්ථාවර නියෝග පිළිබඳව පුළුල් අවබෝධයක් නවක මන්ත්‍රිවරුන්ට ලබාදෙනු ඇති.\nඑමෙන්ම මන්ත්‍රීවරුන්ගේ වගකීම් මොනවාද යන්න සහ ඒ ආශ්‍රිතව බැඳී ඇති නිර්නායක පිළිබඳවද මෙහිදී දැනුවත් කිරීමට නියමිතයි.\nමෙවර පාර්ලිමේන්තුවට ඡුන්දයෙන් තේරී පත් වූ මන්ත්‍රීවරුන්ගෙන් තුනෙන් එකකට වැඩි සංඛ්‍යාවක් නව මන්ත්‍රීවරුන් වන අතර, එම ප්‍රමාණය 76 ක්.",
       "URL": "https://www.hirunews.lk/247621/නවක-මන්ත්‍රීවරුන්ට-වැඩමුළුවක්",
       "Category": "Local News",
       "Parent URL": "https://www.hirunews.lk/local-news.php?pageID=2525"
}