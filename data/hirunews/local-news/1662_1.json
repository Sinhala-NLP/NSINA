{
       "Source": "hirunews",
       "Timestamp": "Wednesday, 29 September 2021 - 12:13",
       "Headline": "කාන්තාවකට පහරදුන් සමගි ජන බලවේගයේ ආණමඩුව ආසන සංවිධායක ගාමිණී වඩිගමංගාවට ඇප",
       "News Content": "සමගි ජන බලවේගයේ ආණමඩුව ආසන සංවිධායක සහ හිටපු ප්‍රාදේශීය සභා මන්ත්‍රී ගාමිණී වඩිගමංගාව අත්අඩංගුවට ගෙන පොලිස් ඇප මත මුදාහැර තිබෙනවා.\nඒ, ආණමඩුව - තට්ටෑව ප්‍රදේශයේ කාන්තාවකට පහරදීමේ සිද්ධියක් සම්බන්ධයෙන්.\nඉඩම් ආරවුලක් මත ඇති වූ බහින්බස්වීමක් දුරදිග යාමෙන් පසු සැකකරු විසින් මෙම පහරදීම සිදු කළ බවට අදාළ කාන්තාව පොලිසියට පැමිණිලි කර තිබෙනවා.\nඒ අනුව සිද්ධිය සම්බන්ධයෙන් අත්අඩංගුවට ගත් ජාතික සමගි ජන බලවේගයේ ආසන සංවිධායක සහ හිටපු ප්‍රාදේශීය සභා මන්ත්‍රී ගාමිණී වඩිගමංගාව ඇප මත මුදාහැර ඇති අතර, දෙපාර්ශවය කැඳවා ඉදිරියේ දී මේ පිළිබඳ විමර්ශනයක් සිදුකරන බවයි පොලිසිය සඳහන් කළේ.",
       "URL": "https://www.hirunews.lk/283544/කාන්තාවකට-පහරදුන්-සමගි-ජන-බලවේගයේ-ආණමඩුව-ආසන-සංවිධායක-ගාමිණී-වඩිගමංගාවට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1662"
}