{
       "Source": "hirunews",
       "Timestamp": "Sunday, 28 February 2021 - 14:32",
       "Headline": "ඔන්ලයින් අධ්‍යාපනය ලබාදීමේදී ගුරුවරුන් අතින් වැරදි සිදුවීම වැළැක්වීමට අධ්‍යාපන ප්‍රතිසංස්කරණ (වීඩියෝ)",
       "News Content": "දරුවන්ට ඔන්ලයින් අධ්‍යාපනය ලබාදීමේදී ගුරුවරුන් අතින් වැරදි සිදුවීම වළක්වාලමින් ඉදිරියේදී අධ්‍යාපන ප්‍රතිසංස්කරණ ගෙන එන බව, ජාතික අධ්‍යාපන ආයතනයේ අධ්‍යක්ෂ ජනරාල් ආචාර්ය සුනිල් ජයන්ත නවරත්න මහතා පවසනවා.\nඔන්ලයින් අධ්‍යාපනය ලබාදීමේදී ගුරුවරියක අතින් සිදුවන වරදක් පිළිබඳව සමාජ මාධ්‍යයේ සංසරණය වන වීඩියෝවක් සම්බන්ධයෙන් කළ විමසීමකදී ඔහු මේ අදහස් පළකළා.\nශ්‍රී ලංකාවේ අධ්‍යාපන ක්‍රමය පිළිබඳව විවිධ විවේචන එල්ල වන්නේ එය කෙතරම් දුරට ප්‍රායෝගික ද යන්න පිළිබඳව කෙරෙන සාකච්ඡාවත් සමඟයි.\nඑහෙත් පවතින ගෝලීය කොවිඩ් වසංගත තත්ත්වයත් සමඟ අධ්‍යාපන ක්ෂේත්‍රයේ අදාළ ප්‍රතිසංස්කරණ සිදුකිරීමට අවස්ථාව හිමිවී තිබෙනවා.",
       "URL": "https://www.hirunews.lk/263906/ඔන්ලයින්-අධ්‍යාපනය-ලබාදීමේදී-ගුරුවරුන්-අතින්-වැරදි-සිදුවීම-වැළැක්වීමට-අධ්‍යාපන-ප්‍රතිසංස්කරණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2120"
}