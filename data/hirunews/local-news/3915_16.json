{
       "Source": "hirunews",
       "Timestamp": "Friday, 01 June 2018 - 20:22",
       "Headline": "හිතේ ශක්තියෙන් රැක බලා ගන්නා මව් සෙනෙහස",
       "News Content": "තම මව්පියන් මහළු නිවෙස්වලට සිර කරන දරුවන් සිටින යුගයක, මව්පිය සෙනෙහස මහමෙරක් ලෙස සලකන දරුවන්ද, මිහිපිට සිටිනවා.\nමේ පුවත අපට වාර්තාවන්නේ දෙහිඅත්තකණ්ඩිය ප්‍රදේශයෙන්.\nමේ දෙහිඅත්තකණ්ඩිය සල්පිටිගම පදිංචි සරත් පුෂ්පකුමාර.\n29 හැවිරිදි සරත්, සෙහොයුරු සෙහොයුරියන් 8 දෙනෙකුගෙන් යුත් පවුලේ බාලයා.\nවසර ගණනාවක් තිස්සේ අංශභාග රෝගී තත්ත්වයෙන් පීඩා විදින  තම මව රැක බලා ගන්නට අද සරත් කුමාරට ශක්තියක් වී තිබෙන්නේ ඔහුගේ හිතේ ශක්තියත්, ගතේ වාරුවත්.\nදවස ඇරඹි මොහොත් පටන් තම මවගේ සියලුම ඕනෑ එපාකම් නොපිරි හෙළා ඉටු කරන්නට සරත් කුමාර පෙළඹෙන්නේ  උතුරා යන අසීමිත සෙනෙහස නිසායි.",
       "URL": "https://www.hirunews.lk/192110/හිතේ-ශක්තියෙන්-රැක-බලා-ගන්නා-මව්-සෙනෙහස",
       "Category": "Local News",
       "Parent URL": "https://www.hirunews.lk/local-news.php?pageID=3915"
}