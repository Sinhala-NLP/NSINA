{
       "Source": "hirunews",
       "Timestamp": "Sunday, 16 April 2023 - 8:41",
       "Headline": "මහා පරිමාණයෙන් කේරළ ගංජා ජාවාරමේ යෙදුනු පුද්ගලයෙකු විශේෂ කාර්ය බලකායේ අත්අඩංගුවට (වීඩියෝ)",
       "News Content": "විශේෂ කාර්ය බලකායේ ගෝනහේන කඳවුරේ නිලධාරීන්ට ලද තොරතුරකට අනුව පසුගිය 15වන දා හැඳල, වත්තල ප්‍රදේශයේ පිහිටි නිවසක වැටලීමක් සිදු කර තිබෙනවා.\nඑහි දී මහා පරිමාණයෙන් කේරළ ගංජා ජාවාරම් කල පුද්ගලයකු අත්අඩංගුවට ගෙන තිබෙනවා.\nඑම සැකකරු අත්අඩංගුවට ගන්නා අවස්ථාවේ දී ඔහු සන්තකයේ ගංජා 16Kg යි 451gක් සහ ජංගම දුරකතනයක් තිබී ඇති අතර පොලිස් විශේෂ කාර්‍ය බලකාය විසින් ඒවා සිය භාරයට ගෙන තිබෙන බවත් සඳහන්.\nමෙම පුද්ගලයා වයස අවුරුදු 36ක පුද්ගලයකු වන අතර, අත්අඩංගුවට ගෙන වැඩිදුර විමර්ශන කටයුතු සඳහා වත්තල පොලිස් ස්ථානය වෙත පොලිස් විශේෂ කාර්‍ය බලකාය විසින් භාර දී තිබෙනවා.",
       "URL": "https://www.hirunews.lk/332635/මහා-පරිමාණයෙන්-කේරළ-ගංජා-ජාවාරමේ-යෙදුනු-පුද්ගලයෙකු-විශේෂ-කාර්ය-බලකායේ-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=411"
}