{
       "Source": "hirunews",
       "Timestamp": "Friday, 22 January 2021 - 18:16",
       "Headline": "මරණ දඩුවම දීමට හිටපු ජනපති මෛත්‍රී ගත් තීරණයට එරෙහිව ඉදිරිපත්වූ පෙත්සම් සලකා බැලීමට ශ්‍රේෂ්ඨාධිකරණය තීරණය කරයි",
       "News Content": "මත්ද්‍රව්‍ය ජාවාරම්කරුවන්ට මරණ දඬුවම ක්‍රියාත්මක කිරීමට හිටපු ජනාධිපති මෛත්‍රිපාල සිරිසේන ගනු ලැබූ තීරණය ආණ්ඩුක්‍රම ව්‍යවස්ථාවට පටහැනි බවට ප්‍රකාශ කරන ලෙසට ඉල්ලා ගොනුකර තිබෙන මූලික අයිතිවාසිකම් පෙත්සම් ලබන මස 11 වනදා පංච පුද්ගල ශ්‍රේෂ්ඨාධිකරණ විනිසුරු මඩුල්ලක් ඉදිරියේ සළකා බැලීමට අද දින නියම වුණා.\nවිකල්ප ප්‍රතිපත්ති කේන්ද්‍රය ඇතුලු සිවිල් සංවිධාන මෙන්ම රැඳවියන් පිරිසක් මෙම පෙත්සම් ගොනුකර තිබෙනවා.\nඅදාළ පෙත්සම එල්.ටී.බී. දෙහිදෙණිය, විජිත් මළල්ගොඩ, එස්. තුරේරාජා, මුර්දු ප්‍රනාන්දු සහ ගාමිණී අමරසේකර යන පංච පුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ සළකා බැලීමට නියමිතයි.",
       "URL": "https://www.hirunews.lk/260444/මරණ-දඩුවම-දීමට-හිටපු-ජනපති-මෛත්‍රී-ගත්-තීරණයට-එරෙහිව-ඉදිරිපත්වූ-පෙත්සම්-සලකා-බැලීමට-ශ්‍රේෂ්ඨාධිකරණය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2195"
}