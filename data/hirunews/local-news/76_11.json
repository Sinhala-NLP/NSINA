{
       "Source": "hirunews",
       "Timestamp": "Thursday, 24 August 2023 - 14:19",
       "Headline": "ත්‍රස්ත ප්‍රහාරයක් සම්බන්ධයෙන් වන මාධ්‍ය වාර්තාවල සත්‍ය අසත්‍ය බව රජය හෙළි කළ යුතුයි - විපක්ෂ නායක සජිත් ප්‍රේමදාස පාර්ලිමේන්තුවේදී කියයි",
       "News Content": "පසුගිය දිනවල ජාත්‍යන්තර හා දේශීය මාධ්‍යවල බුද්ධි අංශ උපුටා දක්වමින් මෙරට විවිධ ජාතීන් හා ආගම් අතර ඝට්ටනයක් සිදුව පිපිරීම් තත්ත්වයක් ඇති විය හැකි බවට වන මාධ්‍ය වාර්තා පළ වන බවත් මෙය ජාතික ආරක්ෂාව සම්බන්ධ කාරණයක් බැවින් වහාම සියලුම පක්ෂ හා පාර්ශ්ව කැඳවා මෙය සත්‍යක් ද, අසත්‍යයක් ද යන්න පැහැදිලි කරන ලෙස රජයෙන් ඉල්ලා සිටින බවත් විපක්ෂ නායක සජිත් ප්‍රේමදාස අද (24) පාර්ලිමේන්තුවේදී පැවසුවා.\nපාස්කු ප්‍රහාරයත් සමඟ මේ රටේ නිර්මාණය වූ ආරක්ෂක ව්‍යාකූලත්වය නිසා මෙම සංවේදී කාරණාව සම්බන්ධයෙන් රජයේත් පාර්ලිමේන්තුවේත් අවධානය යොමු කර මේ සම්බන්ධයෙන් සියලුම පක්ෂ හා වගකිව යුතු පාර්ශ්ව දැනුවත් කරන ලෙස ද විපක්ෂ නායකවරයා එහිදී ඉල්ලා සිටියා.",
       "URL": "https://www.hirunews.lk/345937/ත්‍රස්ත-ප්‍රහාරයක්-සම්බන්ධයෙන්-වන-මාධ්‍ය-වාර්තාවල-සත්‍ය-අසත්‍ය-බව-රජය-හෙළි-කළ-යුතුයි-විපක්ෂ-නායක-සජිත්-ප්‍රේමදාස-පාර්ලිමේන්තුවේදී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=76"
}