{
       "Source": "hirunews",
       "Timestamp": "Thursday, 06 July 2023 - 9:02",
       "Headline": "තායිලන්තයෙන් කුරුල්ලන් තුන්දෙනෙකු මෙරටට",
       "News Content": "ශ්‍රී ලංකාව සහ තායිලන්තය අතර සිදු කෙරෙන සත්ත්ව හුවමාරු වැඩසටහන යටතේ ද්විත්ව කරමල් කැසොවරි කුරුල්ලන් තුන්දෙනෙකු ඊයේ (05) රාත්‍රියේ තායිලන්තයේ සිට දෙහිවල සත්වෝද්‍යානය සඳහා කටුනායක ගුවන් තොටුපළ වෙත එවා තිබුණා.\nමාස 9ක් පමණ වයසැති පිරිමි කැසොවරි කුරුල්ලන් දෙදෙනෙකු සහ එක් කිරිල්ලියක මෙලෙස ශ්‍රී ලංකාවට එවා ඇති අතර මෙම පක්ෂීන් අඩි 5ක් පමණ උසට කිලෝ 60ක පමණ බරක් දක්වා වර්ධනය වනවා.\nඉතාමත් වර්ණවත් මෙම කුරුල්ලන්ට අහසේ පියාසර කිරීමට හැකියාවක් නැහැ.\nමෙම සත්ත්ව හුවමාරු වැඩසටහන යටතේ ශ්‍රී ලංකාවෙන් තායිලන්තයට මීමින්නන්, කළු වදුරන්, රිළව්, වලිකුකුළන් සහ සර්ප විශේෂ කිහිපයක් යැවීමට නියමිතයි.",
       "URL": "https://www.hirunews.lk/340167/තායිලන්තයෙන්-කුරුල්ලන්-තුන්දෙනෙකු-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=210"
}