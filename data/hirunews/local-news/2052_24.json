{
       "Source": "hirunews",
       "Timestamp": "Tuesday, 30 March 2021 - 13:11",
       "Headline": "කොරෝනා ආ හැටි තහවුරු වෙයි",
       "News Content": "කොරෝනා වෛරසයේ මූලාරම්භය පිළිබදව චීනයේ වූහාන් නගරයට ගොස් පරීක්ෂණ පැවැත්වූ ජාත්‍යන්තර විශේෂඥයින් කණ්ඩායම අද සිය වාර්තාව එළිදක්වනවා.\nඊට පෙර අදාළ වාර්තාවේ පිටපතක් තමන් වෙත ලැබුණු බවයි ප්‍රංශ පුවත් සේවය සඳහන් කළේ.\nඑහි දැක්වෙන්නේ කොරෝනා වෛරසය බොහෝ දුරට වවුලන්ගෙන් මිනිසාට හුවමාරු වී ඇති අතර, ඒ සඳහා අතරමැදි සත්ත්වයෙකු ද දායක වී ඇති බවයි.\nඑමෙන්ම, කොරෝනා වෛරසය වූහාන් වෛරස් පරීක්ෂණාගාරයෙන් නික්මුණු බවට අමරිකානු හිටපු ජනාධිපති ඩොනල්ඩ් ට්‍රම්ප් ප්‍රමුඛ පිරිසක් විසින් එල්ල කල චෝදනා ද ජාත්‍යන්තර විශේෂඥයන් කණ්ඩායම ප්‍රතික්ෂේප කරනවා.\nකොරෝනා වෛරසයෙන් මේ වන විට ලොව පුරා සිදුව ඇති මරණ සංඛ්‍යාව 28 ලක්ෂය ඉක්මවා ඇති අතර, ආසාදිත සංඛ්‍යාව දොළොස් කෝටි 82 ලක්ෂයකට අධිකයි.",
       "URL": "https://www.hirunews.lk/266986/කොරෝනා-ආ-හැටි-තහවුරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2052"
}