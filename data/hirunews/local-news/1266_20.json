{
       "Source": "hirunews",
       "Timestamp": "Monday, 28 March 2022 - 7:55",
       "Headline": "නුවරඑළිය දිස්ත්‍රික් සෞඛ්‍ය සේවා අධ්‍යක්ෂවරයාට ඇප",
       "News Content": "නුවරඑළිය දිස්ත්‍රික් සෞඛ්‍ය සේවා අධ්‍යක්ෂවරයා පොලීසිය විසින් අත්අඩංගුවට ගෙන තිබෙනවා.\nඒ, බීමතින් රිය පැදවීමේ චෝදනා මතයි.\nසෞඛ්‍ය සේවා අධ්‍යක්ෂවරයා සිය නිල රථයෙන් තලවකැළේ නගරයේ දී ඊයේ අත්අඩංගුවට ගෙන ඇත්තේ, තලවකැළේ පොලීසියට ලද පැමිණිල්ලකට අනුවයි.\nනගරයේ සිටි පුද්ගලයින් කිහිප දෙනෙකු සමග සෞඛ්‍ය සේවා අධ්‍යක්ෂවරයා බහින්බස්වීමක් ද සිදු කරගෙන ඇති බවට යි වාර්තා වන්නේ.\nඅත්අඩංගුවට ගත් සෞඛ්‍ය සේවා අධ්‍යක්ෂවරයා ඊයේ රාත්‍රියේ ම පොලිස් ඇප මත මුදා හැර තිබෙනවා.",
       "URL": "https://www.hirunews.lk/300566/නුවරඑළිය-දිස්ත්‍රික්-සෞඛ්‍ය-සේවා-අධ්‍යක්ෂවරයාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1266"
}