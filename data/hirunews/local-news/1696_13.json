{
       "Source": "hirunews",
       "Timestamp": "Sunday, 12 September 2021 - 22:49",
       "Headline": "දෙවන විස්සයි විස්ස තරඟයෙන් දකුණු අප්‍රිකානු කණ්ඩායමට ජය",
       "News Content": "දකුණු අප්‍රිකාව සහ ශ්‍රී ලංකා කණ්ඩායම අතර දෙවන විස්සයි විස්ස තරගයේ කාසිය වාසිය දිනා පළමුව පන්දුවට පහර දුන් ශ්‍රී ලංකා කණ්ඩායම පන්දුවාර 18යි එක් පන්දුක් තුල සියල්ලන් දැවී ලකුණු 103ක් රැස් කළා.\nශ්‍රී ලංකාව වෙනුවෙන් කුසල් පෙරේරා ලකුණු 30ක් සහ භානුක රාජපක්ෂ ලකුණු 20ක් රැස්කළ අතර සෙසු කිසිඳු පිතිකරුවෙකුටවත් ලකුණු 20 සීමාවට පිවිසීමට දකුණු අප්‍රිකා පන්දු යවන්නන් ඉඩ ලබා දුන්නේ නැහැ.\nපන්දු යැවීමේදී ශම්සි කඩුලු 03ක් සහ ඒඩ්න් මාක්රම් කඩුලු 03ක් බිද දැමුවා.\nඒ අනුව තරගය ජය ගැනීමට දකුණු අප්‍රිකානු කණ්ඩායමට හිමි වූ ඉලක්කය  පන්දු 120ක් තුල ලකුණු 104ක්.\nලකුණු 104ක ඉලක්කයක් හබා යාමට පිටියට පිවිසි දකුණු අප්‍රිකානු කණ්ඩායම හොඳ ආරම්භයක් ලබාගත් අතර ඔවුන් පළමු කඩුල්ල සඳහා ලකුණු 62ක  සබදතාවක් ගොඩ නැගුවා.\nපළමු කඩුල්ල ලෙස රිසා හෙන්ඩ්රික්ස් ලකුණු 18ක් ලබා සිටියදී දැවී ගියා.\n09 වන පන්දු වාරයේදී තරඟයට වර්ෂාවෙන් බාධා එල්ල වූ අතර තරගය මද වෙලාවකට නතර කරනු ලැබුවා.\nසුළු වෙලාවකට පසු නැවතත් තරගය ආරම්භ කළ අතර ශ්‍රී ලංකා පන්දු යවන්නන්ට කිසිදු පීඩනයකින් තොරව පන්දුවට පහර දුන් දකුණු අප්‍රිකානු කණ්ඩායමේ කුවින්ටන් ඩි කොක් දකුණු අප්‍රිකානු කණ්ඩායම ජයග්‍රහණය කරා රැගෙන ගියා.\nඒ අනුව තරඟයේ 14 වන පන්දු වාරයේ දී ඔවුන් එක් කඩුල්ලක් පමණක් දැවී තමන්ට නියමිත ඉලක්කය සපුරා ගත්තා.\nකුවින්ටන් ඩි කොක් නොදැවී ලකුණු 58 යි.\nමෙම ජයග්‍රහණයත් සමඟ තරඟාවලියේ ජයත්  02 - 0ක් ලෙස දකුණු අප්‍රිකානු කණ්ඩායමට හිමි වනවා.",
       "URL": "https://www.hirunews.lk/282052/දෙවන-විස්සයි-විස්ස-තරඟයෙන්-දකුණු-අප්‍රිකානු-කණ්ඩායමට-ජය",
       "Category": "Local News",
       "Parent URL": "https://www.hirunews.lk/local-news.php?pageID=1696"
}