{
       "Source": "hirunews",
       "Timestamp": "Thursday, 09 August 2018 - 13:54",
       "Headline": "දුම්රිය වර්ජනයට තවත් වෘත්තිය සමිති 5 ක සහය",
       "News Content": "වැටුප් ඇතුලූ ඉල්ලීම් කිහිපයක් මුල් කරගනිමින් දුම්රිය වෘත්තිය සමිති කිහිපයක් ආරම්භ කළ වර්ජනයට දුම්රිය අධීක්ෂණ කළමනාකරණ සේවයට අදාළ වෘත්තිය සමිති 5 ක් සහය දැක්වීමට තීරණය කර තිබෙනවා.\nඅද පස්වරු 4.30 සිට පැය 72 කාලයක් අසනීප නිවාඩු වාර්තා කර මෙලෙස වර්ජනයට සහය පළ කරන බවයි දුම්රිය අධීක්ෂණ කළමනාකරණ නිලධාරීන්ගේ වෘත්තිය සමිති එකමුතුවේ කැඳවුම්කරු ඩබ්ලිව්.කේ. ද සිල්වා හිරු ප්‍රවෘත්ති අංශයට සඳහන් කළේ.\nමේ අතර වර්ජනය සම්බන්ධයෙන් වෘත්තිය සමිති අතර තීරණාත්මක සාකච්ඡාවක් අද පස්වරුවේ පැවැත්වීමට නියමිතයි.",
       "URL": "https://www.hirunews.lk/197140/දුම්රිය-වර්ජනයට-තවත්-වෘත්තිය-සමිති-5-ක-සහය",
       "Category": "Local News",
       "Parent URL": "https://www.hirunews.lk/local-news.php?pageID=3807"
}