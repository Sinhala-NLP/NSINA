{
       "Source": "hirunews",
       "Timestamp": "Wednesday, 10 March 2021 - 8:03",
       "Headline": "පාස්කු වාර්තාව ගැන විවාදය අද",
       "News Content": "පාස්කු ඉරු දින ත්‍රස්ත ප්‍රහාරය සම්බන්ධයෙන් විමර්ශනය කළ ජනාධිපති පරීක්ෂණ කොමිෂන් සභා වාර්තාව පිළිබඳ විවාදය අද පාර්ලිමේන්තුවේදී ආරම්භ වනවා.\nරජය විසින් ගෙන එනු ලබන සභාව කල් තැබීමේ යෝජනාවක් ලෙස එය විවාදයට ගැනෙන බවයි පාර්ලිමේන්තු මහ ලේකම් ධම්මික දසනායක සඳහන් කළේ.\nඒ අනුව පෙරවරු 11 සිට පස්වරු 5.30 දක්වා විවාදය පැවැත්වෙනවා.\nඑමෙන්ම, පාස්කු ප්‍රහාරය සම්බන්ධයෙන් විමර්ශනය කළ ජනාධිපති කොමිසමේ අවසන් වාර්තාවේ අඩංගු කරුණු තම සංසදය පිළිගන්නා බව  ශ්‍රී ලංකා කතෝලික රදගුරු සංසදය නිවේදනයක් නිකුත් කරමින් ප්‍රකාශ කළා.\nඑමඟින් සිදුකර තිබෙන නිර්දේශ වහා ක්‍රියාත්මක කිරීමට රජයට බල කරන බවත්, ඒ සඳහා නීතිපතිවරයා වෙත පූර්ණ බලතල ලබාදිය යුතු බවත් අදාළ නිවේදනයේ සඳහන්.\nජාතීන් අතර අසමගිය ඇති කරන ආකාරයේ ඡායාරූප ෆේස්බුක් සමාජ ජාල වෙබ් අඩවිය හරහා ප්‍රචාරය කළ පුද්ගලයෙකු මාතලේ ප්‍රදේශයේදී අත්අඩංගුවට ගෙන තිබෙනවා.",
       "URL": "https://www.hirunews.lk/264880/පාස්කු-වාර්තාව-ගැන-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=2098"
}