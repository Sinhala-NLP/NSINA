{
       "Source": "hirunews",
       "Timestamp": "Saturday, 14 January 2023 - 20:53",
       "Headline": "ඇප තැන්පත් කල දේශපාලන පක්ෂ",
       "News Content": "පාර්ලිමේන්තු මන්ත්‍රී මහින්දානන්ද අලු‍ත්ගමගේගේ ප්‍රධානත්වයෙන් ශ්‍රී ලංකා පොදුජන පෙරමුණ මහනුවර දිස්ත්‍රික්කය සඳහා ඇප මුදල් තැන්පත් කළා.\nපොදුජන පෙරමුණ කෑගල්ල නගර සභාව වෙනුවෙන් ඇප මුදල් තැන්පත් කළේ, රාජ්‍ය අමාත්‍ය කනක හේරත්ගේ ප්‍රධානත්වයෙන්.\nමේ අතර ජාතික ජනබලවේගය රත්නපුර, නුවරඑළිය සහ බදුල්ල දිස්ත්‍රික්ක වෙනුවෙන් ඇප මුදල් තැන්පත් කළා.\nශ්‍රී ලංකා පොදුජන පෙරමුණෙන් ඉවත් වූ පාර්ලිමේන්තු මන්ත්‍රීවරුන්ගෙන් සැදුම්ලත් නිදහස් ජනතා සන්ධානය රත්නපුර දිස්ත්‍රික්කය වෙනුවෙන් ඇප මුදල් තැන්පත් කළේ, හිටපු අමාත්‍ය වාසුදේව නානායක්කාරගේ ප්‍රධානත්වයෙන්.\nමේ අතර ඉදිරි පළාත් පාලන ඡන්ද විමසීම සඳහා ටෙලෝ, ප්ලොට්, ඊ.පී.ආර්.එල්.එෆ්, දෙමළ ජාතික පක්ෂය සහ ප්‍රජාතන්ත්‍රවාදි සටන්කාමී පක්ෂය යන පක්ෂ අවබෝධතා ගිවිසුමකට එළැඹුණා.\nඔවුන් ඉදිරි පළාත් පාලන ඡන්ද විමසීමේදී කුකුළා පහන ලාංඡනය යටතේ තරග වදිනු ඇති. ඉලංගෙයි තමිල් අරසු පක්ෂය මඩකලපුව දිස්ත්‍රික්කය වෙනුවෙන් ඇප මුදල් තැන්පත් කළේ, පාර්ලිමේන්තු මන්ත්‍රී ශානක්‍යන් රාසමානික්කම්ගේ ප්‍රධානත්වයෙන්.\nශ්‍රී ලංකා මුස්ලිම් කොංග්‍රසයද බදුල්ල දිස්ත්‍රික්කය වෙනුවෙන් ඇප මුදල් තැන්පත් කළා.",
       "URL": "https://www.hirunews.lk/325051/ඇප-තැන්පත්-කල-දේශපාලන-පක්ෂ",
       "Category": "Local News",
       "Parent URL": "https://www.hirunews.lk/local-news.php?pageID=602"
}