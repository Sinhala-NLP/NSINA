{
       "Source": "hirunews",
       "Timestamp": "Monday, 07 March 2022 - 9:58",
       "Headline": "රුපියල් කෝටියක අයිස් මත්ද්‍රව්‍ය තබාගෙන සිටි පුද්ගලයකු අත්අඩංගුවට",
       "News Content": "මන්නාරම පොලිස් වසමේ තාරපුරම්, සීසයිඩ් සිටි ඉන්ධන පිරවුම්හල අසල දී විශේෂ කාර්‍ය බලකාය විසින් සිදු කරනු ලැබූ වැටලීමකින් රුපියල් කෝටියකට අධික අයිස් මත්ද්‍රව්‍ය තොගයක් ළඟ තබාගෙන සිටි පුද්ගලයකු අත්අඩංගුවට ගෙන තිබෙනවා.\nඒ ඊයේ (06) වැනි දා යි.\nවිදෙස් රටක සිට හොර රහසේ ⁣ධීවර බෝට්ටු මඟින් මෙරටට රැගෙන ආ අයිස් මත්ද්‍රව්‍ය කිලෝ 01‍යි ග්‍රෑම් 15ක් සන්තකයේ තබාගෙන සිටි පුද්ගලයෙකු යි මෙසේ අත් අඩංගුවට පත් වී ඇත්තේ.\nසැකකරු එරුක්කලමිපිඩිඩි, මන්නාරම ප්‍රදේශයේ පදිංචි වයස අවුරුදු 36ක පුද්ගලයෙක්.\nවැඩිදුර විමර්ශන කටයුතු මන්නාරම පොලිස් ස්ථානය විසින් සිදු කෙරෙනු ඇති.",
       "URL": "https://www.hirunews.lk/298851/රුපියල්-කෝටියක-අයිස්-මත්ද්‍රව්‍ය-තබාගෙන-සිටි-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1309"
}