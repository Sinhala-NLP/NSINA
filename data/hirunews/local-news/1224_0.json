{
       "Source": "hirunews",
       "Timestamp": "Monday, 18 April 2022 - 16:53",
       "Headline": "රාජ්‍ය අමාත්‍යවරුන් දිව්රුම් දීම ඇරඹෙයි (වීඩියෝ)",
       "News Content": "රාජ්‍ය අමාත්‍යවරුන් දිව්රුම්දීම මීට ස්වල්ප වේලාවකට පෙර ජනාධිපති ගෝඨාභය රාජපක්ෂ ඉදිරියේ ආරම්භ වුණා.\nඒ ජනාධිපති මන්දිරයේදීයි.\nඒ අනුව අද (18) පත්වුණු කැබිනට් නව අමාත්‍යවරුන් යටතේ රාජ්‍ය පාලන කටයුතු සඳහා සම්බන්ධ වන විවිධ විෂය පථයන්ට අයත් වන රාජ්‍ය අමාත්‍යවරුන් මෙහිදී පත්වීම් ලැබුවා.\nආරක්ෂක රාජ්‍ය අමාත්‍යවරයා ලෙස මහාචාර්ය ජී.එල්.පීරිස් පත් කර තිබෙනවා.\nවැවිලි රාජ්‍ය අමාත්‍යවරයා ලෙස පත් කර ඇත්තේ, අරුන්දික ප්‍රනාන්දුයි.\nපළාත් සභා හා පළාත් පාලන රාජ්‍ය අමාත්‍ය ධුරය රෝහන දිසානායක හට හිමි වුණා.\nලොහාන් රත්වත්තේට හිමිවූයේ, නාගරික සංවර්ධන රාජ්‍ය අමාත්‍ය ධුරයයි.\nතාරක බාලසුරිය හට විදේශ කටයුතුත්, සනත් නිශාන්ත හට ජල සම්පාදනත්, ඉන්දික අනුරුද්ධ හට නිවාස රාජ්‍ය අමාත්‍ය ධුරයත් හිමි වුණා.\nකර්මාන්ත රාජ්‍ය අමාත්‍යවරයා ලෙසින් ප්‍රසන්න රණවීර ද මහවැලි රාජ්‍ය ඇමති ලෙස සිරිපාල ගම්ලත් ද, වාරිමාර්ග රාජ්‍ය අමාත්‍ය ලෙස අනුරාධ ජයරත්න ද තේරී පත් වුණා.\nදේශීය වෛද්‍ය රාජ්‍ය අමාත්‍ය ලෙස සිසිර ජයකොඩිත්, සංචාරක සහ ධීවර රාජ්‍ය අමාත්‍ය ලෙස ඩී.වී. චානකත්, පශු සම්පත් රාජ්‍ය අමාත්‍ය ඩී.බී.හේරත්, ග්‍රාමීය ආර්ථික බෝග වගා හා ප්‍රවර්ධන රාජ්‍ය අමාත්‍ය කාදර් මස්තාන් තේරී පත් වුණා.\nඅශෝක ප්‍රියන්ත හට හිමිවූයේ වෙළෙඳ රාජ්‍ය අමාත්‍ය ධුරය වන අතර, වතු නිවාස සහ ප්‍රජා යටිතල පහසුකම් රාජ්‍ය අමාත්‍ය අරවින්ද් කුමාර් තනතුරු ලැබුවා.\nසංස්කෘතික හා ප්‍රාසාංගික කලා රාජ්‍ය අමාත්‍ය ධුරය හිමිවූයේ, ගීතා කුමාරසිංහටයි.\nගුණපාල රත්නසේකර හට සමූපකාර සේවා අලෙවි සංවර්ධන හා පාරිභෝගික ආරක්ෂණ රාජ්‍ය අමාත්‍ය ධුරයෙන් පිදුම් ලැබුවා.\nකපිල නුවන් අතුකෝරලට හිමිවූයේ සුළු අපනයන වැවිලි බෝග සංවර්ධන රාජ්‍ය අමාත්‍ය ධුරයයි.\nවෛද්‍ය ගයාෂාන් නවනන්ද සෞඛ්‍ය රාජ්‍ය අමාත්‍යවරයායි.\nසුරේන්ද්‍ර රාඝවන් අධ්‍යාපන සේවා හා ප්‍රතිසංස්කරණ රාජ්‍ය අමාත්‍යවරයා ලෙස නව කැබිනට් රාජ්‍ය අමාත්‍ය නාමාවලියේ සටහන් වූවා.",
       "URL": "https://www.hirunews.lk/302228/රාජ්‍ය-අමාත්‍යවරුන්-දිව්රුම්-දීම-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1224"
}