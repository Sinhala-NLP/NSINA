{
       "Source": "hirunews",
       "Timestamp": "Wednesday, 02 May 2018 - 12:14",
       "Headline": "කාන්තාවන් දෙදෙනෙකු අපයෝජනය කළ අයෙක් රක්ෂිත බන්ධනාගාරයට",
       "News Content": "කාන්තාවන් දෙදෙනකුඒ බරපතළ ලිංගික අපයෝජනය සිදුකළ පුද්ගලයෙකු පසුගියදා ගලේවෙල පොලිසිය මඟින් අත්අඩංගුවට ගෙන තිබෙනවා.\nගුරුකම් මඟින් ප්‍රශ්න විසඳා දෙන බව පවසමින් අදාල සැකකරු මෙම කාන්තාවන් දෙදෙනා අපයෝජනයකර ඇති බවයි කරුණු අනාවරණය වී ඇත්තේ.\nඑක්‌ කාන්තාවක්‌ සිය නැන්දම්මා සමඟ ඇති විරසකය අවසන් කර ගැනීමටත්, දරුඵල නොමැතිව සිටි අනෙක්‌ කාන්තාවට දරුවෙක්‌ ලබාගැනීම සඳහාත් මෙම ගුරුකම් කරවා ගැනීමට අදාල කපුවාගේ පිහිටපතා ඇති බව සඳහන්.\nඅදාල කාන්තාවන් පදිංචි නිවසට අසන්න නිවසකට පසුගිය 28 වනදා පැමිණ ඇත්තේ සැකකාර කපුවා ලවා ගුරුකම් කරගැනීම සඳහායි.\nඑහිදී ඔවුන් එම නිවසේ කාමරයකට විටින් විට කැඳවාගත් සැකකරු කාන්තාවන් නිරුවත් කරමින් ශරීරවල තෙල්ගාන්නට පටන් ගෙන ඇති අතර මෙහිදී සැකකරුගේ නොමනා හැසිරීම් සම්බන්ධයෙන් කාන්තාවන්ට සැකසිතී ඔහුගේ ග්‍රහණයෙන් මිදී පිටතට පැමිණ තිබෙනවා.\nඅනතුරුව කාන්තාවන් සිද්ධිය සම්බන්ධයෙන් ඔවුන්ගේ ඥාතීන්ට දන්වා ඇති අතර අනතුරුව සැකකරු කොටුකර ගැනීමෙන් පසුව සැකකරු සම්බන්ධයෙන් පොලිසිය දැනුවත් කර ඇති බව සඳහන්.\nඅනතුරුව පොලිසිය පැමිණ සැකකරු අත්අඩංගුවට ගත් බවයි වාර්තා වන්නේ.\nමෙලෙස අත්අඩංගුවට ගත් පුද්ගලයා 30 හැවිරිදි වියේ පසුවන හලාවත, කොන්ගස්යාය ප්‍රදේශයේ පදිංචිකරුවෙක්.\nවයස අවුරුදු 19 සහ 20 යන වයස් සීමාවල පසුවන කාන්තාවන් දෙදෙනෙක් සැකකාර කපුවා විසින් අපයෝජනයකර ඇති බවයි වාර්තා වන්නේ.\nඅත්අඩංගුවට ගැනුණු සැකකරු පසුගිය 30 වනදා දඹුල්ල මහේස්‌ත්‍රාත් අධිකරණය හමුවට ඉදිරිපත් කිරීමෙන් අනතුරුව ලබන 14 වන දින දක්වා රක්ෂිත බන්ධනාගාර ගතකළ බවයි ගලේවෙල පොලිසියෙන් කළ විමසීමකදී  පවසා සිටියේ.",
       "URL": "https://www.hirunews.lk/189771/කාන්තාවන්-දෙදෙනෙකු-අපයෝජනය-කළ-අයෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=3964"
}