{
       "Source": "hirunews",
       "Timestamp": "Wednesday, 10 May 2023 - 16:59",
       "Headline": "අලව්ව තැපැල් කාර්යාලය බිඳ ලක්ෂ ගණනක් වටිනා මුද්දර සොරාගෙන",
       "News Content": "අලව්ව තැපැල් කාර්යාලය බිඳ රුපියල් ලක්ෂ තුනකට වැඩි මුදල් සහ රුපියල් ලක්ෂ හතරකට වැඩි වටිනාකමක් ඇති මුද්දර සොරා ගෙන තිබෙන බවට අලව්ව තැපැල් ස්ථානාධිපතිනිය පොලිසියට පැමිණිලි කර තිබෙනවා.\nපසුගිය වෙසක් නිවාඩුවට තැපැල් කන්තෝරුව වසා තැබූ අවස්ථාවේයි මෙම සොරකම සිදුව ඇත්තේ.\nතැපැල් කාර්යාලය තුළ වූ මුදල් සේප්පුව ග්‍රයින්ඩරයක් උපයෝගී කරගෙන කපා දමා එහි තිබූ මුදල් සහ මුද්දර මෙලෙස රැගෙන ගොස් ඇති බවයි අප ප්‍රාදේශීය වාර්තකරු සඳහන් කළේ.\nවැඩිදුර විමසීමේ දී අලව්ව පොලිසිය අනාවරණය කළේ මීට ටික දිනකට පෙර කැලණිය සහ වරකාපොල තැපැල් කාර්යාලයන් ද කොල්ල කා ඇත්තේ මේ සමානම අයුරින් බවයි.",
       "URL": "https://www.hirunews.lk/334812/අලව්ව-තැපැල්-කාර්යාලය-බිඳ-ලක්ෂ-ගණනක්-වටිනා-මුද්දර-සොරාගෙන",
       "Category": "Local News",
       "Parent URL": "https://www.hirunews.lk/local-news.php?pageID=354"
}