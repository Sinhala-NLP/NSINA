{
       "Source": "hirunews",
       "Timestamp": "Wednesday, 24 January 2018 - 16:41",
       "Headline": "පොහොට්ටුවේ පෙත්සම් 6 ක් ඉවත් කරගනී",
       "News Content": "පළාත්පාලන ආයතන 6 ක නාමයෝජනා ප්‍රතික්ෂේප වීමට අදාළව ශ්‍රී ලංකා පොදුජන පෙරමුණ අභියාචනාධිකරණය හමුවේ ගොනුකර තිබූ පෙත්සම් 6 ක් අද ඉවත් කර ගැනුනා.\nඒ, අභියාචනාධිකරණ සභාපති කේ.ටී. චිත්‍රසිරි සහ ශිරාන් ගුණරත්න යන විනිසුරු මඩුල්ල හමුවේ ඒවා විභාගයට ගත් අවස්ථාවේදියි.\nමහරගම සහ පානදුර නගර සභාවට මෙන්ම මහියංගණය, වැලිගම, තිරප්පනේ, අගලවත්ත යන ප්‍රාදේශීය සභාවල නාමයෝජනා ප්‍රතික්ෂේප වීමට අදාළවයි මෙම පෙත්සම් ගොනුකර තිබුණේ.\nමේ වනවිටත් ශ්‍රේෂ්ඨාධිකරණයේදී එම  පෙත්සම් විභාගයට නොගෙනම ප්‍රතික්ෂේප කර ඇති නිසා, අභියාචනාධිකරණයෙන්ද ඒවා නිෂ්ප්‍රභ වන බැවින් පොදුජන පෙරමුණ පෙත්සම් ඉවත් කරගත් බවයි හිරු අධිකරණ වාර්තාකරු ප්‍රකාශ කළේ.",
       "URL": "https://www.hirunews.lk/181919/පොහොට්ටුවේ-පෙත්සම්-6-ක්-ඉවත්-කරගනී",
       "Category": "Local News",
       "Parent URL": "https://www.hirunews.lk/local-news.php?pageID=4110"
}