{
       "Source": "hirunews",
       "Timestamp": "Wednesday, 27 October 2021 - 9:46",
       "Headline": "ATM යන්ත්‍රය කඩා මුදල් කොල්ලකෑමට තැත් කළ දෙදෙනකු පොලිස් අත්අඩංගුවට (වීඩියෝ)",
       "News Content": "රාජගිරිය සුපිරි නිවාස සංකීර්ණයේ ප්‍රධාන ගේට්ටුව ඉදිරිපිට සවිකර ඇති , ATM යන්ත්‍රය තියුණු ආයුධයක ආධාරයෙන් කැඩීමට උත්සාහ දරන අයුරු එහි සවිකර තිබූ ආරක්ෂිත කැමරාවේ මෙසේ සටහන් ව තිබුණා.\nකෙසේ වෙතත්, ATM යන්ත්‍රය කඩා එහි තිබූ මුදල් සොරා ගැනීමට නොහැකිව තිබෙනවා.\nයන්ත්‍රයට වූ හානිය මෙතෙක් ගණනය කර නොමැති අතර, සිද්ධියට සම්බන්ධ කෝට්ටේ නගර සභාවේ කම්කරුවෙකු ඇතුළු දෙදෙනෙකු වැලිකඩ පොලිසිය විසින් අත්අඩංගුවට ගෙන ඇති බවයි වාර්තා වන්නේ.\nමොවුන් රාජගිරිය බණ්ඩාරනායකපුර ප්‍රදේශයේ පදිංචි අයිස් මත්ද්‍රව්‍යයට දැඩි ලෙස අබ්බැහි වූ දෙදෙනෙකු බව ද පොලිසිය පවසනවා.\nඅත්අඩංගුවට ගත් සැකකරුවන් අලුත්කඩේ අංක හතර අධිකරණයට ඉදිරිපත් කිරීමට නියමිත අතර, වැලිකඩ පොලිසිය විසින් වැඩිදුර පරීක්ෂණ කටයුතු සිදු කරනු ලබනවා.",
       "URL": "https://www.hirunews.lk/286168/atm-යන්ත්‍රය-කඩා-මුදල්-කොල්ලකෑමට-තැත්-කළ-දෙදෙනකු-පොලිස්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1603"
}