{
       "Source": "hirunews",
       "Timestamp": "Sunday, 30 August 2020 - 11:09",
       "Headline": "නීතිවිරෝධීව ආනයනය කළ කහ කිලෝ 1428 ක් සමඟ පුද්ගලයින් හයදෙනෙකු අත්අඩංගුවට",
       "News Content": "ඉන්දියාවේ සිට නීතිවිරෝධී ලෙස මෙරටට ආනයනය කළ කහ කිලෝග්‍රෑම් 1428 ක් කල්පිටිය - ඉන්පත්තිව් දූපතේදී  නාවික හමුදා භාරයට ගෙන තිබෙනවා.\nඒ, කල්පිටිය නාවික කඳවුරේ නිලධාරීන් ඊයේ අලූයම සිදුකළ වැටලීමකදියි.\nමෙහිදී කොටියාකුඹුර සහ කල්පිටිය ප්‍රදේශවල පදිංචිකරුවන් හයදෙනෙකුද අත්අඩංගුවට ගෙන ඇති බව සඳහන්.\nසුඛෝපභෝගී වෑන් රථයක්ද මෙහිදී නාවික හමුදා භාරයට ගෙන තිබෙනවා.\nඉන්දියාවේ සිට මෙරට මුහුදු තීරයට වෙනත් බහුදින යාත්‍රාවකින් ප්‍රවාහනය කර ඇති කහ තොගය එම ස්ථානයේ සිට කල්පිටිය - ඉන්පන්තිව් දූපතට බෝට්ටුවක් මගින් ගෙනවිත් ඇති බවටයි හෙළිවී ඇත්තේ.\nසැකකරුවන් සමඟ අත්අඩංගුවට ගත් කහ තොගය අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/248971/නීතිවිරෝධීව-ආනයනය-කළ-කහ-කිලෝ-1428-ක්-සමඟ-පුද්ගලයින්-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2489"
}