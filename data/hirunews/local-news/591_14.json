{
       "Source": "hirunews",
       "Timestamp": "Thursday, 19 January 2023 - 20:18",
       "Headline": "වෙනම තරඟ කළත් සන්ධානයේ බැඳීමට බාධා නැහැ - මෛත්‍රීපාල සිරිසේන",
       "News Content": "පළාත් පාලන ඡන්ද විමසීමේ දී බහුතර ආසන සංඛ්‍යාවක් සඳහා තම පක්ෂය වෙනම තරඟ කළ ද නිදහස් ජනතා සන්ධානය සමඟ ඇති බැඳීමට ඉන් ගැටලුවක් නොවන බව නිදහස් පක්ෂයේ සභාපති, හිටපු ජනාධිපති මෛත්‍රීපාල සිරිසේන පවසනවා.\nඔහු මේ බව කියා සිටියේ පක්ෂ මූලස්ථානයේ අද (19) පැවති මාධ්‍ය හමුවකට එක්වෙමින්.\nපළාත් පාලන ඡන්ද විමසීමට අදාළව දිස්ත්‍රික්ක කිහිපයක දී දේශපාලන පක්ෂ හා ස්වාධීන කණ්ඩායම් අදත් ඇප තැන්පත් කිරීම සහ නාමයෝජනා භාර දීම සිදුකළා.\nනාම යෝජනා භාරදීමට වෙන්කර ඇති කාලය අනිද්දා (21) දහවල් 12ට අවසන් වීමට නියමිත අතර ඇප මුදල් තැන්පත් කිරීමේ අවස්ථාව හෙට (20) මධ්‍යහ්න 12න් අවසන් වනවා.\nකළුතර දිස්ත්‍රික්කයේ හෙලිකොප්ටරය ලකුණින් තරග වදින නිදහස් ජනතා සන්ධානය අද (19) ඇප තැන්පත් කරනු ලැබුවා.\nඑක්සත් ජාතික පක්ෂය ද කළුතර දිස්ත්‍රික්කයට ඇප තැන්පත් කළා.\nමේ අතර, බදුල්ල දිස්ත්‍රික්කයේ පළාත් පාලන ආයතන 17කට මෙන්ම නුවරඑළිය දිස්ත්‍රික්කයේ පළාත් පාළන ආයතන 12කට ජාතික ජනබලවේගය අද (19) නාම යෝජනා භාර දුන්නා.",
       "URL": "https://www.hirunews.lk/325435/වෙනම-තරඟ-කළත්-සන්ධානයේ-බැඳීමට-බාධා-නැහැ-මෛත්‍රීපාල-සිරිසේන",
       "Category": "Local News",
       "Parent URL": "https://www.hirunews.lk/local-news.php?pageID=591"
}