{
       "Source": "hirunews",
       "Timestamp": "Saturday, 02 September 2023 - 19:50",
       "Headline": "නිදහස් පක්ෂයේ සංවත්සර මාධ්‍ය හමුවට මහලේකම් දයාසිරි නැහැ",
       "News Content": "ඕනෑම මැතිවරණයක් ජයග්‍රහණය කිරීම සඳහා තම පක්ෂය සූදානම් බව ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රීපාල සිරිසේන පවසනවා.\nඑම පක්ෂයේ 72 වන සංවත්සරය හෙට පැවැත්වෙන අතර ඒ සම්බන්ධයෙන් දැනුවත් කිරීම සදහා පක්ෂ මූලස්ථානයේ අද (02) කැදවා තිබූ මාධ්‍ය හමුවකට එක්වෙමින් ඔහු මේ බව සදහන් කළා.\nඅද පැවති මාධ්‍ය හමුවට නිදහස් පක්ෂ මහලේකම් දයාසිරි ජයසේකර එක්ව නොසිටි අතර, ජාතික සංවිධායක දුමින්ද දිසානායක මෙන්ම ජ්‍යෙෂ්ඨ උප සභාපතිවරයෙකු වන අමාත්‍ය නිමල් සිරිපාල ද සිල්වා ද ඊට එක්ව සිටියා.\nකෙසේ වෙතත්, මීට පෙර සංවත්සරය පිලිබද දැනුම්දීම සදහා පසුගිය 31 වනදා කැදවා තිබූ මාධ්‍ය හමුවට මහලේකම් දයාසිරි ජයසේකර එක්ව සිටිනු දක්නට ලැබුණා.",
       "URL": "https://www.hirunews.lk/346936/නිදහස්-පක්ෂයේ-සංවත්සර-මාධ්‍ය-හමුවට-මහලේකම්-දයාසිරි-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=55"
}