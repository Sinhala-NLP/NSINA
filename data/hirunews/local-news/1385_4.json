{
       "Source": "hirunews",
       "Timestamp": "Monday, 31 January 2022 - 13:22",
       "Headline": "සජිත් ඉල්ලන වරම (වීඩියෝ)",
       "News Content": "තමන්ට 3න් 2ක ජන වරමක් අවශ්‍ය නොවන බවත්, සුළු බහුතර බලයක් පමණක් ප්‍රමාණවත් බවත් විපක්ෂ නායක සජිත් ප්‍රේමදාස පවසනවා.\nමිහින්තලේ - තිරප්පනේ පැවති ජන හමුවක දී විපක්ෂ නායකවරයා ඉල්ලා සිටියේ තමන්ට වුව ද අසීමිත බලතල ලබා නොදෙන ලෙසයි.\nඑමෙන්ම රටේ ගොවි ජනතාව මේ වනවිට දැඩි අර්බුදයකට මුහුණදෙමින් සිටින පොහොර අර්බුදය ගැන ද විපක්ෂ නායකවරයා මෙහිදී අදහස් පළ කළා.\nඅධික මිල ගණන් යටතේ නිසි ප්‍රමිතියකින් යුතුව පොහොර අලෙවිය සිදු නොවන බව පෙන්වා දුන් විපක්ෂ නායක සජිත් ප්‍රේමදාස කියා සිටියේ, තම රජයක් යටතේ මෙම අර්බුද විසඳමින් පොදුජන සේවය උපරිමයෙන්ම සිදු කරන බවයි.",
       "URL": "https://www.hirunews.lk/295772/සජිත්-ඉල්ලන-වරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1385"
}