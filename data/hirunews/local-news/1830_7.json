{
       "Source": "hirunews",
       "Timestamp": "Saturday, 10 July 2021 - 10:56",
       "Headline": "ඓතිහාසික රුහුණු කතරගම වාර්ෂිව ඇසළ පෙරහර අද",
       "News Content": "ඓතිහාසික රුහුණු කතරගම මහා දේවාලයේ වාර්ෂික ඇසළ පෙරහැර මංගල්‍යයේ ප්‍රථම පෙරහැර අද වීථි සංචාරය කිරීමට නියමිතයි.\nමේ අතර මහනුවර ඇසළ පෙරහර මංගල්‍යයේ සතර මහා දේවාලවල කප් සිටුවීම අගෝස්තු මස 9 වන දා සිදුකෙරෙන බව ශ්‍රී දළදා මාළිගාවේ දියවඩන නිලමේ ප්‍රදීප් නිලංග දෑල පවසනවා.\nඅනතුරුව ප්‍රථම කුඹල් පෙරහර අගෝස්තු මස 13 වනදා වීථි සංචාරය කෙරෙනු ඇති.\nපුරා දින 5ක් කුඹල් පෙරහර වීථි සංචාරය කිරීමෙන් අනතුරුව ප්‍රථම රන්දෝලි පෙරහර පැවැත්වෙන්නේ අගෝස්තු මස 18 වනදායි.\nරන්දෝලි පෙරහර අගෝස්තු මස 22 වන දා දක්වා පැවැත්වෙන අතර පසුදින අලුයම ගැටඹේ තොටේදී දිය කැපීමේ මංගල්‍යය සිදු කෙරෙනවා.",
       "URL": "https://www.hirunews.lk/276580/ඓතිහාසික-රුහුණු-කතරගම-වාර්ෂිව-ඇසළ-පෙරහර-අද",
       "Category": "Local News",
       "Parent URL": "https://www.hirunews.lk/local-news.php?pageID=1830"
}