{
       "Source": "hirunews",
       "Timestamp": "Thursday, 19 January 2017 - 18:36",
       "Headline": "ටොප් ටෙන් චෝදනාව ගැන එජාප මහ ලේකම් උත්තර දෙයි",
       "News Content": "ශ්‍රි ලංකන් ගුවන් සමාගම මගින් ගුවන් යානා මිළදී ගැනිමේදි රුපියල් මිලියන 1500 ක වංචාවක් සිදු කළ බවට ඒකාබද්ධ විපක්ෂය තමන්ට එල්ල කරන චෝදනාව ප්‍රතික්ෂේප කරන බව එක්සත් ජාතික පක්ෂ මහලේකම්, අමාත්‍ය කබීර් හෂීම් පවසනවා.\nකෑගල්ලේදී අද (19) පැවැති උත්සවයකින් අනතුරුව මාධ්‍ය වෙත අදහස් දක්වමිනුයි අමාත්‍යවරයා මේ බව ප්‍රකාශ කළේ.\nඒකාබද්ධ විපක්ෂය ටොප් ටෙන් යටතේ වත්මන් ආණ්ඩුව සිදු කරන දුෂණ වංචා පිළිබදව හය වන පැමිණිල්ල ඊයේ අපරාධ පරික්ෂණ දෙපාර්තමේන්තුවට සහ අල්ලස් හෝ දුෂණ විමර්ශන කොමිසම වෙත ගොනු කරනු ලැබුවේ රාජ්‍ය ව්‍යවසාය සංවර්ධන අමාත්‍ය කබීර් හෂීම් සහ ශ්‍රි ලංකන් ගුවන් සමාගමේ සභාපති ඇතුළු අධ්‍යක්ෂ මණ්ඩලයට එරෙහිවයි.\nමේ අතර, අද කොළඹ පැවැති මාධ්‍ය හමුවකට එක්වෙමින් එක්සත් ජාතික පක්ෂ පාර්ලිමේන්තු මන්ත්‍රී අජිත් මාන්නප්පේරුම කියා සිටියේ පසුගිය රජය ශ්‍රි ලංකන් ගුවන් සමාගම සම්බන්ධයෙන් ගත් තීන්දු තීරණ හේතුවෙන් රුපියල් කෝටි 4100 රජයට අහිමි වී ඇති බවයි.",
       "URL": "https://www.hirunews.lk/152448/ටොප්-ටෙන්-චෝදනාව-ගැන-එජාප-මහ-ලේකම්-උත්තර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4701"
}