{
       "Source": "hirunews",
       "Timestamp": "Sunday, 03 January 2016 - 14:45",
       "Headline": "රජයේ වෛද්‍යවරුගේ  විශේෂ මධ්‍යම කාරක සභා රැස්වීමක් හෙට",
       "News Content": "සිය ඉල්ලීම් සම්බන්ධයෙන් රජයේ ප්‍රතිචාරය පිළිබඳ ඇගයීම සඳහා විශේෂ මධ්‍යම කාරක සභා රැස්වීමක් හෙට පැවැත්වෙන බව රජයේ වෛද්‍ය නිලධාරින්ගේ සංගමය පවසනවා.\nඑම සංගමයේ මාධ්‍ය ප්‍රකාශක වෛද්‍ය නවීන්ද සොයිසා කියා සිටියේ 2016 අයවැය යෝජනා මගින් රාජ්‍ය සේවකයන්ගේ ප්‍රවාහන පහසුකම් සහ විශ්‍රාම වැටුප අහෝසි කිරීම ඇතුළු තවත් කරුණු කිහිපයක් සම්බන්ධයෙන් විසඳුම් ලබාදීමට පසුගියදා පැවති සාකච්ඡාවේදී බලධාරින් පොරොන්දුවූ බවයි.\nඒ සඳහා ලබාදුන් දින 14 ක කාලය හෙටින් අවසන් වනවා.\nඒ අනුව තීරණයක් ගැනීම සඳහා හෙට මධ්‍යම කාරක සභාව රැස්වන බවද රජයේ වෛද්‍ය නිලධාරින්ගේ සංගමයේ මාධ්‍ය ප්‍රකාශක වෛද්‍ය නවීන්ද සොයිසා වැඩිදුරටත් සදහන් කළා.",
       "URL": "https://www.hirunews.lk/123319/රජයේ-වෛද්‍යවරුගේ-විශේෂ-මධ්‍යම-කාරක-සභා-රැස්වීමක්-හෙට",
       "Category": "Local News",
       "Parent URL": "https://www.hirunews.lk/local-news.php?pageID=5224"
}