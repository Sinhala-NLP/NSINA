{
       "Source": "hirunews",
       "Timestamp": "Thursday, 23 July 2020 - 10:32",
       "Headline": "එක්සත් ජාතීන්ගේ 75 වන මහා මණ්ඩල රැස්වීම නව ක්‍රමවේදයකට",
       "News Content": "සැප්තැම්බර් 15 වනදා පැවැත්වීම නියමිත එක්සත් ජාතීන්ගේ 75 වන මහා මණ්ඩල රැස්වීම දුරස්ථභාවය ආරක්ෂා කරගනිමින් වීඩියෝ තාක්ෂණය උපයෝගි කරගෙන නව ක්‍රමවේදයකට පැවැත්වීමේ අවධානය යොමුව තිබෙනවා.\nකොරෝනා වසංගතය පැතිරයාමේ අවදානම හේතුවෙන් මෙම තීරණයට එළඹී ඇති බවයි විදෙස් මාධ්‍ය වාර්තා සඳහන් කළේ.\nඇමරිකාවේ නිව්යෝක් නුවර පැවැත්වීමට නියමිත මෙහි රැස්වීම් ශාලාවේ රැඳීමට අවසර ලැබෙනුයේ එක් රටකින් එක් නියෝජිතයෙකුට හෝ දෙදෙනෙකුට පමණයි.\nඑහිදී විවිධ රටවල නියෝජිතයන්ගේ පටිගත කරන ලද දේශන ප්‍රචාරය කිරීමට ද නියමිතයි.",
       "URL": "https://www.hirunews.lk/246207/එක්සත්-ජාතීන්ගේ-75-වන-මහා-මණ්ඩල-රැස්වීම-නව-ක්‍රමවේදයකට",
       "Category": "Local News",
       "Parent URL": "https://www.hirunews.lk/local-news.php?pageID=2565"
}