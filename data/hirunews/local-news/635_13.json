{
       "Source": "hirunews",
       "Timestamp": "Friday, 30 December 2022 - 8:13",
       "Headline": "බෞද්ධ හා පාලි විශ්වවිද්‍යාල පනත සංශෝධනයට මහනාහිමිවරුන්ගේ අනුමැතිය",
       "News Content": "බෞද්ධ හා පාලි විශ්වවිද්‍යාල පනත සංශෝධනය කිරිම සඳහා මහානායක හිමිවරුන්ගේ සහ කාරක සංඝ සභාවල අවසරය හිමි ව ඇති බව එම විශ්වවිද්‍යාලයේ උපකුලපති, මහෝපාධ්‍ය මහාචාර්ය පූජ්‍ය නෙලු‍වේ සුමනවංශ හිමියන් පවසනවා.\nත්‍රෛයිනිකායික මහ නාහිමිවරු සමග පැවති සාකච්ඡාවේ දී මේ සම්බන්ධයෙන් අවධානය යොමු කළ බව යි උන්වහන්සේ ඊයේ (29) පස්වරුවේ පැවති මාධ්‍ය හමුවක දී කියා සිටියේ.\nමේ අතර පේරාදෙණිය විශ්වවිද්‍යාලයේ හිටපු උපකුලපති මහාචාර්ය අතුල සේනාරත්නට සහ ඔහුගේ පුතුට පහරදුන් සිද්ධියට අත්අඩංගුවට ගත් පේරාදෙණිය විශ්ව විද්‍යාලයීය මහා ශිෂ්‍ය සංගමයේ හිටපු සභාපති අනුරාධ විදානගේ අද අධිකරණයට ඉදිරිපත් කිරීමට නියමිත ව තිබෙනවා.\nමෙම සිද්ධිය සම්බන්ධයෙන් මහා ශිෂ්‍ය සංගමයේ හිටපු සභාපතිවරයා අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබුවේ ඊයේ පස්වරුවේදීයි.",
       "URL": "https://www.hirunews.lk/323856/බෞද්ධ-හා-පාලි-විශ්වවිද්‍යාල-පනත-සංශෝධනයට-මහනාහිමිවරුන්ගේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=635"
}