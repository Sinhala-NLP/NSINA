{
       "Source": "hirunews",
       "Timestamp": "Tuesday, 04 April 2017 - 17:42",
       "Headline": "රූමත් පෙම්වතියගේ නිරුවත් පින්තූර පෙන්නා මුදල් ගැරූ සිසු පෙම්වතා කොටුවෙයි",
       "News Content": "18 වියැති රූමත් පාසල් සිසුවියකගේ නිරුවත් ඡායාරුප ළඟ තබාගෙන, ඒවා අන්තර්ජාලයට මුදාහරින බව පවසා විටින් විට රුපියල් ලක්ෂයක් පමණ ලබා ගත 18 වියැති සිසුවෙකු පොලිසිය අද(04) අත්අඩංගුවට ගත්තා.\nදෙදෙනාම කැලණිය-පෑලියගොඩ ප්‍රදේශයේ මිශ්‍ර පාසලක උසස් පෙළ සිසුන් වන අතර දෙදෙනා පෙම්වතුන් බව සඳහන්.\nසිසු පෙම්වතා සිසුවියට පවසා ඇත්තේ ඇගේ නිරුවත් ඡායාරූප රැගෙන WhatsApp මගින් තමන්ට එවන ලෙසයි.\nපළමුව රූමත් සිසුවිය ඊට අකැමති වී ඇති අතර එවිට පෙම්වතා අමනාප වී තිබෙනවා.\nඒ නිසා අවසානයේ ඇය අකැමැත්තෙන් වුවත් සිය නිරුවත් ඡායාරූප ගෙන WhatsApp මගින් පෙම්වතා වෙත යවා ඇති බවයි පැලියගොඩ පොලිසියේ දී අද අනාවරණය වූයේ.\nපසුව පෙම්වතා පවසා ඇත්තේ එම පින්තුර අන්තර් ජාලයට මුදා නොහැරීමට නම් මුදල් ලබා දිය යුතු බවයි.\nපසුව වෙන කළ හැකි දෙයක් නොමැති තැන පෙම්වතිය දෙමාපියන්ගෙන් සොරකම් කර රුපියල් ලක්ෂයක් දක්වා මුදල් පෙම්වතාට දී තිබෙන අතර නිවසේ මුදල් නැතිවන බව දෙමාපියන්ද දැනගෙන තිබෙනවා.\nඒ ගැන කතා කිරීමේ දී සිසුවිය පවසා ඇත්තේ සමහර විට සිය නිවසේ භූත දෝෂයක් තිබිය හැකි බවයි.\nමේ මෑතකදී පෙම්වතා යළිත් රු 20000ක් ඉල්ලා ඇති අතර සිසුවිය තම පුංචි අම්මාගේ දියණිය විවාහ කර ගැනීමට සිටින පුද්ගලයාගෙන් රු 50000ක් ඉල්ලා ඇත්තේ හදිසි අවශ්‍යතාවක් බව පවසමින්.\nඑහිදී සැක සිතී එම පුද්ගලයා ඇයට මුදල් අවශ්‍යවන්නේ කුමකටද යන්න දිගින් දිගටම විමසා තිබෙනවා.\nපසුව සිසුවිය සත්‍ය පවසා ඇති අතර එම පුද්ගලයා එම කරුණු සිසුවියගේ දෙමාපියන්ට දන්වා ඇත්තේ සිසුවිය බේරා ගැනීමේ අරමුණින්.\nඒ අනුව දෙමාපියන් අද(04) පැලියගොඩ පොලිසියට පැමිණිලි කළ අතර පෙම්වතා යැයි කියන 18 හැවිරිදි සිසුවා පොලිසිය අත්අඩංගුවට ගත්තා.",
       "URL": "https://www.hirunews.lk/158487/රූමත්-පෙම්වතියගේ-නිරුවත්-පින්තූර-පෙන්නා-මුදල්-ගැරූ-සිසු-පෙම්වතා-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4578"
}