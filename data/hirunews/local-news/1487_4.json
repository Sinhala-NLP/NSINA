{
       "Source": "hirunews",
       "Timestamp": "Friday, 17 December 2021 - 17:25",
       "Headline": "පොලිසියට අවශ්‍යව සිටි සැකකරවෙකු වසර 8කට පසු අල්ලයි (වීඩියෝ)",
       "News Content": "අපරාධ රැසක් සම්බන්ධ චෝදනා මත පොලිසියට අවශ්‍යව සිටි පුද්ගලයෙකු වසර 8කට පමණ පසු යාල රක්ෂිතයේ සැඟව සිටියදී අත්අඩංගුවට ගැනීමට කතරගම පොලිසිය සමත් වුණා.\nදින කිහිපයක් තිස්සේ කතරගම පොලීසිය සිදුකළ මෙහෙයුමකදී සැකකරු කොටු කරගෙන තිබෙනවා.\nපොලීසිය පැවසුවේ සැකකරු යාල රක්ෂිතයේ සැඟව සිටිමින් මිනීමැරුම් සහ මංකොල්ලකෑම් සිදුකර ඇති බවයි.\nයාල රක්ෂිතයේ වනසතුන් දඩයම් කර මහාපරිමාණයෙන් මස් වෙළෙඳාම් ද සැකකරු විසින් සිදුකර ඇති බවත් පොලිසිය සඳහන් කළා.\nඉකුත් ජුලි මාසයේ කතරගම නාගහ වීදිය ප්‍රදේශයේ හින්දු  පූජකවරයෙකු ඝාතනය කිරීමේ සිද්ධියේ ද ප්‍රධාන සැකකරුවෙකු ලෙස හඳුනාගෙන ඇත්තේද  මෙම පුද්ගලයාවයි.",
       "URL": "https://www.hirunews.lk/291355/පොලිසියට-අවශ්‍යව-සිටි-සැකකරවෙකු-වසර-8කට-පසු-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1487"
}