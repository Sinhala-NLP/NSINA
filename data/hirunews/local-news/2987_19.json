{
       "Source": "hirunews",
       "Timestamp": "Tuesday, 24 December 2019 - 12:01",
       "Headline": "දේශීය කලා කෙත පෝෂණයට ජනපතිගෙන් උපරිම සහය",
       "News Content": "දේශීය කලාව සහ කලාකරුවා නගා සිටුවීමට තම ධුර කාලය තුල උපරිම වශයෙන් කැප වන බව ජනාධිපති ගෝඨාභය රාජපක්ෂ ප්‍රකාශ කළා.\nරටේ සංස්කෘතිය සහ අනන්‍යතාවය රැක ගැනීමේ ප්‍රතිපත්තිය තුළ ඒ සඳහා සැලසුම් සහගතව ක්‍රියා කරන බව ද ජනාධිපතිවරයා සඳහන් කළා.\nකලාකරුවන් සමඟ ඊයේ පස්වරුවේ ජනාධිපති මන්දිරයේ පැවති සුහද හමුවකට එක්වෙමින් ජනාධිපතිවරයා මේ බව සඳහන් කළ බවයි ජනාධිපති මාධ්‍ය අංශය නිවේදනය කළේ.\nකලාකරුවන්ට ඉදිරියේදී පහසුකම් රැසක් සලසා දීමට අපේක්ෂා කරන බව ද ජනාධිපති ගෝඨාභය රාජපක්ෂ මෙහිදී ප්‍රකාශ කර තිබෙනවා.",
       "URL": "https://www.hirunews.lk/230863/දේශීය-කලා-කෙත-පෝෂණයට-ජනපතිගෙන්-උපරිම-සහය",
       "Category": "Local News",
       "Parent URL": "https://www.hirunews.lk/local-news.php?pageID=2987"
}