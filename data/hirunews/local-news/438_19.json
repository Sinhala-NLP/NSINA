{
       "Source": "hirunews",
       "Timestamp": "Sunday, 02 April 2023 - 17:11",
       "Headline": "ජපාන විදේශ ඇමති චීන රජයෙන් ඉල්ලීමක් කරයි",
       "News Content": "චීනය විසින් රඳවාගෙන සිටින ජපාන ඖෂධ නිෂ්පාදන සමාගමක සේවකයෙකු නිදහස් කරන ලෙස ජපාන විදේශ අමාත්‍ය යොශිමසා හයාෂි චීන රජයෙන් ඉල්ලීමක් කර තිබෙනවා.\nජපාන විදේශ අමාත්‍යවරයා අද (02) චීනයේ බීජිං නුවර දී එරට විදේශ අමාත්‍යවරයා හමුවූ අවස්ථාවේ මෙම ඉල්ලීම සිදුකළ බවයි විදෙස් වාර්තා සඳහන් කළේ.\nජපාන විදේශ අමාත්‍යවරයෙකු චීනයේ සංචාරයක නිරත වන්නේ ආසියානු බලවතුන් වන චීනය සහ ජපානය අතර කලාපීයව මතභේදාත්මක තත්ත්වයන් උත්සන්න වීමෙන් පසු වසර තුනකට පසුව වීම විශේෂත්වයක්.\nඔත්තු බැලීමේ චෝදනාව මත ජපාන ඖෂධ සමාගමක් වන ඇස්ටෙලාස් ෆාමා හි සේවකයෙකු චීනය විසින් පසුගිය මාර්තු මාසයේ දී අත්අඩංගුවට ගෙන රඳවා ගත් අතර ගතවූ වසර 08 තුළ චීනය විසින් ජපාන ජාතිකයන් 16 දෙනෙකු පමණ රඳවාගෙන සිටින බවට ජපාන මාධ්‍ය වාර්තා කළා.",
       "URL": "https://www.hirunews.lk/331547/ජපාන-විදේශ-ඇමති-චීන-රජයෙන්-ඉල්ලීමක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=438"
}