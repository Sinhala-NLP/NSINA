{
       "Source": "hirunews",
       "Timestamp": "Tuesday, 04 July 2017 - 20:01",
       "Headline": "හිටපු යුධ හමුදාපති මහනාහිමිවරුන් හමුවෙයි",
       "News Content": "හිටපු යුද හමුදාපති ජෙනරල් දයා රත්නායක ඇතුලූ හිටපු ආරක්ෂක අංශ නිලධාරීන් පිරිසක් අද අස්ගිරි සහ මල්වතු මහ නාහිමිවරුන් බැහැදැක තිබුණා.\nඒ, බලහත්කාරයෙන් අතුරුදන් කිරීම්වලින් සියලූ තැනැත්තන් ආරක්ෂා කිරීම සඳහා වූ ජාත්‍යන්තර සම්මුති පනත් කෙටුම්පත සම්බන්ධයෙන් දැනුම්වත් කිරීමටයි.\nමහ නාහිමිවරුන් බැහැදැකීමෙන් අනතුරුව මාධ්‍ය වෙත අදහස් දැක්වූ හිටපු යුද හමුදාපති ජෙනරල් දයා රත්නායක කියා සිටියේ අදාළ පනත පිළිබඳව නිසි අධ්‍යයනයක් සිදුකර එම පනත පාර්ලිමේන්තුවට ඉදිරිපත් කිරීමට කටයුතු කරන ලෙසට රජය දැනුම්වත් කරන ලෙසට මහ නාහිමිවරුන්ගෙන් ඉල්ලීමක් කළ බවයි.\nබලහත්කාරයෙන් අතුරුදන් කිරීම්වලින් සියලු තැනැත්තන් ආරක්ෂා කිරීම සදහා වූ ජාත්‍යන්තර සම්මුති පනත් කෙටුම්පත හෙට පාර්ලිමේන්තුවට ඉදිරිපත් කිරීමට නියමිතයි.",
       "URL": "https://www.hirunews.lk/165091/හිටපු-යුධ-හමුදාපති-මහනාහිමිවරුන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4438"
}