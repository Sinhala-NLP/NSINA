{
       "Source": "hirunews",
       "Timestamp": "Monday, 03 October 2022 - 8:01",
       "Headline": "රුපියල් මිලියනයක වටිනාකමක් සහිත හෙරොයින් සමග පුද්ගලයෙකු අත්අඩංගුවට",
       "News Content": "වැල්ලවාය පොලිස් ස්ථානයේ නිලධාරින් විසින් වෙහෙරයාය ප්‍රදේශයේ දී සිදු කරන ලද වැටලීමක දී රුපියල් මිලියනයක වටිනාකමක් සහිත හෙරොයින් සමග පුද්ගලයෙකු අත් අඩංගුවට ගෙන තිබෙනවා.\nඑමෙන්ම සැකකරු සන්තකයේ තිබී මත්ද්‍රව්‍ය අලෙවියෙන් උපයා ගනු ඇතැයි සිතිය හැකි රුපියල් 85,000ක මුදලක් ද සොයා ගැනුණා.\nමෙලෙස අත් අඩංගුවට ගෙන ඇත්තේ වෙහෙරයාය ප්‍රදේශයේ ම පදිංචිකරුවෙකු වන අතර, එම ප්‍රදේශයේ පදිංචි මත්ද්‍රව්‍ය ජාවාරම සම්බන්ධ ජාවාරම්කරුවෙකු විසින් මෙම මත්ද්‍රව්‍ය ජාවාරම මෙහෙයවන බවටයි තොරතුරු අනාවරණ වී ඇත්තේ.\nඅත් අඩංගුවට ගත් සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් වැල්ලවාය පොලිසිය විමර්ශන සිදු කරනවා.",
       "URL": "https://www.hirunews.lk/316916/රුපියල්-මිලියනයක-වටිනාකමක්-සහිත-හෙරොයින්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=828"
}