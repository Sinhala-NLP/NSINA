{
       "Source": "hirunews",
       "Timestamp": "Friday, 06 May 2022 - 9:46",
       "Headline": "චමරිගේ පිත්තෙන් නැවතත් වේගවත් 100ක් !",
       "News Content": "ආරාධිත ෆෙයාර්බ්‍රේක් තරගාවලියේ සමාරම්භක තරගයේ දී ෆැල්කන් කණ්ඩායම වෙනුවෙන් පන්දු 52කින් වේගවත් ලකුණු 107ක් ලබා ගැනිමට චමරි අතපත්තු ඊයේ (05) සමත් වුණා.\nඒ වෝරියර්ස් කණ්ඩායමට එරෙහිව පැවති තරගයේ දීයි.\nප්‍රතිවාදී වෝරියර්ස් කණ්ඩායම සිය පන්දුවාර 20 තුළ දී කඩුළු 2ක් පමණක් දැවී වාර්තා කළ ලකුණු 177ට පිළිතුරු වශයෙන් ෆැල්කන් කණ්ඩායම වෙනුවෙන් පන්දුවට පහර දීමට නවසීලන්ත ක්‍රීඩිකා සුසී බේට්ස් සමග පිටියට පිවිසි චමරි අතපත්තු ලකුණු 133 සබඳතාවයක් පළමු කඩුල්ල වෙනුවෙන් ගොඩ නැගූ අතර එය ෆැල්කන් කණ්ඩායමට පන්දු අටක් ඉතිරිව තිබිය දී සිය ජයග්‍රහණය කරා යෑමට පහසුවක් වුණා.\nඑහි දී චමරි අතපත්තුගේ පිත්තෙන් පිටිය සිසාර වර්ණවත් හයේ පහර 5ක් සහ හතරේ පහර 13ක් ක්‍රියාත්මක වනු දක්නට හැකි වුණා.\nමෙම තරගයේ දී ම වෝරියස් කණ්ඩායම නියෝජනය කරමින් ශ්‍රී ලාංකික ක්‍රීඩිකා උදේශිකා ප්‍රබෝධනී සහභාගි වුවත් ඇයට දක්ෂතාවලට පිවිසීමට නොහැකි වුණා.",
       "URL": "https://www.hirunews.lk/303623/චමරිගේ-පිත්තෙන්-නැවතත්-වේගවත්-100ක්",
       "Category": "Local News",
       "Parent URL": "https://www.hirunews.lk/local-news.php?pageID=1189"
}