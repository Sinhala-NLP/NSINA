{
       "Source": "hirunews",
       "Timestamp": "Tuesday, 29 September 2020 - 15:42",
       "Headline": "දෙණියායේ පදිංචි සිසුවියක් අතුරුදන් (වීඩියෝ)",
       "News Content": "දෙණියාය - ඉදුරදෙණිය ප්‍රදේශයේ පදිංචි සිසුවියක් අතුරුදන් වී ඇති බවට ඇයගේ දෙමව්පියන් විසින් මාතර පොලීසියට පැමිණිල්ලක් කර තිබෙනවා.\n17 හැවිරිදි ඇය මාතර නගරයේ පැවති උපකාරක පන්තියකට සහභාගිවීම සඳහා පෙරේදා නිවසින් පැමිණ ඇති බවයි දෙමව්පියන් කියා සිටියේ.\nනේවාසිකාගාරයක රැඳී සිටිමින් ඇය මාතර නගරයේ පැවැත්වෙන උපකාරක පන්තිවලට මීට පෙර සහභාගි වී තිබෙනවා.\nකෙසේ වෙතත් උපකාරක පන්තියට සහභාගිවී පෙරේදා ඇය යළි නේවාසිකාගාරයට පැමිණීම සඳහා පිටවූවත් ඇය පිළිබඳව කිසිදු තොරතුරක් නොලැබීම හේතුවෙනුයි මෙලෙස දෙමව්පියන් ඒ පිළිබඳව පොලීසියට පැමිණිලි කර ඇත්තේ.\nසිද්ධිය සම්බන්ධයෙන් මාතර පොලීසිය මේ වනවිට සී.සී.ටී.වී දර්ශන උපයෝගී කරගනිමින් විමර්ශන ආරම්භ කර තිබෙනවා.\nමේ අතර නිවසින් අතුරුදහන් වු 15 හැවිරිදි පාසල් දැරියකගේ සිරුරක් කොත්මලාඔයට ජලය ගලා බසිනා නානුඔය ඩෙස්පොඩ් ඇළේ තිබි අදපෙරවරුවේ හමුවී තිබෙන අතර පොලිසිය ඒ සම්බන්ධව වැඩිදුර පරීක්ෂණ පවත්වනවා.",
       "URL": "https://www.hirunews.lk/251403/දෙණියායේ-පදිංචි-සිසුවියක්-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2422"
}