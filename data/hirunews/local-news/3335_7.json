{
       "Source": "hirunews",
       "Timestamp": "Saturday, 25 May 2019 - 12:41",
       "Headline": "පළාත් සභා මැතිවරණය ගැන, කොමිසම, ශ්‍රේෂ්ඨාධිකරණයේ මතය විමසීමට යයි",
       "News Content": "පළාත් සභා මැතිවරණය පැවැත්වීම සම්බන්ධයෙන් ශ්‍රේෂ්ඨාධිකරණයේ මතය විමසීමට මැතිවරණ කොමිසම තීරණය කර තිබෙනවා.\nලබන සතියේ කොමිසම රැස්වීමේදී ඒ පිළිබදව සහ මැතිවරණය පැවැත්වීමට අදාළ දින වකවානු සම්බන්ධයෙන් නීති අංශ සමග සාකච්ජා කරන බවයි මැතිවරණ කොමිසමේ ප්‍රකාශකයෙකු සඳහන් කළේ.\nපළාත් සභා 9යෙන් 8ක නිළ කාලය අවසන් වී ඇති බැවින් කඩිනමින් මැතිවරණය පැවැත්වීමට ඇති හැකියාව සම්බන්ධයෙන් මෙලෙස ශ්‍රේෂ්ඨාධිකරණයේ මතය විමසන බවයි එම ප්‍රකාශකයා වැඩිදුරටත් සදහන් කළේ.\nපළාත් සභා ඡන්දය පැවැත්විම පක්ෂ නායකයින් සාකච්ජා කිහිපයක් සිදු කළත් මේ වනවිටත් අවසන් තිරණයකට එළඹ නැහැ.\nලබන ඔක්තෝබර් මාසයේදී ඌව පළාත් සභාවේ ද නිල කාලය අවසන් වනවා.",
       "URL": "https://www.hirunews.lk/217059/පළාත්-සභා-මැතිවරණය-ගැන-කොමිසම-ශ්‍රේෂ්ඨාධිකරණයේ-මතය-විමසීමට-යයි",
       "Category": "Local News",
       "Parent URL": "https://www.hirunews.lk/local-news.php?pageID=3335"
}