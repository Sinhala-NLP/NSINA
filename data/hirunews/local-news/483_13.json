{
       "Source": "hirunews",
       "Timestamp": "Saturday, 11 March 2023 - 14:33",
       "Headline": "පොලිස් නිලධාරින් ලෙස වෙස්වලාගෙන සොරකම් කළ පුද්ගලයින් දෙදෙනෙකු අත්අඩංගුවට",
       "News Content": "මෝදර ප්‍රදේශයේ සිදුකළ මෙහෙයුමකදී පොලිස් නිලධාරින් ලෙස වෙස්වලාගෙන සොරකම් සහ කොල්ලකෑම් සිදුකළ පුද්ගලයින් දෙදෙනෙකු කොළඹ උතුර අපරාධ කොට්ඨාශය විසින් අත්අඩංගුවට ගෙන තිබෙනවා.\nඔවුන් සතුව තිබී අයි ෆෝන් වර්ගයේ ජංගම දුරකථන 37ක්, ලැප්ටොප් පරිගණක 5ක්, අයි පෑඩ් 1 ක් සහ ටැබ් පරිගණක 3 ක් සහ ස්මාට් දුරකථන 44ක් පොලිස් භාරයට ගැනුණා.\nසැකකරුවන් 24 සහ 28 හැවිරිදි වියේ පසුවන්නන් බවයි පොලීසිය සඳහන් කළේ.\nපසුගියදා කිරුළපන ප්‍රදේශයේ පදිංචිකරුවෙකු විසින් පහරදී ජංගම දුරකථනයක් පැහැර ගැනීමේ සිද්ධියක් සම්බන්ධයෙන් පොලීසියට සිදු කරන ලද පැමිණිල්ලක් පිළිබඳව සිදුකළ විමර්ශනකට අදාළවයි සැකකරුවන් අත්අඩංගුවට ගෙන ඇත්තේ.",
       "URL": "https://www.hirunews.lk/329632/පොලිස්-නිලධාරින්-ලෙස-වෙස්වලාගෙන-සොරකම්-කළ-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=483"
}