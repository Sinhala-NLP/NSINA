{
       "Source": "hirunews",
       "Timestamp": "Thursday, 13 April 2017 - 18:55",
       "Headline": "මෙරට ව්‍යාපාර ගැන ජපන් - ශ්‍රී ලංකා ව්‍යාපාරික සහයෝගිතා කමිටුවට අගමැති කරුණු පැහැදිලි කරයි",
       "News Content": "ශ්‍රී ලංකාවේ ව්‍යාපාර සිදුකිරීමේදී පවතින පහසුකම් සහ මුහුණදෙන දුෂ්කරතා සම්බන්ධයෙන් ජපන් ශ්‍රී ලංකා ව්‍යාපාරික සහයෝගිතා කමිටුව අග්‍රාමාත්‍ය රනිල් වික්‍රමසිංහගේ අවධානය යොමුකර තිබෙනවා.\nඒ ශ්‍රී ලංකාවේ ආයෝජන සහ ව්‍යාපාර සිදුකරන ප්‍රධාන පෙලේ ජපාන සමාගම් වල නියෝජිතයන් සමග පැවති හමුවකදීයි.\nඅග්‍රාමාත්‍ය රනිල් වික්‍රමසිංහ ප්‍රමුඛ ශ්‍රී ලංකා දුත පිරිස වෙනුවෙන් ඊයේ ඔවුන් ටෝකියෝ නුවරදී දිවා භෝජන සංග්‍රහයක් ඊට අදාළව සංවිධාන කර තිබුණා.\nමෙහිදී ශ්‍රී ලංකාවේ පවතින නව ආයෝජන අවස්ථා සම්බන්ධයෙන් ජපන් ශ්‍රී ලංකා ව්‍යාපාරික සහයෝගිතා කමිටුවේ සාමාජිකයන් දැනුවත් කිරීමට ද පියවර ගෙන තිබෙනවා.",
       "URL": "https://www.hirunews.lk/159153/මෙරට-ව්‍යාපාර-ගැන-ජපන්-ශ්‍රී-ලංකා-ව්‍යාපාරික-සහයෝගිතා-කමිටුවට-අගමැති-කරුණු-පැහැදිලි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4564"
}