{
       "Source": "hirunews",
       "Timestamp": "Monday, 01 August 2022 - 20:57",
       "Headline": "මේ සංස්කෘතිය වෙනස් කළ යුතු යි - සජිත් ප්‍රේමදාස",
       "News Content": "දිනෙන් දින මෙරටින් ඝාතන සිදුවීම් වැඩි වශයෙන් වාර්තා වන බවත් මෙම සංස්කෘතිය වෙනස් කළ යුතු බවත් විපක්ෂ නායක සජිත් ප්‍රේමදාස මහතා පවසනවා.\nවිපක්ෂ නායක කාර්යාලයේ පැවති ප්‍රවෘත්ති සාකච්ඡාවක දී ඔහු වැඩිදුරටත් සඳහන් කළේ, නව ජනවරමකට යොමු වීම මේ මොහොතේ අපහසු නම් ඒකාබද්ධ රට ගොඩනැගීමේ වැඩපිළිවෙළකට යා යුතු බව යි.\nමේ අතර, අනාගත ලෝකය තුළ රට ගොඩනැඟීම උදෙසා ඩිජිටල් විප්ලවය අවශ්‍යයෙන් ම වැදගත් බවත් විවිධ ක්ෂේත්‍ර තුළ ඩිජිටල්කරණය හරහා ශක්තිමත් රටක් ගොඩනැගීම කළ යුතු බවත් විපක්ෂ නායක සජිත් ප්‍රේමදාස අවධාරණය කරනවා.\nඅද(01) E-Government වැඩසටහන පිළිබඳ වූ මාර්ග සිතියම සාකච්ඡාවට බඳුන් කරමින් කොළඹ විපක්ෂ නායක කාර්යාලයේ දී පැවති හමුවක දී යි සජිත් ප්‍රේමදාස මේ බව පැවසුවේ.\nඩිජිටල් තාක්ෂණය පිළිබඳ වූ වචනය දේශපාලන ස්ලෝගන් සහ හුදු වදන් ලෙස පමණක් බොහෝ දේශපාලනඥයන් භාවිතා කළ ද ප්‍රායෝගික ලෙස එය භාවිතයට නො ගන්නා බව පැවසූ විපක්ෂ නායකවරයා, විශේෂයෙන් ම දූෂණය වංචාව පිටු දැකීම උදෙසා ඩිජිටල්කරණය මහගු පිටුබලයක් බව ද සඳහන් කරනවා.",
       "URL": "https://www.hirunews.lk/311616/මේ-සංස්කෘතිය-වෙනස්-කළ-යුතු-යි-සජිත්-ප්‍රේමදාස",
       "Category": "Local News",
       "Parent URL": "https://www.hirunews.lk/local-news.php?pageID=973"
}