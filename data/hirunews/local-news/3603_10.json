{
       "Source": "hirunews",
       "Timestamp": "Saturday, 15 December 2018 - 19:28",
       "Headline": "බැඳුම්කර වංචාව යට ගැසීමට ඉඩ නොදෙන බව ජ.වි.පෙ. කියයි",
       "News Content": "නව ආණ්ඩුවට මහ බැංකු බැඳුම්කර වංචාව හෝ අමාත්‍යවරුන්ගේ සොරකම් යටගැසීමට ඉඩ ලබා නොදෙන බව ජනතා විමුක්ති පෙරමුණ පවසනවා.\nකිරුළපන ප්‍රදේශයේ අද පැවති ජන හමුවකට එක්වෙමින් එහි පාර්ලිමේන්තු මන්ත්‍රී විජිත හේරත් මේ බව කියා සිටියා.\nශ්‍රේෂ්ඨාධිකරණ තීන්දුව හරහා ලද දේශපාලන පසුබෑම ආවරණය කර ගැනීමට මහින්ද රාජපක්ෂ මහතා ප්‍රමුඛ කණ්ඩායම ව්‍යාජ තොරතුරු සමාජගත කරන බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා මෙහිදී සඳහන් කළා.\n\"කුමන්ත්‍රණය පරාදයි - සැබෑ ජනතා ජයග්‍රහණයට පෙළගැසෙමු \" යන මැයෙන් ජනතා විමුක්ති පෙරමුණ සංවිධාන කළ ජන හමුව අද පස්වරුවේ පැවැත්වුණේ කිරුළපන නගරයේදී.",
       "URL": "https://www.hirunews.lk/206222/බැඳුම්කර-වංචාව-යට-ගැසීමට-ඉඩ-නොදෙන-බව-ජ-වි-පෙ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3603"
}