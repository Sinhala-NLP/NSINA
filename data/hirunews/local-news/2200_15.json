{
       "Source": "hirunews",
       "Timestamp": "Wednesday, 20 January 2021 - 13:21",
       "Headline": "ලග්ගලින් ඇසෙන මී ගවයින් මරණ ජාවාරම (වීඩියෝ)",
       "News Content": "මී ගවයින් මස් පිණිස ඝාතනය කිරීමේ සංවිධානාත්මක ජාවාරමක් හේතුවෙන් ලග්ගල ප්‍රාදේශීය ලේකම් කොට්ඨාසයේ පිටවලපතන වැසියන් මේ දිනවල දැඩි පීඩාවට පත්ව සිටිනවා.\nගම්වැසියන් ඉල්ලාසිටින්නේ මේ සම්බන්ධයෙන් කඩිනමින් අවදානය යොමුකරන ලෙසයි.\nමේ ලග්ගල ප්‍රාදේශීය ලේකම් කොට්ඨාසයේ ස්වභාව සෞන්දාර්යෙන් පිරි පිටවලපතන ආශ්‍රිත ගොවි ගම්මානයයි.\nගොවිතැන් තම ප්‍රධාන ජීවනෝපාය කරගනිමින් දිවි ගෙවන ගම්වැසියන් තමන්ගේ ජීවනෝපායට ශක්තියක් වන මී ගවයින්ට සිය දරුවන්ට මෙන් දැඩි ලෙස ආදරය කරනවා.\nඒ කඳු සහිත ප්‍රදේශයක් වන පිටවලපතන  ප්‍රදේශයේ ගොවිතැන් කටයුතු වලට මී ගවයින් ඍජු ලෙසම දායක වන බැවින් .\nනමුත් කලක පටන් රාත්‍රී කාලයේදී තම මීගවයින් අතුරුදන් වීම ඔවුන්ට ගැටලුවක් වුණා.\nමෙම ප්‍රදේශය සංචාරක ආකර්ශනය සහිත ප්‍රදේශයක් වන බැවින් ඊට මුවාවී කලක සිට සංවිධානාත්මක පිරිසක් විසින් රාත්‍රී කාලයේදී පතන ආශ්‍රිතව සිටින මී ගවයින් ඝාතනය කර ශරීර කොටස් තැන තැන දමා මස් රැගෙන යන බවයි පසුව හෙළි වී ඇත්තේ.\nමෙම ජාවාරම පිළිබඳව බලධාරීන් දැනුවත් කළත් මෙතෙක් එය නැවැත්වීමට කිසිවෙකුත් කටයුතු කර නොමැති බවටත් ගම්වාසීන් චෝදනා කරනවා.",
       "URL": "https://www.hirunews.lk/260214/ලග්ගලින්-ඇසෙන-මී-ගවයින්-මරණ-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2200"
}