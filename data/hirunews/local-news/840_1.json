{
       "Source": "hirunews",
       "Timestamp": "Wednesday, 28 September 2022 - 6:33",
       "Headline": "සංචාරක ආර්ථිකයක් කරා යන මැයෙන් ජාතික ජන බලවේගය සංවාදශීලී සාකච්ඡාවක",
       "News Content": "සංචාරක ආර්ථිකයක් කරා යන මැයෙන් ජාතික ජන බලවේගයේ ප්‍රතිපත්ති සම්පාදක කමිටුව විසින් ගලධාරී හෝටලයේ දී සංවාදශීලී සාකච්ඡාවක් පවත්වා තිබෙනවා.\nඑහි දී සංචාරක ක්ෂේත්‍රය සම්බන්ධ විශේෂ යෝජනා මාලාවක් පිළිබඳ අවධානය යොමු වූ බව යි වාර්තා වන්නේ.\nමෙම අවස්ථාවට ජාතික ජන බලවේගයේ නායක අනුර දිසානායක, ආර්ථික සම්පාදක කමිට්‍රවේ සභාපති මහාචාර්ය අනිල් ජයන්ත, පාර්ලිමේන්තු මන්ත්‍රී ආචාර්ය හරිනි අමරසූරිය, ආචාර්ය ශාන්ත ජයරත්න සහ සංචාරක ක්ෂේත්‍රය නියෝජනය කරන විවිධ ව්‍යවසායකයන්, සංචාරක මණ්ඩලයේ හිටපු සභාපති, මහාචාර්ය රාජ් සෝමදේව, ජයවර්ධනපුර විශ්වවිද්‍යාලයේ මහාචාර් ජනක් කුමාරසිංහ, ඌව වෙල්ලස්ස විශ්වවිද්‍යාලයේ සංචාරක අධ්‍යන අංශයේ අංශ ප්‍රධානි මහාචාර්ය රණසිංහ ඇතුළු පිරිසක් සහභාගි වූ බව සඳහන්.\nමෙහි දී සංචාරක කර්මාන්තය දියුණු කිරීම සඳහා ජාතික ජන බලවේගයේ යෝජනා ඉදිරිපත් කර ඇති අතර, පැමිණි සිටි පිරිස ද යෝජනා හා අදහස් ඉදිරිපත් කර තිබෙනවා.",
       "URL": "https://www.hirunews.lk/316482/සංචාරක-ආර්ථිකයක්-කරා-යන-මැයෙන්-ජාතික-ජන-බලවේගය-සංවාදශීලී-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=840"
}