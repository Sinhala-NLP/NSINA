{
       "Source": "hirunews",
       "Timestamp": "Thursday, 19 May 2022 - 11:35",
       "Headline": "ප්‍රීමා සමාගමත් තිරිඟු පිටි මිල ඉහළ දමයි",
       "News Content": "ප්‍රීමා සමාගම තිරිඟු පිටි කිලෝග්‍රෑමයක මිල රුපියල් 40කින් අද (19) මධ්‍යම රාත්‍රියේ සිට ඉහළ දමා තිබෙනවා.\nඒ අනුව, බේකරි නිෂ්පාදන සඳහා යොදා ගන්නා මිල්ක් වර්ගයේ තිරිඟු පිටි කිලෝවක් රුපියල් 243 යි ශත 50කට අලෙවි නියෝජිතයින් විසින් බේකරි හිමියන්ට නිකුත් කෙරෙනු ඇති.\nමේ අතර, සෙරන්ඩිබ් සමාගම ද පෙරේදා (17) තිරිඟු පිටි කිලෝග්‍රෑමයක මිල රුපියල් 35 කින් ඉහළ දමනු ලැබුවා.\nමෙම මිල වැඩිකිරීමත් සමඟ සිය බේකරි නිෂ්පාදනවල මිල ඉහළ දැමීමට සිදුවන බව සමස්ත ලංකා සමස්ත ලංකා බේකරි හිමියන්ගේ සංගමයේ සභාපති එන්.කේ. ජයවර්ධන ප්‍රකාශ කළා.\nඔහු කියා සිටියේ අද පස්වරුවේ රැස්වී මේ සම්බන්ධයෙන් අවසන් තීරණයක් ගෙන එය මාධ්‍ය මගින් ප්‍රකාශයට පත් කරන බවයි.\nකෙසේ වෙතත් ඔහු මීට පෙර කියා සිටියේ තිරිඟු පිටි මිල දිගින් දිගටම ඉහළ යාම හමුවේ තම කර්මාන්තය කරගෙන යාමට නොහැකි තත්ත්වයක් උද්ගතව ඇති බවයි.",
       "URL": "https://www.hirunews.lk/304719/ප්‍රීමා-සමාගමත්-තිරිඟු-පිටි-මිල-ඉහළ-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1159"
}