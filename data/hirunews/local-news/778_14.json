{
       "Source": "hirunews",
       "Timestamp": "Wednesday, 26 October 2022 - 11:27",
       "Headline": "අධික වර්ෂාවෙන් යාපනය යටවෙයි",
       "News Content": "දින කිහිපයක් පුරා පවතින දැඩි වර්ෂාපතනය හමුවේ යාපනය නගරය ජලයෙන් යටවී තිබෙනවා.\nමේ හේතුවෙන් දෛනික කටයුතුවලට ද බාධා මතුවි ඇති බවයි අප වාර්තාකරුවන් සඳහන් කළේ.\nයාපනය ප්‍රධාන බස් නැවතුම්පොල ඇතුලුව ප්‍රධාන මාර්ග කිහිපයක් ජලයෙන් යටවීම හමුවේ වෙළඳසැල් හිමියන් මෙන්ම සාමාන්‍ය ජනතාව ද පීඩාවට පත්ව සිටිනවා.\nනගරයේ මාර්ග ඇතුලු වෙළඳසැල් ජලයෙන් යටවීම සම්බන්ධයෙන් අදහස් දැක්වූ වෙළඳසැල් හිමිකරුවන් පෙන්වා දෙන්නේ ජලාපවාහන පද්ධතිය විධිමත්ව නොතිබීම හමුවේ සුලු වර්ෂාවකට වුව ද ජල ගැලීම් තත්ත්වයක් නිර්මාණය වන බවයි.",
       "URL": "https://www.hirunews.lk/318856/අධික-වර්ෂාවෙන්-යාපනය-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=778"
}