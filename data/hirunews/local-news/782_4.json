{
       "Source": "hirunews",
       "Timestamp": "Monday, 24 October 2022 - 16:14",
       "Headline": "යාල වනෝද්‍යානයේ වන සතුන්ට හිංසා වන අයුරින් කටයුතු කළ අයට නඩු (වීඩියෝ)",
       "News Content": "යාල වනෝද්‍යානය තුළ සතුන්ට හිංසාවන පරිදි කටයුතු කළ පුද්ගලයන්ට එරෙහි ව නීතිමය පියවර ගන්නා ලෙසට කෘෂිකර්ම, වනජීවි හා වන සම්පත් සංරක්ෂණ අමාත්‍ය මහින්ද අමරවීර වනජීවි අධ්‍යක්ෂ ජනරාල්වරයාට උපදෙස් ලබා දී තිබෙනවා.\nමොවුන් පිළිබඳ සියලු තොරතුරු සහ සනාථ කළ හැකි සාක්ෂි වන ජීවි දෙපාර්තමේන්තුව සතු ව පවතින බව යි වනජීවි අධ්‍යක්ෂ ජනරාල් චන්දන සූරියබණ්ඩාර ප්‍රකාශ කළේ.\nමෙම පිරිස විශේෂ අනුග්‍රහයක් යටතේ යාල වනෝද්‍යානය තුළට පැමිණි අය නො වන බවත් ඔවුන් සාමාන්‍ය සංචාරකයන් බවත් වනජීවි දෙපාර්තමේන්තුව වැඩිදුරටත් සඳහන් කළා.\nඩිෆෙන්ඩර් සහ කැබ්රථවලින් යාල වනෝද්‍යානයට ඇතුළු වූ පිරිසක් සතුන්ට හිංසා වන අයුරින් රේස් පදිමින් රිසි සේ හැසිරෙන අයුරු දැක්වෙන වීඩියෝවක් මේ වන විට සමාජ මාධ්‍ය ඔස්සේ සංසරණය වෙමින් පවතිනවා.\nමේ පිළිබඳ අද (24) දහවල් අපගේ ප්‍රධාන ප්‍රවෘත්ති ඔස්සේ ද අනාවරණය කරනු ලැබුවා.",
       "URL": "https://www.hirunews.lk/318717/යාල-වනෝද්‍යානයේ-වන-සතුන්ට-හිංසා-වන-අයුරින්-කටයුතු-කළ-අයට-නඩු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=782"
}