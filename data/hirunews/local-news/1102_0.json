{
       "Source": "hirunews",
       "Timestamp": "Saturday, 11 June 2022 - 19:37",
       "Headline": "සහල් මෝල් හිමියන් පිරිසක් සැගවූ වී තොග සොයන ක්‍රමයක් ඉල්ලයි (වීඩියෝ)",
       "News Content": "උපරිම මිලක් පැනවුවද එම මිල ගණන් යටතේ පාරිභෝගිකයින්ට අලෙවි කිරිමට සහල් නොමැති බව වෙළදුන් පැවසු අතර පාලන මිලට සහල් ලබා ගැනිමට සහල්ද නොමැති බවයි පාරිභෝගිකයින් සදහන් කළේ.\nපාරිභෝගික කටයුතු පිළිබද අධිකාරිය ඉකුත් මැයි මස දෙවනදා නිකුත් කල ගැසට් පත්‍රයට අනුව දේශිය නාඩු කිලෝවක මිල රුපියල් 220ක් ලෙසත් සම්බා සහල් කිලෝවක මිල රුපියල් 230 සහ දේශිය කිරි සම්බා කිලෝවක මිල 260 වශයෙන් උපරිම සිල්ලර මිලක් නියම කර තිබුණා.\nජනවාරි මාසය දක්වා අවශ්‍ය සහල් නිෂ්පාදනය කිරිමට වී තොග රජය සහ පෞද්ගලික අංශය මෙන්ම අතරමැදියන් සතුව පවතින බව සුළු හා මධ්‍ය පරිමාන වි මෝල් හිමියන්ගේ සංගමය පවසනවා.\nඑම වී තොග විවෘත වෙළද පොලට නොපැමිණිම හේතුවෙන් සහල් හිගයක් ඇති වි ඇති බවයි එම සංගමයේ සභාපති යු.කේ සේමසිංහ කියා සිටියේ.\nකෘෂිකර්ම අමාත්‍ය මහින්ද අමරවීර අද මාධ්‍ය වෙත අදහස් දක්වමින් කියා සිටියේ සහල් හිඟයක් ඇති නොවන බවයි.\nමේ අතර ඇතැම් වෙළදසැල් වල සහල් හිඟයක් දක්නට ලැබෙන බව අප වාර්තාකරුවන් සදහන් කළා.\nදිවයිනේ ඇතැම් ප්‍රදේශවල පිහිටි සතොස වෙලදසැල් අසල භාණ්ඩ මිලදි ගැනිමට ජනතාව දිගු පොලිම් වල රැදි සිටින ආකාරය දැක ගත හැකියි.\nසීනි, පරිප්පු වැනි අත්‍යාවශ්‍ය භාණ්ඩවල මිල ගණන් පවතින ප්‍රමාණයට වඩා ඉහළ ගියහොත් ඒ සම්බන්ධයෙන් පියවර ගන්නා ලෙස පාරිභෝගික කටයුතු පිළිබඳ අධිකාරියට උපදෙස් ලබාදී ඇති බව වෙළඳ අමාත්‍ය නලින් ප්‍රනාන්දු පවසනවා.\nඑසේම, ඉදිරි මාස හත සදහා ප්‍රමාණවත් වී තොග පවතින බැවින් සහල් හිගයක් ඇති නොවන අතර අනවශ්‍ය ලෙස සහල් තොග රැස්කිරිමෙන් වලකින ලෙස ද අමාත්‍යවරයා ජනතාවගෙන් ඉල්ලීමක් කළා.\nකැකුළු සහල් සඳහා උපරිම සිල්ලර මිලක් නියම කරමින් අතිවිශේෂ ගැසට් නිවේදනයක් නිකුත් කෙරුණු අතර, ඒ අනුව සුදු සහ රතු කැකුළු සහල් කිලෝවක් අලෙවි කළ හැකි උපරිම සිල්ලර මිල රුපියල් 210ක්.",
       "URL": "https://www.hirunews.lk/306860/සහල්-මෝල්-හිමියන්-පිරිසක්-සැගවූ-වී-තොග-සොයන-ක්‍රමයක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1102"
}