{
       "Source": "hirunews",
       "Timestamp": "Friday, 07 June 2019 - 7:40",
       "Headline": "කොළඹ අවට මාර්ග කිහිපයක අනිද්දා රථ වාහන සැලැස්මක්",
       "News Content": "ඉන්දියානු අග්‍රාමාත්‍ය නරේන්ද්‍ර මෝදිගේ ශ්‍රී ලංකා සංචාරය හේතුවෙන් කොළඹ අවට මාර්ග කිහිපයක ගමනාගමනය සීමා කෙරෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අනිද්දා පෙරවරු 11 සිට පස්වරු 3.30 දක්වා කාලය තුළ මෙලෙස විශේෂ රථවාහන සැලැස්මක් ක්‍රියාත්මක වන බවයි.\nකටුනායක - කොළඹ අධිවේගී මාර්ගය, පෑලියගොඩ ගුවන් පාලම, බොරැල්ල හරහා කනත්ත වටරවුම දක්වාත්, බොරැල්ල ඞී.එස්.සේනානායක හන්දියේ සිට ගාලූ පාර දක්වාත් විශේෂ රථවාහන සැලැස්මක් ක්‍රියාත්මක කෙරෙනු ඇති.\nමේ හේතුවෙන් කටුනායක ගුවන් තොටුපලට ගමන් ගන්නා මගීන් ඒ පිළිබඳව සැලකිල්ලට ගෙන නියමිත කාලයට පෙර එදින ගුවන් තොටුපලට පැමිණෙන ලෙසටයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කොළඹ ඊයේ පැවති මාධ්‍ය හමුවකට එක්වෙමින් සඳහන් කළේ.",
       "URL": "https://www.hirunews.lk/217867/කොළඹ-අවට-මාර්ග-කිහිපයක-අනිද්දා-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=3314"
}