{
       "Source": "hirunews",
       "Timestamp": "Thursday, 03 August 2017 - 14:51",
       "Headline": "යාපනයේ තවත් තරුණයින් දෙදෙනෙක් කපා දමයි",
       "News Content": "යාපනය චුන්නාකම් පොලිස් වසමේදී කන්කසන්තුරෙයි මාර්ගයේ ඊයේ (02) රාත්‍රියේ නාදුනන යතුරු පැදි කණ්ඩායමක් විසින් තවත් තරුණයින් දෙදෙනෙකු තියුණු ආයුධවලින් කපා දමා පලා ගොස් ඇති බව චුන්නකම් පොලිසිය පවසනවා.\nකැපුම් තුවාල ලත් දෙදෙනා රෝහල්ගත කොට ඇති බවයි වාර්තාවන්නේ.\nචුන්නාකම් පොලිස් වසමේ කෙ.කේ.එස්.මාර්ගයේ රොට්ටයාල්ලඩි මන්සන්ධියේදී ඊයේ (02) රාත්‍රි 11.30 ට පමණ තුවාල ලත් අදාල තරුණයින් දෙදෙනා ගමන් කොට ඇති අතර එම අවස්ථාවේදී එක වරම පැමිණි නාදුනන යතුරුපැදිකරුවන් කිහිප දෙනෙකු විසින් අදාල තරුණයින් දෙදෙනාට තියුණු ආයුධ විලින් පහර දී පලා ගොස් තිබෙනවා.\nමෙසේ පහර කෑමෙන් තුවාල ලත් තරුණයින් දෙදෙනා යාපනය තෙලිප්පලෙයි පොලීසියට ඇතුලත් කොට ඇති අතර තුවාල ලබා ඇත්තේ සින්නරාසා ශ්‍රීකාන්ත් හා යෝගරාසා අනෝස් නැමති තරුණයින් දෙදෙනෙක්.\nමෙසේ පහරදුන් කණ්ඩායම හා පුද්ගලයෙකු මෙතෙක් හඳුනාගෙන නොමැති අතර මෙම සිදුවීමද ආවා කල්ලියේ ක්‍රියාවක් යැයි චුන්නාකම් පොලීසිය සැක පල කරන අතරම අදාල කණ්ඩායම් සොයා පුලුල් පරික්ෂණයක්ද ආරම්භ කොට තිබෙනවා.",
       "URL": "https://www.hirunews.lk/167526/යාපනයේ-තවත්-තරුණයින්-දෙදෙනෙක්-කපා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4388"
}