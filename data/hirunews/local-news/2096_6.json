{
       "Source": "hirunews",
       "Timestamp": "Thursday, 11 March 2021 - 8:30",
       "Headline": "තවත් කොරෝනා මරණ 4ක්",
       "News Content": "නව කොරෝනා ආසාදිතයින් 342 නෙකු ඊයේ හඳුනා ගැනීමත් සමග මෙරට සමස්ත ආසාදිතයින් සංඛ්‍යාව 86,685ක් දක්වා ඉහළ ගියා.\nවාර්තා වූ ආසාදිතයින්ගෙන් 295 දෙනෙකු පෑලියගොඩ කොවිඩ් පොකුරේ ආශ්‍රිතයින් වන අතර බන්ධනාගාර පොකුරේ 5 දෙනෙකු සහ විදේශයන් හි සිට පැමිණි 42නෙකු රෝගීන් ලෙස හඳුනාගෙන තිබෙනවා.\nඒ අනුව තවදුරටත් රෝගීන් 2960 දෙනෙකු රෝහල්ගතව ප්‍රතිකාර ලබන අතර සුවය ලැබූ සංඛ්‍යාව 83,210ක්.\nනව මරණ 4ක් ඊයේ වාර්තා වීමත් සමග මෙරට සමස්ත කොරෝනා මරණ සංඛ්‍යාව 515ක් දක්වා ඉහළ ගියා.\nඅලවතුගොඩ ප්‍රදේශයේ පදිංචි 23 හැවිරිදි තරුණයෙකු ද මිය ගිය අය අතර වනවා.\nඅනෙක් පුද්ගලයින් අවුරුදු 57ත්, 77ත් අතර වයස්වල පසුවන කොළඹ 9, කොළඹ 14 සහ නුගේගොඩ ප්‍රදේශවල පදිංචිකරුවන්.\nඑමෙන්ම, එන්නත්කරණ වැඩසටහන යටතේ මේ වන විට පුද්ගලයින් හත්ලක්ෂ 52,098 දෙනෙකුට කොවිෂීල්ඩ් එන්නත ලබාදී තිබෙනවා.",
       "URL": "https://www.hirunews.lk/264994/තවත්-කොරෝනා-මරණ-4ක්",
       "Category": "Local News",
       "Parent URL": "https://www.hirunews.lk/local-news.php?pageID=2096"
}