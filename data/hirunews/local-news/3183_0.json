{
       "Source": "hirunews",
       "Timestamp": "Friday, 23 August 2019 - 20:22",
       "Headline": "එජාපයේ මැති ඇමතිවරුන්ගේ භෝජන සංග්‍රහය සූදානම්",
       "News Content": "එක්සත් ජාතික පක්ෂයේ සියලූ මැති ඇමතිවරුන්ට ආරාධනා කර ඇති පක්ෂ නායක අග්‍රාමාත්‍ය රනිල් වික්‍රමසිංහ ප්‍රධානත්වයෙන් පැවැත්වීමට නියමිත විශේෂ රාත්‍රී භෝජන සංග්‍රහය තවත් සුළු මොහොතකින් ආරම්භ වීමට නියමිතයි.\nවත්මන් ආණ්ඩුව බලයට පත්වී වසර 4 ක් ගතවීම නිමිත්තෙන් පැවැත්වෙන මෙම රාත්‍රී භෝජන සංග්‍රහයට සහභාගි වීම සදහා පස්වරු 6 න් පසු අරලියගහ මන්දිරයට පැමිණෙන ලෙස එක්සත් ජාතික පක්ෂයේ සියලූ මැති ඇමතිවරුන්ට දැනුම්දී තිබුණා.\nමෙම භෝජන සංග්‍රහය අතරතුර ඉදිරි ජනාධිපතිවරණය මෙන්ම, එක්සත් ජාතික පක්ෂයේ ඉදිරි වැඩපිළිවෙල පිළිබදව ද සාකච්ඡා කිරීමට නියමිත බවයි එම පක්ෂයේ ජ්‍යෙෂ්ඨ අමාත්‍යවරයෙකු සදහන් කළේ.\nමේ අතර, එක්සත් ජාතික පක්ෂයේ ජනාධිපතිවරණ අපේක්ෂක අර්බුදය සහ නව සන්ධානය සම්බන්ධයෙන් අදත් විවිධ අදහස් පළවුණා.",
       "URL": "https://www.hirunews.lk/222824/එජාපයේ-මැති-ඇමතිවරුන්ගේ-භෝජන-සංග්‍රහය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=3183"
}