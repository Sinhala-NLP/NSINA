{
       "Source": "hirunews",
       "Timestamp": "Sunday, 24 February 2019 - 8:57",
       "Headline": "නීතිවිරෝධී ගිනි අවියක් සමඟ සැකකරුවෙකු රත්නපුරයේදී අත්අඩංගුවට",
       "News Content": "රත්නපුර - තුන්අදහේන ප්‍රදේශයේදී බෝර 12 ගිනි අවියක් සමඟ පුද්ගලයෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nකහවත්ත පොලිස් විශේෂ කාර්ය බලකා කඳවුරේ නිලධාරීන්ට ලද තොරතුරකට අනුව ඊයේ සිදුකළ වැටලීමකදී එම ගිනි අවිය සමඟ බෝර 12 සජීවී පතොරම් උණ්ඩ දෙකක් සොයාගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑහිදී අත්අඩංගුවට ගත් 23 හැවිරිදි එම ප්‍රදේශයේම පදිංචි සැකකරු රත්නපුර පොලීසියට භාරදී ඇති අතර, ඔහු අද, රත්නපුර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/211071/නීතිවිරෝධී-ගිනි-අවියක්-සමඟ-සැකකරුවෙකු-රත්නපුරයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3486"
}