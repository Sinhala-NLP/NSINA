{
       "Source": "hirunews",
       "Timestamp": "Sunday, 22 August 2021 - 15:03",
       "Headline": "කොවිඩ් ව්‍යාප්තිය සහ රට වසා දැමීම ගැන විවිධ අදහස් (වීඩියෝ)",
       "News Content": "සම්පූර්ණයෙන් රට වසා දැමීමකින් රජයක් පවත්වාගෙන යා නොහැකි බව ව්‍යාපාරික ධම්මික පෙරේරා පවසනවා.\nමාධ්‍ය වෙත ප්‍රකාශයක් සිදු කරමින් ඔහු පෙන්වා දුන්නේ අත්‍යවශ්‍ය ද්‍රව්‍ය ආනයනය වෙනුවෙන් අපනයන ද පවත්වාගෙන යා යුතු බවයි.\nමෙම අවස්ථාවේදී සියලුදෙනා ඒකරාශී වී කටයුතු කිරීම කළ යුතු හොඳම ක්‍රියාව බව ද ඔහු සඳහන් කළා.\nමේ අතර වර්තමානයේ රට පත්ව ඇති තත්ත්වය හමුවේ පාර්ලිමේන්තුවේ මැති ඇමතිවරුන් අනිවාර්යයෙන්ම සිය වැටුප් හා දීමනා පරිත්‍යාග කළ යුතු බවත් රාජ්‍ය සේවකයින් සිය වැටුපෙන් කොටසක් පරිත්‍යාග කළ යුතු බවත් අමාත්‍ය සී.බී. රත්නායක මහතා පවසනවා.\nමේ අතර කොවිඩ් තත්ත්වය සම්බන්ධයෙන් මහා සංඝරත්නය ඇතුළු පාර්ශ්ව රැසක් අදහස් පළ කළා.",
       "URL": "https://www.hirunews.lk/280337/කොවිඩ්-ව්‍යාප්තිය-සහ-රට-වසා-දැමීම-ගැන-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1738"
}