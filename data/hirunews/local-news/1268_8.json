{
       "Source": "hirunews",
       "Timestamp": "Sunday, 27 March 2022 - 11:49",
       "Headline": "නීතිවිරෝධී මත්ද්‍රව්‍ය ළඟ තබා සිටි අයෙකු එස්.ටී.එෆ්. අත්අඩංගුවට",
       "News Content": "විශේෂ කාර්ය බලකා මෙහෙයුම් අංශයේ නිලධාරින්ට ලද තොරතුරකට අනුව සිදු කරන ලද වැටලීමක දී නීතිවිරෝධී දුම්වැටි සහ මත්ද්‍රව්‍ය ළඟ තබාගෙන සිටි අයෙකු අත් අඩංගුවට ගෙන තිබෙනවා.\nඊයේ (26) පස්වරුවේ සිදු කෙරුණු අදාළ මෙහෙයුමේ දී අත් අඩංගුවට ගැනුණු සැකකරු සන්තකයේ තිබී සොයාගත් මත්ද්‍රව්‍ය ලෙස තීරුබදු රහිතව මෙරටට ගෙන්වන ලද දුම්වැටි 200ක් සහ මාවා මත්ද්‍රව්‍ය කිලෝග්‍රෑම් 02ක් ද සොයා ගැනුණා.\nසැකකරු මීතොටමුල්ල - වැල්ලම්පිටිය ප්‍රදේශයේ පදිංචිකරුවෙකු වන අතර, ඔහු 63 හැවිරිදි අයෙක්.\nසිද්ධිය සම්බන්ධයෙන් වැල්ලම්පිටිය පොලීසිය වැඩිදුර විමර්ශන සිදු කරනවා.",
       "URL": "https://www.hirunews.lk/300505/නීතිවිරෝධී-මත්ද්‍රව්‍ය-ළඟ-තබා-සිටි-අයෙකු-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1268"
}