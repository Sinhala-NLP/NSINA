{
       "Source": "hirunews",
       "Timestamp": "Saturday, 02 May 2020 - 16:41",
       "Headline": "ශ්‍රී ලාංකික සිසුන් රැගෙන ඒමට ලන්ඩන් සහ මෙල්බන් වෙත විශේෂ ශ්‍රී ලංකන් ගුවන් යානා",
       "News Content": "කොරෝනා වෛරසයේ බලපෑමත් සමග එංගලන්තයේ සහ  ඕස්ට්‍රේලියාවේ රැදී සිටින ශ්‍රී ලාංකික සිසුන් දිවයිනට ගෙන්වා ගැනීම සඳහා ශ්‍රී ලංකන් ගුවන් සේවය විශේෂ ගුවන් ගමන්වාර කිහිපයක් ක්‍රියාත්මක කිරීමට පියවර ගෙන තිබෙනවා.\nඒ අනුව, එංගලන්තයේ ලන්ඩන් නුවර වෙත මැයි මස 3, 4 සහ 5 යන දිනවලදී විශේෂ ගුවන් යානා යෙදවීමට පියවර ගෙන ඇති බවයි ශ්‍රී ලංකන් ගුවන් සේවය නිවේදනය කළේ.\nඑසේම,  ඕස්ට්‍රේලියාවේ මෙල්බන් නුවර වෙත මැයි මස 8 වනදා, ශ්‍රී ලංකන් විශේෂ ගුවන් යානයක් පිටත්ව යනවා.",
       "URL": "https://www.hirunews.lk/239920/ශ්‍රී-ලාංකික-සිසුන්-රැගෙන-ඒමට-ලන්ඩන්-සහ-මෙල්බන්-වෙත-විශේෂ-ශ්‍රී-ලංකන්-ගුවන්-යානා",
       "Category": "Local News",
       "Parent URL": "https://www.hirunews.lk/local-news.php?pageID=2758"
}