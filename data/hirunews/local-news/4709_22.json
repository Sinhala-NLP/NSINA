{
       "Source": "hirunews",
       "Timestamp": "Saturday, 14 January 2017 - 13:18",
       "Headline": "විමල් වීරවංශ නිර්දෝෂී බව ජා.නි.පෙ යළිත් කියයි",
       "News Content": "රජයේ වාහන අවභාවිතයට කටයුතු කළ පුද්ගලයන් සිටියදී, ඒ සඳහා කිසිදු ලිඛිත සාක්ෂියක් නොමැති විමල් වීරවංශ මන්ත්‍රීවරයා අත්අඩංගුවට ගෙන ඇති බව ජාතික නිදහස් පෙරමුණ පවසනවා.\nඑහි මාධ්‍ය ප්‍රකාශක මොහොමඩ් මුසම්මිල් මේ බව කියා සිටියේ පක්ෂ මූලස්ථානයේ අද පැවති මාධ්‍ය හමුවකට එක්වෙමින්.\nජී.එස්.පී. ප්ලස් බදු සහනය ලබා ගැනීම සඳහා ජිනීවා මානව හිමිකම් කොමිසම යෝජනා කරන බරපතල දේශපාලන නිර්දේශ 58කට රජය එකඟ වී ඇති බව ද මොහොමඩ් මුසම්මිල් ප්‍රකාශ කළා.\nඑහිදී ඔහු කියා සිටියේ රට ෆෙඩරල් කිරීම, ජීනිවා මානව හිමිකම් කොමිසමේ නිර්දේශ ක්‍රියාත්මක කිරීම සහ ත්‍රස්තවාදය වැළැක්වීමේ පනත අහෝසි කිරීම ඇතුළු යෝජනා ඊට අයත් බවයි.",
       "URL": "https://www.hirunews.lk/152038/විමල්-වීරවංශ-නිර්දෝෂී-බව-ජා-නි-පෙ-යළිත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4709"
}