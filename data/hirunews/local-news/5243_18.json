{
       "Source": "hirunews",
       "Timestamp": "Friday, 18 December 2015 - 21:09",
       "Headline": "ගරාවැටුනු නිවසක් තුළ ජීවිතය සොයන යොවුන්විය",
       "News Content": "මාධවි කෂ්මිලා උදයන්ගි .... 19 හැවිරිදි ඈ  නාඋල  හුංගන්වෙල ප්‍රදේශයේ පදිංචිව සිටින්නේ රෝගී නැගණියක් ද සමගයි.\nසිය පියා ද   යුද හමුදාවේ සේවය කරන අතරතුර ඇතිවු රෝගි තත්ත්වයක් හේතුවෙන් හමුදාවෙන් ඉවත්කර ඇත.  මැණියන්  ට ද  එදිනෙදා හරි හම්බ කර ගැනීමට සිදුව ඇත්තේ පවුලේ අසරණභාවය හේතුවෙන්.\n12 හැවිරිදි එකම නැගනිය  නවෝද්‍යා කල්පනී  හදුනා නොගත් රෝගයකින් පෙළෙන  බව ඇය පවසයි. නැගනිය  මහනුවර මහ රෝහලට ඇතුලත් කර තිබේ.\n‘‘ අවුරුදු දහනවයක් තිස්සේ අපි ජිවත්වෙන්නේ මේ ගෙදර..පාඩම් කලේ ඉස්කෝලේ  ගියේ මේ ගෙදර ඉදන්.... මගේ නංගිට පපුවේ විශබීජයක් කියලා මාස ගානක් ඉස්පිරිතාලේ .....\nමටත් නංගිටත් ඉගනගන්න ලොකු උවමානාවක් තියෙනවා...  මේ කඩාවැටුන ගෙදරට වෙලා අපි පාඩම් කළා.... මම උසස් පෙළ ලියලා දැන් ඉන්නේ ගෙදර.... මට තවත් ඉගෙන ගන්න ආසයි. එත් අඩුපාඩු ගොඩයි. මගේ අප්පච්චිට හරිහමන් රැකියාවක් කරන්න බෑ....අම්මටත් ස්ථිර රැකියාවක් නෑ....’’\nගරා වැටුන නිවසේ සිට ඇය එලෙස සඳහන් කරයි.\nඇයගේ නිවසට කිසි දිනක විදුලි බුබුලක එලියක් වැටී නැත. ජල කරාමයකින් ජල පොදක් ලැබි නැත.\nආදරනීය පියා වන ඒ.එම්. නිහාල් යාපා බණ්ඩාර  හා මව  බී. එස්. සුනේත්‍රා කුමුදුනිට  මැදිවු මේ දැරිවියන් දෙදෙනා හෙටක් පිළිිබද  සිහින දකිති.\n(ඡායාරූප සහ සටහන - ඉන්දික අරුණ කුමාර - නාඋල, වැඩි තොරතුරු 072 - 3133252 / 071 400 1559 )",
       "URL": "https://www.hirunews.lk/122374/ගරාවැටුනු-නිවසක්-තුළ-ජීවිතය-සොයන-යොවුන්විය",
       "Category": "Local News",
       "Parent URL": "https://www.hirunews.lk/local-news.php?pageID=5243"
}