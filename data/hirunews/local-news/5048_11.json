{
       "Source": "hirunews",
       "Timestamp": "Friday, 13 May 2016 - 10:40",
       "Headline": "සීගිරියේ රක්ෂිතය හෙළි පෙහෙළි කළ සංචාරක හෝටල් කළමනාකරුවෙකු අත්අඩංගුවට",
       "News Content": "සීගිරිය රක්ෂිතයේ ඉඩම් හෙළි පෙහෙලි කිරීමේ චෝදනාව යටතේ සීගිරිය ප්‍රදේශයේ සංචාරක හෝටලයක කළමනාකරුවෙකු වනජීවි නිලධාරීන් ඊයේ අත්අඩංගුවට ගෙන තිබෙනවා.\nඅධිකරණයෙන් ලද නියෝගයකට අනුව සැකකරු අත්අඩංගුවට ගෙන ඇති බවයි සීගිරිය වනජීවි කාර්යාලය සඳහන් කළේ.\nසැකකාර කළමනාකරු විසින් හෝටලයට යාබද ඉඩම් මෙලෙස හෙළි පෙහෙලි කර ඇති බව සීගිරිය වනජීවි කාර්යාලයේ ප්‍රකාශකයෙකු වැඩිදුරටත් කියා සිටියා.\nසැකකරු අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/133096/සීගිරියේ-රක්ෂිතය-හෙළි-පෙහෙළි-කළ-සංචාරක-හෝටල්-කළමනාකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5048"
}