{
       "Source": "hirunews",
       "Timestamp": "Friday, 07 July 2023 - 17:58",
       "Headline": "සිංහල සිනමාවේ ජ්‍යේෂ්ඨතම රංගන ශිල්පිනියක් වන කාන්ති ගුණතුංග අභාවප්‍රාප්ත වෙයි",
       "News Content": "සිංහල සිනමාවේ ජ්‍යේෂ්ඨතම රංගන ශිල්පිනියක් වන කාන්ති ගුණතුංග අභාවප්‍රාප්ත වී තිබෙනවා.\nමියයන විට ඒ මහත්මිය 86 හැවිරිදි වියේ පසුවුණා.\nනවසීලන්තයේ පෞද්ගලික රෝහලක ප්‍රතිකාර ලබමින් සිටියදී කාන්ති ගුණතුංග අභාවප්‍රාප්ත වී තිබෙනවා.\nසුරංගනී චිත්‍රපටය හරහා රංගනයට පිවිසි කාන්ති ගුණතුංග දොස්තර, දුප්පතාගේ දුක, සුරසේන, සූරයා, සංදේශය, වන මෝහිණී චිත්‍රපට සඳහා රංගනයෙන් දායක වී තිබෙනවා.\nවර්ෂ 1960 දී විවාහ දිවියට ඇතුළත් වීමෙන් අනතුරුව කෙන්යාව බලාගිය ඇය සිනමාවෙන් සමු ගත්තා.\nපසුව ශ්‍රී ලංකාවට පැමිණි කාන්ති ගුණතුංග සැලමුතු පින්න චිත්‍රපටයට යළි රංගනයෙන් එක්වුණා.\nඅනතුරුව ටෙලිනාට්‍ය රංගනයටද පිවිසි කාන්ති ගුණතුංග සිරියලතා, පූජා සහ විශ්ව ගමන යන ටෙලිනාට්‍ය රංගනයෙන් දායකත්වය ලබා දුන්නා.",
       "URL": "https://www.hirunews.lk/340373/සිංහල-සිනමාවේ-ජ්‍යේෂ්ඨතම-රංගන-ශිල්පිනියක්-වන-කාන්ති-ගුණතුංග-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=205"
}