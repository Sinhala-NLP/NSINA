{
       "Source": "hirunews",
       "Timestamp": "Tuesday, 14 August 2018 - 21:23",
       "Headline": "වාහන 3 ක් යටකළ හමුදා තාප්පය (ඡායාරූප)",
       "News Content": "පවතින අධික වර්ෂාවත් සමග මහනුවර වඩුගොඩපිටිය විදිය ප්‍රදේශයේ අතුරු මාර්ගයක ඉදිකර තිබු තාප්පයක් කඩා වැටීමෙන් එම මාර්ගයේ නවතා තිබු මෝටර් රථ තුනකට දැඩි හානි සිදුව තිබෙනවා.\nඅද සවස 6.33ට පමණ මේ අනතුර සිදුව ඇති බවයි වාර්තාවන්නේ.\nමෙම තාප්පය ශ්‍රී ලංකා යුධ හමුදාවට අයත් ඉඩමක පිහිටා තිබු බවයි අප වාර්තාකරු පැවසුවේ.\nකෙසේ නමුත් මේ අනතුරෙන් කිසිවෙකුටත් හානියක් සිදුවී නැහැ.\nමේ හේතුවෙන් එම අතුරු මාර්ගයේ ගමනාගමන කටයුතු  හෙට උදෑසන දක්වා අත්හිටුවා ඇති බවයි පොලිසිය කියා සිටියේ.\n(ඡායාරූප - කමල් සුරවීර - මහනුවර )",
       "URL": "https://www.hirunews.lk/197546/වාහන-3-ක්-යටකළ-හමුදා-තාප්පය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3798"
}