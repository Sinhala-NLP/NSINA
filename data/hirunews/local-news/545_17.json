{
       "Source": "hirunews",
       "Timestamp": "Friday, 10 February 2023 - 11:25",
       "Headline": "දේශබන්දුට පහරදීමේ සිද්ධියේ සැකකරුවෙකුට තවත් නඩුවක්",
       "News Content": "පසුගිය වසරේ මැයි මස 10 වනදා ඇති වූ නොසන්සුන්තාවයේ දී බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ට පහරදීමේ සිද්ධියට අදාළ නඩුවේ සැකකරුවෙකුට එරෙහිව අධිකරණ නියෝග කඩකිරීම සම්බන්ධයෙන් වෙනම නඩුකරයක් පවරන ලෙස කොටුව මහේස්ත්‍රාත් තිළිණ ගමගේ අද (10) නියෝග කළා.\nඒ, එහි සැකකරුවෙකු ලෙස නම් කර සිටි මොහොමඩ් රිස්වි ඉස්මත් කොළඹ අපරාධ කොට්ඨාශයේ නිසි පරිදි පෙනී නොසිටීම සම්බන්ධයෙන් පොලිසිය අධිකරණයට සිදු කළ කරුණු දැක්වීමෙන් අනතුරුවයි.\nමෙහි දී සැකකරුවන් වෙනුවෙන් පෙනී සිටි නීතිඥ මඩුල්ල අධිකරණයට දන්වා සිටියේ මුස්ලිම් පල්ලියට ගිය පිරිසක්ද අත්අඩංගුවට ගෙන ඇති බවයි.\nසිද්ධිය සම්බන්ධයෙන් ඇප මත මුදා හැර ඇති සැකකරුවන් 25 දෙනා විවෘත අධිකරණයේ අද පෙනී සිටි බව හිරු අධිකරණ වාර්තාකරු කියා සිටියා.",
       "URL": "https://www.hirunews.lk/327098/දේශබන්දුට-පහරදීමේ-සිද්ධියේ-සැකකරුවෙකුට-තවත්-නඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=545"
}