{
       "Source": "hirunews",
       "Timestamp": "Tuesday, 09 May 2023 - 14:08",
       "Headline": "කළුතර සිසුවියගේ මරණයේ ප්‍රධාන සැකකරුගෙන් පොලිසියට පාපොච්චාරණයක් (වීඩියෝ)",
       "News Content": "කළුතර හෝටලයක තුන්වන මහලෙන් වැටී පාසල් සිසුවියක් මියයාමේ සිද්ධියට අදාළව අත්අඩංගුවට ගත් ප්‍රධාන සැකකරු, සිද්ධිය සම්බන්ධයෙන් කරුණු රැසක් පොලිසියට හෙළි කර තිබෙනවා.\nවිමර්ශන සිදුකරන උසස් පොලිස් නිලධාරියෙකු සඳහන් කළේ ඇය හෝටලයේ තුන්වන මහලෙන් බිමට පැන සියදිවි හානිකර ගත් බවට සැකකරු ප්‍රකාශ කරන බවයි.\nතමන් ඇය සමඟ සිටින අවස්ථාවේ ඇයට දුරකථන ඇමතුම් කිහිපයක් ලැබුණු බවත් “අද නම් ගෙදර ගිහින් ඉවරයි” යැයි පවසා දිවගොස් මෙය සිදුකරගත් බවත්, සැකකරු පොලිසිය හමුවේ ප්‍රකාශ කර තිබෙනවා.\nඅදාළ සිසුවිය නවාතැන්පොළ වෙත ගෙන්වාගත්තේ සිය මිතුරාගේ සහ ඔහුගේ පෙම්වතියගේ සහායෙන් බව ඔහු පොලිසියට පවසා තිබෙනවා.\nමන් ඇය සමඟ ලිංගිකව එක් නොවූ බවයි සැකකරු පොලිසිය හමුවේ ප්‍රකාශ කර ඇත්තේ.\nතවදුරටත් සාක්ෂි ලබා දෙමින් සැකකරු පවසා ඇත්තේ තමන් ඇය මීට පෙර හඳුනා නොසිටි බවයි.\nඑම ඇමතුම දෙන අවස්ථාවේ ඇය අසිහියෙන් මෙන් කාමරය පුරා දිව යමින් දැඩි ලෙස කළබල වී ඇමතුම දුන් අයට\n‘ ....කැත වැඩ කරන්න එපා යකෝ\nතෝ මාව කෑවා .....\nමචං පොඩි සෙටින් එකක් තියෙනවා.කෙල්ලෙකුත් ඉන්නවා යනුවෙන් පවසා එන්න පුළුවන්දැයි විමසා ඇති බව ප්‍රධාන සැකකරු සිය පාපොච්ඡාරණයෙන් පවසා තිබෙනවා.\nඊට කැමැත්ත පළ කළ තමා ඇමතුම දුන් මිතුරා ද සමග කළුතර නාගොඩ ප්‍ර දේශයේ පිහිටි සිසුවියගේ නිවෙස ආසන්නයට ගිය බවත් අදාළ සිසුවිය සිය මිතුරිය සමග මෝටර් රථයට ගොඩ වූ බවත් සැකකරු පොලිසිය හමුවේ පවසා තිබෙනවා.\nප්‍රධාන සැකකරු මෙම ගමන සඳහා විදේශීය මත්පැන් බෝතලයක් රැගෙන ගොස් තිබූ අතර තරුණියන් දෙදෙනා ඒ සම්බන්ධයෙන් සතුට පළකළ බවද ප්‍රධාන සැකකරු පොලිසියට ප්‍රකාශ කර තිබෙනවා\nමෝටර් රථයෙන් මඳ දුරක් ගමන් කළ සිසුවියන් දෙදෙනා අපි ගෙදරට කියලා හවස හමුවෙමු යැයි පවසා මෝටර් රථයෙන් බැස ගොස් තිබුණා.\nපස්වරුවේ හෝටලයට පැමිණීමෙන් පසු සිසුවියන් දෙදෙනා මත් පැන් පානය කර හොඳින් විනෝද වූ බවත් සැකකරු පවසා තිබෙනවා යනුවෙන් කෝපයෙන් බැණ වැදුණු බවද සැකකරු පොලිසියට ප්‍රකාශ කර තිබෙනවා.\nකෙසේ වෙතත් විමර්ශන සිදුකරන උසස් නිලධාරියෙකු සඳහන් කළේ සැකකරුගේ ප්‍රකාශය සම්බන්ධයෙන් සැක මතුවන හෙයින් අංශ කිහිපයක් ඔස්සේ විමර්ශන සිදුකරන බවයි.\nමෙම සැකකරු අද අත්අඩංගුවට ගත්තේ හික්කඩුව ප්‍රදේශයේ හෝටලයක රැඳී සිටියදියි.\nඔහුගේ ඡායාරූපයක් සමාජ මාධ්‍ය ඔස්සේ පළකිරීමත් සමඟ පෞද්ගලික ඔත්තුකරුවෙකු විසින් සැකකරු අදාළ හෝටලයේ ළැගුම් ගෙන සිටින බවට දන්වා තිබෙනවා.\nබස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්ධු තෙන්නකෝන්ගෙන් ලැබුණු උපදෙස් පරිදි සැකකරු අත්අඩංගුවට ගැනීම සඳහා උපක්‍රම කිහිපයක් යෙදූ බවත් පොලිසිය ප්‍රකාශ කළා.\nඒ අනුව සැකකරු හික්කඩුවේ සිට කුලී පදනම මත මෝටර් රථයක් ලබාගැනීමට සූදානම් වීමේදී පොලිසිය උපාය ධුතයෙකු යොදවා ඔහුට මෝටර් රථයක් කුලියට ලබාදී තිබෙනවා.\nඑම මෝටර් රථයෙන් ගාල්ල දෙසට යමින් සිටියදී මාර්ග බාධකයක් යොදා එම වාහනය නවතා සැකකරු අත්අඩංගුවට ගෙන තිබුණා.\nඔහු පසුව විශේෂ පොලිස් ආරක්ෂාවක් යටතේ කළුතර දකුණ පොලිස් ස්ථානයට රැගෙන ආ අතර ජ්‍යෙෂ්ඨ පොලිස් නිලධාරින්ගේද මැදිහත්වීමෙනුයි සැකකරුගෙන් ප්‍රශ්න කිරීම් ආරම්භ කෙරුණේ.\nපොලිසිය සඳහන් කළේ බෝට්ටුවකින් රටින් පලායාමේ සූදානමකින්ද සැකකරු පසුවී ඇති බවයි.\nවිවාහ දෙකක් සිදුකරගෙන ඇති මොහුට දරුවන් දෙදෙනෙකු සිටිනවා.\nයම් මූල්‍ය වංචාවක් සම්බන්ධයෙන්ද ඔහුට චෝදනා එල්ලවී ඇති අතර, වාහන අත්පත් කරගැනීමේ සීසර්වරයෙකු ලෙසද මොහු කළක් කටයුතු කර තිබෙනවා.\nදෙවන විවාහයේ බිරිඳ සමඟ කළුතර - පළාතොට ඉසුරුඋයන ප්‍රදේශයේ හමුදා නිලධාරියෙකුට අයත් නිවසක සැකකරු, පදිංචිව සිට ඇති බවටයි හෙළිවී ඇත්තේ.\nසිද්ධිය සම්බන්ධයෙන් මේ වනවිට රක්ෂිත බන්ධනාගාර ගතකර සිටින ප්‍රධාන සැකකරුගේ මිතුරාගේ සහ ඔහුගේ පෙම්වතියගේ සහය ඇතිව පාසල් සිසුවිය අදාළ හෝටලයට කැටුව ආ බව ඔහු පොලිසියට ප්‍රකාශ කර තිබෙනවා.\nප්‍රදේශයේ වෙනත් තරුණියකගේ හැදුනුම්පතක් ඉදිරිපත් කර ඔවුන් ලැගුම්හලේ කාමර දෙකක් ලබාගෙන තිබූ අතර, සිව්දෙනාම පසුව මත්පැන් පානය කළ බව ප්‍රධාන සැකකරු සඳහන් කර තිබෙනවා.\nඅනතුරුව මියගිය සිසුවියගේ මිතුරිය සහ පෙම්වතා ලැගුම්හලෙන් පිටව ගොස් තිබුණා.\nසැකකරු සඳහන් කර ඇත්තේ මත්වීම නිසා ඇය නොසන්සුන්කාරී ලෙස හැසිරෙමින් සිටි අතර, පසුව උඩුමහලෙන් බිමට පැනීම සිදුවූ බවයි.\nකෙසේ වෙතත් ඔහුගේ ප්‍රකාශ සැක සහිත බැවින් සැකකරු මේ වන විටත් දකුණු කළුතර පොලිස් ස්ථානයේ රඳවාගෙන ප්‍රශ්න කෙරෙනවා.\nඔහු අධිකරණයට ඉදිරිපත් කර පැය 48 ක රැදවුම් නියෝග ලබාගැනීමටද නියමිත බවයි පොලිසිය සඳහන් කළේ.\nමියගිය සිසුවියගේ දුරකථනය සොයා පොලිසිය විමර්ශනයක් ආරම්භ කර තිබෙනවා.\nඇය මියගිය පසු ප්‍රධාන සැකකරු, මිතුරිය සහ මිතුරියගේ පෙම්වතා යළි කැඳවා ඇති අතර, එම ස්ථානයට පැමිණි ඔවුන් සිසුවියගේ දුරකථනය දුම්රිය මාර්ගයට එපිටින් වූ කළපුව දෙසට විසි කළ බව මූලික පරීක්ෂණවලදී අනාවරණ වී තිබුණා.\nසිද්ධියෙන් මියගිය 16 හැවිරිදි සිසුවියගේ අවසන් කටයුතු අද පස්වරුවේ කළුතර - ඇටවිල ප්‍රදේශයේදී සිදු කෙරුණා.",
       "URL": "https://www.hirunews.lk/334686/කළුතර-සිසුවියගේ-මරණයේ-ප්‍රධාන-සැකකරුගෙන්-පොලිසියට-පාපොච්චාරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=357"
}