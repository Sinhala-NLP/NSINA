{
       "Source": "hirunews",
       "Timestamp": "Friday, 11 May 2018 - 11:20",
       "Headline": "මොරගහහේන ප්‍රදේශයේ නිවසකින් හෙරොයින් මත්ද්‍රව්‍ය තොගයක් සොයාගනී (ඡායාරූප)",
       "News Content": "හොරණ - මොරගහහේන - සත්සර අඩවිය ප්‍රදේශයේ නිවසක් පරීක්ෂා කිරීමේදී රුපියල් දෙකෝටි හතලිස් පන්ලක්ෂයක් වටිනා හෙරොයින් කිලෝ 1 යි ග්‍රෑම් 767 ක් පමණ සොයා ගෙන තිබෙනවා.\nපොලිස් මත්ද්‍රව්‍ය නාශක කාර්යාංශය සඳහන් කළේ අදාළ නිවසේ අල්මාරියක් තුළ යකඩ සේප්පුවක සඟවා තිබියදී මෙම හෙරොයින් තොගය හමුවූ බවයි.\nඊට අමතරව රන් පැහැති ආභරණ කිහිපයක් ද සොයා ගෙන තිබෙනවා.\nපසුගිය 4 වනදා හොරණ නගරයේදී හෙරොයින් සමඟ  අත්අඩංගුවට ගත් සැකකරුවෙකුගෙන් ලද තොරතුරු ඔස්සේ ඊයේ පස්වරුවේ ඔහුගේ නිවස පරීක්ෂා කිරීමේදීයි මෙම හෙරොයින් තොගය හමුවී ඇත්තේ.",
       "URL": "https://www.hirunews.lk/190484/මොරගහහේන-ප්‍රදේශයේ-නිවසකින්-හෙරොයින්-මත්ද්‍රව්‍ය-තොගයක්-සොයාගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3950"
}