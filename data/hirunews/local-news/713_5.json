{
       "Source": "hirunews",
       "Timestamp": "Thursday, 24 November 2022 - 10:02",
       "Headline": "සීමා නිර්ණ කොමිෂමේ කාලය දිගු වෙයි",
       "News Content": "පළාත් පාලන ආයතනවල කොට්ඨාස සීමා නිර්ණය සම්බන්ධයෙන් යෝජනා ඉදිරිපත් කිරීමට ලබා දී තිබූ කාලය දීර්ඝ කර තිබෙනවා.\nපළාත් පාලන ආයතන සඳහා කොට්ඨාශ සීමා නිර්ණය කිරීමේ ජාතික කමිටුවේ සභාපති ජාතික මැතිවරණ කොමිසමේ හිටපු ප්‍රධානී මහින්ද දේශප්‍රිය පැවසුවේ විවිධ පාර්ශවයන් විසින් කරන ලද ඉල්ලීම් සැලකිල්ලට ගනිමින් එම කාලය දෙසැම්බර් 5 වැනිදා දක්වා දීර්ඝ කළ බවයි.\nඒ අනුව, පළාත් පාලන ආයතනවල කොට්ඨාස සීමා නිර්ණයට අදාළව දේශපාලන පක්ෂ, සිවිල් සමාජ කණ්ඩායම් සහ මහජනතාවට සිය යෝජනා ලබන දෙසැම්බර් 5 වැනිදා දක්වා ඉදිරිපත් කළ හැකියි.\nඒ සඳහා මැතිවරණ කොමිසමේ හිටපු සභාපති මහින්ද දේශප්‍රියගේ සභාපතිත්වයෙන් යුතු පංච පුද්ගල කමිටුවක් මේ මස මුල දී නම් කළා.\nඅග්‍රාමාත්‍ය දිනේෂ් ගුණවර්ධන විසින් පළාත් පාලන ආයතන ඡන්ද විමසීම් ආඥාපනත යටතේ ඔහුට පැවරී ඇති බලතල අනුවයි එම පංච පුද්ගල කමිටුව පත් කළේ.\nසීමා නිර්ණ කමිටුවේ නිල කාලය 2023 පෙබරවාරි 28 වැනිදායින් අවසන් වීමට නියමිතයි.",
       "URL": "https://www.hirunews.lk/321134/සීමා-නිර්ණ-කොමිෂමේ-කාලය-දිගු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=713"
}