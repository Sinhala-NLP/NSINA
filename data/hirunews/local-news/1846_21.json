{
       "Source": "hirunews",
       "Timestamp": "Friday, 02 July 2021 - 11:44",
       "Headline": "16 හැවිරිදි දැරියක් කපා කොටා දැමූ 26 හැවිරිදි තරුණයා පලායයි (ඡායාරූප)",
       "News Content": "16 හැවිරිදි දැරියක් තියුණු ආයුධවලින් කපා කොටා බරපතළ තුවාල සිදු කළ බවට බව කියන 26 හැවිරිදි තරුණයෙකු සොයා දඹුල්ල පොලිසිය විශේෂ මෙහෙයුමක් ආරම්භ කර තිබෙනවා.\nමෙම දැරිය මීට දින දෙකකට ඉහතදී දඹුල්ල පන්නම්පිටිය මැනික්දෙන ප්‍රදේශයේ ඇයගේ නිවස තුළදීම මෙම දරුණු ප්‍රහාරයට ලක්ව ඇති බවයි වාර්තාවන්නේ.\nමව පියා අහිමි මෙම දාසය හැවිරිදි දැරිය සිය මිත්තණිය සමග එම නිවසේ ජීවත්වන බවටයි වැඩිදුර තොරතුරු වාර්තාවන්නේ.\nබරපතළ තුවාල ලබා දඹුල්ල මූලික රෝහලට ඇතුලත් කළ දැරිය පැය 10කට අධික කාලයක් සැත්කමකට ලක්කර ඇති බවයි රෝහල් ආරංචි මාර්ග පවසන්නේ.\nපහරදී  පලාගොස් ඇති තරුණයා මාතලේ මහවෙල ප්‍රදේශයේ පදිංචි බදුල්ල ප්‍රදේශයේ මාර්ග සංවර්ධන කටයුතු වල නිරතවන තරුණයකු බවටයි තොරතුරු අනාවරණ වී ඇත්තේ.\nමෙම දැරිය පදිංචිව සිටින ප්‍රදේශයේ නිවසක උත්සවයකට සැකකාර තරුණයා පැමිණි අවස්ථාවක එම නිවැසියන් මෙම දැරියට තරුණයා විවාහ කරදීම සඳහා යෝජනාවක් කළ බවත් ඒ අනුව නිතර නිතර සැකකාර තරුණයා මෙම දැරිය හමුවීමට පැමිණ සිටියද එම් යෝජනාව දැරිය විසින් ප්‍රතික්ෂේප කිරීමේ ප්‍රතිඵලයක් ලෙස මෙම පහර කෑමට ලක් වූ බවයි දැරියගේ මිත්තණිය පැවසුවේ.\nදැරියගේ හිස්කෙස්ද කපා දැමූ සැකකරු තියුණු පිහියක් ද අතැතිව පලාගිය බවයි මිත්තණිය වැඩිදුරටත් පැවසුවේ.\nප්‍රහාරයෙන් දැරියගේ අතේ ඇඟිල්ලක් අහිමිවී ඇති අතර ඇයගේ පිටෙහි සහ ගෙළ ප්‍රදේශයේ දරුණු කැපුම් තුවාල ඇතිවී තිබෙනවා.\nමෙම පවුලේ අසරණකම උපයෝගී කරගනිමින් වයස අවුරුදු විසිහයක් වූ තරුණයෙකුට මෙම බාලවයස්කාර දැරිය විවාහ කර දීම සඳහා දෑස් නොපෙනෙන මිත්තණියට බලපෑම් කළ තරුණයාගේ ඥාතීන් පිළිබඳව විශේෂ පරීක්ෂණයක් පවත්වන බව දඹුල්ල මුලස්ථාන පොලිසිය විසින් මේ වනවිටත් විමර්ශනයක් ආරම්භ කර ඇති බවයි වාර්තාවන්නේ.\nදඹුල්ල පොලීසියේ අපරාධ අංශයේ ස්ථානාධිපතිවරයාගේ ප්‍රධානත්වයෙන් මේ වනවිටත් සැකකාර තරුණයා සොයා විශේෂ මෙහෙයුමක් ආරම්භ කර තිබෙනවා.",
       "URL": "https://www.hirunews.lk/275856/16-හැවිරිදි-දැරියක්-කපා-කොටා-දැමූ-26-හැවිරිදි-තරුණයා-පලායයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1846"
}