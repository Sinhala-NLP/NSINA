{
       "Source": "hirunews",
       "Timestamp": "Wednesday, 03 June 2020 - 9:19",
       "Headline": "මංගල උත්සව නිරීක්ෂණය සඳහා, මහජන සෞඛ්‍ය පරීක්ෂකවරුන් (වීඩියෝ)",
       "News Content": "මංගල උත්සව පැවැත්වීම සඳහා කොන්දේසි සහිතව අවසරය හිමිවන බව සෞඛ්‍ය සේවා අධ්‍යක්ෂ ජෙනරාල් විශේෂඥ වෛද්‍ය අනිල් ජාසිංහ පසුගියදා ප්‍රකාශ කළා.\nඒ අනුව අදාළ උත්සව ශාලාවේ පුද්ගල ධාරිතාවයෙන් හරි අඩකට සහභාගී කරවගනිමින් එම උත්සව සනීපාරක්ෂක ක්‍රම භාවිත කරමින් පැවැත්විය හැකිබවයි සෞඛ්‍ය සේවා අධ්‍යක්ෂවරයා වැඩිදුරටත් සඳහන් කළේ.\nකෙසේ වෙතත් විවාහ උත්සව පැවැත්වීම නිරීක්ෂණ කිරීම සඳහා මහජන සෞඛ්‍ය පරීක්ෂකවරුන්ද මේ වන විට යොදවා තිබෙනවා.\nතමන් ලබා දෙන උපදෙස් පත්‍රිකාව අනුව මංගල උත්සව පවත්වන්නේ දැයි සොයා බැලීමට ක්‍ෂේත්‍ර මහජන සෞඛ්‍ය පරිෂක වරුන් යෙදවීමට කටයුතු කර ඇති බව මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ හිරුට ප්‍රකාශ කළා.\nමංගල උත්සවය සඳහා සහභාගී වන සියලුම දෙනාගේ නම, ලිපිනය සඳහන් දත්ත පත්‍රිකාවක් ක්ෂේත්‍ර මහජන සෞඛ්‍ය පරීක්ෂක වෙත ලබා දී පූර්ව අනුමැතියක් ලබා ගතයුතු බවයි ඔහු පවසන්නේ.\nඉන් අනතුරුව ක්ෂේත්‍ර මහජන සෞඛ්‍ය පරීක්ෂකවරයා ලබාදෙන උපදෙස් පත්‍රිකාව අනුව මංගල උත්සවය පැවැත්විය යුතු අතර සහභාගිවන පිරිස උපරිමය 100 දෙනෙකුට සිමාවියයුතු බව ද ඔහු වැඩිදුරටත් අවධාරණය කරනවා.\nපසුගිය දිනෙක ගාල්ල ප්‍රදේශයේ පැවති විවාහ මංගල උත්සවයක් සඳහා මහජන සෞඛ්‍ය පරීක්ෂක-වරුන් පැමිණි ආකාරය පහතින්.",
       "URL": "https://www.hirunews.lk/242163/මංගල-උත්සව-නිරීක්ෂණය-සඳහා-මහජන-සෞඛ්‍ය-පරීක්ෂකවරුන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2687"
}