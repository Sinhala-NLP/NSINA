{
       "Source": "hirunews",
       "Timestamp": "Monday, 14 June 2021 - 18:23",
       "Headline": "අද හෙළිවූ සෙනසුරාදා සිදුවූ කොවිඩ් මරණ",
       "News Content": "පසුගිය සෙනසුරාදා දිනයට අදාළව කොවිඩ් 19 මරණ 67ක් වාර්තා වී ඇති බව සෞඛ්‍ය අධ්‍යක්ෂ ජෙනරාල් වෛද්‍ය අසේල ගුණවර්ධන පවසනවා.\nඅධ්‍යක්ෂ ජෙනරාල්වරයා මේ බව හෙළිකළේ අද සවස පැවති මාධ්‍ය හමුවකදීයි.\nකෙසේ වෙතත් ඊයේ දිනයටකොවිඩ් 19 මරණ සම්බන්ධව නිකුත් කළ වාර්තාවේ දැක්වුණේ 12 වනදාට අදාලව මරණ කිසිවක් සිදුව නොමැති බවයි.\nමේ අනුව සෞඛ්‍ය අධ්‍යක්ෂ ජෙනරාල්වරයාගේ මෙම හෙළිදරව්වත් සමඟ මෙරට සමස්ත කොරෝනා මරණ සංඛ්‍යාව 2203 ක් දක්වා ඉහළ යනු ඇති.\nකෙසේ වෙතත් අද පැවති මාධ්‍ය හමුවේදී වැඩිදුරටත් අදහස් දැක්වූ සෞඛ්‍ය අධ්‍යක්ෂ ජෙනරාල් වරයා කියා සිටියේ මින් ඉදිරියට කොවිඩ් 19 මරණ සම්බන්ධයෙන් වාර්තා නිකුත් කරනුයේ පැය 48කට වරක් පමණක් බවයි.\nඒ අනුව මේ වනවිට සිදුව ඇති ලුහු ගණනයන් මගහරවා ගතහැකි බවටත් ඔහු විශ්වාසය පළකලා.",
       "URL": "https://www.hirunews.lk/274288/අද-හෙළිවූ-සෙනසුරාදා-සිදුවූ-කොවිඩ්-මරණ",
       "Category": "Local News",
       "Parent URL": "https://www.hirunews.lk/local-news.php?pageID=1885"
}