{
       "Source": "hirunews",
       "Timestamp": "Wednesday, 08 June 2022 - 17:58",
       "Headline": "ව්‍යාපාරික ධම්මික පෙරේරා පාර්ලිමේන්තුවට? (වීඩියෝ)",
       "News Content": "දැනට සිටින ප්‍රමුඛ පෙළේ ව්‍යාපාරිකයකු වන ධම්මික පෙරේරා ශ්‍රී ලංකා පොදුජන පෙරමුන ජාතික ලැයිස්තුවෙන් පාර්ලිමේන්තුවට පිවිසීමට සූදානම් වන බව වාර්තා වනවා.\nමේ සමබ්න්ධයෙන් හිරු ප්‍රවෘත්ති කළ විමසීමක දී හෙළි වූයේ, බැසිල් රාජපක්ෂ ඉල්ලා අස් වීමෙන් පුරප්පාඩු වන පාර්ලිමේන්තු අසුන සඳහා ධම්මික පෙරේරා යෝජනා කිරීමට නියමිත බව යි.\nව්‍යාපාරික ධම්මික පෙරේරා ඊයේ (07) සවස ශ්‍රී ලංකා පොදුජන පෙරමුනේ පක්ෂ සාමාජිකත්වය ද ලබා ගත් බව යි එම ආරංචි මාර්ග සඳහන් කරන්නේ.\nපසුගිය සඳුදා හිරු ටීවී සලකුණ වැඩසටහනට එක් වූ ධම්මික පෙරේරා මේ වන විට ආර්ථික වශයෙන් අගාධයකට වැටී ඇති ශ්‍රී ලංකාවේ තත්ත්වය නඟා සිටුවීම සඳහා සිය ව්‍යාපාරික ඥානය සහ අවබෝධය භාවිත කරමින් යම් කිසි වැඩකොටසක් සිදු කිරීමට ඇති කැමැත්ත සහ සූදානම පිළිබඳ ඉඟි පළ කළා.\nඑහි දී ඔහු පැහැදිලිව ම කියා සිටියේ, රටේ ආර්ථික තත්ත්වය ගොඩ නැංවීම සඳහා තමන්ට සාධනීය වැඩ කොටසක් ඉටු කළ හැකි බව යි.\nමෙරට සිටින ප්‍රමුඛතම ව්‍යාපාරිකයකු වන ධම්මික පෙරේරා සැළකෙන්නේ, ශ්‍රී ලංකාවේ සිටින ධනවත් ම ව්‍යාපාරිකයෙක් ලෙස යි.",
       "URL": "https://www.hirunews.lk/306595/ව්‍යාපාරික-ධම්මික-පෙරේරා-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1110"
}