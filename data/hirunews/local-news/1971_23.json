{
       "Source": "hirunews",
       "Timestamp": "Thursday, 06 May 2021 - 15:06",
       "Headline": "නිධන් හොරුන්ගේ ග්‍රහණයට ලක්වූ මනම්පිටියේ පුරාවස්තු  (වීඩියෝ)",
       "News Content": "ඓතිහාසික දිඹුලාගල ආරණ්‍ය සේනාසනයට අයත් පුරා විද්‍යාත්මක වටිනාකම් සහිත ස්ථාන නිධන් හොරුන් විසින් කඩා විනාශ කර ඇති බව දිඹුලාගල බුද්ධ ශ්‍රාවක සංඝ සභාව පවසනවා.\nඑම සංඝ සභාවේ භික්ෂුන්වහන්සේ මෙම අදහස් පළ කලේ නිධන් හොරුන්ගේ ග්‍රහණයට නතුව ඇති එම ස්ථාන නිරීක්ෂණය කිරීමෙන් අනතුරුවයි.\nඓතිහාසික දිඹුලාගල ආරණය සේනාසනයට අයත් කොස්ගහ උල්පත ප්‍රදේශයේ පිහිටා ඇති පිරිනිවන් මංචක සැතපෙන පිළිමය ඇතුළු පුරා විද්‍යා කමකින් හෙබි වටිනා චෛත්‍ය දෙකක් නිදන් හොරුන්කඩා විනාශ කර තිබෙනවා.\nමේ පිළිබද සැලවීමත් සමග දිඹුලාගල බුද්ධ ශ්‍රාවක සංඝ සභාවේ භික්ෂුන්වහන්සේ මෙම ස්ථානයට වැඩම කළා.\nමෙහිදී නිරීක්ෂණය වුයේ පිරිනිවන් මංචකයේ සැතපෙන පිළිමය පිටුපසින් නිධදන් හොරුන් විසින් හෑරීමකට ලක් කර ඇති බවයි.\nවිහාරස්ථානයේ පිහිටා ඇති චෛත්‍ය පැන් පොකුනු කිහිපයක් ද නිධන් හොරුන්ගේ ග්‍රහණට නතුව තිබෙනවා.\nමෙම පුරා විද්‍යා විනාශය පිළිබදව පිරිනිවන් මංචකයේ ගල්කුටියක මේ වනවිට භාවනා කිරීම සදහා පැමිණ සිටින භික්ෂුන්වහන්සේ නමකගෙන් ප්‍රශ්න කෙරුනේ මෙලෙසින්.\nමෙම විනාශය පිළිබදව අප පොලොන්නරුව පුරා විද්‍යා දෙපාර්තමේන්තු කාර්යාලයෙන් කළ විමසීමකදී එහි නිලධාරියෙකු පැවසුවේ මේ පිළිබදව අරලගංවිල පොලිසියට පැමිණිලි කර ඇති බවයි.\nපිරිනිවන්මංචකයේ නිරීක්ෂණයෙන් අනතුරුව එහි වැඩම කළ මහා සංඝරත්නය මෙලෙස අදහස් පළ කළා.",
       "URL": "https://www.hirunews.lk/270616/නිධන්-හොරුන්ගේ-ග්‍රහණයට-ලක්වූ-මනම්පිටියේ-පුරාවස්තු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1971"
}