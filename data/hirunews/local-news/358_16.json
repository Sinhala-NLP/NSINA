{
       "Source": "hirunews",
       "Timestamp": "Tuesday, 09 May 2023 - 9:03",
       "Headline": "දේශීය මෙන්ම විදේශිකයින් සඳහා වාට්ටු පහසුකම්",
       "News Content": "දිවයින පුරා පිහිටි රජයේ රෝහල්වල දේශීය මෙන්ම විදේශිකයින් සඳහා ගෙවන වාට්ටු පහසුකම් ස්ථාපිත කර තිබෙනවා.\nරජයේ සේවකයන් විශාල ප්‍රමාණයක් ජාතික රක්ෂණභාර අරමුදල මගින් රක්ෂණ අරමුදලක් ලබා දෙන බවත් සහ නොමිලේ ප්‍රථිකාර ලබා දුන්න ද රක්ෂණ පහසුකම් ලබා ගැනීමට නොහැකිවීම නිසා අග්‍රහාර රක්ෂණ හිමියන් සහ සියළුම පුගලයින් පෞද්ගලික රෝහල් වෙත යාම සිදු වී තිබෙනවා.\nඑවැනි රක්ෂණ ආවරණ සහිත පුද්ගලයින්ට හා මුදල් ගෙවා පහසුකම් ලබා ගැනීමට කැමති පුදිගලයින් හට ඒ සඳහා වන විශේෂ ගෙවන වාට්ටු ක්‍රමයක් ස්ථාපිත කිරීමට අනුමැතිය ඉල්ලා සිටි බවයි කැබිනට් තීරණ දැනුම්දීමේ මාධ්‍ය හමුවට එක්වෙමින් කැබිනට් ප්‍රකාශක අමාත්‍ය ආචාර්ය බන්දුල ගුණවර්ධන සිය අදහස් ප්‍රකාශ කළේ.\nගෙවන වාට්ටු ක්‍රමයක් පවතින බවත් එය වඩා හොඳින් වැඩිදියුණු කර දැරිය හැකි සාධාරණ මිල ගනන් යටතේ සෞඛ්‍ය සේවා අවශ්‍ය පුද්ගයින්ට ලබා දීමට මෙන්ම පොදු ජනතාවට නොමිලේ සෞඛ්‍ය සේවා පවත්වාගෙන යාමටත් අවශ්‍ය ප්‍රතිපත්තිය ක්‍රියාත්මක කිරීමට එමගින් අනුමැතිය ලබා දී තිබෙනවා.",
       "URL": "https://www.hirunews.lk/334659/දේශීය-මෙන්ම-විදේශිකයින්-සඳහා-වාට්ටු-පහසුකම්",
       "Category": "Local News",
       "Parent URL": "https://www.hirunews.lk/local-news.php?pageID=358"
}