{
       "Source": "hirunews",
       "Timestamp": "Monday, 20 June 2016 - 12:57",
       "Headline": "අධිකරණයට යන බව පිවිතුරු  හෙළ උරුමය කියයි",
       "News Content": "සාවද්‍ය චෝදනා එල්ල කරමින්  පාර්ලිමේන්තු මන්ත්‍රී උදය ගම්මන්පිල අත්අඩංගුවට ගැනීමට එරෙහිව අධිකරණ ක්‍රියාමාර්ග ගන්නා බව පිවිතුරු හෙළ උරුමය පවසනවා.\nකොළඹ අද පැවති මාධ්‍ය හමුවකට එක්වෙමින් එහි ප්‍රචාරක ලේකම් නීතීඥ තුෂාර දිසානායක කියා සිටියේ උදය ගම්මන්පිල මන්ත්‍රීවරයා අත්අඩංගුවට ගැනීමට කටයුතු කළ නිලධාරීන්ට එරෙහිව නීතිමය ක්‍රියාමාර්ග ගන්නා බවයි.\nව්‍යාජ ඇටර්නි බලපත්‍රයක් මගින්  ඕස්ට්‍රේලියානු සමාගමක කොටස් විකිණීමේ සිද්ධියක් සම්බන්ධයෙන් වූ පැමිණිල්ලට අදාළව අත්අඩංගුවට ගත් උදය ගම්මන්පිල මන්ත්‍රිවරයා ලබන මස පළමුවනදා දක්වා රක්ෂිත බන්ධනාගාර ගතව පසුවනවා.",
       "URL": "https://www.hirunews.lk/136003/අධිකරණයට-යන-බව-පිවිතුරු-හෙළ-උරුමය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4998"
}