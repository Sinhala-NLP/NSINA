{
       "Source": "hirunews",
       "Timestamp": "Thursday, 24 September 2020 - 6:17",
       "Headline": "කහ කිලෝ 205 ක් යුද හමුදා මාර්ග බාධකයේදී සොයාගැනේ",
       "News Content": "මැදවච්චිය මන්නාරම මාර්ගයේ 543 වන බල සේනාංකයේ මාර්ග බාධකයකදී නීතිවිරෝධී ලෙස ප්‍රවාහනය කරමින් තිබූ රුපියල් ලක්ෂ අටකට අධික වටිනාකමකින් යුත් කහ කිලෝග්‍රෑම් 206 කට ආසන්න ප්‍රමාණයක් සමඟ දෙදෙනෙකු අත්අඩංගුවට ගෙන තිබෙනවා.\nඊයේ පස්වරුවේ මෙම මාර්ග බාධකයේදි කුඩා ලොරි රථයක් නවතා සෝදිසි කළ අවස්ථාවේදී මේවා සොයාගත් බවයි යුද හමුදාව සඳහන් කළේ.\nඊට අමතරව කුන්ජිකුලම් මාර්ග බාධකයේ රාජකාරි කළ යුද හමුදා නිලධාරීන් නීතිවිරෝධී ලෙස ප්‍රවාහනය කරමින් තිබූ ගංජා කිලෝ 104 ක්ද සමග දෙදෙනෙකු අත්අඩංගුවට ගෙන තිබෙනවා.\nමොවුන් මේවා මන්නාරමේ සිට වෙනත් ප්‍රදේශයකට ශීතකරණයක් සහිත වාහනයකින් ප්‍රවාහනය කරමින් සිටියදී යුද හමුදා නිලධාරීන් සොයාගෙන ඇති අතර, එහි වටිනාකම රුපියල් මිලියන 21 කට ආසන්නයි.",
       "URL": "https://www.hirunews.lk/250946/කහ-කිලෝ-205-ක්-යුද-හමුදා-මාර්ග-බාධකයේදී-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2434"
}