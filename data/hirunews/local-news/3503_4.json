{
       "Source": "hirunews",
       "Timestamp": "Wednesday, 13 February 2019 - 20:19",
       "Headline": "ආබාධිත තත්ත්වය ගැන නොසිතන පොළොන්නරුවේ හිරුශාන්",
       "News Content": "මේ ලෝකේ ජිවත්වන සියලු දෙනාටම දෛවය සලකන්නේ එකම විදිහට නෙවෙයි.\nදෛවය තමන්ට කොහොම සරදම් කළත් සතුටින් අකුරුකරන පුංචි පුතෙක් පිළිබඳ අපට වාර්තා වුණේ පොලොන්නරුව වැලිකන්ද ප්‍රදේශයෙන්.\nඔහු අධ්‍යාපනය ලබන්නේ පෙළොන්නරුව වැලිකන්ද සදුන්පිටිය ප්‍රථමික විද්‍යාලයේ දෙවන ශ්‍රේණියේ.\nඋපතින්ම දෑත දෙපා ආබාධිත වූ පුංචි හිරුශාන්ට අධ්‍යාපනය සහ ක්‍රීඩාව සදහා නම් ඇත්තේ අපමණ ඇල්මක්.\nඋපතින්ම දෛවයේ සරදමකට ලක් වූ මේ පුංචි පුතු  හිරුශාන් තම ආබාධිත තත්ත්වය තඹයකටවත් මායිම් නොකොට පාසලේ අනිත් යහළු යෙහෙලියන් සමගින් හරි හරියට කෙළිදෙලෙන් කාලය ගෙවන ආකාරය දකින කාගේත් නෙත් සිත් මොහොතකට හෝ ඔහු සොරා ගනු නොඅනුමානයි.",
       "URL": "https://www.hirunews.lk/210362/ආබාධිත-තත්ත්වය-ගැන-නොසිතන-පොළොන්නරුවේ-හිරුශාන්",
       "Category": "Local News",
       "Parent URL": "https://www.hirunews.lk/local-news.php?pageID=3503"
}