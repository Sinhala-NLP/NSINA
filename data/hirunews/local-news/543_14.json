{
       "Source": "hirunews",
       "Timestamp": "Saturday, 11 February 2023 - 14:24",
       "Headline": "අඳුරේ ම රෝගීන්ට බෙහෙත් දෙන වෛද්‍යවරු - රෝහලම කළුවරේ ! (වීඩියෝ)",
       "News Content": "වසරකට වැඩි කාලයක සිට රත්නපුර ගොඩකවෙල දිසා රෝහලේ විදුලිජනන යන්ත්‍රය ක්‍රියා විරහිතව පවතින බව වාර්තා වනවා.\nවිදුලිය විසන්ධි කරන අවස්ථාවන්හිදී රෝගීන් මෙන්ම වෛද්‍යවරුන් ද ඒ හේතුවෙන් පත්වන්නේ දැඩි අපහසුතාවයකටයි\nගොඩකවෙල බිබිලේගම ඇතුළු ප්‍රදේශ රැසක ජනතාව ප්‍රතිකාර ලබා ගැනීම සඳහා පැමිණෙන්නේ රත්නපුර ගොඩකවෙල දිසා රෝහලටයි විදුලිය විසන්ධි කරන අවස්ථාවන්හිදී විදුලිජනන යන්ත්‍රය ක්‍රියා විරහිතව තිබීම හේතුවෙන් ප්‍රතිකාර ලබා ගැනීමට පැමිණෙන රෝගීන් මෙන්ම රෝහල් කාර්යය මණ්ඩලය ද දැඩි අපහසුතාවයකට පත්ව තිබෙනවා.\nවිදුලිය විසන්ධි වූ අවස්ථාවලදී රෝහල් කටයුතු කිරීමට සිදුව ඇත්තේ විදුලි පන්දම් හා ජංගම දුරකථන ආධාරයෙන් බවෙයි ප්‍රදේශවාසීන් පවසන්නේ.\nමෙම රෝහලේ බාහිර රෝගී අංශයට දිනකට ප්‍රතිකාර ලබා ගැනීම සඳහා රෝගීන් පන්සියයකට අධික පිරිසක් පැමිණෙනවා විශේෂඥ වෛද්‍ය සේවාවන් ඇතුළු සේවා රැසක් මෙම රෝහලෙන් සපයා තිබුණ ද විදුලි ජනක යන්ත්‍රය ක්‍රියා විරහිත වීම රෝගී ප්‍රතිකාර සේවාවන්ට ඇති බධාවක් බවට පත්ව තිබෙනවා.\nමේ හේතුවෙන් විදුලිය විසන්ධි වූ අවස්ථාවන්හිදී හෘද රෝගීන් ඇතුළු හදිසි රෝගීන් ප්‍රතිකාර සඳහා කහවත්ත රෝහල වෙත රැගෙන යාමටයි සිදුව ඇත්තේ.\nප්‍රදේශවාසීන් බලධාරීන්ගෙන් ඉල්ලා සිටින්නේ කඩිනමින් මෙම විදුලි ජනන යන්ත්‍රය භාවිතයට ගත හැකි වන පරිදි සකස් කර දෙන ලෙසයි.",
       "URL": "https://www.hirunews.lk/327168/අඳුරේ-ම-රෝගීන්ට-බෙහෙත්-දෙන-වෛද්‍යවරු-රෝහලම-කළුවරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=543"
}