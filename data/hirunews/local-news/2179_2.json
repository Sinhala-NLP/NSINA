{
       "Source": "hirunews",
       "Timestamp": "Sunday, 31 January 2021 - 8:49",
       "Headline": "අන්තර්ජාලය ඔස්සේ මූල්‍ය වංචා සිදුකළ පුද්ගලයෙකු අත්අඩංගුවට",
       "News Content": "අන්තර්ජාලය ඔස්සේ භාණ්ඩ අලෙවි කිරීමේ මුවාවෙන් දැන්වීම් පළ කර අත්තිකාරම් මුදලක් ලබාගෙන වංචා කිරීමේ සිද්ධියක් සම්බන්ධයෙන් පුද්ගලයෙකු වැලිගම ප්‍රදේශයේදී අත්අඩංගුවට ගෙන තිබෙනවා.\nනාත්තන්ඩිය ප්‍රදේශයේ පදිංචි 29 හැවිරිදි සැකකරු ඊයේ අත්අඩංගුවට ගන්නා අවස්ථාවේ ඔහු සතුව තිබී සොරකම් කරන ලද ජාතික හැඳුනුම්පත් 6ක් ද පොලීසිය භාරයට ගත් බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ.\nමෙම වංචාවට ලක් වූ තවත් අය වේ නම් ඒ සම්බන්ධයෙන් 071 8591753 අංකයෙන් අපරාධ පරීක්ෂණ දෙපාර්තමේන්තුවේ අධ්‍යක්ෂවරයා දැනුවත් කරන ලෙස ද ඔහු ජනතාවගෙන් ඉල්ලීමක් කළා.",
       "URL": "https://www.hirunews.lk/261205/අන්තර්ජාලය-ඔස්සේ-මූල්‍ය-වංචා-සිදුකළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2179"
}