{
       "Source": "hirunews",
       "Timestamp": "Wednesday, 20 September 2017 - 16:49",
       "Headline": "ජානක පෙරේරා ඝාතන නඩුවේ විත්තියේ සාක්ෂි ඔක්තෝම්බර් 3",
       "News Content": "මරාගෙන මැරෙන බෝම්බ ප්‍රහාරයකින් මේජර් ජෙනරාල් ජානක පෙරේරා ඇතුලූ 31 දෙනෙකු ඝාතනය කිරීමේ සිද්ධියට අදාළව විත්තියේ සාක්ෂි විමසීම ඔක්තෝම්බර් 3 වනදා කැඳවීමට අනුරාධපුර විශේෂ මහාධිකරණය අද නියෝග කළා.\nඒ අනුව සිද්ධියේ ප්‍රධාන විත්තිකරු වන උමාර් හබිතාබ් නැමැත්තා එදින දක්වා යළි රක්ෂිත බන්ධනාගාර ගතකර තිබෙනවා.\n2008 වසරේ ඔක්තෝම්බර් 6 වනදා මෙම ප්‍රහාරය සිදුවූ අතර, එහි සාක්ෂිකරුවන් ලෙස 152 කු නම් කර තිබීමද විශේෂත්වයක්.\nමේ අතර නීතිවිරෝධී අන්දමින් අලි පැටවෙකු ළඟ තබාගැනීමේ චෝදනාව මත නීතිපතිවරයා විසින් පූජ්‍ය උඩුවේ ධම්මාලෝක හිමියන්ට පවරා ඇති නඩුවේ සාක්ෂි විභාගය ලබන මස 24 වනදා සිදුකිරීමට කොළඹ මහාධිකරණය නියෝග කර තිබෙනවා.\nඒ, ඊට අදාළ නඩුව අද විනිසුරු සම්පත් විජයරත්න හමුවේ සළකා බැලූනු අවස්ථාවේදියි.",
       "URL": "https://www.hirunews.lk/171395/ජානක-පෙරේරා-ඝාතන-නඩුවේ-විත්තියේ-සාක්ෂි-ඔක්තෝම්බර්-3",
       "Category": "Local News",
       "Parent URL": "https://www.hirunews.lk/local-news.php?pageID=4312"
}