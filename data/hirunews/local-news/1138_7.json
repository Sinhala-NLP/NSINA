{
       "Source": "hirunews",
       "Timestamp": "Saturday, 28 May 2022 - 7:47",
       "Headline": "අනාරක්ෂිත යාත්‍රාවලින් රට පනින්න ගිය 45 ක් අල්ලයි",
       "News Content": "අනවසරයෙන් වෙනත් රටකට සංක්‍රමණය වීමට තැත්කළ බවට සැක කෙරෙන පුද්ගලයින් 45 දෙනෙකු සමඟ බහුදින ධීවර යාත්‍රා දෙකක් නාවික හමුදාව ඊයේ (27) තම භාරයට ගත්තා.\nඒ, දකුණු සහ බටහිර මුහුදේ සිදුකළ මුර සංචාර අතරතුරයි.\nනාවික හමුදාවේ ගජබාහු නෞකාව, දකුණු මුහුදේ පුද්ගලයින් 26 ක් රැගත් බහුදින ධීවර යාත්‍රාවක් මෙලෙස සිය භාරයට ගනු ලැබූ අතර, වේග ප්‍රහාරක යාත්‍රාවක් මගින් බටහිර මුහුදේදී අනෙක් ධීවර යාත්‍රාව තම භාරයට ගත් බවයි නාවික හමුදාව නිවේදනය කළේ.\nමෙම බහුදින ධීවර යාත්‍රා මුහුදු ගමනකට නුසුදුසු අනාරක්ෂිත තත්ත්වයෙන් පැවති බව ද නාවික හමුදාව සඳහන් කළා.\nනාවික හමුදා භාරයට ගත් පුද්ගලයින් කල්පිටිය, හලාවත, පුත්තලම, මීගමුව සහ කිලිනොච්චි ප්‍රදේශවල පදිංචිකරුවන්.",
       "URL": "https://www.hirunews.lk/305489/අනාරක්ෂිත-යාත්‍රාවලින්-රට-පනින්න-ගිය-45-ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1138"
}