{
       "Source": "hirunews",
       "Timestamp": "Sunday, 10 April 2022 - 13:53",
       "Headline": "මුදල් මණ්ඩලයේ පත්කිරීම් ගැන නව මහ බැංකු අධිපතිවරයා සතුට පළ කරයි",
       "News Content": "මුදල් මණ්ඩලයේ සාමාජිකයින් ලෙස පත් කරන ලද ජනාධිපති නීතීඥ සංජීව ජයවර්ධන සහ ආචාර්ය රාණි ජයමහ, අඛන්ඩව සේවය කිරීමට එකඟවීම ගැන සතුටට පත්වන බව නව මහ බැංකු අධිපති ආචාර්ය නන්දලාල් වීරසිංහ ප්‍රකාශ කළා.\nඔහු වැඩිදුරටත් කියා සිටියේ අපක්ෂපාතීව වෘත්තිමයභාවය ආරක්ෂා කරගනිමින් සියලු කටයුතු සදහා ධනාත්මකව දායකත්වය දැක්වූ ඔවුන්ගේ වෘත්තිය භාවය පිළිබඳ පූර්ණ විශ්වාසයක් තමන් සතු වන බවයි.\nඔවුන්ගේ දායකත්වය සහ මග පෙන්වීම ජාතියටත්, මුදල් මණ්ඩලයටත්, මහ බැංකු අධිපතිවරයා ලෙස තමාටත් ලබාගැනීමට බලාපොරොත්තු වන බව නව මහ බැංකු අධිපතිවරයා අවධාරණය කළා.",
       "URL": "https://www.hirunews.lk/301632/මුදල්-මණ්ඩලයේ-පත්කිරීම්-ගැන-නව-මහ-බැංකු-අධිපතිවරයා-සතුට-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1239"
}