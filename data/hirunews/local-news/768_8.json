{
       "Source": "hirunews",
       "Timestamp": "Sunday, 30 October 2022 - 16:54",
       "Headline": "නිදහස් පක්ෂ මධ්‍යම කාරක සභාව අද රැස්වේ",
       "News Content": "ශ්‍රී ලංකා නිදහස් පක්ෂයේ මධ්‍යම කාරක සභා රැස්වීමක් අද පැවැත්වෙනවා.\nඩාර්ලි පාරේ පිහිටි එම පක්ෂ මූලස්ථානයේදී පස්වරුවේ මධ්‍යම කාරක සභා රැස්වීම ආරම්භ කරනු ලැබුවේ පක්ෂ සභාපති හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන්.\nපක්ෂයේ තීරණයට පටහැනිව යමින් අමාත්‍ය ධුර ලබා ගත් නිදහස් පක්ෂයේ ජ්‍යෙෂ්ඨතම සාමාජිකයින් කිහිපදෙනෙකු තනතුරුවලින් ඉවත් කිරීමෙන් පසු පවත්වන පළමු මධ්‍යම කාරක සභාව මෙය වනවා.\nඑමෙන්ම, පසුගිය දිනවල පැවති පක්ෂයේ ආසන හා දිස්ත්‍රික් සංවිධායක රැස්වීම් සඳහා කැඳවීම් නොකළ පක්ෂයේ ජාතික සංවිධායක දුමින්ද දිසානායක ද මෙම මධ්‍යම කාරක සභා රැස්වීම සඳහා කැඳවා ඇති බවයි වාර්තා වන්නේ.",
       "URL": "https://www.hirunews.lk/319219/නිදහස්-පක්ෂ-මධ්‍යම-කාරක-සභාව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=768"
}