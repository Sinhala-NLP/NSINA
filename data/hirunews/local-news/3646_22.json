{
       "Source": "hirunews",
       "Timestamp": "Saturday, 17 November 2018 - 16:13",
       "Headline": "වන අලි උවදුරට පිලියම් ඉල්ලා ශ්‍රාවස්තිපුර ගම්වාසීන් විරෝධතාවක",
       "News Content": "වනඅලි ගම්වැදීම වැළැක්වීමට පියවර ගන්නා ලෙස වනජිවි දෙපාර්තමේන්තුවට බල කරමින් අනුරාධපුර - ශ්‍රාවස්තිපුර - මොරගොඩ ගම්වාසීන් අද විරෝධතාවක නිරත වුණා.\nඔවුන් අනුරාධපුර - කුරුණෑගල ප්‍රධාන මාර්ගය අවහිර කරමින් විරෝධතාවයේ නිරත වූ අතර ඒ හේතුවෙන් ගමනාගමන කටයුතු ද ඇණහිටි බවයි හිරු වාර්තාකරු සදහන් කළේ.\nතම වගාවන්ට හානි කරමින් වනඅලි ප්‍රදේශයේ ගැවසෙන බව පවසමින් සහ ජීවිත කිහිපයක් ද වනඅලි ප්‍රහාරවලට ලක්ව අහිමිවී ඇති බව එහිදී විරෝධතාකරුවන් කියා සිටියා.\nකෙසේ වෙතත්, පසුව පොලීසිය මැදිහත්ව විරෝධතාකරුවන් විසුරුවා හැරීමට කටයුතු කර තිබෙනවා.",
       "URL": "https://www.hirunews.lk/204401/වන-අලි-උවදුරට-පිලියම්-ඉල්ලා-ශ්‍රාවස්තිපුර-ගම්වාසීන්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=3646"
}