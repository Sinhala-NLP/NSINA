{
       "Source": "hirunews",
       "Timestamp": "Sunday, 07 February 2016 - 11:57",
       "Headline": "ඥානසාර හිමිගෙන් වැලිකඩ සිට ලිපියක්",
       "News Content": "පුජ්‍ය ගලගොඩඅත්තේ ඥානසාර හිමි බන්ධනාගාරයේ සිට ලිපියක් යොමුකර තිබෙනවා.\nඒ මහනායක ස්වාමීන් වහන්සේලා / ජනාධිපතිවරයා / අග්‍රාමාත්‍යවරයා සහ කැබිනට් ඇමතිවරු වෙතයි.\nඑම ලිපිය මගින් පෙන්වා දී ඇත්තේ අවිහිංසාවාදීව ආරම්භ කල තම සටන නොනවතින අරගයක් ලෙස ගොඩනැගෙනු ඇති බවයි.\nඅතීත තොරතුරු මෙන්ම වර්තමානයේදී තමන් සතුව ඇති තොරතුරු පිළිබඳ මැති ඇමතිවරුන් සමග සාකච්ඡා කිරීමට අවස්ථාවක් ලබාදෙන්නේ නම් එය වැදගත් බව ද ගලගොඩඅත්තේ ඥානසාර හිමියන් ප්‍රකාශකර තිබෙනවා.\nවසර 20 ක් පුරා රටට මෙන්ම බුද්ධ ශාසනයට එරෙහිව පැමිණි සතුරු බලවේගයන් පිළිබඳ වගකිව යුත්තන්ගේ අවධානය යොමු කිරීම වෙනුවෙන් අපමණ වෙහෙසක් ගත් බවයි උන්වහන්සේ යොමුකල ලිපියේ වැඩිදුරටත් දැක්වෙන්නේ.\nඅප මේ සම්බන්ධයෙන් බොදුබල සේනා සංවිධානයේ ප්‍රධාන විධායක නිලධාර ඩිලන්ත විතානගේගෙන් විමසීමක් කලා.\nඔහු සඳහන් කලේ මෙම ලිපියේ අත් අකුරු ඥානසාර හිමියන්ගේ බවයි. කෙසේවෙතත් එය වැලිකඩ බන්ධනාගාරයේ සිට ඥානසාර හිමියන් ලියු ලිපියක් ද යන්න නිශ්චිතව ප්‍රකාශ කල නොහැකි බවයි ඔහු සඳහන් කලේ.",
       "URL": "https://www.hirunews.lk/125652/ඥානසාර-හිමිගෙන්-වැලිකඩ-සිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=5179"
}