{
       "Source": "hirunews",
       "Timestamp": "Thursday, 26 September 2019 - 19:53",
       "Headline": "හෙට සිට යළිත් ගිගුරුම් සහිත වැසි",
       "News Content": "බස්නාහිර, දකුණ සහ වයඹ පළාත්වලට හෙට සිට යලිත් ගිගුරුම් සහිත වැසි ඇතිවීමේ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඑසේම පැවති අයහපත් කාලගුණ තත්ත්වය හේතුවෙන් පුද්ගලයින් එක්ලක්ෂ 16,000 කට වැඩි ප්‍රමාණයක් පීඩාවට පත්ව ඇති බවයි ආපදා කළමනාකරන මධ්‍යස්ථානය සඳහන් කළේ.\nමේ අතර, හදිසි ආපදා තත්ත්වය හේතුවෙන් විපතට පත්ව සිටින ජනතාව වෙත සහන සැලසීම අත්‍යාවශ්‍ය සේවාවක් ලෙස සලකා ග්‍රාම නිලධාරීවරුන් කටයුතු කළ යුතු බව අභ්‍යන්තර හා ස්වදේශ කටයුතු අමාත්‍යාංශය නිවේදනයක් නිකුත් කරමින් සඳහන් කළා.\nවර්ෂාවත් සමග රෝග පැතිර යාමේ අවදානමක් පවතින බැවින් ඒ පිළිබඳව ද අවධානය යොමුකරන ලෙසටයි සෞඛ්‍ය අංශ ජනතාවගෙන් ඉල්ලා සිටින්නේ.",
       "URL": "https://www.hirunews.lk/225070/හෙට-සිට-යළිත්-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3127"
}