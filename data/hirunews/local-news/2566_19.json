{
       "Source": "hirunews",
       "Timestamp": "Wednesday, 22 July 2020 - 19:31",
       "Headline": "සජිත් කළ විනාශය යළි නිවැරදි කළ නොහැකියි - අගමැති (වීඩියෝ)",
       "News Content": "සජිත් ප්‍රේමදාස එක්සත් ජාතික පක්ෂය දෙකඩ කර සිදුකර ඇති විනාශය යළි නිවැරදි කළ නොහැකි බව අග්‍රාමාත්‍ය මහින්ද රාජපක්ෂ පවසනවා.\nමහනුවර - පූජාපිටිය ප්‍රදේශයේ ඊයේ පැවති ජනහමුවකට එක්වෙමින් අග්‍රාමාත්‍යවරයා මේ බව කියා සිටියා.\nමේ අතර උතුරේ ජනතාවට සහ දකුණේ ජනතාවට පරස්පර අදහස් පළ කරමින් සජිත් ප්‍රේමදාස මහතා දෙබිඩි දේශපාලන පිළිවෙතක් අනුගමනය කරන බව\nඅග්‍රාමාත්‍ය මහින්ද රාජපක්ෂ මහතා පවසනවා.\nඅද හෝමාගම ප්‍රදේශයේ පැවැති ජනහමුවකට එක්වෙමින් අග්‍රාමාත්‍යවරයා මේ අදහස් පළ කළා.\nමෙවර මහමැතිවරණය සඳහා ශ්‍රී ලංකා පොදුජන පෙරමුණෙන් තරග වදින කොළඹ දිස්ත්‍රික් අපේක්ෂකයන්ගේ ජය තහවුරු කිරීමේ හෝමාගම පැවැති ජනහමුවකට අද පස්වරුවේ අග්‍රාමාත්‍ය මහින්ද රාජපක්ෂ මහතා එක්වුණා.\nමේ අතර, අද පෙරවරුවේ මහින්ද රාජපක්ෂ මහතා මහනුවර ශ්‍රී දළදා මාළිගාව වෙත ගොස් දළඳා සමිඳුන් වැඳ පුදා ගත්තා.",
       "URL": "https://www.hirunews.lk/246177/සජිත්-කළ-විනාශය-යළි-නිවැරදි-කළ-නොහැකියි-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2566"
}