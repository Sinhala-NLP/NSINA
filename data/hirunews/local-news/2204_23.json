{
       "Source": "hirunews",
       "Timestamp": "Monday, 18 January 2021 - 12:52",
       "Headline": "හඳුනා නොගත් රෝගයක් නිසා දුක් විඳින මඤ්ඤොක්කා ගොවීන් (වීඩියෝ)",
       "News Content": "හඳුනා නොගත් දිලීරයක් පැතිර යාම හේතුවෙන් මඤ්ඤොක්කා වගාව විනාශ වීමේ අවදානමකට ලක්ව ඇති බව ගොවීන් පවසනවා.\nමොණරාගල දිස්ත්‍රික්කයේ බෝහිටිය, පහතඅරාව, ඇතිමලේ, කොටියාගල, කහම්බාන යන ගම්මානවල වැසියන් ප්‍රධාන ජීවනෝපාය ලෙස සිදුකරන්නේ මඤ්ඤොක්කා වගාවයි.\nමීට පෙර එම ප්‍රදේශයේ බඩඉරිඟු වගාවට සේනා දළඹු උවදුරෙන් දැඩි බලපෑම් එල්ල වූ අතර ඒ අනුවයි ඔවුන් වැඩි වශයෙන් මඤ්ඤොක්කා වගාවට යොමුව ඇත්තේ.\nඒ අනුව ගොවීන් බලධාරීන්ගෙන් ඉල්ලා සිටින්නේ සිය ගැටළුවලට අවධානය යොමු කර කඩිනම් විසදුම් ලබාදෙන ලෙසයි.",
       "URL": "https://www.hirunews.lk/260010/හඳුනා-නොගත්-රෝගයක්-නිසා-දුක්-විඳින-මඤ්ඤොක්කා-ගොවීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2204"
}