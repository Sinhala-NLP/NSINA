{
       "Source": "hirunews",
       "Timestamp": "Monday, 04 September 2023 - 15:43",
       "Headline": "ශ්‍රී ලංකා නියෝජිත පිරිසක් ඉන්දුනීසියාවේ විශේෂ සිවුදින සංචාරයක",
       "News Content": "කම්කරු හා විදේශ රැකියා අමාත්‍යාංශයේ ලේකම් ආර්.පී.ඒ. විමලවීර ප්‍රමුඛ ශ්‍රී ලංකාවේ ඉහළ පෙළේ දූත පිරිසක් රටේ සමාජ ආරක්ෂණ පද්ධතිය පිළිබඳ සිවුදින අධ්‍යයනයක් සඳහා මේ වන විට ඉන්දුනීසියාවට ගොස් තිබෙනවා.\nනියෝජිත පිරිස එහි සමාජ ආරක්ෂණ අංශය වන BPJS Ketenagakerjaan හරහා ඉන්දුනීසියාවේ විරැකියා රක්‍ෂණය පිළිබඳව අධ්‍යයනය කිරීම විශේෂත්වයක්.\nශ්‍රී ලංකාවේ කම්කරු හා විදේශ රැකියා අමාත්‍ය මනූෂ නානායක්කාරගේ උපදෙස් පරිදි මෙම පියවර ගෙන තිබෙනවා.\nශ්‍රී ලංකාවේ ජාත්‍යන්තර කම්කරු සංවිධානයේ (ILO) සහාය ඇතිව ඉන්දුනීසියාවේ සහයෝගීතාවයෙන් මෙම සංචාරය සංවිධානය කර ඇති අතර ජපාන රජය ද නොමසුරුව සහාය දක්වනවා.\nශ්‍රී ලංකාවේ කම්කරු හා විදේශ රැකියා අමාත්‍යංශය විරැකියා රක්‍ෂණය, මාතෘ ප්‍රතිලාභ, සේවා ස්ථානවලදී සිදුවන තුවාල සහ\nඅනෙකුත් සෞඛ්‍ය ගැටලු වැනි තීරණාත්මක ක්ෂේත්‍ර කෙරෙහි අවධානය යොමු කර තිබෙනවා.\nවිමලවීර ඇතුළු දූත පිරිසට BPJS Ketenagakerjaan හි සභාපති සහ අධ්‍යක්ෂ Anggoro Eko Cahyo සමඟ කෙටි හමුවකට අවකාශ ලැබුණා.\nඅද (04)) BPJS Ketenagakerjaan හි පාරිභෝගික දිනය ද සනිටුහන් කරමින් මෙම හමුවීම සිදු වුණ බවයි වාර්තා වන්නේ.\nමෙම සහයෝගිතා සංචාරයේ අවමුණ වන්නේ, ශ්‍රී ලංකාව සහ ඉන්දුනීසියාව අතර ද්විපාර්ශ්වික සබඳතා ශක්තිමත් කිරීම, ශ්‍රම හා සමාජ ආරක්ෂණය පිළිබඳ දැනුම සහ හොඳම භාවිතයන් බෙදා හදා ගැනීම ප්‍රවර්ධනය කිරීමයි.",
       "URL": "https://www.hirunews.lk/347131/ශ්‍රී-ලංකා-නියෝජිත-පිරිසක්-ඉන්දුනීසියාවේ-විශේෂ-සිවුදින-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=52"
}