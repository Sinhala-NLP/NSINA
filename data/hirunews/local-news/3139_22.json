{
       "Source": "hirunews",
       "Timestamp": "Thursday, 19 September 2019 - 9:52",
       "Headline": "Update : කංජිපානි ඉම්රාන් රස පරීක්ෂක දෙපාර්තමේන්තුවට රැගෙන එයි",
       "News Content": "සංවිධානාත්මක අපරාධකරුවෙකු වන මොහොමඩ් නජීම් මොහොමඩ් ඉම්රාන් හෙවත් කංජිපානි ඉම්රාන් කටහඬ සාම්පල ලබාගැනීම සඳහා රජයේ රස පරීක්ෂකවරයා වෙත ඉදිරිපත් කෙරුණා.\nමීට ටික මොහොතකට පෙර ඔහු රස පරීක්ෂක දෙපාර්තමේන්තුව වෙත බන්ධනාගාර නිලධාරීන් විසින් රැගෙන ආ බවයි එහි සිටින හිරු වාර්තාකරු සඳහන් කළේ.\nකෙසෙල්වත්ත පොලිසියට අනුයුක්ත නිලධාරියෙකුට දුරකතනයෙන් මරණ තර්ජනය කිරීමේ සිද්ධිය සම්බන්ධයෙන් වන නඩුවට අදාළව කොළඹ ප්‍රධාන මහේස්ත්‍රාත් ලංකා ජයරත්න පෙරේදා ලබාදුන් නියෝගයකට අනුවයි ඔහුගෙන් මෙලෙස කටහඬ සාම්පල ලබාගැනීම සිදුකරනු ලබන්නේ.\nමේ වනවිට ඔහුට ගංජා කිලෝ 05 යි ග්‍රෑම් 300 ක් ළඟ තබා ගැනීම සහ ජාවාරම් කිරීමේ චෝදනාවට වසර 06 ක බරපතල වැඩ සහිත සිරදඬුවමක් නියම කර තිබෙනවා.\nUpdate :\nසංවිධානාත්මක අපරාධකරුවෙකු වන මොහොමඞ් නජීම් මොහොමඞ් ඉම්රාන් හෙවත් කංජිපානි ඉම්රාන් අද කටහඬ සාම්පල ලබාගැනීම සඳහා රජයේ රස පරීක්ෂකවරයා වෙත ඉදිරිපත් කිරීමට නියමිතයි.\nඒ, කෙසෙල්වත්ත පොලිසියට අනුයුක්ත නිලධාරියෙකුට දුරකතනයෙන් මරණ තර්ජනය කිරීමේ සිද්ධිය සම්බන්ධයෙන් වන නඩුවට අදාළව කොළඹ ප්‍රධාන මහේස්ත්‍රාත් ලංකා ජයරත්න පෙරේදා ලබාදුන් නියෝගයකට අනුවයි.\nමේ වනවිටත් ගංජා කිලෝ 05 යි ග්‍රෑම් 300 ක් ළඟ තබා ගැනීම සහ ජාවාරම් කිරීමේ චෝදනාවට ඔහුට වසර 06 ක බරපතල වැඩ සහිත සිරදඬුවමක් නියම කර තිබෙනවා.",
       "URL": "https://www.hirunews.lk/224573/update-කංජිපානි-ඉම්රාන්-රස-පරීක්ෂක-දෙපාර්තමේන්තුවට-රැගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=3139"
}