{
       "Source": "hirunews",
       "Timestamp": "Thursday, 20 October 2022 - 15:13",
       "Headline": "ජනපති මන්දිරයට ඇතුළුවීමේ සිද්ධියට අත්අඩංගුවට ගත් තවත් 4 දෙනෙකුට ඇප",
       "News Content": "ජනාධිපති මන්දිරයට ඇතුළුවීමේ සිද්ධියට අත්අඩංගුවට ගෙන සිටි තවත් සැකකරුවන් සිව් දෙනෙකු ඇප මත මුදා හැර තිබෙනවා.\nකොටුව මහේස්ත්‍රාත් තිලිණ ගමගේ හමුවේ අද (20) මෙම නඩුව කැඳවූ අතර එහිදී රුපියල් ලක්ෂ 5 ක ශරීර ඇප මත සැකකරුවන් මුදා හරින ලෙසටයි නියෝග කළේ.\nසිද්ධිය සම්බන්ධයෙන් මේ වනවිට සැකකරුවන් 54 දෙනෙකු ඇප මත මුදා හැර තිබෙනවා.\nඑමෙන්ම, අද දින නඩුව කැඳවූ අවස්ථාවේදී මහේස්ත්‍රාත්වරයා පොලීසියට නියෝග කළේ සිද්ධියට අදාළව මෙතෙක් සිදු කරන ලද විමර්ශනවල ප්‍රගතිය අධිකරණයට ඉදිරිපත් කරන ලෙසටයි.",
       "URL": "https://www.hirunews.lk/318385/ජනපති-මන්දිරයට-ඇතුළුවීමේ-සිද්ධියට-අත්අඩංගුවට-ගත්-තවත්-4-දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=790"
}