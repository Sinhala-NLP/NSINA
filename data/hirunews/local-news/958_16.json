{
       "Source": "hirunews",
       "Timestamp": "Sunday, 07 August 2022 - 11:46",
       "Headline": "කෙතරම් පුද්ගලික පාඩු වුණත්, රට හා ජනයා වෙනුවෙන් කැපවෙනවා - ජනපති (වීඩියෝ)",
       "News Content": "තමන්ට කෙතරම් පුද්ගලිකව පාඩු සිදුවුව ද රට හා ජනයාගේ ආරක්ෂාව වෙනුවෙන් කැපවීම් සිදු කරන බවත් නීතියට අනුව සියල්ල සිදු කිරීමට තමා ක්‍රියා කරන බවත් ජනාධිපති රනිල් වික්‍රමසිංහ පවසනවා.\nජනාධිපතිවරයා ඊයේ (06) පස්වරුවේ කොට්ටාව - රුක්මලේ ධර්ම විජයාලෝක විහාරස්ථානය වෙත ගොස් ශ්‍රී කල්‍යාණි සාමග්‍රී ධර්ම මහා සංඝ සභාවේ මහනායක අතිපූජ්‍ය ඉත්තෑපානේ ධම්මාලංකාර නායක ස්වාමීන් වහන්සේ ප්‍රමුඛ මහා සංඝරත්නය බැහැදැක ආශිර්වාද ලබාගැනීමෙන් පසුව මෙම අදහස් පළ කළා.\nමෙහිදී අනුශාසනාවක් සිදු කරමින් මහනායක අතිපූජ්‍ය ඉත්තෑපානේ ධම්මාලංකාර ස්වාමීන් වහන්සේ කියා සිටියේ, ඉතා අසීරු අවස්ථාවක රට භාර ගනිමින් නිවැරදි මාවතට මෙහෙයවීමට ජනාධිපතිවරයා සමත් වී ඇති බවයි.\nඋන්වහන්සේ ප්‍රකාශ කළේ, ඉදිරියේ දී ඇති විය හැකි සියලු අභියෝග ජයගැනීමට ජනාධිපතිවරයාට සිය ආශිර්වාදය හිමිවන බවයි.\nඑමෙන්ම කිසිවෙකු අපේක්ෂා නොකළ අයුරින් රනිල් වික්‍රමසිංහ හට ජනාධිපති වීමට අවස්ථාව ලැබුණු බවත්, අත්දැකීම් සහිත දේශපාලන නායකයෙකු වන ජනාධිපතිවරයා අසීරු මොහොතක රට ඉදිරියට ගෙනයාමට භාර ගැනීම ද මහ සංඝ රත්නයේ පැසසුමට මෙහිදී ලක් වුණා.",
       "URL": "https://www.hirunews.lk/312140/කෙතරම්-පුද්ගලික-පාඩු-වුණත්-රට-හා-ජනයා-වෙනුවෙන්-කැපවෙනවා-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=958"
}