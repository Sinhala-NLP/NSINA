{
       "Source": "hirunews",
       "Timestamp": "Friday, 19 January 2018 - 12:37",
       "Headline": "නේපාල යුද හමුදා මාණ්ඩලික ප්‍රධානී ජනපති හමුවෙයි",
       "News Content": "දිවයිනට පැමිණ සිටින නේපාල යුද හමුදා මාණ්ඩලික ප්‍රධානී ජනරාල් රජේන්ද්‍ර චෙත්‍රී අද පෙරවරුවේ ජනාධිපති නිල නිවසේදී, ජනාධිපති මෛත්‍රීපාල සිරිසේන හමුවුණා.\nජාතිය ගොඩනැගීමෙහි දෙරට අතර දායකත්වය හා ආපදා අවස්ථාවලදී ප්‍රතිචාර දැක්වීමේ ක්‍රම මෙන්ම පුහුණු අවස්ථාවන් සඳහා ද්වීපාර්ශවික සහයෝගිතා පිළිබඳව මෙහිදී සාකච්ඡා වී තිබෙනවා.\nනේපාලය පසුගියදා ඇති වූ භූමි කම්පා ආපදා තත්ත්වයේදී ශ්‍රී ලංකා යුද හමුදාව විසින් ලබාදුන් ක්ෂණික සහන ඉහළ මට්ටමක පැවතුණු බව සඳහන් කරමින් යුද හමුදා මාණ්ඩලික ප්‍රධානීවරයා, ජනාධිපතිවරයාට ස්තුතිය පිරිනැමූ බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/181472/නේපාල-යුද-හමුදා-මාණ්ඩලික-ප්‍රධානී-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4118"
}