{
       "Source": "hirunews",
       "Timestamp": "Saturday, 01 July 2023 - 8:38",
       "Headline": "රොටුඹ රසිකගේ ගෝලයන් සිවු දෙනෙක් අත්අඩංගුවට",
       "News Content": "දකුණු පළාත භීතියට පත්කර ගෙන සිටි මාකදුරේ මදූෂ්ගේ ගෝලයකු වන මහා පරිමාණ අපරාධකරුවකු වන රොටුඹ රසිකගේ ගෝලයන් සිවු දෙනෙක් ඊයේ (30) අත්අඩංගුවට ගෙන තිබෙනවා.\nඑම සැකකරුවන් සන්තකයේ තිබී හෙරොයින් ග්‍රෑම් 12 මිලි ග්‍රෑම් 80 සහ 9mm උණ්ඩ යෙදිය හැකි අමෙරිකාවේ නිෂ්පාදිත අති නවීන පිස්තෝලයක් සහ එම මැගිසිනයක්, AK47 වර්ගයේ ගිනි අවියක් හා මැගසිනයක් ද පොලිස් විශේෂ කාර්ය බළකාය විසින් අත්අඩංගුවට ගත් බවයි වාර්තා වන්නේ.\nවිශේෂ කාර්ය බළකාය දකුණු පළාත් විශේෂ මෙහෙයුම් ඒකකයේ නිලධාරීන්ට ලද තොරතුරකට අනුව විශේෂ කාර්ය බළකායේ නිලධාරීන් කණ්ඩායමක් විසින් මාවරල සහ දෙයියන්දර පොලිස් වසමේ මුලටියන සහ මාකඳුර ප්‍රදේශයේදී මෙම වැටලීම් සිදු කර තිබෙනවා.\nමෙම සැකකරුවන් වයස අවුරුදු 36, 43, 44, 51ක් වන මුලටියන සහ මාකදුර ප්‍රදේශයේ පදිංචිකරුවන්.\nසිද්ධිය සම්බන්ධ වැඩිදුර විමර්ශන කටයුතු සඳහා තිහගොඩ පොලිස් ස්ථානය විසින් සිදු කරනු ලබනවා.",
       "URL": "https://www.hirunews.lk/339630/රොටුඹ-රසිකගේ-ගෝලයන්-සිවු-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=223"
}