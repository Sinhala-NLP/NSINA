{
       "Source": "hirunews",
       "Timestamp": "Sunday, 10 September 2017 - 13:08",
       "Headline": "පුංචි ඡන්දය ගැන කොමිසමේ සාකච්ඡාවක්",
       "News Content": "ඉදිරි පළාත්පාලන මැතිවරණය සම්බන්ධයෙන් විශේෂ සාකච්ඡාවක් මේ වනවිට මැතිවරණ මහ ලේකම් කාර්යාලයේදී පැවැත්වෙනවා.\nඒ, මැතිවරණ කොමිසමේ සභාපති මහින්ද දේශප්‍රියගේ ප්‍රධානත්වයෙන්.\nමැතිවරණ මහ ලේකම් කාර්යාලයේ පැවැත්වෙන මෙම සාකච්ඡාවට මැතිවරණ නිරීක්ෂණ සංවිධානද එක්ව සිටිනවා.\nපළාත්පාලන මැතිවරණයේ ඡන්ද කොට්ඨාශ නිර්ණය කිරීම, ඡන්දය ගණන් කිරිම සහ සීමා නිර්ණයට අදාළ ඡන්ද මධ්‍යස්ථාන පිළිබඳව මෙහිදී සාකච්ඡාවට ලක්වනු ඇති.\nමේ අතර ඊයේ මහරගම ප්‍රදේශයේ පැවති උත්සවයකට එක්වෙමින් මැතිවරණ කොමිසමේ සභාපති මහින්ද දේශප්‍රිය සඳහන් කළේ දේශපාලනය තුළ සමානාත්මතාව පිළිබඳ හැඟීමක් නොමැතිවීම හේතුවෙන් ගැටළුකාරී තත්ත්වයන් උද්ගතවී ඇති බවයි.",
       "URL": "https://www.hirunews.lk/170566/පුංචි-ඡන්දය-ගැන-කොමිසමේ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4329"
}