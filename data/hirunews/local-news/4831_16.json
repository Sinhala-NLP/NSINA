{
       "Source": "hirunews",
       "Timestamp": "Wednesday, 19 October 2016 - 8:57",
       "Headline": "මාදම්පේ රිය අනතුරකින් පුද්ගලයෙකු ජීවිතක්ෂයට",
       "News Content": "කොළඹ - පුත්තලම ප්‍රධාන මාර්ගයේ මාදම්පේ - ඉරට්ටකුලම ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්වුණා.\nඊයේ රාත්‍රියේ ලොරි රථයක් සහ යතුරුපැදියක් මුහුණට මුහුණ ගැටීමෙන් මෙම අනතුර සිදුවී ඇති බවයි පොලීසිය සඳහන් කළේ.\nඅනතුරෙන් බරපතල තුවාල ලැබූ යතුරුපැදිකරු හලාවත රෝහලට ඇතුළත් කිරීමෙන් අනතුරුව ජීවිතක්ෂයට පත්වී තිබෙනවා.\nමෙලෙස මිය ගියේ 29 හැවිරිදි කාක්කපල්ලිය ප්‍රදේශයේ පදිංචි පුද්ගලයෙක්.\nඅනතුර සිදුකළ ලොරි රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/145568/මාදම්පේ-රිය-අනතුරකින්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4831"
}