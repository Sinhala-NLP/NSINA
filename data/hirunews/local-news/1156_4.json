{
       "Source": "hirunews",
       "Timestamp": "Friday, 20 May 2022 - 13:11",
       "Headline": "පාන් මිල ඉහළ යාමෙන් පාරිභෝගිකයින්ට පීඩා (වීඩියෝ)",
       "News Content": "තිරිඟු පිටි මිල ඉහළ යාමත් සමඟ ග්‍රෑම් 450ක පාන් ගෙඩියක මිල රුපියල් 170ක් දක්වා ඉහළ යෑම නිසා පාරිභෝගිකයන් දැඩි අපහසුතාවට පත්ව සිටිනවා.\nමෙරට තිරිඟු පිටි ආනයනකරුවෙකු වන සෙරන්ඩිබ් සමාගම තිරිඟු පිටි කිලෝග්‍රෑමයක මිල රුපියල් 35කින් ඉහළ දැමීමට තීරණය කිරීමත් සමඟ ප්‍රීමා සමාගමද තිරිඟු පිටි කිලෝග්‍රෑමයක මිල රුපියල් 40කින් ඉහළ දැමීමට තීරණය කළා.\nඒ අනුව ග්‍රෑම් හාරසිය පණහක පාන් ගෙඩියක මිල රුපියල් 30කින් සහ අනෙකුත් බේකරි නිෂ්පාදන මිල රුපියල් 10කින් ඉහළ නැංවීමට තීරණය කළ බවයි සමස්ත ලංකා බේකරි හිමියන්ගේ සංගමය සඳහන් කළේ.",
       "URL": "https://www.hirunews.lk/304818/පාන්-මිල-ඉහළ-යාමෙන්-පාරිභෝගිකයින්ට-පීඩා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1156"
}