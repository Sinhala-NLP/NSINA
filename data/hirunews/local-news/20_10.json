{
       "Source": "hirunews",
       "Timestamp": "Tuesday, 19 September 2023 - 14:17",
       "Headline": "මත්ද්‍රව්‍ය භාවිත කළ කොස්තාපල්ගේ වැඩ තහනම්",
       "News Content": "හෙරොයින් හා අයිස් මත්ද්‍රව්‍ය භාවිත කළ පොලිස් කොස්තාපල්වරයෙකු ගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nමෙලෙස වැඩ තහනමට ලක්ව ඇත්තේ පාර්ලිමේන්තු ආරක්ෂක කොට්ඨාසයට අනුයුක්තව රාජකාරි කරන පොලිස් කොස්තාපල්වරයෙකු බව පොලීසිය පවසනවා.\nමෙම පොලිස් කොස්තාපල්වරයා මත්ද්‍රව්‍ය පානය කරන බවට ලද තොරතුරක් මත පසුගිය පහළොස් වැනි දින කොළඹ ජාතික රෝහලේ අධිකරණ වෛද්‍ය නිලධාරී වෙත ඉදිරිපත් කිරීමෙන් පසුව මුත්‍රා සාම්පල  පරීක්ෂාවේදී තොරතුරු තහවුරු වූ බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/348755/මත්ද්‍රව්‍ය-භාවිත-කළ-කොස්තාපල්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=20"
}