{
       "Source": "hirunews",
       "Timestamp": "Friday, 02 December 2022 - 15:45",
       "Headline": "දින 10ක් ඇතුළත අලි ලියාපදිංචි කිරීමේ පොත ඉදිරිපත් කරන ලෙස නියෝගයක්",
       "News Content": "අලි ඇතුන් ලියාපදිංචි කිරීමේ ලේඛනය හෙවත් \"අලි පොත\" අධිකරණයට ඉදිරිපත්කරන ලෙස අභියාචනාධිකරණය විසින් කොළඹ මහාධිකරණය රෙජිස්ට්‍රාර්වරයාට නියෝග කර තිබෙනවා.\nඒ, අලි ඇතුන් ලියාපදිංචි කිරීම සඳහා රජය විසින් නිකුත් කර තිබෙන ගැසට් නිවේදනය බලරහිත කරන ලෙස ඉල්ලා ගොනුකර ඇති පෙත්සම් අද (02) කැඳවනු ලැබූ අවස්ථාවේ දීයි.\nපරිසර යුක්ති කේන්ද්‍රය ඇතුළු පාර්ශව කිහිපයක් විසින් ඉදිරිපත් කළ අදාළ පෙත්සම් සෝභිත රාජකරුණා සහ ධම්මික ගනේපොල යන විනිසුරුවන්ගෙන් සමන්විත අභියාචනාධිකරණ විනිසුරුවරුන් ඉදිරියේ දී කැඳවනු ලැබුණා.\nඑහිදී ඉදිරිපත්වූ කරුණු සලකා බැලූ අභියාචනාධිකරණය නිගමනය කළේ අලි ඇතුන් ලියාපදිංචි කිරීමේ ක්‍රමවේදය පරික්ෂා කිරීම සඳහා අලි පොත පරීක්ෂා කිරීම අවශ්‍ය බවයි. .\nඒ අනුවයි මේ වන විට නඩු භාණ්ඩයක් වශයෙන් කොළඹ මහාධිකරණය හමුවේ පවතින අලි ඇතුන් ලියාපදිංචි කිරීමේ ලේඛනය හෙවත් අලි පොත අද සිට දින 10 ක් ඇතුළත අධිකරණය වෙත ඉදිරිපත් කරන ලෙස අභියාචනාධිකරණය විසින් කොළඹ මහාධිකරණයේ රෙජිස්ට්‍රාර්වරයාට නියෝග කළේ.",
       "URL": "https://www.hirunews.lk/321804/දින-10ක්-ඇතුළත-අලි-ලියාපදිංචි-කිරීමේ-පොත-ඉදිරිපත්-කරන-ලෙස-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=693"
}