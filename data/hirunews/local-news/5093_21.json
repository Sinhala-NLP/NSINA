{
       "Source": "hirunews",
       "Timestamp": "Monday, 11 April 2016 - 7:36",
       "Headline": "වසර 10 ක් තුළ ඩොලර් බිලියන 20 ක මුදලක් වංචනිකව රටින් පිටකර ඇති බවට තොරතුරු",
       "News Content": "2004 වසරේ සිට 2013 වසර දක්වා දස වසරක කාලයක් තුළදී රුපියල් ටි‍්‍රලියන 2.88 ක් එනම් ඇමරිකානු ඩොලර් බිලියන 19.96 ක මුදලක් වංචා සහගත ලෙස මෙරටින් පිට කර ඇතැයි ඒ පිළිබඳව නිරීක්ෂනය කළ ග්ලෝබල් ෆයිනෑන්ෂල් ඉන්ටග්‍රිටි නම් ඇමරිකානු ආයතනය අනාවරණ කළා.\nඒ අනුව මෙරට දේශපාලනඥයින් ව්‍යාපාරිකයින් සහ බදු වංචාකරුවන් ඇතුලූ බොහෝ පිරිසක් මෙම දැවැන්ත වංචාවට සම්බන්ධ වී ඇති බවටයි ඔවුන් සඳහන් කළේ.\nවැඩිම මුදල් වංචාවක් සිදුව ඇති වසර ලෙස 2011 හඳුන්වා දී ඇති අතර එම වසරේදී ඇමරිකානු ඩොලර් බිලියන 4.6 ක මුදලක් රටින් පිටකර ඇති බවට වාර්තාවනවා.\n2010 වසරේදී මෙරටින් පිට කරන ලද මුදල් ප්‍රමාණය ඇමරිකානු ඩොලර් බිලියන 2.63 ක්.\nඇමරිකාවේ වොෂින්ටන් නුවර පිහිටා ඇති මෙම ග්ලෝබල් ෆයිනෑන්ෂල් ඉන්ටග්‍රිටි ආයතනය නීතිවිරෝධී මුදල් සම්බන්ධයෙන් විශ්ලේෂනය කිරීම හඳුනාගැනීම සහ ඒ පිළිබඳව උපදෙස් ලබාදීම සිදුකරන ආයතනයක් ලෙස ක්‍රියාත්මකයි.\nමේ අතර බණ්ඩාරගම ප්‍රදේශයේ ඊයේ පැවති උත්සවයකට එක්වූ විදුලිබල නියෝජ්‍ය අමාත්‍ය අජිත් පී පෙරේරා කියා සිටියේ මෙරට පුද්ගලයන් කිහිපදෙනෙකු පැනමාවේ ෆොන්සීකා නීති සමාගමේ ගිණුම් පවතින බවට තොරතුරු අනාවරණ වී ඇති බවටයි.",
       "URL": "https://www.hirunews.lk/130593/වසර-10-ක්-තුළ-ඩොලර්-බිලියන-20-ක-මුදලක්-වංචනිකව-රටින්-පිටකර-ඇති-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=5093"
}