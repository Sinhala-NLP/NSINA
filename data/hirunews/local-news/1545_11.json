{
       "Source": "hirunews",
       "Timestamp": "Monday, 22 November 2021 - 13:37",
       "Headline": "නැනෝ පොහොර ගෙන්වීමේදී තමාගේ සම්බන්ධයක් නැහැ - රාජ්‍ය ඇමති ශෂීන්ද්‍ර කියයි (වීඩියෝ)",
       "News Content": "නැනෝ නයිට්‍රජන් පොහොර ආනයනය කිරීමේ ගණුදෙනුවට තමන්ගේ සම්බන්ධයක් නොමැති බව කෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ අද පාර්ලිමේන්තුවේදී ප්‍රකාශ කළා.\nඔහු මේ බව කියා සිටියේ පසුගියදා සමගි ජනබලවේගයේ පාර්ලිමේන්තු මන්ත්‍රි රෝහිණී කවිරත්න කළ ප්‍රකාශයකට පිළිතුරු ලබාදෙමින්.\nමේ අතර තුන්වන සහ හතරවන කාණ්ඩයේ පොහොර යළි ආනයනය කිරීම සම්බන්ධයෙන් ජනාධිපතිවරයාගේ ප්‍රධානත්වයෙන් අද සාකච්ඡාවක් පැවැත්වීමට නියමිත බවද රාජ්‍ය අමාත්‍ය ශෂීන්ද්‍ර රාජපක්ෂ කියා සිටියා.\nවී, බඩඉරිඟු, එළවළු සහ වැවිලි කර්මාන්තයටද අවශ්‍ය ශාඛ පෝෂක හා කෘෂි රසායන ද්‍රව්‍ය ආනයනය කිරීමට තීරණය කර ඇති බවයි කෘෂිකර්ම අමාත්‍යාංශයේ ලේකම් මහාචාර්ය උදිත් කේ. ජයසිංහ ඊයේ කියා සිටියේ.\nකෙසේ වෙතත් කෘෂිකර්ම අමාත්‍ය මහින්දානන්ද අලුත්ගමගේ සඳහන් කළේ, වී සහ එළවළු සඳහා රසායනික පොහොර හෝ වල්නාශක ආනයනය කිරීමට මෙතෙක් කිසිදු තීරණයක් ගෙන නොමැති බවයි.",
       "URL": "https://www.hirunews.lk/288810/නැනෝ-පොහොර-ගෙන්වීමේදී-තමාගේ-සම්බන්ධයක්-නැහැ-රාජ්‍ය-ඇමති-ශෂීන්ද්‍ර-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1545"
}