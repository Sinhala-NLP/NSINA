{
       "Source": "hirunews",
       "Timestamp": "Sunday, 01 November 2020 - 13:00",
       "Headline": "මාතලේ ගම් තුනක් ඉරි තලයි (වීඩියෝ)",
       "News Content": "මාතලේ - කණන්ගමුව, දුනුකේවත්ත සහ දොරකුඹුර යන ප්‍රදේශයන්හි පවතින නිවාස 50ක පමණ බිත්ති සහ පොළොව පුපුරායාම හේතුවෙන් ඒවායේ ජීවත්වන ජනතාව දැඩි බියට පත්ව තිබෙනවා.\nදිගු කළක සිට පවතින මෙම තත්ත්වයට හේතුව තමන් නොදන්නා බවත්, ඒ පිළිබඳව වගකිවයුතු අංශ දැනුවත් කර ඇති බව ප්‍රදේශවාසීන් හිරු ප්‍රවෘත්ති අංශයට සඳහන් කළා.\nමේ සම්බන්ධයෙන් හිරු ප්‍රවෘත්ති අංශය ආපදා කළමනාකරණ මධ්‍යස්ථානයේ මාතලේ දිස්ත්‍රික් සහකාර අධ්‍යක්‍ෂ චමින්ද අමරවීරගෙන් විමසීමක් කළ අතර, ඔහු කියා සිටියේ 2012 වසරේ සිට අදාළ ප්‍රදේශවල ගිලාබැසීම් වාර්තාවී ඇති ඇති බවයි.\nකෙසේ වෙතත් එමඟින් නිවාස කිහිපයකට පමණක් හානි සිදුව ඇති අතර, ඔවුන්ට ඉන් ඉවත්වීමට දැනුම්දී ඇති බවයි ඔහු ප්‍රකාශ කළේ.",
       "URL": "https://www.hirunews.lk/253764/මාතලේ-ගම්-තුනක්-ඉරි-තලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2357"
}