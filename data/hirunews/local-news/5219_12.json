{
       "Source": "hirunews",
       "Timestamp": "Thursday, 07 January 2016 - 9:49",
       "Headline": "ගෝඨාභය රාජපක්ෂ බරපතල වංචා සොයන ජනාධිපති කොමිසමට",
       "News Content": "හිටපු ආරක්ෂක ලේකම් ගෝඨාභය රාජපක්ෂ නැවත වරක් බරපතල වංචා සොයන ජනාධිපති කොමිසම වෙත අද පෙරවරුවේ පැමිණියා.\nඒ රක්නාලංකා ආරක්ෂක සමාගමේ සිදුවූ අක්‍රමිකතා සම්බන්ධයෙන් කෙරෙන විමර්ශනයට අදාළවයි. මීට පෙර අවස්ථා කිහිපයකදී හිටපු ආරක්ෂක ලේකම්වරයා මෙම කොමිසම හමුවේ පෙනී සිටියා.\nරක්නාලංකා ආරක්ෂක සමාගමේ සිදුවූ අක්‍රමිකතා සම්බන්ධයෙන් සිදුකෙරෙන විමර්ශනවලට අදාළව හිටපු නාවික හමුදාපතිවරුන් වන අද්මිරාල් ජයන්ත පෙරේරා සහ අද්මිරාල් ජයනාත් කොළඹගේ ද මෙම කොමිසම හමුවේ මීට පෙර පෙනී සිටියා.",
       "URL": "https://www.hirunews.lk/123534/ගෝඨාභය-රාජපක්ෂ-බරපතල-වංචා-සොයන-ජනාධිපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=5219"
}