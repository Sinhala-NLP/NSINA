{
       "Source": "hirunews",
       "Timestamp": "Wednesday, 03 August 2022 - 22:18",
       "Headline": "විදුලිය, ඉන්ධන සහ සෞඛ්‍ය අත්‍යවශ්‍ය සේවා බවට නම් කරමින් ගැසට් නිවේදනයක්",
       "News Content": "සේවාවන් කිහිපයක් අත්‍යවශ්‍ය සේවා බවට පත් කරමින් අති විශේෂ ගැසට් නිවේදනයක් නිකුත් කර තිබෙනවා.\nජනාධිපති ලේකම්වරයා විසින් මෙම ගැසට් නිවේදනය නිකුත් කර ඇත්තේ ජනාධිපතිවරයාගේ උපදෙස් අනුවයි.\nමේ අනුව විදුලි බල සැපයීම සම්බන්ධ සියලු සේවාවන්, ඛනිජ තෙල් නිෂ්පාදන හා ඉන්ධන සැපයීම හෝ බෙදාහැරීම, රෝහල්වල, සාත්තු නිවාසවල, බෙහෙත් ශාලා සහ වෙනත් සමාන ආයතනවල රෝගීන් නඩත්තු කිරීම සහ පිළිගැනීම, රැකවරණය, පෝෂණය කිරීම සහ ප්‍රතිකාර කිරීම සම්බන්ධව අවශ්‍ය හෝ කළ යුතු ඕනෑම විස්තරයක සියලු සේවා වැඩ හෝ ශ්‍රමය අත්‍යවශ්‍ය සේවා බවට නම් කර තිබෙනවා.",
       "URL": "https://www.hirunews.lk/311818/විදුලිය-ඉන්ධන-සහ-සෞඛ්‍ය-අත්‍යවශ්‍ය-සේවා-බවට-නම්-කරමින්-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=967"
}