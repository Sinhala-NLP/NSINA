{
       "Source": "hirunews",
       "Timestamp": "Tuesday, 14 June 2016 - 17:30",
       "Headline": "සාලාවේ පවුල් 92 කට අද 50 000 ක් ලැබේ",
       "News Content": "සාලාව යුද හමුදා කඳවුරේ සිදුවූ පිපිරීමෙන් හානි වූ නිවාස සඳහා රුපියල් 50,000 සේ මාසික දීමනාව ලබාදීමේ කටයුතු අද ආරම්භ කළ අතර, ඒ අනුව පවුල් 92 කට අදාළ මුදල්   අද ලබාදුන්නා.\nසීතාවක ප්‍රාදේශීය ලේකම් එච්.එම්.එස්.කේ. බණ්ඩාර මාපා ප්‍රකාශ කළේ දැනට පවුල් 239 කට එය ලබාදීමට නිර්දේශ වී තිබෙන බවයි.\nමුදල් ලබාදීම වෙනුවෙන් සීතාවක ප්‍රාදේශීය ලේකම් කාර්යාලයේ පැවති රැස්වීම අමතමින් ඔහු මේ බව සඳහන් කළා.\nහානියට ලක්ව තිබෙන වෙළඳ ව්‍යාපාරික ස්ථාන සඳහා තක්සේරු කිරීම්වලින් පසු මෙම මාසික දීමනාව ලබාදීමට අවධානය යොමු කරන බවයි ප්‍රාදේශීය ලේකම්වරයා වැඩිදුරටත් කියා සිටියේ.",
       "URL": "https://www.hirunews.lk/135540/සාලාවේ-පවුල්-92-කට-අද-50-000-ක්-ලැබේ",
       "Category": "Local News",
       "Parent URL": "https://www.hirunews.lk/local-news.php?pageID=5006"
}