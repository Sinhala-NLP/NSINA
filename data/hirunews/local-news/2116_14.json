{
       "Source": "hirunews",
       "Timestamp": "Tuesday, 02 March 2021 - 8:11",
       "Headline": "පළාත් සභා රාජ්‍ය ඇමති අද ජනපති හමුවට",
       "News Content": "ජනාධිපතිවරයා විසින්, විශේෂ සාකච්ඡාවක් සඳහා අද පස්වරුවේ පළාත් සභා රාජ්‍ය අමාත්‍ය රොෂාන් රණසිංහ ජනාධිපති කාර්යාලය වෙත කැදවා තිබෙනවා.\nඑසේම පළාත් සභා රාජ්‍ය අමාත්‍යවරයා ලෙස පසුගිය දා පත්වීම් ලැබූ ඔහු අද පෙරවරුවේ එම ධුරයේ රාජකාරී ආරම්භ කිරීමට ද නියමිතයි.\nමේ අතර, ජනාධිපති ගෝඨාභය රාජපක්ෂ සහ මැතිවරණ කොමිෂන් සභාවේ නිලධාරීන් අතර තවත් විශේෂ සාකච්ඡාවක් පසුගිය දා පැවැත්වුණා.\nමැතිවරණ ක්‍රියාවලිය ශක්තිමත් කිරීම සඳහා ඇති කර ගත යුතු සංශෝධන ඇතුළු කරුණු රැසක් පිළිබදව එහිදී සාකච්ඡා වී තිබෙනවා.\nඑසේම පළාත් සභා මැතිවරණය කඩිනමින් පැවැත්වීම පිළිබදව ද එහිදී සාකච්ඡා කෙරුණු බවයි මැතිවරණ කොමිෂන් සභාවේ සභාපති ජ්‍යෙෂ්ඨ නීතිඥ නිමල් පුංචිහේවා හිරු ප්‍රවෘත්ති අංශයට සඳහන් කළේ.\nමෙතෙක් පැවති සාකච්ඡාවලදී ප්‍රකාශ වූ පරිදි පළාත් සභා මැතිවරණ ලබන ජුනි මාසයේ පැවැත්වෙනු ඇතැයි අපේක්ෂිතයි.",
       "URL": "https://www.hirunews.lk/264068/පළාත්-සභා-රාජ්‍ය-ඇමති-අද-ජනපති-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=2116"
}