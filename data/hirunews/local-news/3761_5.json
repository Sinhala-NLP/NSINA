{
       "Source": "hirunews",
       "Timestamp": "Thursday, 06 September 2018 - 19:54",
       "Headline": "අධික දාහයෙන් පීඩා විඳින දරුවාට හිරු පුවතින් පසු සුබදායී බලාපොරොත්තු රැසක්",
       "News Content": "තම සිරුරේ නිපදවෙන දාහය හේතුවෙන් පීඩා විදින මිනිපේ ප්‍රදේශයේ ජීවත්වන නෙතුල් හර්ෂ කුමාර පිලිබදව අප අනාවරණය කලේ පසුගිය මස 11වනදායි.\nඑතැන් පටන් අද දක්වාම නෙතුල් වෙනුවෙන් ඔහුට පිලිසරණයක් වන්නට මනුෂ්‍යත්වයේ නාමයෙන් බොහෝ පිරිසක් ඉදිරිපත්ව සිටිනවා.\nඑක්ටෝඩර්මල් ඩි​ස්ප්ලේෂියා නැමති රෝගයෙන් එනම් සිරුරේ ඇති වන අධික උණුසුමින් නෙතුල් පීඩා විදින ආකාරය හිරු ප්‍රවෘත්ති ඔස්සේ අප අනාවරණය කලේ පසුගිය මස  11වනදායි.\nවෛද්‍යවරුන් පවසන්නේ නෙතුල්ගේ සම අභ්‍යන්තරයේ දහඩිය නිපදවන ග්‍රන්ථි පිහිටා නොතිබීමෙන් සිරුරේ උෂ්ණත්වය පාලනය කර ගත නොහැකිවීම නිසා සිරුර පිලිස්සෙන ස්වභාවයක් ගන්නා බවයි.\nදුර්ලභ රෝගයකින් පීඩා විදින නෙතුල් පෝෂණය කරන්නට ආර්ථික අපහසුතාවලින් පීඩා විදින ඔහුගේ මාපියන් දරන්නේ දැඩි උත්සාහයක් ග අප මේ පුවත විකාශය කළ සැණින් මහියංගණය මිනිපේ පිහිටි ඔහුගේ නිවසට බොහෝ පිරිසක් පැමිණියේ පුංචි නෙතුල්ට අනාගතය පිලිබද සුබදායි බලාපොරොත්තු රැසක් රැගෙනයි.",
       "URL": "https://www.hirunews.lk/199309/අධික-දාහයෙන්-පීඩා-විඳින-දරුවාට-හිරු-පුවතින්-පසු-සුබදායී-බලාපොරොත්තු-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=3761"
}