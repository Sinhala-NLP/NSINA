{
       "Source": "hirunews",
       "Timestamp": "Sunday, 30 April 2017 - 13:20",
       "Headline": "කල්පිටිය - කන්දකුලිය මෝය වැලිපරයකින් වැසී යාමෙන් ධීවරයන් අසීරුතාවක",
       "News Content": "කල්පිටිය - කන්දකුලිය මෝය දැවැන්ත වැලිපරයකින් වැසීයාම හේතුවෙන් තමන් දැඩි දුෂ්කරතාවට පත්ව ඇති බව එම ප්‍රදේශයේ ධීවරයින් පවසනවා.\nකන්දකුලිය ප්‍රදේශයේ ධීවර පවුල් 700 කට ආසන්න ප්‍රමාණයක් ජීවත්වන අතර ඔවුන් සතුව එක්දින යාත්‍රා 300 කට ආසන්න ප්‍රමාණයක් තිබෙන බවයි ප්‍රදේශයේ හිරු වාර්තාකරු සඳහන් කළේ.\nඑම සියලුම ධීවර යාත්‍රා මුහුදු යාම ආරම්භ කරන්නේ කන්දකුලිය මෝය කටෙන්.\nඑම මෝය කට දැවැන්ත වැලි පරයකින් වැසී යාම හේතුවෙනුයි ඔවුන් මෙම දුෂ්කරතාවට මුහුණපා ඇත්තේ.\nප්‍රදේශයේ ධීවර සමිති නොයෙක් අවස්ථාවල යන්ත්‍ර යොදා වැලි පරය ඉවත් කිරීමට කටයුතු කර ඇති අතර එය තාවකාලික පිළියමක් පමණක් බවයි ධීවරයින් සඳහන් කරන්නේ.\nඅදාළ වැලි ඉවත් කළත් ඒවා වෙනත් ස්ථානයකට ප්‍රවාහනය කිරීමට වෙරළ සංරක්ෂන දෙපාර්තමේන්තුව මෙන්ම නාරා ආයතනය විරෝධය දක්වන බවද ප්‍රදේශයේ ධීවරයින් හිරු ප්‍රවෘත්ති අංශය වෙත කියා සිටියා.",
       "URL": "https://www.hirunews.lk/160305/කල්පිටිය-කන්දකුලිය-මෝය-වැලිපරයකින්-වැසී-යාමෙන්-ධීවරයන්-අසීරුතාවක",
       "Category": "Local News",
       "Parent URL": "https://www.hirunews.lk/local-news.php?pageID=4540"
}