{
       "Source": "hirunews",
       "Timestamp": "Sunday, 18 July 2021 - 8:58",
       "Headline": "ටෝකියෝ ඔලිම්පික් ගම්මානයේ ක්‍රීඩකයින් දෙදෙනෙකුටත් කොරෝනා",
       "News Content": "තවත් දින 05 කින් ඔලිම්පික් ක්‍රීඩා උළෙල ඇරඹීමට සියලු කටයුතු සූදානම්ව තිබියදී ටෝකියෝ නුවර ඔලිම්පික් ගම්මානයේ ක්‍රීඩකයින් දෙදෙනෙකුට කොරෝනා ආසාදනය වී ඇති බව වාර්තා වනවා.\nඒ, ඔලිම්පික් ගම්මානයේ ප්‍රථම ආසාදිතයා සොයා ගැනීමෙන් දිනකට පසුවයි.\nකෙසේ නමුත්, එම ආසාදිතයා කවුරුන්ද යන්න ජපාන බලධාරීන් හෙලිදරව් කළේ නැහැ.\nකොරෝනා වසංගතය නිසා මේ වසරට කල් දමනු ලැබූ ටෝකියෝ ඔලිම්පික් උළෙල අගෝස්තු 08 වැනිදා තෙක් පැවැත්වෙන අතර, ඉන් අනතුරුව පැරා ඔලිම්පික් උළෙල ආරම්භවීමට නියමිතයි.",
       "URL": "https://www.hirunews.lk/277291/ටෝකියෝ-ඔලිම්පික්-ගම්මානයේ-ක්‍රීඩකයින්-දෙදෙනෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1813"
}