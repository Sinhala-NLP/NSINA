{
       "Source": "hirunews",
       "Timestamp": "Friday, 18 February 2022 - 20:03",
       "Headline": "රජය වැනසූ අස්වැන්නට වන්දි දෙන ලෙස ඉල්ලා ගොවීන් පාරට (වීඩියෝ)",
       "News Content": "රජයේ කාබනික පොහොර වැඩපිළිවෙළ නිසා හානි වූ උඩරට එළවළු වගාවන්ට වන්දි ලබාදෙන ලෙස ඉල්ලා සමස්ත ලංකා ගොවි ජන සම්මේලනය සහ වැලිමඩ ඌවපරණගම ගොවි එකමුතුව මගින් සංවිධානය කළ උද්ඝෝෂණයක් වැලිමඩ ප්‍රධාන බස් නැවතුම්පොළ අසල දී අද (18) පැවැත්වුණා.\nරජය විසින් සිය අස්වැන්න ලබා ගැනීම සහ සකසා ගැනීම සඳහා ලබාදුන් දියර නයිට්‍රජන් කාබනික පොහොර හේතුවෙන් තම වගා විනාශ මුඛයට ඇද වැටුණු බවයි ගොවීන් චෝදනා කළේ.\nමේ හේතුවෙන් කිසිදු අයුරකින් තමන් අපේක්ෂා කළ අයුරින් නිසි කලට නියමිත අස්වැන්න නෙලා ගැනීමට නොහැකි වූ අතර, එයින් සිය දෛනික ජීවනෝපාය ද දැඩි අර්බුදයකට ලක්ව ඇති බව ද ඔවුන් පෙන්වා දෙනවා.\nඑමෙන්ම ඇතැම් ගොවීන් චෝදනා කළේ, කාබනික පොහොර හෝ රසායනික පොහොර හෝ තමන්ට නොලැබුණු බවයි.",
       "URL": "https://www.hirunews.lk/297389/රජය-වැනසූ-අස්වැන්නට-වන්දි-දෙන-ලෙස-ඉල්ලා-ගොවීන්-පාරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1348"
}