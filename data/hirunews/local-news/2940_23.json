{
       "Source": "hirunews",
       "Timestamp": "Wednesday, 22 January 2020 - 12:30",
       "Headline": "අමාත්‍ය මණ්ඩල රැස්වීම අද පස්වරුවේ",
       "News Content": "දිවයිනේ සියලූම දිස්ත්‍රික්කවල මහජන ආරක්ෂාව උදෙසා ත්‍රිවිධ හමුදා සාමාජිකයන් රාජකාරිවල යෙදවීම තවත් මසකින් දීර්ඝ කරමින් ජනාධිපති ගෝඨාභය රාජපක්ෂ අතිවිශේෂ ගැසට් නිවේදනයක් නිකුත් කර තිබෙනවා.\nඒ, පාස්කු ප්‍රහාරයෙන් අනතුරුව රටේ ආරක්ෂාව තහවුරු කිරීම වෙනුවෙන් රජය ගෙන ඇති ආරක්ෂක ක්‍රියාදාමයේ දිගුවක් ලෙසින්.\nඑමඟින් දිවයිනේ සියලූම පරිපාලන දිස්ත්‍රික්කවල මහජන සාමය පවත්වාගෙන යාමට සන්නද්ධ හමුදාව රාජකාරි සඳහා කැඳවා තිබෙනවා.\nමේ අතර, අමාත්‍ය මණ්ඩලය අද පස්වරුවේ ජනාධිපති ගෝඨාභය රාජපක්ෂගේ ප්‍රධානත්වයෙන් රැස්වීමට නියමිතව තිබෙනවා.\nඅද පස්වරු 4.30ට ජනාධිපති ලේකම් කාර්යාලයේදී මෙම හමුව පැවැත්වෙන බවයි වාර්තා වන්නේ.",
       "URL": "https://www.hirunews.lk/232797/අමාත්‍ය-මණ්ඩල-රැස්වීම-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=2940"
}