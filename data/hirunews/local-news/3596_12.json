{
       "Source": "hirunews",
       "Timestamp": "Thursday, 20 December 2018 - 17:52",
       "Headline": "ග්‍රාමශක්ති ව්‍යාපාරය ලබන ජනවාරි මාසයේ සිට නව මුහුණුවරකින්",
       "News Content": "ග්‍රාමශක්ති ජනතා ව්‍යාපාරය ලබන ජනවාරි මාසයේ සිට නව මුහුණුවරකින් සහ නව ජවයකින් ක්‍රියාවට නංවන බව ජනාධිපති මෛත්‍රීපාල සිරිසේන පවසනවා.\nඅඩු ආදායම්ලාභී ජනතාවට වැඩි පහසුකම් ලැබෙන සහ ස්වෝත්සහයෙන් නැගී සිටින අභිමානවත් පුරවැසියෙකු බිහි කිරිම අරමුණු කර ගනිමින් එම වැඩපිළිවෙළ වඩා පුළුල් සහ කාර්යක්ෂම කරන බවයි ජනාධිපතිවරයා සඳහන් කළේ.\nජනවාරි 23 වනදා සිට 30 වනදා දක්වා වන සතිය ග්‍රාමශක්ති සතිය ලෙස ප්‍රකාශයට පත් කරන අතර එම සතිය තුළ මෙම වැඩසටහන සමග ජනතා පෙළගැස්ම සහ ආකර්ෂණය ඉහළ නැංවීමේ වැඩසටහන් රැසක් ක්‍රියාවට නංවන බව ද මෛත්‍රීපාල සිරිසේන මහතා කියාසිටියා.\nජනාධිපතිවරයා මේ බව ප්‍රකාශ කළේ අද (20) පෙරවරුවේ අනුරාධපුර පළාත් සභා ශ්‍රවණාගාරයේ පැවති ග්‍රාමශක්ති ජනතා ව්‍යාපාරයේ උතුරු මැද පළාත් මෙහෙයුම් කමිටුව අමතමින්.\nඅනතුරුව මෛත්‍රීපාල සිරිසේන මහතා ග්‍රාමශක්ති ජනතා ව්‍යාපාරය ක්‍රියාත්මකවන අනුරාධපුර, පළුගස්වැව, ආසිරිගම ගම්මානයේ ද ජනාධිපතිවරයා නිරික්ෂණ චාරිකාවක නිරත වුනා.",
       "URL": "https://www.hirunews.lk/206494/ග්‍රාමශක්ති-ව්‍යාපාරය-ලබන-ජනවාරි-මාසයේ-සිට-නව-මුහුණුවරකින්",
       "Category": "Local News",
       "Parent URL": "https://www.hirunews.lk/local-news.php?pageID=3596"
}