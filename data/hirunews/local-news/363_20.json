{
       "Source": "hirunews",
       "Timestamp": "Sunday, 07 May 2023 - 10:23",
       "Headline": "තිරිඟු පිටි බදු සහනය ඉල්ලා අස්කරයි - මිල වැඩි වීමේ අවදානමක්",
       "News Content": "තිරිඟු පිටි සඳහා පනවා තිබූ ආනයන බදු සහනය වහාම ක්‍රියාත්මක වන පරිදි ඉවත් කර තිබෙනවා.\nඑම නිසා මෙම අත්‍යාවශ්‍ය භාණ්ඩයේ මිල ඉහළ යාමට හැකියාවක් තිබෙනවා.\n2020 ජනවාරි මාසයේදී රේගු ආනයන බද්ද කිලෝවක් රුපියල් 15-16 සිට රුපියල් 3 දක්වා අඩු කිරීමත් සමඟ තීරුබදු නිදහස් කිරීම පසුගිය රජය සමයේ හඳුන්වා දී තිබුණා.\nමුදල්, ආර්ථික ස්ථායීකරණ සහ ජාතික ප්‍රතිපත්ති අමාත්‍යාංශය විසින් රේගු ආඥාපනතේ 19A වගන්තියට අනුව මෙම තීරණය පිළිබඳව රේගු දෙපාර්තමේන්තුවට දැනුම් දුන් බවයි වාර්තා වන්නේ.",
       "URL": "https://www.hirunews.lk/334469/තිරිඟු-පිටි-බදු-සහනය-ඉල්ලා-අස්කරයි-මිල-වැඩි-වීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=363"
}