{
       "Source": "hirunews",
       "Timestamp": "Tuesday, 13 October 2020 - 16:48",
       "Headline": "රිෂාඩ් බදියුදීන් අත්අඩංගුවට ගැනීමට නීතිපතිගෙන් පොලිසියට උපදෙස් (වීඩියෝ)",
       "News Content": "නීත්‍යානුකූලව කටයුතු කරමින් පාර්ලිමේන්තු මන්ත්‍රී රිෂාඩ් බදියුදීන්ව අත්අඩංගුවට ගන්නා ලෙස නීතිපති දප්පුල ද ලිවේරා යළි පොලීසියට උපදෙස් ලබාදී තිබෙනවා.\nවරෙන්තුවක් ලබාගෙන ඔහුව අත්අඩංගුවට ගන්නා ලෙස නීතිපතිවරයා, අද වැඩබලන පොලිස්පතිවරයාට නියෝග කළ අතර, අදාළ නියෝගය ලබාගැනීමට අපරාධ පරීක්ෂණ දෙපාර්තමේන්තුව අධිකරණය හමුවට ගිය අවස්ථාවේ කොටුව මහේස්ත්‍රාත් ප්‍රියන්ත ලියනගේ සඳහන් කළේ පොදු දේපළ පනත යටතේ ගැනෙන චෝදනා සම්බන්ධයෙන් පුද්ගලයෙකු අත්අඩංගුවට ගැනීම සඳහා අධිකරණයෙන් වරෙන්තුවක් අවශ්‍ය නොවන බවයි.\nඒ අනුව අදාළ නියෝගය පරිදි රිෂාඞ් බදියුදින් මන්ත්‍රීවරයාව වරෙන්තුවකින් තොරව අත්අඩංගුවට ගැනීම සඳහා කටයුතු කරන ලෙස නීතිපතිවරයා පොලීසියට උපදෙස් ලබාදුන් බවයි  නීතිපතිවරයාගේ සම්බන්ධීකරණ නිලධාරිනී රජයේ අධිනීතිඥ නිෂාරා ජයරත්න සඳහන් කළේ.",
       "URL": "https://www.hirunews.lk/252473/රිෂාඩ්-බදියුදීන්-අත්අඩංගුවට-ගැනීමට-නීතිපතිගෙන්-පොලිසියට-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2392"
}