{
       "Source": "hirunews",
       "Timestamp": "Friday, 09 July 2021 - 13:02",
       "Headline": "පල්ලමට යන පුරාවිද්‍යාව - අමතකව වූ පල්ලම වෙහෙර (වීඩියෝ)",
       "News Content": "පෙර රජ දවස අතීත උරුමයන් අනාගත පරපුරටද ආරක්ෂා කර දීම බලධාරීන් සතු වගකීමක් බව අවිවාදාත්මකයි.\nනමුත් බලධාරීන්ගේ අනවධානයෙන් විනාශ මුඛයට යන ඉපැරණි චෛත්‍යයක් පිළිබඳව පුත්තලම, පල්ලම ප්‍රදේශයෙන් වාර්තා වුණා.\nපල්ලම ඓතිහාසික ශ්‍රී නන්දිමිත්‍ර නව වංගුව රජමහ විහාරයේ පද්මාකාර හැඩයෙන් යුත් චෛත්‍යයේ වත්මන් තත්ත්වයයි මේ.\nදුටුගැමුණු රජ දවස නන්දිමිත්‍ර යෝධයා විසින් දැදුරු ඔය මායිමේ මෙම පද්මාකාර ච්‍යෛය ගොඩනැගී බවට ඉතිහාසය සාක්ෂි දරනවා.\nනටඹුන් බවට පත්ව තිබූ මෙම චෛත්‍යය 2016 වසරේ මැයි මස සංරක්ෂණය සඳහා කටයුතු ආරම්භ කළත් වසරක් ගෙවෙන්නටත් මත්තෙන් එම කටයුතු\nඇණහිට තිබෙනවා.\nචෛත්‍යයේ සංරක්ෂණ කටයුතු ආරම්භ කරමින් දායක සභාවේද සහයෝගය ඇතිව දැවැන්ත වහළක් සකසා අතීත උරුමයන් සොයා කැණීම් ආරම්භ කළද මේ වනවිට එම තාවකාලික ඉදිකිරීම්ද විනාශ වී තිබෙනවා.\nමෙවැනි අතීත උරුමයන් විනාශ මුඛයට යාමට නොදී මතු පරපුර වෙනුවෙන් ආරක්ෂා කර ගැනිම පුරාවිද්‍යා දෙපාර්තමේන්තුව සතු වගකීමක් නොවේද ?",
       "URL": "https://www.hirunews.lk/276517/පල්ලමට-යන-පුරාවිද්‍යාව-අමතකව-වූ-පල්ලම-වෙහෙර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1832"
}