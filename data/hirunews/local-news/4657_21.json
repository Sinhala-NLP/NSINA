{
       "Source": "hirunews",
       "Timestamp": "Friday, 17 February 2017 - 7:54",
       "Headline": "නීතිවිරෝධී ලෙස නවසීලන්තය බලා යාමට තැත් කළ 8 දෙනෙකු මීගමුවේදී අත්අඩංගුවට",
       "News Content": "නීතිවිරෝධී ලෙස මුහුදු මාර්ගයෙන් නවසීලන්තය බලා යාමට සැරසුණු පුද්ගලයින් 8 දෙනෙකු මීගමුව - කදිරාන ප්‍රදේශයේදී පොලිසිය මගින් ඊයේ රාත්‍රියේ අත්අඩංගුවට ගෙන තිබෙනවා.\nමීගමුව, මාරවිල, කල්මුණේ සහ මුනේතිව් ප්‍රදේශවල පදිංචිකරුවන් වන මොවුන් කටාන පොලිස් ස්ථානය වෙත ඉදිරිපත් කෙරුණු බවයි පොලිස් මූලස්ථානය සදහන් කළේ.\nඅත්අඩංගුවට ගත් පිරිස අවුරුදු 23 ත් 42 ත් අතර වයස්වල පසුවන අයයි.\nසැකකරුවන් අද මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/154684/නීතිවිරෝධී-ලෙස-නවසීලන්තය-බලා-යාමට-තැත්-කළ-8-දෙනෙකු-මීගමුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4657"
}