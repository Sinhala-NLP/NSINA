{
       "Source": "hirunews",
       "Timestamp": "Saturday, 05 August 2023 - 10:29",
       "Headline": "ශනිදා සීතාවක ඔඩිසි අද සිට - යාල් නිලාත් ගමන් අරඹයි (වීඩියෝ)",
       "News Content": "මාස 6 කට වැඩි කාලයක් ඉරිදා දිනයන් හි පමණක් ක්‍රියාත්මක වූ සීතාවක ඔඩිසි සංචාරක දුම්රියේ සාර්ථකත්ව සෙනසුරාදා දිනයේද මෙම දුම්රිය ධාවනය කිරීමට බස්නාහිර පළාත් සංචාරක මණ්ඩලය තීරණය කර තිබෙනවා.\nඑහි මංගල ගමන අද සිදු කෙරෙන අතර, එම දුම්රිය නම් කර ඇත්තේ ශනිදා සීතාවක ඔඩිසි ලෙසයි.\nමීට පෙර සීතාවක ඔඩිසි දුම්රිය සෑම ඉරු දිනකම පෙරවරු 7ට කොළඹ කොටුව දුම්රිය ස්ථානයෙන් ගමන් ආරම්භ කළා.\nඒ සඳහා ප්‍රවේශපත්‍ර වෙන්කරවා ගැනීම ඊ-ටිකටින් සේවාව ඔස්සේ සහ දුම්රිය දෙපාර්තමේන්තුවේ වෙබ් අඩවිය ඔස්සේ සිදුකර ගත හැකියි.\nමේ අතර, යාල් නිලා සුඛෝපභෝගී සංචාරක දුම්රිය ඊයේ ගමන් ආරම්භ කරනු ලැබුවා.\nනව සංචාරක දුම්රිය ගමනාන්ත ඇති කිරීමේ අරමුණින් උතුරු දුම්රිය මාර්ගය කේන්ද්‍ර කරගනිමින් ගල්කිස්සේ සිට යාපනය සහ කන්කසන්තුරය දක්වා මෙම යාල් නිලා රාත්‍රී සීග්‍රඝාමී සුඛෝපභෝගී දුම්රිය ක්‍රියාත්මකයි.",
       "URL": "https://www.hirunews.lk/343677/ශනිදා-සීතාවක-ඔඩිසි-අද-සිට-යාල්-නිලාත්-ගමන්-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=124"
}