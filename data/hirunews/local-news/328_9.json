{
       "Source": "hirunews",
       "Timestamp": "Sunday, 21 May 2023 - 11:02",
       "Headline": "නීතිවිරෝධී මත්පැන් වැටලීමකදී සිදුවූ වෙඩි තැබීමකින් පාසල් සිසුවෙකු තුවාල ලබයි (වීඩියෝ)",
       "News Content": "ගම්පොල - පුපුරැස්ස - පඹදෙනිය ප්‍රදේශයේ නීතිවිරෝධී මත්පැන් නිෂ්පාදනය කරන ස්ථානයක් වැටලීමට ගිය අවස්ථාවේ සිදුවූ වෙඩි තැබීමකින් 19 හැවිරිදි පාසල් සිසුවෙකු තුවාල ලබා තිබෙනවා.\nමේ වනවිට එම සිසුවා ගම්පොල මූලික රෝහලට ඇතුළත් කර ඇති බවයි පොලිසිය සඳහන් කළේ.\nඅද(21) උදෑසන පුපුරැස්ස පොලිසියේ නිලධාරීන් පිරිසක් විසින් ලද තොරතුරකට අනුව මෙම වැටලීම සඳහා පිටත්ව ගොස් ඇති බව සඳහන්.\nමෙම පාසල් සිසුවා විසින් එහිදී නිවසේ සිටි සුනඛයා ලෙහා දමා ඇති බව පොලිසිය ප්‍රකාශ කළා.\nසුනඛයා විසින් පොලිස් නිලධාරීන් දෙදෙනෙකුව සපා කා ඇති අතර, එම අවස්ථාවේ සිදුකළ වෙඩි තැබීමේදියි සිසුවාගේ පාදයකට තුවාල වී ඇත්තේ.\nවෙඩි වැදුනු සුනඛයාද එම ස්ථානයේදීම මියගොස් ඇති බව සඳහන්.",
       "URL": "https://www.hirunews.lk/335807/නීතිවිරෝධී-මත්පැන්-වැටලීමකදී-සිදුවූ-වෙඩි-තැබීමකින්-පාසල්-සිසුවෙකු-තුවාල-ලබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=328"
}