{
       "Source": "hirunews",
       "Timestamp": "Thursday, 23 September 2021 - 7:39",
       "Headline": "ඔන්ලයින් උගන්වන ගුරුවරුන්ට බලපෑම් කළොත් නීතිය තදින්",
       "News Content": "මධ්‍යස්ථ විසඳුමකට පැමිණ ගුරුවරුන්ගේ ඔන්ලයින් වර්ජනය අවසන් කරගැනීම රජයේ අපේක්ෂාව බව කැබිනට් ප්‍රකාශක අමාත්‍ය ඩලස් අලහප්පෙරුම ප්‍රකාශ කළා.\nඔහු මේ බව කියා සිටියේ, කැබිනට් තීරණ දැනුම් දීමේ මාධ්‍ය හමුවට කොළඹ දී ඊයේ එක් වෙමින්.\nකෙසේ වෙතත්, මේ වනවිට ඔන්ලයින් ඉගැන්වීම්වලින් නිරත ගුරුවරුන්ට වර්ජනයේ නිරත ගුරුවරුන් තර්ජනය කරන බවට මෙන්ම, වර්ජනයේ නිරත ගුරුවරුන්ට අනෙකුත් කණ්ඩායම් බලපෑම් කරන බවට ගුරු සංගම් එකිනෙකාට චෝදනා එල්ල කර ගනිමින් සිටිනවා.\nඔන්ලයින් ක්‍රමවේදය ඔස්සේ සිසුන්ට ඉගැන්වීමේ කටයුතු සිදුකරන ගුරුවරුන් කිහිප දෙනෙකුට තර්ජනය කළ බව කියන සිද්ධියක් සම්බන්ධයෙන් සැකපිට ගුරුවරුන් දෙදෙනෙකුගෙන් පෙරේදා ප්‍රකාශ සටහන් කරගෙන තිබෙනවා.\nපොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි නිහාල් තල්දූව ප්‍රකාශ කළේ, මීට අදාළ පැමිණිල්ල පරිගණක අපරාධ විමර්ශන ඒකකයට ලැබී තිබුණු බවයි.",
       "URL": "https://www.hirunews.lk/282990/ඔන්ලයින්-උගන්වන-ගුරුවරුන්ට-බලපෑම්-කළොත්-නීතිය-තදින්",
       "Category": "Local News",
       "Parent URL": "https://www.hirunews.lk/local-news.php?pageID=1674"
}