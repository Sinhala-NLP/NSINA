{
       "Source": "hirunews",
       "Timestamp": "Wednesday, 29 December 2021 - 6:24",
       "Headline": "ආසියානු සවි එසවීමේ ශූරතාවලිය 2021 දී ශෙනුකි දිශාල්‍යා ශ්‍රී ලංකාව රනින් සරසයි (ඡායාරූප)",
       "News Content": "රන්පදක්කම් 4ක් සමගින් 47kg බරපන්තියේ සමස්ත ශූරතාවය දිනා ගැනීමට ශ්‍රී ලංකාවේ ශෙනුකි දිශාල්‍යා ඊයේ දින සමත් වුණා.\nඑහිදී Dead Lift, Bench Press, Squat යන තරග ඉසව් 03 සඳහා ම රන් පදක්කම් දිනා ගනිමින් සමස්ත ශූරතාවට හිමි රන් පදක්කම ද ඇය විසින් දිනා ගනු ලැබුවා.\nඑම සුවිශේෂි ජයග්‍රහණය සමඟ ම ඇය මෙතෙක් දැරූ ශ්‍රී ලංකා ජාතික වාර්තාව ද ඇය විසින්ම බිඳ හෙලනු ලැබුවා.\nතුර්කි සවි එසවීමේ සම්මේලනයේ සහයෝගය ඇති ව ආසියානු සවි එසවීමේ සම්මේලනය මඟින් මෙම තරගාවලිය සංවිධානය කරනු ලබයි.\nරටවල් 19ක් සහභාගිත්වයෙන් දෙසැම්බර් මස 24-30 දින දක්වා තුර්කියේ දී මෙම ආසියානු සවි එසවීමේ ශූරතාවලිය පැවැත්වෙයි.",
       "URL": "https://www.hirunews.lk/292429/ආසියානු-සවි-එසවීමේ-ශූරතාවලිය-2021-දී-ශෙනුකි-දිශාල්‍යා-ශ්‍රී-ලංකාව-රනින්-සරසයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1463"
}