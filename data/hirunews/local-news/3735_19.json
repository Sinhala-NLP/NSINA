{
       "Source": "hirunews",
       "Timestamp": "Saturday, 22 September 2018 - 19:36",
       "Headline": "මහවැලි ගඟේ තවදුරටත් අවිධිමත් වැලි ගොඩදැමීම්",
       "News Content": "මහවැලි ගඟේ සිදුවන අවිධිමත් වැලි ගොඩදැමීම් හා ඒ හරහා මතුවී ඇති පාරිසරික ගැටලු හිරු ප්‍රවෘත්ති ඔස්සේ අප අනාවරණය කළේ වරක් දෙවරක් නොවේ.\nනමුත් බලධාරීන්ගේ අලස ක්‍රියාකලාපය හේතුවෙන් අද වන විටත් එම ක්‍රියාකාරකම්හි අඩුවක් දකින්නට නැහැ.\nමෙරට දිගම ගංඟාව වන මහවැලි ගඟ ආශ්‍රිතව මහා පරිමාණයෙන් සිදුවන වැලි ජාවාරම් පිළිබද හිරු සි අයි ඒ හරහා අප අවස්ථා ගණනාවකදිම අනාවරණය කලා.\nමහියංගන ප්‍රදේශයේ සීමාවකින් තොරව දිවා රෑ සිදුවන වැලි ගොඩදැමීම් හේතුවෙන් මහවැලි ගග හරහා ඉදිකර ඇති වේරගංතොට පාලමට අත්ව ඇති අවධානාත්මක තත්ත්වයද අප එහිදී පෙන්වා දුන්නා.\nතත්ත්වය තවත් ව්‍යාකූල කරමින් මහවැලි ගඟේ පගරගම්මන, පොදු නාන තොටුපලද මේ වන විට , වැලි කණින්නන්ගේ ග්‍රහණයට නතුව ඇති අතර මේ හේතුවෙන් ප්‍රදේශයේ ජනතාවට දිය නෑමට පවා නොහැකි තත්ත්වයක් උද්ගතව තිබෙනවා.\nමෙම චෝදනාව පිලිබද සොයා බැලිමට මහියංගන ප්‍රාදේශිය සභාවේ මන්ත්‍රි කණ්ඩායමක් ඇතුළු පිරිසක් පසුගියදා අදාළ ප්‍රදේශයේ නිරීක්ෂනයක නිරත වුනා.\nනමුත් එහිදී වැලි ගොඩදැමීමේ නිරත පුද්ගලයන්ගෙන් එල්ල වුයේ දැඩි විරෝධයක්.\nකෙසේ වෙතත් මෙහිදී වැලි ගොඩදැමීමේ නිරත පිරිසක් සදහන් කළේ තමන් නිත්‍යානුකූල බලපත්‍ර උපයෝගී කරගනිමින් අදාළ කැනිම් කටයුතු සිදු කරන බවයි.",
       "URL": "https://www.hirunews.lk/200502/මහවැලි-ගඟේ-තවදුරටත්-අවිධිමත්-වැලි-ගොඩදැමීම්",
       "Category": "Local News",
       "Parent URL": "https://www.hirunews.lk/local-news.php?pageID=3735"
}