{
       "Source": "hirunews",
       "Timestamp": "Wednesday, 22 June 2016 - 19:03",
       "Headline": "වේවැල්දෙණියේ පැහැරගැනීමක්",
       "News Content": "වේවැල්දෙණිය - පහළගම ප්‍රදේශයේදි මෝටර් රථයකින් පැමිණි පිරිසක් පුද්ගලයෙකු පැහැරගෙන ගොස් තිබෙනවා.\nපැහැරගත් පුද්ගලයාගේ ඥාතියෙකු හිරු ප්‍රවෘත්ති අංශයට සඳහන්කළේ තවත් පුද්ගලයෙකු සමඟ යතුරුපැදියකින් යමින් සිටියදී සුදු පැහැති වෑන් රථයකින් පැමිණි පිරිසක් ඊයේ රාත්‍රියේ මොහුව පැහැරගෙන ගොස් ඇති බවයි.\nමෙලෙස පැහැරගැනීමට ලක්ව ඇත්තේ වේවැල්දෙණිය - පහළගම ප්‍රදේශයේ පදිංචි 38 හැවිරිදි තිස්ස කුමාර සෙනෙවිරත්න නැමති අවිවාහක පුද්ගලයෙක්. මේ සම්බන්ධයෙන් අතුරුදන්ව සිටින පුද්ගලයාගේ මව මීරිගම පොලීසියට  පැමිණිල්ලක්ද සිදුකර තිබෙනවා.\nපැහැරගැනීම සම්බන්ධයෙන් මේ වනවිට විමර්ශනයක් සිදුකරන බවයි මීරිගම පොලීසිය ප්‍රකාශ කළේ.\nපැහැරගැනීමට ලක්ව දැනට අතුරුදන්ව සිටින පුද්ගලයා සොරකම් සහ අපරාධ කිහිපයකට සම්බන්ධ අයෙකු බවද මීරිගම පොලීසියේ උසස් නිලධාරියෙකු සඳහන් කළා.",
       "URL": "https://www.hirunews.lk/136212/වේවැල්දෙණියේ-පැහැරගැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=4995"
}