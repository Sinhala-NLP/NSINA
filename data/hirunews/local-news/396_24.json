{
       "Source": "hirunews",
       "Timestamp": "Sunday, 23 April 2023 - 9:17",
       "Headline": "දුම්රිය පාපුවරුවේ සෙල්ෆි ඡායාරූපයක් ගැනීමට උත්සහ කළ ළමයෙකු බරපතල තුවාල ලබයි (වීඩියෝ)",
       "News Content": "දුම්රියේ ගමන් කරන අතරතුර සෙල්ෆි ඡායාරූපයක් ගැනීමට ගිය පිරිමි ළමයෙකු ඉන් ඇද වැටී බරපතල තුවාල ලබා තිබෙනවා.\nඔහිය සහ ඉදල්ගස්හින්න අතර බිංගෙයක් තුළ දී දුම්රියේ පාපුවරුවේ මත හිඳිමින් 14 හැවිරිදි මෙම පිරිමි දරුවා සෙල්ෆි ඡායාරූපය ගැනීමට උත්සහ කර ඇති බවයි වාර්තාවන්නේ.\nඑහිදී ඔහු බිංගෙයි බිත්තිවල ගැටී ඇති බව සඳහන්.\nඅනතුරින් හපුතලේ ප්‍රාදේශීය රෝහලට ඇතුළත් කර දියතලාව රෝහලට මාරුකර යැවූ පිරිමි දරුවා මේ වනවිට බදුල්ල මහ රෝහලේ ප්‍රතිකාර ලබනවා.\nහෙයියන්තුඩුව ප්‍රදේශයේ පදිංචි මෙම දරුවා පවුලේ සාමාජිකයන් සමඟ ඇල්ල ප්‍රදේශයේ සංචාරය සඳහා යන අතරතුර මෙලෙස අනතුරට ලක්ව ඇති බව සඳහන්.",
       "URL": "https://www.hirunews.lk/333212/දුම්රිය-පාපුවරුවේ-සෙල්ෆි-ඡායාරූපයක්-ගැනීමට-උත්සහ-කළ-ළමයෙකු-බරපතල-තුවාල-ලබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=396"
}