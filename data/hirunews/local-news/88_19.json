{
       "Source": "hirunews",
       "Timestamp": "Friday, 18 August 2023 - 15:03",
       "Headline": "කුඹුරු සිතියම්ගත කිරීම ඇ‍රැඹේ",
       "News Content": "දිවයින පුරා පවතින කුඹුරු සිතියම්ගත කිරීම ගොවිජන සේවා දෙපාර්තමේන්තුව විසින් මේ වන විට ආරම්භ කර තිබෙනවා.\nජියෝ ගොවියා යෙදවුම ඔස්සේ එම කටයුතු සිදු කෙරෙන අතර, මෙරට කොපමණ කුඹුරු ඉඩම් ප්‍රමාණයක් පවතින්නේ ද යන්න තහවුරු කර ගැනීම මෙහි අරමුණ බවයි කෘෂිකර්ම අමාත්‍යාංශය සඳහන් කළේ.\nකෙසේ වෙතත් නොමිලේ සිදු කරන මෙම සිතියම්ගත කිරීම් සඳහා ඇතැම් කුඹුරු ඉඩම් හිමි ගොවීන්ගෙන් කෘෂිකර්ම පර්යේෂණ නිෂ්පාදන සහකාරවරුන් මුදල් අය කරන බවට වාර්තා වී තිබෙනවා.\nඒ සම්බන්ධයෙන් කඩිනම් විමර්ශනයක් සිදු කරන බව විෂය භාර අමාත්‍ය මහින්ද අමරවීර ගොවි ජන සංවර්ධන දෙපාර්තමේන්තුවේ කොමසාරිස් ජනරාල්වරයාට උපදෙස් ලබා දුන් බව කෘෂිකර්ම අමාත්‍යාංශය නිවේදනය කළා.",
       "URL": "https://www.hirunews.lk/345283/කුඹුරු-සිතියම්ගත-කිරීම-ඇ‍රැඹේ",
       "Category": "Local News",
       "Parent URL": "https://www.hirunews.lk/local-news.php?pageID=88"
}