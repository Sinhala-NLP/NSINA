{
       "Source": "hirunews",
       "Timestamp": "Wednesday, 05 April 2017 - 13:35",
       "Headline": "බහාලුම්වල භාණ්ඩ සොරා ගැනීමේ ජාවාරමක් හෙළිවෙයි",
       "News Content": "රේගු පරීක්ෂාවෙන් පසුව මුද්‍රා තබා කොළඹ වරායේ ඉවත් කරනු ලබන බහාලුම් ග්‍රෑන්ඩ්පාස් , මහවත්ත ප්‍රදේශයේ අංගනයක් වෙත ගෙන ගොස් එහි ඇති භාණ්ඩ සොරකම් කිරීමේ ජාවාරමක් පිළිබද තොරතුරු වලාන මධ්‍යම දූෂණ මර්දන ඒකකය විසින් අනාවරණ කරගෙන තිබෙනවා.\nඊයේ අදාළ ස්ථානය වැටලූ අවස්ථාවේදී එවැනි බහාලුමක තිබූ කුකුළු තෙල් බැරල් 4 ක් ඉන් ඉවත් කර අදාළ බරට සරිලන පරිදි යකඩ ප්ලේට් දමා ව්‍යාජ මුද්‍රා තැබීමෙන් පසු අදාළ කන්ටේනරය නියමිත ස්ථානයට යොමුකළ සැකකරුවන් 5 දෙනෙකු අත්අඩංගුවට ගැණුනා.\nමොවුන් කොළඹ ප්‍රදේශයේ පදිංචිකරුවන් වන අතර, සැකකරුවන් අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/158556/බහාලුම්වල-භාණ්ඩ-සොරා-ගැනීමේ-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4577"
}