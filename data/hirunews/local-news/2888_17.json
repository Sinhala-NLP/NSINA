{
       "Source": "hirunews",
       "Timestamp": "Saturday, 22 February 2020 - 13:18",
       "Headline": "රවී, සජිත්, මද්දුමබණ්ඩාර කොළඹ දී හමුවේ",
       "News Content": "එක්සත් ජාතික පක්ෂය ප්‍රමුඛ සමගි ජන බලවේගය එළඹෙන මහමැතිවරණයට තරඟ කරන ලකුණ සම්බන්ධයෙන් සාකච්ඡා කිරීම සඳහා විපක්ෂ නායක සජිත් ප්‍රේමදාස සහ එක්සත් ජාතික පක්ෂ උප නායක පාර්ලිමේන්තු මන්ත්‍රී රවී කරුණානායක අතර හමුවක් ඊයේ කොළඹ දී සිදුව තිබෙනවා.\nඒ, කොළඹ පිහිටි පාර්ලිමේන්තු මන්ත්‍රී රවී කරුණායකගේ නිවසේදියි.\nමෙම සාකච්ඡාවට සමගි ජන බලවේගයේ මහලේකම් පාර්ලිමේන්තු මන්ත්‍රී රංජිත් මද්දුමබණ්ඩාර සහ හංසයා ලකුණ දැනට හිමි නව ප්‍රජාතන්ත්‍රවාදී පෙරමුණේ ලේකම් ශර්මිලා පෙරේරා ද එක්වූ බව සඳහන්.\nමේ අතර, පාර්ලිමේන්තු මන්ත්‍රී අශෝක් අබේසිංහ හිරු ප්‍රවෘත්ති අංශයට කියා සිටියේ ලබන මස 2 වන දායින් පසුව නව සන්ධානයේ ලකුණ ප්‍රකාශයට පත් කරන බවයි.",
       "URL": "https://www.hirunews.lk/234986/රවී-සජිත්-මද්දුමබණ්ඩාර-කොළඹ-දී-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2888"
}