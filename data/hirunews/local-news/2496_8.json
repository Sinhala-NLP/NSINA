{
       "Source": "hirunews",
       "Timestamp": "Wednesday, 26 August 2020 - 19:24",
       "Headline": "පාස්කු කොමිසමේ නිලධාරින් පැය 10කින් පසු හිටපු ජනපති මෛත්‍රීගේ නිවසින් පිටවෙයි (වීඩියෝ)",
       "News Content": "පාස්කු ඉරිදා ප්‍රහාරය පිළිබඳ ජනාධිපති කොමිෂන් සභාවේ පොලිස් ඒකකයේ නිලධාරීන් පැය 10කට ආසන්න කාලයක් ප්‍රකාශයක් ලබා ගැනීමෙන් පසු හිටපු ජනාධිපති මෛත්‍රීපාල සිරිසේනගේ නිවසින් පිටව ගොස් තිබෙනවා.\nඔහුගේ කොළඹ 07, මහගමසේකර මාවතේ පිහිටි නිල නිවසට අද පෙරවරු 09 ට පමණ පැමිණි එම නිලධාරීන් ප්‍රකාශ සටහන් කර ගැනීම ආරම්භ කළා.\nහිටපු ජනාධිපතිවරයාට පාස්කු කොමිසමේ පොලිස් ඒකකය හමුවේ පෙනී සිටින ලෙස දැනුම් දී තිබුණත්, එම නිලධාරීන්ට සිය නිවසට පැමිණ ප්‍රකාශ සටහන් කර ගන්නා ලෙස ඔහු ඉල්ලීමක් කර තිබුණා.\nඒ අනුව පොලිස් ඒකකයේ නිලධාරීන් පාස්කු ප්‍රහාරය එල්ල වන අවස්ථාවේ මෙරට පැවති ආරක්ෂක තත්ත්වය සම්බන්ධයෙන් සහ බුද්ධි අංශ ක්‍රියාකාරීත්වය පිළිබඳව හිටපු ජනාධිපතිවරයාගෙන් ප්‍රකාශ සටහන් කර ගත් බවයි වාර්තා වන්නේ.",
       "URL": "https://www.hirunews.lk/248722/පාස්කු-කොමිසමේ-නිලධාරින්-පැය-10කින්-පසු-හිටපු-ජනපති-මෛත්‍රීගේ-නිවසින්-පිටවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2496"
}