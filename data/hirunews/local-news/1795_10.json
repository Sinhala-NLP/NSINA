{
       "Source": "hirunews",
       "Timestamp": "Monday, 26 July 2021 - 11:11",
       "Headline": "ඊයේත් තුන්ලක්ෂ විසිදහසකට කට කොරෝනා එන්නත්",
       "News Content": "කොරෝනා ප්‍රතිශක්තීකරණ වැඩසටහනට අදාළව ඊයේ දිනයේදී පුද්ගලයින් තුන්ලක්ෂ විසිදහස් දෙසිය හැත්තෑ දෙදෙනෙකුට කොරෝනා එන්නත් ලබාදී තිබෙනවා.\nඒ අනුව, සයිනොෆාම් එන්නතේ පළමු මාත්‍රාව ලබා ගත් පුද්ගලයින් සංඛ්‍යාව දෙලක්ෂ හැත්තෑ එක්දහස් හාරසිය දෙකක් වන අතර එහි දෙවන මාත්‍රාව ලබා ගත් පුද්ගලයින්ගේ සංඛ්‍යාව එකොලොස් දහස් හාරසිය අසූපහක්.\nමොඩර්නා එන්නතේ පළමු මාත්‍රාව ඊයේ දිනයේදී පුද්ගලයින් 37,385ක් ලබා ගත් බව වසංගත රෝග විද්‍යා අංශය වැඩිදුරටත් සඳහන් කළා.\nඒ අනුව, මෙරට කොරෝනා එන්නත් එක් මාත්‍රාවක් හෝ ලැබූ සංඛ්‍යාව හැත්තෑහතර ලක්ෂය ඉක්මවනවා. මාත්‍රා දෙකම සහිත පූර්ණ එන්නත්කරණය ලැබූ සංඛ්‍යාව දහඅට ලක්ෂයකට අධිකයි.",
       "URL": "https://www.hirunews.lk/278036/ඊයේත්-තුන්ලක්ෂ-විසිදහසකට-කට-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1795"
}