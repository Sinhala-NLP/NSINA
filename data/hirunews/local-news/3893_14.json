{
       "Source": "hirunews",
       "Timestamp": "Saturday, 16 June 2018 - 12:21",
       "Headline": "දිය නෑමට ගොස් කාන්තාවකට දිවි අහිමි වෙයි (ඡායාරූප)",
       "News Content": "පොළොන්නරුව, වැලිකන්ද, මඟුල්පොකුණ ප්‍රදේශයේදී ඇලක ගිලීමෙන් අද (16) උදෑසන කාන්තාවක් ජිවිතක්ෂයට පත්ව ඇති බව අප වාර්තාකරු පවසනවා.\nමෙලෙස ජීවිතක්ෂයට පත්ව ඇත්තේ 38 හැවිරිදි වලකඩ අප්පුගමිලගේ නාලිකා නමැති තැනැතියක්.\nඅප වාර්තාකරු වැඩිදුරටත් සඳහන් කළේ එම කාන්තාව අද උදෑසන දිය නෑමට නිවස අසල ඇලට ගොස් ඇති අතර එහිදී ඇයට මෙම අනතුරට මුහුණපාන්නට සිදුව ඇති බවයි.\nවැලිකන්ද හදිසි මරණ පරික්ෂකවරයා විසින් සිදුකළ මරණ පරීක්ෂණයේදී මෙය දියේ ගිලීමෙන් සිදුවූ මරණයක් බවට අනාවරණය වී තිබෙනවා.\nඡායාරූප - මනම්පිටිය, නිමල් ජයරත්න",
       "URL": "https://www.hirunews.lk/193201/දිය-නෑමට-ගොස්-කාන්තාවකට-දිවි-අහිමි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3893"
}