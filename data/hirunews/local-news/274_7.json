{
       "Source": "hirunews",
       "Timestamp": "Monday, 12 June 2023 - 20:48",
       "Headline": "උපකාරක පන්තියෙන් ගිය විනෝද චාරිකාවේදී දියේ ගිලී සිසුවෙකු මරුට",
       "News Content": "පෞද්ගලික උපකාරක පන්ති සිසු සිසුවියන් පිරිසක් සමඟ විනෝද චාරිකාවකට ගොස් සිටි මාදම්පේ පනිරෙන්ඩාව ප්‍රදේශයේ පදිංචි අවුරුදු 17ක් වයසැති සිසුවකු ලග්ගල තෝරපිටිය වැවේ නෑමට ගොස් දියේ ගිලී මිය ගොස් ඇතැයි ලග්ගල පොලිසිය පවසනවා.\nමෙසේ මියගොස් ඇත්තේ ආර්.පී. ගයාන් මදුෂාන් නැමැති සිසුවෙකි.\nමෙම විනෝද චාරිකාවට සිසු සිසුවියන් සමඟ උපකාර පන්ති පවත්වන ගුරුවරුන් කිහිප දෙනකු සහ එම දරුවන්ගේ මවුපියන් කිහිප දෙනකු ද ගොස් ඇති බව‍යි පොලිසිය පවසන්නේ.\nදියේ ගිලී මිය ගිය මෙම සිසුවා මෙවර පැවති අපොස සාමාන්‍ය පෙළ විභාගයට ද පෙනී සිටි අයෙකි.",
       "URL": "https://www.hirunews.lk/337758/උපකාරක-පන්තියෙන්-ගිය-විනෝද-චාරිකාවේදී-දියේ-ගිලී-සිසුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=274"
}