{
       "Source": "hirunews",
       "Timestamp": "Monday, 27 March 2017 - 13:22",
       "Headline": "අධ්‍යාපනේට ගෙන්නපු කර්නල්ට අතුරු තහනමක්",
       "News Content": "අධ්‍යාපන අමාත්‍යාංශයේ ක්‍රීඩා අධ්‍යක්ෂ තනතුරට අධ්‍යාපන පරිපාලන සේවයෙන් පරිබාහිරව යුද හමුදාවේ කර්නල්වරයෙකු වන මංජුල කාරියවසම් පත් කිරිම, පෙත්සම් විභාගය අවසන් වනතුරු වලක්වාලමින් ශ්‍රේෂ්ඨාධිකරණය අද අතුරු තහනම් නියෝගයක් නිකුත් කළා.\nශ්‍රී ලංකා පරිපාලන සේවා සංගමය ගොනු කළ මූලික අයිතිවාසිකම් පෙත්සමක් සලකා බැලූ අවස්ථාවේදීයි මෙම තහනම් නියෝගය නිකුත් කර ඇත්තේ.\nපෙත්සම අද සලකා බැලුණේ සිසිර ද අබෲ, ප්‍රියන්ත ජයවර්ධන සහ උපාලි අබේරත්න යන ශ්‍රේෂ්ඨාධිකරණ විනිසුරු මඩුල්ල හමුවේයි.\nමෙම පෙත්සමේ වගඋත්තරකරුවන් ලෙස අධ්‍යාපන අමත්‍යවරයා ඇතුලු 15 දෙනෙකු නම් කර තිබුණා.\nවැඩිදුර පෙත්සම් විභාගය ජූලි මස 27 වැනිදා සිදු කරනු ඇති.",
       "URL": "https://www.hirunews.lk/157833/අධ්‍යාපනේට-ගෙන්නපු-කර්නල්ට-අතුරු-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=4594"
}