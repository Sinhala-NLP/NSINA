{
       "Source": "hirunews",
       "Timestamp": "Thursday, 16 June 2022 - 10:58",
       "Headline": "මන්ත්‍රී අමරකීර්ති ඝාතනයට 26 හැවිරිදි අයෙකු අත්අඩංගුවට",
       "News Content": "පාර්ලිමේන්තු මන්ත්‍රී අමරකීර්ති අතුකෝරල ඝාතන සිද්ධියට අදාළව තවත් පුද්ගලයෙකු අපරාධ පරීක්ෂණ දෙපාර්තමේන්තුව විසින් ඊයේ (15) අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 26 වියැති කටුලන්ද වත්ත - එල්ලක්කන්ද ප්‍රදේශයේ පදිංචි පුද්ගලික ආයතනයක ජ්‍යේෂ්ඨ අලෙවි විධායක නිලධාරියෙකුයි.\nසැකකරු අද (16) දිනයේ දී අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nපසුගිය මැයි 9 වනදා දිවයින පුරා සිදු වූ ප්‍රචණ්ඩකාරී සහ කලහකාරී ක්‍රියාවන්ට සම්බන්ධ 38 දෙනෙකු පසුගිය පැය 24 ක කාලය තුළ අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ (15) දිනයේත් සැකකරුවන් 16 දෙනෙකු සඳහා ඇප ලබා දී පස්දෙනෙකු රක්ෂිත බන්ධානගාරගත කර ඇති බවයි.\nමේ දක්වා සිදුවීම් 854 ක් වාර්තා වී ඇති අතර, අත්අඩංගුවට ගත් මුළු සැකකරුවන් සංඛ්‍යාව 2,814 ක්.\nඉන් 1,092 ක් රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/307255/මන්ත්‍රී-අමරකීර්ති-ඝාතනයට-26-හැවිරිදි-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1092"
}