{
       "Source": "hirunews",
       "Timestamp": "Wednesday, 30 December 2020 - 18:39",
       "Headline": "කොරෝනා ප්‍රභේද ගැන ශ්‍රී ලංකාවත් පරීක්ෂණ අරඹයි (වීඩියෝ)",
       "News Content": "බ්‍රිතාන්‍යයෙන් හඳුනා ගත් නව කොරෝනා වෛරසයේ විකෘති වූ ප්‍රභේද පී.සී.ආර් පරීක්ෂණවලින් තහවුරු කර ගත නොහැකි බවට සිදුකරන ප්‍රචාර අසත්‍ය බව ශ්‍රී ජයවර්ධනපුර විශ්වවිද්‍යාලයේ වෛද්‍ය පීඨයේ ක්ෂුද්‍ර ජීව විද්‍යාව පිළිබඳ විශේෂඥ මහාචාර්ය නීලිකා මලවිගේ ප්‍රකාශ කළා.\nහිරු ප්‍රවෘත්ති අංශය සමග අදහස් දක්වමින් ඇය සඳහන් කළේ එම වෛරසයේ ප්‍රභේද පිළිබඳව තම විශ්වවිද්‍යාල මගින් පර්යේෂණ සිදුකරන බවයි.\nඑන්නත ශ්‍රී ලංකාවට ගෙන්වුව ද සියලු කොරෝනා ආසාදිතයින් සඳහා එම එන්නත් ලබාදීමට හැකියාවක් නොමැති බවයි ඇය සඳහන් කළේ.",
       "URL": "https://www.hirunews.lk/258342/කොරෝනා-ප්‍රභේද-ගැන-ශ්‍රී-ලංකාවත්-පරීක්ෂණ-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2244"
}