{
       "Source": "hirunews",
       "Timestamp": "Sunday, 28 May 2017 - 17:15",
       "Headline": "නිරිතදිගට සහ වයඹ පළාතට හෙට සහ අනිද්දා තද වැසි",
       "News Content": "බෙංගාලබොක්ක මුහුදු ප්‍රදේශයේ පවතින පීඩන අවපාතය බංග්ලාදේශය දෙසට ගමන් කිරීමත් සමඟ පවතින කාලගුණ තත්ත්වයේ වෙනසක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nඑම වෙනස ඇතිවුවහොත් හෙට සහ අනිද්දා දිවයිනේ නිරිතදිග කොටසට සහ වයඹ පළාතට ගිගුරුම් සහිත වැසි අපේක්ෂා කළ හැකි බවයි එහි අධ්‍යක්ෂ අතුල කරුණානායක කියා සිටියේ.\nකුකුළේ ගඟ වේල්ල කැඩී යන බවට පැතිර යන ප්‍රචාර අසත්‍ය බව ආපදා කළමනාකරණ මධ්‍යස්ථානය පවසනවා.\nඑහි සහකාර අධ්‍යක්ෂ ප්‍රදීප් කොඩිප්පිලි සඳහන් කළේ මේ සම්බන්ධයෙන් ජනතාව අනියත බියක් ඇති කර ගත යුතු නොමැති බවයි.",
       "URL": "https://www.hirunews.lk/162332/නිරිතදිගට-සහ-වයඹ-පළාතට-හෙට-අනිද්දා-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4495"
}