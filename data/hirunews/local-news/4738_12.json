{
       "Source": "hirunews",
       "Timestamp": "Sunday, 25 December 2016 - 14:31",
       "Headline": "උතුරුමැද පළාතේ ගිලන් රථ වර්ජනයට සෞඛ්‍ය වෘත්තිය සමිති කිහිපයක සහය",
       "News Content": "උතුරුමැද පළාතේ ගිලන් රථ රියදුරන් ආරම්භ කර ඇති වෘත්තිය සමිති ක්‍රියාමාර්ගයට සහය පළ කිරීමට එම පළාත නියෝජනය කරන තවත් සෞඛ්‍ය වෘත්තිය සමිති කිහිපයක් තීරණය කර තිබෙනවා.\nශ්‍රී ලංකා නිදහස් සෞඛ්‍ය සේවා සංගමය, සුවසේවා සංගමය සහ ජාතික සේවා සංගමය ඒ අතර වන බවයි අප වාර්තාකරු කියා සිටියේ.\nතම සේවය දෙපාර්තමේන්තුගත කරන ලෙස ඉල්ලා  පසුගිය 21 වනදා උතුරුමැද පළාතේ සෞඛ්‍ය රියදුරන් වෘත්තිය සමිති ක්‍රියාමාර්ගයකට අවතීර්ණ වුණා.\nමේ වනවිට පළාත් ජනරජසේවා සෞඛ්‍ය සේවා සංගමය සහය පළ කර ඇති අතර, පළාත් සෞඛ්‍ය රියදුරන්ට  විසඳුම් නොලැබුණහොත් ලබන 28 වනදා සමස්ත දිවයිනම ආවරණය වන පරිදි වර්ජනයක නිරතවන බව රජයේ සෞඛ්‍ය ගිලන් රථ සහ ප්‍රවාහන රියදුරු සංගමය ඊයේ සඳහන් කළා.",
       "URL": "https://www.hirunews.lk/150549/උතුරුමැද-පළාතේ-ගිලන්-රථ-වර්ජනයට-සෞඛ්‍ය-වෘත්තිය-සමිති-කිහිපයක-සහය",
       "Category": "Local News",
       "Parent URL": "https://www.hirunews.lk/local-news.php?pageID=4738"
}