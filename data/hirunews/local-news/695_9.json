{
       "Source": "hirunews",
       "Timestamp": "Thursday, 01 December 2022 - 15:19",
       "Headline": "බස් රථයක් දුම්රියක ගැටීමෙන් පුද්ගලයෙකු මරුට",
       "News Content": "යාපනය- නාවක්කුලිය දුම්රිය ස්ථානය ආසන්නයේදී බස් රථයක් දුම්රියක ගැටී සිදුවූ අනතුරකින් එහි රියදුරු ජීවිතක්ෂයට පත්ව තිබෙනවා.\nගල්කිස්සේ සිට කන්කසන්නතුරය බලා ධාවනය වූ දුම්රියක එම බස් රථය අද දහවල් ගැටී තිබූ අතර ප්‍රදේශයේ දුම්රිය හරස් මාර්ගයකදී අනතුර සිදුවන අවස්ථාවේ එහි රැඳී සිට ඇත්තේ බස් රථයේ රියදුරු පමණයි.\nමේ අතර ගාල්ල - උණවටුන ප්‍රදේශයේ අනාරක්ෂිත දුම්රිය හරස් මාර්ගයකදී ත්‍රීරෝද රථයක් දුම්රියක ගැටීමෙන්ද අද (01) පෙරවරුවේ අනතුරක් සිදු වූ අතර එහි දී රුසියානු ජාතික කාන්තාවක් ඇතුලු දෙදෙනෙකු ජීවිතක්ෂයට පත්වුණා.",
       "URL": "https://www.hirunews.lk/321734/බස්-රථයක්-දුම්රියක-ගැටීමෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=695"
}