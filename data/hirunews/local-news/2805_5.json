{
       "Source": "hirunews",
       "Timestamp": "Friday, 10 April 2020 - 13:37",
       "Headline": "කොළඹ නගරයේ වායු දූෂණය, වසර 20කට පසු අවම මට්ටමට",
       "News Content": "වසර විස්සකට පසුව කොළඹ නගරයේ වායු දූෂණ මට්ටම අවම අගයකට පැමිණ ඇති බව ජාතික ගොඩනැගිලි පර්යේෂණ සංවිධානය පවසනවා.\nඑහි ජ්‍යෙෂ්ඨ විද්‍යාඥ සරත් ප්‍රේමසිරි සඳහන් කළේ පවතින ඇඳිරි නීති තත්ත්වය තුළ කොළඹ ඇතුළු නාගරික ප්‍රදේශවල රථවාහන අවම වීම නිසා වායුගෝලයට නිකුත් වන දූවිලි අංශුවල වාර්තාගත අඩුවීමක් පෙන්නුම් කරන බවයි.\nමේ අතර, සූර්යයා, දෘශ්‍ය ලෙස උතුරට ගමන් කිරීමේදී ශ්‍රී ලංකාව ආශ්‍රිත අක්ෂාංශවලට මේ දිනවල ඍජුවම ඉහළින් පවතින බව කාලගුණ විද්‍යා දෙපාර්තමේන්තුව පවසනවා.\nමේ අනුව අද දහවල් 12.11ට කුඹුක්වැව, මැදගම, ඉපලෝගම, එප්පාවල, රොටවැව, පඟුරන සහ පනිච්චන්කේනි යන ප්‍රදේශවලට හිරු මුදුන්ව පවතින බවයි එම දෙපාර්තමේන්තුව නිවේදනය කළේ.",
       "URL": "https://www.hirunews.lk/238332/කොළඹ-නගරයේ-වායු-දූෂණය-වසර-20කට-පසු-අවම-මට්ටමට",
       "Category": "Local News",
       "Parent URL": "https://www.hirunews.lk/local-news.php?pageID=2805"
}