{
       "Source": "hirunews",
       "Timestamp": "Wednesday, 14 September 2022 - 11:25",
       "Headline": "ජාතික සභා පිළිබද යෝජනාව පාර්ලිමේන්තුවේ න්‍යාය පුස්තකයට",
       "News Content": "UPDATED 2022 - 09 - 14 (01.05 P.M)\nයෝජිත ජාතික සභාව නැමැති පාර්ලිමේන්තු කාරක සභාව පිළිබද යෝජනාව ලබන 20 වෙනි දා පාර්ලිමේන්තුවේදී විවාද කිරීමෙන් අනතුරු ව සම්මත කර ගැනීමට තීරණය කර තිබෙනවා.\nඒ අද (14) පෙරවරුවේ කථානායක මහින්ද යාපා අබේවර්ධනගේ ප්‍රධානත්වයෙන් පැවති පක්ෂ නායක රැස්වීමේ දී යි.\nමෙම කාරක සභාවේ සභාපතිත්වය කථානායකවරයාට හිමි වී ඇති අතර, එහි සෙසු සාමාජිකයන් වන්නේ අග්‍රමාත්‍යවරයා, සභානායකවරයා, විපක්ෂනායකවරයා හා ආණ්ඩු පක්ෂයේ ප්‍රධාන සංවිධායකවරයා යි.\n---------------------------------------------------------------------------------------\nපාර්ලිමේන්තුවේ අභිනවයෙන් ස්ථාපිත කිරීමට යෝජිත ජාතික සභාව නැමැති පාර්ලිමේන්තු කාරක සභාව පිළිබද යෝජනාව ලබන 20 වෙනිදාට අදාළ න්‍යාය පුස්තකයට ඇතුළත් කර තිබෙනවා.\nමෙම කාරක සභාවේ සභාපතිත්වය කථානායකවරයාට හිමි වී ඇති අතර, සෙසු සාමාජිකයින් වන්නේ අග්‍රමාත්‍යවරයා, සභානායකවරයා, විපක්ෂ නායකවරයා හා ආණ්ඩු පක්ෂයේ ප්‍රධාන සංවිධායකවරයා යි.\nඊට අමතර ව දේශපාලන පක්ෂවල නායකයන් විසින් තීරණය කරන ලද පරිදි මෙරට පිළිගත් දේශපාලන පක්ෂවලින් නව වැනි පාර්ලිමේන්තුව නියෝජනය කරන පාර්ලිමේන්තු මන්ත්‍රීවරුන් 35කට නො වැඩි සංඛ්‍යාවක් ද මෙම ජාතික සභාවට ඇතුළත් වනු ඇති.",
       "URL": "https://www.hirunews.lk/315354/ජාතික-සභා-පිළිබද-යෝජනාව-පාර්ලිමේන්තුවේ-න්‍යාය-පුස්තකයට",
       "Category": "Local News",
       "Parent URL": "https://www.hirunews.lk/local-news.php?pageID=870"
}