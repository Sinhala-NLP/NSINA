{
       "Source": "hirunews",
       "Timestamp": "Monday, 30 August 2021 - 6:24",
       "Headline": "නිරෝධායන ඇඳිරිනීතිය උල්ලංඝනය කළ පුද්ගලයින් 581ක් අත්අඩංගුවට",
       "News Content": "ගත වූ පැය 24ක කාලය තුළ  නිරෝධායන ඇඳිරිනීතිය උල්ලංඝනය කිරීම සහ නිරෝධායන නීති කඩ කිරීම් සම්බන්ධයෙන් පුද්ගලයින් 581ක් අත්අඩංගුවට ගෙන තිබෙනවා.\nපොලිසිය සඳහන් කළේ මෙම සැකකරුවන් සමග වාහන 85ක් ද සිය භාරයට ගෙන ඇති බවයි.\nනිරෝධායන ඇඳිරිනීතිය උල්ලංඝනය කිරීම සම්බන්ධයෙන් මේ දක්වා අත්අඩංගුවට ගෙන ඇති සමස්ත පුද්ගලයින් සංඛ්‍යාව  61,587ක්.\nමේ අතර ඊයේ දිනය තුළ බස්නාහිර පළාතට ඇතුලුවන සහ පිටවන ස්ථානවල පිහිටි මාර්ග බාධක 13ක දී පුද්ගලයින් 1792ක් පරීක්ෂාවට ලක්කර තිබෙනවා.\nඑහිදී පරීක්ෂාවට ලක් වූ වාහන සංඛ්‍යාව 805ක්.",
       "URL": "https://www.hirunews.lk/280889/නිරෝධායන-ඇඳිරිනීතිය-උල්ලංඝනය-කළ-පුද්ගලයින්-581ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1723"
}