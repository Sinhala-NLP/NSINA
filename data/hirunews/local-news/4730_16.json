{
       "Source": "hirunews",
       "Timestamp": "Saturday, 31 December 2016 - 12:39",
       "Headline": "ඒකාබද්ධ විපක්ෂයට අලූත් අපේක්ෂාවක්",
       "News Content": "වත්මන් ආණ්ඩුව පෙරලා දැමීමට හිටපු ජනාධිපති මහින්ද රාජපක්ෂට හැකියාවක් ඇති බව පාර්ලිමේන්තු මන්ත්‍රී බන්දුල ගුණවර්ධන පවසනවා.\nහෝමාගම ප්‍රදේශයේ ඊයේ පැවති උත්සවයකට එක්වෙමින් මන්ත්‍රීවරයා කියා සිටියේ ඒකාබද්ධ විපක්ෂය ශක්තිමත්වීමක් ඉදිරියේදී සියල්ලන්ට දැක ගත හැකි වනු ඇති බවයි.\nයහපාලන ආණ්ඩුවේ ප්‍රතිපත්තිය වන්නේ ජනප්‍රිය දේශපාලනය නොව රටට අවශ්‍ය දේශපාලන ක්‍රියාවලියක් බව විදේශ රැකියා කටයුතු අමාත්‍ය තලතා අතුකෝරාල පවසනවා.\nරත්නපුර - නිවිතිගල ප්‍රදේශයේ ඊයේ පැවති උත්සවයකට එක්වෙමින් අමාත්‍යවරිය මේ බව කියා සිටියා.\nමේ අතර, පළාත් සභා සහ පළාත් පාලන රාජ්‍ය අමාත්‍ය පියංකර ජයරත්න සිය ධුරයෙන් ඉල්ලා අස්වීමට තීරණය කර ඇති බව වාර්තා වුණා.\nඊයේ රාත්‍රියේ ඊට අදාළ  ඉල්ලා අස්වීමේ ලිපිය ජනාධිපති මෛත්‍රීපාල සිරිසේන වෙත භාර දී ඇති බවත් ඔහුට අයත් නිළ රථය ද භාරදීමට පියවර ගත් බවත් වාර්තා වී තිබෙනවා.\nකෙසේ වෙතත්, මේ සම්බන්ධයෙන් කරුණු විමසීමට රාජ්‍ය අමාත්‍ය පියංකර ජයරත්න සම්බන්ධ කර ගැනීමට අප නොයෙක් අවස්ථාවන් හිදී උත්සාහ කළ ද එය ව්‍යර්ථ වුණා.\nරාජ්‍ය අමාත්‍යවරයාට අයත් ජංගම දුරකථන දෙක ඔස්සේ ඔහු සම්බන්ධ කර ගැනීමට උත්සාහ කළ ද එම දුරකථන දෙකම ක්‍රියා විරහිත කර තිබුණා.",
       "URL": "https://www.hirunews.lk/150968/ඒකාබද්ධ-විපක්ෂයට-අලූත්-අපේක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=4730"
}