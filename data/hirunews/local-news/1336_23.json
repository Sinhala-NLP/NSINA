{
       "Source": "hirunews",
       "Timestamp": "Thursday, 24 February 2022 - 10:36",
       "Headline": "ඉන්දු - ශ්‍රී ලංකා පළමු විස්සයි විස්ස තරගය අද",
       "News Content": "ශ්‍රී ලංකාව සහ ඉන්දියාව අතර පැවැත්වෙන පළමු විස්සයි විස්ස තරඟය අද (24) රාත්‍රී 07ට ආරම්භ වීමට නියමිතයි.\nඒ, ඉන්දියාවේ ලක්නව් හිදී යි.\nදෙරට අතර විස්සයි විස්ස තරඟ 03 ක් සහ ටෙස්ට් තරඟ දෙකක් පැවැත්වීමට නියමිතයි.\nමෙම තරගයට ඉන්දීය සහ ශ්‍රී ලංකා ක්‍රිකට් කණ්ඩායම් දෙකෙහිම සුපිරි ක්‍රීඩකයින් කිහිප දෙනෙකුට තරගය අහිමි වී තිබෙනවා.\nමේ අතර, ශ්‍රී ලංකා කණ්ඩායමේ තුන් ඉරියව් ක්‍රීඩක වනිදු හසරංගට ද මෙම තරගාවලිය සම්පූර්ණයෙන්ම අහිමි වනු ඇති.\nඒ ඔහුට යළිත් කොවිඩ් වෛරසය ආසාදනය වීම හේතුවෙන්.\nඑමෙන්ම මහීෂ් තීක්ෂණට සහ කුසල් මෙන්ඩිස්ට ද හටගත් ආබාධ හේතුවෙන් තරගය අහිමි වී තිබෙනවා..\nඑමෙන්ම ඉන්දීය නවක ක්‍රීඩක සූර්යයට සහ චහල් හට ද ආබාධ තත්ත්වයන් හේතුවෙන් තරගය අහිමි වනවා.",
       "URL": "https://www.hirunews.lk/297897/ඉන්දු-ශ්‍රී-ලංකා-පළමු-විස්සයි-විස්ස-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=1336"
}