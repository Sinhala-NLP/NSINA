{
       "Source": "hirunews",
       "Timestamp": "Saturday, 27 August 2022 - 10:04",
       "Headline": "පාර්ලිමේන්තු මන්ත්‍රීවරයෙකුගේ ජීප් දෙකට පහර දුන් දෙදෙනෙක් අත්අඩංගුවට",
       "News Content": "ඉකුත් මැයි 10 වැනි දා පාර්ලිමේන්තු මන්ත්‍රී සුමිත් උඩුකුඹුරගේ ජීප් රථ දෙකකට ගොකරැල්ලේ දී පහර දීමේ සිද්ධියක් සම්බන්ධයෙන් අවශ්‍ය කර සිටි සැකකරුවන් දෙදෙනෙක් ඊයේ (26) කුරුණෑගල කොට්ඨාස අපරාධ විමර්ශන අංශයේ නිලධාරීන් විසින් අත්අඩංගුවට ගෙන තිබෙනවා.\nමෙලෙස අත්අඩංගුවට පත් ව ඇත්තේ වයස අවුරුදු 42ක් හා 54ක් වන පන්ලියද්ද හා දරමිටිපොල ප්‍රදේශවල පදිංචිකරුවන් දෙදෙනෙක්.\nතවද මේ අතර, ඒ සඳහා යොදාගත් බවට සැක කෙරෙන යතුරු පැදියක් ද අත්අඩංගුවට ගෙන තිබෙනවා.\nඒ අනුව මෙම සැකකරුවන් අද(27) කුරුණෑගල මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/313847/පාර්ලිමේන්තු-මන්ත්‍රීවරයෙකුගේ-ජීප්-දෙකට-පහර-දුන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=910"
}