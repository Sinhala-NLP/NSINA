{
       "Source": "hirunews",
       "Timestamp": "Thursday, 18 November 2021 - 8:49",
       "Headline": "අඩු පීඩන කලාපය උතුරු තමිල්නාඩු වෙරළට",
       "News Content": "ශ්‍රී ලංකාවට ඊසාන දිගින් බෙංගාල බොක්ක මුහුදු ප්‍රදේශය ආශ්‍රිතව පවතින අඩු පීඩන කලාපය බටහිර දෙසට බරව ගමන් කර අද දින දකුණු ආන්ද්‍රා ප්‍රදේශයට යාබද උතුරු තමිල්නාඩු වෙරළට ඇතුළු වන බව කාලගුණ විද්‍යා දෙපාර්තමේන්තුව පවසනවා.\nමෙහි බලපෑම හේතුවෙන් තවදුරටත් දිවයිනේ ප්‍රදේශ රැසකට වැසි ඇති වන බවයි කාලගුණ විද්‍යා දෙපාර්තමේන්තුව සඳහන් කළේ.\nඋතුර, උතුරුමැද, වයඹ, බස්නාහිර සහ සබරගමුව පළාත්වලට මෙන්ම ත්‍රිකුණාමලය, ගාල්ල සහ මාතර දිස්ත්‍රික්කවලත් තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර, මන්නාරම සිට කන්කසන්තුරය හරහා ත්‍රිකුණාමලය දක්වා වන මුහුදු ප්‍රදේශවල ඉදිරි පැය විසි හතර තුළ ධීවර කටයුතුවල නො යෙදෙන ලෙස ද කාලගුණ විද්‍යා දෙපාර්තමේන්තුව ධීවරයින්ගෙන් ඉල්ලා සිටිනවා.",
       "URL": "https://www.hirunews.lk/288378/අඩු-පීඩන-කලාපය-උතුරු-තමිල්නාඩු-වෙරළට",
       "Category": "Local News",
       "Parent URL": "https://www.hirunews.lk/local-news.php?pageID=1554"
}