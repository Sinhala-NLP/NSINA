{
       "Source": "hirunews",
       "Timestamp": "Wednesday, 02 September 2020 - 13:49",
       "Headline": "වසර ගණනකින් පිළිසකර නොකළ දෙහිඕවිට මාහිංකන්ද මාර්ගය (වීඩියෝ)",
       "News Content": "මේ දෙහිඕවිට මාහිංකන්ද මාර්ගයයි.\nප්‍රදේශයේ පවුල් 160ක පමණ පුද්ගලයන් 500කට වැඩි පිරිසකට මෙම මාර්ගයේ ගමන් පහසුකම් සලසාගන්නවා.\nදෙහිඕවිට සිට මාහිංකන්ද දක්වා කිලෝ මීටර් 4ක පමණ දුරක් ඇති මෙම මාර්ගය වසර ගණනාවකින් පිලිසකර කර නැහැ.\nඒ හේතුවෙන් මාර්ගය දැන් පවතින්නේ දැඩි ලෙස අබලන් තත්ත්වයකයි.\nමාර්ගය අබලන් වීම හේතුවෙන් දැඩි ආර්ථික දුෂ්කරතා මධ්‍යයේ දිවි ගෙවන මේ ජනතාවට ආසන්නතම නගරය වන දෙහිඕවිට දක්වා ගමන් කිරීමට සිදුව ඇත්තේද විශාල පිරිවැයක් දරමින්.\nමාර්ගය අබලන්වීම හේතුවෙන් ගම්මානයේ තිබූ පාසලද මේ වනවිට වැසී ගොස් තිබෙනවා.\nතමන් මුහුණදෙන අපහසුතා පිළිබඳ බලධාරීන් නෑසුකන්ව සිටින බව ප්‍රදේශවාසීන්ගේ චෝදනාවයි.\nදිළිඳුකමින් පෙලෙමින් දිවි සරි කරගැනීමට දෛනිකව බොහෝ දුෂ්කරතා විඳින මාහිංකන්ද ප්‍රදේශවාසීන්ට නිසි මාර්ග පහසුකම් සැපයීමට බලධාරීන්ගේ දෑස් යොමුවන තෙක් රතු මිනිත්තුව අවධානයෙන්.",
       "URL": "https://www.hirunews.lk/249252/වසර-ගණනකින්-පිළිසකර-නොකළ-දෙහිඕවිට-මාහිංකන්ද-මාර්ගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2482"
}