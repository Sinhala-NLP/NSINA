{
       "Source": "hirunews",
       "Timestamp": "Saturday, 05 November 2022 - 9:53",
       "Headline": "එල්.ටී.ටී.ඊ සංවිධානය වළ දැමූ රත්‍රං සොයා කැණීම් කළ පිරිසක් අත්අඩංගුවට",
       "News Content": "යුද සමයේ දී එල්.ටී.ටී.ඊ සංවිධානය විසින් වළ දමා ඇති බවට සැක කෙරෙන රත්‍රං සොයා කැණීම් කළ පුද්ගලයින් 08 දෙනෙකු විශේෂ කාර්‍ය බලකායේ වාකරේ කඳවුරේ නිලධාරින් විසින් අත් අඩංගුවට ගනු ලැබුවා.\nමෙම වැටලීම සිදු කෙරුණේ ඊයේ (04) වාකරේ - වෙරුගල් පාලම ආසන්නයේ ඇති පුරාවිද්‍යා වටිනාකමින් යුතු ඩයලොග් ගල ප්‍රදේශයේදියි.\nඑහිදී රත්‍රං සෙවීමට භාවිත කළ ස්කෑන් යන්ත්‍රයක් සමග වයස අවුරුදු 38-52ත් අතර පසුවන ගුන්නෑපාන, නුගවෙල, වත්තේගම, ත්‍රිකුණාමලය, පොළොන්නරුව, වාකරේ ප්‍රදේශවල පදිංචිකරුවන්.\nසිද්ධිය සම්බන්ධයෙන් වාකරේ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/319655/එල්-ටී-ටී-ඊ-සංවිධානය-වළ-දැමූ-රත්‍රං-සොයා-කැණීම්-කළ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=756"
}