{
       "Source": "hirunews",
       "Timestamp": "Saturday, 06 August 2022 - 13:22",
       "Headline": "බහලුම් සඳහා ප්‍රමාණවත් පරිදි ඉන්ධන නිකුත් කෙරේ",
       "News Content": "ආනයන අපනයන බහලුම් සඳහා ප්‍රමාණවත් පරිදි ඉන්ධන නිකුත් කිරීමට ඛනිජ තෙල් නීතිගත සංස්ථාව කටයුතු කර තිබෙනවා.\nඒ, කිව් ආර් කේතය යටතේ ප්‍රමාණවත් පරිදි ඉන්ධන නොලැබීමෙන් සිය සේවාව අඛන්ඩව ලබාදීමට නොහැකිවන බවට සමස්ත ලංකා බහාලුම් ප්‍රවාහන රථ ඒකාබද්ධ සංසදය කළ ඉල්ලීමකට අනුවයි.\nඒ අනුව ඊයේ රාත්‍රියේ සිට බස්නාහිර පළාතේ තෝරාගත් ඉන්ධන පිරවුම්හල් හතරක් මගින් බහලුම් ප්‍රවාහන රථ සඳහා ඉන්ධන ලබාදීම සිදු කෙරුණා.\nඑසේ ම ධීවරයින් පිරිසක් අද පෙරවරුවේ ගාල්ල නගරයේ විරෝධතාවක නිරතවූයේ ධීවර කටයුතු සඳහා අවශ්‍ය භූමිතෙල් කඩිනමින් ලබාදීමට කටයුතු කරන ලෙසට බලකරමින්.",
       "URL": "https://www.hirunews.lk/312058/බහලුම්-සඳහා-ප්‍රමාණවත්-පරිදි-ඉන්ධන-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=960"
}