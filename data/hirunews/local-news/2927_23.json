{
       "Source": "hirunews",
       "Timestamp": "Wednesday, 29 January 2020 - 19:26",
       "Headline": "මහරගම සහ බොරලැස්ගමුවට ජල කප්පාදුවක්",
       "News Content": "මහරගම සහ බොරලැස්ගමුව නගර සභා බල ප්‍රදේශවලට හෙට පැය 12 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය ප්‍රකාශ කළා.\nඒ, ලංකා විදුලි පෞද්ගලික සමාගමේ නඩත්තු කටයුත්තකට විදුලිය විසන්ධි කිරීම හේතුවෙන්.\nඒ අනුව හෙට උදෑසන අටේ සිට රාත්‍රී අට දක්වා මෙලෙස ජල සැපයුම අත්හිටුවනු ඇති.\nමේ අතර පවතින වියලි කාලගුණ තත්ත්වය හේතුවෙන් ජලය අරපිරිමැස්මෙන් භාවිත කරන්නැයි ජාතික ජලසම්පාදන හා ජලාපවහන මණ්ඩලය  සියලූ ජල පාරිභෝගිකයින්ගෙන් ඉල්ලීමක් කරනවා.\nඑහි උසස් නිලධාරියෙකු හිරු ප්‍රවෘත්ති අංශයට කියා සිටියේ විශේෂයෙන් ගම්පහ ඇතුලූ දිස්ත්‍රික්ක කිහිපයක මේ දිනවල පවතින වියලි කාලගුණයත් සමඟ ජල ඉල්ලූම ඉහළ ගොස් ඇති බවයි.\nඒ අනුව ජල සම්පාදන මණ්ඩලය විසින් ලබාදෙන ජලය මේ දිනවල වෙනත් කටයුතු සඳහා යොදා නොගන්නා ලෙසටද එම මණ්ඩලය ජල පාරිභෝගිකයන්ට දැනුම් දෙනවා.",
       "URL": "https://www.hirunews.lk/233338/මහරගම-සහ-බොරලැස්ගමුවට-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=2927"
}