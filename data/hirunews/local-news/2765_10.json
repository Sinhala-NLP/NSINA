{
       "Source": "hirunews",
       "Timestamp": "Wednesday, 29 April 2020 - 17:57",
       "Headline": "ලෙඩ රෝග 200ක් හඳුනාගත හැකි මෙරට නිෂ්පාදිත රොබෝ යන්ත්‍රය (වීඩියෝ)",
       "News Content": "මෙරට නිෂ්පාදනය කරන ලද වෛද්‍ය සහයක රොබෝ යන්ත්‍රයක් අග්‍රාමාත්‍ය මහින්ද රාජපක්ෂ වෙත අද (29) පිළිගන්වනු ලැබුවා.\nNextbots ලෙස නම් කර ඇති මෙම රොබෝ යන්ත්‍රය නිර්මාණය කර ඇත්තේ කොළඹ ආනන්ද විද්‍යාලයේ ආදි සිසුවෙකු වන පමුදිත ප්‍රේමචන්ද්‍ර විසින්.\nමෙම රොබෝ යන්ත්‍රයට ලෙඩ රෝග 200ක් හඳුනා ගැනීමට සහ ඒ පිළිබඳව වෛද්‍ය උපදෙස් ලබාදීමේ හැකියාවද පවතිනවා.\nසිංහල සහ ඉංග්‍රීසි යන භාෂා මඟින් ප්‍රතිචාර දැක්වීමේ තාක්ෂණය ද මෙම රොබෝ යන්ත්‍රය සතුයි.\nමෙම රොබෝ යන්ත්‍රය තවදුරටත් වැඩි දියුණුකර ව්‍යසනකාරී තත්ත්වයන් හමුවේ සෞඛ්‍ය කාර්යමණ්ඩල සහයට යොදවන ලෙස අග්‍රාමාත්‍යවරයා උපදෙස් ලබා දී තිබෙනවා.",
       "URL": "https://www.hirunews.lk/239713/ලෙඩ-රෝග-200ක්-හඳුනාගත-හැකි-මෙරට-නිෂ්පාදිත-රොබෝ-යන්ත්‍රය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2765"
}