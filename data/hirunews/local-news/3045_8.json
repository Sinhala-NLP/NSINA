{
       "Source": "hirunews",
       "Timestamp": "Saturday, 16 November 2019 - 21:04",
       "Headline": "ඡන්ද පෙට්ටි ගණන් කිරීමේ මධ්‍යස්ථාන වෙත",
       "News Content": "දිස්ත්‍රික්ක බොහොමයක ඡන්ද පෙට්ටි මේ වන විට ගණන් කිරීමේ මධ්‍යස්ථාන වෙත ලැබී තිබෙනවා.\nකොළඹ දිස්ත්‍රික්කයේ ගණන් කිරීමේ මධ්‍යස්ථානයක් වන රාජකීය විද්‍යාලය වෙත ලැබිය යුතු සියළුම ඡන්ද පෙට්ටි මේ වන විට එම ස්ථානයට ගෙන විත් ඇති බවයි එහි සිටින හිරු වාර්තාකරු සඳහන් කළේ.\nඊට අමතරව කොළඹ ඩී.එස්. සේනානායක විද්‍යාලයේ ද කොළඹ දිස්ත්‍රික්කයට අදාළව ඡන්ද ගණනය කිරීමේ කටයුතු සිදුවනවා.\nමේ අතර, මහනුවර දිස්ත්‍රික් තේරීම් භාර නිලධාරී තිස්ස කරුණාරත්න සඳහන් කළේ තැපැල් ඡන්ද ගණනය කිරීම පොල්ගොල්ල - මහනුවර ආදර්ශ ප්‍රාථමික විද්‍යාලයේ ආරම්භ කර ඇති බවයි.",
       "URL": "https://www.hirunews.lk/228409/ඡන්ද-පෙට්ටි-ගණන්-කිරීමේ-මධ්‍යස්ථාන-වෙත",
       "Category": "Local News",
       "Parent URL": "https://www.hirunews.lk/local-news.php?pageID=3045"
}