{
       "Source": "hirunews",
       "Timestamp": "Sunday, 21 May 2023 - 12:37",
       "Headline": "උතුරු පළාත් ආණ්ඩුකාරවරිය වැඩ භාර ගැනීම හෙට",
       "News Content": "උතුරු පළාත සදහා අලුතින් පත්කරන ලද ආණ්ඩුකාරවරිය වන පී. එම්. එස්. චාර්ල්ස් හෙට(22) දිනයේ දී උතුරු පළාත් ආණ්ඩුකාර ධූරයේ වැඩ භාර ගැනීමට නියමිතයි.\nහෙට ඇයව පිළිගැනීම සදහා උතුරු පළාත් ආණ්ඩුකාර කාර්යාලයේ නිලධාරීන් විසින් විශේෂ උත්සවයක්ද සංවිධානය කොට තිබෙන බවයි අප වාර්තාකරු පවසන්නේ.\nඇය උතුරු පළාතේ ආණ්ඩුකාර ධූරයට පත් වනුයේ දෙවන වරටයි.\nඅභිනව ආණ්ඩුකාරවරිය වවුනියාව, මඩකලපුව යන දිස්ත්‍රික්ක වල දිසාපති ධූරයද, ශ්‍රී ලංකා රේගුවේ අධ්‍යක්ෂවරිය වශයෙන්ද මැතිවරණ කොමිසමේද සේවය කළ නිලධාරිනියකි.",
       "URL": "https://www.hirunews.lk/335813/උතුරු-පළාත්-ආණ්ඩුකාරවරිය-වැඩ-භාර-ගැනීම-හෙට",
       "Category": "Local News",
       "Parent URL": "https://www.hirunews.lk/local-news.php?pageID=328"
}