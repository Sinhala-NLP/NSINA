{
       "Source": "hirunews",
       "Timestamp": "Tuesday, 10 July 2018 - 15:52",
       "Headline": "අතුරුදන්ව සිටි හික්කඩුවේ ධීවරයන් පිරිස හමුවෙයි",
       "News Content": "ගාල්ල ධීවර වරායෙන් මුහුදු ගොස් අතුරුදන් වූ ධීවරයින් 7 දෙනා ගමන් ගත් යාත්‍රාව මාලදිවයිනට ළඟාවෙමින් බවට යාත්‍රා හිමිකරුට වෙනත් ධීවරයන් පිරිසක් දුරකථන ඇමතුමකින් දැනුම් දී ඇති බව ඥාතීන් පවසනවා.\nමාලදිවයින ආසන්නයෙන් ගමන් කරමින් තිබූ යාත්‍රාවක පිරිසක් මෙලෙස යාත්‍රා හිමිකරුට දැනුම්දී ඇත්තේ ඔවුන් නිරුපද්‍රිත බවයි.\nමෙම ධීවරයන් සොයාදෙන ලෙස ඉල්ලමින් ඔවුන්ගේ ඥාතීන් ගාල්ල - කොළඹ ප්‍රධාන මාර්ගය අවහිර කරමින් පසුගිය සෙනසුරාදා විරෝධතාවකද නිරතවුණා.\nධීවර හා ජලජ සම්පත් සංවර්ධන අමාත්‍යාංශ්‍ය සඳහන් කළේ ඔවුන් මාලදිවයිනට සැතපුම් 48 ක් දුරින් පිහිටි දූපතක් ආසන්නයේදී සොයාගත් බව මාලදිවයින් වෙරළාරක්ෂක බලකා නිලධාරීන් මෙරටට දැනුම්දී ඇති බවයි.\nඔවුන් ගොඩබිමට රැගෙන ඒම සඳහා මාලදිවයිනට අයත් නෞකාවක් අදාළ මුහුදු ප්‍රදේශයට පිටත්කර යවා ඇති බව සඳහන්.",
       "URL": "https://www.hirunews.lk/194908/අතුරුදන්ව-සිටි-හික්කඩුවේ-ධීවරයන්-පිරිස-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3856"
}