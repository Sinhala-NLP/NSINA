{
       "Source": "hirunews",
       "Timestamp": "Friday, 11 September 2020 - 18:38",
       "Headline": "මාතර - සුල්තානාගොඩ වැවේ තිබී තරුණයකුගේ මළ සිරුරක් හමුවෙයි",
       "News Content": "මාතර - සුල්තානාගොඩ වැවේ තිබී තරුණයකුගේ මළ සිරුරක් අද (11) දින සොයාගත් බව කොටවිල පොලීසිය පවසනවා.\nවැවේ පාවෙමි තිබූ පාවහන් යුගලයක් සහ යතුරුපැදි හිස් ආවරණයක් මඟින් නිරීක්ෂණය වූ තොරතුරු මත මෙම මළ සිරුර සොයාගැනීමට හැකිව තිබෙනවා.\nමෙලෙස සොයාගෙන ඇත්තේ සුල්තානාගොඩ, බදුවත්ත දේශයේ පදිංචිව සිටි 26 හැවිරිදි තරුණයෙකුගේ සිරුරක්.\nඔහු ඊයේ (10) රාත්‍රීයේ එම ප්‍රදේශයම නිවසක පැවති ආගමික උත්සවයකට සහභාගීව නැවත සිය නිවස වෙත පැමිණීමට පිටත්ව ඇති බවට මෙම තරුණයා සම්බන්ධයෙන් අවසන් වරට තොරතුරු වාර්තා වී තිබෙනවා.\nමෘත දේහය සම්බන්ධයෙන් වන මරණ පරීක්ෂණය මාතර මහ රෝහලේදී පැවැත්වීමට නියමිත අතර තරුණයාගේ අභිරහස් මරණය සම්බන්ධයෙන් කොටවිල පොලීසිය පරීක්ෂණ මෙහෙයවනවා.",
       "URL": "https://www.hirunews.lk/249982/මාතර-සුල්තානාගොඩ-වැවේ-තිබී-තරුණයකුගේ-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2461"
}