{
       "Source": "hirunews",
       "Timestamp": "Thursday, 31 October 2019 - 16:17",
       "Headline": "හම්බන්තොට රෝහලේ උණුසුම් තත්ත්වයක්",
       "News Content": "හම්බන්තොට මහ රෝහලේ ක්‍රියාත්මක වන වර්ජනය අතරතුර ප්‍රතිකාර ලබා ගැනීම සඳහා පැමිණි රෝගීන් පිරිසක් ඖෂධ ඉල්ලා රෝහල් පරිශ්‍රයට බලහත්කාරයෙන් ඇතුළු වීමත් සමග උණුසුම් තත්ත්වයක් හට ගෙන තිබෙනවා.\nහිරු වාර්තාකරු සඳහන් කළේ අද දහවල් රෝහල ඉදිරිපිට මාර්ගයේ විරෝධතාවයේ නියැලූණු රෝගීන් එක්වරම බලහත්කාරයෙන් රෝහලට ඇතුළු වී ඖෂධ ඉල්ලා කලහකාරි ලෙස හැසිරුණු බවයි.\nකෙසේ වෙතත්, පොලීසිය සහ රෝහල් බලධාරින් එක්ව ඔවුන් ඉවත් කිරීමට කටයුතු කර තිබෙනවා.\nහම්බන්තොට මහ රෝහලේ නේවාසිකාගාර ප්‍රශ්නයක් මුල් කර ගනිමින් හෙද හෙදියන් සහ අතුරු වෛද්‍ය සේවා නිලධාරින් එක්ව ආරම්භ කර ඇති වර්ජනයක් හේතුවෙන් මේ වනවිට රෝහලේ දෛනික කටයුතු අඩපණ වී ඇති බවටයි වාර්තා වන්නේ.\nමීට පෙර ද අවස්ථා කිහිපයකදී මෙම ගැටලූව මුල් කර ගනිමින් රෝහලේ වර්ජනයක් සිදුවුණා.",
       "URL": "https://www.hirunews.lk/227349/හම්බන්තොට-රෝහලේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3070"
}