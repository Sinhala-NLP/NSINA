{
       "Source": "hirunews",
       "Timestamp": "Wednesday, 14 October 2020 - 17:05",
       "Headline": "පළාත් කිහිපයකට විටින් විට වැසි",
       "News Content": "බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් ඉදිරි පැය 36 තුළ විටින් විට වැසි ඇතිවිය හැකි බව කාලගුණ විද්‍යා දෙපාර්තුමේන්තුව ප්‍රකාශ කළා.\nඑසේම නුවරඑලිය, මහනුවර, රත්නපුර, කෑගල්ල ගාල්ල හා මාතර දිස්ත්‍රික්කවල ඇතැම් ප්‍රදේශවලට මිලිමීටර 75 ක පමණ තරමක තද වැසි ඇතිවිය හැකි බවයි එම දෙපාර්තමේන්තුව නිවේදනය කළේ.\nමීට අමතරව උතුර, උතුරුමැද, වයඹ පළාත්වලට මෙන්ම ත්‍රිකුණාමලය, හම්බන්තොට යන දිස්ත්‍රික්කවලට සහ මධ්‍යම කඳුකරයේ බටහිර බෑවුම් ප්‍රදේශවලට විටින්විට හමන පැයට කිලෝමීටර 50 ත්, 60 ත් අතර තද සුළං ඇතිවිය හැකි බවද කාලගුණ විද්‍යා දෙපාර්තමේන්තුව කියා සිටියා.",
       "URL": "https://www.hirunews.lk/252545/පළාත්-කිහිපයකට-විටින්-විට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2390"
}