{
       "Source": "hirunews",
       "Timestamp": "Thursday, 29 June 2023 - 21:15",
       "Headline": "රුපියල් කෝටියක සොයුරියගේ රන් භාණ්ඩ කොල්ල කෑ සොයුරන් තිදෙනා රිමාන්ඩ්",
       "News Content": "රුපියල් කෝටියකට අධික වටිනාකමකින් යුතු සොයුරියගේ රන් භාණ්ඩ කොල්ල කෑ සොයුරන් තිදෙනා ලබන 06 වැනි දා දක්වා රක්ෂිත බන්ධනාගාර ගත කිරීමට ගල්කිස්ස මහේස්ත්‍රාත් අධිකරණය නියෝග කර තිබෙනවා.\nවැල්ලවත්ත ප්‍රදේශයේ සොයුරිය පදිංචි නිවසට පැමිණි සොයුරන් තිදෙනා නිවැසියන් බිය ගන්වා ආරක්ෂිත සේප්පුවක බහා තිබූ රන් භාණ්ඩ හා මුදල් මෙලෙස කොල්ල කා ඇති බව වැල්ලවත්ත පොලිසිය පවසයි.\nපවුල තුල ඇති වූ දේපල බෙදා ගැනීමේ ආරවුලක් මත මෙලෙස භාණ්ඩ කොල්ලකෑම සිදුකර ඇති බව පොලිස් විමර්ශන වලදී අනාවරණය වී තිබෙනවා.",
       "URL": "https://www.hirunews.lk/339513/රුපියල්-කෝටියක-සොයුරියගේ-රන්-භාණ්ඩ-කොල්ල-කෑ-සොයුරන්-තිදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=226"
}