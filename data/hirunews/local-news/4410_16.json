{
       "Source": "hirunews",
       "Timestamp": "Friday, 21 July 2017 - 13:49",
       "Headline": "ඩෙංගු රෝගීන් පෞද්ගලික රෝහල්වලට යන විට පැය 2 කොන්දේසියක්",
       "News Content": "ඩෙංගු රෝගීන් පෞද්ගලික රෝහල්වලින් සිදු කරන පුර්ණ රුධිර පරීක්ෂණ වාර්තාව පැය 02 ක් ඇතුළත නිකුත් කිරීමට නොහැකි වුවහොත් ප්‍රතිකාර කිරීමට එය වලංගු නොවන බව සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න කියා සිටිනවා.\nසෞඛ්‍ය අමාත්‍යාංශයේ ආයතන ප්‍රධානීන්ගේ රැස්වීමට අද (21) පෙරවරුවේ එක්වෙමින් සෞඛ්‍ය අමාත්‍යවරයා මේ බව කියා සිටියා.\nඇතැම් පෞද්ගලික රෝහල් පුර්ණ රුධිර පරීක්ෂණ වාර්තා නිකුත් කිරීමට පැය 02 කට වැඩි කාලයක් ගන්නා බවට වෛද්‍යවරුන්ගෙන් ලැබුන පැමිණිලි මත අවධානය යොමු කරමින් සෞඛ්‍ය අමාත්‍යවරයා මේබව කියා සිටියා.\nවාර්තා ප්‍රමාද වීම නිසා ප්‍රතිකාර කිරීමේ ගැටළු මතුවන බව වෛද්‍යවරුන් පෙන්වා දී තිබු බවයි සෞඛ්‍ය අමාත්‍යංශය පවසන්නේ.\nඑම නිසා පෞද්ගලික රෝහල්වලින් පුර්ණ රුධිර පරීක්ෂණ වාර්තා පැය 02 කට පෙර නොලැඛෙන්නේ නම් රජයේ රෝහලකට පැමිණ නොමිලේ පරීක්ෂණ කටයුතු සිදු කර ගන්නා ලෙස සෞඛ්‍ය අමාත්‍යවරයා ජනතාවගෙන් ඉල්ලා සිටිනවා.\nරජයේ රෝහල්වල පැයක් තුල පුර්ණ රුධිර පරීක්ෂණ වාර්තා ලබාදෙන අතර, කොළඹ ජාතික රෝහලේ විනාඩි 10 කින් රුධිර පරීක්ෂණ වාර්තාවක් නිකුත් කරන බවද අමාත්‍යංශය නිකුත් කළ නිවේදනයක සඳහන්.\nමේ අතර ඩෙංගු රෝගය පාලනය කිරීම සදහා දිවයින පුරා පිහිටි වරායවල ඉවත් කරන ලද බෝට්ටු ව්නාශ කිරීම පිළිබදව ද අද රැස්වීමේ දී අවධානය යොමු වුනා.\nඒ අනුව සෞඛ්‍ය අමාත්‍යවරයා සහ ධිවර සහ ජලජ සම්පත් අමාත්‍යවරයා දුරකථනයෙන් සාකච්ඡා කර ඒ සදහා ව්ශේෂ වැඩපිළිවෙලක් ක්‍රියාත්මක කළ බව සඳහන්.\nදිවයින පුරා සියළුම පාසල්වල ඩෙංගු මදුරු මර්දන වැඩසටහන් සහ රාජ්‍ය ආයතනවල ඩෙංගු මදුරු මර්දන වැඩසටහන් ක්‍රියාත්මක කිරීම පිළිබදව ද මෙහිදී සාකච්ඡා කෙරුනා.\nඑහිදී සෞඛ්‍ය අමාත්‍ය දොස්තර රාජිත සේනාරත්න, අධ්‍යාපන අමාත්‍ය අකිල ව්රාජ් කාරියවසම් සමග දුරකථනයෙන් මේ පිළිබද සාකච්ඡා කළ අතර, එහිදී මීලග සිකුරාදා සියළුම පාසල්වලට නිවාඩු ලබා දී පාසල් පිරිසිදු කිරීමේ දීප ව්‍යාප්ත වැඩපිළීවෙලක් දියත් කිරීමට තීරණය වූ බවද සෞඛ්‍ය අමාත්‍යාංශය පවසනවා.\nලබන සෙනසුරාදා සහ ඉරිදා දිනවල සියළුම රාජ්‍ය ආයතන පිරිසිදු කිරීමට ද නියමිතයි.",
       "URL": "https://www.hirunews.lk/166431/ඩෙංගු-රෝගීන්-පෞද්ගලික-රෝහල්වලට-යන-විට-පැය-2-කොන්දේසියක්",
       "Category": "Local News",
       "Parent URL": "https://www.hirunews.lk/local-news.php?pageID=4410"
}