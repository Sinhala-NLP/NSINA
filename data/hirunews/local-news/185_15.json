{
       "Source": "hirunews",
       "Timestamp": "Friday, 14 July 2023 - 13:06",
       "Headline": "ඇමති නසීර්ට ආණ්ඩුකාර තොන්ඩමන්ගෙන් පිළිතුරු",
       "News Content": "නැගෙනහිර පළාත් ආණ්ඩුකාර සෙන්දිල් තොණ්ඩමන්ගේ ක්‍රියාකලාපය සම්බන්ධයෙන් ජනාධිපති රනිල් වික්‍රමසිංහට පැමිණිලි කරන බව පරිසර අමාත්‍ය නසීර් අහමඩ් පවසනවා.\nකාත්තන්කුඩි සම්බන්ධීකරණ රැස්වීම පසුගියදා පැවති අවස්ථාවේදී පරිසර අමාත්‍යවරයා නැගෙනහිර ආණ්ඩුකාරවරයාට චෝදනා කර තිබුණේ කඳුකරයේ දේශපාලන සෙල්ලම් නැගෙනහිර සිදු නොකරන ලෙසයි.\nකාත්තන්කුඩි කලාප අධ්‍යාපන අධ්‍යක්ෂවරයා වෙනත් ප්‍රදේශයකට මාරු කිරීමට විරෝධය පළ කරමින් පරිසර අමාත්‍ය නැගෙනහිර ආණ්ඩුකාරවරයාට මෙම චෝදනා සිදුකර තිබුණා.\nකෙසේ වෙතත් අදාළ ස්ථාන මාරුව වහාම අවලංගු කිරීමටයි මෙම සම්බන්ධීකරණ කමිටු රැස්වීමේදී තීරණය කෙරුණේ.\nමේ සම්බන්ධයෙන් හිරු ප්‍රවෘත්ති අංශය නැගෙනහිර ආණ්ඩුකාර සෙන්දිල් තොණ්ඩමන්ගෙන් විමසීමක් කළ අතර, ඔහු සඳහන් කළේ තම රාජකාරිය නිසි ලෙස ඉටු කරන බවයි.\nඑබැවින් මෙවැනි කාරණ සම්බන්ධයෙන් අදහස් පළ කිරීම නිෂ්ඵල කාර්යයක් බව ද ඔහු සඳහන් කළා.",
       "URL": "https://www.hirunews.lk/341176/ඇමති-නසීර්ට-ආණ්ඩුකාර-තොන්ඩමන්ගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=185"
}