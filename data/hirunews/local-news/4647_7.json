{
       "Source": "hirunews",
       "Timestamp": "Thursday, 23 February 2017 - 12:58",
       "Headline": "විදුලිය විසන්ධිවීමෙන් බැඳුම්කර කොමිසමේ කටයුතු අත්හිටුවයි",
       "News Content": "මුදල් අමාත්‍යාංශයේ ලේකම් ආචාර්ය එච්.එස්.සමරතුංග බැඳුම්කර සිද්ධිය පිළිබඳ විමර්ශනය කරන ජනාධිපති කොමිසම හමුවේ අද පෙනී සිටියා.\nතුන්වන දිනයටත් කොමිසම හමුවේ වාචික සාක්ෂි විමසීම මේ වන විටත් සිදු කෙරෙන අතර  එහි කටයුතු අද පෙරවරුවේ  ආරම්භ කෙරුණු අවස්ථාවේදි සාක්ෂි ලබා දෙමින් මුදල් අමාත්‍යාංශ ලේකම්වරයා කියා සිටියේ බැදුම්කර සිද්ධිය වු සමයේ තමන් මුදල් අමාත්‍යාංශයේ මෙන්ම ආර්ථික කටයුතු අමාත්‍යාංශයේ ලේකම්වරයා ලෙස කටයුතු කළ බවයි.\nබැදුම්කර ගණුදෙනුව සිදුවු 2015 වසරේ මැද භාගය වන විට අයවැය සකස් කිරිම සදහා අමාත්‍යාංශවලට අයත් මුදල් ඇස්තමේන්තු ලැබී තිබු බවත් බැදුම්කර නිකුතුවට අදාල තොරතුරුද එම කාල සිමාවේදි මුදල් අමාත්‍යාංශයට ලැබුනු බවත් අමාත්‍යාංශ ලේකම්වරයා සදහන් කලා.\nඅද දිනයේ සාක්ෂි විමසිමේ කටයුතු සිදු කරමින් පැවති අවස්ථාවේදි විදුලිය විසන්ධි වු අතර මේ හේතුවෙන් කොමිසමේ කටයුතු තාවකාලිකව අත්හිටුවිමට විනිසුරුවරුන් පියවර ගත්තා.\nකෙසේ වෙතත් යලි විදුලිය ලැබීමෙන් පසු කොමිසමේ කටයුතු ආරම්භ කෙරුණා.",
       "URL": "https://www.hirunews.lk/155243/විදුලිය-විසන්ධිවීමෙන්-බැඳුම්කර-කොමිසමේ-කටයුතු-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4647"
}