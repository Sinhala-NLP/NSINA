{
       "Source": "hirunews",
       "Timestamp": "Sunday, 14 May 2023 - 14:46",
       "Headline": "දිස්ත්‍රික්ක 5 කට නායයාමේ අනතුරු ඇඟවීම් (ඡායාරූප)",
       "News Content": "අයහපත් කාලගුණයත් සමඟ ගාල්ල, මාතර, හම්බන්තොට, රත්නපුර සහ කළුතර යන දිස්ත්‍රික්කවලට අදාලව නායයෑමේ අවදානම් නිකුත් කර තිබෙනවා.\nඒ ජාතික ගොඩනැගිලි හා පර්යේෂණ සංවිධානය විසින්.\nඑමෙන්ම අධික වැසි තත්ත්වය නිසා නිල්වලා ගඟේ ජල මට්ටම ඉහල ගොස් ගංවතුර මට්ටමට ආසන්නව ඇති බවත් වාර්මාර්ග දෙපාර්තමේන්තුව නිවේදනය කරනවා.\nඑම නිසා මාතර, පිටබැද්දර, අකුරැස්ස, මාලිම්බඩ, තිහගොඩ සහ අතුරලිය යන ප්‍රාදේශීය ලේකම් කොට්ඨාසවල ගඟ දෙපස ජනතාව අවධානයෙන් සිටින ලෙසයි එම දෙපාර්තමේන්තුව ඉල්ලා සිටින්නේ.\nඑමෙන්ම ගිංගඟේ ජල මට්ටමද පිටාර මට්ටමට පැමිණ තිබෙන බවත්, එම නිසා බද්දේගම, නියගම, නෙලුව, තවලම සහ නාගොඩ ප්‍රාදේශීය ලේකම් කොට්ඨාසවල ගඟ දෙපස ජනතාවද විමසිලිමත්ව සිටින ලෙස ඔවුන් ඉල්ලා සිටී.",
       "URL": "https://www.hirunews.lk/335161/දිස්ත්‍රික්ක-5-කට-නායයාමේ-අනතුරු-ඇඟවීම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=344"
}