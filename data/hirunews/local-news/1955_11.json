{
       "Source": "hirunews",
       "Timestamp": "Thursday, 13 May 2021 - 21:16",
       "Headline": "සංචරණ සීමා පැනවීමත් සමඟ ගොවීන් දැඩි අසීරුතාවක (වීඩියෝ)",
       "News Content": "සංචරණ සීමා පැනවීමත් සමඟ තම අස්වැන්න අලෙවි කරගත නොහැකිව ගොවීන් දැඩි අසීරුතාවට පත්ව සිටින බව විවිධ ප්‍රදේශවලින් වාර්තා වුණා.\nකෙසේවෙතත් කෘෂිකර්ම අමාත්‍ය මහින්දානන්ද අලුත්ගමගේ මහතා පැවසුවේ ගොවීන්ට ගැටලු මතුවුවහොත් කෘෂි නිෂ්පාදන කඩිනමින් මිලදී ගැනීම සඳහා දිසාපතිවරුන්ට තමන් උපදෙස් ලබා දී ඇති බවයි.\nකොවිඩ් ව්‍යාප්තියත් සමග පනවා ඇති සංචණ සීමා හේතුවෙන් තම අසවැන්න අලෙවි කරගත නොහැකිව නිවෙස් තුළ හා වගාබිම්වලම විනාශයට පත් වන බවට නගන ගොවීන්ගේ මැසිවිලි විවිධ ප්‍රදේශවලින් වාර්තා වුණා.\nඒ අනුව පුත්තලම දිස්ත්‍රික්කයේ නවගත්තේගම, ඉඟිනිමිටිය, කොන්කඩවල ,ඇහැටුවැව යන ගම්මානවල වට්ටක්කා ගොවීන්, කුරුණෑගල දිස්ත්‍රික්කයේ ගනේවත්ත, හිරිපිටිය, නිකදළුපොත ප්‍රදේශවල වට්ටක්කා ගොවීන්, කරුවලගස්වැව නෙළුම්ගම ගම්මානයේ ගස්ලබු වගාකරුවන් සහ සූරියවැව ප්‍රදේශයේ කෙසේල්ව ගාකරුවන්ද දැඩි අසීරුතාවට පත්ව සිටිනවා.",
       "URL": "https://www.hirunews.lk/271302/සංචරණ-සීමා-පැනවීමත්-සමඟ-ගොවීන්-දැඩි-අසීරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1955"
}