{
       "Source": "hirunews",
       "Timestamp": "Saturday, 17 December 2016 - 18:55",
       "Headline": "හිරු මාධ්‍යවේදීයාට නාවික හමුදාපති එල්ල කළ ප්‍රහාරය ඇමති මනෝ හෙලා දකියි",
       "News Content": "හම්බන්තොට වරාය පරිශ්‍රයේදී හිරු මාධ්‍යවේදීයාට නාවික හමුදාපතිවරයා සිදුකළ පහරදීම හෙළා දකින බව කොළඹ පැවති උත්සවයකින් අනතුරුව ජාතික සංවාද සහ රාජ්‍ය භාෂා අමාත්‍ය මනෝ ගනේෂන් ප්‍රකාශ කළා.\nඑසේම චීන ආයෝජන සිදුකර ඒවායේ නිපදවන සම්පත් ඉන්දියානු වෙළඳපොලට යොමු කිරීම රජයේ අපේක්ෂාව බව ඔහු කියා සිටියා.\nමහනුවර,පාතදුම්බර අද (17) පැවති උත්සවයකදී ජල සම්පාදන අමාත්‍ය රවුෆ් හකීම් කියා සිටියේ හම්බන්තොට වරායට අදාළව වටිනා ආයෝජනයක් සිදුකිරීමට රජය කටයුතු කළ බවයි.\nමහාමාර්ග සහ විශ්වවිද්‍යාල අධ්‍යාපන අමාත්‍ය ලක්ෂ්මන් කිරිඇල්ල හම්බන්තොට වරාය සම්බන්ධයෙන් මහනුවර,හාරිස්පත්තුවේ අද පැවති රැස්වීමක් අමතමින් කියා සිටියේ එහි නව ආයෝජන වැළැක්වීමට ඇතමුන් සැලසුම් සහගත විරෝධතා සිදුකරන බවයි.\nකෙසේ වෙතත්, ආණ්ඩුව රටේ සම්පත් විකුණමින් සිටින බවට අම්පාරේ අද පැවති මාධ්‍ය හමුවකදී ඒකාබද්ධ විපක්ෂයේ පාර්ලිමේන්තු මන්ත්‍රී විමලවීර දිසානායක චෝදනා කළා.",
       "URL": "https://www.hirunews.lk/149946/හිරු-මාධ්‍යවේදීයාට-නාවික-හමුදාපති-එල්ල-කළ-ප්‍රහාරය-ඇමති-මනෝ-හෙලා-දකියි",
       "Category": "Local News",
       "Parent URL": "https://www.hirunews.lk/local-news.php?pageID=4749"
}