{
       "Source": "hirunews",
       "Timestamp": "Monday, 07 November 2016 - 11:12",
       "Headline": "කෝටි 2 ක රන් සමඟ දෙදෙනෙකු අත්අඩංගුවට  (ඡායාරූප)",
       "News Content": "ඉන්දියාවට ප්‍රවාහනය කිරීමට සැළසුම් කර තිබූ රුපියල් කෝටි 2 කට අධික වටිනාකමකින් යුත් රන් කිලෝග්‍රෑම් 5 ක් සමඟ පුද්ගලයින් දෙදෙනෙකු නාවික හමුදාව අත්අඩංගුවට ගෙන තිබෙනවා.\nධීවර යාත්‍රාවකින් මොවුන් මෙම රන් තොගය ප්‍රවාහන කරමින් සිටියදී ඊයේ මෙලෙස අත්අඩංගුවට ගෙන ඇත්තේ තලෙයිමන්නාරමට බටහිර දෙසින් වූ මුහුදේදීයි.\nමොවුන් ධීවරයින් මුවාවෙන් මෙම රන් තොගය ප්‍රවාහනය කරමින් සිට ඇති බව පරීක්ෂණවලදී අනාවරණ වී තිබෙනවා.\nසැකකරුවන් මන්නාරම සහ සිලාවතුර ප්‍රදේශවල පදිංචිකරුවන් බවයි නාවික හමුදාව සඳහන් කළේ.\nඅත්අඩංගුවට ගත් පුද්ගලයින් දෙදෙනා සහ අදාළ රන් තොගය නාවික හමුදාව විසින් වැඩිදුර පරීක්ෂණ සඳහා මේ වනවිට යාපනය රේගු නිලධාරීන් වෙත භාරදී තිබෙනවා.\nඡායාරූප - දියසේන රතුගමගේ",
       "URL": "https://www.hirunews.lk/147002/කෝටි-2-ක-රන්-සමඟ-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4805"
}