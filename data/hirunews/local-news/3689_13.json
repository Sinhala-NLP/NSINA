{
       "Source": "hirunews",
       "Timestamp": "Sunday, 21 October 2018 - 9:44",
       "Headline": "මිහින්තලේ වෙළඳසැලකින් ලක්ෂ 11 කට වැඩි මුදලක් සොරකම් කළ 4 ක් පොලිස් දැලේ",
       "News Content": "අනුරාධපුර මිහින්තලේ ප්‍රදේශයේ වෙළඳසැලකට ඇතුලුවී මුදල් සොරකම් කිරීමට සම්බන්ධ සැකකරුවන් 4 දෙනෙකු පොලිස් අත්අඩංගුවට ගෙන තිබෙනවා.\nපසුගිය 15 වනදා අලුයම 1.30 ට පමණ වෙළඳසැලට ඇතුලුවී රුපියල් ලක්ෂ 11 කට ආසන්න මුදලක් සැකකරුවන් සොරකම් කර ඇති බවටයි අනාවරණ වී ඇත්තේ.\nසිද්ධියේ ප්‍රධාන සැකකරු අදාළ වෙළඳ සැලේ මීට පෙර සේවය කළ පුද්ගලයෙක් වන අතර දර්ශණ ඔස්සේ සිදු කළ විමර්ශණයකදී සැකකරුවන් අත්අඩංගුවට ගැනුනා.\nමෙම සැකකාර තරුණයන් 4 දෙනා මත්ද්‍රව්‍යවලට ඇබ්බැහිවී ඇති පුද්ගලයන් බව සඳහන්.\nසොරකම් කරන ලද මුදලින් රුපියල් අසු දහසක් සොයාගෙන ඇති අතර අනෙක් මුදල් මත්ද්‍රව්‍ය භාවිතයට වියදම් කර ඇති බවටයි පොලිසිය හෙළිකරගෙන ඇත්තේ.\nඅවුරුදු 19 ත් 26 ත් අතර වයස්වල පසුවන සැකකරුවන් අනුරාධපුර මහේස්ත්‍රාත් අධිකරණයට ඉදිරිපත් කිරීමෙන් පසු ලබන 30 වනදා දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/202585/මිහින්තලේ-වෙළඳසැලකින්-ලක්ෂ-11-කට-වැඩි-මුදලක්-සොරකම්-කළ-4-ක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3689"
}