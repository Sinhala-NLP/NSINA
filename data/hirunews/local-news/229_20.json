{
       "Source": "hirunews",
       "Timestamp": "Wednesday, 28 June 2023 - 15:05",
       "Headline": "සීගිරියට කරදරයක් වූ වන අලියෙකු හොරොව්පතානට",
       "News Content": "සිගිරිය ප්‍රදේශයේ ජනතාවට දැඩි පීඩාවන් සිදුකළ වන අලියෙකු දින එකහමාරක මෙහෙයුමකින් පසු අල්ලා ගෙන අද (28) හොරොව්පතාන වන අලි මධ්‍යස්ථානයට රැගෙන ගියා.\nවයස අවුරුදු 35ක් පමණ වන මෙම වන අලියා වනජීවී නිලධාරීන් විසින් සීගිරිය පොතාන ප්‍රදේශයේ දී නිර්වින්දනය කර මෙලෙස වන අලි රැදවුම් මධ්‍යස්ථානයට රැගෙනගිය බවයි ප්‍රදේශයේ හිරු වාර්තාකරු සදහන් කළේ.\nමෑතදී මිනිස් ජීවිත 2ක් බිලිගත් මෙම වන අලියා ප්‍රදේශයෙන් ඉවත්කර දෙන ලෙස අවට ගම්මාන වල පදිංචිකරුවන් දිගින් දිගටම වනජීවි දෙපාර්මේන්තුවෙන් ඉල්ලීම් කර තිබුණා.",
       "URL": "https://www.hirunews.lk/339367/සීගිරියට-කරදරයක්-වූ-වන-අලියෙකු-හොරොව්පතානට",
       "Category": "Local News",
       "Parent URL": "https://www.hirunews.lk/local-news.php?pageID=229"
}