{
       "Source": "hirunews",
       "Timestamp": "Monday, 19 September 2016 - 16:14",
       "Headline": "පාසිකුඩා මුහුදේ අතුරුදන් වූ තරුණයන් දෙදෙනාගේ මළ සිරුරු සොයා ගැනේ",
       "News Content": "මඩකලපුව - පාසිකුඩා මුහුදේ දිය නෑමට ගොස් ඊයේ පස්වරුවේ අතුරුදන් වූ තරුණයින් දෙදෙනාගේ සිරුරු හමුවී තිබෙනවා.\nඔවුන් දියේ ගිලී අතුරුදන් වූ ස්ථානයේ වෙරළ තීරයට මෙම මළ සිරුරු ගොඩ ගසා තිබියදී අද දහවල් හමුවූ බවයි පොලීසිය සදහන් කළේ.\nඊයේ පස්වරුවේ තවත් මිතුරන් දෙදෙනෙකු සමඟ පාසිකුඩා මුහුදේ අනාරක්ෂිත ස්ථානයක දිය නාමින් සිටියදී මෙලෙස අතුරුදන් වී තිබුණේ වාලච්චේන - කල්කුඩා ප්‍රදේශයේ පදිංචි වයස අවුරුදු 18ක සහ 21ක එකම පවුලේ තරුණයින් දෙදෙනෙක්.\nකෙසේ වෙතත්, දරුවන් දෙදෙනාගේ අතුරුදන්වීමෙන් සිත් තැවුලට පත් ඔවුන්ගේ මව සහ පියා ද අද අලූයම ගෙළ වැලලාගෙන මිය ගොස් තිබුණා.",
       "URL": "https://www.hirunews.lk/143332/පාසිකුඩා-මුහුදේ-අතුරුදන්-වූ-තරුණයන්-දෙදෙනාගේ-මළ-සිරුරු-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4873"
}