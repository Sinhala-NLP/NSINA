{
       "Source": "hirunews",
       "Timestamp": "Saturday, 11 February 2023 - 10:48",
       "Headline": "චීන සමාගම් කිහිපයකට ඇමරිකාවෙන් තහනමක්",
       "News Content": "චීන ගුවන් සේවා සහ තාක්ෂණ සමාගම් කිහිපයකට ඇමරිකානු වාණිජ දෙපාර්තමේන්තුව විසින් තහනමක් පනවා තිබෙනවා.\nමෙලෙස විශේෂ බලපත්‍රයක් නොමැතිව ඇමරිකානු කොටස් සහ තාක්ෂණය ලබාදීම තහනම් කර ඇත්තේ ඇමරිකාවේ චීන සමාගම් පහක් සහ එක් පර්යේෂණ ආයතනයකටයි.\nපසුගිය සතියේ ඇමරිකානු ගුවන් සීමාව හරහා චීන බැලුනයක් ගමන් කරවීමට ප්‍රතිචාරයක් ලෙස පැනවූ මෙම තහනම බයිඩ්න් පරිපාලනයේ පළමු ආර්ථික පළිගැනීම ලෙසයි විදෙස් මාධ්‍ය පවසන්නේ.\nබුද්ධි අංශ ඔත්තු බැලීම සඳහා භාවිත කරන ගුවන් යානා සහ බැලූන සම්බන්ධ චීන හමුදා වැඩසටහන් සඳහා මෙම ආයතන හය සහය දුන් බවටයි ඇමරිකාව චෝදනා කරන්නේ.\nඑමෙන්ම ඇලස්කාවට ඉහළ අහසේ දී තවත් හඳුනා නොගත් වස්තුවකට වෙඩි තබා විනාශ කිරීමට ඇමරිකාව ඊයේ කටයුතු කර තිබුණා.",
       "URL": "https://www.hirunews.lk/327152/චීන-සමාගම්-කිහිපයකට-ඇමරිකාවෙන්-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=544"
}