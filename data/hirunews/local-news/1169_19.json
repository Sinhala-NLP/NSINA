{
       "Source": "hirunews",
       "Timestamp": "Saturday, 14 May 2022 - 13:43",
       "Headline": "ජනපති සහ පොහොට්ටුවේ මන්ත්‍රීවරුන් අතර හමුව ඇරඹේ (වීඩියෝ)",
       "News Content": "ජනාධිපති ගෝඨාභය රාජපක්ෂ සහ ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රීවරුන් අතර හමුව මේ වනවිට ජනාධිපති මන්දිරයේදී පැවැත්වෙනවා.\nරට තුළ මතුව ඇති වත්මන් තත්ත්වය සහ පාර්ලිමේන්තුවේ ඉදිරි කටයුතු සම්බන්ධයෙන් එහිදී සාකච්ඡා කිරීමට නියමිතයි.\nපසුගිය 9 වනදා රට තුළ ඇතිවූ කළහකාරී සිදුවීම්වලින් අනතුරුව ජනාධිපති ගෝඨාභය රාජපක්ෂ සහ ආණ්ඩු පක්ෂයේ මන්ත්‍රීවරුන් අතර සිදුවන පළමු හමුව ද මෙයයි.\nඅද (14) පෙරවරු 10.30 ට ආරම්භ වූ මෙම ආණ්ඩු පක්ෂ හමුව සඳහා සහභාගිවීමට පැමිණි ශ්‍රී ලංකා පොදුජන පෙරමුණේ මන්ත්‍රීවරුන්ට විශේෂ ආරක්ෂාවක් ද සපයා තිබුණා.",
       "URL": "https://www.hirunews.lk/304327/ජනපති-සහ-පොහොට්ටුවේ-මන්ත්‍රීවරුන්-අතර-හමුව-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1169"
}