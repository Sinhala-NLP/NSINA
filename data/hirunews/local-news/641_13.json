{
       "Source": "hirunews",
       "Timestamp": "Tuesday, 27 December 2022 - 7:00",
       "Headline": "අද සිට කැපෙන විදුලිය",
       "News Content": "අද (27) සිට නැවතත් විදුලි කප්පාදුවක් සඳහා මහජන උපයෝගිතා කොමිසම විසින් විදුලි බල මණ්ඩලයට අවසර ලබා දී තිබෙනවා.\nඒ අනුව අද සිට ලබන 30 වැනි දා දක්වා මෙම විදුලි කප්පාදුව බලාත්මක වනු ඇති.\nඅදාළ විදුලි කප්පාදුව පැය 2යි විනාඩි 20ක් පවතින බව යි මහජන උපයෝගිත කොමිසම සඳහන් කරන්නේ.\nමෙම විදුලි කප්පාදුව දිවා කාලයේ පැයක් සහ රාත්‍රී කාලයේ දී පැය යි විනාඩි 20ක් ලෙස විදුලිය විසන්ධි වනු ඇති.\nමේ අතර, විදුලිබිල වැඩි කිරීමට රජය ගෙන ඇති පියවර සම්බන්ධයෙන් මානව හිමිකම් කොමිසම විසින් විශේෂ විමර්ශනයක් ආරම්භ කර තිබෙනවා.\nඒ විදුලි බිල වැඩි කිරිම සම්බන්ධයෙන් පළ වූ මාධ්‍ය වාර්තා පදනම් කරගනිමින්.\nදරාගත නොහැකි අන්දමින් විදුලිබිල ඉහළ දැමීම නිසා මානව හිමිකම් කඩවී ඇද්ද යන්න සම්බන්ධයෙන් සොයා බැලීම මෙහි අරමුණ බව මානව හිමිකම් කොමිසමේ කොමසාරිස් නිමල් කරුණාසිරි සඳහන් කළා.\nවිදුලිබල මණ්ඩලය සහ මීට අදාළ ආයතන වල නිලධාරීන් නිසි පරිදි රාජකාරිය ඉටුකර තිබේද යන්න සම්බන්ධයෙන් ද මෙහි දී කොමිසම අවධානය යොමු කරනු ඇති.\nඅදාළ විමර්ශනය දැනට ආරම්භ කර ඇති අතර එහි දෙවන වටය මෙම සතියේ ආරම්භ කරන බවයි මානව හිමිකම් කොමිසමේ කොමසාරිස් නිමල් කරුණාසිරි කියා සිටියේ.\nවිමර්ශනය කඩිනමින් අවසන් කර ඒ පිළිබඳ සම්පුර්ණ වාර්තාවක් නිකුත් කිරීමට ද අපේක්ෂා කරන බව ඔහු සඳහන් කළා.\nමේ අතර, දිනකට පැය 08 ක විදුලි කප්පාදුවක් සිදුකිරීමට ඇති අවදානම තවමත් පහව ගොස් නොමැති බව විදුලි ඉංජිනේරුවන්ගේ සංගමය පවසනවා.\nඑම සංගමයේ සභාපති නිහාල් වීරරත්න කොළඹ අද කැඳවා තිබූ මාධ්‍ය හමුවකට එක්වෙමින් මේ බව කියා සිටියා.",
       "URL": "https://www.hirunews.lk/323633/අද-සිට-කැපෙන-විදුලිය",
       "Category": "Local News",
       "Parent URL": "https://www.hirunews.lk/local-news.php?pageID=641"
}