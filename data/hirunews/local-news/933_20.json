{
       "Source": "hirunews",
       "Timestamp": "Wednesday, 17 August 2022 - 16:22",
       "Headline": "තවත් කොරෝනා මරණ 5ක්",
       "News Content": "ශ්‍රී ලංකාවෙන් තවත් කොරෝනා මරණ 5ක් වාර්තාවී තිබෙනවා.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ තහවුරු කර ඇති මෙම මරණ අතර කාන්තාවන් 3 දෙනෙකු සහ පිරිමි පුද්ගලයන් දෙදෙනෙක් වනවා.\nඑක් පිරිමි පුද්ගලයෙක් වයස අවුරුදු 30ත් 59ත් අතර වයස් කාණ්ඩයේ පසුවූ අයෙක්.\nඅනෙක් පිරිමි පුද්ගලයා සහ කාන්තාවන් තිදෙනා අවුරුදු 30 සහ ඊට වැඩි වයස් කාණ්ඩයේ පසුවූවන්. මෙම මරණ 5ත් සමග මෙරට සමස්ත කොරෝනා මරණ සංඛ්‍යාව 16335ක් දක්වා ඉහළ යනවා.\nමේ අතර ශ්‍රී ලංකාවෙන් මේ දක්වා කොරෝනා වෛරස් ආසාදිතයන් 668336ක් හඳුනාගෙන ඇති අතර ඉන් 1534ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 650172ක්.",
       "URL": "https://www.hirunews.lk/313019/තවත්-කොරෝනා-මරණ-5ක්",
       "Category": "Local News",
       "Parent URL": "https://www.hirunews.lk/local-news.php?pageID=933"
}