{
       "Source": "hirunews",
       "Timestamp": "Thursday, 19 November 2020 - 7:06",
       "Headline": "කටුනායක ගුවන් තොටුපලේ දෙවන පර්යන්ත ව්‍යාපෘතියේ වැඩ ඇරඹේ",
       "News Content": "බණ්ඩාරනායක ජාත්‍යන්තර ගුවන්තොටුපලේ දෙවන පර්යන්ත ව්‍යාපෘතියේ වැඩ ඊයේ ආරම්භ වුණා. එම අවස්ථාවට අග්‍රාමාත්‍ය මහින්ද රාජපක්ෂද එක්ව සිටි බවයි අග්‍රාමාත්‍ය කාර්යාලය සඳහන් කළේ.\nඅග්‍රාමාත්‍යවරයාගේ ජන්ම දිනය සහ ජනාධිපතිවරයාගේ පදවි ප්‍රාප්තිය නිමිත්තෙන් මෙම ව්‍යාපෘතිවල ඉදිකිරීම් ඊයේ මෙලෙස ආරම්භ වී තිබෙනවා.\nසංචාරකයන්ගේ පැමිණීමේ වර්ධනයට අනුකූලව අවශ්‍ය පහසුකම් සැපයීම සඳහා ජාත්‍යන්තර ගුවන්තොටුපල නවීකරණය කිරීමේ වැඩසටහන ක්‍රියාවට නැංවෙන බවයි අග්‍රාමාත්‍ය කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/255065/කටුනායක-ගුවන්-තොටුපලේ-දෙවන-පර්යන්ත-ව්‍යාපෘතියේ-වැඩ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2324"
}