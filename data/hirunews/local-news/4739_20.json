{
       "Source": "hirunews",
       "Timestamp": "Saturday, 24 December 2016 - 14:28",
       "Headline": "තණමල්විල අක්කර දෙකක ගංජා හේනක් විනාශ කෙරේ",
       "News Content": "කිරි පට්ටියක් පවත්වාගෙන යන මුවාවෙන් ගංජා හේනක් පවත්වාගෙන ගිය සැකකරුවන් දෙදෙනෙකු තණමල්විල,කුඩාඔය ප්‍රදේශයේදී සුරාබදු මත්ද්‍රව්‍ය නාශක කාර්යාංශ නිලධාරීන් අත්අඩංගුවට ගෙන තිබෙනවා.\nඊයේ දහවල් සිදුකළ වැටලීමේදී අක්කර දෙකක පමණ භූමි භාගයක වගා කර තිබූ රුපියල් කෝටියකට ආසන්න වටිනාකමකින් යුත් ගංජා වගාව විනාශ කළ බව සදහන්.\nඅදාළ සැකකරුවන් ගංජා වගාවට අමතරව එම ප්‍රදේශයේ තිබූ බුරුත ගස් කපා දැව ජාවාරමේ ද නිරත වී ඇති බවයි වාර්තා වන්නේ.\nඅත්අඩංගුවට ගත් පුද්ගලයින් වැල්ලවාය මහේස්ත්‍රාත්වරයා හමුවට ඉදිරිපත් කිරීමෙන් අනතුරුව රුපියල් 5000 බැගින් වූ දඩ නියම කර තිබෙනවා.",
       "URL": "https://www.hirunews.lk/150484/තණමල්විල-අක්කර-දෙකක-ගංජා-හේනක්-විනාශ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4739"
}