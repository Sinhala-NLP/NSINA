{
       "Source": "hirunews",
       "Timestamp": "Tuesday, 27 June 2023 - 8:35",
       "Headline": "වේයන් නිසා පානදුර මුලික රෝහලේ දැඩි සත්කාර ඒකකය වැසේ",
       "News Content": "පානදුර මුලික රෝහලේ දැඩි සත්කාර ඒකකයට වේයන් විසින් හානි කිරීම නිසා මේ වනවිට වසා දමා ඇති බවට වාර්තා වී තිබෙනවා.\nමෙම දැඩි සත්කාර ඒකකය වසර 50කට වඩා පැරැණි ගොඩනැගිල්ලක ස්ථාපනය කර අතර එය දැඩි සත්කාර ඒකකයට සුදුසු තත්ත්වයක නොමැති බවයි තොරතුරු වාර්තා වන්නේ.\nඑම ගොඩනැගිල්ලේ බිත්ති සහ වහලයට වේයන්ගෙන් හානි සිදු වී ඇති බවද සඳහන්.\nකෙසේ වෙතත් නිලධාරීන් පවසා සිටින්නේ මෙම ගැටළුව නිසා ශල්‍යකර්මවලට ලක් කරන රෝගීන්, රිය අනතුරුවලට ලක්වන රෝගීන් මෙන්ම බරපතළ තත්ත්වයේ පසුවන රෝගීන් සඳහා ඇඳන් වෙන් කිරීමේදී කාර්යාල මණ්ඩලය ද දැඩි අපහසුතාවකට පත් වන බවයි.\nපවතින තත්ත්වය සම්බන්ධයෙන් සෞඛ්‍ය අමාත්‍යාංශය දැනුවත් කර ඇති බවද රෝහල් ජ්‍යෙෂ්ඨයකු පවසා සිටියා.",
       "URL": "https://www.hirunews.lk/339213/වේයන්-නිසා-පානදුර-මුලික-රෝහලේ-දැඩි-සත්කාර-ඒකකය-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=233"
}