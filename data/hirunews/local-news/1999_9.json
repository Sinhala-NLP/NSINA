{
       "Source": "hirunews",
       "Timestamp": "Saturday, 24 April 2021 - 13:59",
       "Headline": "නුවරඑළිය - නෝර්වුඩ් ප්‍රාදේශීය සභාවට අයත් අබලන් පාලම (වීඩියෝ)",
       "News Content": "ඡන්ද පොරොන්දුවකට පමණක් සීමා වූ නුවරඑලිය - කර්ගස්වෝල්ඩ් වතුයායේ ඇති අබලන් පාලමක් ගැනයි අද රතු මිනිත්තුවේ අවධානය.\nමේ නුවරඑළිය - නෝර්වුඩ් ප්‍රාදේශීය සභාවට අයත් කර්ගස්වෝල්ඩ් වතුයායයි.\nරමණීය සුන්දරත්වයකින් යුත් මෙම වතුයායේ ජීවත්වෙන ජනතාවගේ ප්‍රධාන ජීවනෝපාය තේ කර්මාන්තයයි.\nකෙසේවෙතත් ඔවුන්ට සිය දෛනික කටයුතු සඳහා බගවන්තලාව නගරයට පිවිසීමට ඇති එකම පාලම මේ වන විට පවතින්නේ දැඩි අබලන් තත්ත්වයකයි.\nමීට වසර පහළොවකට පමණ පෙර සිටම අබලන් තත්ත්වයේ පවතින මෙම පාලමෙන් ඇද වැටී බොහෝ දෙනෙකු තුවාල ලබා ඇති බව ද ප්‍රදේශවාසීන් පවසනවා.\nඑහෙත් තම ජීවිතවලට ඇති අවධානම ගැන ද නොසිතා පවුල් සියයක පමණ ජනතාවත් , පාසල් දරුවනුත් මෙම අබලන් පාලම භාවිත කරන්නේ තම කටයුතු සපුරා ගැනීමට වෙනත් විකල්පයක් නොමැති වීම හේතුවෙන්.",
       "URL": "https://www.hirunews.lk/269381/නුවරඑළිය-නෝර්වුඩ්-ප්‍රාදේශීය-සභාවට-අයත්-අබලන්-පාලම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1999"
}