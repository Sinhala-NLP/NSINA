{
       "Source": "hirunews",
       "Timestamp": "Saturday, 15 May 2021 - 14:25",
       "Headline": "තම ධුර කාලය නිමවීමට පෙර පාස්කු චූදිතයින්ට නඩු පැවරිය නොහැකි බව නීතිපති කියයි (වීඩියෝ)",
       "News Content": "අපරාධ පරීක්ෂණ දෙපාර්තමේන්තුවේ විමර්ශන අසම්පූර්ණ නිසා සිය ධුර කාලය ඇතුළත පාස්කු ප්‍රහාරයේ සියලු සැකකරුවන්ට එරෙහිව මහාධිකරණවල චෝදනා ගොනු කිරීමට තමන්ට හැකියාවක් නොමැති බව නීතිපති දප්පුල ද ලිවේරා පවසනවා.\nඔහු පිටු 130 කින් සමන්විත වාර්තාවක්ද පොලිස්පතිවරයා වෙත යොමු කර ඇති අතර, එමඟින් පාස්කු ප්‍රහාරයට අදාළව අත්අඩංගුවට ගෙන සිටින ඒ කාණ්ඩයේ සැකකරුවන් 42 නෙකු සම්බන්ධයෙන් සාක්ෂි ලිඛිතව තහවුරු කරන ලෙසත්, 5 දෙනෙකු පිළිබද පරීක්ෂණ අසම්පූර්ණ බව දැනුම් දුන් බවයි නීතිපතිවරයාගේ සම්බන්ධීකරණ නිලධාරිනී රජයේ අධි නීතිඥ නිෂාරා ජයරත්න සඳහන් කළේ.\nනීතිපති දප්පුල ද ලිවේරා සිය ධුරයෙන් විශ්‍රාම ගැනීමට නියමිතව ඇත්තේ ලබන 25 වනදායි.",
       "URL": "https://www.hirunews.lk/271445/තම-ධුර-කාලය-නිමවීමට-පෙර-පාස්කු-චූදිතයින්ට-නඩු-පැවරිය-නොහැකි-බව-නීතිපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1952"
}