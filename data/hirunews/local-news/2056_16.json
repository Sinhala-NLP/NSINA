{
       "Source": "hirunews",
       "Timestamp": "Sunday, 28 March 2021 - 20:27",
       "Headline": "සූවස් ඇළේ නැව නිසා  අතරමඟ නැවතුණු නැව් වල සිටින සතුන් මියයාමේ අවදානමක (වීඩියෝ)",
       "News Content": "සූවස් ඇළේ යාත්‍රා කිරීමේදී පසුගියදා අනතුරට පත්වූ බහාලුම් ප්‍රවාහන නෞකාව තවමත් මුදාගෙන නැහැ.\nමේ හේතුවෙන් එම ගමන් මාර්ගයේ නෞකා 320ක් මේ වනවිට අතරමඟ නවතා තිබෙනවා.\nඑම නෞකා බහුතරයක සත්ත්වයින් ප්‍රවාහනය කරන අතර, ප්‍රමාදවීම හමුවේ එම සත්ත්වයින් මියයාමේ අවදානමක් ද මතුව තිබෙනවා.\nආසියාවත් යුරෝපයත් යාකෙරෙන කෙටිම නෞකා ගමන් මාර්ගය වන සූවස් ඇළේ බහාලුම් 20000ක් රැගත් එවර් ගිවන් නෞකාව අනතුරට පත්වී අදවන විට\nදින 6ක් ගතවනවා.\nඇළ මාර්ගය හරහා සිරවී තිබෙන නෞකාව මුදාගැනීමේ මෙහෙයුම් සඳහා මේවන විට ජපාන සහ නෙදර්ලන්ත විශ්ලේෂකයින් ද එක්ව සිටිනවා.\nනෞකාව නැවත නිවැරදි දිශානතියට යොමු කිරීමටනම් නෞකාවේ බර අඩුකරගත යුතු අතර, ඒ සඳහා නෞකාවේ බහාලුම් හෝ නෞකාව සිරවී තිබෙන ස්ථානයේ වැලි ඉවත්කළ යුතු බවයි ඔවුන් පෙන්වා දෙන්නේ.\nමේවන විට විශේලේෂකයින් නෞකාව තිබෙන ස්ථානයෙන් මීටර් 18ක් ගැඹුරට කැනීම් සිදුකර තිබෙනවා.",
       "URL": "https://www.hirunews.lk/266829/සූවස්-ඇළේ-නැව-නිසා-අතරමඟ-නැවතුණු-නැව්-වල-සිටින-සතුන්-මියයාමේ-අවදානමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2056"
}