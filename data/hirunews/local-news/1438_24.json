{
       "Source": "hirunews",
       "Timestamp": "Sunday, 09 January 2022 - 12:35",
       "Headline": "STF දක්ෂයින් ඉහළ පුටුවලට",
       "News Content": "ජාතික ආරක්ෂාව රැක ගැනීම සඳහා දැක්වූ විශේෂ කුසලතාවන් මෙන්ම සේවා අවශ්‍යතා මත ප්‍රධාන පොලිස් පරීක්ෂක තනතුරේ සිට සහකාර පොලිස් අධිකාරී තනතුර දක්වා විශේෂ කාර්යය බලකායේ නිලධාරීන් සඳහා උසස් වීම් සිදු කර තිබෙනවා.\nපොලිස් දෙපාර්තමේන්තුවේ සහ විශේෂ කාර්ය බලකායේ මෙන්ම ආරක්ෂක අමාත්‍යාංශයේ නිර්දේශය මත රාජ්‍ය සේවා කොමිෂන් සභාව විසින් මෙම පත්වීම් සිදු කෙරුණා.\nවිශේෂ කාර්ය බලකායේ ප්‍රධාන පොලිස් පරීක්ෂක තනතුරේ සිටි 52කින් සහ නිලධාරිනියන් දෙදෙනෙකුගෙන් මෙම තෝරා ගැනීම් සිදු කෙරුණු බවයි වාර්තා වන්නේ.\nඒ අතරින් සියලු දක්ෂතා දක්වා තිබූ නිලධාරීන් අටකට සහ නිලධාරිනියකට මෙම උසස්වීම් ලබා දී තිබෙනවා.\nඒ අනුව ප්‍රධාන පොලිස් පරීක්ෂක තනතුරේ සිට සහකාර පොලිස් අධිකාරී තනතුරට පත් වූ නිලධාරීන් වන්නේ, ඩී එස් කුලසේකර, ඩබ්,ඒ,පී .සම්පත් කුමාර, අයි එස් පෙරේරා , ඩබ්, සී,ඒ, එස් ද සිල්වා, කේ,ජී,ජී,ජී, නිශාන්ත, ඊ,ඒ,එම්. දයාරත්න. කේ,ඩී,ජී,සී, ගුණරත්න. එන්,ඒ,පී,ජී,පී, කුලරත්න යි.\nමීට අමතරව එක් කාන්තා ප්‍රධාන පොලිස් පරීක්ෂකවරියක් සහකාර පොලිස් අධිකාරී තනතුරට උසස් කර තිබෙනවා.\nඒ එන්,ටී,එන්. කුමාරි නිලධාරිනිය යි.",
       "URL": "https://www.hirunews.lk/293442/stf-දක්ෂයින්-ඉහළ-පුටුවලට",
       "Category": "Local News",
       "Parent URL": "https://www.hirunews.lk/local-news.php?pageID=1438"
}