{
       "Source": "hirunews",
       "Timestamp": "Wednesday, 02 August 2023 - 11:16",
       "Headline": "කිළිනොච්චිය පලෙයි තල් වනය ගිනි ගනී",
       "News Content": "කිළිනොච්චිය පලෙයි ප්‍රදේශයේ පිහිටි ස්වභාවික තල් වනය ගිණි ගැනීමෙන් තල් ගස් 2000 ක් පමණ ඊයේ (01) දා විනාශ වී ගොස් තිබෙනවා.\nමෙම තල් වනයට යාබදව පිහිටි පෞද්ගලික ගොවිපලක කම්කරුවන් පිරිසක් ගොවිපලේ කසල වලට ගිණි තැබීම නිසා හටගත් ගින්නක් තල්වනය දෙසටද පැතිර යාම නිසා තල් වනය විනාශ වී ගොස් තිබේ.\nගින්න නිසා හානි වූ තල් ගස් දෙදහසකට වඩා වැඩි ප්‍රමාණයට අමතරව තල් බීජ හා කුඩා පැල විශාල සංඛ්‍යාවක්ද විනාශ වී ගොස් ඇති බව තල් සංවර්ධන මණ්ඩලයේ යාපනය කාර්යාලය නිවේදනය කරන්නේ.\nමේ ගින්න නිසා හානි වූ ප්‍රමාණය රුපියල් කෝටි තුනකට ආසන්න බවටද ඔවුන් ගණන් බලා ඇති අතර වගකිමකින් තොරව තැනින් තැන පිරිස් කසල හා කැලෑ ගිණි තැබීම නිසා වාර්ෂිකව තල් වගාවට රුපියල් කෝටි පහකට පමණ වඩා වැඩි හානියක් සිදුවන බවද සඳහන් වෙනවා.",
       "URL": "https://www.hirunews.lk/343372/කිළිනොච්චිය-පලෙයි-තල්-වනය-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=131"
}