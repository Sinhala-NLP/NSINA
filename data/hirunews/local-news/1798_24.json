{
       "Source": "hirunews",
       "Timestamp": "Saturday, 24 July 2021 - 16:17",
       "Headline": "අනවසරයෙන් වැලි ප්‍රවාහනය කළ ට්‍රැක්ටර රථයකට පොලීසියෙන් වෙඩි",
       "News Content": "යාපනය අරියාලෙයි ප්‍රදේශයේදී අනවසරයෙන් වැලි ප්‍රවාහනය කළ ට්‍රැක්ටර රථයකට අද (24) අලුයම පොලීසියෙන් වෙඩි තබා තිබෙනවා.\nපොලීසිය පැවසුවේ ලද තොරතුරක් මත අනවසර වැලි ජාවාරමක් වැටලීමට ගිය අවස්ථාවේ ජාවාරම්කරුවන් පැන යෑමට උත්සාහ කළ අවස්ථාවේ දී ට්‍රැක්ටර රථයේ රෝදයකට වෙඩි තැබීමක් සිදුකර ඇති බවයි.\nවෙඩි ප්‍රහාරය හමුවේ ජාවාරම්කරුවන් ට්‍රැක්ටර් රථය දමා පළාගොස් තිබෙනවා.\nසැකකරුවන් සොයා පොලිස් කණ්ඩායම් කිහිපයක් විසින් පරීක්ෂණ පවත්වනු ලබනවා.",
       "URL": "https://www.hirunews.lk/277894/අනවසරයෙන්-වැලි-ප්‍රවාහනය-කළ-ට්‍රැක්ටර-රථයකට-පොලීසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=1798"
}