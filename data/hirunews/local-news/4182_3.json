{
       "Source": "hirunews",
       "Timestamp": "Friday, 08 December 2017 - 10:06",
       "Headline": "ඇල්ලේ ගුණවංශ හිමි කී සුළුකොට තැකිය නොහැකි දේ",
       "News Content": "ඉදිරියේදී පැවැත්වීමට නියමිත පළාත් පාලන මැතිවරණය සුළු කොට තැකිය නොහැකි බවත් එය 2020 දී පැවැත්වීමට නියමිත ජාතික මැතිවරණයට අත්තිවාරමක් විය යුතු බව පූජ්‍ය ඇල්ලේ ගුණවංශ හිමියන් පවසනවා.\nඋන්වහන්සේ මේ බව කියා සිටියේ, \"ජිනීවා කොමිසම බොරුය, 40000 සංඛ්‍යා ලේඛන බොරුය, යුද්ධාධිකරණ බැහැ\" යනුවෙන් රාජ්‍ය නීතිඥ බ්‍රිතාන්‍ය පාර්ලිමේන්තු මන්ත්‍රී නෙස්බි සාමිවරයා කළ ප්‍රකාශය පිළිබඳ කොළඹ පුස්තකාල සේවා මණ්ඩල ශාලාවේ දී ඊයේ(07) සවස පැවති සම්මන්ත්‍රණයකට එක්වෙමින්.\nමෙම සම්මන්ත්‍රණයට මහජන එක්සත් පෙරමුණේ නායක, ඒකාබද්ධ විපක්ෂයේ නායක දිනේෂ් ගුණවර්ධන මන්ත්‍රීවරයා, රියර් අද්මිරාල් මොහාන් විජේවික්‍රම, මාධ්‍යවේදී නීතිඥ ශවේන්ද්‍ර ප්‍රනාන්දු ද සහභාගී වුනා.\nමෙහිදී පුජ්‍ය අල්ලේ ගුණවංස හිමියන් වැඩිදුරටත් සඳහන් කළේ රට තුළ ජාත්‍යන්තර වශයෙන් කුමන්ත්‍රණ තවමත් ක්‍රියාත්මක වන බවයි.",
       "URL": "https://www.hirunews.lk/177884/ඇල්ලේ-ගුණවංශ-හිමි-කී-සුළුකොට-තැකිය-නොහැකි-දේ",
       "Category": "Local News",
       "Parent URL": "https://www.hirunews.lk/local-news.php?pageID=4182"
}