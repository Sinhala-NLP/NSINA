{
       "Source": "hirunews",
       "Timestamp": "Thursday, 25 November 2021 - 13:08",
       "Headline": "මහබැංකු අධිපතිගෙන් බැංකු සහ මූල්‍ය ආයතන වෙත දැනුම් දීමක් (වීඩියෝ)",
       "News Content": "පීඩාවට පත් ව්‍යාපාර සඳහා සහන සැලසීමට ශ්‍රී ලංකා මහබැංකුව, බැංකු සහ මූල්‍ය ආයතන වෙත ලබා දී ඇති උපදෙස් පිළි නො පදින්නේ නම්, ඊට අවශ්‍ය ක්‍රියාමාර්ග ගැනීමට සූදානම් බව මහබැංකු අධිපති අජිත් නිවාඩ් කබ්රාල් පවසනවා.\nඔහු මේ බව කියා සිටියේ අමාත්‍ය ප්‍රසන්න රණතුංග ඇතුළු සංචාරක ක්ෂේත්‍රයේ නියෝජිතයින් පිරිසක් සමග ඔවුන් මුහුණ දෙන ගැටලු පිළිබදව මහබැංකු ශ්‍රවණාගාරයේ ඊයේ පැවති සාකච්ඡාවකට එක්වෙමින්.\nමේ අතර ඩොලර් හිඟය හේතුවෙන් අත්‍යාවශ්‍ය ආහාර ද්‍රව්‍ය සහිත බහලුම් 1200ක් පමණ කොළඹ වරායේ සිරව ඇති බව අත්‍යාවශ්‍ය ආහාර ද්‍රව්‍ය ආනයනකරුවන්ගේ සංගමය පවසනවා.\nඑහි ප්‍රකාශකයෙකු සදහන් කළේ පරිප්පු, අල, සීනි ඇතුළු අත්‍යාවශ්‍ය ද්‍රව්‍ය රැසක් මෙම බහලුම් තුළ පවතින බවයි.\nමේ වන විටත් ඒවා නිදහස් කර ගැනීමට අවශ්‍ය ඩොලර් ලබාදෙන ලෙස අදාළ අංශ වෙත දැනුවත් කර ඇති බවයි එම ප්‍රකාශකයා කියා සිටියේ.",
       "URL": "https://www.hirunews.lk/289130/මහබැංකු-අධිපතිගෙන්-බැංකු-සහ-මූල්‍ය-ආයතන-වෙත-දැනුම්-දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1538"
}