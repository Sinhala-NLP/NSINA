{
       "Source": "hirunews",
       "Timestamp": "Monday, 19 June 2023 - 7:10",
       "Headline": "''තැඹිලි මතුරා දී රෝග සුව කරන්න බෑ''- වෛද්‍ය ජනක ජයසූරිය",
       "News Content": "වශී ගුරුකම් කරල කෙනෙක්ව තවත් කෙනෙකුට බන්ධනය කරල තබාගැනීමට හැකියාවක් නොමැති බව  පේරාදෙණිය ශික්ෂණ රෝහලේ ජ්‍යෙෂ්ඨ වෛද්‍ය ජනක ජයසූරිය පවසනවා.\nකිසියම් විසක් ශරීරගත වී තිබුණහොත් එම විසට අදාළ රෝග ලක්ෂණ පහල වීම අනිවාර්යයෙන්ම සිදු වෙන දෙයක් බවත් තැඹිලි ගෙඩිවලට මතුරා ඒවා පානය කරන්න දී ලෙඩ රෝග සුව කිරීමට හැකියාවක් නොමැති බවයි ඔහු පෙන්වා දෙන්නේ.\nඑමෙන් ම කට්ටඩියන් පානය කිරීමට දෙන සමහර දියර වර්ග නිසා අසාත්මික තත්වයන් ඇතිවී කෙනකු මරණයට පත්වීමටද හැකියාවක් පවතින අතර ඇතැම් කට්ටඩියන් බලහත්කාරයෙන් දියර ආදිය පෙවීමට ගොස් ඒවා පිට උගුරේ හෝ පෙනහළුවලට ගොස් මිය යෑමට තිබෙන ඉඩ ප්‍රස්ථාව ද ඉතාම වැඩි බවයි වෛද්‍යවරයා වැඩිදුරටත් සඳහන් කර සිටියේ.\nතැබිලි ගෙඩිවලට හෝ කහ වතුරට හෝ මන්ත්‍ර ජප කළා යැයි ලෙඩ රෝග සුව කිරීමට අමුතු බලයක් නොලැබෙන බවයි ඔහු අවධාරණය කොට සිටින්නේ.",
       "URL": "https://www.hirunews.lk/338357/තැඹිලි-මතුරා-දී-රෝග-සුව-කරන්න-බෑ-වෛද්‍ය-ජනක-ජයසූරිය",
       "Category": "Local News",
       "Parent URL": "https://www.hirunews.lk/local-news.php?pageID=256"
}