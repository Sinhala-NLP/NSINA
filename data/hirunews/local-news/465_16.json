{
       "Source": "hirunews",
       "Timestamp": "Monday, 20 March 2023 - 7:53",
       "Headline": "පොතුහර වෙඩි වැදීමකින් මියගිය පුද්ගලයෙකුගේ සිරුරක්",
       "News Content": "පොතුහැර කන්දෙවත්ත ප්‍රදේශයේ පුද්ගලයෙකු සැකකටයුතු ලෙස වෙඩි වැදී මියගොස් සිටියදී පොලිසිය සොයාගෙන තිබෙනවා.\nඊයේ මෙලෙස මියගොස් ඇත්තේ 35 හැවිරිදි කහවත්ත පනාපිටිය ප්‍රදේශයේ පදිංචි පුද්ගලයෙක්.\nමීට දින පහකට පෙර මොරගොල්ල වත්ත නැමති ඉඩමේ කම්කරුවෙකු ලෙස මොහු සේවයට පැමිණ ඇති බවයි පරීක්ෂණවල දී අනාවරණ වී ඇත්තේ.\nමරණකරු ඊට යාබද කන්දෙවත්ත නැමති ඉඩමේ කැලෑබද ප්‍රදේශයක විදේශ රටක නිෂ්පාදිත පතොරම් තුවක්කුවක් මතට තුවාල සහිතව මුණින් අතට වැටී තිබියදී සොයාගෙන ඇති අතර, ඔහු ආසන්නයේම මියගිය ඉත්තෑවෙකුගේ මළ සිරුරක් ද දක්නට ලැබුණු බවයි පොලිසිය සඳහන් කළේ.",
       "URL": "https://www.hirunews.lk/330418/පොතුහර-වෙඩි-වැදීමකින්-මියගිය-පුද්ගලයෙකුගේ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=465"
}