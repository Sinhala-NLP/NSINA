{
       "Source": "hirunews",
       "Timestamp": "Monday, 21 June 2021 - 22:35",
       "Headline": "සහල් මෙට්‍රික් ටොන් 100,000ක් ආනයනය කිරීමට කැබිනට් අනුමැතිය",
       "News Content": "සහල් මෙට්‍රික් ටොන් ලක්ෂයක් ආනයනය කිරීම සඳහා වෙළඳ අමාත්‍ය ආචාර්ය බන්දුල ගුණවර්ධන ඉදිරිපත් කරන ලද යෝජනාවට අනුමැතිය හිමිවී තිබෙනවා.\nසහල් නිෂ්පාදකයන් සහ වෙළඳුන් ජනතාව පීඩනයට පත්වන ආකාරයට මිල ඉහළ දැමීමට කටයුතු කිරීම හේතුවෙනුයි මෙම යෝජනාව විෂයභාර අමාත්‍යවරයා කැබිනට් මණ්ඩලයට ඉදිරිපත් කර ඇත්තේ.\nදේශීය ගොවියා සහ සහල් නිෂ්පාදකයා ආරක්ෂා කිරීමේ අරමුණින් සහල් සහ අනෙකුත් අත්‍යවශ්‍ය භාණ්ඩ ආනයනය නවතා දමනු ලැබුවා.\nඑමෙන්ම, වර්තමානයේ රට තුළ පවතින තත්ත්වය සැලකිල්ලට ගනිමින් ගෑස් මිල වැඩි නොකිරීමට ද අමාත්‍ය මණ්ඩල තීරණය කර තිබෙනවා.\nගෑස් මිල සංශෝධනයට කිරීමට පසුගිය දා වෙළඳ අමාත්‍ය බන්දුල ගුණවර්ධන අමාත්‍ය මණ්ඩලයට යෝජනාවක් ඉදිරිපත් කර තිබූ අතර එහිදී අදාළ යෝජනාව ප්‍රතික්ෂේප කරමින් ඒ සම්බන්ධයෙන් තවදුරටත් අධ්‍යයනය කිරීමට අමාත්‍ය මණ්ඩල අනු කමිටුව පත් කෙරුණා.\nඑම අනු කමිටුව අද රැස්වූ අතර, එහිදී තීරණය වූයේ ගෑස් මිල වැඩි නොකිරීමටයි.\nගෑස් සමාගම් රුපියල් 500කට වඩා වැඩි මිලකින් ගෘහස්ථ ගෑස් සිලින්ඩරයක මිල ඉහළ දැමිය යුතු බවට ඉල්ලීම් කර තිබුණා.",
       "URL": "https://www.hirunews.lk/274964/සහල්-මෙට්‍රික්-ටොන්-100000ක්-ආනයනය-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1869"
}