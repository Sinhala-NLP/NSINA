{
       "Source": "hirunews",
       "Timestamp": "Friday, 29 September 2017 - 14:00",
       "Headline": "හිටපු ජනපතිට නිදහස් පක්ෂ සභාපති ධුරය ඉල්ලා ගොනු කළ පෙත්සමට අද ලැබුනු නියෝගය",
       "News Content": "හිටපු ජනාධිපති මහින්ද රාජපක්ෂ, යළි ශ්‍රී ලංකා නිදහස් පක්ෂයේ සභාපති ධුරයට පත් කරන ලෙස ඉල්ලා ඉදිරිපත්ව තිබූ පෙත්සම් දෙකක් කොළඹ දිසා අධිකරණය අද නිෂ්ප්‍රභ කළා.\nප්‍රධාන දිසා විනිසුරු සුජීව නිශ්ශංක මෙලෙස නිෂ්ප්‍රභ කරනු ලැබුවේ නිදහස් පක්ෂයේ සමස්ත ලංකා කාරක සභිකයින් දෙදෙනෙකු වන බොරලැස්ගමුව නගර සභාවේ හිටපු සභාපතිි අරුණ ප්‍රියශාන්ත සහ නාගරික මන්ත්‍රී අසංක ශ්‍රීනාත් ගොනුකර තිබූ පෙත්සම් දෙකක්.\nනිදහස් පක්ෂයේ වත්මන් සභාපති ජනාධිපති මෛත්‍රීපාල සිරිසේන එම තනතුරෙන් ඉවත් කර හිටපු ජනාධිපති මහින්ද රාජපක්ෂ එම ධුරයට පත් කිරීමේ නියෝගයක් නිකුත් කරන ලෙස ඉල්ලායි අදාළ පෙත්සම් ගොනුකර තිබුණේ.",
       "URL": "https://www.hirunews.lk/172145/හිටපු-ජනපතිට-නිදහස්-පක්ෂ-සභාපති-ධුරය-ඉල්ලා-ගොනු-කළ-පෙත්සමට-අද-ලැබුනු-නියෝගය",
       "Category": "Local News",
       "Parent URL": "https://www.hirunews.lk/local-news.php?pageID=4297"
}