{
       "Source": "hirunews",
       "Timestamp": "Thursday, 12 January 2017 - 16:02",
       "Headline": "අතුරුදන්ව තිබූ ලංගම බස් රථය සොයා ගැනේ",
       "News Content": "පැහැර ගැනීමට ලක්වූ මහරගම ඩිපෝවට අයත් ශ්‍රී ලංගම බස් රථයක් ගාලූමුවදොර පිටිය ආසන්නයේ දමාගොස් තිබියදී සොයා ගෙන තිබෙනවා.\nමහරගම සිට අවිස්සාවේල්ල දක්වා ධාවනය වන මෙම බස් රථය පෙරේදා (10) රාත්‍රියේ කිසියම් පුද්ගලයෙකු විසින් පැහැර ගෙන ගොස් තිබුණේ ඩිපෝව ආසන්නයේ නතර කර තිබියදීයි.\nඑහි රියදුරු සහ කොන්දොස්තරවරයා බස් රථය අදාළ ස්ථානයේ නතර කර රාත්‍රී ආහාරය ලබා ගැනීම සදහා ආපනශාලාවකට ගොස් තිබුණා.\nපසුව ඔවුන් බස් රථය පිළිබදව සොයා බලා ඇති අතර, අනතුරුව මේ පිළිබදව පැමිණිලි කළේ මහරගම පොලිසියටයි.\nපසුව සිදුකරන ලද සොයා බැලීමකදී බස් රථය ගාලූමුවදොර පිටිය ඉදිරිපිට ගාල්කර තිබියදී සොයා ගැණුනු බවයි මහරගම පොලිසිය ප්‍රකාශ කළේ.\nබස් රථයේ පැහැර ගත් පුද්ගලයා සොයා පොලිසිය විමර්ශනයක් ද ආරම්භ කර තිබෙනවා.",
       "URL": "https://www.hirunews.lk/151908/අතුරුදන්ව-තිබූ-ලංගම-බස්-රථය-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4712"
}