{
       "Source": "hirunews",
       "Timestamp": "Saturday, 26 September 2020 - 20:19",
       "Headline": "පොල් මිල ගැන ඇමති බන්දුල කතා කරයි (වීඩියෝ)",
       "News Content": "පොල් ගෙඩියේ ප්‍රමාණය මත මිල නියම කිරීම සඳහා ගැසට් නිවේදනයක් නිකුත් කිරීම විපක්ෂය ඇතුළු පාර්ශ්ව විහිළුවට ගෙන ඇති බව වෙළෙඳ අමාත්‍ය බන්දුල ගුණවර්ධන මහතා පවසනවා.\nකෙසේ වෙතත් රජය නිකුත් කළ ගැසට් නිවේදනයේ  සදහන් මිලට වෙළෙඳපොලේ පොල් අලෙවි වන්නේදැයි අප සොයා බැලීමක් කළා.\nපොල් ගෙඩියක මිල රුපියල් 60 ත් 70 ත් අතර උපරිම සිල්ලර මිලක් නියම කරමින් ඊයේ අති විශේෂ ගැසට් පත්‍රයක් නිකුත් කෙරුණා.\nඑහි සදහන් ආකාරයට වට ප්‍රමාණය අනුව පොල් ගෙඩියක මිල වෙනස් වනවා.\nවට ප්‍රමාණය අඟල් 12 ට අඩු පොල් ගෙඩි සදහා උපරිම සිල්ලර මිල රුපියල් රුපියල් 60 කටත් වට ප්‍රමාණය අඟල් 12 ත් 13 ත් අතර පොල් ගෙඩියක් සඳහා උපරිම සිල්ලර මිල රුපියල් 65 කටත් වට ප්‍රමාණය අඟල් 13ට වැඩි පොල් ගෙඩියක් සඳහා රුපියල් 70 ක උපරිම සිල්ලර මිලක් ද නියම කර තිබෙනවා.\nකෙසේ වෙතත් මේ සම්බන්ධයෙන් අපි මහ ජනතාවගෙන් සහ පොල් වෙළෙන්දන්ගෙන් විමසීමක් සිදු කළා.\nමේ අතර අනුරාධපුර පැවති වැඩසටහන් කිහිපයකට එක් වූ විපක්ෂ නායක සජිත් ප්‍රේමදාස මහතා පොල් මිල සම්බන්ධයෙන් මෙලෙස අදහස් පළ කළා.\nමේ අතර පොල් මිල පිළිබඳව විෂය භාර අමාත්‍ය  බන්දුල ගුණවර්ධන මහතාද අදහස් පළ කළා.",
       "URL": "https://www.hirunews.lk/251187/පොල්-මිල-ගැන-ඇමති-බන්දුල-කතා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2427"
}