{
       "Source": "hirunews",
       "Timestamp": "Tuesday, 14 February 2023 - 13:30",
       "Headline": "හඳුනා නොගත් මළ සිරුරක් හමුවෙයි",
       "News Content": "මහියංගනය - පදියතලාව මාර්ගයේ, දෙහිගොල්ල පාසල අසල තිබී පිරිමි මළ සිරුරක් හමු වූ බව පොලිසිය පවසනවා.\nපොලිසියට ලද තොරතුරකට අනුවයි ඒ සම්බන්ධයෙන් පොලිසිය විමර්ශන ආරම්භ කර ඇත්තේ‍.\nකෙසේවෙතත් මරණකරුගේ අනන්‍යතාවය මෙතෙක් තහවුරු වී නැහැ.\nපොලිසිය පවසන්නේ, උස අඩි 05යි අඟල් 02ක් පමණ වන තළෙලු සිහින් සිරුරක් හිමි මිය ගිය පුද්ගලයා වයස අවුරුදු 65ත් 70ත් අතර පසු වූ අයෙකු බවයි.\nකොණ්ඩය අඟල් 1.5ක් පමණ වැවි ඇති මෙම මිය ගිය පුද්ගලයාගේ, දකුණු කකුලේ දණහිසට පහළින් බෙහෙත් දමන ලද තුවාලයක් ඇති බව ද වාර්තා වෙනවා.\nඑමෙන්ම මෙම මිය ගිය පුද්ගලයා සුදු පැහැති ටී ෂර්ට් එකකින් හා සුදු පැහැති කොට කලිසමක් ඇඳ සිටි බව ද පොලිසිය පවසනවා.\nමහේස්ත්‍රාත් පරීක්ෂණයෙන් පසුව මෘත ශරීරය පශ්චාත් මරණ පරීක්ෂණ සඳහා මහියංගනය රෝහලේ මෘත ශරීරාගාරයේ තැන්පත් කර ඇති අතර මහියංගනය පොලිසය වැඩිදුර විමර්ශන සිදු කරනවා.",
       "URL": "https://www.hirunews.lk/327399/හඳුනා-නොගත්-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=536"
}