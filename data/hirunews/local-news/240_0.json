{
       "Source": "hirunews",
       "Timestamp": "Saturday, 24 June 2023 - 17:17",
       "Headline": "ඇමෙරිකාවේ ගර්භනී මවක් මරුට",
       "News Content": "අවුරුදු දෙකක් වයසැති තම පුතුගේ වෙඩි ප්‍රහාරයකට ලක්ව ගර්භනී මවක් මියයමේ පුවතක් ඇමෙරිකාවෙන් වාර්තා වනවා.\nඇමෙරිකාවේ - ඔහියෝ ප්‍රාන්තයෙන් එම සිද්ධිය වාර්තා වී ඇති බවයි විදෙස් වාර්තා සඳහන් කළේ.\nලාච්චුවක තිබූ තම පියාගේ ගිනි අවිය මෙලෙස දරුවා අතට පත්ව ඇති අතර ඔහු අතින් එය ක්‍රියාත්මක වී තම මව දෙසට වෙඩි ප්‍රහාරය එල්ල වී ඇති බව සඳහන්.\nමාස 8 ක ගැබිනියක් වූ තම බිරිඳගෙන් ලද ඇමතුමක් මත සැමියා නිවසේ කිසියම් සිදුවීමක් සිදුව ඇති බව පවසමින් පොලීසියේ සහය ඉල්ලා ඇති අතර පොලීසිය එම ස්ථානයට ගොස් අදාළ කාන්තාව රෝහල් ගත කිරීමට පියවර ගෙන තිබුණා.\nකෙසේ වෙතත්, රෝහල් ගත කරන විටත් එම 31 හැවිරිදි ගැබිනි මව සහ කුසෙහි සිටි දරුවා ජිවිතක්ෂයට පත්ව සිටි බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/338959/ඇමෙරිකාවේ-ගර්භනී-මවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=240"
}