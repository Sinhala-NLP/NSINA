{
       "Source": "hirunews",
       "Timestamp": "Monday, 16 April 2018 - 11:31",
       "Headline": "පොරොවකින් කොටා නෑනා ඝාතනය කළ මස්සිනා",
       "News Content": "දවුලගල, ඔලිදගොඩවත්ත, පමුණුව ප්‍රදේශයේ දී ඊයේ (15) පොරොවකින් පහර දී කාන්තාවක් ඝාතනය කර තිබෙනවා.\nපස්වරු 2.00 ට පමණ මෙම ඝාතනය සිදුකර ඇති බවයි පොලිසිය පැවසුවේ.\nමන්නගෙදර අමරාවතී වන ඇය හන්දෙස්ස ප්‍රදේශයේ පදිංචි 54 හැවිරිදි කාන්තාවක්.\nපහරදීමෙන් තුවාල ලැබූ කාන්තාව පමුණුව ප්‍රාදේශිය රෝහලට ඇතුළත් කර ඇති අතර ඇගේ තත්ත්වය බරපතළ වූ බැවින් පේරාදෙණිය ශික්ෂණ රෝහලට ඇතුළත් කළ පසු ඇය මියගොස් ඇති බවයි වාර්තා වන්නේ.\nසිය ඥාති නිවසකට අලුත් අවුරුදු කැවිලි පෙවිලි රැගෙන තවත් කාන්තාවන් දෙදෙනෙක් සමඟ ගොස් නැවත එමින් සිටියදී මෙම පහරදීම සිදුවී ඇති බවයි පැවසෙන්නේ.\nඉඩම් ආරවුලක් හේතුවෙන් මෙම මරණය සිදුකර ඇති බවට පොලිසිය සැක කරන අතර ඝාතනය සම්බන්ධයෙන් එම කාන්තාවගේ ස්වාමි පුරුෂයාගේ බාල සහෝදරයෙකු දවුලගල පොලිසිය විසින් අත්අඩංගුවට ගෙන තිබෙනවා.\nසැකකරු අද (16) මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/188491/පොරොවකින්-කොටා-නෑනා-ඝාතනය-කළ-මස්සිනා",
       "Category": "Local News",
       "Parent URL": "https://www.hirunews.lk/local-news.php?pageID=3988"
}