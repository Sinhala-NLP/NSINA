{
       "Source": "hirunews",
       "Timestamp": "Tuesday, 23 August 2016 - 7:23",
       "Headline": "නිදහස් පක්ෂ සම්මේලනය ගැන ඒකාබද්ධ විපක්ෂය තවමත් දෙගිඩියාවෙන්",
       "News Content": "ශ්‍රී ලංකා නිදහස් පක්ෂ සම්මේලනයට සහභාගි වන්නේ ද නැද්ද යන්න පිළිබදව ආසන බල මණ්ඩල සාමාජිකයන් සමඟ සාකච්ඡා කිරීමෙන් අනතුරුව තීරණයක් ගන්නා බව ඒකාබද්ධ විපක්ෂය පවසනවා.\nඊයේ පස්වරුවේ හිටපු ජනාධිපති මහින්ද රාජපක්ෂගේ ප්‍රධානත්වයෙන් පැවැති විශේෂ සාකච්ඡාවකදී මේ බව තීරණයට එළඹී තිබෙනවා.\nබත්තරමුල්ල - නෙළුම් මාවතේ පිහිටි හිටපු ජනාධිපතිවරයාගේ කාර්යාලයේ පැවැති මෙම සාකච්ඡාවට ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන් 31 දෙනෙකු පැමිණ සිටි බව සදහන්.\nමෙම හමුවට හිටපු අමාත්‍ය බැසිල් රාජපක්ෂ ද සහභාගි වූ බවයි එහි සිටි හිරු වාර්තාකරුවන් සදහන් කළේ.",
       "URL": "https://www.hirunews.lk/141255/නිදහස්-පක්ෂ-සම්මේලනය-ගැන-ඒකාබද්ධ-විපක්ෂය-තවමත්-දෙගිඩියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4912"
}