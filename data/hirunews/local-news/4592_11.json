{
       "Source": "hirunews",
       "Timestamp": "Tuesday, 28 March 2017 - 13:00",
       "Headline": "වීරවංශ 7 වන දිනටත් උපවාසයේ",
       "News Content": "තමාට ඇප ලබාදෙන ලෙස ඉල්ලමින් පාර්ලිමේන්තු මන්ත්‍රී විමල් වීරවංශ 7 වන දිනටත්  බන්ධනාගාර රෝහලේ උපවාසයේ නිරත වනවා.\nකෙසේ වෙතත් මන්ත්‍රීවරයාගේ සෞඛ්‍ය තත්ත්වය තවමත් සාමාන්‍ය පරිදි පවතින නිසා ජාතික රෝහල වෙත මාරු කර යැවීමේ අවශ්‍යතාවයක් නොමැති බවයි බන්ධනාගාර දෙපාර්තමේන්තුව සඳහන් කළේ.\nබන්ධනාගාර රෝහලේ වෛද්‍යවරුන් නිර්දේශ කළහොත් පමණක් ජාතික රෝහල වෙත යොමු කිරීමට කටයුතු කරන බවයි එම දෙපාර්තමේන්තුවේ ජේෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nකෙසේ වෙතත් මන්ත්‍රීවරයාගේ සෞඛ්‍ය තත්ත්වය පිළිබඳ නිරන්තර අවධාණයෙන් සිටින බවද ඔහු වැඩිදුරටත් කියා සිටියා.\nමේ අතර මන්ත්‍රීවරයාගේ සුවදුක් විමසීම සඳහා අද දිනයේද ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් ඇතුළු පක්ෂයේ පිරිසක් බන්ධනාගාර රෝහල වෙත පැමිණ තිබෙනවා.",
       "URL": "https://www.hirunews.lk/157916/වීරවංශ-7-වන-දිනටත්-උපවාසයේ",
       "Category": "Local News",
       "Parent URL": "https://www.hirunews.lk/local-news.php?pageID=4592"
}