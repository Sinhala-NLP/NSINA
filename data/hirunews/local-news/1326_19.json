{
       "Source": "hirunews",
       "Timestamp": "Monday, 28 February 2022 - 19:53",
       "Headline": "එක්සත් ජාතීන්ගේ මානව හිමිකම් කවුන්සිලයේ 49 වන සැසි වාරය ඇරඹේ",
       "News Content": "එක්සත් ජාතීන්ගේ මානව හිමිකම් කවුන්සිලයේ 49 වන නිත්‍ය සැසිවාරය ස්විට්සර්ලන්තයේ ජිනීවාහිදී අද ආරම්භ වුණා. අප්‍රේල් මස 01 වනදා දක්වා පැවැත්වෙන මෙම සැසිවාරයේ දී ඉහළම ප්‍රමුඛතාව හිමිව ඇත්තේ, යුක්රේන අර්බුදයටයි.\nමේ අතර, ශ්‍රී ලංකාව සම්බන්ධයෙන් එක්සත් ජාතීන්ගේ මානව හිමිකම් මහ කොමසාරිස් මිචෙල් බැචලේ විසින් පසුගිය 25 වනදා ජිනීවා මානව හිමිකම් මණ්ඩලයේ 49 වන සැසිවාරය වෙත ඉදිරිපත් කළ වාර්තාව ලබන 3 වන දා සභාගත කිරීමට නියමිතයි.\nඑදිනට ශ්‍රී ලංකාව සම්බන්ධයෙන් වන විවාදය පැවැත්වෙත අතර විදේශ අමාත්‍ය මහාචාර්ය ජී.එල්. පීරිස් අදහස් දැක්වීමට නියමිතව තිබෙනවා.\nමේ අතර, ගෝලීය ශ්‍රී ලංකා සංසදය සහ යුරෝපයේ ශ්‍රී ලාංකික සංවිධාන නියෝජිතයන් පිරිසක්, ජගත් මානව හිමිකම් කවුන්සිලයේ 49 වන සැසිවාරයට සහභාගී වීමට ජිනීවා වෙත ගොස් සිටින විදේශ අමාත්‍ය මහාචාර්ය ජී.එල්. පීරිස් සහ රාජ්‍ය අමාත්‍ය මහාචාර්ය චන්න ජයසුමන හමුවුණා.\nජිනීවා නුවර ශ්‍රී ලංකා තානාපති කාර්යාලයේදී දෙපාර්ශවය අතර සාකච්ඡා පැවති බවයි ඖෂධ නිෂ්පාදන සැපයුම් නියාමන රාජ්‍ය අමාත්‍යාංශය සඳහන් කළේ.",
       "URL": "https://www.hirunews.lk/298324/එක්සත්-ජාතීන්ගේ-මානව-හිමිකම්-කවුන්සිලයේ-49-වන-සැසි-වාරය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1326"
}