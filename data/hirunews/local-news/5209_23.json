{
       "Source": "hirunews",
       "Timestamp": "Thursday, 14 January 2016 - 18:07",
       "Headline": "ඖෂධ හිඟයක් නැහැ - සෞඛ්‍ය අමාත්‍යාංශය යළි අවධාරණය කරයි",
       "News Content": "දිවයින පුරා රෝහල්වල කිසිදු ඖෂධ හිඟයක් නොමැති බව සෞඛ්‍ය අමාත්‍යාංශය යළි අවධාරණය කරනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ රෝහල් කිහිපයක ඖෂධ හිඟයක් පැවතුණ ද අදාළ රෝහල් වෙත ඖෂධ ලබාදීමට මේ වනවිටත් කටයුතු කර ඇති බවයි.\nවිදේශ රටවලින් ගෙන එන ඖෂධවල ප්‍රමාදයක් ඇති බවත්, එම ගැටලූ නිරාකරණය කිරීමට කැබිනට් අනුමැතියද ලැබී ඇති බවයි සෞඛ්‍ය අමාත්‍ය රාජිත සේනාරත්න සඳහන් කළේ.\nඒ අනුව කඩිනමින් ප්‍රතිශක්ති ඌනතා සහිත රෝගීන් සඳහා ලබාදෙන ඖෂධ, හෘද රෝගීන්ට ප්‍රතිකාර කිරීමේදී භාවිතයට ගැනෙන ඖෂධ ආදී තවත් ඖෂධ වර්ග කිහිපයක් වහාම ගෙන්වීමටද කටයුතු කර තිබෙනවා.",
       "URL": "https://www.hirunews.lk/124031/ඖෂධ-හිඟයක්-නැහැ-සෞඛ්‍ය-අමාත්‍යාංශය-යළි-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5209"
}