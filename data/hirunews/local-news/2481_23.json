{
       "Source": "hirunews",
       "Timestamp": "Wednesday, 02 September 2020 - 14:06",
       "Headline": "ගුරුමඩ ගඟේයාය ප්‍රදේශයේ සුනඛයෙකුට වසදී මරණයට පත් කරයි (වීඩියෝ)",
       "News Content": "සපුගස්කන්ද ප්‍රදේශයේදී රුපියල් කෝටි 23 කට අධික වටිනාකමකින් යුත් හෙරොයින් කිලෝග්‍රෑම් 23 ක් සමග සැකකරුවෙකු අද අත්අඩංගුවට ගත්තා.\nඔහු කොළඹ අපරාධ කොට්ඨාශයේ නිලධාරියෙකුගේ සහෝදරයෙකු බවටයි පොලිස් පරීක්ෂණවලින් අනාවරණ වී ඇත්තේ.\nඅදාළ නිලධාරියා විසින් මෙම මත්ද්‍රව්‍ය ජාවාරම මෙහෙයවා ඇති බවට ද පොලිස් පරීක්ෂණවලින් අනාවරණ වී තිබෙනවා.\nමීගහවත්ත, පොලීසියට ලද තොරතුරකට අනුව මෙම වැටලීම සිදුකළා.\nඑහිදී සැකකරුට අයත් වඩු මඩුවක සූක්ෂම අයුරින් සගවා තිබියදී මෙම හෙරොයින් තොගය සොයා ගත් බවයි පොලීසිය සඳහන් කළේ.\nසිද්ධිය සම්බන්ධයෙන් තවත් අයෙකු අත්අඩංගුවට ගෙන ඇති අතර, කොළඹ අපරාධ කොට්ඨාශයේ නිලධාරියා සොයා විමර්ශනයක් ද ආරම්භ කර තිබෙනවා.\nමේ අතර, මීගමුව - දළුවාකොටුව ප්‍රදේශයේදී මීගමුව කොට්ඨාශ විෂ මත්ද්‍රව්‍ය ඒකකයේ නිළධාරීන් සිදුකළ වැටලීමකදී හෙරොයින් ග්‍රෑම් 300ක් සමඟ සැකකරුවෙකු අත්අඩංගුවට අද අත්අඩංගුවට ගත්තා.\nඑමෙන්ම, හෙරෝයින් ග්‍රෑම් 25 ක් සමඟින් දිනේෂා සඳමාලි හෙවත් කුඩු සඳා නමැත්තිය නව කොළොන්නාව ප්‍ර‍්‍රදේශයේදී අත්අඩංගුවට ගැණුනු අතර, කොටහේන - සුමිත්‍රාරාමපුර ප්‍රදේශයේදී තවත් කාන්තාවක් හෙරොයින් සමග අද අත්අඩංගුවට ගනු ලැබුවා.\nමේ අතර, මහා පරිමාණ ජාවාරම්කරුවන්ට එරෙහිව නීතිය ක්‍රියාත්මක නොකර දෛනිකව කුඩා ප්‍රමාණවල මත්කුඩු වැටලීමෙන් රට තුළ මත් ජාවාරම මැඩලිය නොහැකි බව අභ්‍යන්තර ආරක්ෂක ස්වදේශ කටයුතු හා ආපදා කළමනාකරණ රාජ්‍ය අමාත්‍ය චමල් රාජපක්ෂ පවසනවා.\nඔහු මේ බව සඳහන් කළේ පොලිස් මූලස්ථානයේ නිරීක්ෂණ චාරිකාවකින් අනතුරුව ජ්‍යෙෂ්ඨ පොලිස් නිලධාරින්ගේ හමුවකට එක්වෙමින්.",
       "URL": "https://www.hirunews.lk/249255/ගුරුමඩ-ගඟේයාය-ප්‍රදේශයේ-සුනඛයෙකුට-වසදී-මරණයට-පත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2481"
}