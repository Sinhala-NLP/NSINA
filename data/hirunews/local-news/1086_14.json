{
       "Source": "hirunews",
       "Timestamp": "Saturday, 18 June 2022 - 10:03",
       "Headline": "රිය අනතුරකින් උප පොලිස් පරීක්ෂකවරයෙකු ජීවිතක්ෂයට",
       "News Content": "ඇල්පිටිය - අවිත්තාව මාර්ගයේ ඕපාත ප්‍රදේශයේදී සිදු වූ රිය අනතුරකින් පොලිස් විශේෂ කාර්ය බලකායේ උප පොලිස් පරීක්ෂකවරයෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ වේගය පාලනය කර ගැනීමට නොහැකිව ඔහු ගමන් ගත් යතුරුපැදිය මාර්ගයෙන් ඉවතට පැන විදුලි කණුවක ගැටී මෙම අනතුර සිදුව ඇති බවයි.\nඅනතුරින් ජීවිතක්ෂයට පත්ව ඇත්තේ 50 හැවිරිදි ගාල්ල - කරන්දෙණිය - මූණමල්වත්ත ප්‍රදේශයේ පදිංචිකරුවෙක්.",
       "URL": "https://www.hirunews.lk/307455/රිය-අනතුරකින්-උප-පොලිස්-පරීක්ෂකවරයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1086"
}