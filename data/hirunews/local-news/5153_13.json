{
       "Source": "hirunews",
       "Timestamp": "Thursday, 25 February 2016 - 13:10",
       "Headline": "මහ බැංකු අධිපති කෝප් කමිටුව හමුවට",
       "News Content": "ශ්‍රී ලංකා මහ බැංකුවේ අධිපතිවරයා ඇතුලූ අධ්‍යක්ෂ මණ්ඩලය අද පැවැත්වෙන කෝප් කමිටු රැස්වීමට කැඳවා තිබෙනවා.\nඑම කමිටුවේ සභාපති පාර්ලිමේන්තු මන්ත්‍රී සුනිල් හඳුන්නෙත්ති කියා සිටියේ එහිදී ආන්දෝලනයට තුඩුදුන් බැඳුම්කර ගණුදෙනුව පිළිබඳව සාකච්ඡා කරනු ඇති බවයි.\nමෙම ගණුදෙනුව සම්බන්ධයෙන් පසුගිය කෝප් කමිටුව විමර්ශනයක් පවත්වා දළ කෙටුම්පතක් සකස් කර තිබෙනවා.\nමෙහි ඉදිරි විමර්ශන සඳහා එම කෙටුම්පත පදනම් කරගන්නේද නැද්ද යන්න පිළිබඳව අද පැවැත්වෙන රැස්වීමේදී තීරණය කරනු ඇති බවයි පාර්ලිමේන්තු මන්ත්‍රී සුනිල් හඳුන්නෙත්ති තවදුරටත් කියා සිටියේ.\nමේ වනවිට රාජ්‍ය ආයතන 15 ක් පමණ කෝප් කමිටුව හමුවට කැඳවා ඇති අතර අදාළ ආයතන තුළ සිදුකළ වෙනස්කම් පිළිබඳව නිර්දේශ කමිටුව වෙත ඉදිරිපත් කර ඇති බවයි ඔහු තවදුරටත් කියා සිටියේ.",
       "URL": "https://www.hirunews.lk/127128/මහ-බැංකු-අධිපති-කෝප්-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=5153"
}