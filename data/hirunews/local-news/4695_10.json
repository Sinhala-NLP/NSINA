{
       "Source": "hirunews",
       "Timestamp": "Tuesday, 24 January 2017 - 15:35",
       "Headline": "උසස් පෙළ අයදුම්පත් යොමු කළ යුතු අවසන් දිනය පෙබරවාරි 15",
       "News Content": "මේ වසරේ උසස් පෙළ විභාගයට අදාළ අයදුම්පත් පෙබරවාරි 15 වනදා හෝ ඊට පෙර යොමු කරන ලෙස විභාග දෙපාර්තමේන්තුව අයදුම්කරුවන්ගෙන් ඉල්ලා සිටිනවා.\nපාසල් අයදුම්කරුවන්, විදුහල්පතිවරුන් මාර්ගයෙන්ද, පෞද්ගලික අයදුම්කරුවන් තමන් විසින්ද ඒවා යොමුකළ යුතු බවයි විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර ප්‍රකාශ කළේ.\nඋසස් පෙළ ආදර්ශ අයදුම්පත මේ වනවිටත් පුවත්පත් මගින් ප්‍රසිද්ධියට පත් කර ඇති බව ඔහු කියා සිටියා.\nමේ අතර පසුගිය වසරේ පැවති උසස් පෙළ විභාගයෙන් සමත්වුවන්ට හෙට සිට විශ්ව විද්‍යාලයට අයදුම් කිරීමට හැකියාව පවතින බව විශ්ව  විද්‍යාල ප්‍රතිපාදන කොමිෂන් සභාව පවසනවා.\nඒ අනුව හෙට සිට පෙබරවාරි 20 වනදා දක්වා අපේක්ෂකයන්ට එම අවස්ථාව හිමිවන බවයි කොමිෂන් සභාවේ සභාපතිවරයා කියාසිටියේ.\nමෙවර විශ්ව විද්‍යාල ප්‍රවේශය සඳහා වන අත්පොත හෙට සිට අන්තර්ජාලයෙන් සහ පොත් අලෙවිසැල්වලින් ලබාගත හැකියි.\nමේ අතර අගෝස්තු මාසයේ පැවැත්වීමට නියමිත උසස් පෙළ විභාගය සම්බන්ධයෙන් විභාග දෙපාර්තමේන්තුව නිකුත්කල නිවේදනය\nමෙතැනින්\n..",
       "URL": "https://www.hirunews.lk/152791/උසස්-පෙළ-අයදුම්පත්-යොමු-කළ-යුතු-අවසන්-දිනය-පෙබරවාරි-15",
       "Category": "Local News",
       "Parent URL": "https://www.hirunews.lk/local-news.php?pageID=4695"
}