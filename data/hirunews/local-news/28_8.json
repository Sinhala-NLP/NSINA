{
       "Source": "hirunews",
       "Timestamp": "Friday, 15 September 2023 - 14:05",
       "Headline": "මහීෂ් තීක්ෂණ අද වෛද්‍ය පරීක්ෂණයකට",
       "News Content": "පාකිස්ථානය සමග ඊයේ(14) පැවති තරගයේදී ආබාධයට ලක්වූ මහීෂ් තීක්ෂණ අද(15) වෛද්‍ය පරීක්ෂණයක් සඳහා යොමු කිරීමට නියමිත බව ශ්‍රී ලංකා ක්‍රිකට් ආයතනය පවසනවා.\nපන්දු රකිමින් සිටියදී ඔහු දකුණු පාදයේ ආබාධයට ලක්වූ අතර, එය පසෙකලා මහීෂ් තීක්ෂණ අවසන් පන්දු වාර කිහිපය යොමු කළා.\nඅද සිදුකෙරෙන වෛද්‍ය පරීක්ෂණයෙන් අනතුරුව එහි ප්‍රතිඵල මත ඔහු සම්බන්ධයෙන් ඉදිරි ක්‍රියාමාර්ග ගන්නා බවයි සඳහන් වන්නේ.\nදකුණු පාදයේ ආබාධයට ලක්වුණු මහීෂ් තීක්ෂණ අනිද්දා (17) පැවැත්වෙන 2023 ආසියානු කුසලාන අවසන් මහා තරගයට සහභාගි වීම ගැන අවිනිශ්චිතතාවයක් පවතින බව ක්‍රීඩා ආරංචි මාර්ග පවසනවා.",
       "URL": "https://www.hirunews.lk/348364/මහීෂ්-තීක්ෂණ-අද-වෛද්‍ය-පරීක්ෂණයකට",
       "Category": "Local News",
       "Parent URL": "https://www.hirunews.lk/local-news.php?pageID=28"
}