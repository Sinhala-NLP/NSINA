{
       "Source": "hirunews",
       "Timestamp": "Saturday, 20 February 2016 - 7:58",
       "Headline": "ඒකාබද්ධ විපක්ෂය තුන්වන වරටත් පොල් ගැසීමට සැරසේ",
       "News Content": "පොලිස් මූල්‍ය අපරාධ කොට්ඨාශයට වසරක් සපිරීම නිමිත්තෙන් ඊට එරෙහිව ඒකාබද්ධ විපක්ෂය අද තුන්වනවරටත් පොල් ගැසීමක නිරත වනවා.\nඒ, කුරුණෑගල - සඳලංකාව - සිංගක්කුලිය - අයියනායක දේවාලයේදීයි. ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී රංජිත් සොයිසා හිරු ප්‍රවෘත්ති අංශයට කියා සිටියේ එහිදී පොල් ගසා දේව කන්නලව්වක් ද සිදුකිරීමට නියමිත බවයි.\nමීට පෙර ද ඒකාබද්ධ විපක්ෂය දෙවතාවක් රජයට එරෙහිව පොල්ගසා දේව කන්නලව් සිදුකරනු ලැබුවා.\nඒ, හික්කඩුව - සීනිගම දේවාලයේදී සහ රත්නපුර - ගොඩකවෙල ඓතිහාසික අම්මඩුව කුඩාකතරගම දේවාලයේදීයි.",
       "URL": "https://www.hirunews.lk/126685/ඒකාබද්ධ-විපක්ෂය-තුන්වන-වරටත්-පොල්-ගැසීමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=5161"
}