{
       "Source": "hirunews",
       "Timestamp": "Thursday, 10 March 2016 - 9:56",
       "Headline": "බැසිල් කොළඹට - යෝෂිත කඩුවෙලට",
       "News Content": "දිවිනැගුම දෙපාර්තමේන්තුවේ මුදල් අවභාවිතය සම්බන්ධයෙන් කොළඹ මහාධිකරණය හමුවේ පවරා තිබූ නඩුවට පෙනී සිටීම සඳහා හිටපු ආර්ථික සංවර්ධන අමාත්‍ය බැසිල් රාජපක්ෂ අද පෙරවරුවේ අධිකරණයට පැමිණියා.\nඑම දෙපාර්තමේන්තුවේ රුපියල් මිලියන 26 කට අධික මුදලක් සාපරාධි ලෙස පරිහරණය කළ බවට චෝදනා කරමින් නීතිපතිවරයා මොහුට අමතරව එහි හිටපු අධ්‍යක්‍ෂ ජනරාල් ආර්.කේ. රණවකට එරෙහිව අධිකරණය හමුවේ නඩු පවරා තිබෙනවා.\nමේ අතර සී.එස්.එන්. නාලිකාව සම්බන්ධයෙන් වන නඩුවට දැනට රක්ෂිත බන්ධනාගාර ගතකර සිටින යෝෂිත රාජපක්ෂ ඇතුලූ පස්දෙනා අද පෙරවරුවේ කඩුවෙල මහේස්ත්‍රාත් අධිකරණයට රැගෙනවිත් තිබූ බවයි එහි සිටින අප වාර්තාකරු සඳහන් කළේ.",
       "URL": "https://www.hirunews.lk/128200/බැසිල්-කොළඹට-යෝෂිත-කඩුවෙලට",
       "Category": "Local News",
       "Parent URL": "https://www.hirunews.lk/local-news.php?pageID=5135"
}