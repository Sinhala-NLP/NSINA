{
       "Source": "hirunews",
       "Timestamp": "Tuesday, 28 June 2022 - 8:00",
       "Headline": "නීතිවිරෝධි ලෙස ගබඩා කර තිබූ ඩීසල් සහ පෙට්‍රල් ලීටර් 1740ක් සොයා ගැනේ",
       "News Content": "නීතිවිරෝධි ලෙස ගබඩා කර තිබූ ඩීසල් සහ පෙට්‍රල් ලීටර් 1740ක් පස්සර, සපුගස්කන්ද සහ ඇතිමලේ යන ප්‍රදේශවලින් සොයාගෙන තිබෙනවා.\nඊයේ පස්වරුවේ සියඹලාණ්ඩුව - ඇතිමලේ, 70 හන්දිය ප්‍රදේශයේදී පෙට්‍රල් ලීටර් 1220ක් සමඟ අවුරුදු 60ක් වයසැති පුද්ගලයෙකු අත්අඩංගුවට ගත් බවයි පොලිස් මාධ්‍ය ප්‍රකාශක කොට්ඨාශය සදහන් කළේ.\nඑමෙන්ම සපුගස්කන්ද ඉහල බියන්විල ප්‍රදේශයේදී ඩීසල් ලීටර් 460ක් සමඟ අවුරුදු 48ක් වයසැති පුද්ගලයෙකු අත්අඩංගුවට ගෙන තිබුණා.\nපස්සර - ඩැමේරියාවත්ත ප්‍රදේශයේ දී අවුරුදු 40ක් වයසැති පුද්ගලයෙකු අත්අඩංගුවට ගනු ලැබුවේ ඩීසල් ලීටර 60ක් සමඟයි.",
       "URL": "https://www.hirunews.lk/308368/නීතිවිරෝධි-ලෙස-ගබඩා-කර-තිබූ-ඩීසල්-සහ-පෙට්‍රල්-ලීටර්-1740ක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1063"
}