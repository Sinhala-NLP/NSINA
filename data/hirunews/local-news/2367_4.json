{
       "Source": "hirunews",
       "Timestamp": "Tuesday, 27 October 2020 - 12:06",
       "Headline": "රේඩියේටරයක් යොදා සිදුකළ මහා පරිමාණ කසිප්පු ජාවාරමක් වටලයි",
       "News Content": "වාහනයක රේඩියේටරයක් යොදාගෙන නීතිවිරෝධීව මත්පැන් නිෂ්පාදනය කිරීමේ මහා පරිමාණ ජාවාරමක් වටලා වැල්ලවාය පොලීසිය විසින් සැකකරුවකු අත්අඩංගුවට ගෙන තිබෙනවා.\nඒ වැල්ලවාය පොලිස් ස්ථානයේ නිලධාරීන්ට ලද තොරතුරක් මත වැල්ලවාය වෙහෙරයාය ප්‍රදේශයේ සිදුකළ වැටලිමකදීයි.\nඅදාළ සැකකරු ඉතා සූක්ෂමව තම ගෙවත්තේ දීර්ඝ කාලයක පටන් මෙම ජාවාරම පවත්වාගෙන ගොස් ඇති අතර කසිප්පු පෙරීම සඳහා යොදා ගන්නා දඟරය වෙනුවට වාහනයකින් ඉවත් කළ රේඩියේටරයක් භාවිතා කර ඇති බවට පොලීසිය අනාවරණය කර ගෙන තිබෙනවා.\nසැකකරු සන්තකයේ තිබී ගෝඩා මිලිලීටර් 90,000,නීති විරෝධී මත්පැන් සහ මත්පැන් පෙරීමට යොදා ගන්නා උපකරණ රැසක්ද පොලිස් භාරයට ගත් බව සඳහන් .\nඑලෙස අත්අඩංගුවට ගෙන ඇත්තේ වැල්ලවාය වෙහෙරයාය ප්‍රදේශයේ පදිංචි 60 හැවිරිදි පුද්ගලයෙක්.\nඔහු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් වැඩිදුර විමර්ශන වැල්ලවාය පොලීසිය විසින් සිදුකරනු ලබනවා.",
       "URL": "https://www.hirunews.lk/253408/රේඩියේටරයක්-යොදා-සිදුකළ-මහා-පරිමාණ-කසිප්පු-ජාවාරමක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=2367"
}