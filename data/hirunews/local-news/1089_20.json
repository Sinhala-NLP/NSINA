{
       "Source": "hirunews",
       "Timestamp": "Thursday, 16 June 2022 - 23:04",
       "Headline": "තලකොටුව උද්‍යාන පාරේ මෝටර් රථයක් තුළ මියගිය පුද්ගලයා සිටියේ ඉන්ධන පෝලිමක නොවේ",
       "News Content": "අද දහවල් තලකොටුව උද්‍යාන මාවතේ මෝටර් රථයක් තුළ මිය ගොස් සිටි වයෝවෘද්ධ පුද්ගලයෙකුගේ මළසිරුරක් හමුවුණා.\nඅදාළ පුද්ගලයා ඒ අසළ පිහිටි ජාත්‍යන්තර පාසලේ ඉගැනුම ලබන සිය මිණිපිරිය රැගෙන යාමට පැමිණි අයෙකු බවයි, කිරුළපන පොලිසිය සඳහන් කළේ.\nමෙලෙස හදිසි මරණයකට ලක් වූ පුද්ගලයා වයස අවුරුදු 70ක පුද්ගලයෙකු වන අතර, මරණය සම්බන්ධයෙන් සිදු කළ හදිසි මරණ පරීක්ෂණයේ දී ඔහුගේ මොළයේ ස්නායුවක සිදු වූ පිපිරීමක් හේතුවෙන් ස්භාවිකව මියගොස් ඇති බවද, තීන්දු කෙරුණා.\nමේ අතර, මෙම පුද්ගලයා සිය මෝටර් රථය තුළ මිය ගොස් සිටින ඡායාරූපය භාවිත කරමින් බොහෝ සමාජ මාධ්‍ය සහ ෆේස්බුක් ගිණුම්වල සටහන් කර තිබුණේ, එය තෙල් පෝලිමක සිදු වූ තවත් මරණයක් ලෙසට යි.",
       "URL": "https://www.hirunews.lk/307344/තලකොටුව-උද්‍යාන-පාරේ-මෝටර්-රථයක්-තුළ-මියගිය-පුද්ගලයා-සිටියේ-ඉන්ධන-පෝලිමක-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=1089"
}