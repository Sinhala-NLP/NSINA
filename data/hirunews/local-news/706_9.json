{
       "Source": "hirunews",
       "Timestamp": "Saturday, 26 November 2022 - 20:39",
       "Headline": "ඔරායන් සඳට ළං වෙයි",
       "News Content": "නාසා ආයතනය පසුගියදා සඳ මතට යැවීම සඳහා අභ්‍යවකාශ ගත කළ ඔරායන් යානය සාර්ථකව සඳෙහි කක්ෂයට ඇතුළු වී තිබෙනවා.\nනාසා ආයතනය විසින් සිදුකරන ආටිමිස් මෙහෙයුමේ එක් අදියරක් වන මීට ඇමෙරිකානු ඩොලර් බිලියන 4 යි දශම 1ක් වැය කර ඇති බව සඳහන්.\nඑමඟින් ලබා ගත් සඳෙහි සමීප ඡායාරූප මේ වනවිටත් නිකුත් කර ඇති බවයි විදෙස් මාධ්‍ය වාර්තා කළේ.\nඇපලෝ චන්ද්‍ර මෙහෙයුම අවසන්වී වසර 50 කට පමණ පසු නාසා චන්ද්‍ර යානයක් සඳට ළං වූ පළමු අවස්ථාව මෙය වනවා.\nඔරායන් යානය සඳ මතුපිටට ගොඩබෑමක් නොකරන අතර, එය අඳුරු කලාපයද පසුකර සඳ වටා ගොස් ආපසු පෘථිවිය බලා පැමිණීමට නියමිතයි.\nදින 25 ක මෙහෙයුමක් නිම කරමින් ඔරායන් පෘථිවිය වෙත ළඟාවීමට නියමිතව ඇත්තේ ලබන මස 11 වනදායි.",
       "URL": "https://www.hirunews.lk/321362/ඔරායන්-සඳට-ළං-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=706"
}