{
       "Source": "hirunews",
       "Timestamp": "Sunday, 26 June 2022 - 7:23",
       "Headline": "මත්පැන්වල ප්‍රමිතිය පරීක්ෂාවට නව ක්‍රමවේදයක්",
       "News Content": "මෙරට ප්‍රථමවරට දිවයින පුරා අලෙවි කෙරෙන දේශීය හා විදේශීය මත්පැන්වල ප්‍රමිතිය නිශ්චිත කාලයකට වරක් පරීක්ෂා කිරීමට සුරාබදු දෙපාර්තමේන්තුව පියවර ගෙන තිබෙනවා.\nඒ පාර්ලිමේන්තුවේ කෝපා කමිටුව මගින් මත්පැන්වලට අදාළ ප්‍රමිතිීන් පවත්වා ගෙන යන ලෙසට එම දෙපාර්තමේන්තුවට දුන් උපදෙස් අනුවයි.\nඒ අනුව දිවයින පුරා මත්පැන් අලෙවිසැල්, නිෂ්පාදනාගාර සහ බෙදා හැරීමේ මධ්‍යස්ථානවල සාම්පල පරීක්ෂා කිරීමේ කටයුතු සිදු කරන බව සුරාබදු දෙපාර්තමේන්තුව සඳහන් කළා.\nඑහි මාධ්‍ය ප්‍රකාශක සුරාබදු කොමසාරිස් කපිල කුමාරසිංහ හිරු ප්‍රවෘත්ති අංශයට කියා සිටියේ නියමිත ප්‍රමිතීන් උල්ලංඝනය කර ඇති මත්පැන් අලෙවිසැල් සහ නිෂ්පාදනාගාරවලට එරෙහිව පියවර ගන්නා බවයි.",
       "URL": "https://www.hirunews.lk/308187/මත්පැන්වල-ප්‍රමිතිය-පරීක්ෂාවට-නව-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=1068"
}