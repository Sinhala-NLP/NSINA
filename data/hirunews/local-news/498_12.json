{
       "Source": "hirunews",
       "Timestamp": "Saturday, 04 March 2023 - 14:59",
       "Headline": "බෙහෙත් නැත්නම් පළාතේ පොලිසියට දැනුම්දෙන්න - වෛද්‍ය වෘත්තීය සමිති (වීඩියෝ)",
       "News Content": "තමන්ට අයත් පළාත්වල රෝහල් තුළ ඖෂධ හිඟයක් පවතින්නේ නම් ඒ පිළිබඳ වහා පොලිසියට පැමිණිලි කරන ලෙස වෛද්‍ය හා සිවිල් අයිතිවාසිකම් පිළිබඳ වෘත්තීය සමිති සන්ධානය පවසනවා.\nඖෂධ හිඟය සම්බන්ධයෙන් ශ්‍රී ලංකා වෛද්‍ය සංගමය ඉදිරිපත් කළ පැමිණිල්ලකට අදාළව මානව හිමිකම් කොමිසම හමුවට කැඳවූ අවස්ථාවේදී ඊට එක් වූ වෛද්‍යවරුන් මේ සම්බන්ධයෙන් අදහස් පළ කළා.\nශ්‍රී ලංකා වෛද්‍ය සංගමය විසින් මානව හිමිකම් කොමිසම වෙත පසුගිය පෙබරවාරි 15 වැනිදා මෙරට රෝහල්වල ඖෂධ හිඟය හේතුවෙන් ජනතාවට වන අපහසුතාව සම්බන්ධයෙන් පැමිණිල්ලක් ඉදිරිපත් කර තිබුණා.\nඊට පිළිතුරු ලබාගැනීමට ඊයේ සෞඛ්‍ය බලධාරීන් මානව හිමිකම් කොමිෂන් සභාව වෙත කැඳවා තිබුණා.\nඑම අවස්ථාවට වෛද්‍ය හා සිවිල් අයිතිවාසිකම් පිළිබඳ වෘත්තීය සමිති සන්ධානයේ නියෝජිතයින් පිරිසක් ද එක්ව සිටියා.",
       "URL": "https://www.hirunews.lk/328973/බෙහෙත්-නැත්නම්-පළාතේ-පොලිසියට-දැනුම්දෙන්න-වෛද්‍ය-වෘත්තීය-සමිති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=498"
}