{
       "Source": "hirunews",
       "Timestamp": "Friday, 14 June 2019 - 16:10",
       "Headline": "සහරාන් සමග සමීප සබදතා පැවැත්වූ තවත් දෙදෙනෙකු මහනුවරදී අත්අඩංගුවට",
       "News Content": "පාස්කු ප්‍රහාරයේ ප්‍රධාන සැකකරු වන සහරාන් හෂීම් සමග සමීප සබදතා පැවැත්වූ දෙදෙනෙකු යුද හමුදාව සහ ත්‍රස්ත විමර්ශන කොට්ඨාශය සිදුකළ මෙහෙයුමකදී අත්අඩංගුවට ගෙන තිබෙනවා.\nඒ මහනුවර - හිඟුල ප්‍රදේශයේදීයි.\nමෙලෙස අත්අඩංගුවට ගෙන ඇත්තේ 39 හැවිරිදි මොහොමඩ් රාෆික් මොහොමඩ් රිස්මි සහ 42 හැවිරිදි මොහොමඩ් මුස්තාෆා මොහොමඩ් රිස්වාන් නමැති පුද්ගලයින් දෙදෙනායි.\nමෙම සිද්ධිය සම්බන්ධයෙන් මීට පෙර අත්අඩංගුවට ගෙන සිටින සැකකරුවන්ගෙන් සිදුකරන ප්‍රශ්න කිරීම්වලට අනුවයි ඊයේ මොවුන් දෙදෙනා අත්අඩංගුවට ගෙන ඇත්තේ.",
       "URL": "https://www.hirunews.lk/218396/සහරාන්-සමග-සමීප-සබදතා-පැවැත්වූ-තවත්-දෙදෙනෙකු-මහනුවරදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3301"
}