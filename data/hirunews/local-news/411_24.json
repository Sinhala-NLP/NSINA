{
       "Source": "hirunews",
       "Timestamp": "Sunday, 16 April 2023 - 7:49",
       "Headline": "තවත් අන්තර්ජාල මුදල් වංචාවක් ගැන හෙළිදරව්වක්",
       "News Content": "අනාරක්ෂිතව අන්තර්ජාල යෙදවුමක් හරහා මුදල් ආයෝජනය කිරීම තුළින් වංචාවකට හසු වූ පිරිසක් පිළිබඳ පුවතක් හිරු ප්‍රවෘත්ති අංශයට වාර්තා වුණා.\nදිවයිනේ විවිධ ප්‍රදේශවල පුද්ගලයින් මෙම වංචාවට හසුව ඇති බවයි වාර්තා වන්නේ.\nඅන්තර්ජාලය ඔස්සේ පළ කළ දැන්වීම් හරහා ටෙලිග්‍රෑම් සමූහයක් නිර්මාණය කර අන්තර්ජාල යෙදවුමක් මගින් මෙම පිරිස මුදල් වංචාව සිදුකළ බවයි ඊට මුදල් යෙදවූ පිරිස චෝදනා කරන්නේ.\nවිසි දහසක පමණ පිරිසක් එම වංචාවට හසුව ඇති බව සඳහන්.\nඔවුන් පවසන්නේ ආයෝජනය ලෙස යොදවන දේශීය මුදල් ඩොලර්වලට හුවමාරු කර ගැනීම තුළින් 2% ක ලාභයක් උපයාගත හැකි බව අදාළ සමූහය හරහා ප්‍රචාරය කර ඇති බවයි.\nකෙසේ වෙතත්, රුපියල් ඩොලර්වලට මාරු කිරීම සඳහා ආයෝජනය කළත්, ප්‍රතිලාභය හෝ තමන් යෙදවූ මූලික මුදලවත් තමන්ට නොලැබුණු බවයි එහි මුදල් යෙදවූ පුද්ගලයින් ප්‍රකාශ කළේ.\nමේ අතර මහ බැංකුව අවස්ථා කිහිපයකදී ජනතාව දැනුවත් කරමින් කියා සිටියේ අන්තර්ජාලය හරහා සිදුවන මෙවැනි ගණුදෙනු පිළිබඳව නිරන්තර අවධානයෙන් කටයුතු කරන ලෙසයි.",
       "URL": "https://www.hirunews.lk/332625/තවත්-අන්තර්ජාල-මුදල්-වංචාවක්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=411"
}