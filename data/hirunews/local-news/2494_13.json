{
       "Source": "hirunews",
       "Timestamp": "Thursday, 27 August 2020 - 16:24",
       "Headline": "ඉහළ කොත්මලේ ජලාශයට මල අපද්‍රව්‍ය මුදා හැරි පිරිසකට රතු නිවේදන",
       "News Content": "ඉහළ කොත්මලේ ජලාශයට මල අපද්‍රව්‍ය මුදා හරින ලද වෙළඳසැල් සහ නිවාස කිහිපයකට තලවාකැලේ - ලිඳුල නගර සභාව විසින් රතු නිවේදන නිකුත් කර තිබෙනවා.\nනගර සභාවට ලද පැමිණිලිවලට අනුවයි මහජන සෞඛ්‍ය පරීක්ෂකවරුන් විසින් අද දිනයේදී ඔවුන්ට එරෙහිව දැඩි අවවාද කර මෙලෙස රතු නිවේදන නිකුත් කර ඇත්තේ.\nමීට පෙර මහජන සෞඛ්‍ය පරීක්ෂකවරුන් සිදුකළ පරීක්ෂා කිරීම් වලදී අනාවරණ වී ඇත්තේ තලවාකැලේ නගරයේ ඇතැම් වෙළඳසැල් සහ නිවාස 40ක් පමණ ඉහළ කොත්මලේ ජලාශයට ඍජුවම මල අපද්‍රව්‍ය මුදා හැර ඇති බවටයි.\nඒ අනුව අදාළ පුද්ගලයන්ට දින 7ක කාලයක් ඇතුළත ඒ සඳහා නිසි ක්‍රමවේදයක් සලසා ගන්නා ලෙසටයි දැනුම් දී ඇත්තේ.",
       "URL": "https://www.hirunews.lk/248783/ඉහළ-කොත්මලේ-ජලාශයට-මල-අපද්‍රව්‍ය-මුදා-හැරි-පිරිසකට-රතු-නිවේදන",
       "Category": "Local News",
       "Parent URL": "https://www.hirunews.lk/local-news.php?pageID=2494"
}