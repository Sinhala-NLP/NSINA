{
       "Source": "hirunews",
       "Timestamp": "Thursday, 18 July 2019 - 17:07",
       "Headline": "පැය 7ක් තුල වැඩිම වර්ෂාපතනය රත්නපුරයට",
       "News Content": "අද උදෑසන 8.30 සිට පස්වරු 3.30 දක්වා පැය 7 ක කාලය තුළ වැඩිම වර්ෂාපතනය රත්නපුර - කුඩව ප්‍රදේශයෙන් වාර්තා වී තිබෙනවා.\nකාලගුණ විද්‍යා දෙපාර්තමේන්තුව සඳහන් කළේ එය මිලිමීටර් 172 යි දශම 5ක් ලෙස වාර්තා වී ඇති බවයි.\nමීට අමතරව, නුවරඑළිය දිස්ත්‍රික්කයේ ද ප්‍රදේශ කිහිපයකට තද වැසි ඇතිවී ඇති බවයි කාලගුණ විද්‍යා දෙපාර්තමේන්තුව ප්‍රකාශ කළේ.\nදැනට පවතින වැසි සහ සුළං තත්ත්වය අනිද්දා දිනය දක්වා අපේක්ෂා කළ හැකි බව ද එම දෙපාර්තමේන්තුව පෙන්වා දෙනවා.\nඒ අනුව, මධ්‍යම, සබරගමුව යන පළාත්වලට මෙන්ම කළුතර - ගාල්ල සහ මාතර යන දිස්ත්‍රික්කවලට මිලිමිටර් 150 ඉක්මවූ තද වැසි අපේක්ෂා කළ හැකි බවයි කාලගුණ විද්‍යා දෙපාර්තමේන්තුව වැඩිදුරටත් කියා සිටියේ.\nමේ අතර, මධ්‍යම කඳුකරයට ඇද හැලූණු වර්ෂාපතනයත් සමග හැටන් සහ කොටගල ප්‍රදේශයේ නිවාස රැසක් ජලයෙන් යටවී ඇති බව හිරු වාර්තාකරු පැවසුවා.",
       "URL": "https://www.hirunews.lk/220566/පැය-7ක්-තුල-වැඩිම-වර්ෂාපතනය-රත්නපුරයට",
       "Category": "Local News",
       "Parent URL": "https://www.hirunews.lk/local-news.php?pageID=3241"
}