{
       "Source": "hirunews",
       "Timestamp": "Friday, 17 September 2021 - 8:24",
       "Headline": "ජනපති, ජගත් මහ ලේකම් හා තවත් රාජ්‍ය නායකයින් කිහිප දෙනෙකු අතර සාකච්ඡා",
       "News Content": "මෙවර නිව්යෝක් නුවර පැවැත්වෙන 76 වැනි ජගත් සංවිධාන මහාමණ්ඩල සැසි වාරයට සහභාගි වෙන ජනාධිපති ගෝඨාභය රාජපක්ෂ, මහලේකම් අන්තෝනියෝ ගුටේරස් සහ තවත් රාජ්‍ය නායකයින් කිහිප දෙනෙකු සමග ද්වි පාර්ශවික සාකච්ඡා පැවැත්වීමට සැලසුම් කර තිබෙනවා.\nජනාධිපති මාධ්‍ය කේන්ද්‍රය විසින් ඊයේ සංවිධාන කර තිබූ මාධ්‍ය හමුවට එක්වෙමින් ජනාධිපති ජ්‍යේෂ්ඨ උපදේශක ලලිත් වීරතුංග සඳහන් කළේ ජනාධිපතිවරයා ඉන්දීය අග්‍රාමාත්‍ය නරේන්ද්‍ර මෝදි හමු වී සාකච්ඡා පැවැත්වීමේ වැඩි හැකියාවක් පවතින බවයි.\nජනාධිපතිවරයා ලබන 21 වැනි දා ජගත් සංවිධාන මූලස්ථානයේ දී මහා මණ්ඩලය ඇමතීමට නියමිත අතර, බලශක්තිය සහ ආහාර සුරක්ෂිතතාව පිළිබද ඉහළ පෙළේ සමුළුවකට ද ජනාධිපතිවරයා එක් වීමට නියමිත යි.\nමෙවර සැසි වාරය අමතන රාජ්‍ය නායකයින් කොරෝනා වසංගතයට මුහුණ දීම සඳහා ගෙන ඇති ක්‍රියාමාර්ග පිළිබද ව වැඩි වශයෙන් අදහස් පළ කරනු ඇති බව ජනාධිපති ජ්‍යේෂ්ඨ උපදේශක ලලිත් වීරතුංග සදහන් කළා.",
       "URL": "https://www.hirunews.lk/282427/ජනපති-ජගත්-මහ-ලේකම්-හා-තවත්-රාජ්‍ය-නායකයින්-කිහිප-දෙනෙකු-අතර-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=1687"
}