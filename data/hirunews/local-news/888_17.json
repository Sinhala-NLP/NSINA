{
       "Source": "hirunews",
       "Timestamp": "Tuesday, 06 September 2022 - 7:43",
       "Headline": "අධ්‍යාපනය පෞද්ගලීකරණයට එරෙහි ව ඉන්දීය ශිෂ්‍ය සම්මේලනය ලක්නව් වෙත ළඟා වෙයි  (ඡායාරූප)",
       "News Content": "ඉන්දීය ශිෂ්‍ය සම්මේලනය ලක්නව් වෙත ළඟා වී ඇති බව වාර්තා වනවා.\nඅධ්‍යාපනය සුරකින්න, ආණ්ඩුක්‍රම ව්‍යවස්ථාව සුරකින්න, රට සුරකින්න යන සටන් පාඨය සමඟිනු යි ඔවුන් මෙම සම්මේලනය සංවිධානය කර ඇත්තේ.\nඅධ්‍යාපනයට එරෙහි අඛණ්ඩ ප්‍රහාරයන්ට එරෙහි ව එක්සත් අරගළයක් ද ඔවුන් ඉල්ලා සිටිනවා.\nඅධ්‍යාපනය පෞද්ගලීකරණය, අලෙවිකරණය සහ වර්ගීකරණය ඇතුළත් නව අධ්‍යාපන ප්‍රතිපත්තිය හරහා සිසුන්ට සිදු වන අතුරු ආබාධ මෙහි දී සාකච්ඡා කෙරී ඇති අතර, ඊට එරෙහි අරගලය තීව්‍ර කිරීමට තීරණය කළ බව සඳහන්.\nරැස්වීම අවසන් වීමෙන් පසු සමස්ත ඉන්දීය කණ්ඩායම අලහබාද් බලා පිටත් ව ගිය බව යි වාර්තා වන්නේ.\nමේ අතර, ඉකුත් 3 වැනි දා ඓතිහාසික ශිෂ්‍ය රැළියක් ද පැවැත්වුණා.",
       "URL": "https://www.hirunews.lk/314660/අධ්‍යාපනය-පෞද්ගලීකරණයට-එරෙහි-ව-ඉන්දීය-ශිෂ්‍ය-සම්මේලනය-ලක්නව්-වෙත-ළඟා-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=888"
}