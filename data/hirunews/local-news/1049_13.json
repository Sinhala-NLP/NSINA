{
       "Source": "hirunews",
       "Timestamp": "Sunday, 03 July 2022 - 16:49",
       "Headline": "ආර්ථික මධ්‍යස්ථාන වෙතට පැමිණෙන ලොරි රථ සදහා ඉන්ධන නිකුත් කෙරෙන පිරවුම්හල් නිවේදනය කෙරේ",
       "News Content": "ආර්ථික මධ්‍යස්ථාන වෙත භාණ්ඩ රැස් කරන සහ බෙදා හරින රජයේ මෙන්ම පෞද්ගලික අංශයේ ලොරි රථ සදහා ඉන්ධන බෙදා දීමට අනුමත පිරවුම්හල් වෙළද, වානිජ හා ආහාර සුරක්ෂිතතා අමාත්‍යාංශය මගින් නිවේදනය කර තිබෙනවා.\nඒ අනුව දිවයින පුරා සක්‍රීයව පවතින ආර්ථික මධ්‍යස්ථාන 11ක් සදහා ඉන්ධන නිකුත් කරන ත්‍රිවිද හමුදා පිරවුම්හල් නාමාවලිය ද ප්‍රකාශයට පත්කර තිබුණා.\nරත්මලාන ආර්ථික මධ්‍යස්ථානයට රත්මලාන ගුවන් හමුදා කදවුරෙන් ද මීගොඩ ආර්ථික මධ්‍යස්ථානයට මත්තෙගොඩ ඉංජිනේරු සේනාංක මූලස්ථානයෙන්ද ඉන්ධන ලබා ගැනීමට පහසුකම් සලසා ඇති බවයි වෙළද අමාත්‍යාංශ්‍ය සදහන් කළේ.\nනාරාහේන්පිට ආර්ථික මධ්‍යස්ථානයට රත්මලාන ගුවන් හමුදා කදවුරරෙන් සහ මත්තෙගොඩ ඉංජිනේරු සේනාංක මූලස්ථානයෙන් ඉන්ධන ලබා ගත හැකියි.\nදඹුල්ල ආර්ථික මධ්‍යස්ථානයට ඉනාමළුව 53 වන සේනාංකයෙන් ද ඉන්ධන ලබා ගැනීමට අවස්ථාව ලබා දී තිබෙනවා.",
       "URL": "https://www.hirunews.lk/308929/ආර්ථික-මධ්‍යස්ථාන-වෙතට-පැමිණෙන-ලොරි-රථ-සදහා-ඉන්ධන-නිකුත්-කෙරෙන-පිරවුම්හල්-නිවේදනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1049"
}