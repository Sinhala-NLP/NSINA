{
       "Source": "hirunews",
       "Timestamp": "Tuesday, 08 March 2022 - 13:29",
       "Headline": "ඇන්තූරියම් පැළ රැගෙන ආ දෙදෙනෙකු අත්අඩංගුවට (ඡායාරූප)",
       "News Content": "නීතිවිරෝධී ලෙස රුපියල් කෝටියක් පමණ වටිනා ඇන්තූරියම් මල් පැළ 400ක් මෙරටට ගෙන ආ ව්‍යාපාරිකයින් දෙදෙනෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබෙනවා.\nතායිලන්තයේ බැංකොක් නුවර සිට ශ්‍රී ලන්කන් ගුවන් සේවයට අයත් යූ.එල්. 405 දරණ යානයෙන් මොවුන් ඊයේ පස්වරු 4ට පමණ කටුනායක ගුවන් තොටුපළ වෙත පැමිණ ඇති බව සදහන්.\nඑහි දී ඔවුන්ගේ ගමන් මළු පරීක්ෂා කළ රේගුව එහි මළු 4ක තිබී ඇන්තූරියම් පඳුරු 400ක් සිය භාරයට ගනු ලැබුවා.\nඅත්අඩංගුවට ගත් එම මල් ව්‍යාපාරිකයින් දෙදෙනා වැඩිදුර විමර්ශන කටයුතු සදහා ශාඛ නිරෝධායන ආයතන නිලධාරීන් වෙත භාර දී තිබෙනවා.",
       "URL": "https://www.hirunews.lk/298962/ඇන්තූරියම්-පැළ-රැගෙන-ආ-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1306"
}