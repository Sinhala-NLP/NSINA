{
       "Source": "hirunews",
       "Timestamp": "Friday, 02 October 2020 - 13:01",
       "Headline": "කොල්ලුපිටිය නිවාස සංකීර්ණයකදී පුද්ගලයෙකු ඝාතනය කළ 4ක් අත්අඩංගුවට (වීඩියෝ)",
       "News Content": "​\nකොල්ලුපිටියේ නිවාස සංකීර්ණයක පුද්ගලයෙකුට තියුණු ආයුධයකින් ඇන 5 වන මහලෙන් බිමට තල්ලු කර මනුෂ්‍ය ඝාතනයක් කිරීම සහ කාන්තාවකගේ ගෙල බැඳි රන් මාලය කොල්ලකෑම සම්බන්ධයෙන් සැකකරුවන් සිව් දෙනෙකු අත්අඩංගුවට ගෙන තිබෙනවා.\nපොලිසිය සඳහන් කළේ සැකකරුවන් හඳුනාගැනීමේ පෙරෙට්ටුවක් සඳහා අද කොටුව මහේස්ත්‍රාත් අධිකරණයට ඉදිරිපත් කිරීමට නියමිත බවයි.\nකොල්ලුපිටියේ පිහිටි ජෙසීමා නිවාස සංකීර්ණයේ පස්වන මහලේදී පුද්ගලයෙකුට පහරදී පිහියකින් ඇණ බිමට තල්ලුකර මනුෂ්‍ය ඝාතනයක් සිදුකිරීම සහ කාන්තාවකගේ ගෙල බැදි රන් මාලය කොල්ලකෑම යන අපරාධසිදුකර තිබුණේ පසුගිය 28 වැනිදායි.\nඅදාළ සිද්ධිය සම්බන්ධයෙන් කොල්ලුපිටිය පොලිසියේ අපරාධ විමර්ශන අංශයේ නිලධාරීන් කණ්ඩායමක් විසින් සිදුකළ විමර්ශනයකදී සැකකරුවන් සිව් දෙනෙකු ඊයේ අත්අඩංගුවට ගැනීමට සමත් වුණා.\nමෙලෙස අත්අඩංගුවට ගැණුනේ මහර - කඩවත ප්‍රදේශයේ පදිංචි සජිත් සම්පත් සොයිසා, බිබිල - පස්සර පදිංචි නාගූර් පිච්චේයි අසාද්ල මිදිගම - අහංගම පදිංචි නිරෝෂා උදයංගනී සහ කැළණිය - වනවාසල ප්‍රදේශයේ පදිංචි හර්ෂ ප්‍රියංකර පෙරේරා නැමැති සිව් දෙනෙක්.\nසැකකරුවන් හඳුනාගැනීමේ පෙරෙට්ටුවක් සඳහා අද කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/251624/කොල්ලුපිටිය-නිවාස-සංකීර්ණයකදී-පුද්ගලයෙකු-ඝාතනය-කළ-4ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2416"
}