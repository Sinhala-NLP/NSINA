{
       "Source": "hirunews",
       "Timestamp": "Thursday, 27 October 2022 - 13:55",
       "Headline": "2023 දී ඉහළ ම සේවක වැටුප් වැඩි වීම ඉන්දියාවෙන් - ශ්‍රී ලංකාව පහළට ම",
       "News Content": "2023 වර්ෂයේ ලෝක සේවක වැටුප් වැඩිවීම පිළිබඳව ලෝකයේ රටවල් 68ක් සම්බන්ධ කරගෙන සිදු කරන ලද සමීක්ෂණයක දී උද්ධමනයට සාපේක්ෂ ව ලොව ඉහළ ම වැටුප් වැඩි වීමේ ප්‍රතිශතය පෙන්නුම් කරන්නේ අසල්වැසි ඉන්දියාවෙන්.\nමෙම සමීක්ෂණයට අනුව යුරෝපාකරයේ රටවල්වල වාර්ෂික වැටුප් වැඩි කිරීම 1.5%කින් පහළ වැටී තිබෙනවා.\nමීට හේතු වී ඇත්තේ, මේ වන විට යුරෝපයේ රටවල් බොහෝමයක ඇති බරපතළ උද්ධමනකාරී තත්ත්වය යි.\nමෙම වැටුප් ප්‍රවනතා සමීක්ෂණය, රටවල් 68ක සහ නගරවල බහුජාතික සමාගම් 360කට අධික සංඛ්‍යාවකින් එකතු කරන ලද තොරතුරු මත පදනම්ව සිදු කරන ලද්දක්.\nකෙසේ වෙතත් මෙම සමීක්ෂණ වාර්තාවට අනුව ගෝලීය වශයෙන් වාර්ෂික වැටුප් වැඩිවීම් අඛණ්ඩ ව සිදු කිරීමට සැලසුම් කර ඇත්තේ, රටවල් 37%ක ප්‍රමාණයක් පමණ යි.\nමෙම වාර්තාවට අනුව, එක්සත් ජනපදයේ මේ වසරේ 4.5%ක පහත වැටීමක් වාර්ථා වන අතර, එය ලබන වසරේ උද්ධමනය පහත වැටීමෙන් ආපසු හැරවීමට අපේක්ෂා කරන 1%ක සැබෑ කාලීන වැටුප් වැඩිවීමක් බවට පරිවර්තනය වනු ඇති බවට පුරෝකතනය කරනවා.\nකෙසේ වෙතත් පවතින ආර්ථික කැළඹීම් මධ්‍යයේ 2000 වසරේ මෙම සමීක්ෂණය ආරම්භ වූ දා සිට විශාලතම වැටුප් වැඩිවීමේ ප්‍රතිශතය පහළ වැටීම පෙන්නුම් කරන්නේ එක්සත් ජනපදය තුළයි.\nපවතින උද්ධමනකාරී තත්ත්වය හේතුවෙන් එරට තුල 3.5%ක සාමාන්‍ය වැටුප් වැඩිවීමක් පෙන්නුම් කර තිබියදීත් එය 5.6%ක් ලෙස පහළ වැටී තිබෙනවා.\nමීට ප්‍රධාන වශයෙන් බලපා ඇත්තේ එක්සත් ජනපදය තුළ 9.1% තත්ත්වයක් දක්වා ඉහළ ගිය උද්ධමන අනුපාතය යි.\nමේ අතර, 2023 වසරේ සැබෑ ලෙසම වැටුප් ඉහළ යනු ඇතැයි පුරෝකථනය කර ඇති රටවල් 10න් අටක් ආසියානු රටවල් වන අතර, ඉන්දියාව ප්‍රමුඛව, 4.6% කින්, වියට්නාමය 4.0%කින් සහ චීනය 3.8% කින් එඑම ලයිස්තුවේ ඉදිරියෙන්ම සිටිනවා.\nECA ඉන්ටර්නැෂනල් හි ආසියානු කලාපීය අධ්‍යක්ෂ ලී ක්වාන් පවසන්නේ “අපගේ සමීක්ෂණයෙන් 2023 දී ගෝලීය වශයෙන් කම්කරුවන්ට තවත් දුෂ්කර වසරක් පෙන්නුම් කරයි. සමීක්ෂණයට ලක් කරන ලද රටවලින් තුනෙන් එකක් පමණ සැබෑ වැටුප් වැඩිවීමක් දැකිය හැකි බව පුරෝකථනය කර ඇත. කෙසේ වෙතත් මෙය 2022 ට වඩා හොඳයි\"යනුවෙනුයි.\nකෙසේ වෙතත් ECA ඉන්ටර්නැෂනල් ආයතනයට අනුව මේ වසරේදී ලොව සාමාන්‍ය වැටුප් වර්ධනය 3.8% කින් පහත වැටී ඇති බවයි පෙන්වා දෙන්නේ.\nECA ඉන්ටර්නැෂනල් ආයතනයට අනුව 2023 වසරේ දී ඉහළම වැටුප් වර්ධනයයක් පෙන්නුම් කරන රටවල් 10 අතරට ඉන්දියාව (4.6%), වියට්නාමය (4.0%), චීනය (3.8%), බ්‍රසීලය (3.4%), සෞදි අරාබිය (2.3%), මැලේසියාව (2.2%), කාම්බෝජය (2.2%), තායිලන්තය (2.2%), ඕමානය (2.0%), සහ රුසියාව (1.9%) අයත් වෙනවා.\nමීට අමතරව ඔවුන්ගේ වර්ගීකරණය අනුව 2023 වර්ෂයේ ලොව අඩුම වැටුප් වර්ධන ප්‍රතිශතයක් පෙන්නුම් කරන රටවල් ලයිස්තුවේ පහළින් ම සිටින රටවල් පහ අතරට ශ්‍රී ලංකාව ද අයත් වන අතර ශ්‍රී ලංකාවේ වැටුප් වර්ධනය පෙන්නුම් කරන්නේ 20.5% ක ඍණ වැටුප් වැඩිවීමක් ලෙසට යි.\nඒ අනුව පහළ වැටුප් වැඩිවීම් අපේක්ෂිත රටවල් වන්නේ පකිස්ථානය (-9.9%), ඝානාව (-11.9%), තුර්කිය (-14.4%), ශ්‍රී ලංකාව (-20.5%), සහ ආර්ජන්ටිනාවයි (-26.1%).",
       "URL": "https://www.hirunews.lk/318965/2023-දී-ඉහළ-ම-සේවක-වැටුප්-වැඩි-වීම-ඉන්දියාවෙන්-ශ්‍රී-ලංකාව-පහළට-ම",
       "Category": "Local News",
       "Parent URL": "https://www.hirunews.lk/local-news.php?pageID=775"
}