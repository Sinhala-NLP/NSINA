{
       "Source": "hirunews",
       "Timestamp": "Wednesday, 03 May 2023 - 8:34",
       "Headline": "සම්බාහනය මුවාවෙන් ගණිකා සේවය සැපයූ ආයතනයක් වටලයි",
       "News Content": "ගල්කිස්ස, විජේසිරිවර්ධන මාවත ප්‍රදේශයේ පවත්වාගෙන ගිය ගණිකා නිවාසයක් ඊයේ(02) සවස වටලා පිරිසක් අත්අඩංගුවට ගෙන තිබෙනවා.\nගල්කිස්ස පොලිස් ස්ථානයේ නිලධාරීන්ට ලද තොරතුරක් මතයි මෙලෙස වැටලීම සිදුකර ඇත්තේ.\nසම්බාහන මධ්‍යස්ථානයක් පවත්වාගෙන යන මුවාවෙන් මෙම ගණිකා නිවාසය පවත්වාගෙන ගොස් ඇති අතර වැටලීම සිදුකරන අවස්ථාවේ දී එහි සිටි කාන්තාවන් 09 දෙනෙකු සහ ගණිකා නිවාසය කළමණාකරණය කළ කාන්තාවක් අත්අඩංගුවට ගෙන තිබෙනවා.\nඅත්අඩංගුවට ගත් සැකකාරියන් මිද්දෙනිය,කහටගස්තැන්න,දන්කන්ද,මැදවච්චිය,බුත්තල,මොරටුව,පොතුවිල්,රක්වාන,රත්මලාන හා වාද්දූව යන ප්‍රදේශවල පදිංචි වයස අවුරුදු 20ත් 43ත් අතර වයස් සීමාවල පසුවන්නියන් බවයි පොලිසිය පවසන්නේ.\nඅත්අඩංගුවට ගත් සැකකාරියන අද දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/334106/සම්බාහනය-මුවාවෙන්-ගණිකා-සේවය-සැපයූ-ආයතනයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=373"
}