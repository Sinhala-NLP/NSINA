{
       "Source": "hirunews",
       "Timestamp": "Friday, 08 September 2017 - 15:10",
       "Headline": "ගාල්ල සහ පස්සර රිය අනතුරු දෙකකින් 18 දෙනෙකුට තුවාල",
       "News Content": "ගාල්ල - පෝද්දල මාර්ගයේ නරාවල ප්‍රදේශයේදී කැබ් රථයක් මාර්ගයෙන් ඉවතට පැන අද උදෑසන සිදුවු අනතුරකින් පුද්ගලයින් 12 දෙනෙකු තුවාල ලබා තිබෙනවා.\nඔවුන් එම ප්‍රදේශයේම තේ කර්මාන්ත ශාලාවක රාත්‍රි වැඩ මුරය අවසන් කර නිවෙස් බලා යමින් සිටියදී මෙම අනතුරට මුහුණ දී ඇති අතර, එහිදී තුවාල ලැබූ 11 දෙනෙකුම කාන්තාවන්.\nඔවුන් මේ වනවිට කරාපිටිය ශික්ෂණ රෝහලේ ප්‍රතිකාර ලබන බවයි පොලිසිය සඳහන් කළේ.\nමේ අතර  පස්සර - නමුණුකුල - තැන්නේකුඹුර ප්‍රදේශයේදී නමුණුකුල සිට මියනකඳවුර දෙසට ධාවනය වූ ජෙනරේටරයක් පටවාගත් ලොරි රථයක් අද උදෑසන අනතුරට ලක්වී තිබෙනවා.\nරියදුරුට රථය පාලනය කරගැනීමට  නොහැකිවීමෙන් මෙම අනතුර සිදුවී ඇති අතර, පුද්ගලයින් 6දෙනෙකු එහිදී තුවාල ලබා ඇති බවයි පොලීසිය සඳහන් කළේ.",
       "URL": "https://www.hirunews.lk/170440/ගාල්ල-සහ-පස්සර-රිය-අනතුරු-දෙකකින්-18-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4332"
}