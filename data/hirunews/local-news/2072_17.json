{
       "Source": "hirunews",
       "Timestamp": "Sunday, 21 March 2021 - 20:00",
       "Headline": "අනුරපුර පූජා නගරයේ ඉදිකිරීම් ගැන, අටමස්ථානාධිපති හිමියන්ගෙන් චෝදනා (වීඩියෝ)",
       "News Content": "අනුරාධපුර පූජා නගර සංවර්ධන කමිටු රැස්වීමේදී ගනු ලබන තීන්දු තීරණවලට පිටින් පූජා නගරයේ නොගැලපෙන දේ සිද්ධ වන බැවින් තවදුරටත් පූජා නගර සංවර්ධන කමිටු රැස්වීම පැවැත්වීමේ තේරුමක් තිබේදැයි අටමස්ථානාධිපති පූජ්‍ය පල්ලේගම සිරිනිවාස නාහිමියන් සහ රුවන්වැලි චෛත්‍යාරාමාධිකාරී පූජ්‍ය පල්ලේගම හේමරතන නාහිමියන් ප්‍රශ්න කරනවා.\nඋන්වහන්සේලා පවසන කරුණුවල සත්‍යතාවයක් ඇති බව කියා සිටි උතුරුමැද ආණ්ඩුකාර මහීපාල හේරත් තවදුරටත් ප්‍රකාශ කළේ තමා අනුරාධපුර පූජා නගරයේ සංචාරය කළ අවස්ථාවන්හිදී අවිධිමත් බොහෝ දෑ දුටු බවයි.\nඅනුරාධපුර දිස්ත්‍රික් ලේකම් කාර්යාලයේදීයි මෙම සාකච්ජාව පැවැත්වුණේ.",
       "URL": "https://www.hirunews.lk/266088/අනුරපුර-පූජා-නගරයේ-ඉදිකිරීම්-ගැන-අටමස්ථානාධිපති-හිමියන්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2072"
}