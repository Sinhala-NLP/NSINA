{
       "Source": "hirunews",
       "Timestamp": "Tuesday, 26 January 2021 - 9:27",
       "Headline": "පොලිස් කොස්තාපල්වරියක් නිවස තුලදී සියදිවි හානිකර ගනී",
       "News Content": "හම්බෙගමුව පොලිස් ස්ථානයට අනුයුක්තව සේවය කළ පොලිස් කොස්තාපල්වරියක් සියදිවි හානි කරගෙන තිබෙනවා.\nහම්බෙගමුව, මයිලවල ප්‍රදේශයේ පදිංචිව සිටි ඇය ඊයේ (25) රාත්‍රියේ සිය නිවස තුලදී ගෙල වැලලාගෙන මෙලෙස සියදිවි හානිකරගෙන ඇති බවටයි වාර්තා වන්නේ.\nහතලිස් එක් හැවිරිදි වියේ පසුවූ ඇය දරුවන් දෙදෙනකුගේ මවක් බවයි වාර්තා වන්නේ.\nඅසනීප තත්ත්වයේ පසුවන සිය වැඩිමල් දරුවා සම්බන්ධයෙන් සැමියා එතරම් සැළකිල්ලක් නොදැක්වීම හේතුවෙන් සිත් තැවුලට පත්ව ඇය මෙලෙස සියදිවි හානිකරගෙන ඇති බවයි හම්බෙගමුව පොලිසිය පැවසුවේ.\nසිද්ධිය සම්බන්ධයෙන් හම්බෙගමුව පොලිසිය විමර්ශනයක් ආරම්භ කර ඇති අතර මළ සිරුර සම්බන්ධයෙන් වන පශ්චාත් මරණ පරීක්ෂණය අද (26) සිදුකිරීමට නියමිතයි.",
       "URL": "https://www.hirunews.lk/260735/පොලිස්-කොස්තාපල්වරියක්-නිවස-තුලදී-සියදිවි-හානිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2188"
}