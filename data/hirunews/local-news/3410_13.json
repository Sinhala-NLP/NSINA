{
       "Source": "hirunews",
       "Timestamp": "Wednesday, 10 April 2019 - 7:59",
       "Headline": "විදුලි කප්පාදුව අද රැයින් අවසන් - ඉන්ධන මිල කමිටුවත් රැස්වෙයි",
       "News Content": "රට පුරා විදුලි කප්පාදුව අදින් පසු අවසන් කරන බව විදුලිබල බලශක්ති සහ ව්‍යාපාර සංවර්ධන අමාත්‍යාංශය ප්‍රකාශ කළා.\nඒ අනුව හෙට (11) සිට විදුලි කප්පාදුවක් සිදු නොවන බවයි එම අමාත්‍යාංශය කියා සිටියේ.\nරට තුල පවතින අධික වියළි කාලගුණික තත්ත්වය සමග ඇතිවු විදුලි අර්බුදයට විසදුම් ලෙස අදියර තුනක් යටතේ විසදුම් ලබාදීමට පියවර ගෙන ඇති බව එම අමාත්‍යාංශය සඳහන් කළා.\nකෙටිකාලීන, මධ්‍ය කාලීන සහ දිගුකාලීන වශයෙන් පිළියම් ඉදිරිපත් කිරීමට ඒ යටතේ සැලසුම් කර ඇති බවයි විෂය භාර අමාත්‍ය රවී කරුණානායක නිවේදනයක් නිකුත් කරමින් සදහන් කළේ.\nදැනට සිදු කෙරෙන විදුලි කප්පාදුව නැවැත්වීමට නම් මෙගාවොට් 500ක 600ක පමණ විදුලි ධාරිතාවක් ජාතික පද්ධතියට එක්කළ යුතු අතර අමතර විදුලිය මිලදි ගැනීම් යටතේ එම ප්‍රමාණය මිලදි ගැනිමට නියමිතයි.\nමේ තුළින් වෙසක් උත්සවය අවසන් වනතුරු විදුලිය සැපයීම නිසි අයුරින් සිදුකිරීමට සැලසුම් කර ඇති නමුත් පවතින අර්බුදය නිමා වන තුරු විදුලිය අරපිරිමැස්මෙන් භාවිත කරන ලෙසයි අමාත්‍යාංශය ජනතාවගෙන් ඉල්ලා සිටියේ.\nඑමෙන්ම ඉදිිරියේදි විදුලිය මිලදි ගැනීම සම්බන්ධයෙන් විෂය භාර අමාත්‍ය රවි කරුණානායක විසින් යෝජනාවක් ඊයේ (09) කැබිනට් මණ්ඩලයට ඉදිරිපත් කර තිබෙනවා.\nකෙසේ වෙතත් ඒ සම්බන්ධයෙන් තවදුරටත් සාකච්ඡා කිිරිමට අවශ්‍ය බවට අමාත්‍යවරුන් ප්‍රකාශ කිරිම හේතුවෙන් එම යෝජනාව මිළඟ කැබිනට් මණ්ඩලයේදි සාකච්ඡා කිරිමටයි තීරණය වී  ඇත්තේ.\nකෙසේ වෙතත් මේ වන විට විදුලිය මිලදි ගැනීම් සම්බන්ධයෙන් ගිවිසුම් තුනකට පැමිණ ඇති බව විදුලිබල, අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන ප්‍රකාශ කළා.",
       "URL": "https://www.hirunews.lk/214182/විදුලි-කප්පාදුව-අද-රැයින්-අවසන්-ඉන්ධන-මිල-කමිටුවත්-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3410"
}