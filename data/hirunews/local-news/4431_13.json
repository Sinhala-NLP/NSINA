{
       "Source": "hirunews",
       "Timestamp": "Sunday, 09 July 2017 - 7:49",
       "Headline": "බදු ගන්න හැටි හිටපු ජනපති මහින්ද කියයි",
       "News Content": "රජය ආදායම් ඉපයිය යුත්තේ රටේ ජනතාව අපහසුතාවට පත් නොකර බව හිටපු ජනාධිපති මහින්ද රාජපක්ෂ පවසනවා.\nමාතර - වැලිගම ප්‍රදේශයේ විහාරස්ථානයක ඊයේ පැවති ආගමික වැඩසටහනකට එක්වීමෙන් අනතුරුව ඔහු  කියා සිටියේ මල නොතලා මලක රොන් ගන්නා ආකාරයෙන් ජනතාවගෙන් බදු අයකරගත යුතු බවයි.\nඑහෙත් වර්තමාන රජය ජනතාව පීඩනයට පත් කරමින් බදු පනවා ඇති බවද ඔහු සඳහන් කළා.\nඋමා ඔය ව්‍යාපෘතියේ සම්බන්ධයෙන් අදහස් දක්වමින් හිටපු ජනාධිපතිවරයා කියා සිටියේ ඒ සම්බන්ධයෙන් පරීක්ෂණයක් සිදුකිරීමට සූදානම් කළ අවස්ථාවේදී එය වසර ගණනාවක් ප්‍රමාද වූ බවයි.\nසංවර්ධන ව්‍යාපෘතියක් අත්හිටුවීම අයහපත් බව සඳහන් කළ ඔහු කියා සිටියේ මිනිසුන්ගේ ආර්ථිකයද ඒ හේතුවෙන් කඩාවැටෙන බවයි.",
       "URL": "https://www.hirunews.lk/165426/බදු-ගන්න-හැටි-හිටපු-ජනපති-මහින්ද-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4431"
}