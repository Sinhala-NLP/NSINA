{
       "Source": "hirunews",
       "Timestamp": "Thursday, 11 August 2022 - 9:13",
       "Headline": "විරෝධතාවක් අතර කඳුළු ගෑස් උණ්ඩයක් සොරාගත් පුද්ගලයකු අත්අඩංගුවට",
       "News Content": "පොල්දූව මංසන්ධියේ පසුගිය මස 13 වනදා පැවැති විරෝධතාව අතරතුර කඳුළු ගෑස් උණ්ඩයක් සොරාගත් තවත් පුද්ගලයකු පොලිසිය විසින් අත්අඩංගුවට ගෙන තිබෙනවා.\nපොලිස් මහජන සාමය කළමණාකරන කොට්ඨාසයට අයත් ත්‍රීරෝධ රථයක තිබී මෙම කඳුළු ගෑස් උණ්ඩය එදින සොරාගෙන ගොස් ඇති බවටයි විමර්ශනවලින් අනාවරණය වී ඇත්තේ.\nසැකකරු බත්තරමුල්ල ප්‍රදේශයේ පදිංචිකරුවකු වන අතර ඔහු අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/312454/විරෝධතාවක්-අතර-කඳුළු-ගෑස්-උණ්ඩයක්-සොරාගත්-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=949"
}