{
       "Source": "hirunews",
       "Timestamp": "Friday, 31 March 2023 - 17:58",
       "Headline": "යතුරුපැදි සොරකමකට ඡන්ද අපේක්ෂකයෙකු ඇතුළු 03 ක් අත්අඩංගුවට",
       "News Content": "කුරුණෑගල - නාරම්මල අවට ප්‍රදේශවල යතුරුපැදි සොරකම් කිරිමේ සිද්ධි කිහිපයකට අදාළව ශ්‍රී ලංකා පොදුජන පෙරමුණෙන් පළාත් පාලන ඡන්දයට තරඟ කරන අපේක්ෂකයෙකු ඇතුළු තුන්දෙනෙකු අත්අඩංගුවට ගෙන තිබෙනවා.\nනාරම්මල පොලිසියට ලැබුණු පැමිණිලකට අනුව ඊයේ මොවුන් අත්අඩංගුවට ගත් බවයි පොලිසිය සඳහන් කළේ.\nසැකකරුවන් නාරම්මල හා කුලියාපිටිය අවට පදිංචිකරුවන්\nඅත්අඩංගුවට ගත් එක් අයෙකු සතුව තිබී සොරකම් කරන ලද යතුරු පැදියක් සොයා ගෙන ඇති අතර සොරාගන්නා ලද තවත් යතුරුපැදි තුනක් අලෙවිකර තිබියදී මීරිගම, රඹුක්කන සහ හලාවත යන ප්‍රදේශවලින් සොයාගෙන තිබෙනවා.",
       "URL": "https://www.hirunews.lk/331387/යතුරුපැදි-සොරකමකට-ඡන්ද-අපේක්ෂකයෙකු-ඇතුළු-03-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=443"
}