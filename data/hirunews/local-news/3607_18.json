{
       "Source": "hirunews",
       "Timestamp": "Wednesday, 12 December 2018 - 20:46",
       "Headline": "කදුරුවෙලදී ලොරියක ගැටීමෙන් පාපැදියක ගිය පාසල් සිසුවෙක් මරුට",
       "News Content": "පොළොන්නරුව මඩකලපුව ප්‍රධාන මාර්ගයේ කදුරුවෙල ප්‍රදේශයේදී පාපැදියකින් යමින් සිටි පාසල් සිසුවෙකු ලොරියක ගැටීමෙන් ජීවිතක්ෂයට පත්වී තිබෙනවා.\nඅනතුරින් පසු ලොරිය පළාගොස් ඇති බවයි අප වාර්තාකරු සඳහන් කළේ.\nමෙලෙස මියගොස් ඇත්තේ කදුරුවෙල ප්‍රදේශයේම පදිංචි 18 හැවිරිදි කරුවෙක්.\nඔහු මිතුරෙකුගේ නිවසට ගොස් පාඩම් කර පැමිණෙමින් සිටියදී අනතුරට ලක්ව ඇතැයි ද අප වාර්තාකරු කියාසිටියා.\nඅද අලුයම අනතුර සිදුව ඇති අතර පළාගිය ලොරි රථය සොයා කදුරුවෙල පොලිසිය පරීක්ෂණ ආරම්භ කර තිබෙනවා.\nමෙම අනතුර මාර්ගයේ සවිකර තිබු ආරක්ෂිත කැමරාවක සටහන් වී තිබුනා.",
       "URL": "https://www.hirunews.lk/206035/කදුරුවෙලදී-ලොරියක-ගැටීමෙන්-පාපැදියක-ගිය-පාසල්-සිසුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3607"
}