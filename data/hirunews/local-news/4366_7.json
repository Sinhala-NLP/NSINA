{
       "Source": "hirunews",
       "Timestamp": "Thursday, 17 August 2017 - 20:01",
       "Headline": "තම පවුලේ සාමාජිකයින් හරහා ආණ්ඩුව දුෂණ වසා ගන්නා බව හිටපු ජනපති කියයි",
       "News Content": "ආණ්ඩුවේ මහා පරිමාණ වංචා දුෂණ අනපේක්ෂිතව හෙළි වන විට තම පවුලේ සාමාජිකයන් රහස් පොලිිසියට සහ මූල්‍ය අපරාධ කොට්ඨාශයට ගෙන්වා ජනතා අවධානය වෙනතක හැරවීමේ උත්සාහයක් ක්‍රියාත්මක බව හිටපු ජනාධිපති මහින්ද රාජපක්ෂ ප්‍රකාශ කළා.\nනිවේදනයක් නිකුත් කරමින් ඔහු සඳහන් කරන්නේ තම පවුලට එරෙහි නඩු විමසීමට විශේෂ අධිකරණ පිහිටුවන බව ප්‍රකාශ කිරීමෙන්ම එය පැහැදිලි වන බවයි.\nවෙනත් පාර්ශවයන්ට අයත් දේපල තම පවුලේ බවට හුවා දැක්වීමේ උත්සාහයක ආණ්ඩුව නිරත වන බවට ද හිටපු ජනාධිපතිවරයා චෝදනා කරනවා.\nමෙම සතිය තුළ තමාට සහ පවුලට මෙන්ම විපක්ෂයට එරෙහි ප්‍රචාරක සංග්‍රාමයේ තවත් අදියරක් ක්‍රියාත්මක වූ බවයි ඔහු සදහන් කරන්නේ. ආණ්ඩුවට වැදගත් වන්නේ පොලිසිය ලබා ගන්නා කට උත්තරයේ අන්තර්ගතය නොව, තාජුඩීන් සම්බන්ධයෙන් තම පවුලේ සාමාජිකයන්ගෙන් ප්‍රශ්න කරන බවට පළ වන මාධ්‍ය වාර්තා පමණක් බව ද හිටපු ජනාධිපති මහින්ද රාජපක්ෂ නිකුත් කළ නිවේදනයේ තවදුරටත් දැක්වෙනවා.",
       "URL": "https://www.hirunews.lk/168699/තම-පවුලේ-සාමාජිකයින්-හරහා-ආණ්ඩුව-දුෂණ-වසා-ගන්නා-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4366"
}