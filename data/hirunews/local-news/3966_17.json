{
       "Source": "hirunews",
       "Timestamp": "Tuesday, 01 May 2018 - 7:13",
       "Headline": "දරුවන් දෙදෙනාට වස දුන් චාවකච්චේරියේ පියා",
       "News Content": "චාවකච්චේරිය ප්‍රදේශයේදී පියෙකු විසින් ඊයේ (30) රාත්‍රියේ සිය දරුවන් දෙදෙනාට වස දී ඔහුද වස පානයකර තිබෙනවා.\n35 හැවිරිදි පුද්ගලයෙකු සිය දස හැවිරිදි පුත්‍රයාට සහ හත් හැවිරිදි වියේ පසුවූ දියණියට වස දී ඔහුද මෙලෙස වස පානයකර ඇති බවයි පොලිසිය පවසන්නේ.\nවස පානය කිරීමෙන් බරපතල තත්වයේ පසුවූ මොවුන් තිදෙනා ප්‍රතිකාර සඳහා යාපනය රෝහල වෙත ඇතුළත් කර තිබෙනවා.\nරෝහල වෙත ඇතුළත් කෙරුණු තිදෙනා මේ වන විට යාපනය රෝහලේ දැඩිසත්කාර ඒකකයේ ප්‍රතිකාර ලබන බවයි පොලිසිය පැවසුවේ.\nපවුල් ආරවුල් හේතුවෙන් දරුවන් දෙදෙනාගේ මව මොවුන්ගෙන් වෙන්ව ජීවත්වන බවයි චාවකච්චේරිය පොලිසිය වැඩිදුරත් සඳහන් කළේ.\nමොවුන් මෙලෙස වස පානය කිරීමට හේතුව මෙතෙක් අනාවරණය වී නොමැති අතර චාවකච්චේරිය පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/189667/දරුවන්-දෙදෙනාට-වස-දුන්-චාවකච්චේරියේ-පියා",
       "Category": "Local News",
       "Parent URL": "https://www.hirunews.lk/local-news.php?pageID=3966"
}