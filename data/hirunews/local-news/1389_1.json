{
       "Source": "hirunews",
       "Timestamp": "Saturday, 29 January 2022 - 15:50",
       "Headline": "මරදන්කඩවල හල්මිල්ල වැවට අත්ව ඇති ඉරණම (වීඩියෝ)",
       "News Content": "පෙරදිග ධාන්‍යාගාරය ලෙස අතීතයේ විරුදාවලිය ලැබීමට තරම් මෙරට වී වගාව පෝෂණයවීම සඳහා වාරි කර්මාන්තයෙන් ලැබුණු පිටිවහල\nඅතිමහත්.\nනමුත් එම වාරි සංස්කෘතිය දිනෙන් දින අභාවයට යාම පිළිබඳ නිදසුන් දිවයිනේ ප්‍රදේශ රැසකින්ම වාර්තා වනවා.\nවර්ෂය පුරාවට ලැබෙන අතිරික්ක ජලය සුරක්ෂිතව තබාගැනීමේ පරමාර්ථයෙන් අතීතයේ වාරි කර්මාන්තය ආරම්භ වුනේ ගොවිතැනට ජලය අනිවාර්ය සාධකයක් වු නිසාවෙන්.\nඑකල පෙරදිග ධාන්‍යාගාරය ලෙස මෙරට හැදීන්වීමටද මහත් සාධකයක් වුණේ මෙම වැව් සංස්කෘතියයි.\nමේ එලෙස ආරම්භ වී දුටුගැමුණු රජසමයේ සිට පැවත එන අනුරාධපුර මරදන්කඩවල පොසොන්පුර ගම්මානයේ පජ්ජෝතවැව නොහොත් වර්ථමානයේ හල්මිල්ලවැව නමින් හදුන්වන වැවයි.\nඅක්කර 5 කට ආසන්න වපසරියක් තුළ විහිදී ඇති මේ වැවේ දියවරින් කුඹුරු අක්කර 80 වැඩි ප්‍රමාණයක් යල මහ දෙකන්නයේ අස්වැද්දිය හැකි වනවා.\nකෙසේ වෙතත්, වසර ගණනාවක සිට වැවෙහි කිසිදු ප්‍රතිසංස්කරණ කටයුත්තක් නොකිරිම හේතුවෙන් අද වන විට වැව රොන්මඩ පිරි විනාශ මුඛයට පත් වී තිබෙන්නේ මෙලෙසින්.",
       "URL": "https://www.hirunews.lk/295586/මරදන්කඩවල-හල්මිල්ල-වැවට-අත්ව-ඇති-ඉරණම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1389"
}