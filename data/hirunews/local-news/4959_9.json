{
       "Source": "hirunews",
       "Timestamp": "Tuesday, 19 July 2016 - 13:29",
       "Headline": "යාපනය බන්ධනාගාරයේ රැදවියන් පිරිසක් උපවාසයක",
       "News Content": "යාපනය බන්ධනාගාරයේ රැදවියන් 18 දෙනෙකු පමණ මේ වන විට උපවාසයක් ආරම්භ කර තිබෙනවා.\nගංජා ළඟ තබා ගැනීමේ චෝදනා මත බන්ධනාගාර ගත කර සිටින මොවුන් මෙලෙස උපවාසයක නිරත වන්නේ තමන්ව ඇප මත මුදා හරින ලෙස ඉල්ලමින්.\nබන්ධනාගාර මාධ්‍ය ප්‍රකාශක, බන්ධනාගාර කොමසාරිස් ටී.එන්. උපුල්දෙනිය ප්‍රකාශ කළේ මොවුන් බන්ධනාගාරයෙන් ලබාදෙන ආහාර ප්‍රතික්ෂේප කරමින් මෙලෙස උපවාසයේ නිරත වන බවයි.\nකේරළ ගංජා ප්‍රවාහනය කිරීමේ චෝදනාව මත අත්අඩංගුවට ගෙන ඇති මෙම පිරිසෙන් 18 දෙනෙකු මේ වනවිට උපවාසය නතර කර ඇති අතර, තවත් 18 දෙනෙකු උපවාසයේ නිරතවන බව ටී.එම්. උපුල්දෙණිය සඳහන් කළා.",
       "URL": "https://www.hirunews.lk/138418/යාපනය-බන්ධනාගාරයේ-රැදවියන්-පිරිසක්-උපවාසයක",
       "Category": "Local News",
       "Parent URL": "https://www.hirunews.lk/local-news.php?pageID=4959"
}