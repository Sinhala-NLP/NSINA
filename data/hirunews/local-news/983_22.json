{
       "Source": "hirunews",
       "Timestamp": "Friday, 29 July 2022 - 10:21",
       "Headline": "ඉන්ධන පිරවුම්හලක දී පොලිසියේ රාජකාරියට බාධා කළ අයෙක් අත්අඩංගුවට",
       "News Content": "ඉන්ධන පිරවුම්හලකට ඇතුළු වී කළහකාරී ලෙස හැසිරෙමින් පොලිසියේ රාජකාරියට බාධා කළ 32 හැවිරිදි බීමත් පුද්ගලයෙකු රත්නපුර - තිරිවානාකැටිය ප්‍රදේශයේදී අත්අඩංගුවට ගෙන තිබෙනවා.\nඅද (29) අලුයම මොහු යතුරුපැදියකින් පැමිණ ඇති අතර, පෝලිමේ සිටි පුද්ගලයන්ගේ විරෝධතාව නොතකා පිරවුම්හලට ඇතුලුවීමට උත්සාහ දරා ඇති බව සඳහන්.\nඑහිදී පොලිස් නිලධාරීන් ඔහු වැළැක්වීමට උත්සහ කර ඇති අතර, මෙම පුද්ගලයා එම නිලධාරීන්ට ද අවනත නොවී කටයුතු කර ඇති බවයි වාර්තා වන්නේ.",
       "URL": "https://www.hirunews.lk/311272/ඉන්ධන-පිරවුම්හලක-දී-පොලිසියේ-රාජකාරියට-බාධා-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=983"
}