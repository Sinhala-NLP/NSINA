{
       "Source": "hirunews",
       "Timestamp": "Wednesday, 23 October 2019 - 8:53",
       "Headline": "මුලතිව් ධීවර කාර්යාලයට පහරදීම සම්බන්ධයෙන් නඩුව කල් යයි",
       "News Content": "මුලතිව් සහකාර ධීවර අධ්‍යක්ෂ කාර්යාලයට පහර දී එහි තිබූ දේපළ වලට හානි කිරීම සම්බන්ධයෙන් උතුරු පළාත් සභාවේ දෙමළ ජාතික සන්ධාන හිටපු මන්ත්‍රී ටී. රවිහරන් ඇතුළු 7 දෙනාට එරෙහි නඩුව කල් දමා තිබෙනවා.\nඊයේ මෙම නඩුව කැදවූ අවස්ථාවේදී මුලතිව් මහේස්ත්‍රාත් එස්. ලෙනින් කුමාර් නියෝග කළේ ලබන මස 4 වන දා නඩුව යළි කැදවීමටයි.\n2018 වසරේ අගෝස්තු මස 2 වන දා මුලතිව් ධීවර නිලධාරීන්ට එරෙහිව පැවති උද්ඝෝෂණයකදී හිටපු මන්ත්‍රීවරයා ඇතුළු පිරිස බලහත්කාරයෙන් මුලතිව් සහකාර ධීවර අධ්‍යක්ෂ කාර්යාලයට කඩා වැදීමට උත්සාහ කර තිබුණා.\nඑම අවස්ථාවේදී පොලීසිය ඊට අවසර ලබා නොදීම නිසා ඔවුන් එම කාර්යාලයේ පිහිටි ගොඩනැගිල්ලට පහර දී අලාභ හානි සිදුකිරීම සම්බන්ධයෙනුයි මෙම නඩුව පවරා ඇත්තේ.",
       "URL": "https://www.hirunews.lk/226806/මුලතිව්-ධීවර-කාර්යාලයට-පහරදීම-සම්බන්ධයෙන්-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3084"
}