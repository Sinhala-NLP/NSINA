{
       "Source": "hirunews",
       "Timestamp": "Thursday, 24 August 2023 - 14:21",
       "Headline": "මහ බැංකුවෙන් විශේෂ නිවේදනයක්",
       "News Content": "ආනයන සීමා කිරීම්වලින් සැලකිය යුතු කොටසක් දැනටමත් ලිහිල් කර ඇතත්, දැඩි මූල්‍ය තත්ත්වයන් මත ආනයන ඉල්ලුම අඩු මට්ටමක පවතින බව, මහ බැංකුව සඳහන් කරනවා.\nඑමෙන්ම ශ්‍රී ලංකා මහ බැංකුවේ මුදල් මණ්ඩලය නිත්‍ය තැන්පතු පහසුකම් අනුපාතිකය 11% මට්ටමක පවත්වා ගැනීමට තීරණය කොට තිබෙනවා.\nඑමෙන් ම නිත්‍ය ණය පහසුකම් අනුපාතිකය සියයට 12.00 මට්ටමේ පවත්වා ගැනීමට ද තීරණය කර ඇති බවයි වාර්තා වෙන්නේ.\nචීනයේ හුවමාරු පහසුකම ඇතුළුව දළ නිල සංචිත මට්ටම 2023 ජූලි මස අග වන විට අමරිකානු ඩොලර් බිලියන 3.8 ක් පමණ ලෙස ඇස්තමේන්තු කර ඇති බවත් මහ බැංකුව සඳහන් කරනවා.",
       "URL": "https://www.hirunews.lk/345938/මහ-බැංකුවෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=76"
}