{
       "Source": "hirunews",
       "Timestamp": "Thursday, 20 October 2022 - 10:26",
       "Headline": "පුනරුත්ථාපන පනත් කෙටුම්පතේ ඇතැම් වගන්ති ව්‍යවස්ථාවට පටහැනි බව ශ්‍රේෂ්ඨාධිකරණය දැනුම්දෙයි",
       "News Content": "පුනරුත්ථාපන පනත් කෙටුම්පතේ වගන්ති කිහිපයක් ආණ්ඩුක්‍රම ව්‍යවස්ථාවට පටහැනි බවට ශ්‍රේෂ්ඨාධිකරණය තීරණය කර ඇති බව කතානායක මහින්ද යාපා අබේවර්ධන අද (20) පාර්ලිමේන්තුවේදී ප්‍රකාශ කළා.\nපෙරවරු 9.30 ට සභාවේ කටයුතු ආරම්භ කරමින් සිය නිවේදනය යටතේයි කතානායකවරයා මේ බව කියා සිටියේ.\nමෙම පනතේ ඇතැම් වගන්ති සඳහා විශේෂ බහුතරයක් මෙන්ම ජනමත විචාරණයක් ද අවශ්‍ය බවට ශ්‍රේෂ්ඨාධිකරණය ලබාදී ඇති තීරණයේ දැක්වෙන බව කතානායකවරයා ප්‍රකාශ කළා.\nමේ අතර, අද සහ හෙට විවාදයට ගැනීමට නියමිත 22 වන ආණ්ඩුක්‍රම ව්‍යවස්ථා සංශෝධණ පනත් කෙටුම්පතට අදාළව කාරක සභා අවස්ථාවේ ඉදිරිපත් කිරීමට නියමිත සංශෝධන පාර්ලිමේන්තු මහලේකම්වරයා අද භාර දිය යුතු බව ද කථානායකවරයා සභාව දැනුම් දුන්නා.\nසම්පූර්ණ නිවේදනය මෙතැනින්..",
       "URL": "https://www.hirunews.lk/318345/පුනරුත්ථාපන-පනත්-කෙටුම්පතේ-ඇතැම්-වගන්ති-ව්‍යවස්ථාවට-පටහැනි-බව-ශ්‍රේෂ්ඨාධිකරණය-දැනුම්දෙයි",
       "Category": "Local News",
       "Parent URL": "https://www.hirunews.lk/local-news.php?pageID=791"
}