{
       "Source": "hirunews",
       "Timestamp": "Sunday, 30 August 2020 - 17:17",
       "Headline": "ප්‍රසන්න, චමල්, නාමල් හා ඩීවී ඇතුළු පිරිසක් මත්තලට (ඡායාරූප සහ වීඩියෝ)",
       "News Content": "මත්තල ගුවන්තොටුපොල හරහා අපනයන සංවර්ධනය හා සංචාරක ප්‍රවර්ධනය ඉලක්ක කරගනිමින්, සංචාරක අමාත්‍ය ප්‍රසන්න රණතුංග ඇතුළු මැති ඇමතිවරු පිරිසක් අද (30) මත්තල ගුවන් තොටුපොල පරිශ්‍රයේ විශේෂ නිරීක්ෂණ චාරිකාවක නිරත වුණා.\nමේ සඳහා සංචාරක අමාත්‍යවරයාට අමතරව වාරිමාර්ග අමාත්‍ය චමල් රාජපක්ෂ, තරුණ කටුයුතු හා ක්‍රීඩා අමාත්‍ය නාමල් රාජපක්ෂ හා ගුවන් සේවා හා අපනයන සංවර්ධන කලාප රාජ්‍ය අමාත්‍ය ඩී.වී.චානක යන අමාත්‍යවරුන්ද එක්ව සිටියා.\nමත්තල ගුවන් තොටුපොලේ ඉදිරි සංවර්ධන කටයුතු පිළිබඳව මෙහිදි දීර්ඝ ලෙස සාකච්ඡා කෙරුණු අතර, මත්තල ගුවන් තොටුපොල කේන්ද්‍ර කර ගනිමින් සංචාරක ව්‍යාපාරය දියුණු කිරීම හා දේශීය නිෂ්පාදන මත්තල ගුවන් තොටුපොල හරහා විදෙස් රටවලට අපනයනය කිරීම යන අංශ කෙරෙහි විශේෂ අවධානය යොමු වුණා.",
       "URL": "https://www.hirunews.lk/248999/ප්‍රසන්න-චමල්-නාමල්-හා-ඩීවී-ඇතුළු-පිරිසක්-මත්තලට-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2488"
}