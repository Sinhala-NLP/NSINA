{
       "Source": "hirunews",
       "Timestamp": "Tuesday, 30 August 2022 - 13:13",
       "Headline": "මසක දී වෙඩි තැබීම් වලින් 8 ක් මරුට",
       "News Content": "මේ මාසය තුල දී පමණක් වෙඩි තැබීම් වලින් පුද්ගලයින් 8 දෙනෙකු ඝාතනය කර තිබෙනවා.\nඊයේ (29) රාත්‍රියේ දී ත් මට්ටක්කුලිය අලිවත්ත ප්‍රදේශයේ දී වෙඩි තබා පුද්ගලයෙකු ඝාතනය කළ අතර එහිදී ජීවිතක්ෂට පත් වුණේ හසිත චතුරංග නොහොත් අලි වත්තේ හසිත නැමති 26 හැවිරිදි තරුණයෙක්.\nමෙම තරුණයා මාර්ගයේ රැදී සිටියදී යතුරුපැදියකින් පැමිණි පුද්ගලයන් දෙදෙනෙකු විසින් වෙඩි තබා පළා ගොස් තිබෙනවා.\nපසුව ඔහු ජාතික රෝහලට ඇතුළු කිරීමෙන් අනතුරුව ජීවිතක්ෂයට පත් වූ බවයි පොලිසිය සඳහන් කළේ. මත්ද්‍රව්‍ය ආරවුලක් හේතුවෙන් මෙම ඝාතනය සිදු කරන්නට ඇති බවට පොලිසිය සැක කරනවා.\nපාතාල සහ මත්ද්‍රව්‍ය ජාවාරම්කරුවන් මැඩලීම සඳහා මහජන ආරක්ෂක අමාත්‍යාංශය පසුගිය සිකුරාදා සිට දිවයින පුරා මෙහෙයුමක් දියත් කර ඇති පසුබිමකයි ඊයේ මෙම වෙඩි තැබීම සිදුවුණේ.\nඒ සමඟම මෙම මාසය තුලදී පුද්ගලයින් 8 දෙනෙකු වෙඩි තබා ඝාතනය කර ඇති අතර ගම්පහ, අම්බලන්ගොඩ, අහුංගල්ල, අහංගම සහ මුල්ලේරියාව ඇතුළු තවත් ප්‍රදේශ කිහිපයකින් වෙඩි තැබීම් වාර්තා වී තිබුණා.\nඑමෙන් ම පසුගිය මැයි මස 30 වනදා සිට මේ දක්වා දිවයින පුරා සිදුවූ වෙඩි තැබීම් වලින් පුද්ගලයින් සංඛ්‍යාව 28 දෙනෙකු ඝාතනයට ලක්වී ඇති අතර, ඉන් බහුතර වෙඩි තැබීම් සිදුකර ඇත්තේ යතුරුපැදිවලින් පැමිණයි.",
       "URL": "https://www.hirunews.lk/314122/මසක-දී-වෙඩි-තැබීම්-වලින්-8-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=902"
}