{
       "Source": "hirunews",
       "Timestamp": "Friday, 02 September 2016 - 8:40",
       "Headline": "දකුණු අප්‍රිකානු ජනපති ශ්‍රී ලංකාවට",
       "News Content": "දකුණු අප්‍රිකානු ජනාධිපති ජෙයකොබ් සුමා අද අලූයම කෙටි විරාමයක් සඳහා කටුනායක ගුවන්තොටුපලට පැමිණියා.\nචීනය බලා යන අතරතුර ඉන්ධන ලබා ගැනීම සඳහා දකුණු අප්‍රිකානු ජනාධිපතිවරයා රැගත් ගුවන් යානය මෙලෙස කටුනායකට පැමිණ ඇති බව සඳහන්.\nදකුණු අප්‍රිකානු ගුවන් සේවයට අයත් විශේෂ ගුවන් යානයකින් ඔහු චීනය බලා යන්නේ 18 කින් යුත් දූත පිිරිසක් ද සමඟයි.\nවිදේශ කටයුතු අමාත්‍යාංශයේ නිලධාරින් විසින් දකුණු අප්‍රිකානු ජනාධිපතිවරයා ඇතුළු පිරිස ගුවන්තොටුපල විශේෂ අමුත්තන්ගේ මැදිරිය වෙත කැඳවාගෙන යනු ලැබුවා.\nකෙසේ වෙතත් ගුවන් යානයට ඉන්ධන ලබා ගැනීමෙන් අනතුරුව ඔවුන් යළි චීනය බලා පිටත්ව ගොස් තිබෙනවා.",
       "URL": "https://www.hirunews.lk/142046/දකුණු-අප්‍රිකානු-ජනපති-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4897"
}