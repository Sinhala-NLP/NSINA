{
       "Source": "hirunews",
       "Timestamp": "Wednesday, 14 September 2022 - 11:48",
       "Headline": "මහේල ජයවර්ධනට නව තනතුරක්",
       "News Content": "මුම්බායි ඉන්දියන්ස් කණ්ඩායමේ ගෝලීය කාර්ය සාධන ප්‍රධානියා ලෙස මහේල ජයවර්ධන පත් කර තිබෙනවා.\nවිදෙස් මාධ්‍ය මේ බව වාර්තා කරනවා.\nමීට පෙර  අවස්ථා කිහිපයක දී ම මුම්බායි ඉන්දියන්ස් කණ්ඩායමේ ප්‍රධාන පුහුණුකරු ලෙස කටයුතු කළේ, මහේල ජයවර්ධන යි.\nඔහුගේ පුහුණුකාරිත්වය යටතේ 2019 පැවති ඉන්දීය ප්‍රීමියර් ලීග් තරගාවලියේ ශූරතාව දිනා ගැනීමට මුම්බායි ඉන්දියන්ස් කණ්ඩායම සමත් වුණා.\nතවමත් මුම්බායි ඉන්දියන්ස් කණ්ඩායමේ ප්‍රධාන පුහුණුකාර ධුරය දරන්නේ මහේල ජයවර්ධන වන අතර, ඔහුට ලැබුණු නව තනතුර මත එහි වෙනසක් සිදු වනවා ද යන්න පිළිබඳ තවමත් ආරංචියක් නෑ.",
       "URL": "https://www.hirunews.lk/315355/මහේල-ජයවර්ධනට-නව-තනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=870"
}