{
       "Source": "hirunews",
       "Timestamp": "Sunday, 28 March 2021 - 16:30",
       "Headline": "විපක්ෂයේ පදනම් විරහිත චෝදනාවක් ගැන ඇමති ප්‍රසන්නගෙන් ප්‍රකාශයක්",
       "News Content": "කටුනායක ගුවන්තොටුපළේ පී.සී.ආර්.රසායනාගාරය පෞද්ගලික අංශයට පැවරීමට කුමන්ත්‍රණයක් දියත් කර ඇති බවට එක්තරා සෞඛ්‍ය වෘත්තීය සංවිධානයක් කරනු ලබන චෝදනාව ආණ්ඩුව අපහසුතාවයට පත් කිරීම සදහා විපක්ෂය සමාජ ගත කරමින් සිටින බොරු ප්‍රචාරවල තවත් කොටසක් බව සංචාරක ඇමති ප්‍රසන්න රණතුංග පවසනවා.\nඔහු පෙන්වා දෙන්නේ මෙම චෝදනාව සම්පූර්ණයෙන්ම පදනම් විරහිත වූවක් බවයි.\nකටුනායක ගුවන් තොටුපළේ පී.සි.ආර්.රසායනාගාරය පෞද්ගලික අංශයට පැවරීමේ කුමන්ත්‍රණයක් දියත්ව ඇති බවටත් ඊට විෂයභාර ඇමතිවරයා සම්බන්ධ බවට අදාළ වෘත්තීය සමිතිය කරනු ප්‍රකාශය හා ඊට සම්බන්ධ බව පවසමින් සමාජ මාධ්‍ය ඔස්සේ පළවන තමාගේ අත්සනින් යුතු ලිපිය සම්බන්ධයෙන් කරුණු පැහැදිලි කරමින් ඇමතිවරයා මේ බව සදහන් කළා.\nඔහු පෙන්වා දෙන්නේ කටුනායක ගුවන්තොටුපළේ අදාළ පී.සි.ආර්. පරීක්ෂණාගාරය ස්ථාපිත කෙරුණේ කොවිඩ් වසංගතය හේතුවෙන්  ගුවන්තොටුපළ වසා දමා තිබු කලයේ දී බවයි.",
       "URL": "https://www.hirunews.lk/266810/විපක්ෂයේ-පදනම්-විරහිත-චෝදනාවක්-ගැන-ඇමති-ප්‍රසන්නගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2057"
}