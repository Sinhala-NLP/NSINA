{
       "Source": "hirunews",
       "Timestamp": "Monday, 21 February 2022 - 17:50",
       "Headline": "ජේෂ්ඨ මාධ්‍යවේදී කමල් ලියනාරචි දිවියෙන් සමුගනී",
       "News Content": "ශ්‍රී ලංකා පුවත්පත් පැමිණිලි කොමිසමේ සිංහල අංශයේ වැඩබලන විධායක අධ්‍යක්ෂ සහ පැමිණිලි නිලධාරි ලෙස සේවය කල කමල් ලියනාරච්චි හදිසියේ අභාවප්ප්‍රාප්ත වී තිබෙනවා.\nයුක්තිය පුවත් පතේ දේශපාලන වාර්තාකරුවෙකු ලෙස අනුව දශකයේ පුවත්පත් කලාවට පිවිසි ඔහු කොලඹ තස්ටන් විදුහලෙන් සහ ජයවර්ධනපුර විශ්ව විද්‍යාලයෙන් අධ්‍යාපානය හදාරා තිබෙනවා.\nලක්බිම පුවත්පතේ ආරම්භක මාධ්‍ය වේදියෙකු වූ ඔහු ඉන් ඉවත් වනවිට එහි නියෝජ්‍ය ප්‍රවෘති කර්තෘ ධූරය දරනු ලැබුවා.\nවයස අවුරුදු 53 ක් වූ ඔහුට දරුවන් දෙදෙනෙකු සිටිනවා.\nමාධ්‍යවේදිනි කමනි හෙට්ටිආරචි සමඟ විවාහ වී සිටි කමල් ලියනාරච්චි ජනමාධ්‍ය විෂය ඉගෙනගන්නා සිසුන් විශාල පිරිසකට මාධ්‍ය ගැන දේශන පැවැත්වූ දේශකයෙකුද වනවා.\nශ්‍රී ලංකා පුවත්පත් පැමිණිලි කොමිසම නියෝජනය කරමින් දෙස් විදේස් මාධ්‍ය වැඩ මුළු වලට සහභාගී ඇති කමල් ලියනාරච්චි ප්‍රදේශිය ජනමාධ්‍ය කරුවන් සඳහා ද බොහෝ වැඩමුළු සංවිධානය කල පුරෝගාමියෙක් වෙනවා.\nඅංක 117 පාලයන්ගොඩ කළුතර ලිපනය අයත් ඔහුගේ නිවසේ තැන්පත් කර ඇති දේහය පිලිබඳ අවසන් කටයුතු එළබෙන බදාදා සවස සිදු කිරීමට නියමිතයි.",
       "URL": "https://www.hirunews.lk/297639/ජේෂ්ඨ-මාධ්‍යවේදී-කමල්-ලියනාරචි-දිවියෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=1342"
}