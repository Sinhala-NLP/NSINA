{
       "Source": "hirunews",
       "Timestamp": "Saturday, 03 April 2021 - 13:41",
       "Headline": "අහාවයට යන බීරලු රේන්ද කර්මාන්තය (වීඩියෝ)",
       "News Content": "බීරලු රේන්ද කර්මාන්තය යනු දෙස් විදෙස් සංචාරකයින්ගේ ඉහළ අවධානයකට ලක් වූ කර්මාන්තයක් කෙසේ වෙතත් මාතර - වැලිගම බීරලු රේන්ද නිෂ්පාදකයින්ට මේ වන විට ගැටලුකාරී තත්ත්වයකට මුහුණදීමට සිදුව තිබෙනවා.\nහස්ත කර්මාන්තය රටක ආර්ථික ක්‍රියාවලියට පමණක් නොව රටේ අනන්‍යතාවය සමගද සම්බන්ධ වන්නක් කුවේණියගේ කාලයේ සිටම පැවතගෙන එන බීරලු රේන්ද කර්මාන්තය ඊට කදිම නිදසුනක් සපයනවා.\nමේ මාතර - වැලිගම - කප්පරතොට ප්‍රදේශයේ පිහිටා ඇති බීරලු රේන්ද අත්කම් නිෂ්පාදන මධ්‍යස්ථානයයි.\n2013 වර්ෂයේ එවක ආර්ථික සංවර්ධන අමාත්‍යවරයා විසින් මෙම අත්කම් ප්‍රදර්ශනාගාරය හා නිෂ්පාදන මධ්‍යස්ථානය ඉදිකර තිබෙනවා.\nවසර ගණනාවක සිට දෙස් විදෙස් සංචාරකයින්ගේ ආකර්ශනය දිනාගනිමින් මෙම පිරිස තම නිෂ්පාදන කටයුතුවල නියැලුනද මේ වන විට එම ස්ථානයෙන් ඔවුන්ට ඉවත්වන ලෙස වැලිගම නගර සභාව දන්වා තිබෙනවා.\nනිෂ්පාදන මධ්‍යස්ථානයේ කොටසක මේ වන විටත් ධීවර පරීක්ෂක කාර්යාලයක් පවත්වාගෙන යන අතර බීරලු රෙන්ද නිෂ්පාදකයින්ට තම නිෂ්පාදන ප්‍රදර්ශනය කිරීමට සිදුව ඇත්තේ එම ස්ථානයේ පිවිසුම් ගේට්ටුව හා වැට භාවිතා කරමිනුයි.",
       "URL": "https://www.hirunews.lk/267395/අහාවයට-යන-බීරලු-රේන්ද-කර්මාන්තය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2043"
}