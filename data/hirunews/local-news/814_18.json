{
       "Source": "hirunews",
       "Timestamp": "Sunday, 09 October 2022 - 19:10",
       "Headline": "නිදහස් පක්ෂය හදිසියේ සංවිධායකයින් කොළඹට කැඳවයි",
       "News Content": "ශ්‍රී ලංකා නිදහස් පක්ෂයේ දිස්ත්‍රික් සංවිධායකයන් සහ ආසන සංවිධායකයන් හෙට කොළඹට කැඳවා තිබෙනවා.\nහෙට පස්වරු 02 ට පක්ෂ මූලස්ථානය වෙත පැමිණෙන ලෙසයි සියලු සංවිධායකයින් වෙත පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර විසින් ලිඛිතව දැනුම් දී ඇත්තේ.\nකෙසේ වෙතත් මෙම දිස්ත්‍රික් හා ආසන සංවිධායකයින්ගේ රැස්වීම වර්ජනය කිරීමට නිදහස් පක්ෂයේ තවත් පිරිසක් තීරණය කර ඇති බව එම පක්ෂ අභ්‍යන්තර ආරංචි මාර්ග සඳහන් කළා.\nපක්ෂ ව්‍යවස්ථාව සංශෝධනය කිරීමෙන් අනතුරුව නිදහස් පක්ෂයේ දිස්ත්‍රික් හා ආසන සංවිධාකයන් රැස්වන පළමු අවස්ථාව මෙයයි.\nඑමෙන්ම පසුගියදා පක්ෂයේ ආසන සංවිධායක ඇතුලු තනතුරුවලින් ඉවත්කළ කැබිනට් අමාත්‍යවරුන්ගේ සහ රාජ්‍ය අමාත්‍යවරුන්ගේ පුරප්පාඩු තනතුරු සඳහාද නව පත්කිරීම් සිදුකර නොමැති පසුබිමකයි මෙලෙස දිස්ත්‍රික් හා ආසන සංවිධායකවරුන් කැඳවා ඇත්තේ.",
       "URL": "https://www.hirunews.lk/317442/නිදහස්-පක්ෂය-හදිසියේ-සංවිධායකයින්-කොළඹට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=814"
}