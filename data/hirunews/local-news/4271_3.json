{
       "Source": "hirunews",
       "Timestamp": "Sunday, 15 October 2017 - 12:48",
       "Headline": "ඉන්දු - ශ්‍රී ලංකා මිත්‍ර ශක්ති ඒකාබද්ධ හමුදා අභ්‍යාසය පූනේහිදී",
       "News Content": "ඉන්දු - ශ්‍රී ලංකා මිත්‍ර ශක්ති ඒකාබද්ධ හමුදා අභ්‍යාසය ඉන්දියාවේ පූනේ හිදී දැන් ක්‍රියාත්මකයි.\nපූනේ - අවුන්ද් හමුදා මධ්‍යස්ථානයේදී මෙවර එය පැවැත්වෙන්නේ පස්වන වරටයි.\nයුද අභ්‍යාසය ආරම්භ කිරීමේ උත්සවයේදී ශ්‍රී ලංකා යුද හමුදාව සංස්කෘතික අංගයක්ද ඉදිරිපත් කළ බව ටයිම්ස් ඔෆ් ඉන්දියා පුවත්පත සඳහන් කළා.\nමිත්‍ර ශක්ති යුද අභ්‍යාසයේදී ශ්‍රී ලංකා යුද හමුදා කණ්ඩායම මෙහෙයවන බ්‍රිගේඩියර් ඒ.පී. පල්ලෙවෙල ත්‍රස්තවාදයට එරෙහි සටනේදී ඉන්දියාවෙන් ලැබුණු සහය අගය කර තිබෙනවා.\nත්‍රස්තවාදය දේශසීමා නොමැති ගෝලීය උවදුරක් බවත් මෙවැනි ඒකාබද්ධ අභ්‍යාස තුළින් ත්‍රස්තවාදය සහ කැරළි මැඩලීමට පන්නරයක් ලැබෙන බවත් ශ්‍රී ලංකා යුද හමුදා බ්‍රිගේඩියර්වරයා සඳහන් කර තිබෙනවා.",
       "URL": "https://www.hirunews.lk/173539/ඉන්දු-ශ්‍රී-ලංකා-මිත්‍ර-ශක්ති-ඒකාබද්ධ-හමුදා-අභ්‍යාසය-පූනේහිදී",
       "Category": "Local News",
       "Parent URL": "https://www.hirunews.lk/local-news.php?pageID=4271"
}