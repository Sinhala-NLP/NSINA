{
       "Source": "hirunews",
       "Timestamp": "Saturday, 17 July 2021 - 19:00",
       "Headline": "දේවානිට මීගමුවේදී විරෝධය",
       "News Content": "මීගමුව - කුට්ටිකාඩුව දූපතේ ක්‍රීඩාංගනයේ ගැටලුව සම්බන්ධයෙන් සොයා බැලීමට පැමිණි අවස්ථාවේදී ගම්පහ දිසා වන නිලධාරිනි දේවානි ජයතිලකට අද ප්‍රදේශවාසීන්ගෙන් විරෝධයක් එල්ල වුණා.\nගැටලුව පිළිබඳ සොයා බැලීමට ධීවර අමාත්‍ය ඩග්ලස් දේවානන්දා ඇතුළු නිලධාරින් පිරිසක් අද එම දූපතට පැමිණි බවයි හිරු වාර්තාකරු සඳහන් කළේ.\nදේවානි ජයතිලක සහ සනත් නිශාන්ත රාජ්‍ය අමාත්‍යවරයා අතර ගම්පහ සංවර්ධන කමිටු රැස්වීමේදී ඇතිවූ ආන්දෝලනාත්මක සංවාදයට හේතු වූයේ ද මෙම ක්‍රීඩාංගනයේ ගැටලුවයි.\nඅද එහි පැමිණි ධීවර අමාත්‍ය ඩග්ලස් දේවානන්දා කියා සිටියේ මේ සම්බන්ධයෙන් ජනාධිපතිවරයා සහ අග්‍රාමාත්‍යවරයා සමග සාකච්ඡා කිරීමට බලාපොරොත්තු වන බවයි.",
       "URL": "https://www.hirunews.lk/277247/දේවානිට-මීගමුවේදී-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=1814"
}