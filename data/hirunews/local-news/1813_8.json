{
       "Source": "hirunews",
       "Timestamp": "Sunday, 18 July 2021 - 10:57",
       "Headline": "ඊයේ දිනයේ වැඩිම ආසාදිතයින් කොළඹ දිස්ත්‍රික්කයෙන්",
       "News Content": "ඊයේ දිනයේදී හඳුනාගත් කොරෝනා ආසාදිතයින් 1452 දෙනා අතරින් වැඩිම පිරිස වන 322 දෙනෙකු කොළඹ දිස්ත්‍රික්කයෙන් වාර්තා වී තිබෙනවා.\nගම්පහ දිස්ත්‍රික්කයෙන් ආසාදිතයන් 203 දෙනෙකු වාර්තා වී ඇති බවයි කොවිඩ් 19 පැතිරිම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ.\nකළුතර දිස්ත්‍රික්කයෙන් ආසාදිතයින් 175 ක්, යාපනය දිස්ත්‍රික්කයේ 171 ක් වාර්තා වී තිබෙනවා.\nඅනෙකුත් දිස්ත්‍රික්කවලින් වාර්තා වී ඇත්තේ ආසාදිතයින් සියයකට අඩු ප්‍රමාණයක්.\nඊයේ දිනයේදී පුද්ගලයින් 167,462 කට කොරෝනා මර්දන එන්නත් ලබාදී තිබෙනවා.\nඒ අනුව, සයිනොෆාම් හි පළමු මාත්‍රාව ඊයේ දිනයේදී පුද්ගලයින් 154,962කට ලබාදී ඇති අතර දෙවන මාත්‍රාව ලබාදී ඇති පුද්ගලයින් සංඛ්‍යාව 11,540 ක්.\nෆයිසර් එන්නතෙහි පළමු මාත්‍රාව 960 කට ලබාදී තිබෙනවා.",
       "URL": "https://www.hirunews.lk/277299/ඊයේ-දිනයේ-වැඩිම-ආසාදිතයින්-කොළඹ-දිස්ත්‍රික්කයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1813"
}