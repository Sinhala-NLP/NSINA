{
       "Source": "hirunews",
       "Timestamp": "Sunday, 08 January 2017 - 12:26",
       "Headline": "විදේශ ඇමති හෙට බ්‍රිතාන්‍යයට",
       "News Content": "විදේශ අමාත්‍ය මංගල සමරවීර හෙට බ්‍රිතාන්‍යයේ නිල සංචාරයක් ආරම්භ කරනවා.\nලබන 14 වනදා දක්වා ඔහු එහි රැඳී සිටින බවයි විදේශ අමාත්‍යාංශය සඳහන් කළේ.\nතෙරේසා මේ බ්‍රිතාන්‍ය අග්‍රාමාත්‍ය ධුරයට පත්වු පසු විදේශ අමාත්‍යවරයා එරට නිල සංචාරයක යෙදෙන පළමු අවස්ථාව මෙයයි.\nශ්‍රී ලංකා විදේශ අමාත්‍යවරයා මෙහිදී බ්‍රිතාන්‍ය අග්‍රාමාත්‍යවරිය මෙන්ම පොදු රාජ්‍ය මණ්ඩලීය නියෝජිතයන් රැසක්ද හමුවීමට නියමිතව තිබෙනවා.\nඑසේම රජයේ සංහිඳියා වැඩපිලිවෙල පිළිබඳවද ඔහු, ඔවුන් දැනුවත් කිරීමට නියමිත බවයි විදේශ අමාත්‍යාංශය වැඩිදුරටත් ප්‍රකාශ කළේ.",
       "URL": "https://www.hirunews.lk/151553/විදේශ-ඇමති-හෙට-බ්‍රිතාන්‍යයට",
       "Category": "Local News",
       "Parent URL": "https://www.hirunews.lk/local-news.php?pageID=4719"
}