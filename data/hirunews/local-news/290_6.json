{
       "Source": "hirunews",
       "Timestamp": "Tuesday, 06 June 2023 - 15:50",
       "Headline": "අනවසරයෙන් ඩ්‍රෝන කැමරාවක් ගුවන්ගත කළ සිසුවා දැලේ",
       "News Content": "අනවසරයෙන් ඩ්‍රෝන කැමරාවක් ගුවන්ගත කරමින් සිටි පෞද්ගලික විශ්වවිද්‍යාලයක සිසුවෙක් බම්බලපිටිය දුම්රියපොළ අසලදී අත්අඩංගුවට ගෙන තිබෙනවා.\nබම්බලපිටිය පොලිසිය පවසන්නේ බම්බලපිටිය දුම්රියපොළ ආසන්නයේ පිහිටි ගොඩනැඟිල්ලක ජනාධිපති ගුවන් ආර්ක්ෂක අංශයේ රාජකාරියේ යෙදී සිටි ගුවන් හමුදා නිලධාරීන් විසින් මෙම සිසුවා සහ ඩ්‍රෝන කැමරාව ඔවුන්ගේ භාරයට ගෙන පොලිසියට භාර දී ඇති බවයි.\nඅත්අඩංගුවට ගත් විශ්වවිද්‍යාල සිසුවා ප්‍රකාශ කර ඇත්තේ දුම්රියපොළ අසළ ඇති ආපනශාලාවේ උත්සවයක් හේතුවෙන් මෙම ඩ්‍රෝන කැමරාව ගුවන්ගත කළ බවයි.",
       "URL": "https://www.hirunews.lk/337205/අනවසරයෙන්-ඩ්‍රෝන-කැමරාවක්-ගුවන්ගත-කළ-සිසුවා-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=290"
}