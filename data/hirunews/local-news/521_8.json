{
       "Source": "hirunews",
       "Timestamp": "Wednesday, 22 February 2023 - 7:42",
       "Headline": "රාජුගේ මරණයට හේතු හෙළි වෙයි",
       "News Content": "මින්නේරිය නගරය අවට සැරිසැරූ රාජු නැමති වන අලියාගේ මරණය වෙඩි පහරක් නිසා, පෙනහලු‍ වලට සිදු වූ හානි හේතුවෙන් සිදු වූ බවට පශ්චාත් මරණ පරීක්ෂණයේදී තහවුරු වී තිබෙනවා.\nඅදාළ පරීක්ෂණය සිදු කර තිබුණේ, ගිරිතලේ වනජීවි පශු වෛද්‍ය ඒකකය විසින්.\nඉදිරි පාදය අසලින් පපුවට වැදුණු වෙඩි පහරක් එහිදී නිරීක්ෂණය වී තිබෙනවා.\nවයස අවුරුදු 25ක් පමණ වන⁣මෙම වන අලියා නිරන්තරයෙන් මින්නේරිය නගර සීමාව අවට සැරිසරන සත්වයෙක්.\nඅලියාගේ සිරුර පෙරේදා සොයා ගත් අතර, දින 4 කට පමණ පෙර එම සත්වයාට වෙඩි වැදී ඇති බවට පශු වෛද්‍යවරුන් සැක කරනවා.",
       "URL": "https://www.hirunews.lk/327987/රාජුගේ-මරණයට-හේතු-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=521"
}