{
       "Source": "hirunews",
       "Timestamp": "Sunday, 29 September 2019 - 13:28",
       "Headline": "වැල්ලම්පිටියේ කඩපෙළක ගින්නකින් තරුණයෙකු මරුට",
       "News Content": "වැල්ලම්පිටිය ප්‍රදේශයේ වෙළඳසැල් පෙළක ඇතිවූ ගින්නකින් 21 හැවිරිදි තරුණයෙකු මියගොස් තිබෙනවා.\nඊයේ රාත්‍රියේ මෙම ගින්න හටගෙන ඇති අතර, ඉන් වෙළඳසැල් 4 කට හානි සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nප්‍රදේශවාසීන් සහ වැලිකඩ ගිනි නිවීමේ ඒකකය මැදිහත්ව ගින්න නිවා දමා ඇති අතර, ගින්නට හසුවූ තරුණයා කොළඹ ජාතික රෝහලට ඇතුළත් කිරීමෙන් අනතුරුව ජීවිතක්ෂයට පත්වුණා.\nඔහු සේදවත්ත - පිංතු මාවත ප්‍රදේශයේ පදිංචිකරුවෙක්.\nගින්නට හේතුව මෙතෙක් අනාවරණ වී නොමැති අතර, අපරාධ ස්ථාන පරීක්ෂක නිලධාරීන්ගේ සහය ඇතිව වැල්ලම්පිටිය පොලීසිය  මගින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/225243/වැල්ලම්පිටියේ-කඩපෙළක-ගින්නකින්-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3123"
}