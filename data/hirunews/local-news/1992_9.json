{
       "Source": "hirunews",
       "Timestamp": "Tuesday, 27 April 2021 - 19:33",
       "Headline": "රනිල්ට පැටලෙයි (වීඩියෝ)",
       "News Content": "පාර්ලිමේන්තු මන්ත්‍රී හරීන් ප්‍රනාන්දු අත්අඩංගුවට ගැනීම ගැටළුවක් බව එක්සත් ජාතික පක්ෂ නායක රනිල් වික්‍රමසිංහ ප්‍රකාශ කළා.\nඒ, කොළඹ පෞද්ගලික රෝහලක ප්‍රතිකාර ලබන මන්ත්‍රීවරයාගේ සුවදුක් බැලීමෙන් පසු මාධ්‍ය වෙත අදහස් දක්වමින්.\nඑහිදී එක්සත් ජාතික පක්ෂ නායකයා කියා සිටියේ පාස්කු ප්‍රහාරය සම්බන්ධයෙන් ඔහු අත්අඩංගුවට ගත් බව සඳහන් වුවත් මහේස්ත්‍රාත් අධිකරණයට ඔහු අමාත්‍ය ධුරයක් දැරූ සමයේ සිද්ධියකට අදාළව කරුණු වාර්තා කිරීමක්  සිදුව ඇති බවයි.\nඔහු එලෙස ප්‍රකාශ කළත් පාස්කු ඉරිදා ප්‍රහාරය සම්බන්ධයෙන් තමා අත්අඩංගුවට ගැනීමේ සූදානමක් පවතින නිසා එලෙස අත්අඩංගුවට ගැනීම වළක්වාලන ලෙස ඉල්ලමින් හරීන් ප්‍රනාන්දු ශ්‍රේෂ්ඨාධිකරණය හමුවේ අද මූලික අයිතිවාසිකම් පෙත්සමක් ගොනුකර තිබුණා.",
       "URL": "https://www.hirunews.lk/269707/රනිල්ට-පැටලෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1992"
}