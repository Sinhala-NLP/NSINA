{
       "Source": "hirunews",
       "Timestamp": "Saturday, 08 May 2021 - 17:31",
       "Headline": "ලෝක සෞඛ්‍ය සංවිධානයේ  ශ්‍රී ලංකා නියෝජිතවරිය විපක්ෂ නායක හමුවෙයි (වීඩියෝ)",
       "News Content": "ලෝක සෞඛ්‍ය සංවිධානයේ වැඩ බලන   ශ්‍රී ලංකා නියෝජිතවරිය වන වෛද්‍ය ඔලිවියා නීවේරාස්  සහ විපක්ෂ නායක සජිත් ප්‍රේමදාස  අතර විශේෂ සාකච්ඡාවක් අද (08) විපක්ෂ නායක කාර්යාලයේදී  දී සිදුව තිබෙනවා.\nමෙහිදී කොරෝනා ව්‍යසනය පිළිබඳව දීර්ඝ වශයෙන් අදහස් හුවමාරු කරගෙන ඇති අතර ව්‍යසනකාරී අවස්ථාවේ ශ්‍රී ලංකාවට අවශ්‍ය කරන සහයෝගය සහ ආධාර උපකාර ලබා දෙන ලෙස විපක්ෂ නායක සජිත් ප්‍රේමදාස,ඔලිවියා නීවේරාස් ගෙන් ඉල්ලා ඇති බවටයි වාර්තා වන්නේ.\nඑහිදී අදහස් දැක්වූ  ඔලිවියා නීවේරාස්  සඳහන් කර ඇත්තේ වඩාත්ම අභියෝගාත්මක පරිච්ඡේදය ඉදිරියට ඇති බවත් ජීවිත බේරා ගැනීමට සහ වෛරසය පැතිරීම පාලනය කිරීමට හැකි ඕනෑම ආකාරයකින් ශ්‍රී ලංකාවට සහාය දීමට ලෝක සෞඛ්‍ය සංවිධානය සහ එක්සත් ජාතීන් සූදානම් බවයි.",
       "URL": "https://www.hirunews.lk/270810/ලෝක-සෞඛ්‍ය-සංවිධානයේ-ශ්‍රී-ලංකා-නියෝජිතවරිය-විපක්ෂ-නායක-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1967"
}