{
       "Source": "hirunews",
       "Timestamp": "Saturday, 29 June 2019 - 18:50",
       "Headline": "බදියුදීන්ට එරෙහිව පවතින සාක්ෂි කාරක සභාව හමුවේ ඔප්පු කිරීමට සූදානම් බව ආනන්ද සාගර හිමි කියයි",
       "News Content": "හිටපු අමාත්‍ය රිෂාඩ් බදියුදීන් ත්‍රස්තවාදී ක්‍රියාවන්ට සම්බන්ධ බවට සහ විල්පත්තු වනාන්තරය විනාශ කළ බවට පවතින සාක්ෂි පාර්ලිමේන්තු තේරීම්කාරක සභාව හමුවේ පැහැදිලිව ඔප්පු කිරීමට සූදානම් බව සුරකිමු ශ්‍රී ලංකා සංවිධානය පවසනවා.\nඑහි සභාපති පූජ්‍ය පාහියන්ගල ආනන්ද සාගර හිමියන් මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර, වත්මන් ආණ්ඩුව මෙන්ම පොලීසිය ද අන්තවාදයට යටත්ව සිටින බව පිවිතුරු හෙළ උරුමය පවසනවා.\nඑහි නායක පාර්ලිමේන්තු මන්ත්‍රී උදය ගම්මන්පිල මේ බව කියා සිටියේ හොරණ - මිල්ලනිය ප්‍රදේශයේ පැවති සම්මන්ත්‍රණයකට එක්වෙමින්.\nමේ අතර අද පැවති ප්‍රවෘත්ති සාකච්ඡා කිහිපයකදී පාර්ලිමේන්තු විශේෂ තේරීම්කාරක සභාවේදී හිටපු අමාත්‍ය බදුයුදීන්ගෙන් සිදු කල ප්‍රශ්න කිරීම පිළිබද විවේචන එල්ල වුණා.",
       "URL": "https://www.hirunews.lk/219346/බදියුදීන්ට-එරෙහිව-පවතින-සාක්ෂි-කාරක-සභාව-හමුවේ-ඔප්පු-කිරීමට-සූදානම්-බව-ආනන්ද-සාගර-හිමි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3275"
}