{
       "Source": "hirunews",
       "Timestamp": "Wednesday, 02 August 2023 - 20:18",
       "Headline": "ජල ගාස්තු සංශෝධනයට අදාළ ගැසට් නිවේදනය රජයේ මුද්‍රණාලයට",
       "News Content": "ජල ගාස්තු සංශෝධනයට අදාළ ගැසට් නිවේදනය රජයේ මුද්‍රණාලය වෙත යවා ඇති බව ජල සම්පාදන හා වතු යටිතල පහසුකම් සංවර්ධන අමාත්‍යාංශයේ ලේකම් පවසනවා.\nසමෘද්ධිලාභීන්ට හා අඩු ආදායම්ලාභීන්ට මෙම ජල ගාස්තු සංශෝධනය අදාළ නොවන බවයි වාර්තා වන්නේ.\nමීට අමතරව පාසල්, ආගමික සිද්ධස්ථාන සහ රෝහල්වල ද ගාස්තු සංශෝධනය නොවන බවයි වාර්තා වී ඇත්තේ.\nකෙසේ වෙතත් 30% ට වඩා වැඩි ප්‍රමානයකින් මෙසේ ගාස්තු සංශෝධනය වීමට නියමිත බවයි අමාත්‍යාංශය නිවේදනය කරන්නේ.",
       "URL": "https://www.hirunews.lk/343425/ජල-ගාස්තු-සංශෝධනයට-අදාළ-ගැසට්-නිවේදනය-රජයේ-මුද්‍රණාලයට",
       "Category": "Local News",
       "Parent URL": "https://www.hirunews.lk/local-news.php?pageID=129"
}