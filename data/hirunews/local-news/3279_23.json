{
       "Source": "hirunews",
       "Timestamp": "Wednesday, 26 June 2019 - 19:26",
       "Headline": "අස්ගිරි මහ නාහිමියන්ගේ ප්‍රකාශයක් ගැන පොලිස් මූලස්ථානයට පැමිණිලි දෙකක්",
       "News Content": "අස්ගිරි පාර්ශවයේ මහානායක අතිජුජ්‍ය වරකාගොඩ ශ්‍රී ඤාණරතන නාහිමියන් පසුගියදා සිදුකළ ප්‍රකාශයක් සම්බන්ධයෙන් පොලිස් මූලස්ථානයට පැමිණිලි දෙකක් ලැබී තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ එම පැමිණිලි පොලිස් මූලස්ථානයේ නීති කොට්ඨාශය වෙත යොමුකළ බවයි.\nමහනුවර - දොඩම්වල ඵෙතිහාසික කිත්සිරිමෙවන් රජමහා විහාරස්ථානයේ පැවති පුණ්‍යෝත්සවයකදී අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඤාණරතන හිමියන් කළ ප්‍රකාශයක් සම්බන්ධයෙන් විකල්ප ප්‍රතිපත්ති කේන්ද්‍රයේ අධ්‍යක්ෂ, ආචාර්ය පාක්‍යසෝති සරවනමුත්තු එහි පළමු පැමිණිල්ල ලිඛිතව ඉදිරිපත් කරනු ලැබුවේ පසුගිය 21 වැනිදායී.\nඑමෙන්ම, දෙවන පැමිණිල්ල දෙහිවල පදිංචිකරුවෙකු වන මොහොමඩ් ෆසාල් නිසාර් පොලිස් මූලස්ථානයේ සහන මැදිරියට පසුගිය සඳුඳා ඉදිරිපත් කළා.\nඒ අනුව අදාළ පැමිණිලි දෙක සම්බන්ධයෙන් පොලිස් මූලස්ථානයේ නීති කොට්ඨාශය මගින් ඉදිරි විමර්ශන කටයුතු සිදුකිරීමට නියමිතයි.",
       "URL": "https://www.hirunews.lk/219172/අස්ගිරි-මහ-නාහිමියන්ගේ-ප්‍රකාශයක්-ගැන-පොලිස්-මූලස්ථානයට-පැමිණිලි-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=3279"
}