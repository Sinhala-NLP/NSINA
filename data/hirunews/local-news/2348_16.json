{
       "Source": "hirunews",
       "Timestamp": "Friday, 06 November 2020 - 8:19",
       "Headline": "ජාතික හැඳුනුම්පත් ක්‍රියාවලියට ඔන්ලයින් ක්‍රමවේදයක්",
       "News Content": "පුද්ගල ජීව දත්ත සහ ජීව මිතික දත්ත ඇතුළත් කර නිකුත් කිරීමට නියමිත විද්‍යුත් ජාතික හැඳුනුම්පත් ක්‍රියාවලියට අන්තර් කාලීන විසඳුමක් වශයෙන් ඔන්ලයින් ක්‍රමය ඔස්සේ සේවා සැපයීමේ ක්‍රමවේදයක් පුද්ගලයන් ලියාපදිංචි කිරීමේ දෙපාර්තමේන්තුව ආරම්භ කර තිබෙනවා.\nඒ, ශ්‍රී ලංකා තොරතුරු සහ සන්නිවේදන තාක්ෂණ නියෝජිත ආයතනය සමඟ සම්බන්ධ වෙමින්.\nඒ අනුව, මෙම වැඩපිළිවෙල සමඟ සම්බන්ධ වීමට අදාළ ආයතන විසින් ලිඛිත ඉල්ලීමක් ඉදිරිපත් කළ යුතු අතර, ඊට අදාළ ගිවිසුම් වලට අත්සන් කිරීමෙන් අනතුරුව සේවා ලබා ගත හැකියි.\nශ්‍රී ලංකාවේ පිහිටි බැංකු, මූල්‍යායතන, සංස්ථා, ව්‍යවස්ථාපිත මණ්ඩල, ඇතුළු ආයතන ඊට ඇතුළත් වන බවයි පුද්ගලයන් ලියාපදිංචි කිරීමේ දෙපාර්තමේන්තුව ප්‍රකාශ කළේ.\nකොරෝනා තත්ත්වය හමුවේ ඔන්ලයින් ක්‍රමය ඔස්සේ දෛනික සේවා අවශ්‍යතා ඉටු කිරීමේ කටයුතු සඳහා ද මෙය වැදගත් වන බව දෙපාර්තමේන්තුවේ අදහසයි.",
       "URL": "https://www.hirunews.lk/254113/ජාතික-හැඳුනුම්පත්-ක්‍රියාවලියට-ඔන්ලයින්-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=2348"
}