{
       "Source": "hirunews",
       "Timestamp": "Friday, 06 July 2018 - 14:11",
       "Headline": "මොණරාගල පාසලක සිසුන් පිරිසක් හදිසියේ රෝහල් ගත කෙරේ",
       "News Content": "මොණරාගල - මැදගම ජාතික පාසලේ සිසුන් පිරිසක් හදිසියේ ඇති වූ ආසාත්මිකතාවයක් හේතුවෙන් රෝහල් ගත කර තිබෙනවා.\nඑම පාසලේ 6 ශ්‍රේණියේ ඉගෙනුම ලබන සිසුන් පිරිසක් මෙලෙස රෝහල් ගත කර ඇති බවයි අප වාර්තාකරු කියා සිටියේ.\nමේ පිලිබදව අප මැදගම රෝහලෙන් කළ විමසීමකදී එහි ප්‍රකාශිකාවක කියා සිටියේ රෝගී වූ සිසුන් 13 දෙනෙකු මේ වනවිට නේවාසිකාව ප්‍රතිකාර ලබන බවයි.\nඔවුන් ශරීරයේ කැසීම, පළු දැමීම වැනි රෝග ලක්ෂණවලින් පෙලෙන බවයි ඇය කියා සිටියේ.\nආහාර විෂවීමක් මෙලෙස ඔවුන් රෝගීවීමට හේතුවන්නට ඇතැයි රෝහල් බලධාරින් සැක පළ කරනවා.",
       "URL": "https://www.hirunews.lk/194640/මොණරාගල-පාසලක-සිසුන්-පිරිසක්-හදිසියේ-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3862"
}