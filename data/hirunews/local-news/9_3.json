{
       "Source": "hirunews",
       "Timestamp": "Monday, 25 September 2023 - 12:45",
       "Headline": "පාඨලීට එරෙහි රිය අනතුරු නඩුව ලබන වසරට කල් යයි",
       "News Content": "2016 වසරේ පෙබරවාරි මස 28 වනදා රාජගිරිය ප්‍රදේශයේදී තරුණයකු බරපතළ රිය අනතුරකට ලක් කිරීමේ සිද්ධියකට අදාළව හිටපු අමාත්‍ය පාඨලී චම්පික රණවක ඇතුළු විත්තිකරුවන් තුන්දෙනෙකුට එරෙහි නඩුව ලබන වසරේ මාර්තු මස 31 වනදා දක්වා අද(25) කල් දැමුණා.\nඒ, කොළඹ මහාධිකරණ විනිසුරු දමිත් තොටවත්ත හමුවේ එය කැඳවූ අවස්ථාවේදියි.\nනීතිපතිවරයා වෙනුවෙන් පෙනී සිටි රජයේ අධි නීතීඥවරයා මෙම නඩු විභාගය වළක්වමින් ඉහළ අධිකරණයෙන් නිකුත් කර ඇති අතුරු තහනම් නියෝගය ලබන වසරේ ජනවාරි 31 වනදා දක්වා දීර්ඝ කර ඇති බව එහිදී අධිකරණයට කරුණු දක්වමින් කියා සිටියා.\nඒ අනුවයි මහාධිකරණ විනිසුරුවරයා විසින් නඩුව කල් දැමීමට කටයුතු කර තිබෙනවා.",
       "URL": "https://www.hirunews.lk/349329/පාඨලීට-එරෙහි-රිය-අනතුරු-නඩුව-ලබන-වසරට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=9"
}