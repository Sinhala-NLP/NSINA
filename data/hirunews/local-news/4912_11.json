{
       "Source": "hirunews",
       "Timestamp": "Monday, 22 August 2016 - 19:18",
       "Headline": "හෙරොයින් කිලෝ එක හමාරක් සමග පුද්ගලයකු අත්අඩංගුවට",
       "News Content": "වැල්ලවත්ත ප්‍රනාන්දු මාවත අසලදී හෙරොයින් කිලෝ එක හමාරක් සමග  පුද්ගලයකු අත්අඩංගුවට ගෙන තිබෙනවා.\nඅද පස්වරු 4 ට පමණ සැකකරු අත්අඩංගුවට ගත් බවයි පොලිසිය සඳහන් කලේ.\nපොලිස් මත්ද්‍රව්‍ය නාශක කාර්යාංශය සැකකරු අත්අඩංගුවට ගැනීමේ මෙහෙයුම ක්‍රියාත්මක කර ඇත්තේ හෙරොයින් ග්‍රෑම් 25 ක් සමග වැල්ලම්පිටිය වෙන්නවත්ත ප්‍රදේශයේදී අත්අඩංගුවට ගත් සැකකරුවකුගෙන් ලැබුනු තොරතුරුවලට අනුවයි.\nඑම සැකකරු අත්අඩංගුවට ගෙන තිබුනේ අද පෙරවරු 7.40 ට පමණයි.\nවයස අවුරුදු 45 සහ 24 වයස්වල පසුවන මෙම පුද්ගලයන් දෙදෙනා කොච්චිකඩේ සහ යාපනය ප්‍රදේශවල පදිංචිකරුවන් බවට අනාවරණ වී තිබෙනවා.\nඔවුන් දෙදෙනා හෙට අලුත්කඩේ අංක 4 සහ ගල්කිස්ස මහේස්ත්‍රාත් අධිකරණවලට ඉදිරිපත් කිරීමට නියමිතයි.\nපොලිස් මත්ද්‍රව්‍ය නාශක කාර්යාංශයය විමර්ශණ මෙහෙයවන්නේ.",
       "URL": "https://www.hirunews.lk/141245/හෙරොයින්-කිලෝ-එක-හමාරක්-සමග-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4912"
}