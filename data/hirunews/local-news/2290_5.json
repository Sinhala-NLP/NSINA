{
       "Source": "hirunews",
       "Timestamp": "Monday, 07 December 2020 - 13:09",
       "Headline": "සේවක වර්ජනයෙන් වනජීවි කටයුතුවලට බාධා",
       "News Content": "වනජීවි නිලධාරීන් අද දිනයේ දියත් කර ඇති සංකේත වර්ජනය හේතුවෙන් අලි පලවා හැරීමේ මෙහෙයුම්වලට බාධා මතු වී තිබෙනවා.\nසමස්ත ලංකා ඒකාබද්ධ වනජීවි නිලධාරීන්ගේ සංගමයේ සභාපති ප්‍රභාෂ් කරුණාතිලක සඳහන් කළේ යාල වනෝද්‍යානයට ද කිසිදු සංචාරකයෙකු ඇතුළත් කිරීමක් සිදුනොවූ බවයි.\nවනජීවි රාජ්‍ය අමාත්‍ය විමලවීර දිසානායක,  පොළොන්නරුව ජල ගැලුම් නිම්න ජාතික වනෝද්‍යානයේ පසුගිය දා කළ චාරිකාවේදී වනජීවි නිලධාරීන්ට බැන වැදීමේ සිද්ධිය මුල් කර ගනිමින් ඔවුන් මීට පෙර ද සංකේත වැඩ වර්ජනයක නිරත වුණා.",
       "URL": "https://www.hirunews.lk/256494/සේවක-වර්ජනයෙන්-වනජීවි-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=2290"
}