{
       "Source": "hirunews",
       "Timestamp": "Monday, 12 June 2023 - 13:23",
       "Headline": "මැතිවරණ කොමිසමේ ග්‍රාම නිලධාරීන්ට දැනුම්දීමක් (වීඩියෝ)",
       "News Content": "2023 ඡන්ද හිමි නාමලේඛන ප්‍රතිශෝධන කටයුතු සිදු කිරීමේදී ඇතැම් ග්‍රාම නිලධාරීවරුන්ගේ කාර්යභාරය නිසි පරිදි සිදු නොවන බව මැතිවරණ කොමිසම චෝදනා කරනවා.\nමැතිවරණ කොමිෂන් සභාවේ අධ්‍යක්ෂ ජනරාල් සමන් ශ්‍රී රත්නායක කොළඹ අද පැවති මාධ්‍ය හමුවකදී සඳහන් කළේ ඒ හේතුවෙන් නියමිත රාජකාරියේ නිරත ග්‍රාම නිලධාරින්ගේ කටයුතුවලටද ඉන් බාධා ඇතිවන බවයි.\nසිය රාජකාරි කටයුතු සිදු කිරීමේදී විවිධ ගැටළුවලට මුහුණපෑමට සිදුව ඇති බව ශ්‍රී ලංකා ග්‍රාම නිලධාරීන්ගේ සංගමය ඊයේ කියා සිටියා.\nඡන්ද හිමි නාමලේඛන ප්‍රතිශෝධන කටයුතු මේ දිනවල සිදු කෙරෙන අතර, ග්‍රාම නිලධාරීන් ගෙයින් ගෙට ගොස් අදාළ පෝරම පිරවීමේ කටයුතු සිදුකරනු ලබනවා.\nකෙසේ වෙතත් එම කටයුතු නිසි පරිදි සිදු නොවන බවටද තොරතුරු වාර්තාවී ඇති බවයි මැතිවරණ මහ ලේකම් කාර්යාලය සඳහන් කර ඇත්තේ.",
       "URL": "https://www.hirunews.lk/337713/මැතිවරණ-කොමිසමේ-ග්‍රාම-නිලධාරීන්ට-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=275"
}