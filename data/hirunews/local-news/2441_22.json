{
       "Source": "hirunews",
       "Timestamp": "Sunday, 20 September 2020 - 15:21",
       "Headline": "අධිකරණ ඇමති රජයේ රස පරීක්ෂක දෙපාර්තමේන්තුවේ නිරීක්ෂණ චාරිකාවක (ඡායාරූප)",
       "News Content": "අධිකරණ අමාත්‍ය ජනාධිපති නීතිඥ මොහොමඩ් අලි සබ්රි රජයේ රස පරීක්ෂක දෙපාර්තමේන්තුවේ නිරීක්ෂණ චාරිකාවක නිරත වී තිබෙනවා.\nඑම දෙපාර්තමේන්තුවේ සියලුම අංශ නිරීක්ෂණය කළ ඔහු රස පරීක්ෂක වාර්තා කඩිනමින් ලබාදීම සම්බන්ධයෙන් සාකච්ඡා කර ඇති අතර, ඒ පිලිබඳව පවතින ගැටලු සම්බන්ධයෙන් ද අවධානය යොමුකර ඇති බව සඳහන්.\nපරීක්ෂක වාර්තා ලබාදීමේදී අවශ්‍ය මානව හා භෞතික සම්පත් තවදුරටත් ලබාදීමට අධිකරණය අමාත්‍යාංශය කටයුතු කරන බවයි එහිදී අමාත්‍ය අලී සබ්රි කියා සිටියේ.\nඅමාත්‍යාංශ ලේකම් ප්‍රියන්ත මායාදුන්නේ ඇතුළු පිරිසක් මෙම අවස්ථාවට එක්ව තිබෙනවා.",
       "URL": "https://www.hirunews.lk/250689/අධිකරණ-ඇමති-රජයේ-රස-පරීක්ෂක-දෙපාර්තමේන්තුවේ-නිරීක්ෂණ-චාරිකාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2441"
}