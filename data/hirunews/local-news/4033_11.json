{
       "Source": "hirunews",
       "Timestamp": "Saturday, 17 March 2018 - 14:43",
       "Headline": "මහනුවර සිද්ධියේ සැකකරුවන් රිමාන්ඩ්",
       "News Content": "මහනුවර සිද්ධිය සම්බන්ධයෙන් අත්අඩංගුවට ගෙන හදිසි තත්ත්වය යටතේ රදවාගෙන ප්‍රශ්න කළ අමිත් වීරසිංහ නමැත්තා ඇතුළු සැකකරුවන් දස දෙනා ලබන 29 දක්වා රක්ෂිත බන්ධනාගාර ගත කර තිබෙනවා.\nත්‍රස්ත විමර්ශන අංශය මගින් පසුගිය 8 වනදා අත්අඩංගුවට ගත් අමිත් වීරසිංහ මෙම සිද්ධිය සම්බන්ධයෙන් වන ප්‍රධාන සැකකරු ලෙසයි පොලීසිය හදුන්වනු ලැබුවේ.\nඅනතුරුව ඔවුන් දසදෙනා කොළඹට රැගෙන විත් ප්‍රශ්න කිරීම් සිදුකළා.\nඅමිත් වීරසිංහ ඇතුලු සැකකරුවන් 8 දෙනෙකු තෙල්දෙණිය මහේස්ත්‍රාත් අධිකරණයටයි ඉදිරිපත් කර ඇත්තේ.\nසුරේද සුරවීර ඇතුලු සැකකරුවන් දෙදෙනා ගලගෙදර මහේස්ත්‍රාත් අධිකරණයට ඉදිරිපත් කෙරුනා.\nමෙම සිද්ධිය පිළිබඳ ත්‍රත්දවාදී විමර්ශණ කොට්ඨාශය වැඩිදුර විමර්ශණ සිදු කරන බවයි පොලිසිය කියාසිටියේ.\nමහනුවර සිද්ධිය සම්බන්ධයෙන් අත්අඩංගුවට ගැණුනු සමස්ත පිරිස 280 ක්.\nඑමෙන්ම ප්‍රධාන සැකකරුගේ නිවසේ තිබී ජාතිවාදී ප්‍රකාශ සඳහන් පෝස්ටර් සහ දැන්වීම් පත්‍රිකා තොගයක් සොයාගත් බවද පොලිස් මාධ්‍ය ප්‍රකාශකවරයා මීට පෙර සදහන් කළා.",
       "URL": "https://www.hirunews.lk/186161/මහනුවර-සිද්ධියේ-සැකකරුවන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4033"
}