{
       "Source": "hirunews",
       "Timestamp": "Tuesday, 27 March 2018 - 21:26",
       "Headline": "මාලිගාවත්තේදී පුද්ගලයෙකු වෙඩි තබා ඝාතනය කරයි",
       "News Content": "මාලිගාවත්ත ප්‍රදේශයේ අතුරු මාර්ගයකදී පුද්ගලයෙකු වෙඩි තබා ඝාතනය කර තිබෙනවා.\nපොලිසිය සඳහන් කළේ අද රාත්‍රී 8.30 ට පමණ වෙඩි තැබීම සිදුව ඇති බවයි.\nනාඳුනන පුද්ගලයෙකු විසින් වෙඩි තැබීම සිදුකර ඇතැයි සඳහන්.\nමියගොස් ඇත්තේ තරුණයෙක් වන අතර ඔහුගේ වයස අවුරුදු 25 ක් පමණ වන බවයි පොලිසිය කියාසිටියේ.\nමළ සිරුර මහේස්ත්‍රාත් පරීක්ෂණය පැවැත්වෙන තෙක් පොලිස් ආරක්ෂාව යටතේ එම ස්ථානයේ තබා තිබෙනවා.\nවෙඩි තැබීමට සම්බන්ධ පුද්ගලයන් මෙතෙක් අනාවරණ වී නැහැ.\nමාලිගාවත්ත පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/187035/මාලිගාවත්තේදී-පුද්ගලයෙකු-වෙඩි-තබා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4017"
}