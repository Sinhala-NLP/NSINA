{
       "Source": "hirunews",
       "Timestamp": "Friday, 24 January 2020 - 11:08",
       "Headline": "නියෝජ්‍ය පොලිස්පතිවරු දෙදෙනෙකු ඇතුලූ පොලීසියේ 19 කට ස්ථාන මාරු",
       "News Content": "නියෝජ්‍ය පොලිස්පතිවරුන් දෙදෙනෙකු ඇතුලූ ජ්‍යෙෂ්ඨ පොලිස් නිලධාරීන් 19 දෙනෙකුට වහාම ක්‍රියාත්මක වන පරිදි ස්ථාන මාරුවීම් ලබාදී තිබෙනවා.\nවැඩබලන පොලිස්පතිවරයාගේ නිර්දේශය මත ජාතික පොලිස් කොමිසන් සභාව විසින් සේවයේ අවශ්‍යතාව මත එම ස්ථාන මාරු සඳහා අනුමැතිය ලබාදී ඇති බවයි පොලිස් මාධ්‍ය කොට්ඨාශය සඳහන් කළේ.\nඒ අනුව බස්නාහිර පළාත දකුණු දිසාවේ නියෝජ්‍ය පොලිස්පති ලෙස කටයුතු කළ එස්.ඩබ්ලිව්.එම්. සේනාරත්න - යාපනය දිසාවටත්, නියෝජ්‍ය පොලිස්පති කේ. කඩුපිටිය - යාපනය දිසාවේ සිට  බස්නාහිර පළාත දකුණු දිසාවටත් මාරුකර තිබෙනවා.\nඑමෙන්ම තවත් ජ්‍යෙෂ්ඨ පොලිස් අධිකාරීවරුන් 9 දෙනෙකුට සහ පොලිස් අධිකාරීවරුන් අටදෙනෙකුට ස්ථාන මාරු ලබාදී ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/232930/නියෝජ්‍ය-පොලිස්පතිවරු-දෙදෙනෙකු-ඇතුලූ-පොලීසියේ-19-කට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=2937"
}