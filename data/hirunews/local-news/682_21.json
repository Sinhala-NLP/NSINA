{
       "Source": "hirunews",
       "Timestamp": "Wednesday, 07 December 2022 - 12:46",
       "Headline": "වී මිල අඩුවීම ගැන කෘෂිකර්ම ඇමතිගෙන් ප්‍රකාශයක්",
       "News Content": "වී මිල අඩුවීම සම්බන්ධයෙන් තමන් අමාත්‍ය මණ්ඩලයේ අවධානය යොමුකරන බව කෘෂිකර්ම අමාත්‍ය මහින්ද අමරවීර ප්‍රකාශ කළා.\nමේ අතර, යූරියා මෙටි්‍රක් ටොන් 20,000 ක් රැගත් නෞකාවක් ඊයේ රාත්‍රියේ කොළඹ වරායට ළඟාවුණා. කෘෂිකර්ම අමාත්‍යාංශයේ සඳහන් කළේ ලෝක බැංකු ණය වැඩසටහන යටතේ මෙම පොහොර තොගය මිලදී ගෙන ඇති බවයි.\nකෘෂිකර්ම අමාත්‍ය මහින්ද අමරවීර ඊයේ එප්පාවල පැවති කෘෂි උපකරණ බෙදාදීමේ වැඩසටහනකට එක්වීමෙන් අනතුරුව සඳහන් කළේ ඉදිරියේදී සහල් ආනයනය කිරීමේ අවශ්‍යතාවයක් නොමැති බවයි.\nකෙසේ වෙතත්, වී මිල අඩු වීමට සහල් ආනයනය කිරීම මෙන්ම පරිභෝජනය පහත වැටීම ද හේතුවක් වී ඇති බවයි ඊයේ පැවති මාධ්‍ය හමුවකදී සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න කියා සිටියේ.",
       "URL": "https://www.hirunews.lk/322151/වී-මිල-අඩුවීම-ගැන-කෘෂිකර්ම-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=682"
}