{
       "Source": "hirunews",
       "Timestamp": "Friday, 28 April 2017 - 7:45",
       "Headline": "ජනපති මැලේසියානු ආයෝජකයින්ට ආරාධනා කරයි",
       "News Content": "ශ්‍රී ලංකාවේ ආයෝජන සහ වාණිජ කටයුතු පුළුල් කිරීමේ හැකියාව සොයා බලන ලෙස ජනාධිපති මෛත්‍රීපාල සිරිසේන මැලේසියානු ආයෝජකයින්ට ආරාධනා කර තිබෙනවා.\nමැලේසියාවේ සුප්‍රකට ගෑස් සහ පෙට්රෝලියම් නිෂ්පාදන සමාගමක ප්‍රධාන විධායක නිලධාරීන් ඇතුළු පිරිසක් ඊයේ (27) ජනාධිපතිවරයා හමුවුණා.\nඑම අවස්ථාවේදීයි ජනාධිපතිවරයා ඔවුන්ට මෙම ආරාධනය සිදුකර ඇත්තේ.\nශ්‍රී ලංකාව සමඟ දීර්ඝ කාලීන සබඳතා ඇති කරගැනීමේ හැකියාව සොයා බැලීමේ අරමුණින් මෙම සංචාරය සිදුකළ බව මැලේසියානු ආයෝජකයින් එහිදී අවධාරණය කර තිබෙනවා.\nඑමෙන්ම තමන් ශ්‍රී ලංකාවට ගෑස් සහ පෙට්රෝලියම් නිෂ්පාදන සපයා ඇති නමුත්, දීර්ඝ කාලීන ව්‍යාපෘතියකට සම්බන්ධ වී නොමැති බව පෙන්වා දුන් එම ව්‍යාපාරිකයින් ඒ පිළිබඳව සොයා බලන ලෙසට ද ජනාධිපති මෛත්‍රීපාල සිරිසේන වෙත පවසා ඇති බව සඳහන්.\nමේ අතර, මහවැලි ප්‍රතිභා අන්තර් කලාපීය කලා මංගල්‍යයටද ජනාධිපතිවරයා ඊයේ එක්වුණා.",
       "URL": "https://www.hirunews.lk/160139/ජනපති-මැලේසියානු-ආයෝජකයින්ට-ආරාධනා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4543"
}