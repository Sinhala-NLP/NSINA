{
       "Source": "hirunews",
       "Timestamp": "Tuesday, 07 February 2017 - 16:19",
       "Headline": "වත්තල අවට රථවාහන තදබදයක් ඇතිවිය හැකි බව පොලීසිය කියයි",
       "News Content": "වත්තල - හේකිත්ත ශ්‍රී සිව සුබ්‍රමනියම් ස්වාමි දේවස්ථානයේ වාර්ෂික පෙරහර මංගල්‍යය හේතුවෙන් හෙට සහ අනිද්දා වත්තල මාර්ග කිහිපයක රථවාහන තදබදයක් ඇතිවිය හැකි බව පොලීසිය ප්‍රකාශ කළා.\nහෙට පස්වරු 2.30 සිට රාත්‍රි 9 දක්වා සහ අනිද්දා පෙරවරු හයේ සිට පෙරවරු 9 දක්වා පෙරහර මංගල්‍යයට අදාළ කටයුතු සිදුවනවා.\nඒ අනුව හෙට දිනයේ පෙරහර හේකිත්ත කෝවිල අසලින් අරඹා පල්ලියවත්ත, ඇළකන්ද, කෙරවලපිටිය, හැඳල, ඔස්සේ පරණ මීගමු පාරෙන් දේවස්ථානයට පැමිණීමට නියමිතයි.\nඑසේම අනිද්දා එය කෝවිලට ගෙවිදීමට නියමිත බැවින් අදාළ කාලය තුළ විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලීමක් කළා.",
       "URL": "https://www.hirunews.lk/153891/වත්තල-අවට-රථවාහන-තදබදයක්-ඇතිවිය-හැකි-බව-පොලීසිය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4673"
}