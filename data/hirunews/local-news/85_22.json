{
       "Source": "hirunews",
       "Timestamp": "Sunday, 20 August 2023 - 9:05",
       "Headline": "දියේ ගිලී පාසල් සිසුවෙක් මිය ගිහින්",
       "News Content": "පේරාදෙණිය, සිකුරාපොත වැවේ ඊයේ (19) දිය නෑමට ගිය ළමයින් පිරිසක් අතරින් සිවු දෙනෙකු දියේ ගිලෙමින් සිටියදී තිදෙනෙකු බේරාගෙන ඇති අතර, එක් ළමයකු දියේ ගිලී අතුරුදන්ව තිබෙනවා.\nඅතුරුදන් වූ ළමයාගේ නිසල සිරුර ඊයේ සවස ප්‍රදේශවාසීන් විසින් සොයා ගෙන ඇති අතර ඔහු වයස අවුරුදු 15ක වල්ගම්පාය, දන්තුරේ ප්‍රදේශයේ පදිංචිකරුවෙක්.\nපොලිසිය පවසන්නේ දොඩම්වල ඉහළ පිහිටා ඇති මෙම සිකුරාපොත වැවේ දිය නෑම සඳහා දන්තුරේ ප්‍රදේශයේ වයස අවුරුදු 15ත් - 16ත් අතර පාසල් ළමයින් 08 දෙනෙකු පැමිණ ඇති බවත් ඉන් ළමයින් 04 දෙනෙකු දිය නෑමට වැවට බැස ඇති බවයි.\nඔවුන් සිවු දෙනාම වැවේ ගසා ගෙන ගොස් ඇති අතර ප්‍රදේශවාසීන් විසින් ඉන් තිදෙනෙකු බේරා ගෙන ඇති බව අනාවරණය වෙනවා.\nපේරාදෙණිය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/345450/දියේ-ගිලී-පාසල්-සිසුවෙක්-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=85"
}