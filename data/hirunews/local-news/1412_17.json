{
       "Source": "hirunews",
       "Timestamp": "Thursday, 20 January 2022 - 11:51",
       "Headline": "කටුනායක ගුවන් තොටුපලෙන් මතුවූ ධන නිධානය (ඡායාරූප)",
       "News Content": "ශ්‍රී ලංකාවෙන් විදේශ රටවල් වලට විදේශ මුදල් ජාවාරම් කිරිමේ නිරත වූ පුද්ගලයින් පස් දෙනෙකු අත්අඩංගුවට ගැනීමට ශ්‍රී ලංකා රේගුවේ මත්ද්‍රව්‍ය පාලන අංශයේ නිලධාරීන් අද (20) දින සමත් වුනා.\nඒ ශ්‍රී ලංකා රේගුවේ මත්ද්‍රව්‍ය පාලන අංශ නිලධාරීන් විසින් දීර්ඝ කාලයක් තිස්සේ සිදුකරන ලද විමර්ශනයක ප්‍රතිඵලයක් ලෙසින්.\nඅත්අඩංගුවට ගත් පිරිස අතර, කාන්තාවන් තිදෙනෙක් හා පිරිමි මගින් දෙදෙනෙකු සිටිනවා.\nඅත්අඩංගුවට ගත් පිරිස ඊයේ (19) දින එමිරේට්ස් (emirates) ගුවන් සේවයට අයත් EK 649 දරණ ගුවන් යානයෙන් ඩුබායි බලා යාමට තැත් කිරීමේදී රේගු නිලධාරීන් විසින් මෙලෙස අත්අඩංගුවට ගෙන තිබෙනවා.\nවැඩිදුර පරීක්ෂා කිරීම් වලදී මගීන්ගේ ගමන්මලු තුළ සුක්ෂම ලෙස සඟවා තිබූ මෙම විදේශ මුදල් තොගය අත්අඩංගුවට ගැනීමට හැකි වුණා.\nඅත්අඩංගුවට ගන්නා ලද මුදල් අතර, එක්සත් ජනපද ඩොලර් 22,300, යුරෝ 63,500, ස්ටර්ලින් පවුම් 8,725, සවුදි රියාල් 292,000 හා ඩිරාම් 75,000 තිබුනා.\nමෙම මුදලේ ශ්‍රී ලාංකා රුපියල් වටිනාකම රුපියල් මිලියන හතළිස් දෙකකට ආසන්න බවයි, රේගු ආරංචි මාර්ග සඳහන් කරන්නේ.\nඅත්අඩංගුවට ගන්නා ලද සැකකරුවන් පිළිබඳ වැඩිදුර විමර්ශන කටයුතු සිදු කෙරෙනවා.",
       "URL": "https://www.hirunews.lk/294552/කටුනායක-ගුවන්-තොටුපලෙන්-මතුවූ-ධන-නිධානය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1412"
}