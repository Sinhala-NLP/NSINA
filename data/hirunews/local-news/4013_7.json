{
       "Source": "hirunews",
       "Timestamp": "Friday, 30 March 2018 - 11:14",
       "Headline": "යතුරුපැදි අනතුරු දෙදෙනෙකුට දිවි අහිමි කරයි",
       "News Content": "ප්‍රදේශ දෙකක සිදුවූ රිය අනතුරුවලින් යතුරුපැදිකරුවන් දෙදෙනෙකු ජීවිතක්ෂයට පත්ව තිබෙනවා.\nකොළඹ - නුවර ප්‍රධාන මාර්ගයේ තිහාරිය ප්‍රදේශයේ කොළඹ දෙසට ධාවනය වූ ලොරි රථයක් ඊට ප්‍රතිවිරුද්ධ දෙසින් පැමිණි යතුරුපැදියක ගැටීමෙන් ඊයේ (29) අනතුරක් සිදුවුණා.\nසිද්ධියෙන් යක්කල ප්‍රදේශයේ පදිංචි 30 හැවිරිදි යතුරුපැදිකරු ජීවිතක්ෂයට පත්ව තිබෙනවා.\nඑමෙන්ම, කඩවත - කිරිබත්ගොඩ මාර්ගයේ මහර - එක්සත් මාවත අසලදී මෝටර් රථයක් සහ යතුරුපැදියක් ගැටී සිදුවූ රිය අනතුරකින් යතුරුපැදිකරු ජීවිතක්ෂයට පත්වූ බවයි පොලීසිය සඳහන් කළේ.\nමෙලෙස මියගොස් ඇත්තේ 53 හැවිරිදි කැළණිය ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/187229/යතුරුපැදි-අනතුරු-දෙදෙනෙකුට-දිවි-අහිමි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4013"
}