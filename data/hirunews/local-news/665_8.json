{
       "Source": "hirunews",
       "Timestamp": "Thursday, 15 December 2022 - 13:59",
       "Headline": "නිදහස් පක්ෂය ප්‍රමුඛ සන්ධානයක් නුදුරේ දී ම බිහි කරන බවට මෛත්‍රීපාල සිරිසේනගෙන් ප්‍රකාශයක් (වීඩියෝ)",
       "News Content": "තමන්ට නින්දා අපහාස කළ ශ්‍රී ලංකා පොදුජන පෙරමුණට මේ වන විට ජනාධිපති ධුරය මෙන්ම අග්‍රාමාත්‍ය ධුරය ද අහිමි වී ඇති බව ශ්‍රී ලංකා නිදහස් පක්ෂ සභාපති හිටපු ජනාධිපති මෛත්‍රීපාල සිරිසේන පවසනවා.\nඔහු මේ බව සඳහන් කළේ, ආගමික වතාවත්වල නිරත වීම සඳහා අනුරාධපුරයට පැමිණි අවස්ථාවේ මාධ්‍යවේදීන් හමුවේ අදහස් දක්වමින්.\nඓතිහාසික ජය ශ්‍රී මහා බෝසමිඳුන් වැඳපුදා ගැනීම සඳහා අනුරාධපුරයට පැමිණි හිටපු ජනාධිපති මෛත්‍රීපාල සිරිසේන ඇතුළු පිරිස අටමස්ථානාධිපති පූජ්‍ය පල්ලේගම හේමරතන හිමියන්ද බැහැ දුටුවා.\nඅනතුරුව මාධ්‍ය වෙත අදහස් පළ කරමින් මෛත්‍රීපාල සිරිසේන සඳහන් කළේ, ශ්‍රී ලංකා නිදහස් පක්ෂය ප්‍රමුඛව පක්ෂ කිහිපයක එකතුවෙන් නව සන්ධානයක් නුදුරේ දී ම බිහි කරන බව යි.",
       "URL": "https://www.hirunews.lk/322739/නිදහස්-පක්ෂය-ප්‍රමුඛ-සන්ධානයක්-නුදුරේ-දී-ම-බිහි-කරන-බවට-මෛත්‍රීපාල-සිරිසේනගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=665"
}