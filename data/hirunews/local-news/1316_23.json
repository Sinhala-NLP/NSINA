{
       "Source": "hirunews",
       "Timestamp": "Saturday, 05 March 2022 - 15:05",
       "Headline": "තිස්තුන් ලක්ෂයක මත්ද්‍රව්‍ය සමග පුද්ගලයෙක් අත්අඩංගුවට",
       "News Content": "මුල්ලේරියාව - හිබුටාන පටුමග ප්‍රදේශයේදී රුපියල් ලක්ෂ 33කට අධික අයිස් මත්ද්‍රව්‍ය සමග පුද්ගලයෙකු විශේෂ කාර්ය බලකාය විසින් අත්අඩංගුවට ගෙන තිබෙනවා.\nඅදාළ වැටලීමේදී අයිස් මත්ද්‍රව්‍ය ග්‍රෑම් 300 ක්, විද්‍යුත් තරාදියක්, ජංගම දුරකථනයක්, විදෙස් මුදල් නෝට්ටු 104 ක් සහ යතුරුපැදියක් සහ ජාවාරමෙන් උපයා ගත් රුපියල් 102,500 ක මුදල් ද සිය භාරයට ගත් බවයි විශේෂ කාර්ය බලකාය සඳහන් කළේ.\nසැකකරු 25 හැවිරිදි අයෙක් වන අතර ඔහු වැඩිදුර විමර්ශන සඳහා මුල්ලේරියාව පොලීසිය වෙත භාර දී තිබෙනවා.\nමේ අතර, කොකේන් මත්ද්‍රව්‍ය ග්‍රෑම් 100 ක් සමග 58 හැවිරිදි අයෙකු කොහුවල ප්‍රදේශයේදී අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළා.\nපොලිස් මත්ද්‍රව්‍ය නාශක කාර්යාංශයේ රැඳවුම්භාරයේ පසුවන සැකකරුවෙකුගෙන් අනාවරණ වූ තොරතුරු මතයි මොහු අත්අඩංගුවට ගෙන ඇත්තේ.",
       "URL": "https://www.hirunews.lk/298727/තිස්තුන්-ලක්ෂයක-මත්ද්‍රව්‍ය-සමග-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1316"
}