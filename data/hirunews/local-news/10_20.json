{
       "Source": "hirunews",
       "Timestamp": "Sunday, 24 September 2023 - 8:44",
       "Headline": "ත්‍රිත්ව ඝාතනයකට සැක ශ්‍රී ලාංකිකයින් දෙදෙනෙකු සොයා මැලේසියාවෙන් විමර්ශනයක්",
       "News Content": "මැලේසියාවේ, සෙන්තුල්හී, කිලික්කොයිල් ප්‍රදේශයේ පුද්ගලයන් තුන්දෙනෙකු ඝාතනය කිරීමේ සිද්ධියකට සම්බන්ධ බවට සැක කෙරෙන ශ්‍රී ලාංකිකයින් දෙදෙනෙකු සොයා විමර්ශන සිදු කරන බව එරට මාධ්‍ය වාර්තා කළා.\nමෙම සැකකරුවන් දෙදෙනා නවාතැන් ගෙන සිට ඇත්තේ මැලේසියාවේ මෝල්විදීයේ දෙමහල් නිවෙසකයි.\nඑහි තිබී දෑත් බැඳ හිස ප්ලාස්ටික් බෑග්වලින් ආවරණය කර තිබූ තුන්දෙනෙකුගේ සිරුරු සොයා ගෙන ඇති බව සඳහන්.\nකෙසේවෙතත්, මැලේසියානු මාධ්‍ය වාර්තා කළේ ශ්‍රී ලාංකික සැකකරුවන් දෙදෙනා මෙම මිය ගොස් සිටි තුන්දෙනා මාස කිහිපයක සිට හඳුනන බවයි. මෙම සිද්ධියෙන් පසු අදාළ ශ්‍රී ලාංකිකයන් අතුරුදන්ව ඇති අතර, ඔවුන් සොයා විමර්ශන සිදු කෙරෙන බවයි මැලේසියානු මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/349231/ත්‍රිත්ව-ඝාතනයකට-සැක-ශ්‍රී-ලාංකිකයින්-දෙදෙනෙකු-සොයා-මැලේසියාවෙන්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=10"
}