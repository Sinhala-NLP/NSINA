{
       "Source": "hirunews",
       "Timestamp": "Tuesday, 30 August 2016 - 13:27",
       "Headline": "Update : හමුදා ලූතිනන් කර්නල් බිරිඳට වෙඩි තැබූ පිස්තෝලය හමුවේ (ඡායාරූප)",
       "News Content": "මාළඹේ - ඉසුරුපුරදී හමුදා ලූතිනන් කර්නල්වරයෙකුගේ බිරිඳට වෙඩි තැබීම සදහා යොදා ගත් පිස්තෝලය ජපන් මිත්‍රත්ව පාලම අසළ දියවන්නාඔයේ තිබී නාවික හමුදාව සොයාගෙන තිබෙනවා.\nඒ, අද දහවල් කිමිදුම්කරුවන් යොදා සිදුකළ මෙහෙයුමකදියි.\nමෙම සිද්ධිය සම්බන්ධයෙන් අදාළ කාන්තාවගේ සැමියාගේ රියදුරා ඊයේ රාත්‍රියේ පොලීසියට පාපොච්චාරණයක් සිදුකර තිබූ අතර අනතුරුව අදාළ යුද හමුදා ලූතිනන් කර්නල්වරයා අද පෙරවරුවේ අත්අඩංගුවට ගනු ලැබුවා.\nඅදාළ කර්නල්වරයා විසින් මෙම වෙඩි තැබීම සිදුකළ බවට ඔහුගේ රියදුරා සිය පාපොච්චාරණය මගින් කරුණු අනාවරණ කර තිබෙනවා.\nTuesday,30 August 2016 - 13.27\n-------------------------------------------------------------------------------\nමාළඹේ - ඉසුරුපුරදී වෙඩි ප්‍රහාරයකින් තුවාල ලැබූ කාන්තාවට වෙඩි තැබූ පිස්තෝලය සොයා දියවන්නාඔයේ ජපන් මිත්‍රත්ව පාලම අසළ නාවික හමුදාව මෙහෙයුමක් ආරම්භ කර තිබෙනවා.\nඒ, ඊයේ රාත්‍රියේ ප්‍රකාශයක් ලබා ගැනීම සඳහා අදාළ කාන්තාවගේ සැමියාගේ රියදුරා පොලීසියට පැමිණ සිදුකළ පාපොච්චාරණයකින් පසුවයි.\nඒ අනුව සිද්ධිය සම්බන්ධයෙන් තුවාල ලැබූ කාන්තාවගේ සැමියා වන යුද හමුදා ලූතිනන් කර්නල්වරයා අද පෙරවරුවේ අතුරුගිරිය පොලීසිය මගින් අත්අඩංගුවට ගනු ලැබුවා.\nඅදාළ කර්නල්වරයා විසින් මෙම වෙඩි තැබීම සිදුකළ බවට ඔහුගේ රියදුරා සිය පාපොච්චාරණය මගින් කරුණු අනාවරණ කර තිබෙනවා.",
       "URL": "https://www.hirunews.lk/141830/update-හමුදා-ලූතිනන්-කර්නල්-බිරිඳට-වෙඩි-තැබූ-පිස්තෝලය-හමුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4901"
}