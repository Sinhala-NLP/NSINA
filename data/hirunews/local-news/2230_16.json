{
       "Source": "hirunews",
       "Timestamp": "Wednesday, 06 January 2021 - 10:57",
       "Headline": "පොලිස් නාකොටික් සිද්ධියේ 15 වන සැකකරු රිමාන්ඩ්",
       "News Content": "පොලිස් මත්ද්‍රව්‍ය නාශක කාර්යාංශය භාරයට ගනු ලැබූ මත්ද්‍රව්‍ය ජාවාරම්කරුවන්ට විකිණීමේ සිද්ධියට අදාළ නඩුවේ 15 වන සැකකරු වන ගුරුගේ මංජුල නමැත්තා මේ මස 11 වනදා දක්වා රක්ෂිත බන්ධනාගාර ගත කරන ලෙස අධිකරණය අද නියෝග කළා.\nසැකකරු කොළඹ ප්‍රධාන මහේස්ත්‍රාත් මොහොමඞ් මිහාර් හමුවට ඉදිරිපත් කිරීමෙන් පසුව මෙලෙස රක්ෂිත බන්ධනාගාර ගත කර ඇති අතර සැකකරුට එරෙහිව එල්ල වී ඇති චෝදනාව වන්නේ පොලිස් මත්ද්‍රව්‍ය නාශක කාර්යාංශය භාරයේ තිබූ මත්ද්‍රව්‍ය අලෙවි කිරීමට සහය ලබා දීමයි.\nමෙම සිද්ධිය සම්බන්ධයෙන් අත්අඩංගුවට ගෙන සිටින පොලිස් මත්ද්‍රව්‍ය නාශක කාර්යාංශයේ 13 දෙනෙකු මේ මස 11 වනදා දක්වා දැනට රක්ෂිත බන්ධනාගාර ගතවයි පසුවන්නේ.",
       "URL": "https://www.hirunews.lk/258952/පොලිස්-නාකොටික්-සිද්ධියේ-15-වන-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2230"
}