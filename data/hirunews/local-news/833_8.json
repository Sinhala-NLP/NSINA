{
       "Source": "hirunews",
       "Timestamp": "Friday, 30 September 2022 - 21:30",
       "Headline": "හැට පනින පාර්ලිමේන්තු සේවකයින් පුටුවෙන් නොබසින සූදානමක",
       "News Content": "රාජ්‍ය සේවකයින්ගේ විශ්‍රාම ගැනීමේ වයස් සීමාව නැවතත් අවුරුදු 60 කිරීමෙන් පසුව පාර්ලිමේන්තුවේ සේවයේ නියුතු විශ්‍රාම ගැනීමට ආසන්න ඉහළ නිලධාරීන් පිරිසක් එම වයස් සීමාව 63 දක්වා වැඩිකර ගැනීමට ජනාධිපතිවරයා හමුවීමට තීරණය කර තිබෙනවා.\nමෙලෙස ජනාධිපතිවරයා මුණ ගැසීමට සූදානමින් සිටින පිරිස අතර වයස අවුරුදු 56-60 අතර තිහකට ආසන්න පිරිසක් සිටින බවයි වාර්තා වන්නේ.\nකෙසේ වෙතත් මෙම තීරණය බල ගැන්වීමෙන් පසුව පාර්ලිමේන්තු කාර්ය මණ්ඩලයේ සේවය කරන තිහකට ආසන්න පිරිසකට වයස අවුරුදු 60 සම්පූර්ණ වීමා නිසා ලබන දෙසැම්බර් 31 සිට විශ්‍රාම යෑමට සිදුවනු ඇති.\nමේ අතර එම තීරණය වෙනස් නොකරන ලෙස ඉල්ලමින් දැනට පාර්ලිමේන්තුවේ දෙපාර්තමේන්තු නවයක සේවකයන් 220 දෙනකු ලිපියකට අත්සන් කර කථානායකවරයාට භාරදී ඇති බවත් වාර්තා වනවා.\nපාර්ලිමේන්තුවේ දෙපාර්තමේන්තු නවයක සේවකයන් අටසියයකට ආසන්න පිරිසක් සේවය කරනවා.\nමේ අතර අද (30) කථානායක මහින්ද යාපා අබේවර්ධනගේ ප්‍රධානත්වයෙන් රැස්වූ පාර්ලිමේන්තු කාර්ය මණ්ඩල කාරක සභාවේදී ද තීරණය වී ඇත්තේ ද රජය ගත් තීරණය අනුව අවුරුදු 60 න් පසුව සේවකයන් විශ්‍රාම ගැන්වීමේ තීරණය වෙනස් නොකිරීමටයි.",
       "URL": "https://www.hirunews.lk/316732/හැට-පනින-පාර්ලිමේන්තු-සේවකයින්-පුටුවෙන්-නොබසින-සූදානමක",
       "Category": "Local News",
       "Parent URL": "https://www.hirunews.lk/local-news.php?pageID=833"
}