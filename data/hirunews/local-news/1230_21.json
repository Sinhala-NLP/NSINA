{
       "Source": "hirunews",
       "Timestamp": "Thursday, 14 April 2022 - 17:10",
       "Headline": "ශ්‍රී ලංකන් ගුවන් සේවය ගුවන් යානා 21 ක් කුලියට ගැනීමට යයි (වීඩියෝ)",
       "News Content": "ඉදිරි වසර 3 තුළ සිය ගුවන් යානා සංඛ්‍යාව 35 දක්වා ඉහළ නැංවීමට ශ්‍රී ලංකන් ජාතික ගුවන් සේවය සැලසුම් කරනවා.\nඒ සඳහා ගුවන් යානා 21 ක් දිගු කාලීන බද්දට ලබා ගැනීම සඳහා අයදුම් කැඳවා ඇති බවයි එමගින් සඳහන් කළේ.\nකොරෝනා වසංගතයට පෙර ශ්‍රී ලංකන් ගුවන් සේවය සතුව ගුවන් යානා 27 ක් පැවති අතර දැන් එය 24 දක්වා පහත බැස තිබෙනවා.\nඑමෙන්ම, කල් බදු නිම වෙමින් පවතින ගුවන් යානා වෙනුවට නව ගුවන් යානා ලබා ගැනීමටයි ගුවන් සේවය සැලසුම් කරන්නේ.\nඑහිදී ඒ 330 - 200 හෝ ඒ 330 - 300 එයාර් බස් යානා 10ක් සහ ඒ 320 හෝ ඒ 321 ගුවන් යානා 11 ක් වසර 6 දක්වා කල් බදු ක්‍රමයට ලබා ගැනීමට අයදුම් කැඳවා තිබෙනවා.\nකෙසේ නමුත්, ශ්‍රී ලංකන් ගුවන් සේවය දැනට භාවිත නොකරන විකල්ප මගී යානා පිළිබඳව ද සලකා බලනු ඇති.\nඒ අනුව, වසර 2025 වනවිට ගුවන් යානා 35 ක් සමගින් ගුවන් ගමන් වාර සංඛ්‍යාව ඉහළ නැංවීමටත් නව ගමනාන්තයන් වෙත පියාසර කිරිමටත් අපේක්ෂා කරන බව ශ්‍රී ලංකන් ගුවන් සේවය ප්‍රකාශ කළා.",
       "URL": "https://www.hirunews.lk/301958/ශ්‍රී-ලංකන්-ගුවන්-සේවය-ගුවන්-යානා-21-ක්-කුලියට-ගැනීමට-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1230"
}