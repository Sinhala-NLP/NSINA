{
       "Source": "hirunews",
       "Timestamp": "Sunday, 07 August 2022 - 18:29",
       "Headline": "පිස්තෝලයක් සන්තකයේ තබාගෙන හෙරොයින් ප්‍රවාහනය කල පුද්ගලයෙකු අත්අඩංගුවට",
       "News Content": "පිස්තෝලයක් සන්තකයේ තබාගෙන හෙරොයින් මත්ද්‍රව්‍ය ප්‍රවාහනය කරමින් සිටි පුද්ගලයකු කලාවැව රෝහල අසළදී ඉපලෝගම පොලිසිය විසින් අත්අඩංගුවට ගෙන තිබෙනවා.\nඉපලෝගම පොලිස් ස්ථානාධිපතිවරයාට ලද පුද්ගලික තොරතුරක් මත ක්‍රියාත්මකව ඇති පොලිස් නිලධාරීන් අදාල යතුරු පැදිය කලාවැව රෝහල ආසන්න මාර්ගයකදී නවතා පරීක්ෂා කර තිබෙනවා.\nඑම අවස්ථාවේ සැකකරු පැමිණි යතුරු පැදියේ සඟවා තිබූ හෙරොයින් ග්රුම් දෙකයි මිලි ග්රුම් 10ක් ද පොලිසිය සොයා ගෙන තිබෙන අතර තවදුරටත් සැකකරු පරීක්ෂා කිරීමේදි ඔහු සන්තතයේ තිබී බ්‍රවුනින් වර්ගයේ පිස්තෝලයකට බෙහෙවින් සමාන ජර්මනියේ නිශ්පාදිත අධිතාක්ෂණික වායු පිස්තෝලයක්ද පොලිස් නිලධාරීන් විසින් සොයාගෙන තිබෙනවා.\nමෙලෙස පොලිස් අත්අඩංගුවටපත් සැකකරු පොල්ගහවෙල හූරියපොල නගරසභා නිවාස වල පදිංචි වයසු අවුරුදු 52ක පුද්ගලයෙකු වන අතර ඔහු ගල්නෑව ප්‍රදේශයේ තාවකාලිකව ලැගුම්ගෙන සිට ඇති බවටද පොලිසිය තොරතුරු අනාවරණය කර ගෙන තිබෙනවා.\nඉපලෝගම පොලිසිය විසින් වැඩි දුර පරීක්ෂණ පවත්වනු ලබනවා.",
       "URL": "https://www.hirunews.lk/312175/පිස්තෝලයක්-සන්තකයේ-තබාගෙන-හෙරොයින්-ප්‍රවාහනය-කල-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=957"
}