{
       "Source": "hirunews",
       "Timestamp": "Thursday, 18 May 2017 - 8:03",
       "Headline": "වෙල්ලිමුල්ලි වයික්කාල්වල අද සැමරුමක්",
       "News Content": "යුද්ධයෙන් මියගිය දෙමල ජනතාව සිහිකර අද දිනයේදී වෙල්ලමුල්ලිවයික්කාල් ප්‍රදේශයේ සැමරුම් උත්සවයක් පවත්වන බව උතුර පළාත් සභා මන්ත්‍රී එම්.කේ. සිවාජිලිංගම් පවසනවා.\nඋතුර පළාත් ප්‍රධාන අමාත්‍ය සී.වී. විග්නේෂ්වරන් නිවේදනයක් නිකුත් කරමින් සඳහන් කළේ මියගිය දෙමල ජනතාව සිහිකර විනාඩි 3 ක නිෂ්ශබ්දතාවක් පැවැත්විය යුතු බවයි.\nඑමෙන්ම සෑම වසරකම මැයි මස 18 වැනිදා ශෝක දිනයක් ලෙස ප්‍රකාශ කරන බවද ඔහු කියා සිටියා.\nවෙල්ලිමුල්ලි වයික්කාල් හි පැවැත්වීමට සූදානම් වන මෙම සැමරුම් උත්සවය සම්බන්ධයෙන් කොළඹ ඊයේ පැවති නඩු විභාගයකට එක්වීමෙන් අනතුරුව පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල කියා සිටියේ යළි උතුර - නැගෙනහිර යළි යුධමය වාතාවරණයක් ඇති කිරීමට මොවුන් මගපාදන බවයි.\nමේ අතර වෙල්ලමුල්ලි වයික්කාල් නැගෙනහිර ප්‍රදේශයේ අද සිදුකිරීමට සූදානම් කර තිබූ සැමරුම් උත්සවයක් සඳහා මුලතිව් මහේස්ත්‍රාත් අධිකරණය වාරණ නියෝගයක් නිකුත් කර තිබෙනවා.\nපූජකවරයෙකු වන රාජේන්ද්‍රන් එලිල් රාජන් සූදානම් කර තිබූ සැමරුම් උත්සවයකට එරෙහිවයි ඊයේ මෙම වාරණ නියෝගය ලබාදී ඇත්තේ.",
       "URL": "https://www.hirunews.lk/161571/වෙල්ලිමුල්ලි-වයික්කාල්වල-අද-සැමරුමක්",
       "Category": "Local News",
       "Parent URL": "https://www.hirunews.lk/local-news.php?pageID=4512"
}