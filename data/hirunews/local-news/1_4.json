{
       "Source": "hirunews",
       "Timestamp": "Thursday, 28 September 2023 - 17:45",
       "Headline": "ප්‍රසංගයක් නරඹන්නට කළ සොරකම ජිවිතයක් බිලි ගනී",
       "News Content": "පාදුක්ක ලියන්වල ප්‍රදේශයේදී දියේ ගිලීමෙන් පුද්ගලයෙක් අතුරුදන් වී තිබෙනවා.\nමෙලෙස අතුරුදන්ව ඇත්තේ වයස අවුරුදු 21ක පාදුක්ක ප්‍රදේශයේ පදිංචිකරුවෙක්.\nපොලිසිය පවසන්නේ අදාළ තරුණයා තවත් දෙදෙනෙකු සමඟ කෙසෙල් කැනක් සොරකම් කර පැන යාමට උත්සහ කිරීමේදී මෙලෙස දියේ ගිලි අනතුරකට ලක් වී ඇති බවයි.\nසැකකරුවන් දියට පනින විටද ඔයේ ජල මට්ටම වැඩි වී තිබු බවයි වාර්තා වන්නේ.\nපොලිසිය විසින් ප්‍රශ්න කිරීමේදී සංගීත ප්‍රසංගයක් නැරඹීම සඳහා අවශ්‍ය ටිකට්පත් ලබා ගැනීම සඳහා මෙලෙස සොරකම් කර ඇති බවයි අනාවරණය වුයේ.",
       "URL": "https://www.hirunews.lk/349689/ප්‍රසංගයක්-නරඹන්නට-කළ-සොරකම-ජිවිතයක්-බිලි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1"
}