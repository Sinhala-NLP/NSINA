{
       "Source": "hirunews",
       "Timestamp": "Saturday, 03 November 2018 - 10:58",
       "Headline": "තවත් ඇමතිවරයෙක් දිවුරුම් දෙයි",
       "News Content": "තවත් රාජ්‍ය අමාත්‍යවරයෙකු අද පෙරවරුවේ දිවුරුම් දුන්නා. ඒ.එච්.එම්. ෆවුසි මෙලෙස දිවුරුම් දෙනු ලැබුවේ ජාතික සමගිය, සහජීවනය සහ මුස්ලිම් ආගමික කටයුතු රාජ්‍ය අමාත්‍යවරයා ලෙසයි.\nදිවුරුම්දීම අද පෙරවරුවේ ජනාධිපති නිළ නිවසේදී ජනාධිපති මෛත්‍රීපාල සිරිසේන ඉදිරියේ සිදුවූ බව ජනාධිපති මාධ්‍ය අංශය සඳහන් කළා.\nමේ අනුව නව රජයේ කැබිනට් අමාත්‍යවරුන් සංඛ්‍යාව 15 දෙනෙකු, රාජ්‍ය අමාත්‍යවරුන් 08 දෙනෙකු සහ නියෝජ්‍ය අමාත්‍යවරුන් 08 දෙනෙකු මේ වනවිට දිවුරුම් දී තිබෙනවා.\nතවත් අමාත්‍යවරුන් පිරිසක් අද පස්වරුවේ දිවුරුම්දීමට නියමිත බවයි රජයේ ආරංචි මාර්ග අනාවරණ කළේ.",
       "URL": "https://www.hirunews.lk/203489/තවත්-ඇමතිවරයෙක්-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3669"
}