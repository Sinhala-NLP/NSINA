{
       "Source": "hirunews",
       "Timestamp": "Thursday, 07 December 2017 - 16:59",
       "Headline": "වල්ලපට්ටා මල්ලෙන් එළියට (ඡායාරූප)",
       "News Content": "ගමන් මලූ වල සගවාගෙන ඩුබායි වෙත රැගෙන යාමට උත්සාහ කළ වල්ලාපට්ටා තොගයක් සමග සැකකරුවන් තුන්දෙනෙකු රේගු නිලධාරින් විසින් අත්අඩංගුවට ගෙන තිබෙනවා.\nඔවුන් මඩකලපුව ප්‍රදේශයේ පදිංචි පිරිසක් බවයි ගුවන්තොටුපල රේගුව සදහන් කළේ.\nසැකකරුවන් අද උදෑසන ඩබ්ලිව්.වයි. 0376 දරණ ගුවන් යානයෙන්  ඕමාන් හරහා ඩුබායි බලා පිටත්ව යාමට කටුනායක ගුවන්තොටුපලට පැමිණ තිබෙනවා.\nඅත්අඩංගුවට ගත් වල්ලාපට්ටා තොගයේ වටිනාකම රුපියල් ලක්ෂ 39 කට අධික බව සදහන්.\nමේ අතර, ඩුබායි සිට මෙරටට රැගෙන ආ නීතිවිරෝධී දුම්වැටි අසුරන 49 ක් සමග ද පුද්ගලයෙකු ගුවන්තොටුපලේදී අත්අඩංගුවට ගැණුනු අතර, ඔහු සතුව තිබී වල්ලාපට්ටා කිලෝග්‍රෑම් 15 ක් ද සොයා ගෙන තිබුණා.\nඡායාරූප - කටුනායක ටී කේ ජී කපිල",
       "URL": "https://www.hirunews.lk/177844/වල්ලපට්ටා-මල්ලෙන්-එළියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4182"
}