{
       "Source": "hirunews",
       "Timestamp": "Wednesday, 17 February 2021 - 16:26",
       "Headline": "ආසන ගණනට වඩා මගීන් රැගෙන යන බස් රථ අල්ලන මෙහෙයුම් දැඩි කරයි",
       "News Content": "ආසන සංඛ්‍යාවට වඩා මගීන් ප්‍රවාහනය කරන පෞද්ගලික මගී බස් රථවලට එරෙහිව නීතිය ක්‍රියාත්මක කිරීම අද සිට දැඩි කරන බව ජාතික ගමනාගමන කොමිසන් සභාව පවසනවා.\nඑහි අධ්‍යක්ෂ ජනරාල් නිලාන් මිරැන්ඩා සඳහන් කළේ කොරෝනා වසංගත තත්වය හේතුවෙන් බස් රථවල ආසන සංඛ්‍යාවට පමණක් මගීන් ගෙනයන ලෙසට නිකුත් කළ නියෝගය තවදුරටත් ක්‍රියාත්මක බවයි.\nඑහෙත් බොහෝ බස් රථ හිමියන් එය උල්ලංඝනය කරමින් නියමිත ප්‍රමාණය ඉක්මවා මගීන් බස් රථයට නංවාගෙන, ඉහළ නැංවූ ගාස්තු අය කරන බවට පැමිණිලි රැසක් ලැබී ඇති බව අධ්‍යක්ෂ ජනරාල්වරයා සඳහන් කළා.\nආසන ගණනට පමණක් මගීන් රැගෙන යන ලෙසට පැනවූ කොන්දේසිය හේතුවෙන් බස් රථ හිමියන්ට සිදුවන පාඩුව අවම කිරීම සඳහා සාමාන්‍ය ගාස්තුව සියයට විස්සකින් වැඩි කිරීමටයි පසුගියදා රජය තීරණය කළේ.",
       "URL": "https://www.hirunews.lk/262879/ආසන-ගණනට-වඩා-මගීන්-රැගෙන-යන-බස්-රථ-අල්ලන-මෙහෙයුම්-දැඩි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2141"
}