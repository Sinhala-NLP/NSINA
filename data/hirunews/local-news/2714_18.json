{
       "Source": "hirunews",
       "Timestamp": "Saturday, 23 May 2020 - 6:43",
       "Headline": "අවසන් වරට වාර්තා වූ කොවිඩ්-19 ආසාදිතයින් 8 දෙනාගෙන් 7 දෙනෙකු නාවික හමුදා සාමාජිකයන්",
       "News Content": "මෙරට කොරෝනා ආසාදිතයින්ගේ සංඛ්‍යාව 1068 දක්වා මේ වනවිට ඉහළ ගොස් තිබෙනවා.\nඒ අනුව ඊයේ දිනයේ හමුවුණු කොරෝනා ආසාදිතයන් සංඛ්‍යාව 13ක්.\nඊයේ වාර්තා වූ ආසාදිතයන් අතර නාවික හමුදා සාමාජිකයන් 11 දෙනෙකු සිටිනවා.\nඅනෙක් දෙදෙනා කුවේටයේ සහ මැලේසියාවේ සිට පැමිණ නිරෝධායන මධ්‍යස්ථානවල රැදී සිටි අයයි.\nමේ අතර, කොරෝනා ආසාදිතයින් 16 දෙනෙකු ඊයේ සුවය ලබා රෝහල්වලින් පිටව යාමත් සමඟ මේ වන විට කොරෝනා සුව වූ සමස්ත ආසාදිතයින් සංඛ්‍යාව 620 දක්වා ඉහළ ගොස් තිබෙනවා.\nදිවයිනේ රෝහල් කිහිපයක ප්‍රතිකාර ලබමින් සිටි 16 දෙනෙකු මෙලෙස සුවය ලබා ඊයේ නික්ම ගියා.\nඒ අතර, නාවික හමුදා සාමාජිකයින් 13 දෙනෙකු සිටිනවා.\nමේ අතරින් ඊයේ (22) දිනයේ අවසන් වරට වාර්තා වූ කොවිඩ්-19 ආසාදිතයින් 8 දෙනාගෙන් 07දෙනෙකු නාවික හමුදා සාමාජිකයන් බව සෞඛ්‍ය අමාත්‍යංශය පවසනවා.",
       "URL": "https://www.hirunews.lk/241296/අවසන්-වරට-වාර්තා-වූ-කොවිඩ්-19-ආසාදිතයින්-8-දෙනාගෙන්-7-දෙනෙකු-නාවික-හමුදා-සාමාජිකයන්",
       "Category": "Local News",
       "Parent URL": "https://www.hirunews.lk/local-news.php?pageID=2714"
}