{
       "Source": "hirunews",
       "Timestamp": "Thursday, 16 March 2017 - 14:14",
       "Headline": "ගල්කිස්ස අධිකරණයට හෙරොයින් ගෙනා කාන්තාවක් කොටුවෙයි",
       "News Content": "හෙරොයින් ග්‍රෑම් 16 ක් සමග කාන්තාවක් ගල්කිස්ස අධිකරණ පරිශ්‍රයේදී අත්අඩංගුවට පත්ව තිබෙනවා.\nඅද පෙරවරු 9 ට පමණ අධිකරණ භූමියේ ආරක්ෂාවට සිටි පොලිස් නිලධාරීන් පිරිසක් සැක කටයුතු කාන්තාවක් පරීක්ෂා කිරීමේදීයි හෙරොයින් හමුවී ඇත්තේ.\n25 හැවිරිදි මෙම කාන්තාව බේරුවල ප්‍රදේශයේ පදිංචිකාරියක්.\nඇය කුමන හේතුවක් මත අධිකරණ භූමියට හෙරොයින් රැගෙන ආවේ ද යන්න මෙතෙක් අනාවරණ වී නැහැ.\nමේවන විට ගල්කිස්ස පොලිසිය ඇයගෙන් ප්‍රශ්ණ කරමින් පවතින බව සඳහන්.\nසැකකාරිය හෙට ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/157009/ගල්කිස්ස-අධිකරණයට-හෙරොයින්-ගෙනා-කාන්තාවක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4611"
}