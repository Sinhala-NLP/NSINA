{
       "Source": "hirunews",
       "Timestamp": "Saturday, 12 September 2020 - 20:09",
       "Headline": "කුවේටයේදී ශ්‍රී ලාංකික කාන්තාවක් මරුට",
       "News Content": "කුවේට් රාජ්‍යයේ ගෘහ සේවයේ යෙදි සිටි ශ්‍රී ලාංකික කාන්තාවක් ඇය සේවය කළ නිවසේ හාම්පුතුගේ සහ ඔහුගේ බිරිඳගේ පහරදීමකට ලක්වීමෙන් මියගොස් ඇති බව විදෙස් මාධ්‍ය අද වාර්තා කළා.\nඇයගේ සිරුර එරට අම්රි රෝහලේ තබා ඇති බවයි එහි සඳහන් වුණේ.\nමෙලෙස මියගොස් ඇත්තේ 46 හැවිරිදි කාන්තාවක්.\nසිද්ධියට අදාළව නිවෙස් හිමිකරු සහ එම පුද්ගලයාගේ බිරිඳගෙන් ප්‍රශ්ණ කෙරෙමින් පවතින බව සඳහන්.\nමෙම සිද්ධියට තවත් පිරිස් සම්බන්ධ වී ඇත් ද යන්න සොයා විමර්ශණ ක්‍රියාත්මක බවයි විදෙස් මාධ්‍ය වාර්තාවල දැක්වෙන්නේ.\nපිළිස්සුම් සහ කැපුම් තුවාල සහිතව බරපතල තත්වයෙනුයි ඇය රෝහලට ඇතුලත් කර ඇත්තේ.\nඅනතුරුව හදිසි ප්‍රතිකාර ඒකකයට ඇතුලත් කර පැය කිහිපයකින් මෙම ශ්‍රී ලාංකික කාන්තාව මරණයට පත්ව තිබෙනවා.\nඅධිකරණ වෛද්‍ය පරීක්ෂණ සඳහා සිරුර යොමුකර ඇති අතර මෙම මරණයට හේතුව සොයා විමර්ශණ ක්‍රියාත්මකයි.\nවිදෙස් මාධ්‍ය වාර්තා පෙන්වා දෙන්නේ කුවේටයේදී මෙලෙස ගෘහ සේවිකාවන් මරණයට පත්වූ පළමු අවස්ථාව ද මෙය නොවන බවයි.\nපසුගිය වසරේ දෙසැම්බර් මාසයේදී ද පිලිපීන ජාතික කාන්තාවක් නිවෙස් හිමිකරුවන්ගේ අපයෝජනයට ලක්වීමෙන් මරණයට පත්වුනා.",
       "URL": "https://www.hirunews.lk/250057/කුවේටයේදී-ශ්‍රී-ලාංකික-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2459"
}