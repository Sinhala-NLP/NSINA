{
       "Source": "hirunews",
       "Timestamp": "Sunday, 20 September 2020 - 19:02",
       "Headline": "හිටපු ජනපති මෛත්‍රිගෙන් හේමසිරිට පිළිතුරු (වීඩියෝ)",
       "News Content": "හිටපු ජනාධිපතිවරයා තමා හා විරසක කිරීමට කටයුතු කළ දේශපාලනඥයින්ගෙන් තමාගේ ජීවිතයට තර්ජන ඇතැයි හිටපු ආරක්ෂක ලේකම් හේමසිරි ප්‍රනාන්දු ප්‍රකාශ කළා.\nඒ පාස්කු ප්‍රහාරය පිළිබඳ විමර්ශනය කරන ජනාධිපති කොමිෂ හමුවේ සිව්වැනි දිනට ඊයේ සාක්ෂි ලබාදෙමින්.\nමේ අතර, පාස්කු ප්‍රහාරය සම්බන්ධයෙන් විමර්ශනය කරන ජනාධිපති කොමිසමේදි හිටපු ආරක්ෂක ලේකම් හේමසිරි ප්‍රනාන්දු තමා සම්බන්ධයෙන් කරනු ලැබූ ප්‍රකාශය ප්‍රතික්ෂේප කරන බවත් එය අසත්‍ය ද්වේෂ සහගත ලෙස ඉදිරිපත් කර ඇති බවත් හිටපු ජනාධිපති මෛත්‍රීපාල සිරිසේන අද(20) මාධ්‍ය නිවේදනයක් නිකුත් කරමින් කියා සිටියා.\nහිටපු ආරක්ෂක ලේකම් හේමසිරි ප්‍රනාන්දු කොමිසම හමුවේ ඊයේ කියා සිටියේ පාස්කු ප්‍රහාරයට පෙර සහරාන් පිළිබඳ තොරතුරු තිබියදීත් ඔහු අත්අඩංගුවට ගැනීමට නොහැකිවීම කෙරෙහි මුස්ලිම් දේශපාලනඥයින්ගේ බලපෑම් තිබෙන්නට ඇති බවට තමා විශ්වාස කරන බවයි.\nමේ අතර, හිටපු අමාත්‍යාංශයේ හිටපු ලේකම් හේමසිරි ප්‍රනාන්දු පසුගිය දිනවල පාස්කු ප්‍රහාරය සම්බන්ධයෙන් ජනාධිපති කොමිෂන් සභාවේදී තමන් පිළිබඳව සිදුකළ ප්‍රකාශයන් සම්බන්ධයෙන් හිටපු ජනාධිපති මෛත්‍රීපාල සිරිසේනගේ මාධ්‍ය ඒකකය නිවේදනයක් නිකුත් කර තිබුණා.\nඑම නිවේදනය පහතින්.",
       "URL": "https://www.hirunews.lk/250699/හිටපු-ජනපති-මෛත්‍රිගෙන්-හේමසිරිට-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2441"
}