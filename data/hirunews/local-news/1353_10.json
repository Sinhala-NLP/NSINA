{
       "Source": "hirunews",
       "Timestamp": "Wednesday, 16 February 2022 - 15:04",
       "Headline": "ඔටුන්න සහ ගොවියා මැතිවරණ ලකුණු ලැයිස්තුවෙන් ඉවතට",
       "News Content": "දේශපාලන පක්ෂවල ලකුණු ලෙස යොදා ගැනීමට වෙන් කර දී ඇති ලැයිස්තුවෙන් ලකුණු 2ක් ඉවත් කිරීමට මැතිවරණ කොමිෂන් සභාව පියවර ගෙන තිබෙනවා.\nඒ මැතිවරණ කොමසාරිස් ජනරාල් සමන් ශ්‍රී රත්නායක විසින් නිකුත් කළ අතිවිශේෂ ගැසට් නිවේදනයකින්.\nඑහි දැක්වෙන්නේ ඔටුන්න සහ ගොවියා යන සලකුණු මෙලෙස දේශපාලන පක්ෂවල ලකුණු ලෙස යොදා ගැනීමට වෙන් කර ඇති ලැයිස්තුවෙන් ඉවත් කරන බවයි.\nදේශපාලන පක්ෂ සඳහා අනුමත කර ඇති ලකුණු ඇතුළත් නව ලැයිස්තුව පසුගිය ජනවාරි 21 වනදා මැතිවරණ කොමිෂන් සභාව මගින් ප්‍රකාශයට පත් කර තිබුණා.",
       "URL": "https://www.hirunews.lk/297176/ඔටුන්න-සහ-ගොවියා-මැතිවරණ-ලකුණු-ලැයිස්තුවෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1353"
}