{
       "Source": "hirunews",
       "Timestamp": "Thursday, 31 December 2015 - 12:35",
       "Headline": "පොලිස් ලොක්කන් 12 දෙනෙකුට මාරුවීම්",
       "News Content": "වහාම  ක්‍රියාත්මක වන පරිදි සේවයෙ අවශ්‍යතාවය මත  ප්‍රධාන පොලිස් පරීක්ෂකවරුන් 4 දෙනෙකු ඇතුලු 12 දෙනෙකු සදහා ස්ථාන මාරුවීම් ලබාදී තිබෙනවා.\nපොලිස් මුලස්ථානය නිවේදනය කලේ  කදාන ස්ථානාධිපති  ප්‍රධාන පොලිස් පරික්‍ෂක පි ඩි සී පි විජේසිංහ කොළඹ උතුර කොට්ඨාසය වෙත මාරු යවා ඇති බවයි.\nජනාධිපති ආරක්‍ෂක අංශය ප්‍රධාන පොලිස් පරික්‍ෂක ඩබිලිව් ඒ එච් එන් ජයතිලක  යොමු කර ඇත්තේ කදාන ස්ථානාධිපති වරයා ලෙසටයි.\nවැල්ලව පොලිස්  ස්ථානාධිපති ප්‍රධාන පොලිස් පරික්‍ෂක පි එම් ඒ ගුණවර්ධන අද සිට පුත්තලම මුලස්ථාන පොලිස් පරික්‍ෂක ධුරයේ වැඩ භාර ගනු ඇති.\nනැදුන්කර්නි පොලිස්ථානාධිති පොලිස් පරික්‍ෂක ජේ එම් අයි එන් ඩබිලිව් හේරත් වැල්ලව ස්ථානාධිපති ධුරයට යොදවා තිබෙනවා.\nමතුරට  පොලිස්ථානයේ ස්ථානාධිපති පොලිස් පරික්‍ෂක ඊ එස් ඩබිලිව් ශාන්ත බණ්ඩාර යොමු කර ඇත්තේ නැදුන්කර්නි ස්ථානාධිපතිවරයා ලෙසටයි.\nමේ අතර පුනරීන් ස්ථානාධිපති පොලිස් පරික්‍ෂක එන් ඒ ඩි එන් පි ගුණසේකර මතුරට ස්ථානාධිපතිවරයා වනවා.\nරංගල පොලිස් ස්ථානයේ ස්ථානාධිපති ලෙස සේවය කල  පොලිස් පරික්‍ෂක කේ එම් කේ බණ්ඩාර වහාම ක්‍රියාත්මක වන පරිදි යොමු කර ඇත්තේ පුනරීන් ස්ථානාධිපතිවරයා  ලෙසටයි.\nකොළඹ උතුර කොට්ඨාසයේ පොලිස් පරික්‍ෂක ඒ ඒ කේ එම් විජේසිංහට රංගල පොලිස් ස්ථානාධිපති ධුරය ලබාදී තිබෙනවා.\nමොරගහහේන ස්ථානාධිපති ප්‍රධාන පොලිස් පරික්‍ෂක ඒ ඒ ආර් පි අමරසිංහ යොමු කර  ඇත්තේ   බණ්ඩාරගම ස්ථානාධිපතිවරයා ලෙසටයි.\nඅපරාධ පරික්‍ෂණ දෙපාර්තමේන්තුවේ පොලිස් පරික්‍ෂක වි සි පි කුමාර සේවයේ අවශ්‍යයතා මත මොරගහහේන පොලිස්ථානාධිපතිවරයා ලෙස යොමු කර තිබෙනවා.\nඅහංගම පොලිස්ථානාධිපති පොලිස් පරික්‍ෂක ඒ අයි වෛද්‍යරත්න  ඇල්පිටිය කොට්ඨාසය වෙත යොමු කර තිබෙනවා.\nපොලිස් පරික්‍ෂක යු ඒ වීරසේකර මාතර කොට්ඨාසයේ සිට අහංගම පොලිස්ථානයේ වැඩ බලන ස්ථානාධිපති තනතුර සදහා එක්වනු ඇති.",
       "URL": "https://www.hirunews.lk/123138/පොලිස්-ලොක්කන්-12-දෙනෙකුට-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=5227"
}