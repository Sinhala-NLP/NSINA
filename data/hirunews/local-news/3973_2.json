{
       "Source": "hirunews",
       "Timestamp": "Thursday, 26 April 2018 - 15:56",
       "Headline": "අකුණු සැර වැදීමකින් වතුකම්කරුවන් දෙදෙනෙකු රෝහලේ (ඡායාරූප)",
       "News Content": "හැටන් - දික්ඔය දරවල වත්තේ තේ දළු නෙළමින් සිටි වතු කම්කරුවන් දෙදෙනෙකු අකුණු සැර වැදීමකින් බරපතල තුවාල ලබා රෝහල් ගත කර තිබෙනවා.\nඅද දහවල් ඇද හැලූණු අධික වර්ෂාවත් සමඟ මෙම අනතුර සිදුව ඇති බවයි අප වාර්තාකරු සඳහන් කළේ.\nතුවාල ලැබූ වතු කම්කරුවන් දෙදෙනා ඇතුලත් කර ඇත්තේ දික්ඔය රෝහලටයි.\nඑසේම අධික වැසි හේතුවෙන් හැටන් නගරයේ පහත් බිම් කිහිපයක් ජලයෙන් යටවී තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/189317/අකුණු-සැර-වැදීමකින්-වතුකම්කරුවන්-දෙදෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3973"
}