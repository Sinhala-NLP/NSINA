{
       "Source": "hirunews",
       "Timestamp": "Sunday, 04 April 2021 - 8:43",
       "Headline": "චීන එන්නත හදිසි අනුමැතිය ලැබීමෙන් පසු",
       "News Content": "ඊයේ වාර්තා වූ ආසාදිතයින් 167 දෙනා සමඟ මෙරටින් වාර්තා වන සමස්ත කොරෝනා ආසාදිතයින්ගේ සංඛ්‍යාව මේ වනවිට 93,295 දක්වා ඉහළ ගොස් තිබෙනවා.\nඊයේ දිනයේ වාර්තා වූ ආසාදිතයින් අතර විදේශයන් හි සිට පැමිණි තිස් දෙදෙනෙකුද සිටින බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඑසේම, ඊයේ දිනයේ මරණ 08 ක්ද වාර්තා වූ අතර, ඒ අනුව සමස්ත කොරෝනා ආසාදිත මරණ සංඛ්‍යාව 579 දක්වා ඉහළ ගියා.\nමේ අතර, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන කොළඹ ඊයේ පැවති මාධ්‍ය හමුවකදී කියා සිටියේ සයිනොෆාම් එන්නත සඳහා හදිසි අනුමැතිය ලැබීමෙන් පසු මෙරට ජනතාවට එය භාවිත කිරීමට අපේක්ෂා කරන බවයි.",
       "URL": "https://www.hirunews.lk/267448/චීන-එන්නත-හදිසි-අනුමැතිය-ලැබීමෙන්-පසු",
       "Category": "Local News",
       "Parent URL": "https://www.hirunews.lk/local-news.php?pageID=2042"
}