{
       "Source": "hirunews",
       "Timestamp": "Monday, 14 August 2023 - 15:11",
       "Headline": "බිරිඳ නිවසේ සිරකොට නිවසට ගිනි තැබූ සැමියා අත්අඩංගුවට",
       "News Content": "සිය බිරිඳව නිවස තුළ සිරකර නිවසට ගිනි තැබීමේ සිද්ධියක් සම්බන්ධයෙන් ඇගේ සැමියා පොලිසිය විසින් අත්අඩංගුවට ගෙන තිබෙනවා. කළුතර - රජවත්ත ප්‍රදේශයේ පදිංචි පුද්ගලයෙකුයි මෙලෙස අත්අඩංගුවට ගෙන ඇත්තේ.\nදෙදෙනා අතර පවතින පවුල් ආරවුලක් හේතුවෙන් ඊයේ මෙම සැකකරු බීමතින් පැමිණ සිය බිරිඳ කාමරයක් තුළ සිරකර නිවසට ගිනි තබා තිබෙනවා.\nකෙසේ වෙතත් එම අවස්ථාවේදී අදාළ කාන්තාව නිවසින් පිටතට පැන මේ පිළිබඳව පොලිසිය දැනුවත් කිරීමටයි පියවර ගෙන ඇත්තේ.\nපසුව සිද්ධියට අදාළව සැමියා අත්අඩංගුවට ගෙන තිබූ අතර බිරිඳ විසින් පොලිසියට පැමිණ සැමියාට ඇප ලබාදී මුදාගත් බවයි හිරු වාර්තාකරු සඳහන් කළේ.",
       "URL": "https://www.hirunews.lk/344801/බිරිඳ-නිවසේ-සිරකොට-නිවසට-ගිනි-තැබූ-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=99"
}