{
       "Source": "hirunews",
       "Timestamp": "Sunday, 13 September 2020 - 10:15",
       "Headline": "ඉදිකිරීම් වැඩබිම්වල ශ්‍රමිකයන්ට මත්ද්‍රව්‍ය ලබාදෙන පුද්ගලයන් සොයා විශේෂ වැටලීමක්",
       "News Content": "බස්නාහිර පළාතේ ඉදිකිරීම් වැඩබිම්වල සේවයේ නිරත ශ්‍රමිකයන්ට මත්ද්‍රව්‍ය ලබාදෙන පුද්ගලයන් සොයා කළ වැටලීමකදී සැකකරුවන් 48 දෙනෙකු අත්අඩංගුවට ගෙන තිබෙනවා.\nලැබුනු තොරතුරකට අනුව ඊයේ දහවල් 11 සිට සවස 2 දක්වායි මෙම වැටලීම සිදුකර ඇත්තේ.\nඑහිදී පුද්ගලයන් 6568ක් පරීක්ෂාවට ලක්කර ඇති අතර එහිදී හෙරොයින්, ගංජා සහ නීති විරෝධී මත්පැන් ළග තබාගත් පුද්ගලයන් 48 දෙනෙකු අත්අඩංගුවට ගෙන තිබෙනවා.\nශ්‍රමිකයන්ට මත්ද්‍රව්‍ය ලබාදෙන කොන්ත්‍රාත්කරුවන් සම්බන්ධයෙන් ඉදිරියේදී දැඩි ක්‍රියාමාර්ග ගැනීමට බලාපොරොත්තු වන බවයි බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.",
       "URL": "https://www.hirunews.lk/250083/ඉදිකිරීම්-වැඩබිම්වල-ශ්‍රමිකයන්ට-මත්ද්‍රව්‍ය-ලබාදෙන-පුද්ගලයන්-සොයා-විශේෂ-වැටලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2458"
}