{
       "Source": "hirunews",
       "Timestamp": "Sunday, 22 January 2017 - 8:43",
       "Headline": "පළාත් කිහිපයකට පස්වරුවේ ගිගුරුම් සහිත වැසි",
       "News Content": "උතුර, උතුරුමැද, නැගෙනහිර, මධ්‍යම, ඌව සහ දකුණු පළාත්වලට අද වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nඑම පළාත්වලට පස්වරුවේ ගිගුරුම් සහිත වැසි ඇතිවිය හැකි බවයි කාර්යයේ නියුතු කාලගුණ විද්‍යාඥ නදීකා රණවීර ප්‍රකාශ කළේ.\nසෙසු ප්‍රදේශවලට සවස 2 පසු වැසි හෝ ගිගුරුම් සහිත වැසි ඇතිවනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ද ඇතිවිය හැකි බවයි කාලගුණ විද්‍යා දෙපාර්තමේන්තුව නිවේදනය කලේ.\nමේ අතර බලපිටිය සිට කොළඹ පුත්තලම සහ මන්නාරම හරහා කන්කසන්තුරය දක්වා වෙරළට ඔබ්බෙන් වන මුහුදු ප්‍රදේශවල සුලගේ වේගය පැයට කිලෝමීටර් 50 ත් 60 ත් පමණ දක්වා වැඩි වීමේ හැකියාව පවතිනවා.\nඑබැවින් එම මුහුදු ප්‍රදේශ විටින් විට රලු විය හැකි බව ද දෙපාර්තමේන්තුව සඳහන් කලා.\nඅකුණු මගින් සිදුවන අනතුරු අවම කර ගැනීමට පියවර ගන්නා ලෙසට ද කාලගුණ විද්‍යා දෙපාර්තමේන්තුව ජනතාවට දැනුම් දෙනවා.",
       "URL": "https://www.hirunews.lk/152593/පළාත්-කිහිපයකට-පස්වරුවේ-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4698"
}