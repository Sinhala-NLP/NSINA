{
       "Source": "hirunews",
       "Timestamp": "Sunday, 15 May 2016 - 8:13",
       "Headline": "ප්‍රවේශ පත්‍ර නොමැති දුම්රිය මගීන්ට එරෙහි නීතිය දැඩිවේ",
       "News Content": "ප්‍රවේශපත්‍ර රහිතව සහ දුම්රිය මාර්ගයේ ගමන් ගන්නා පුද්ගලයින් අත්අඩංගුවට ගැනීමේ මෙහෙයුම් හෙට සිට දැඩි කර ඇති බව දුම්රිය දෙපාර්තමේන්තුව පවසනවා.\nප්‍රවේශපත්‍ර ලබා නොගෙන දුම්රියේ ගමන් ගන්නා මගීන්ගෙන් මෙතෙක් අය කළ රුපියල් 1500 ක දඩ මුදල 3000 දක්වා වැඩි කිරීමටයි පසුගිය සතියේ රැස්වු අමාත්‍ය මණ්ඩලය තීරණය කළේ.\nමේ අනුව හෙට සිට මෙම දඩ මුදල අය කර ගැනීමට කටයුතු කරන බව දුම්රිය ආරක්ෂක අධිකාරී අනුර ප්‍රේමරත්න සඳහන් කළා.\nදුම්රිය මාර්ගයේ ගමන් කිරීම නිසා සිදුවන අනතුරු සංඛ්‍යාවද මේ වනවිට ඉහළ ගොස් තිබෙනවා.\nඅනතුරු බොහොමයකට හේතුව ජංගම දුරකතනය භාවිත කරමින් දුම්රිය මාර්ගයේ ගමන් කිරීම බවයි දුම්රිය ආරක්ෂක අධිකාරී අනුර ප්‍රේමරත්න වැඩිදුරටත් කියා සිටියේ.",
       "URL": "https://www.hirunews.lk/133237/ප්‍රවේශ-පත්‍ර-නොමැති-දුම්රිය-මගීන්ට-එරෙහි-නීතිය-දැඩිවේ",
       "Category": "Local News",
       "Parent URL": "https://www.hirunews.lk/local-news.php?pageID=5045"
}