{
       "Source": "hirunews",
       "Timestamp": "Monday, 22 March 2021 - 19:57",
       "Headline": "බඩු මිල ගැන සොයන්න විපක්ෂය කඩේ යයි  (වීඩියෝ)",
       "News Content": "වත්මන් ආණ්ඩුව සිය දේශපාලන ගජමිතුරන්ට කැළෑ කැපීමේ කොන්ත්‍රාත්තුවක් ලබාදී ඇති බව විපක්ෂ නායක සජිත් ප්‍රේමදාස පවසනවා.\nවිපක්ෂ නායක ජංගම සේවයේ තවත් අදියරක් අද හොරණ ප්‍රදේශයේදී පැවති අතර, ඊට එක්වෙමිනුයි ඔහු මේ බව සඳහන් කළේ.\nමේ අතර, සමගි ජන බලවේගයේ මන්ත්‍රීවරුන් පිරිසක් අද නාරාහේන්පිට විශේෂ ආර්ථික මධ්‍යස්ථානයේ සංචාරයක නිරත වූයේ සහල් ඇතුළු අත්‍යාවශ්‍ය භාණ්ඩවල මිල සම්බන්ධයෙන් සොයා බැලීමටයි.\nඊට පාර්ලිමේන්තු මන්ත්‍රීවරුන් වන ආචාර්ය හර්ෂ ද සිල්වා, නලීන් බණ්ඩාර ඇතුළු පිරිසක් එක්ව සිටියා.\nමේ අතර සහල් මිල සම්බන්ධයෙන් කෘෂිකර්ම අමාත්‍යවරයාගෙන් මාධ්‍යවේදීන් ප්‍රශ්න කළා.",
       "URL": "https://www.hirunews.lk/266195/බඩු-මිල-ගැන-සොයන්න-විපක්ෂය-කඩේ-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2070"
}