{
       "Source": "hirunews",
       "Timestamp": "Tuesday, 01 October 2019 - 11:17",
       "Headline": "ජනාධිපති කොමිසමේ නිළ කාලය දීර්ඝ කෙරේ",
       "News Content": "2015 - 2018 වර්ෂවල රාජ්‍ය ආයතනවල වංචා හා දූෂණ සොයන ජනාධිපති විමර්ශන කොමිසමේ නිළ කාලය ලබන 31 වන දා දක්වා දීර්ඝ කර තිබෙනවා.\n2019 ජනවාරි මස 14 වන දා මෙම ජනාධිපති විමර්ශන කොමිසම පිහිට වූ අතර, එහි පළමු නිළ කාලය අවසන් වූයේ පසුගිය ජුලි 22 වන දායි.\nපසුව එය යළි දීර්ඝ කර තිබුණේ ඊයේ මධ්‍යම රාත්‍රිය දක්වායි.\nඒ අනුව 2015 - 2018 වර්ෂවල රාජ්‍ය ආයතනවල වංචා හා දූෂණ සොයන ජනාධිපති විමර්ශන කොමිසමේ නිළ කාලය යළි ලබන 31 වන දා දක්වා දීර්ඝ කිරීමට අදාළ ගැසට් පත්‍රය ජනාධිපති මෛත්‍රීපාල සිරිසේන විසින් ප්‍රකාශයට පත් කෙරුණා.\nමෙම කොමිසමට රාජ්‍ය ආයතනවල වංචා හා දූෂණ සම්බන්ධයෙන් පැමිණිලි 1343ක් ලැබුණු අතර, ඉන් 137ක් කොමිසමෙහි පොලිස් ඒකකය විසින් විමර්ශනයට ලක් කරනු ලැබුවා. පැමිණිලි 22ක් කොමිසම හමුවේ විභාගයට ගැනුණා.",
       "URL": "https://www.hirunews.lk/225359/ජනාධිපති-කොමිසමේ-නිළ-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3120"
}