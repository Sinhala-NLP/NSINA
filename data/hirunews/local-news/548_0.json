{
       "Source": "hirunews",
       "Timestamp": "Thursday, 09 February 2023 - 9:41",
       "Headline": "ඒ.එච්.එම් ෆවුසි මන්ත්‍රීවරයෙකු ලෙස දිවුරුම් දෙයි (වීඩියෝ)",
       "News Content": "හිටපු අමාත්‍යවරයෙකු වන ඒ.එච්.එම් ෆවුසි පාර්ලිමේන්තු මන්ත්‍රී දුරයේ අද (09) දිවුරුම් දුන්නා.\nඒ සමගි ජන බලවේගයේ පාර්ලිමේන්තු මන්ත්‍රීවරයෙකු ලෙස කටයුතු කළ මුජිබර් රහුමාන් පාර්ලිමේන්තු මන්ත්‍රී ධුරයෙන් ඉල්ලා අස් වීමෙන් පුරප්පාඩු වූ මන්ත්‍රී අසුන සඳහායි.\nඑළඹෙන පළාත් පාලන මැතිවරණයේ දී කොළඹ මහනගර සභාවේ පුරපති ධුරය සඳහා තරග වැදීමට කොළඹ දිස්ත්‍රික් පාර්ලිමේන්තු මන්ත්‍රීවරයෙකු ලෙස කටයුතු කළ මුජිබර් රහුමාන් එම ධුරයෙන් ඉල්ලා අස් වූ අතර පැවති 2020 පාර්ලිමේන්තු මැතිවරණයේ සමගි ජන බලවේගයේ මනාප ලැයිස්තුවේ ඊළඟට සිටි අපේක්ෂකයා ලෙස ඒ.එච්.එම් ෆවුසි පාර්ලිමේන්තු මන්ත්‍රී අසුන සඳහා සුදුසුකම් ලැබුවා.\nමේ අතර, ආණ්ඩුක්‍රම ව්‍යවස්ථාව සභාව අද පෙවරවරු 11 ට රැස්වීමට නියමිතයි.\nපෙරේදා දිනයේදි සභාව තුන්වන වරට රැස්වු අතර එහිදි අධිකරණ සේවා කොමිෂන් සභාවේ සමාජිකයින් දෙදෙනෙකු පත් කිරීමටයි අනුමැතිය හිමිවුණේ.\nකොමිෂන් සභාවල සමාජිකයින් පත් කිරීම සදහා අයදුම්පත් කැදවීම මීට පෙර තීරණය කල පරිදි ලබන 15 වනදා අවසන් වනවා.",
       "URL": "https://www.hirunews.lk/327015/ඒ-එච්-එම්-ෆවුසි-මන්ත්‍රීවරයෙකු-ලෙස-දිවුරුම්-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=548"
}