{
       "Source": "hirunews",
       "Timestamp": "Monday, 06 April 2020 - 8:58",
       "Headline": "ඇඳිරි නීතිය ඉවත් කළ ඇතැම් ප්‍රදේශවල තදබදයක්",
       "News Content": "ඇඳිරි නීතිය ඉවත් කළ ප්‍රදේශ රැසක මේ වනවිට දැඩි තදබදයක් පවතින බව වාර්තාවනවා. කෙසේ වෙතත් ඇතැම් ප්‍රදේශවල ජනතාව, රජය විසින් ලබාදී ඇති ආරක්ෂිත උපදෙස් අනුගමනය කරමින් කටයුතු කරන ආකාරයක් දක්නට ලැබෙන අතර, නමුත් ඇතැම් ප්‍රදේශවල එවැනි තත්ත්වයක් දක්නට නොලැබෙන බවයි අප වාර්තාකරුවන් සඳහන් කළේ.\nඑක් පවුලකින් එක් අයෙකුට පමණක් භාණ්ඩ මිලදී ගැනීම ඇතුලු අත්‍යාවශ්‍ය කටයුතු ඉටුකර ගැනීම සඳහා නිවසින් බැහැරවීමට ග්‍රාම නිලධාරීන් හරහා අවසර පත්‍රයක් ලබාදීම හේතුවෙන් සූරියවැව ප්‍රදේශයේ අධික තදබදය අවම වී ඇති බව ප්‍රදේශයේ හිරු වාර්තාකරු නුවන් ජයසේකර සඳහන් කළා.\nනුවරඑළිය, හැටන් ඇතුලු නගර රැසක මේ වනවිට දැඩි තදබදයක් පවතින බව වාර්තාවනවා.\nවවුනියාව, මන්නාරම, කිලිනොච්චිය යන දිස්ත්‍රික්කවලද අද පෙරවරු හයට ඇඳිරි නීතිය ඉවත් කළ අතර, එම දිස්ත්‍රික්කවල ප්‍රධාන නගර ආශ්‍රිතව දැඩි තදබදයක් පවතින බවයි ප්‍රදේශයේ හිරු වාර්තාකරු මාධව කුලසූරිය සඳහන් කළේ.",
       "URL": "https://www.hirunews.lk/238027/ඇඳිරි-නීතිය-ඉවත්-කළ-ඇතැම්-ප්‍රදේශවල-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=2813"
}