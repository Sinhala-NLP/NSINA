{
       "Source": "hirunews",
       "Timestamp": "Sunday, 31 October 2021 - 13:08",
       "Headline": "පොහොර නිසා ගිලනුන් වූ ගොවීන් (වීඩියෝ)",
       "News Content": "රසායනික පොහොර ඉල්ලා ඇතැම් ප්‍රදේශවල ගොවි ජනතාව මහ මඟට පැමිණ උද්ඝෝෂණවල නිරතවන පසුබිමක එවැනිම පිරිසක් තමන් භාවිත කළ පොහොර නිසා අද ගිලනුන් බවට පත්ව සිටිනවා.\nමේ විමසා බැලීම වකුගඩු රෝගයෙන් බැට කන රජරට ගොවීන් පිරිසක් පිළිබඳවයි.\nජීවන ගමන ගලායද්දී අහඹු වේදනාකාරී සිද්ධි නිසා ඒ ගමන වෙනස් කරන්න ඇතැමුන්ට සිදුවෙනවා. එලෙස ජීවිතයේ ගමන් මග වෙනස් කරන්න සිදුවූ මේ පිරිස අපිට හමුවුණේ අනුරාධපුරයෙන්.\nඔවුන් කලක් රට බතින් සරු කරන්න උදළු අතට ගත් රජරට ගොවීන්. දැන් කුඹුරු අස්වද්දන බාල පරපුරරේ නීරෝගිමත් අනාගතය අපේක්ෂාවෙන් ඒ දෙස බලා සිටින රජරට ගොවීන් තමන්ට අත්වූ ඉරණම වචනවලට පෙරලුවා.\nවැඩිහිටි ඔවුන් කලක් ඔට්ටු වුණේ මේ කුඹුරු හේන් එක්ක වුණත් අද ගිලන්ව සිටින ඔවුන්ට ඔට්ටුවෙන්න සිදුවෙලා තියෙන්නේ බෙහෙත් එක්ක.",
       "URL": "https://www.hirunews.lk/286588/පොහොර-නිසා-ගිලනුන්-වූ-ගොවීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1593"
}