{
       "Source": "hirunews",
       "Timestamp": "Monday, 10 July 2023 - 8:36",
       "Headline": "අමෙරිකානු ජනාධිපතිවරයා බ්‍රිතාන්‍යයට ළඟාවෙයි",
       "News Content": "අමෙරිකානු ජනාධිපති ජෝ බයිඩ්න් ලන්ඩනයට ළඟාවී තිබෙනවා.\nඒ, බ්‍රිතාන්‍යය අග්‍රාමාත්‍ය රිෂී සුනක් සහ තුන්වන චාල්ස් රජු මුණගැසීමේ අරමුණින්.\nලිතුවේනියාවේ පැවැත්වෙන නේටෝ සමුළුවකට සහභාගිවීම සඳහා යන අතරතුරයි ඔහු බ්‍රිතාන්‍යය වෙත පැමිණ ඇත්තේ.\nපළමුව ඇමරිකානු ජනාධිපතිවරයා අග්‍රාමාත්‍ය රිෂී සුනක් සමඟ සාකච්ඡාවකට සහභාගිවීමට නියමිත අතර, ඉන් අනතුරුවයි වින්ඩ්සර් මන්දිරයේදී තුන්වන චාල්ස් රජු මුණගැසීමට සැළසුම් කර ඇත්තේ.\nනේටෝ සමුළුවට සහභාගිවීමෙන් අනතුරුව ඇමරිකානු ජනාධිපති ජෝ බයිඩ්න් පින්ලන්තයට යාමට ද නියමිතයි.",
       "URL": "https://www.hirunews.lk/340675/අමෙරිකානු-ජනාධිපතිවරයා-බ්‍රිතාන්‍යයට-ළඟාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=197"
}