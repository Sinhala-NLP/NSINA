{
       "Source": "hirunews",
       "Timestamp": "Monday, 25 April 2022 - 18:24",
       "Headline": "ආරම්භක පිතිකරු පැතුම් නිශ්ශංකට බංග්ලාදේශ ටෙස්ට් තරගාවලිය අහිමි වීමේ අවදානමක්",
       "News Content": "ශ්‍රී ලංකා කණ්ඩායමේ ආරම්භක පිතිකරු පැතුම් නිශ්ශංකට එළඹෙන බංග්ලාදේශ ටෙස්ට් තරගාවලිය අහිමි වීමේ අවදානමක් මතු වී ඇති බව ක්‍රිකට් ආරංචි මාර්ග සඳහන් කරනවා.\nමීට හේතු වී ඇත්තේ පැතුම් නිශ්ශංකගේ පිටකොන්දේ මතු වූ ආබාධයක් තවමත් සම්පූර්ණයෙන් සුව වී නොතිබීමයි.\n23 හැවිරිදි පැතුම් නිශ්ශංකට එම ආබාධය හේතුවෙන් පසුගිය මාසයේ ඉන්දියාවට එරෙහිව පැවති දෙවන ටෙස්ට් තරගයත් අහිමි වුණා.\nඔහු තවමත් පූර්ණ සුවය ලබා නොමැති බැවින් බංග්ලාදේශ ටෙස්ට් තරගාවලිය සඳහා නම් කළ 18 දෙනෙකුගෙන් යුත් සංචිතයටත් ඔහුගේ නම ඇතුළත් කර තිබුණේ නැහැ.\nකෙසේ වෙතත් නිශ්ශංක නොමැති වීමෙන් පුරප්පාඩු වන ශ්‍රී ලංකා ආරම්භක පිතිකරු භූමිකාව ජාතික සුපර්ලීග් සිව්දින තරගාවලියේ දී හොඳින් දස්කම් අතරට පැමිණි ඕෂධ ප්‍රනාන්දුට හිමිවීමට බොහෝ දුරට ඉඩ ඇති බවයි ක්‍රිකට් විචාරකයින් පවසන්නේ.\nශ්‍රී ලංකාව සහ බංග්ලාදේශය අතර තරග 2 කින් සමන්විත ටෙස්ට් තරගාවලිය මැයි 15 සිට මැයි 27 දක්වා බංග්ලාදේශයේ චිතගොං සහ ඩකාහි දී පැවැත්වීමටයි සැලසුම් කර ඇත්තේ.\nබංග්ලාදේශ තරගාවලිය සඳහා නම් කෙරුණු ශ්‍රී ලංකා ටෙස්ට් සංචිතය (ක්‍රීඩා අමාත්‍යවරයාගේ අනුමැතියට යටත්ව):\nදිමුත් කරුණාරත්න (නායක), ඕෂද ප්‍රනාන්දු, ධනංජය ද සිල්වා, ඇන්ජලෝ මැතිව්ස්, කුසල් මෙන්ඩිස්, කමිල් මිෂාර, රොෂේන් සිල්වා, නිරෝෂන් දික්වැල්ල, දිනේෂ් චන්දිමාල්, රමේෂ් මෙන්ඩිස්, චාමික කරුණාරත්න, කසුන් රාජිත, විශ්විල් ප්‍රනාන්දු, ප්‍රධෙන් ප්‍රනාන්දු, දිමුත් ප්‍රනාන්දු, ප්‍රවීන් ජයවික්‍රම, ලසිත් ඇඹුල්දෙණිය සහ සුමින්ද ලක්ෂාන්.",
       "URL": "https://www.hirunews.lk/302796/ආරම්භක-පිතිකරු-පැතුම්-නිශ්ශංකට-බංග්ලාදේශ-ටෙස්ට්-තරගාවලිය-අහිමි-වීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1210"
}