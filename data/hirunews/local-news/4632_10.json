{
       "Source": "hirunews",
       "Timestamp": "Saturday, 04 March 2017 - 10:23",
       "Headline": "පරිගණක අලෙවි කරන මුවාවෙන් සිදුවන මූල්‍ය වංචාව පිළිබද තවදුරටත් පරීක්ෂණ",
       "News Content": "පරිගණක අලෙවි කරන මුවාවෙන් සිදුවන මූල්‍ය වංචාව පිළිබඳ තවදුරටත් පරීක්ෂණ සිදුකරන බව පොලීසිය පවසනවා.\nහිරු සී.අයි.ඒ. සිදුකළ අනාවරණයකට අනුව මෙම ජාවාරම මෙහෙය වූ පුද්ගලයා කොට්ටාව පොලීසිය මගින් අත්අඩංගුවට ලැබුවා.\nඑහිදී හෙළි වුණේ මොහු දිවයිනේ ප්‍රදේශ රැසක පුද්ගලයන්ට අඩු මිලට පරිඝනක ලබාදෙන බව පවසා මුදල් වංචා කර ඇති බවයි.\nසැකකරුට එරෙහිව හොරණ, වැලිකඩ, මහරගම, අලව්ව, මිරිහාන පොලිස් ස්ථානවල මෙන්ම විශේෂ අපරාධ විමර්ශන ඒකකයේ සහ කොළඹ වංචා විමර්ශන ඒකකයේ විමර්ශනය වන පැමිණිලි පවතින බව වැඩිදුර පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/156024/පරිගණක-අලෙවි-කරන-මුවාවෙන්-සිදුවන-මූල්‍ය-වංචාව-පිළිබද-තවදුරටත්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4632"
}