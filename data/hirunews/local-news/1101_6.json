{
       "Source": "hirunews",
       "Timestamp": "Sunday, 12 June 2022 - 10:14",
       "Headline": "මැයි 9 වනදා කලහකාරී සිද්ධියකට සම්බන්ධ සරසවි සිසුවෙකු අත්අඩංගුවට",
       "News Content": "මැයි 9 වනදා ඇති වූ නොසන්සුන්තාවයේ දී හෝමාගම ප්‍රාදේශීය සභාවේ දේපළවලට අලාභ හානි සිදු කිරීම සහ කොට්ටාව පිවිසුම අසල දී මෝටර් රථ දෙකකට ගිනි තැබීමේ සිද්ධීන් සම්බන්ධයෙන් සරසවි සිසුවෙකු ඇතුලු දෙදෙනෙකු අත්අඩංගුවට ගෙන තිබෙනවා.\nමේ අතර පසුගිය මැයි 9 වනදා දිවයින පුරා සිදු වූ කළහකාරී සිදුවීම්වලට සම්බන්ධ තවත් 21 දෙනෙකු අත්අඩංගුවට ගෙන තිබෙනවා.\nඒ අනුව මේ දක්වා වාර්තා වී ඇති මුළු සිද්ධීන් සංඛ්‍යාව 857ක් වන අතර, අත්අඩංගුවට ගත් මුළු සැකකරුවන් සංඛ්‍යාව 2,725 ක්.\nඉන් සැකකරුවන් 1,083 දෙනෙකු රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/306899/මැයි-9-වනදා-කලහකාරී-සිද්ධියකට-සම්බන්ධ-සරසවි-සිසුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1101"
}