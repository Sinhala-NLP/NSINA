{
       "Source": "hirunews",
       "Timestamp": "Saturday, 09 February 2019 - 18:42",
       "Headline": "එජාපෙ තවමත් ජාතික ආණ්ඩු සාකච්ඡාවේ",
       "News Content": "ජාතික ආණ්ඩු යෝජනාවට ශ්‍රී ලංකා නිදහස් පක්ෂයේ මන්ත්‍රීවරුන්ගේ සහය ලබා ගැනීමට අදාළව මේ වනවිට සාකච්ඡා  සිදුවෙමින් පවතින බව එක්සත් ජාතික පක්ෂය පවසනවා.\nඑම යෝජනාවට අදාළ විවාදය මීළග පාර්ලිමේන්තු සතියේදී පැවැත්වෙන බවයි සභා නායක අමාත්‍ය ලක්ෂ්මන් කිරිඇල්ල හිරු ප්‍රවෘත්ති අංශයට කියා සිටියේ.\nමීට පෙර කතානායකවරයාට භාර දුන් මෙම යෝජනාව පිළිබද විවාදය පසුගිය බ්‍රහස්පතින්දා පැවැත්වීමට නියමිතව තිබුණ ද ඊට විරෝධය පළ කරන බව විපක්ෂය ප්‍රකාශ කළා.\nඑහෙත් එම විරෝධය නොතකා විවාදය පැවැත්වීමට ආණ්ඩුව තීරණය කළත්, පසුව එදින එම සිදු නොකිරීමටයි ආණ්ඩු පක්ෂය කටයුතු කළේ.\nජාතික ආණ්ඩු යෝජනාවට පක්ෂව ඡන්දය ප්‍රකාශ කරන මන්ත්‍රීවරුන්ට විනය පියවර ගන්නා බව ශ්‍රී ලංකා නිදහස් පක්ෂයේ මහලේකම් පාර්ලිමේන්තු මන්ත්‍රී දයාසිරි ජයසේකර ප්‍රකාශ කර තිබුණා.\nකෙසේ වෙතත්, අදාළ විවාදය පැවැත්වෙන දිනය මීළග පක්ෂ නායක රැස්වීමේදී තීරණය කරන බවයි සභානායක අමාත්‍ය ලක්ෂ්මන් කිරිඇල්ල සදහන් කළේ.",
       "URL": "https://www.hirunews.lk/210063/එජාපෙ-තවමත්-ජාතික-ආණ්ඩු-සාකච්ඡාවේ",
       "Category": "Local News",
       "Parent URL": "https://www.hirunews.lk/local-news.php?pageID=3510"
}