{
       "Source": "hirunews",
       "Timestamp": "Wednesday, 29 April 2020 - 19:09",
       "Headline": "ඇමරිකාවේ කොරෝනා මරණ 59,000ක්",
       "News Content": "කොරෝනා වෛරසය ආසාදනය වීමෙන් ලොව පුරා මියගිය සංඛ්‍යාව මේ වනවිට දෙලක්ෂ 18,491 දක්වා ඉහළ ගොස් තිබෙනවා.\nආසාදිතයන් සංඛ්‍යාව දැක්වෙන්නේ 3,152,556 ක් ලෙසයි.\nගතවූ පැය 24 තුළ නව ආසාදිතයන් 25,000 කට අධික සංඛ්‍යාවක් වාර්තාවීමත් සමඟ ඇමරිකාවේ සමස්ත කොරෝනා ආසාදිතයන් සංඛ්‍යාව මේ වනවිට 1,035,665ක්.\nඑරට මරණ 59,266ක් ලෙස සටහන් වනවා.\nවෛරසයේ තිඹිරි ගෙය වූ චීනයේ රෝහල් දෙකක් සහ ඇමරිකාවේ විශේෂඥයින් පිරිසක් සිදුකළ විමර්ශනයකදී අනාවරණ වී ඇත්තේ කොරෝනා ආසාදනය වූ සහ ඉන් මියගිය පුද්ගලයින් අතරින් බහුතරය පිරිමි පුද්ගලයින් බවයි.\nඒ අනුව ඇමරිකාවේ නිව්යෝක් සහ ලොස් ඇන්ජලිස් හි වෛද්‍ය විශේෂඥයින්, ආසාදිත පිරිමි පුද්ගලයින් සුව කිරීමට ඊස්ට්‍රජන් සහ ප්‍රොජෙස්ටෙරෝන් කාන්තා හෝමෝන භාවිතයට ගෙන ඇති බවයි විදෙස් වාර්තා සඳහන් කළේ.\nමේ අතර කොරෝනා වෛරසයට බොහෝ සමානතා දක්වන නව වෛරසයක් බ්‍රිතාන්‍යයේ කුඩා ළමයින් ආශ්‍රිතව සීග්‍රයෙන් ව්‍යාප්ත වෙමින් පවතින බව විදෙස් මාධ්‍ය වාර්තා කරනවා.\nකලාපයේ වෛරස ව්‍යාප්තියේ කේන්ද්‍රස්ථානයක් බවට පත්ව තිබූ ඉතාලිය, ස්පාඤ්ඤය, ප්‍රංශය සහ ජර්මනියෙන් වාර්තාවන පුද්ගල මරණවල ක්‍රමික පහත වැටීමක් දක්නට ලැබෙන බවද සඳහන්.",
       "URL": "https://www.hirunews.lk/239716/ඇමරිකාවේ-කොරෝනා-මරණ-59000ක්",
       "Category": "Local News",
       "Parent URL": "https://www.hirunews.lk/local-news.php?pageID=2765"
}