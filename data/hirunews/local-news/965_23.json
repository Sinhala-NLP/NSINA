{
       "Source": "hirunews",
       "Timestamp": "Thursday, 04 August 2022 - 15:01",
       "Headline": "ජෝසප් ස්ටාලින් අත් අඩංගුවට ගැනීමට එරෙහි ව ගුරුවරුන් විරෝධතාවක (ඡායාරූප)",
       "News Content": "ජෝසප් ස්ටාලින් අත් අඩංගුවට ගැනීමට එරෙහි ව වීරකැටිය රාජපක්ෂ විද්‍යාලයයේ ගුරුවරුන් විරෝධතාවක් සංවිධානය කර තිබෙනවා.\nලංකා ගුරු සංගමයේ ප්‍රධාන ලේකම්වරයා වන ජෝසප් ස්ටාලින් අත් අඩංගුවට ගැනුණේ, ඊයේ (03) දිනයේ යි.\nඉකුත් මැයි 28 වැනි දින අධිකරණ නියෝග නො තකා උද්ඝෝෂණය කිරීමේ සිද්ධියක් සම්බන්ධයෙන් ජෝසප් ස්ටාලින් අත්අඩංගුවට ගත් බව යි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නීතිඥ නිහාල් තල්දුව ප්‍රකාශ කළේ.\nමේ අතර, ප්‍රකට මානව හිමිකම් ආරක්‍ෂකයෙකු වන ජෝසප් ස්ටාලින් අත්අඩංගුවට ගත් බවට ශ්‍රී ලංකාවෙන් තමන්ට අසන්නට ලැබෙන බවත් ජෝසප් වැනි මානව හිමිකම් ආරක්ෂකයන්ගේ කාර්යය මෑත සතිවල වෙන කවරදාටත් වඩා වැදගත් වී පෙනුණ බවත් එවැනි මානව හිමිකම් ආරක්ෂකයන්ට සහාය දිය යුතු බවත් කිසිදු විටෙක ඔහුට දඬුවම් ලැබිය යුතු නැත යනුවෙනුත් එක්සත් ජාතීන්ගේ මානව හිමිකම් ආරක්ෂකයින් පිළිබඳ විශේෂ වාර්තාකරු මේරි ලෝලර් ප්‍රකාශ කර තිබෙනවා.",
       "URL": "https://www.hirunews.lk/311881/ජෝසප්-ස්ටාලින්-අත්-අඩංගුවට-ගැනීමට-එරෙහි-ව-ගුරුවරුන්-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=965"
}