{
       "Source": "hirunews",
       "Timestamp": "Sunday, 05 June 2016 - 6:35",
       "Headline": "දේශපාලන ඇගිලි ගැසීම්වලින් තොරව ආපදාවට ලක්වුවන්ට ඉඩම් බෙදා දෙන්න - ජනපතිගෙන් උපදෙස්",
       "News Content": "දේශපාලන ඇඟිලිගැසීම් සහ අවිධිමත් කටයුතුවලින් තොරව ආපදාවට ලක් වූ ජනතාව අතර ඉඩම් බෙදාදීම සිදුකරන ලෙස ජනාධිපති මෛත්‍රීපාල\nසිරිසේන මහතා නිලධාරීන්ට උපදෙස් ලබා දී තිබෙනවා.\nඒ ජනාධිපති කාර්යාලයේදී පැවති සාකච්ඡාවකදී. කෑගල්ල දිස්ත්‍රික්කයේ ආපදාවට ලක් වූ ජනතාව නැවත පදිංචි කිරීම සම්බන්ධයෙන් විශේෂ සාකච්ඡාවක් ජනාධිපති කාර්යාලයේදී පැවැත්වුණේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්.\nඑම ජනතාව නැවත පදිංචිකරවීම සදහා අවශ්‍ය ඉඩම් කඩිනමින් පවරාගැනීම සහ නිවාස ඉදිකරදීමේ වැඩපිළිවෙළ කඩිනමින් ක්‍රියාවට නැංවීමට ජනාධිපතිවරයා එහිදී උපදෙස් දී තිබෙනවා.",
       "URL": "https://www.hirunews.lk/134798/දේශපාලන-ඇගිලි-ගැසීම්වලින්-තොරව-ආපදාවට-ලක්වුවන්ට-ඉඩම්-බෙදා-දෙන්න-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=5019"
}