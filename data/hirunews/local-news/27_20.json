{
       "Source": "hirunews",
       "Timestamp": "Friday, 15 September 2023 - 17:47",
       "Headline": "ආසියානු කුසලාන අවසන් මහා තරගයේ ප්‍රවේශපත්‍ර මිල ගණන් ප්‍රකාශයට පත්වේ",
       "News Content": "2023 ආසියානු කුසලාන තරගාවලිය සැප්තැම්බර් 17 දින ඉන්දියාව හා ශ්‍රී ලංකාව අතර පැවැත්වීමට නියමිතයි, මෙම අවසාන මහා තරගයේ ප්‍රවේශපත්‍රවල මිල ගණන් පිළිබඳව තොරතුරු ප්‍රකාශයට පත් කර තිබෙනවා.\nමෙම තරගය කොළඹ ආර්.ප්‍රේමදාස ක්‍රිඩාංගනයේ දිවා රාත්‍රි තරගයක් ලෙසයි පැවැත්වීමට කටයුතු කර තිබෙන්නේ.\nමෙවර ආසියානු කුසලාන තරගාවලියේ ප්‍රවේශපත්‍ර ඉතා ඉහළ මිල ගණන්වලට විකිණනු බවට මිට පෙර වාර්තා වූ අතර දිගින් දිගටම වාර්ෂාව හේතුවෙන් තරගාවලියට සිදු වූ බාධා නිසා ප්‍රවේශපත්‍ර මිල ගණන් විශාල ලෙස පහත හෙළනු ලැබුවා.\nමෙම තරගයේ වැඩිම වටිනාකමක් සහිත ටිකට්පත වන්නේ Grand Stand, Top Level - V-VIP ටිකට් පතයි, එහි වටිනාකම මිල රු.40,000.00 ක් ලෙසයි සටහන් වන්නේ.\nඅනෙකුත් ටිකට්පත් අලෙවි වන්නේ පහත මිල ගණන්වලටයි.\nBlock A : Upper Level - VIP( Sold Out) ටිකට් පතක මිල රු.11,200.00\nBlock B : Upper Level - VIP ටිකට් පතක මිල රු.8,000.00\nBlock A : Lower Level - First Class ටිකට් පතක මිල රු.6,400.00\nBlock B : Lower Level - First Class ටිකට් පතක මිල රු.6,400.00\nBlock C : Lower Level - General ටිකට් පතක මිල රු 640.00\nBlock D : Lower Level - General ටිකට් පතක මිල රු 640.00\nමේ වනවිටත් බොහෝමයක් ටිකට්පත් අලෙවි වී අවසන් බව ශ්‍රී ලංකා ක්‍රිකට් ආරංචි මාර්ග සඳහන් කරනවා.",
       "URL": "https://www.hirunews.lk/348391/ආසියානු-කුසලාන-අවසන්-මහා-තරගයේ-ප්‍රවේශපත්‍ර-මිල-ගණන්-ප්‍රකාශයට-පත්වේ",
       "Category": "Local News",
       "Parent URL": "https://www.hirunews.lk/local-news.php?pageID=27"
}