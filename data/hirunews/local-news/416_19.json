{
       "Source": "hirunews",
       "Timestamp": "Thursday, 13 April 2023 - 12:53",
       "Headline": "ශ්‍රී ලංකාවට සහය දීමට ආසියානු සංවර්ධන බැංකුව සූදානම්",
       "News Content": "ආර්ථික අර්බුදයෙන් ගොඩඒම සදහා තවදුරටත් ශ්‍රී ලංකාවට සහය දීම කෙරෙහි අවධානය යොමුව ඇති බව ආසියානු සංවර්ධන බැංකුව පවසනවා.\nඑහි ශ්‍රී ලංකාවේ නේවාසික අධ්‍යක්ෂ චෙන් චෙන් කියා සිටියේ සහනදායි අරමුදල් ක්‍රමවේදය යටතේ ශ්‍රී ලංකාවට සහය වීමට අපේක්ෂා කරන බවයි.\nසම්මුඛ සාකච්ඡාවකට එක්වෙමින් කියා සිටියේ ශ්‍රී ලංකාවේ ආර්ථිකය ස්ථාවර කිරීම ආසියානු සංවර්ධන බැංකුවේ මේ වසරේ ව්‍යාපෘතිවලින් එකක් බවයි.\nඑමෙන්ම, මෙරට බැංකු, බලශක්ති සහ අධ්‍යාපනය ක්ෂේත්‍ර සදහා ආධාර ලබාදීමට ආසියානු සංවර්ධන බැංකුව සැලසුම් කර තිබෙනවා.\nශ්‍රී ලංකාව මේ වනවිට ආසියානු සංවර්ධන බැංකුවේ සහය ඇතිව මෙරට බැංකුවල වත්කම් තත්ත්වයන් සමාලෝචනය කරමින් පැවැත්වේ.\nවිදුලිබල ක්ෂේත්‍රයේ පාලනය සදහා මූල්‍ය තිරසරභාවය වැඩිදියුණු කිරීමට අවශ්‍ය ප්‍රතිසංස්කරණ සාකච්ඡා කරමින් සිටින බවයි ආසියානු සංවර්ධන බැංකුවේ ශ්‍රී ලංකා නේවාසික අධ්‍යක්ෂවරයා කියා සිටියේ.",
       "URL": "https://www.hirunews.lk/332459/ශ්‍රී-ලංකාවට-සහය-දීමට-ආසියානු-සංවර්ධන-බැංකුව-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=416"
}