{
       "Source": "hirunews",
       "Timestamp": "Thursday, 02 July 2020 - 18:39",
       "Headline": "ක්‍රීඩා වැරදි සම්බන්ධ විමර්ශන ඒකකයට පැය 9ක පමණ කාලයක් ප්‍රකාශ ලබා දුන් සංගක්කාර පිටව යයි  (වීඩියෝ)",
       "News Content": "2011 ලෝක කුසලාන අවසන් තරගයේදි පාවාදීමක් සිදුවූ බවට හිටපු ක්‍රීඩා අමාත්‍ය මහින්දානන්ද අලුත්ගමගේ කළ චෝදනාව සම්බන්ධයෙන් ප්‍රකාශයක් ලබාදීම සඳහා ක්‍රී‍්‍රඩා වැරදි සම්බන්ධ විමර්ශනය ඒකකයට පැමිණි හිටපු ශ්‍රී ලංකා ක්‍රිකට් නායක කුමාර් සංගක්කාර ඉන් පිටත්ව ගොස් තිබෙනවා.\nඒ පැය 9ක පමණ කාලයක් ප්‍රකාශ ලබාදීමෙන් අනතුරුවයි.\nඑම ඒකකය පසුගිය දින දෙකෙහි මේ සම්බන්ධයෙන් එවකට ක්‍රිකට් තේරීම් කමිටුවේ සභාපති අරවින්ද ද සිල්වාගෙන් සහ ක්‍රිකට් ක්‍රීඩක උපුල් තරංගගෙන්ද ප්‍රකාශ ලබාගෙන තිබුණා.\nඊට අමතරව මෙම චෝදනාව එල්ල කළ හිටපු ක්‍රීඩා අමාත්‍ය මහින්දානන්ද අලුත්ගමගේ ගෙන්ද ක්‍රීඩා වැරදි සම්බන්ධ විමර්ශන ඒකකය ප්‍රකාශයක් ලබාගත්තා.",
       "URL": "https://www.hirunews.lk/244520/ක්‍රීඩා-වැරදි-සම්බන්ධ-විමර්ශන-ඒකකයට-පැය-9ක-පමණ-කාලයක්-ප්‍රකාශ-ලබා-දුන්-සංගක්කාර-පිටව-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2615"
}