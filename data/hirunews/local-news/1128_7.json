{
       "Source": "hirunews",
       "Timestamp": "Wednesday, 01 June 2022 - 11:41",
       "Headline": "නීතිපතිගේ තීන්දුව ව්‍යවස්ථානුකූලයි - කාටවත් එය අභියෝගයට ලක් කරන්න බෑ! - ජනාධිපති නීතීඥ ගාමිණී මාරපන",
       "News Content": "හිටපු පාර්ලිමේන්තු මන්ත්‍රී දුමින්ද සිල්වාට ජනාධිපති සමාව ලබා දීමේ දී ජනාධිපතිවරයාගේ ක්‍රියා පටිපාටිය සම්පූර්ණයෙන් ම ව්‍යවස්ථානුකූල බව ජනාධිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් නෙරින් පුල්ලේ ශ්‍රේෂ්ඨාධිකරණයේ දී ඊයේ (31) ප්‍රකාශ කළා.\nඒ අනුව හිටපු පාර්ලිමේන්තු මන්ත්‍රී දුමින්ද සිල්වාට ජනාධිපති සමාව ලබා දීමේ දී ආණ්ඩුක්‍රම ව්‍යවස්ථාවේ 34වන ව්‍යවස්ථාවේ අඩංගු සියලු ම ක්‍රියා පටිපාටියන් නිසි ලෙස ම අනුගමනය කිරීමට ජනාධිපතිවරයා ක්‍රියා කළ කොට ඇති බව ද එහි දී නියෝජ්‍ය සොලිසිටර් ජනරාල්වරයා ප්‍රකාශ කළා.\nතව ද හිටපු පාර්ලිමේන්තු මන්ත්‍රී දුමින්ද සිල්වාගේ අයිතිවාසිකම් වෙනුවෙන් ශ්‍රේෂ්ඨාධිකරණයේ පෙනී සිටි ජනාධිපති නීතීඥ ගාමිණී මාරපන කියා සිටියේ ජනාධිපතිවරයාගේ තීරණයක් අධිකරණය හමුවේ භියෝගයට ලක් කළ නොහැකි බවත්, හිටපු පාර්ලිමේන්තු මන්ත්‍රී දුමින්ද සිල්වාට ජනාධිපති සමාව ලබා දීමේ දී ජනාධිපතිවරයාගේ ක්‍රියා පටිපාටිය ආණ්ඩුක්‍රම ව්‍යවස්ථාවට අනුකූලව සිදු කරන ලද්දක් බව‍යි.\nඒ හිටපු පාර්ලිමේන්තු මන්ත්‍රී දුමින්ද සිල්වාට ලබා දී තිබූ ජනාධිපති සමාව අභියෝගයට ලක් කරමින් ඉදිරිපත් කර තිබූ පෙත්සමක් සලකා බැලූ අවස්ථාවේයි.\n(ආණ්ඩුක්‍රම ව්‍යවස්ථාවේ 34වන ව්‍යවස්ථාව පහතින් කියවන්න)",
       "URL": "https://www.hirunews.lk/305874/නීතිපතිගේ-තීන්දුව-ව්‍යවස්ථානුකූලයි-කාටවත්-එය-අභියෝගයට-ලක්-කරන්න-බෑ-ජනාධිපති-නීතීඥ-ගාමිණී-මාරපන",
       "Category": "Local News",
       "Parent URL": "https://www.hirunews.lk/local-news.php?pageID=1128"
}