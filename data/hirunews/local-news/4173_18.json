{
       "Source": "hirunews",
       "Timestamp": "Wednesday, 13 December 2017 - 19:11",
       "Headline": "පාසලක් අසල ගණිකා මඩමක් (ඡායාරූප)",
       "News Content": "හම්බන්තොට උඩමලල ප්‍රදේශයේ පාසලක් අසල ලැගුම්හලක කාලයක් තිස්සේ පවත්වාගෙන ගිය ගණිකා ජාවාරමක් වටලා කාන්තාවන් දෙදෙනෙකු හා චීන ජාතික පුද්ගලයෙකු ඇතුළු තවත් පුද්ගලයෙකු අත්අඩංගුවට ගැනීමට  තංගල්ල කොට්ටාශ ළමා හා කාන්තා කාර්යාංශයේ නිලධාරීන් හා හම්බන්තොට පොලීසිය  අද (13) පස්වරුවේ සමත් වුණා.\nතංගල්ල කොට්ටාශ පොලිස් අධිකාරීවරයාට ලැබුණු දුරකථන ඇමතුමකට අනුව තංගල්ල කොට්ටාශ ළමා හා කාන්තා කාර්යාංශයේ නිලධාරීන් හා හම්බන්තොට පොලිස් ස්ථානයේ නිලධාරීන් එක්ව 13 දින පස්වරුවේ හම්බන්තොට උඩමලල ප්‍රදේශයේ පාසලක් අසල පවත්වාගෙන ගිය මෙම  ලගුම්හල වැටලීමට ලක්කර තිබුණා.\nනිලධාරීන් ලැගුම්හල පරීක්ෂා කිරීමේදී ගණිකා සේවයේ යෙදවීමට සිටි 20 හා 27 හැවිරිදි කාන්තාවන් දෙදෙනෙක් හා චීන ජාතික පුද්ගලයෙකු සැකපිට අත්අඩංගුවට ගත් අතර කාමරයක තිබී උපත් පාලන කොපු 10ක්ද සොයා ගැනීමට හැකිව තිබෙනවා.\nඅත්අඩංගුවට ගත් කාන්තාවන් දෙදෙනා මහියංගනය හා ගිරිඋල්ල යන ප්‍රදේශවල පදිංචිකරුවන් වන අතර සිද්දිය සම්බන්ධයෙන් ලැගුම්හල් හිමිකරු ද නිලධාරීන්  විසින් අත්අඩංගුවට ගනු ලැබුවා.\nඅත්අඩංගුවට ගනු ලැබූ කාන්තාවන් දෙදෙනා, චීන ජාතිකපුද්ගලයා හා ලැගුම්හල් හිමිකරු වැඩිදුර විමර්ශන කටයුතු සදහා හම්බන්තොට පොලීසිය වෙත භාර දී තිබෙනවා.\nඅම්බලන්තොට - අජිත් පුෂ්පකුමාර",
       "URL": "https://www.hirunews.lk/178327/පාසලක්-අසල-ගණිකා-මඩමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4173"
}