{
       "Source": "hirunews",
       "Timestamp": "Sunday, 14 August 2022 - 10:39",
       "Headline": "ලාංකික කතකගේ ස්වර්ණාභරණ කොල්ලකෑ ලාංකිකයින් දෙදෙනකු ඉන්දීය රේගුවේ අත්අඩංගුවට",
       "News Content": "රේගු නිලධාරින් ලෙස පෙනී සිටිමින්, ශ්‍රී ලාංකික මගියෙකුගෙන් රන් ආභරණ කොල්ලකෑ පුද්ගලයින් දෙදෙනකු චෙන්නායි ගුවන්තොටුපළ පොලිසිය අත්අඩංගුවට ගෙන තිබෙනවා.\n47 හැවිරිදි කාන්තාවක් වන මෙම තැනැත්තිය පසුගියදා ශ්‍රී ලංකාවේ සිට චෙන්නායි වෙත පැමිණ ඇති බවයි වාර්තාවන්නේ.\nමෙම සැකකරුවන් විසින් අදාළ මගී කත ගුවන් තොටුපළෙන් පිටතදී නවතා, ඔවුන් රේගු නිලධාරින් යැයි පවසා ඇය සතු රන් ආභරණ අවසරලත් සීමාවෙන් ඔබ්බට ගෙන යන බවටයි ඇයට චෝදනා කර ඇත්තේ.\nහින්දු පුවත්පත සඳහන් කළේ, පසුව අදාළ කාන්තාව චෙන්නායි රේගුවට සිදු කළ පැමිණිල්ලට අනුව සැකකරුවන් දෙදෙනා අත්අඩංගුවට ගෙන ඇති බවයි.\nඅත්අඩංගුවට ගත් සැකකරුවන් වයස අවුරුදු 31 හා 40 යන වයස්වල පසුවන්නන් වන අතර, ඔවුන් ද ශ්‍රී ලාංකිකයින් බවයි වාර්තා වන්නේ.\nසිද්ධිය සම්බන්ධයෙන් චෙන්නායි රේගුව හා පොලිසිය විමර්ශන ක්‍රියාත්මකයි.",
       "URL": "https://www.hirunews.lk/312715/ලාංකික-කතකගේ-ස්වර්ණාභරණ-කොල්ලකෑ-ලාංකිකයින්-දෙදෙනකු-ඉන්දීය-රේගුවේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=942"
}