{
       "Source": "hirunews",
       "Timestamp": "Saturday, 15 October 2022 - 19:42",
       "Headline": "ත්‍රිරෝද රථ වල ඉන්ධන කෝටාව ලබන සතියේ සිට ඉහළට (වීඩියෝ)",
       "News Content": "අවසන් වාර්තාව ජනපතිට සහ කැබිනට් මණ්ඩලයට ඉදිරිපත් කර අනුමැතිය ලබා ගැනීමෙන් පසු දෙසැම්බර් මාසයට පෙර විදුලිබල මණ්ඩලය සහ ඛනිජ තෙල් සංස්ථාව ප්‍රතිව්‍යූහගත කිරීමට අපේක්ෂා කරන බව බලශක්ති අමාත්‍ය කංචන විජේසේකර පවසනවා.\nඔහු මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර, සෑම මසකම 15 වනදා සිදුවන ඉන්ධන මිල සංශෝධනය සම්බන්ධයෙන් ද එහිදී අමාත්‍යවරයා අදහස් පල කළ අතර ඔහු කියා සිටියේ ඉන්ධන ආනයනයේදී කිසියම් සහනයක් මේ වනවිට ලැබෙන බවයි.\nඑමෙන්ම, ත්‍රිරෝද සඳහා දැනට පවතින කෝටාව ලබන සතියේ සිට වැඩි කිරීමට බලාපොරොත්තු වන බව ද අමාත්‍යවරයා එම මාධ්‍ය හමුවේදී කියා සිටියා.\nගල් අඟුරු සහ බොරතෙල් ආනයනයේදී වංචා සිදුවූ බවට චෝදනා එල්ල කළ පාර්ශවයන්ට එරෙහිව ඉදිරියේදී නීතිමය පියවර ගන්නා බව ද එහිදී ඔහු කියා සිටියා.",
       "URL": "https://www.hirunews.lk/317977/ත්‍රිරෝද-රථ-වල-ඉන්ධන-කෝටාව-ලබන-සතියේ-සිට-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=800"
}