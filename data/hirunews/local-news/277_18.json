{
       "Source": "hirunews",
       "Timestamp": "Sunday, 11 June 2023 - 16:36",
       "Headline": "2023 ඩයමන්ඩ් ලීග් තරගාවලියේ මීටර් 100 ඉසව්වේ ජය අමෙරිකාවේ නෝ ලයල්ස්ට",
       "News Content": "2023 ඩයමන්ඩ් ලීග් තරගාවලියේ තවත් අදීයරක් පසුගියදා ප්‍රංශයේ පැරිස් නුවරදී ක්‍රියාත්මක වුණා.\nඑහිදී ලොව සුපිරි ක්‍රීඩකයින් එක් වු මීටර් 100 ඉසව්ව ජය ගන්නට අමෙරිකාවේ නෝ ලයල්ස්ට හැකියාව ලැබුණා.\nඒ තරගය තත්පර 9යි දශම 97කින් අවසන් කරමින්.\nදෙවැනි ස්ථානය කෙන්යාවේ ෆර්ඩිනන්ඩ් ඔමයාලා දිනාගත්තේ තත්පර 9යි දශම 98කින් තරගය අවසන් කරමින්.\nමෙහිදී මෙම ඉසව්වේ ඔලිම්පික් රන් පදක්කම් ලාභී ඉතාලියේ මාසෙල් ජේකෝබ්ස්ගේ පරාජය කැපී පෙනුනු අතර ඔහු තරගය අවසන් කළේ 7 වැන්නා ලෙසින්.\nමේ අතර කාන්තා මීටර් 5,000 ඉසව්ව නව ලෝක වාර්තාවක් පිහිටුවමින් ජය ගන්නට කෙන්යාවේ ෆෙර්ත් කිපිගොන් සමත් වුණා.\nඒ විනාඩි 14යි තත්පර 05යි දශම 20කින් තරගය අවසන් කරමින්.\nඇය මීටර් 1,500 ඉසව්වෙන් නව ලෝක වාර්තාව පිහිටුවා සතියකින් 5,000 ඉසව්වෙන් ද ලෝක වාර්තාව අලුත් කිරීම කැපී පෙනුනා.\nමීට අමතරව පිරිමි මීටර් 3,000 බාධක දිවීමේ ඉසව්වෙන් ද නව ලෝක වාර්තාවක් පිහිටුවන්නට ඝානාවේ ලමේච ගිර්මා සමත් වුණේ විනාඩි 7යි තත්පර 52යි දශම 11කින් තරගය අවසන් කරමින්.",
       "URL": "https://www.hirunews.lk/337633/2023-ඩයමන්ඩ්-ලීග්-තරගාවලියේ-මීටර්-100-ඉසව්වේ-ජය-අමෙරිකාවේ-නෝ-ලයල්ස්ට",
       "Category": "Local News",
       "Parent URL": "https://www.hirunews.lk/local-news.php?pageID=277"
}