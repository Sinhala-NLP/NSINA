{
       "Source": "hirunews",
       "Timestamp": "Thursday, 09 February 2023 - 13:25",
       "Headline": "ශ්‍රී ලංකන් ගුවන් සමාගම යළිත් චීනය බලා ගුවන් ගමන් ආරම්භ කිරීමට තීරණය කරයි",
       "News Content": "චීනයේ දේශසීමා විවෘත කිරීමත් සමග අප්‍රේල් 3 වැනිදා සිට කොළඹ සහ බීජිං අතර ගුවන් ගමන් යළි ආරම්භ කිරීමට තීරණය කර තිබෙනවා.\nශ්‍රී ලංකන් ගුවන් සමාගම නිවේදනය කළේ චීනයේ - ෂැංහයි, බීජිං සහ ග්වැන්ෂු දක්වා මෙලෙස වානිජ ගුවන් ගමන් සිදුකරන බවයි.\nඒ අනුව, අප්‍රේල් 03 වැනිදා සිට සතිපතා තුන්වතාවක් වාණිජ ගුවන් මෙහෙයුම් සිදුකරනු ඇති.\nසඳුදා, බ්‍රහස්පතින්දා සහ සිකුරාදා කොළඹ සිට ෂැංහයි දක්වා ගුවන් ගමන් සිදුකෙරෙන අතර අඟහරුවාදා, සිකුරාදා සහ සෙනසුරාදා දිනවල ෂැංහයි සිට කොළඹ බලා පැමිණීමට සැලසුම් කර තිබෙනවා.\nකොළඹ බලා ආපසු එන ගුවන් ගමන් අදාල දිනවලට පසුදින සිදුවනු ඇති.",
       "URL": "https://www.hirunews.lk/327031/ශ්‍රී-ලංකන්-ගුවන්-සමාගම-යළිත්-චීනය-බලා-ගුවන්-ගමන්-ආරම්භ-කිරීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=547"
}