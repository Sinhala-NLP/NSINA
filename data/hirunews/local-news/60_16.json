{
       "Source": "hirunews",
       "Timestamp": "Thursday, 31 August 2023 - 14:25",
       "Headline": "මත්ද්‍රව්‍ය ප්‍රවාහනයට සැකසු කැබ් රථයක් සමග  පස් දෙනෙක් යාපනයේදී අත්අඩංගුවට",
       "News Content": "මත්ද්‍රව්‍ය ප්‍රවාහනය සඳහා සුක්ෂම ලෙස සැකසු කුටිරයක් සහිත කැබ් රථයක් සමඟ සැකකරුවන් පස් දෙනෙකු යාපනය - උරුම්පිරායි ප්‍රදේශයේදී අත්අඩංගුවට ගෙන තිබෙනවා.\nඒ, නාවික හමුදාව, පොලිසිය සහ පොලිස් විශේෂ කාර්ය බළකාය එක්ව සිදු කළ සෝදිසි මෙහෙයුමකදීයි.\nපළමුව අදාළ කැබ් රථය සහ සැකකරුවන් තුන් දෙනෙකු අත්අඩංගුවට ගත් අතර පසුව ඔවුන්ගෙන් ලද තොරතුරු මත මත්ද්‍රව්‍ය ජාවාරමට සම්බන්ධ බවට සැක කරන අනෙක් පුද්ගලයින් දෙදෙනා රුපියල් මිලියන 15ක මුදලක් සහ යතුරුපැදියක් සමග අත්අඩංගුවට ගත් බවයි නාවික හමුදාව ප්‍රකාශ කළේ.\n22 සහ 53 අතර වයසේ පසුවන මොවුන් යාපනය, මාදගල්, උරුම්පිරායි සහ ඌවකුඩාඔය යන ප්‍රදේශවල පදිංචිකරුවන්.",
       "URL": "https://www.hirunews.lk/346706/මත්ද්‍රව්‍ය-ප්‍රවාහනයට-සැකසු-කැබ්-රථයක්-සමග-පස්-දෙනෙක්-යාපනයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=60"
}