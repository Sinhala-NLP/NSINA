{
       "Source": "hirunews",
       "Timestamp": "Monday, 18 October 2021 - 7:28",
       "Headline": "20-20 ලෝක කුසලානයේ ශ්‍රී ලංකා පළමු තරගය අද",
       "News Content": "2021 ලෝක කුසලාන පන්දු වාර විස්ස තරගාවලියේ පළමු වටයේ ශ්‍රී ලංකාව සහභාගිවන පළමු තරගය ශ්‍රී ලංකා වේලාවෙන් අද (18) රාත්‍රී 7.30 ට ආරම්භවීමට නියමිතයි.\nඒ, නැමීබියානු කණ්ඩායම සමඟයි.\nමේ අතර ඊයේ රාත්‍රියේ පැවති පළමු වටයේ තවත් තරගයකින් බංග්ලාදේශ කණ්ඩායම පරදවා ලකුණු හයක තියුණු ජයක් ලැබීමට ස්කොට්ලන්තය සමත්වුණා.\nපළමුව පන්දුවට පහරදුන් ස්කොට්ලන්තය නියමිත පන්දු වාර විස්ස අවසානයේදී කඩුලු 09ක් දැවී ලකුණු 140 ක් රැස් කළා.\nපිළිතුරු ඉනිම ක්‍රීඩා කළ බංග්ලාදේශයට පන්දුවාර විස්ස අවසානයේ කඩුලු හතක් දැවී ලබාගත හැකිවූයේ ලකුණු 134 ක් පමණයි.",
       "URL": "https://www.hirunews.lk/285308/20-20-ලෝක-කුසලානයේ-ශ්‍රී-ලංකා-පළමු-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=1621"
}