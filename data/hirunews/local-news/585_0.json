{
       "Source": "hirunews",
       "Timestamp": "Monday, 23 January 2023 - 8:03",
       "Headline": "මත්ද්‍රව්‍ය ජාවාරමේ නිරත වූ පියා සහ දියණිය අත්අඩංගුවට",
       "News Content": "මත්ද්‍රව්‍ය ජාවාරමේ නිරත පියෙකු සහ දියණියක වාද්දූව පොලිසිය අත්අඩංගුවට ගෙන තිබෙනවා.\nවාද්දූව - වේරගම ප්‍රදේශයේ පදිංචි මෙම පියාගේ වයස අවුරුදු 52ක් වන අතර දියණිය 26 හැවිරිදි වියේ පසුවනවා.\nපොලිසියට ලද තොරතුරක් මත පියා පළමුව අත්අඩංගුවට ගෙන පරික්ෂා කරන අවස්ථාවේ ඔහුගේ යට ඇඳුම්වල සඟවාගෙන සිටි හෙරොයින් කුඩා ප්‍රමාණයක් සොයාගෙන තිබුණා.\nපසුව නිවස තුළ සිටි දියණියගෙන් ද ප්‍රශ්න කර ඇති අතර එහිදී ඇය සතුව තිබූ හෙරොයින් මිලිග්‍රෑම් 5,000කට ආසන්න ප්‍රමාණයක් සොයාගත් බවයි පොලිසිය සඳහන් කළේ.",
       "URL": "https://www.hirunews.lk/325678/මත්ද්‍රව්‍ය-ජාවාරමේ-නිරත-වූ-පියා-සහ-දියණිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=585"
}