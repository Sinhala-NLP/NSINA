{
       "Source": "hirunews",
       "Timestamp": "Saturday, 03 December 2022 - 8:21",
       "Headline": "රාජපක්ෂවරුන්ට දොළපිදේනි නොදුන් නිසා මාව පොහොට්ටුවෙන් කොන්කළා - පියංකර",
       "News Content": "රාජපක්ෂවරුන්ට දොළ පිදේනි ලබා නොදුන් නිසා පුත්තලම දිස්ත්‍රික්කයේ ශ්‍රී ලංකා පොදුජන පෙරමුණේ ස්ථානය තමන්ට අහිමිවූ බව හිටපු අමාත්‍ය පාර්ලිමේන්තු මන්ත්‍රී පියංකර ජයරත්න පවසනවා.\nහිරු හාඩ් ටෝක් සමඟ එක්වෙමින් ඔහු කියා සිටියේ රාජපක්ෂවරුන්ගේ ආරක්ෂකයින්ට වැටුප් ලබාදීම සඳහා දිස්ත්‍රික්කයේ පොදුජන පෙරමුණේ මන්ත්‍රීවරයෙකු පළාතේ ජනතාවගෙන් සහ ව්‍යාපාරිකයින්ගෙන් මුදල් රැස් කර ඇති බවයි.\nපොහොට්ටුවේ දේශපාලනයට මේ වනවිට සමුදී ඇති බවත්,\nපාර්ලිමේන්තුවේ ස්වාධීන මන්ත්‍රීවරයෙකු ලෙස කටයුතු කරමින් සිටින බවත් ඔහු එහිදී සඳහන් කළා.\nකෙසේ වෙතත් ආර්ථික අර්බුදයෙන් මිදීම සඳහා ජනාධිපතිවරයා දියත් කර ඇති වැඩපිළිවෙලට සහය ලබාදෙන බවයි ඔහු කියා සිටියේ.",
       "URL": "https://www.hirunews.lk/321838/රාජපක්ෂවරුන්ට-දොළපිදේනි-නොදුන්-නිසා-මාව-පොහොට්ටුවෙන්-කොන්කළා-පියංකර",
       "Category": "Local News",
       "Parent URL": "https://www.hirunews.lk/local-news.php?pageID=691"
}