{
       "Source": "hirunews",
       "Timestamp": "Friday, 29 September 2017 - 13:53",
       "Headline": "සීයට වැඩි 258ක් ශ්‍රී ලංකාවේ",
       "News Content": "මෙරට වයස අවුරුදු සියය ඉක්ම වූ පුද්ගලයන් 258 දෙනෙකු සිටින බව වැඩිහිටි මහ ලේකම් කාර්යාලය සිදුකළ සමීක්ෂණයකදී අනාවරණය වී තිබෙනවා.\nඑමෙන්ම, එම කාර්යාලයේ වාර්තාවන්ට අනුව මෙරට ජ්‍යෙෂ්ඨ පුරවැසියන් අතර දරුවන් 10කට වැඩි මව්වරුන් 56 ක්ද, දරුවන් විස්සකට වැඩි එක් මවක්ද සිටින බවයි වාර්තා වන්නේ.\nවැඩිහිටි මහ ලේකම් කාර්යාලයේ අධ්‍යක්ෂ සුවින්ද සිංගප්පුලි කියා සිටියේ තවත් වසර 20 කින් මෙරට සමස්ත ජනගහනයෙන් පහෙන් එකක් වැඩිහිටියන් වීමේ අභියෝගයට මුහුණදීම සඳහා රජයට නිර්දේශ ඉදිරිපත් කර ඇති බවයි.\nඉන් ප්‍රධාන නිර්දේශයක් වන්නේ වයස අවුරුදු 65 ක් දක්වා විශ්‍රාම ගැනීමේ වයස් සීමාව දීර්ඝ කිරීමයි.",
       "URL": "https://www.hirunews.lk/172143/සීයට-වැඩි-258ක්-ශ්‍රී-ලංකාවේ",
       "Category": "Local News",
       "Parent URL": "https://www.hirunews.lk/local-news.php?pageID=4297"
}