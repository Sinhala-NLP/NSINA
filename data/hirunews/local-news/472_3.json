{
       "Source": "hirunews",
       "Timestamp": "Thursday, 16 March 2023 - 20:14",
       "Headline": "හිටපු අටමස්ථානාධිපති භාවිත කළ සුඛෝපබෝගී වාහන අයිතිය ගැන නියෝගයක්",
       "News Content": "අනුරාධපුර හිටපු අටමස්ථානාධිපති අපවත්වී වදාළ පූජ්‍ය පල්ලේගම සිරිනිවාස නා හිමියන් පරිහරණය කළ රුපියල් කෝටි 11කට අධික වටිනාකමකින් යුත් අධි සුඛෝපභෝගි වාහන 04 ක් අතරින් වාහන තුනක අයිතිය වත්මන් අටමස්ථානාධිපති නාහිමියන්ට හෝ අටමස්ථාන කාරක සභාවට පනවන ලෙසට අනුරාධපුර දිසා අධිකරණය අද නියෝග කළාග\nඑක් ජිප් රථයක අයිතිය පමණක් අනුරාධපුර නගරයේ ව්‍යාපාරිකයෙකුට පවරන ලෙසයි අනුරාධපුර දිසා විනිසුරු සහ අතිරේක මහේස්ත්‍රාත් නදීකා ඩී. පියරත්න නියෝග කර ඇත්තේ.\nහිටපු අටමස්ථානාධිපති හිමියන් පරිහරණය කළ අධි සුඛෝපභෝගි ජිප් රථ 02 ක, මෝටර් රථයක සහ කැබ් රථයක අයිතිය ඉල්ලා අනුරාධපුරයේ ව්‍යාපාරිකයෙකු මෙම නඩුව පවරා තිබුණා.\nකෙසේ වෙතත් පසුව වගඋත්තරකාර පාර්ශ්වයන් සමඟ ඇතිකරගත් සමථයක් සළකා බැලීමෙන් අනතුරුවයි අනුරාධපුර දිසා විනිසුරුවරිය මෙම නියෝගය ලබා දී ඇත්තේ.",
       "URL": "https://www.hirunews.lk/330149/හිටපු-අටමස්ථානාධිපති-භාවිත-කළ-සුඛෝපබෝගී-වාහන-අයිතිය-ගැන-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=472"
}