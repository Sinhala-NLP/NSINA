{
       "Source": "hirunews",
       "Timestamp": "Friday, 11 August 2023 - 10:35",
       "Headline": "අධිකරණයට බොරු  කියූ ප්‍රධාන පොලිස් පරීක්ෂකට අත්හිටවූ සිර දඬුවම්",
       "News Content": "අධිකරණයට අසත්‍ය තොරතුරු ඉදිරිපත් කළ  ප්‍රධාන පොලිස් පරීක්ෂක වරයෙකුට වව්නියාව මහාධිකරණය විසින් අත්හිටවූ  සිරදඬුවම් නියම කර තිබෙනවා.\n2011 වර්ෂයේ හිටපු පාර්ලිමේන්තු මන්ත්‍රී ජෙයරත්නම් ශ්‍රී රංගා විසින් පදවන ලද ලියාපදිංචි නොකරන ලද ජීප් රථයක්  අනතුරට ලක්වීමෙන්  ඇමති ආරක්ෂක කොට්ඨාසයට අනුයුක්තව රාජකාරි කළ  පොලිස් සැරයන් වරයකු මරණයට  පත්වීම සම්බන්ධව මෙම ප්‍රධාන පොලිස් පරීක්ෂකවරයා වවුනියාව මහේස්ත්‍රාත් අධිකරණයට අසත්‍ය තොරතුරු ඉදිරිපත් කර ඇති බව වාර්තා වෙනවා.\nහිටපු පාර්ලිමේන්තු මන්ත්‍රී ශ්‍රී රංගා විසින් පදවන ලද ජීප් රථය පොලිස් සැරයන්වරයා විසින් පැදවූ බවට අසත්‍ය තොරතුරු  ඉදිරිපත් කිරීම සම්බන්ධව එවකට සෙට්ටිකුලම පොලීසියේ ස්ථානාධිපතිව සිටි පොලිස් පරීක්ෂකවරයා සම්බන්ධව පොලිස් විශේෂ විමර්ශන ඒකකය විසින් විමර්ශන සිදු කිරීමෙන් අනතුරුව නඩු පැවරීමට කටයුතු කළ බව පොලිසිය පවසනවා.\nඅධිකරණය හමුවේ ප්‍රධාන පොලිස් පරීක්ෂකවරයා වරද පිළිගැනීමෙන් අනතුරුව චෝදනා දෙකකට මාස 6ක සහ මාස 12 ක සිරදඬුවම් නියම කිරීමෙන් අනතුරුව එය වසර හතකට  අත්හිටුවා තිබෙන බව වාර්තා වෙනවා.\nඑයට අමතරව මිය ගියගිය පොලිස් සැරයන්වරයාගේ බිරිඳට රුපියල් ලක්ෂ 5 ක වන්දියක් ගෙවීමට ද නියෝග කර තිබෙන බවද අනාවරණය වනවා.",
       "URL": "https://www.hirunews.lk/344412/අධිකරණයට-බොරු-කියූ-ප්‍රධාන-පොලිස්-පරීක්ෂකට-අත්හිටවූ-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=107"
}