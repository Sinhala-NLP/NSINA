{
       "Source": "hirunews",
       "Timestamp": "Monday, 01 March 2021 - 11:19",
       "Headline": "වනවාසලදී යුද හමුදා බස් රථයක් දුම්රියක ගැටෙයි  (ඡායාරූප)",
       "News Content": "වනවාසල දුම්රිය හරස් මාර්ගයේදී යුද හමුදා නිලධාරීන් රැගත් බස් රථයක් දුම්රියේ ගැටීමෙන් පුද්ගලයින් දෙදෙනෙකු බරපතල තුවාල ලබා රෝහල් ගත කර තිබෙනවා.\nවත්තල සිට තොරණ හන්දිය දෙසට ධාවනය වූ මෙම බස් රථය අද (01) උදෑසන ගැටී  ඇත්තේ පොල්ගහවෙල සිට කොළඹ - කොටුව දක්වා ධාවනය වෙමින් තිබූ දුම්රියකයි.\nඅනතුරෙන් බස් රථයේ ගමන් ගත් කිසිවෙකුටත් හානි සිදුව නොමැති අතර, අනතුර සිදුවූ ස්ථානයේ ලොතරැයි අලෙවි කුටියක සිටි අලෙවිකරු සහ ලොතරැයි මිලදී ගැනීමට පැමිණි අයෙකු බරපතල තුවාල ලබා මෙලෙස රෝහල් ගත කෙරුණු බවයි පොලීසිය සඳහන් කළේ.\nඉන් එක් අයෙකු කිරිබත්ගොඩ රෝහලට ඇතුළත් කර ඇති අතර, අනෙක් පුද්ගලයා කොළඹ ජාතික රෝහලට ඇතුළත් කර තිබෙනවා.",
       "URL": "https://www.hirunews.lk/263972/වනවාසලදී-යුද-හමුදා-බස්-රථයක්-දුම්රියක-ගැටෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2118"
}