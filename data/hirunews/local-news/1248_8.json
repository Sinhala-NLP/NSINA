{
       "Source": "hirunews",
       "Timestamp": "Tuesday, 05 April 2022 - 17:28",
       "Headline": "විරෝධතා මැද සාපරාධී ක්‍රියා සිදුවේ නම් නීත්‍යානුකූල ක්‍රියාමාර්ග ගන්නැයි නීතීඥ සංගමය කියයි",
       "News Content": "කොන්දේසි විරහිතව විරෝධතාවලදී සිදුවන සාපරාධී ක්‍රියා හෙළා දකින බවත්, එවැනි ක්‍රියා සම්බන්ධයෙන් බලධාරීන් නීත්‍යානුකූල ක්‍රියාමාර්ග ගන්නා අතරම, සාමකාමී විරෝධතාකරුවන්ගේ අයිතිවාසිකම් ආරක්ෂා කළ යුතු බවත් ශ්‍රී ලංකා නීතීඥ සංගමය පවසනවා.\nනිවේදනයක් නිකුත් කරමින් ඔවුන් සඳහන් කළේ මෑතකදී සිදුවූ ඇතැම් විරෝධතා ප්‍රචන්ඩත්වයට යොමුවී තිබෙන බව සහ විරෝධතාකරුවන් විසින් ඇතැම් පුද්ගලයන්ගේ නිවාස ඇතුලු පෞද්ගලික දේපළ ඉලක්ක කර හානි සිදුකර තිබෙන බව නිරීක්ෂණය කර ඇති බවයි.",
       "URL": "https://www.hirunews.lk/301276/විරෝධතා-මැද-සාපරාධී-ක්‍රියා-සිදුවේ-නම්-නීත්‍යානුකූල-ක්‍රියාමාර්ග-ගන්නැයි-නීතීඥ-සංගමය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1248"
}