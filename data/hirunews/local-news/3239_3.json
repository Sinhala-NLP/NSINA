{
       "Source": "hirunews",
       "Timestamp": "Friday, 19 July 2019 - 20:01",
       "Headline": "රංජන් මහ සංඝ රත්නයෙන් සමාව ගනී",
       "News Content": "භික්ෂූන්වහන්සේ සම්බන්ධයෙන් තමා සිදුකළ ප්‍රකාශය පිළිබඳ රංජන් රාමනායක රාජ්‍ය අමාත්‍යවරයා අද අස්ගිරි පාර්ශ්වයේ මහ නායක හිමියන් බැහැදැක දෙපා නැමද සමාව අයද තිබෙනවා.\nභික්ෂූන්වහන්සේට අපහාසවන අන්දමින් සිදුකර ඇති ප්‍රකාශය පිළිබඳ විමසා බැලීම සඳහා අස්ගිරි පාර්ශ්වයේ කාරක සංඝ සභාව විසින් රංජන් රාමනායක රාජ්‍ය අමාත්‍යවරයා අස්ගිරි විහාරය වෙත කැඳවා තිබුණා.\nඒ අනුව රාජ්‍ය අමාත්‍යවරයා අද පස්වරුවේ අස්ගිරි විහාරයට පැමිණි අතර අස්ගිරි පාර්ශ්වයේ මහානායක අතිපූජ්‍ය වරකාගොඩ ශ්‍රී ඤාණරතන මහා නා හිමියන් ඇතුළු අස්ගිරි පාර්ශ්වයේ කාරක සංඝ සභාව සමඟ සාකච්ඡාවක නිරත වුණා.\nඑම සාකච්ඡාව පැය 2 කට ආසන්න කාලයක් පැවැත්වී තිබෙනවා.",
       "URL": "https://www.hirunews.lk/220645/රංජන්-මහ-සංඝ-රත්නයෙන්-සමාව-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3239"
}