{
       "Source": "hirunews",
       "Timestamp": "Saturday, 30 April 2016 - 9:31",
       "Headline": "පරන්තන්වලින් අවි තොගයක් හමුවෙයි (ඡායාරූප)",
       "News Content": "කිලිනොච්චිය - පරන්තන් ප්‍රදේශයේ අතහැර දමා තිබූ නිවසක පිටුපස වළ දමා තිබියදී අවි ආයුධ තොගයක් හමුවී තිබෙනවා.\nප්‍රදේශයේ හිරු වාර්තාකරු සදහන් කළේ ෂෙල් වෙඩි, උණ්ඩ, මැගසින් සහ සන්නිවේදන උපකරණ ඒ අතර තිබූ බවයි.\nමෙම අවි තොගය සොයා ගත් ප්‍රදේශවාසීන් හමුදාවට ඒ පිළිබඳ දැනුම් දී තිබෙනවා.\nහිරු ප්‍රවෘත්ති අංශය කළ විමසීමකදී හමුදා ප්‍රකාශක, බ්‍රිගේඩියර් ජයනාත් ජයවීර ප්‍රකාශ කළේ මෙය පසුගිය යුද සමයේ එල්.ටී.ටී.ඊ. සංවිධානය සඟවා තිබූ ආයුධ විය හැකි බවයි.\nකෙසේ නමුත්, ඒ පිළිබඳ වැඩිදුර පරීක්ෂණ සිදුකරන බව හමුදා ප්‍රකාශකවරයා සදහන් කළා.",
       "URL": "https://www.hirunews.lk/132068/පරන්තන්වලින්-අවි-තොගයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5066"
}