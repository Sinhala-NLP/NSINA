{
       "Source": "hirunews",
       "Timestamp": "Saturday, 17 June 2023 - 14:17",
       "Headline": "මිල්කා ලෝක ජිමිනාස්ටික් තරගාවලියට",
       "News Content": "මේ වසරේ බෙල්ජියමේ පැවත්වීමට නියමිත ලෝක ශූරතා ජිමිනාස්ටික් තරගාවලියට සුදුසුකම් ලැබීමට ශ්‍රී ලංකාවේ මිල්කා ගිහානී ද සිල්වා සමත්ව තිබෙනවා.\nඒ සිංගප්පූරුවේ පැවැත්වෙන ආසියානු ජිමිනාස්ටික් ශූරතාවලියේදී ක්‍රීඩිකාවන් 58ක් අතරින් 10 වන ස්ථානය හිමිකර ගනිමින්.\nපසුගිය ඔලිම්පික් තරගාවලියේ ද ශ්‍රී ලංකාව නියෝජනය කළ මිල්කා ගිහානි ලෝක ශූරතා තරගාවලියේ දක්ෂතා දැක්වීම මත නැවත ඔලිම්පික් සුදුසුකම් සපුරා ගැනීමට අවස්ථාව පවතින බවයි ශ්‍රී ලංකා ජිම්නාස්ටික් සංගමය සඳහන් කළේ.\nමිල්කා ගිහානි ද සිල්වා ජිමිනාස්ටික් විශේෂ පුහුණුවක් වෙනුවෙන් රැදී සිටින්නේ ජපානයේ යි.",
       "URL": "https://www.hirunews.lk/338215/මිල්කා-ලෝක-ජිමිනාස්ටික්-තරගාවලියට",
       "Category": "Local News",
       "Parent URL": "https://www.hirunews.lk/local-news.php?pageID=260"
}