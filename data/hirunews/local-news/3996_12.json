{
       "Source": "hirunews",
       "Timestamp": "Tuesday, 10 April 2018 - 18:39",
       "Headline": "ත්‍රී රෝද රථ අනතුරකින් 3 දෙනෙකු මරුට",
       "News Content": "ගම්පොල දොළුව ප්‍රධාන මාර්ගයේ කහවත්ත අතුරු මාර්ගයේ තුන්දෙණිය හංදියේදී දී ත්‍රී රෝද රථයක් අනතුරට ලක්වීමෙන් පුද්ගලයන් 3 දෙනෙකු මියගොස් තිබෙනවා.\nඅද සවස 4.50 ට පමණ ඔවුන් ගමන් කළ ත්‍රී රෝද රථය මාර්ගයෙන් ඉවතට පැන ඇළකට පෙරලීමෙන් අනතුර සිදුව ඇති බවයි වාර්තා වන්නේ.\nමෙම අනතුරින් මරණයට පත්වී ඇත්තේ එකම පවුලේ සාමාජිකයන් තුන්දෙනෙක්.\nරියදුරාට රථය පාලනය කර ගැනීමට නොහැකිවීමෙන් අනතුර සිදුව ඇති බවටයි අනාවරණ වී ඇත්තේ.\nඅනතුරින් බරපතල තුවාල ලැබු ඔවුන් ගම්පොළ රෝහලට ඇතුලත් කිරීමේදී මියගොස් තිබෙනවා.\nමෙලෙස මරණයට පත්වී ඇත්තේ වරකාපොළ, මැදිරිගිරිය සහ ගම්පොළ ප්‍රදේශවල පදිංචි අවුරුදු 82, 72 සහ 74 වයස්වල පසුවන තිදෙනෙක්.\nතවත් අයෙක් අනතුරින් බරපතල තුවාල ලබා ඇතැයි පොලිසිය සඳහන් කළා.",
       "URL": "https://www.hirunews.lk/188111/ත්‍රී-රෝද-රථ-අනතුරකින්-3-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3996"
}