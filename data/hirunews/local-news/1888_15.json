{
       "Source": "hirunews",
       "Timestamp": "Sunday, 13 June 2021 - 6:30",
       "Headline": "දකුණු මුහුදේ මෙහෙයුමකින් හෙරොයින් කිලෝ 200ක් හමුවෙයි - සැකකරුවන් 9ක් අත්අඩංගුවට (ඡායාරූප)",
       "News Content": "දකුණු මුහුදු තීරයේ කළ වැටලීමකින් බහුදින ධීවර යාත්‍රාවක තිබූ හෙරොයින් මත්ද්‍රව්‍ය කිලෝ 200ක් සොයාගෙන තිබෙනවා.\nඅද අලුයම වැලිගම පොල්අතුමෝදර ප්‍රදේශයේදීයි මෙම වැටලීම සිදුකර ඇත්තේ.\nගෑස් සිලින්ඩර් සහ ගෝනිවල අසුරා මෙම මත්ද්‍රව්‍ය රැගෙන විත් තිබෙනවා.\nරාජ්‍ය බුද්ධි සේවයට ලැබුනු තොරතුරකට අනුව නාවික හමුදාව, වෙරළාරක්ෂක බලකාය සහ පොලිස් මත්ද්‍රව්‍ය නාශක කාර්යාංශය ඒකාබද්ධවයි මෙම වැටලීම සිදුකර ඇත්තේ.\nසිද්ධිය සම්බන්ධයෙන් හෙරොයින් සඟවා තිබූ කුඩා යාත්‍රාවක සිටි පුද්ගලයින් 06 දෙනෙකු සහ යාත්‍රාව අසල වෙරළ තීරයේ සිටි තවත් තුන් දෙනෙකු අත්අඩංගුවට ගත් බව නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා කියා සිටියා.",
       "URL": "https://www.hirunews.lk/274141/දකුණු-මුහුදේ-මෙහෙයුමකින්-හෙරොයින්-කිලෝ-200ක්-හමුවෙයි-සැකකරුවන්-9ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1888"
}