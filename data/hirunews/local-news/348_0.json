{
       "Source": "hirunews",
       "Timestamp": "Saturday, 13 May 2023 - 9:45",
       "Headline": "ඝාතනය කළ බව කියන ගම්පොළ තරුණියගේ සිරුර අද ගොඩගැනේ",
       "News Content": "ඝාතනය කළ බව පැවසෙන ගම්පොල ප්‍රදේශයේ 22 හැවිරිදි තරුණියගේ බවට සැක කරන මළසිරුර අද ගොඩගන්නා බව පොලිසිය පවසනවා.\nගම්පොල ප්‍රදේශය භාර උසස් පොලිස් නිලධාරියෙකු පවසා සිටියේ ගම්පොල මහේස්ත්‍රාත්වරයා ඉදිරියේ මෙම සිරුර ගොඩගන්නා බවයි.\nපසුගිය 7 වනදා සිට අතුරුදන් වූ බවට වාර්තා වූ ගම්පොල ප්‍රදේශයේ පදිංචි 22 හැවිරිදි තරුණිය, ඝාතනය කළ බවට අත්අඩංගුවට ගත් 24 හැවිරිදි තරුණයෙකු ඊයේ පාපොච්චාරණය කර තිබුණා.\nඔහුගෙන් කළ ප්‍රශ්න කිරීම්වලදී අනාවරණ වී ඇත්තේ සැකකරු මෙම තරුණිය කැලෑබද ප්‍රදේශයකට රැගෙන ගොස් ඝාතනය කර ඇති බවයි.\nඒ අනුව අද (13) සැකකරු විසින් එම සිරුර වල දැමූ බවට පැවසෙන ස්ථානයෙන් ගොඩගැනීමට නියමිත බවයි වාර්තා වන්නේ.",
       "URL": "https://www.hirunews.lk/335037/ඝාතනය-කළ-බව-කියන-ගම්පොළ-තරුණියගේ-සිරුර-අද-ගොඩගැනේ",
       "Category": "Local News",
       "Parent URL": "https://www.hirunews.lk/local-news.php?pageID=348"
}