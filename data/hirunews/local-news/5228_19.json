{
       "Source": "hirunews",
       "Timestamp": "Wednesday, 30 December 2015 - 16:25",
       "Headline": "හයිස්පීඩ් ‘ඉන්ටර්නෙට්‘ නැතිවන්නේ නැහැ- ඇත්ත කතාව මෙන්න",
       "News Content": "මෙරට තුළ අධිවේගී අන්තර්ජාල සබඳතාවල අනාගතය පිළිබඳ ගැටළුකාරී තත්ත්වයක් පැන නැගෙන බවට විවිධ මාධ්‍ය මගින් මේවන විට පල කරන පුවත පිළිබඳ අනිසි බියක් ඇති නොකර ගන්නා ලෙස විදුලි සංදේශ සහ ඩිජිටල් යටිතල පහසුකම් අමාත්‍ය හරීන් ප්‍රනාන්දු අමාත්‍යවරයා පවසයි.\nඅන්තර්ජාලයේ පහසුකම් ලබා දීම සම්බන්ධයෙන් විදුලි සංදේශ නියාමන කොමිසන් සභාවේ  කමිටුවක් ව්‍යාප්ත වී තිබු බව අමාත්‍යවරයා කියාසිටියි.\nඑම කමිටුවට 18 දෙනෙක් යුත් කණ්ඩායමක් සිටිනා බවත් කම්ටුවේ කිහිපදෙනෙකුගේ කොන්ත්‍රාත්තුව දීර්ඝ කර නොමැත. ඉන් කිහිපදෙනෙක් ඉවත් කර ඇති බව ප්‍රනාන්දු අමාත්‍යවරයා පවසයි.\nඉවත් කළ කණ්ඩායම විසින් මේ පිළිබඳ මාධ්‍යයට පණිවුඩයක් නිකුත් කර ඇති බවයි අමාත්‍යවරයා කියාසිටියේ.\nඑම නිසා ලංකාවේ අන්තර්ජාල ව්‍යාපෘතිය ඇණහිටින බව ඔවුන් ප්‍රකාශ කර තිබේ.\nවිදුලි සංදේශ නියාමන කොමිෂන් සභාව පවතින්නේ තමා යටතේ නොවන බවත් අමාත්‍යවරයා සඳහන් කළේය.\nකෙසේවෙතත් අන්තර්ජාල පහසුකම හා අන්තර්ජාලයේ වේගවත්කම යන කාරණාවල අයිතිය පවතින්නේ තම අමාත්‍යාංශයට බවත් අමාත්‍යවරයා අවධාරණය කළේය.\nනමුත් විදුලි සංදේශ නියාමන කොමිසමත් අතීතයේ මේ පිළිබඳ කටයුතු සිදුකර තිබේ.\nදැනය එම වගකීම ලබාගෙන ඇත්තේ තම අමාත්‍යාංශයෙන් බවත් ICT අංශය මගින් භාරගෙන ඇති බවයි අමාත්‍යවරයා පවසා සිටින්නේ.",
       "URL": "https://www.hirunews.lk/123090/හයිස්පීඩ්-ඉන්ටර්නෙට්-නැතිවන්නේ-නැහැ-ඇත්ත-කතාව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=5228"
}