{
       "Source": "hirunews",
       "Timestamp": "Sunday, 14 April 2019 - 6:49",
       "Headline": "විදුලි ඉල්ලූම අඩුවේ",
       "News Content": "පසුගිය සති දෙකට සාපේක්ෂව ඊයේ සහ පෙරේදා දිනවල විදුලි ඉල්ලූමේ සැලකිය යුතු අඩුවීමක් පෙන්නුම් කරන බව විදුලිබල හා බලශක්ති අමාත්‍යාංශය පවසනවා.\nඑහි මාධ්‍ය ප්‍රකාශක සුලක්ෂණ ජයවර්ධන හිරු ප්‍රවෘත්ති අංශය කළ විමසීමකදී කියා සිටියේ රාජ්‍ය සහ පෞද්ගලික කාර්යාල මෙන්ම, කර්මාන්තශාලාවල වැඩ කටයුතු අවුරුදු නිවාඩුව හේතුවෙන් නතර කර තිබීම මීට හේතුව බවයි.\nකෙසේ වෙතත්, ඉල්ලූම සාපේක්ෂව අඩු වුවද, තවදුරටත් අරපිරිමැස්මෙන් විදුලිය භාවිත කළ යුතු බවයි ඔහු පෙන්වා දුන්නේ.\nජල විදුලිය උත්පාදනය කෙරෙන බලාගාර ආශ්‍රිත ප්‍රදේශවලට මෙතෙක් ප්‍රමාණවත් වැසි නොලැබීම ඊට හේතුව බව ද සුලක්ෂණ ජයවර්ධන ප්‍රකාශ කළා.",
       "URL": "https://www.hirunews.lk/214428/විදුලි-ඉල්ලූම-අඩුවේ",
       "Category": "Local News",
       "Parent URL": "https://www.hirunews.lk/local-news.php?pageID=3404"
}