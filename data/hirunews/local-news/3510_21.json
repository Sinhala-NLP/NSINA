{
       "Source": "hirunews",
       "Timestamp": "Saturday, 09 February 2019 - 15:57",
       "Headline": "ඇඟළුම් කම්හලකින් රෙදි සොරකම් කළ 6 ක් කොටුවෙයි",
       "News Content": "රන්න ප්‍රදේශයේ පවත්වාගෙන යන ඇඟළුම් කම්හලකින් දීර්ඝ කාලයක් පුරා රෙදි සොරකම් කිරීමේ නිරතවු සැකකරුවන් 6 දෙනෙකු අත්අඩංගුවට ගෙන තිබෙනවා.\nසැකකරුවන් සමග රුපියල් ලක්ෂ 10 කට අධික රෙදි තොගයක් ද හමුවී ඇති බවයි අප වාර්තාකරු සඳහන් කළේ.\nඇඟළුම් කම්හලේ සාමාන්‍යාධිකාරීවරයා හුංගම පොලිසියට කළ පැමිණිල්ලකට අනුව විමර්ශණ ආරම්භ කර ඇති අතර ඒ අනුව එක් සැකකරුවෙකු අත්අඩංගුවට ගෙන ඇත්තේ නිට්ටඹුව ප්‍රදේශයේදීයි.\nඑම පුද්ගලයා හෝමාගම ප්‍රදේශයේ පදිංචි ව්‍යාපාරිකයෙක් වන අතර ඔහුගෙන් සිදු කළ ප්‍රශ්ණ කිරීම්වලදී තවත් සැකකරුවන් 5 දෙනෙකු අත්අඩංගුවට ගැනුනා.\nසැකකරුවන් අතර අදාළ ඇඟළුම් කම්හලේ ගබඩා අංශයේ ප්‍රධාන විධායක නිලධාරියෙකු මෙන්ම සහකාර නිලධාරියෙකු ද වනවා.\nඑම ඇඟළුම් කම්හලේ ආරක්ෂක අංශ නිලධාරියෙකු සහ කම්කරුවන් දෙදෙනෙකු ද අත්අඩංගුවට පත්වු පිරිසට අයත්.\nසැකකරුවන් අඟුණකොලපැලැස්ස මහේස්ත්‍රාත් හමුවට ඉදිරිපත් කිරීමට නියමිත අතර හුංගම පොලිසිය විමර්ශණ සිදු කරනවා.",
       "URL": "https://www.hirunews.lk/210053/ඇඟළුම්-කම්හලකින්-රෙදි-සොරකම්-කළ-6-ක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3510"
}