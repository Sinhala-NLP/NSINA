{
       "Source": "hirunews",
       "Timestamp": "Thursday, 08 December 2016 - 14:50",
       "Headline": "රට වටා ගොස් වෙළදසැල් කැඩූ සොර කල්ලියට සිදුවූ දේ  (ඡායාරූප)",
       "News Content": "කුලී පදනම මත වාහන ලබාගෙන ඒවායින් ගොස් දිවයිනේ විවිධ ප්‍රදේශවල වෙළෙදසැල් බිඳ ඒවායේ භාණ්ඩ සොරාගන්නා කණ්ඩායමක් කොටුකර ගැනීමට කුලියාපිටිය පොලිසිය ඊයේ සමත්ව තිබෙනවා.\nලැබුණු තොරතුරකට අනුව අවිස්සාවේල්ල ප්‍රදේශයේදීයි මොවුන් අත්අඩංගුවට ගෙන ඇත්තේ.\nඅත්අඩංගුවට ගත් සැකකරුවන්ගෙන් කළ ප්‍රශ්න කිරීම් වලදී ඔවුන් විසින් සිදුකළ අපරාධ 12ක් සම්බන්ධව තොරතුරු අනාවරණය කරගෙන තිබෙනවා.\nමොවුන් අත්අඩංගුවට ගන්නා අවස්ථාවේදී මොවුන් සතුව තිබී සොරාගන්නා ලද රුපියල් ලක්‍ෂ පහකට අධික වියලි අාහාර ද්‍රව්‍ය රැසක්ද පොලිසිය විසින් සොයාගෙන ඇති බව සදහන්.\nසොරකම් සදහා යොදාගන්නා ලද කුලී පදනම මත ලබාගත් වාහන,භාණ්ඩ සහ සැකකරුවන් අධිකරණයට ඉදිරිපත් කිරීමට නියමිතයි.\nඡායාරූප - කුලියාපිටිය  දිනේෂ් සේ්රසිංහ",
       "URL": "https://www.hirunews.lk/149240/රට-වටා-ගොස්-වෙළදසැල්-කැඩූ-සොර-කල්ලියට-සිදුවූ-දේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4762"
}