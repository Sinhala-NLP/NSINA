{
       "Source": "hirunews",
       "Timestamp": "Tuesday, 21 June 2016 - 15:43",
       "Headline": "කරවල වාඩියකින් කප්පම් ඉල්ලා වෙච්ච දේ",
       "News Content": "වත්තල දික්ඕවිට ප්‍රදේශයේ පවත්වාගෙන යන කරවල වාඩියකින් කප්පම් ලබාගැනීමට උත්සාහ කල පුද්ගලයන් දෙදෙනෙකු පොලිස් අත්අඩංගුවට ගෙන තිබෙනවා.\nකැළණිය කොට්ඨාශය නීතිය බලගැන්වීමේ ඒකකයට ලැබුනු පැමිණිල්ලකට අනුවයි මෙහෙයුම ක්‍රියාත්මක කර ඇත්තේ.\nවෙරළ සංරක්ෂණ අධිකාරියේ නිලධාරීන් බව පවසා සැකකරුවන් දික්ඕවිට මුහුදු වෙරළ ආසන්නයේ පවත්වාගෙන යන කරවල වාඩියකින් රුපියල් ලක්ෂ 10 ක කප්පම් මුදලක් ලබාගැනීමට උත්සාහ කර තිබෙනවා.\nලැබුනු පැමිණිල්ලට අනුව සිදුකල මෙහෙයුමේදී වත්තල ඇළකන්ද ප්‍රදේශයේ ලැගුම්හලක සැගව සිටියදීයි කප්පම් ඉල්ලු පුද්ගලයන් හමුවී ඇත්තේ.\nමෙම පුද්ගලයන් දෙදෙනා අවුරුදු 47 සහ 46 වයස්වල පසුවන දෙදෙනෙකු වන අතර ඔවුන් හැඳල ප්‍රදේශයේ පදිංචිකරුවන් බවට හෙළිවී තිබෙනවා.\nසැකකරුවන් වත්තල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/136104/කරවල-වාඩියකින්-කප්පම්-ඉල්ලා-වෙච්ච-දේ",
       "Category": "Local News",
       "Parent URL": "https://www.hirunews.lk/local-news.php?pageID=4996"
}