{
       "Source": "hirunews",
       "Timestamp": "Thursday, 07 September 2023 - 14:42",
       "Headline": "මන්නාරම 'රන් දෙවොල' කඩා ලක්ෂ ගනන් මුදල් පැහැරගනී",
       "News Content": "මන්නාරම එරුක්කලම්පිඩ්ඩි තෝට්ටවෙලි ප්‍රදේශයේ පිහිටි '' රන් දෙවොල '' නමින් ප්‍රකට ඉපැරණි දේවස්ථානයක පිං කැට දෙකක් කඩා එහි තිබූ රුපියල් ලක්ෂ ගණනක මුදලක් මුදල් කිසියම් පිරිසක් විසින් 4 දා පැහැර ගෙන ගොස් තිබෙනවා.\nමෙම පිංකැට දෙකේම තිබූ සිල්ලර කාසි අතහැර දමා මුදල් නෝට්ටු පමණක් හොරුන් විසින් රැගෙන ගොස් ඇති බවයි සඳහන් වන්නේ.\nමෙම දේවස්ථානය වසර 1500 කට වඩා පැරණි වන අතර පසුගිය වසර දෙක ඇතුළත මෙම පින්කැට වල තිබූ මුදල් එළියට නොගත් නිසා රුපියල් ලක්ෂ ගණනක මුදලක් එහි තිබෙන්නට ඇතැයි දේවස්ථානයේ බාරකාර පූජකවරු මන්නාරම පොලිසියට ප්‍රකාශ කොට තිබෙන්නේ.\nමන්නාරම පොලිසිය සිද්ධිය සම්බන්ධයෙන් පරීක්ෂණ පවත්වන බව සඳහන්.\nමේ පිළිබදව අදහස් දක්වමින් පොලිස් නිලධාරීන් ප්‍රකාශ කලේ ගත වූ මාස හතරක කාලය ඇතුළතදී උතුරේ කෝවිල් පන්සල් හා දේවස්ථාන 48 ක පින් කැට හොරුන් විසින් කඩා මුදල් පැහැර ගෙන ගොස් ඇතත් ඉන් සිද්ධීන් හතරක පමණක් සැකකරුවන් අත් අඩංගුවට ගැනීමට හැකි වූ බවයි.",
       "URL": "https://www.hirunews.lk/347462/මන්නාරම-රන්-දෙවොල-කඩා-ලක්ෂ-ගනන්-මුදල්-පැහැරගනී",
       "Category": "Local News",
       "Parent URL": "https://www.hirunews.lk/local-news.php?pageID=46"
}