{
       "Source": "hirunews",
       "Timestamp": "Friday, 10 December 2021 - 15:20",
       "Headline": "වයස අවුරුදු 12 ත් 15 ත් සියලු දරුවන්ට කොරෝනා එන්නත් ලබාදීමට අනුමැතිය",
       "News Content": "වයස අවුරුදු 12 ත් 15 ත් අතර සියලු දරුවන්ට කොරෝනා මර්දන එන්නතක පළමු මාත්‍රාව ලබාදීමට අනුමැතිය හිමිව තිබෙනවා.\nජනාධිපති කාර්යාලයේ අද (10) පැවති කොවිඩ් මර්දන විශේෂ කමිටු රැස්වීමේදී ජනාධිපතිවරයා උපදෙස් ලබා දුන්නේ අධ්‍යාපන අමාත්‍යාංශය සමග සැලසුම්කොට එන්නත ලබාදීමට කඩිනමින් කටයුතු කරන ලෙසටයි.\nමේ සම්බන්ධයෙන් හිරු ප්‍රවෘත්ති අංශය අධ්‍යාපන අමාත්‍යාංශයේ සෞඛ්‍ය හා පෝෂණ අධ්‍යක්ෂ කමනි ගුණරත්නගෙන් සිදුකළ විමසීමකදී ඇය කියා සිටියේ සෞඛ්‍ය සේවා අධ්‍යක්ෂවරයාගේ දැනුම්දීම මත ඉදිරියේදී දරුවන්ට එන්නත් ලබාදෙන දින සම්බන්ධයෙන් තීරණයක් ගන්නා බවයි.\nමේ අතර, වයස අවුරුදු 16 ත් 19 ත් අතර දරුවන්ට කොරෝනා මර්දන එන්නතක දෙවන මාත්‍රාව ලබාදීම සඳහා ද අනුමැතිය හිමිව තිබෙනවා.",
       "URL": "https://www.hirunews.lk/290601/වයස-අවුරුදු-12-ත්-15-ත්-සියලු-දරුවන්ට-කොරෝනා-එන්නත්-ලබාදීමට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1504"
}