{
       "Source": "hirunews",
       "Timestamp": "Sunday, 12 November 2017 - 15:36",
       "Headline": "ඉලංගෙයි තමිල් අරසු පක්ෂය විශේෂ සාකච්ඡාවක (ඡායාරූප)",
       "News Content": "ඉලංගෙයි තමිල් අරසු පක්ෂයේ විශේෂ මධ්‍යම කාරක සභා රැස්වීමක් වව්නියාවේදී මේ වන විට පැවැත්වෙනවා.\nදෙමළ ජාතික සන්ධානයේ නායක ආර්. සම්බන්ධන්ගේ සහ ඉලංගෙයි තමිල් අරසු පක්ෂයේ නායක මාවෙයි සේනාධිරාජාගේ ප්‍රධානත්වයෙන් මෙම සාකච්ඡාව ආරම්භ වූයේ අද උදෑසනයි.\nඉලංගෙයි තමිල් අරසු පක්ෂයේ ඉදිරි මැතිවරණ ක්‍රියාවලිය සහ දෙමළ ජාතික සන්ධානයේ හටගෙන ඇති අර්බුදය සම්බන්ධයෙන් එහිදී සාකච්ඡා කෙරෙනු ඇති.\nඡායාරූප - වවුනියාව මාධව කුලසූරිය",
       "URL": "https://www.hirunews.lk/175846/ඉලංගෙයි-තමිල්-අරසු-පක්ෂය-විශේෂ-සාකච්ඡාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4222"
}