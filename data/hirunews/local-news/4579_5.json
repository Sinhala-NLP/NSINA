{
       "Source": "hirunews",
       "Timestamp": "Tuesday, 04 April 2017 - 14:33",
       "Headline": "Z- D ඇලට වැටුණු අලින් දෙදෙනා ගොඩගත් පැය 24 මෙහෙයුම",
       "News Content": "බිමට ජලය සොයා පැමිණි අලියෙකු සහ අලි පැටවෙකු වැලිකන්ද Z- D ප්‍රධාන ඇලට වැටී තිබෙනවා.\nපසුව වනජීවී නිලධාරීන් සහ ප්‍රදේශවාසීන් එක්ව පැය 24 ක මෙහෙයුමකින් අනතුරුව මෙම සතුන් දෙදෙනා ගොඩ ගත් බවයි අප වාර්තාකරු පැවසුවේ.\nවැලිකන්ද, මුතුවැල්ල ප්‍රදේශයේදි ඊයේ රාත්‍රී 10ට පමණ අලියා සහ අලි පැටවා ඇලට වැටී ඇති බවයි වාර්තා වන්නේ.\nඑදින රාත්‍රීයේම අලි පැටවා ගොඩට ගෙන මුතුවැල්ල රක්ෂිතයට මුදා හැර ඇති අතර අනෙක් අලියා ගොඩ ගැනීමට යාමේදී වනජිවි නියාමකවරයෙකුට සර්පයෙකු දෂ්ඨකර ඔහුව රෝහල් ගත කිරීමට සිදුවීම හේතුවෙන් එම සත්වයා ගොඩගැනීම පමා වී තිබෙනවා.\nඅනතුරුව වනජිවි නිලධාරින් එක්ව අද උදෑසන අලියා කඹ හා ටයර් ආධාරයෙන් ගොඩ ගැනීමට උත්සහ කිරීමේදී එම උත්සාහයන් ව්‍යර්ථ වී තිබෙනවා.\nපසුව ඇල මාර්ගය දිගේ කාසන්වැව ප්‍රදේශයට අලියා රැගෙන ගොස් ඇති අතර එහිදී අලි වෙඩි දමා සත්වයා වැලිකන්ද රක්‍ෂීතයට පලවා හැරිමට කටයුතුකර ඇති බවට වාර්තා වනවා.",
       "URL": "https://www.hirunews.lk/158472/z-d-ඇලට-වැටුණු-අලින්-දෙදෙනා-ගොඩගත්-පැය-24-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4579"
}