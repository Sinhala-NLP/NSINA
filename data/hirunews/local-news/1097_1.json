{
       "Source": "hirunews",
       "Timestamp": "Tuesday, 14 June 2022 - 9:00",
       "Headline": "ඉන්ධන ජාවාරමට හසුවූ තවත් අයෙකුගෙන් හිරුට අනාවරණයක්",
       "News Content": "ඉන්ධන සහ ගෑස් අර්බුදයත් සමඟ පෝලිම්වල රැඳී සිටින පාරිභෝගික ජනතාව ඉලක්ක කරගනිමින් සිදුවන විවිධ ජාවාරම් සම්බන්ධයෙන් හිරු ප්‍රවෘත්ති සිදු කළ අනාවරණයත් සමඟ එම ජාවාරම්වලට හසු වූ තවත් පුද්ගලයින් රැසක් ඔවුන් මුහුණ පෑ අපහසුතා සම්බන්ධයෙන් අප වෙත කරුණු අනාවරණය කළා.\nඉන්ධන පෝලිමක රැදීසිටි පුද්ගලයෙකු හසුවූ මුදල් වංචාවක් සම්බන්ධයේ හිරු ප්‍රවෘත්ති ඔස්සේ ඊයේ කරුණු අනාවරණය කළා.\nඑමෙන්ම, ඉන්ධන පෝලිම්වල රැදී සිටින පාර්භෝගික ජනතාව මෙන්ම ගෑස් පෝලිම්වල සිටින පාරිභෝගිකයින් ද විවිධ අපහසුතාවයට පත්වන පුවත් වාර්තා වනවා.\nමාස 4ක පමණ කාලයක සිට ගෑස් පෝලිම් රටපුරා දැකිය හැකි අතර බොහෝ ප්‍රදේශවල ගෑස් සිලින්ඩර පොකුරු ආකාරයට ගොඩගසා ඇති අයුරු දක්නට ලැබෙනවා.\nඑලෙස ගොඩගසා ඇති ගෑස් දිවා රාත්‍රි කාලයේ ආරක්ෂා කිරීමට විවිධ පුද්ගලයින් විසින් අධික මිල ගණන් අය කරගන්නා බවටයි වාර්තා වන්නේ.\nඑක ගෑස් සිලින්ඩරයක් ආරක්ෂා කිරීමට දිනකට රුපියල් 100 සිට රුපියල් 1000 දක්වා අය කරන බවටයි පාරිභෝගිකයින් චෝදනා කළේ.\nමෙම තත්වය කොළඹ ඇතුළු තදාසන්න ප්‍රදේශවල වැඩි වශයෙන් දක්නට ලැබෙන අතර සමාජ මාධ්‍ය ඔස්සේ එය සංවාදයට බදුන් වී ඇත්තේ, පෝලිම් නිසා නව රැකියා බිහි වී ඇති බව දක්වමින්.",
       "URL": "https://www.hirunews.lk/307075/ඉන්ධන-ජාවාරමට-හසුවූ-තවත්-අයෙකුගෙන්-හිරුට-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1097"
}