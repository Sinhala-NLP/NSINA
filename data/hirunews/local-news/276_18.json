{
       "Source": "hirunews",
       "Timestamp": "Monday, 12 June 2023 - 8:33",
       "Headline": "සෞදි අරාබිය, චීනයට ඉන්ධන ලබාදීමට ගිවිසුම් කිහිපයකට අත්සන් තබයි",
       "News Content": "ලෝකයේ ප්‍රධානතම තෙල් අපනයනකරු ලෙස සැළකෙන සෞදි අරාබිය විසින් චීනයට ඉන්ධන ලබාදීම සඳහා ගිවිසුම් කිහිපයකට අත්සන් තබා තිබෙනවා.\nඒ, සෞදි අරාබිය වෙත පැමිණි චීන ව්‍යවසායකයින් සහ ආයෝජකයින් පිරිසක් සමඟයි.\nඒ අනුව චීනයේ ප්‍රධානතම බොරතෙල් සැපයුම්කරුවා බවට සෞදියේ ඇරැම්කෝ සමාගම පත්වෙනු ඇති.\nකෙසේ වෙතත් මේ සම්බන්ධයෙන් ඇමරිකාව සිය කණස්සල්ල පළ කර ඇති බවයි විදෙස් මාධ්‍ය වාර්තා සඳහන් කළේ.\nඊට පිළිතුරු ලබාදෙමින් සෞදි අමාත්‍ය අබ්දුල් අසීස් කුමරු ප්‍රකාශ කළේ තම රටට අවශ්‍ය වන්නේ චීනය සමඟ තරග කිරීමක් නොව සහයෝගයෙන් කටයුතු කිරීමක් බවයි.\nඑමෙන්ම වෙළඳ ගණුදෙනුවල දී හතුරන් නොමැති බවත් ඔහු ප්‍රකාශ කර තිබෙනවා.",
       "URL": "https://www.hirunews.lk/337677/සෞදි-අරාබිය-චීනයට-ඉන්ධන-ලබාදීමට-ගිවිසුම්-කිහිපයකට-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=276"
}