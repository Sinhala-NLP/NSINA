{
       "Source": "hirunews",
       "Timestamp": "Tuesday, 27 December 2022 - 16:43",
       "Headline": "වැඩ නැවතුණු ජායා පර්‍යන්තයේ සංවර්ධන කටයුතු කඩිනම් කරන ලෙස ඇමතිගෙන් උපදෙස්",
       "News Content": "මේ වනවිට වැඩ නැවතී ඇති ජායා පර්‍යන්තයේ සංවර්ධන කටයුතු කඩිනම් කරන ලෙසට වරාය අමාත්‍ය නිමල් සිරිපාල ද සිල්වා උපදෙස් ලබා දී තිබෙනවා.\nඅද (27) පෙරවරුවේ අමාත්‍යවරයා ජායා පර්‍යන්තයේ සිදු කළ නිරීක්ෂණ චාරිකාවකින් අනතුරුවයි අදාළ නිලධාරින්ට මෙම උපදෙස් ලබා දී ඇත්තේ.\nමුහුද පිරවීමේ සහ පර්‍යන්තය ඉදිකිරීම් කටයුතු බාර දී ඇති චීන සමාගම වහාම කැඳවා ගිවිසගත් දින වකවානුවලට මෙම ව්‍යාපෘතිය නිම කරන ලෙසට ද වරාය අමාත්‍යවරයා මෙහිදී දැනුම්දුන්නා.\nදැනට දිගින් මීටර 1260ක් වන ජායා පර්‍යන්තයේ මෙම ඉදිකිරීම්වලින් අනතුරුව මීටර් 1380ක් දක්වා දීර්ඝ වනු ඇති.\nඑහි මීටර් 360ක් දිග නෞකා දෙකක් එකවර නැංගූරම්ලෑමේ හැකියාව ද පවතිනවා.",
       "URL": "https://www.hirunews.lk/323686/වැඩ-නැවතුණු-ජායා-පර්‍යන්තයේ-සංවර්ධන-කටයුතු-කඩිනම්-කරන-ලෙස-ඇමතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=640"
}