{
       "Source": "hirunews",
       "Timestamp": "Thursday, 20 April 2023 - 13:31",
       "Headline": "උණුසුම් කාලගුණය මේ මස අවසන් වන තෙක් (වීඩියෝ)",
       "News Content": "උණුසුම් කාලගුණය මේ මස අවසන් වනතෙක් පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි පර්යේෂණ සහ දේශගුණික විපර්යාස පිළිබඳ අධ්‍යක්ෂිකා අනූෂා වර්ණසූරිය කියා සිටියේ අද (20) දිනයේත් උතුරු, උතුරු මැද, නැගෙනහිර සහ වයඹ යන පළාත්වලට දැඩි උණුසම් කාලගුණ තත්ත්වයක් පවතින බවයි.\nඑම පළාත්වලට අමතරව මොණරාගල සහ හම්බන්තොට දිස්ත්‍රික්කවලටත් මෙම උණුසුම් කාලගුණ තත්ත්වය අපේක්ෂා කරන බව ද ඇය සඳහන් කළා.\nපවතින තත්ත්වය හමුවේ වැඩි වශයෙන් වැඩිහිටියන් සහ කුඩා ළමයින් ද ජලය පානය කිරීම අත්‍යාවශ්‍ය බවයි කොළඹ රිජ්වේ ආර්යා ළමා රෝහලේ, විශේෂඥ වෛද්‍ය දීපාල් පෙරේරා සඳහන් කළේ.",
       "URL": "https://www.hirunews.lk/332989/උණුසුම්-කාලගුණය-මේ-මස-අවසන්-වන-තෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=402"
}