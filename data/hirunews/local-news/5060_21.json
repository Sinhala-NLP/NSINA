{
       "Source": "hirunews",
       "Timestamp": "Wednesday, 04 May 2016 - 13:19",
       "Headline": "ෆුල් ෆේස් වාරණයට වූ දේ මෙන්න",
       "News Content": "ෆුල්ෆේස් හෙල්මට් නීතිය ක්‍රියාත්මක කිරීම වලක්වාලමින් අභියාචනාධිකරණය ලබාදුන් අතුරු තහනම් නියෝගය අගෝස්තු මස 04 වැනිදා දක්වා යලි දීර්ඝ කර තිබෙනවා.\nඒ අභියාචනාධිකරණ සභාපති විනිසුරු විජිත් මලල්ගොඩ සහ පී‍්‍රති පද්මන් සූරසේන යන ද්වි පුද්ගල විනිසුරු මඩුල්ලක් හමුවේ මීට අදාලව ගොනු කර තිබූ පෙත්සම් අද සලකා බැලූ අවස්ථාවේදීයි.\nෆුල් ෆේස් හෙල්මට් පැළඳ යතුරු පැදි ධාවනය කළ නොහැකි බවට වන නීතිය පසුගිය වසරේ අප්‍රේල් මස 02 වැනිදා සිට ක්‍රියාත්මක කිරීමට නියමිතව තිබුණා.\nඑහෙත් ඊට එරෙහිව පුද්ගලයන් දෙදෙනෙකු විසින් අභියාචනාධිකරණය හමුවේ පෙත්සම් ගොනු කරනු ලැබුවේ එම වසරේ මාර්තු මස 31 වැනිදායි.",
       "URL": "https://www.hirunews.lk/132398/ෆුල්-ෆේස්-වාරණයට-වූ-දේ-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=5060"
}