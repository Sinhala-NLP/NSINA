{
       "Source": "hirunews",
       "Timestamp": "Thursday, 28 December 2017 - 7:14",
       "Headline": "මීරිගම දී අතුරුදන් සිසුවා හමුවෙයි",
       "News Content": "මීරිගම නගරයේ පෙරහරක් බැලීමට ගොස් අතුරුදන් වූ සිසුවා අනුරාධපුර ප්‍රදේශයේ රැදී සිටියදී පොලීසිය සොයාගෙන තිබෙනවා.\nඊයේ රාත්‍රියේ සොයා ගත් මෙම සිසුවා මේ වන විට මීරිගම පොලීසිය වෙත රැගෙන විත් ඇති බවයි හිරු ප්‍රවෘත්ති අංශය කළ විමසීමකදී පොලීසිය සඳහන් කළේ.\nමිරීගම - හල්පෙ ප්‍රදේශයේ පදිංචි ධනුෂ්ක පුබුදු නැමැති 14 හැවිරිදි පාසල් සිසුවා සිය ඥාති සහෝදරයෙකු සමඟ පෙරහර නැරඹීමට ගොස් තිබුණේ පසුගිය 24 වන දායි.\nඑදින පෙරහර නැරඹූ ධනුෂ්ක ඊට පසුදින වන විටත් නිවසට නොපැමිණීම  සම්බන්ධයෙන් මව්පියන් සොයා බලා තිබෙනවා.\nඑහිදී ධනුෂ්ක සමඟ පෙරහර නැරඹීමට ගිය ඥාති සහෝදරයා සඳහන් කර ඇත්තේ නාඳුනන පුද්ගලයෙකු විසින් ඔහුව රැගෙන ගිය බවටයි.\nමීරිගම - කිතුල්වල - මුණිදාස කුමාරතුංග කණිටු විදුහලේ 8 වන ශ්‍රේණියේ මෙම සිසුවා ඉගෙනුම ලබනවා.",
       "URL": "https://www.hirunews.lk/179522/මීරිගම-දී-අතුරුදන්-සිසුවා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4153"
}