{
       "Source": "hirunews",
       "Timestamp": "Thursday, 04 January 2018 - 12:40",
       "Headline": "ඇමති කිරිඇල්ලගෙන් සීමාවක්",
       "News Content": "වෛද්‍ය අධ්‍යාපනය සම්බන්ධයෙන් කතා කිරීමට අයිතිය ඇත්තේ වෛද්‍ය සභාවට සහ පීඨාධිපතිවරුන්ට පමණක් බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල පවසනවා.\nකොළඹ විශ්වවිද්‍යාලයේ නව තාක්ෂණ පීඨය සඳහා මුල්ගල තැබීමේ අවස්ථාවට හෝමාගම - පිටිපනදී අද (04) එක්වෙමිනුයි ඔහු මේ බව කියා සිටියේ.\nකෙසේ නමුත්, අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ලහිරු වීරසේකර ප්‍රකාශ කළේ එලෙස වෛද්‍ය අධ්‍යාපනය කතා කිරීමේ සීමා පැනවීමට විෂයභාර අමාත්‍යවරයාට අයිතියක් නොමැති බවයි.",
       "URL": "https://www.hirunews.lk/180128/ඇමති-කිරිඇල්ලගෙන්-සීමාවක්",
       "Category": "Local News",
       "Parent URL": "https://www.hirunews.lk/local-news.php?pageID=4142"
}