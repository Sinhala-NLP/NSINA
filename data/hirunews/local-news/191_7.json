{
       "Source": "hirunews",
       "Timestamp": "Wednesday, 12 July 2023 - 12:59",
       "Headline": "ලක්ෂ 68 ක් වටිනා මෝටර් රථයක් පැහැර ගත් සැකකරුවෙකු පැල්වත්තේ දී අත්අඩංගුවට",
       "News Content": "හංවැල්ල - දිද්දෙණිය ප්‍රදේශයේ රුපියල් ලක්ෂ 68 ක් පමණ වටිනා මෝටර් රථයක් පැහැර ගෙන එහි තිබූ ජංගම දුරකථනයක් සොරකම් කළ සැකකරුවෙකු පැල්වත්ත ප්‍රදේශයේදී අත්අඩංගුවට ගෙන තිබෙනවා.\nසැකකරු මෝටර් රථයෙන් ධාවන පරීක්ෂාවක් සදහා එහි හිමිකරු සමග ගොස් ඇති අතර, එහිදී සැකකරු ප්‍රකාශ කර ඇත්තේ මෝටර් රථයේ පිටුපස කිසියම් ශබ්දයක් ඇසෙන බවයි.\nපසුව මෝටර් රථයේ හිමිකරු රථයෙන් බැස අදාළ ශබ්දය පරීක්ෂා කිරීමට යාමේදී සැකකරු මෝටර් රථය පලාගොස් තිබෙනවා.\nසැකකරු පොලීසිය සඳහන් කර ඇත්තේ පෙම්වතියේ උපන් දිනයේ දී ඇයව පුදුම කිරීම සදහා අදාළ මෝටර් රථය පැහැර ගත් බවයි.\n30 හැවිරිදි මෙම සැකකරු කඩුවෙල බෝමිරිය ප්‍රදේශයේ පදිංචිකරුවෙක්.",
       "URL": "https://www.hirunews.lk/340943/ලක්ෂ-68-ක්-වටිනා-මෝටර්-රථයක්-පැහැර-ගත්-සැකකරුවෙකු-පැල්වත්තේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=191"
}