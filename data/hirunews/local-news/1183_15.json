{
       "Source": "hirunews",
       "Timestamp": "Sunday, 08 May 2022 - 13:32",
       "Headline": "කාන්තාවකට පහර දුන් පුද්ගලයෙකු අධිබලැති විදුලි රැහැනක ගැටී ජීවිතක්ෂයට",
       "News Content": "කිරිබත්ගොඩ ප්‍රදේශයේදී කාන්තාවකට පහරදුන් පුද්ගලයෙකු අධිබලැති විදුලි රැහැනක ගැටී ජීවිතක්ෂයට පත්වී තිබෙනවා.\nපොලිසිය ප්‍රකාශ කළේ ඊයේ (07) රාත්‍රියේ කිරිබත්ගොඩ නගරයේ පිහිටි ඔරලෝසු කණුව අසල දී මොහු 45 හැවිරිදි කාන්තාවකට තියුණු ආයුධයකින් පහර දී ඇති බවයි.\nඑය අසල සී. සී. ටී. වී. කැමරාවල ද සටහන් වී තිබෙනවා.\nඅනතුරුව 29 හැවිරිදි මුන්දලම ප්‍රදේශයේ පදංචි එම පුද්ගලයා අසල පිහිටි ගොඩනැගිල්ලකට නැග ඇති අතර, එහිදී අධිබලැති විදුලි රැහැනක ගැටී තිබෙනවා.\nඅනතුරුව අදාළ පුද්ගලයා කිරිබත්ගොඩ රෝහලට ඇතුලත් කරන අවස්ථාවේදි ජීවිතක්ෂයට පත්ව ඇති අතර තුවාල ලැබු කාන්තාව තවදුරටත් ප්‍රතිකාර ලබමින් සිටිනවා.",
       "URL": "https://www.hirunews.lk/303826/කාන්තාවකට-පහර-දුන්-පුද්ගලයෙකු-අධිබලැති-විදුලි-රැහැනක-ගැටී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1183"
}