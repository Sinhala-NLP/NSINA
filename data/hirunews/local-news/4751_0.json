{
       "Source": "hirunews",
       "Timestamp": "Friday, 16 December 2016 - 19:07",
       "Headline": "14,000කගේ උපාධි අපේක්ෂාව යළි කල් යයි",
       "News Content": "බාහිර උපාධි කප්පාදුවට එරෙහිව කැළණිය විශ්වවිද්‍යාලයේ බාහිර උපාධි සඳහා ලියාපදිංචි වීමට අයදුම්පත් ඉදිරිපත් කළ සිසුන් පිරිසක් ශ්‍රේෂ්ඨාධිකරණය හමුවේ ගොනුකළ පෙත්සම විභාගයට ගැනීම ලබන ජනවාරි 25 වනදා දක්වා අද කල් දැමුණා.\nඔවුන් පෙත්සම මගින් පෙන්වා දී තිබුණේ කැළණිය විශ්වවිද්‍යාලයේ බාහිර උපාධි සඳහා ලියාපදිංචියට සිසුන් 14,000ක් පමණ අයදුම්පත් යොමුකර ඇති බවයි.\nඔවුන් සියලුදෙනාම ලියාපදිංචි කිරීමට පියවර ගන්නා ලෙස එහි පාලන අධිකාරියට නියෝගයක් නිකුත් කරන්නැයි පෙත්සම්කරුවන් ඉල්ලා සිටියා.\nඅදාළ පෙත්සම අද විභාගයට ගන්නා අවස්ථාවේ අලුත්කඩේ උසාවි සංකීර්ණය ඉදිරිපිට බාහිර උපාධි සංසදය නිහ විරෝධතාවයක ද නිරත වුණා.",
       "URL": "https://www.hirunews.lk/149867/14000කගේ-උපාධි-අපේක්ෂාව-යළි-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4751"
}