{
       "Source": "hirunews",
       "Timestamp": "Thursday, 08 June 2023 - 10:21",
       "Headline": "ධනිෂ්ක ගුණතිලකට එරෙහි නඩුව අද යළි කැඳවයි",
       "News Content": "කාන්තාවකට අතවර කිරීමේ චෝදනාවට සිරභාරයට ගෙන ඇප මත නිදහස්ව සිටින ශ්‍රී ලංකා ක්‍රිකට් ක්‍රීඩක ධනිෂ්ක ගුණතිලකට එරෙහි නඩුව සිඩ්නිහි ඩව්නිං සෙන්ටර් අධිකරණයේ දී අද (08) නැවත කැඳවීමට නියමිතයි.\nසිඩ්නිහි නැගෙනහිර රෝස්බේ හි පදිංචි 29 හැවිරිදි තරුණියක් ගොනුකළ ලිංගික අතවර කිරීම සම්බන්ධයෙන් වූ පැමිණිල්ලට අදාළව ධනිෂ්ක ගුණතිලක පසුගිය වසරේ නොවැම්බර් 06 වැනිදා අත්අඩංගුවට ගැනුණා.\nඅනතුරුව පැවති නඩු විභාගවල දී ධනිෂ්කට එරෙහිව ගොනුකර තිබූ ලිංගික අපයෝජන චෝදනා 4න් 3ක් ඉවත් කර ගැනීමට ඕස්ට්‍රේලියානු පොලීසිය කටයුතු කරනු ලැබුවා.\nපසුගිය වසරේ ඕස්ට්‍රේලියාවේ පැවැත්වුණු විස්සයි විස්ස ලෝක කුසලාන තරගාවලිය අතරතුර දීයි අදාළ කාන්තාවට ලිංගික අතවර කිරීම සම්බන්ධයෙන් චෝදනා එල්ලවූයේ.",
       "URL": "https://www.hirunews.lk/337347/ධනිෂ්ක-ගුණතිලකට-එරෙහි-නඩුව-අද-යළි-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=285"
}