{
       "Source": "hirunews",
       "Timestamp": "Monday, 30 October 2017 - 8:14",
       "Headline": "ඌව පළාතට මිලිමීටර 150 ඉක්මවූ තද වැසි",
       "News Content": "දිවයින ආසන්න පහළ වායුගෝලයේ පවතින කැළඹිලි ස්වභාවය හේතුවෙන් සවස 2 න් පසු වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් ඌව පළාතේ ඇතැම් ස්ථානවලට මිලිමීටර 150 ඉක්මවූ තද වැසි සහ සබරගමුව, මධ්‍යම, උතුරුමැද සහ උතුර පළාත්වල සමහර ස්ථානවලට මිලිමීටර 100 ක පමණ වැසි ඇතිවිය හැකි බවයි එම දෙපාර්තමේන්තුව නිවේදනය කළේ.\nත්‍රිකුණාමලය සිට කන්කසන්තුරය හරහා පුත්තලම දක්වා මුහුදු ප්‍රදේශවල විටින් විට වැසි හෝ ගිගුරුම් සහිත වැසි සහ  තද සුළං ඇතිවිය හැකි බැවින් එම මුහුදු ප්‍රදේශ රළු විය හැකියි.",
       "URL": "https://www.hirunews.lk/174756/ඌව-පළාතට-මිලිමීටර-150-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4246"
}