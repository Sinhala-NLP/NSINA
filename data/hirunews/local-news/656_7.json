{
       "Source": "hirunews",
       "Timestamp": "Monday, 19 December 2022 - 18:35",
       "Headline": "රජයේ ඒකාබද්ධ අරමුදලට රුපියල් බිලියන 02ක පරිත්‍යාගයක් (ඡායාරූප)",
       "News Content": "ශ්‍රී ලංකා වරාය අධිකාරිය, ගුවන් තොටුපොළ හා ගුවන් සේවා (ශ්‍රී ලංකා) සමාගම හා සිවිල් ගුවන් සේවා අධිකාරිය වෙතින් රජයේ ඒකාබද්ධ අරමුදලට පරිත්‍යාගයක් කර තිබෙනවා.\nඑහි වටිනාකම රුපියල් බිලියන 02ක් බවයි ජනාධිපති මාධ්‍ය අංශය පවසන්නේ.\nඊට අදාළ චෙක්පත අද (19) පස්වරුවේ ජනාධිපති කාර්යාලයේ දී ජනාධිපති රනිල් වික්‍රමසිංහ වෙත නිල වශයෙන් භාර‍ දෙනු ලැබුවා.\nඒ අනුව, ශ්‍රී ලංකා වරාය අධිකාරිය රුපියල් බිලියන 01ක්, ගුවන් තොටුපොළ හා ගුවන් සේවා (ශ්‍රී ලංකා) සමාගම රුපියල් මිලියන 500ක් සහ සිවිල් ගුවන් සේවා අධිකාරිය විසින් රුපියල් මිලියන 500ක් ද රජයේ ඒකාබද්ධ අරමුදල සඳහා පිරිනමා තිබෙනවා.\nවරාය, නාවුක හා ගුවන් සේවා අමාත්‍ය නිමල් සිරිපාල ද සිල්වා, මුදල් අමාත්‍යාංශයේ ලේකම් මහින්ද සිරිවර්ධන, වරාය, නාවුක හා ගුවන් සේවා අමාත්‍යාංශයේ ලේකම් කේ.ඩී.එස්. රුවන්චන්ද්‍ර, ශ්‍රී ලංකා වරාය අධිකාරියේ සභාපති කීත් ඩී බර්නාඩ්, ගුවන්තොටුපොළ හා ගුවන් සේවා (ශ්‍රී ලංකා) සමාගමේ සභාපති විශ්‍රාමික මේජර් ජනරාල් ජී.ඒ. චන්ද්‍රසිරි, සිවිල් ගුවන් සේවා අධිකාරියේ අධ්‍යක්ෂ ජනරාල් පී.ඒ. ජයකාන්ත ඇතුළු පිරිසක් මෙම අවස්ථාවට සහභාගී වුණා.",
       "URL": "https://www.hirunews.lk/323064/රජයේ-ඒකාබද්ධ-අරමුදලට-රුපියල්-බිලියන-02ක-පරිත්‍යාගයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=656"
}