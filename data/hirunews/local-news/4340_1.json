{
       "Source": "hirunews",
       "Timestamp": "Sunday, 03 September 2017 - 17:31",
       "Headline": "බන්ධනාගාර ගතව සිටින ස්වාමිපුරුෂයාට ගංජා රැගෙන ගිය කාන්තාවක් අත්අඩංගුවට",
       "News Content": "සිරගතව සිටින තම ස්වාමිපුරුෂයාට ලබා දීමට ගංජා රැගෙන යමින් සිටි කාන්තාවක් යාපනය පොලිසිය විසින් ඊයේ (02) අත්අඩංගුවට ගෙන තිබෙනවා.\nයාපනය බන්ධනාගාරයේ රඳවා සිටින තම ස්වාමිපුරුෂයා වෙත මෙම කාන්තාව මෙලෙස ගංජා රැගෙන ගොස් ඇති අතර බන්ධනාගාර නිලධාරීන්ට කාන්තාව පිළිබඳව සැකසිතී පරීක්ෂා කිරීමේදී  සඟවාගෙන සිටි ගංජා සොයාගෙන තිබෙනවා.\nඅදාල කාන්තාව සම්බන්ධයෙන් බන්ධනාගාර නිලධාරීන් යාපනය පොලීසිය දැනුවත් කිරීමෙන් අනතුරුව කාන්තාව අත්අඩංගුවට ගත් බවයි අප වාර්තාකරු සඳහන් කළේ.\nසැකකාර කාන්තාව කිලිනොච්චිය ප්‍රදේශයේ පදිංචිකාරිනියක් වන අතර ඇය යාපනය මහේ්ස්ත්‍රාත් අධිකරණය වෙත ඉදිරිපත් කිරීමට නියමිතය බවයි අප වාර්තාකරු සඳහන් කළේ.",
       "URL": "https://www.hirunews.lk/170066/බන්ධනාගාර-ගතව-සිටින-ස්වාමිපුරුෂයාට-ගංජා-රැගෙන-ගිය-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4340"
}