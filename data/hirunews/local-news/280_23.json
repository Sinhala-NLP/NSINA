{
       "Source": "hirunews",
       "Timestamp": "Saturday, 10 June 2023 - 9:19",
       "Headline": "වැලිපැන්නේදී පොලිස් නිලධාරියෙකුගේ නිවස කොල්ලකෑ දෙදෙනෙක් අත්අඩංගුවට",
       "News Content": "පොලිස් විශේෂ කාර්ය බලකායේ නිලධාරීන් බව පවසමින් වැලිපැන්න ප්‍රදේශයේදී පොලිස් නිලධාරියෙකුගේ නිවසකට ඇතුලුවී ගිනි අවි පෙන්වා දේපළ කොල්ලකෑමේ සිද්ධියක් සම්බන්ධයෙන් දෙදෙනෙකු අත්අඩංගුවට ගෙන තිබෙනවා.\nපසුගිය වසරේ දෙසැම්බර් මස 3 වනදා මොවුන් තවත් පිරිසක් සමඟ පොලිස් නිලධාරියාගේ නිවසට ඇතුලුවී නිවැසියන් බිය ගන්වා දේපළ කොල්ලකා තිබුණා.\nමනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසයේ නිලධාරීන් ලද තොරතුරක් මත ඊයේ මෙලෙස අත්අඩංගුවට ගෙන තිබුණේ මොරටුව සහ පානදුර ප්‍රදේශවල පදිංචි අවුරුදු 32 සහ 39 යන වයස්වල පසුවන්නන් බවයි වාර්තා වන්නේ.",
       "URL": "https://www.hirunews.lk/337528/වැලිපැන්නේදී-පොලිස්-නිලධාරියෙකුගේ-නිවස-කොල්ලකෑ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=280"
}