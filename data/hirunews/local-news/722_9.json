{
       "Source": "hirunews",
       "Timestamp": "Sunday, 20 November 2022 - 7:35",
       "Headline": "වසර 53කට පසු මහතීර් මොහොමඩ්ට අසුන අහිමි වෙයි",
       "News Content": "හිටපු මැලේසියානු අගමැති මහතීර් මොහොමඩ් ට වසර 53කට පසු සිය පාර්ලිමේන්තු අසුන අහිමිවී තිබෙනවා.\nඑරට මහ මැතිවරණයෙන් මහතිර් මොහොමඩ්ට සිය අසුන රැකගැනීමට නොහැකිවී ඇත්තේ මැතිවරණය සඳහා තැන්පත් කළ මුදල පවා අහිමිවීමේ ඡන්ද ප්‍රතිශතයකට ඇද දමමින්.\nමහතිර් මොහොමඩ් 1981 සිට 2003 දක්වා වසර 22 ක් මැලේසියාවේ අග්‍රාමාත්‍යවරයා ලෙස කටයුතු කළා.\nඑවකට 94 හැවිරිදි වියේ පසු වූ මහතිර් මොහොමඩ් යළි 2018 වසරේ දී යළි අග්‍රාමාත්‍ය ධුරයට පත්වූයේ එවකට පැවති පාලනය මැලේසියානු ජනතාව විසින් බරපතළ ලෙස ප්‍රතික්ෂේප කිරීම හේතුවෙන්.\nඑරට මෙන්ම ලෝක දේශපාලනය තුළද ජීවමානව සිටින ජ්‍යෙෂ්ඨතම දේශපාලනඥයෙකු ලෙසයි මහතිර් මොහොමඩ් සැළකෙන්නේ.\nඔහු සක්‍රීය වයස්ගතම දේශපාලනඥයා ලෙස පසුගියදා ගිනස් වාර්තා පොතට ද එක්වුණා.\n97 හැවිරිදි මහතිර් මොහොමඩ් සැළකෙන්නේ නූතන මැලේසියාව ගොඩනැගූ නායකයා ලෙසයි.\nකෙසේ වෙතත් මහතිර් මොහොමඩ්ගේ පාර්ශ්වය විසින් මෙම ඡන්ද ප්‍රතිඵල පිළිගත නොහැකි බව ප්‍රකාශ කර තිබෙනවා.",
       "URL": "https://www.hirunews.lk/320825/වසර-53කට-පසු-මහතීර්-මොහොමඩ්ට-අසුන-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=722"
}