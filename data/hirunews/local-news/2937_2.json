{
       "Source": "hirunews",
       "Timestamp": "Friday, 24 January 2020 - 13:03",
       "Headline": "බැඳුම්කර වෝහාරික විගණන වාර්තාව අධිකරණයට ඉදිරිපත් කරන්නැයි හිටපු කෝප් සභාපතිගෙන් ඉල්ලීමක්",
       "News Content": "බැඳුම්කර වංචාව සම්බන්ධයෙන් සිදු කෙරුණු මහ බැංකු වෝහාරික විගණන වාර්තා අධිකරණයට ඉදිරිපත් කළ යුතු බව හිටපු කෝප් කමිටු සභාපති, ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති පවසනවා.\nකොළඹ අද පැවති මාධ්‍ය හමුවකට එක්වෙමින් මන්ත්‍රිවරයා මේ බව කියා සිටියා.\nඑහිදී මන්ත්‍රීවරයා වැඩිදුරටත් සඳහන් කළේ තමන් කෝප් කමිටු සභාපතිවරයාව සිටින සමයේදී කළ ඉල්ලීමකට අනුව මෙම වෝහාරික විගණනය සිදුකළ බවයි.\nඑය අධිකරණ කටයුත්තකට සාක්ෂියක් ලෙස ප්‍රමාණවත් බවද පාර්ලිමේන්තු මන්ත්‍රී සුනිල් හඳුන්නෙත්ති පෙන්වා දුන්නා.",
       "URL": "https://www.hirunews.lk/232940/බැඳුම්කර-වෝහාරික-විගණන-වාර්තාව-අධිකරණයට-ඉදිරිපත්-කරන්නැයි-හිටපු-කෝප්-සභාපතිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2937"
}