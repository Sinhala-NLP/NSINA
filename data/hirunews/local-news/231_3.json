{
       "Source": "hirunews",
       "Timestamp": "Wednesday, 28 June 2023 - 7:36",
       "Headline": "ජනපතිගේ ප්‍රධානත්වයෙන් අද ආණ්ඩු පක්ෂයේ රැස්වීමක් සහ විශේෂ කැබිනට් රැස්වීමක්",
       "News Content": "විශේෂ කැබිනට් රැස්වීමක් සහ ආණ්ඩු පක්ෂ මන්ත්‍රී කණ්ඩායමේ විශේෂ රැස්වීමක් අද (28) පැවැත්වීමට නියමිතයි.\nඒ, ජනාධිපති රනිල් වික්‍රමසිංහගේ ප්‍රධානත්වයෙන්.\nමන්ත්‍රී කණ්ඩායම් රැස්වීම පස්වරු 05ට ආරම්භ වීමට නියමිත බවයි වාර්තා වන්නේ.\nසිදුකිරීමට යෝජිත දේශීය ණය ප්‍රතිව්‍යුහගතකිරීමේ යෝජනාව සම්බන්ධයෙන් මෙම සාකච්ඡා දෙකෙහිදීම අවධානයට ලක්වන බව රජයේ ආරංචි මාර්ග ප්‍රකාශ කළා.\nමේ අතර කථානායක මහින්දයාපා අබේවර්ධන විසින් ජූලි 1 වන සෙනසුරාදා පෙරවරු 9.30ට පාර්ලිමේන්තුව කැඳවමින් ඊයේ (27) අතිවිශේෂ ගැසට් නිවේදනයක් ද නිකුත් කර තිබුණා.\nකෙසේ වෙතත් ඊට පෙර ඒ සම්බන්ධයෙන් සාකච්ඡා කිරීමට ඊයේ (27) පක්ෂ නායක රැස්වීමක් පැවැත්වෙන බව වාර්තාවුවත්, එය සිකුරාදා දක්වා කල් දැමුණා.\nදේශීය ණය ප්‍රතිව්‍යුහගත කිරීමේ යෝජනාව අද (28) අමාත්‍ය මණ්ඩල හමුවට ඉදිරිපත් කෙරෙන අතර, සඳුදා පැවති කැබිනට් රැස්වීමේදී ද ඒ පිළිබඳව දීර්ඝ ලෙස සාකච්ඡා කර තිබුණා.",
       "URL": "https://www.hirunews.lk/339312/ජනපතිගේ-ප්‍රධානත්වයෙන්-අද-ආණ්ඩු-පක්ෂයේ-රැස්වීමක්-සහ-විශේෂ-කැබිනට්-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=231"
}