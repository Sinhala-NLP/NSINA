{
       "Source": "hirunews",
       "Timestamp": "Tuesday, 09 May 2023 - 9:19",
       "Headline": "සජබයේ ජනාධිපති අපේක්ෂකයා තීරණය කෙරේ",
       "News Content": "ජනබලවේගය පක්ෂයේ කෘත්‍යාධිකාරී මණ්ඩලය ඊයේ (08) දින පස්වරුවේ විපක්ෂ නායක කාර්යාලයේදී රැස්වී තිබෙනවා.\nඉදිරි ජනාධිපතිවරණයේ දී සමගි ජනබලවේගය ප්‍රමුඛ සන්ධානයක් හරහා ජනාධිපති අපේක්ෂකයා ලෙස සජිත් ප්‍රේමදාස ඉදිරිපත් කිරීමටයි එම පක්ෂයේ කෘත්‍යාධිකාරී මණ්ඩලය තීරණය තිබෙන්නේ.\nඑහිදී කිසිදු කරුණක් සම්බන්ධයෙන් රජය සමඟ එක්ව කටයුතු කිරීමට හෝ ඒ සම්බන්ධයෙන් සාකච්ඡා නොකිරීමට පක්ෂය තීරණය කළ බව නලින් බණ්ඩාර සඳහන් කළා.\nසමගි ජනබලවේගය පක්ෂයේ හරීන් ප්‍රනාන්දු, මනූෂ නානායක්කාර, ඩයනා ගමගේ සහ ඒ.එච්.එම් ෆවුසි සම්බන්ධයෙන් එහිදී සාකච්ඡා කර තිබෙනවා.\nඒ. එච්. එම්. ෆවුසිගේ පක්ෂ සාමාජිකත්වය අත්හිටුවීමට ද කෘත්‍යාධිකාරී මණ්ඩලය තීරණය කළ බව පාර්ලිමේන්තු මන්ත්‍රී ලක්ෂ්මන් කිරිඇල්ල සඳහන් කළා.",
       "URL": "https://www.hirunews.lk/334660/සජබයේ-ජනාධිපති-අපේක්ෂකයා-තීරණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=358"
}