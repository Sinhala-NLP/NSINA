{
       "Source": "hirunews",
       "Timestamp": "Tuesday, 04 April 2023 - 23:24",
       "Headline": "ශ්‍රී ලංකාවට අනගි අවස්ථාවක්",
       "News Content": "සංචාරක ශ්‍රි ලංකා කණ්ඩායම සහ නවසීලන්ත කණ්ඩායම අතර පැවැත්වෙන දෙවැනි විස්සයි විස්ස තරගය හෙට ශ්‍රී ලංකා වේලාවෙන් උදෑසන 6.30ට ආරම්භ වීමට නියමිතයි.\nමේ අතර හෙට පැවැත්වෙන තරගයේ දී ශ්‍රී ලංකා කණ්ඩායමේ වෙනසක් ද සිදු කිරීමට සූදානමක් ඇතැයි ද වාර්තා වනවා.\nඒ අනුව තුන් ඉරියව් ක්‍රීඩක චාමික කරුණාරත්නව හෙට තරගයෙන් විවේක ගන්වා ඒ වෙනුවට කසුන් රාජිත හෝ ළහිරු කුමාරව කණ්ඩායමට කැඳවීමේ සූදානමක් පවතින බවයි වාර්තා වන්නේ.\nදෙරට අතර පැවති පළමු තරග තියුණු තරගයක් අවසානයේ ශ්‍රී ලංකාවට ජය හිමි වූ අතර මේ වන විට ශ්‍රී ලංකා කණ්ඩායම 1-0ක් ලෙස ඉදිරියෙන් සිටිනවා.\nහෙට තරගය ශ්‍රී ලංකාව ජයග්‍රහණය කළහොත් වසර දහයකට පසු ශ්‍රී ලංකා කණ්ඩායම නවසීලන්තයට එරෙහිව ලබා ගන්නා විස්සයි විස්ස තරගාවලි ජය ලෙස ඉතිහාසයට එක් වනු ඇති.",
       "URL": "https://www.hirunews.lk/331727/ශ්‍රී-ලංකාවට-අනගි-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=433"
}