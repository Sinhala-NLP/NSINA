{
       "Source": "hirunews",
       "Timestamp": "Tuesday, 01 August 2023 - 9:14",
       "Headline": "කොළඹ කොටස් හුවමාරුව සහ රුහුණු විශ්වවිද්‍යාලය අතර අවබෝධතා ගිවිසුමක්",
       "News Content": "ප්‍රාග්ධන වෙළඳපොළ සහ උපාධි අපේක්ෂකයින් අතර මූල්‍ය සාක්ෂරතාව වැඩිදියුණු කිරීම සඳහා කොළඹ කොටස් හුවමාරුව සහ රුහුණු විශ්වවිද්‍යාලය අතර අවබෝධතා ගිවිසුමක් අත්සන් කර තිබෙනවා.\nමෙමගින් ගණකාධිකරණය සහ මූල්‍ය, ව්‍යාපාර කළමනාකරණය මෙන්ම ආර්ථික විද්‍යාව ආශ්‍රිත උපාධි වැඩසටහන් වල නියැලී සිටින විශ්වවිද්‍යාල සිසුන් සඳහා ප්‍රායෝගික, අධ්‍යාපනික පුහුණුව සහ සීමාවාසික අවස්ථාවන් හිමිවනු ඇති.\nඑමෙන්ම අවබෝධතා ගිවිසුමේ නියමයන් යටතේ කොළඹ කොටස් හුවමාරුව විසින් විශ්වවිද්‍යාලයේ වාණිජවේදී ගෞරව උපාධි වැඩසටහනේ ශ්‍රේණි ලකුණු සාමාන්‍යයේ ඉහළම අගය ලබා ගන්නා ශිෂ්‍යයාට සම්මානයක් පිරිනමනු ඇති.",
       "URL": "https://www.hirunews.lk/343244/කොළඹ-කොටස්-හුවමාරුව-සහ-රුහුණු-විශ්වවිද්‍යාලය-අතර-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=134"
}