{
       "Source": "hirunews",
       "Timestamp": "Tuesday, 06 December 2016 - 16:57",
       "Headline": "ඇලන් මැතිනියාරාමයේ ශබ්ද විකාශන භාවිතයට කොන්දේසි",
       "News Content": "පූජ්‍ය උඩුවේ ධම්මාලෝක හිමියන් වැඩසිටින පොල්හේන්ගොඩ - ඇලන් මැතිනියාරාමයේ අලූයම පහේ සිට හය දක්වා ශබ්ද විකාශන යන්ත්‍ර භාවිතය වළක්වාලමින් අධිකරණය අද (06) කොන්දේසි සහිත ආඥාවක් නිකුත් කළා.\nවිහාරස්ථානයේ ශබ්ද විකාශන යන්ත්‍ර භාවිත කිරීම මගින් තමන්ට පීඩාවක් සිදුවන බවට පරිසර යුක්ති කේන්ද්‍රය සහ හිටපු අමාත්‍ය මිලින්ද මොරගොඩ ඇතුළු ප්‍රදේශවාසීන් පිරිසක් මෙම නඩුව කොළඹ මහේස්ත්‍රාත් අධිකරණය හමුවේ ගොනුකර තිබුණා.\nඑය සලකා බලමින් කොළඹ අතිරේක මහේස්ත්‍රාත් දුලානි අමරසිංහ මෙම නියෝගය නිකුත් කළ අතර, පූජ්‍ය උඩුවේ ධම්මාලෝක හිමියන්ට ලබන 16 වනදා අධිකරණය හමුවේ පෙනී සිටින ලෙස නොතිසීද නිකුත් කළා.",
       "URL": "https://www.hirunews.lk/149098/ඇලන්-මැතිනියාරාමයේ-ශබ්ද-විකාශන-භාවිතයට-කොන්දේසි",
       "Category": "Local News",
       "Parent URL": "https://www.hirunews.lk/local-news.php?pageID=4765"
}