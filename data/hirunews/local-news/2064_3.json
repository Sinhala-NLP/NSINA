{
       "Source": "hirunews",
       "Timestamp": "Thursday, 25 March 2021 - 15:06",
       "Headline": "බටහිර පර්යන්තය ගැන වාර්තාවක් වරාය අමාත්‍යාංශ උපදේශක කාරක සභාවට",
       "News Content": "කොළඹ වරායේ බටහිර පර්යන්තය සංවර්ධනය සිදුකරන ආකාරය සහ එහි වැඩපිළිවෙල පිළිබඳ වාර්තාවක් වරාය හා නාවික කටයුතු පිළීබඳ අමාත්‍යාංශ උපදේශක කාරක සභාවට ඉදිරිපත් කරන බව විෂය භාර අමාත්‍ය රෝහිත අබේගුණවර්ධන පවසනවා.\nපාර්ලිමේන්තුවේදී පැවති වරාය හා නාවික කටයුතු පිළිබඳ අමාත්‍යාංශයීය උපදේශක කාරක සභාවට එක්වෙමිනුයි අමාත්‍යවරයා මේ බව සඳහන් කළේ.\nවරායේ නැගෙනහිර පර්යන්තය සම්පූර්ණයෙන්ම වරාය අධිකාරිය යටතේ ක්‍රියාත්මක කිරීම සඳහා අවශ්‍ය පසුබිම සකසා ඊට කැබිනට් අනුමැතිය ලබාගෙන ඇති බවත් අමාත්‍යවරයා එහිදී ප්‍රකාශ කළා.\nඑමෙන්ම, බටහිර පර්යන්තයේ සංවර්ධනය පිළිබඳ වන වැඩපිළිවෙල කඩිනමින් සිදුකරන බව ද විෂය භාර අමාත්‍ය රෝහිත අබේගුණවර්ධන ප්‍රකාශ කර තිබෙනවා.",
       "URL": "https://www.hirunews.lk/266500/බටහිර-පර්යන්තය-ගැන-වාර්තාවක්-වරාය-අමාත්‍යාංශ-උපදේශක-කාරක-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=2064"
}