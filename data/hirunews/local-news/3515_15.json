{
       "Source": "hirunews",
       "Timestamp": "Wednesday, 06 February 2019 - 17:54",
       "Headline": "ඉදිරි මාස දෙක තුළ මත්ද්‍රව්‍ය ජාවාරම්කරුවන් සඳහා ස්ථිරවම මරණ දඩුවම - ජනපති පාර්ලිමේන්තුවේදී කියයි",
       "News Content": "ඉදිරි මාස දෙක ඇතුළත ස්ථිර වශයෙන්ම මත්ද්‍රව්‍ය ජාවාරම්කරුවන් සඳහා මරණ දඩුවම ක්‍රියාත්මක කරන බව ජනාධිපති මෛත්‍රීපාල සිරිසේන අද පාර්ලිමේන්තුවේදී ප්‍රකාශ කළා.\nවරදකරුවන් භාරදීමේ පනත යටතේ නියමයන් සහ ණය සහනදායක ආඥාපනත යටතේ වූ නියමයන් පිළිබඳ විවාදයට එක්වෙමිනුයි ජනාධිපතිවරයා මේ බව සඳහන් කළේ.\nතමා සහ හිටපු ආරක්ෂක ලේකම් ගෝඨාභය රාජපක්ෂ ඝාතන කුමන්ත්‍රණයට අදාළව මීට දින හතරකට පෙර අපරාධ පරීක්ෂණ දෙපාර්තමේන්තුවට ප්‍රකාශයක් ලබාදුන් බවද ජනාධිපතිවරයා මෙහිදී කියා සිටියා.",
       "URL": "https://www.hirunews.lk/209853/ඉදිරි-මාස-දෙක-තුළ-මත්ද්‍රව්‍ය-ජාවාරම්කරුවන්-සඳහා-ස්ථිරවම-මරණ-දඩුවම-ජනපති-පාර්ලිමේන්තුවේදී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3515"
}