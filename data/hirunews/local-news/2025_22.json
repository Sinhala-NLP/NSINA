{
       "Source": "hirunews",
       "Timestamp": "Monday, 12 April 2021 - 8:31",
       "Headline": "නිට්ටෑවන් යළිත් කරළියට",
       "News Content": "දිවයිනේ විවිධ ප්‍රදේශවලින් මීට ඉහත දී වාර්තා වූ නිට්ටෑවන් නැමැති කුරු මිනිසුන් පිළිබදව යළිත් සමාජයේ කතාබහට ලක්ව තිබෙනවා.\nඒ, බදුල්ල - දෙකේ කණුව - නේත්‍රාගම ප්‍රදේශයේ ගම්වැසියන් ඒ පිළිබදව සිදුකරන අනාවරණයත් සමඟයි.\nමාතර - තොටමුණ ධීවර ගම්මානයෙන් ද මීට පෙර නිට්ටෑවන්පිළිබඳ තොරතුරු වාර්තා වී තිබුණා.\nඑමෙන්ම, කුලියාපිටිය - එලතලව සහ මූණමල්දෙණිය යන ප්‍රදේශවලින් ද අනුරාධපුර - මහවිලච්චිය, ඇද්දකල්ල යන ප්‍රදේශයෙන් සහ අම්පාර - දමන - තොට්ටම ප්‍රදේශයෙන් මීට පෙර නිට්ටෑවන් පිළිබද තොරතුරු වාර්තා වූ අතර ඒ පිළිබදව හිරු ප්‍රවෘත්ති ඔස්සේ කරුණු අනාවරණ කළා.\nඑවන් පසුබිමකයි බදුල්ල - දෙකේ කණුව - නේත්‍රාගම ප්‍රදේශවාසීන් නීත්තෑවන් සිටින බවට ප්‍රකාශ කරන්නේ. ඒ හේතුවෙන් තමන් දැඩි බියකින් පසුවන බව ද ප්‍රදේශවාසීන් සඳහන් කළා.",
       "URL": "https://www.hirunews.lk/268209/නිට්ටෑවන්-යළිත්-කරළියට",
       "Category": "Local News",
       "Parent URL": "https://www.hirunews.lk/local-news.php?pageID=2025"
}