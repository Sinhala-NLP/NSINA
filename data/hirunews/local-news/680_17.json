{
       "Source": "hirunews",
       "Timestamp": "Thursday, 08 December 2022 - 13:21",
       "Headline": "නළ ළිඳකට වැටුණු ඉන්දීය දරුවාගේ ජිවිතය අනතුරේ",
       "News Content": "ක්‍රීඩා කරමින් සිටියදී අනාරක්ෂිත නල ළිදක් තුළට ඇද වැටුණු ඉන්දීය දරුවා මුදාගැනීමේ මෙහෙයුම් තවමත් සාර්ථක වී නැහැ.\nවිදෙස් වාර්තා සදහන් කළේ දරුවා සිරවී ඇති ස්ථානයට ඉහලින් මඩ තට්ටුවක් සිරවී තිබිම හේතුවෙන් එම මෙහෙයුම් දුෂ්කර වී ඇති බවයි.\nඉන්දියාවේ මධ්‍ය ප්‍රදේශයේ ගම්මානයක පදිංචි ටන්මේ සාහු නම් 8 හැවිරිදි දරුවා අඩි 400ක් පමණ ගැඹුරු අනාරක්ෂිත නල ළිදක් තුළට ඇද වැටී තිබුණේ ඉකුත් අඟහරුවාදා පස්වරුවේයි.\nමේ වනවිට ඔහු නල ළිද තුල සිර වී පැය 24කට වැඩි කාලයක් ගතවී ඇතත් දරුවා මුදාගැනීමට තවමත් හැකි වී නැහැ.\nසහන කණ්ඩායම් විශ්වාස කරන්නේ දරුවා මෙම ගැඹුරු නල ළිදෙහි අඩි 60ක පමණ ගැඹුරක සිරවී ඇති බවයි.\nඒ අනුව නළ ලිදට සමාන්තරව කැණිම් සිදුකර දරුවා මුදා ගැනීමට පියවර ගෙන ඇත්තේ.\nකෙසේ වෙතත් එම කටයුතු ද මේ විනට අඩි 25ක ස්ථරයකදී නවතා දමා තිබන්නේ පාෂාණ තට්ටුවක් හමුවිම හේතුවෙන්.\nවෛද්‍යවරුන් දරුවාගේ තත්ත්වය අඛණ්ඩව නිරික්ෂණය කරමින් ඔක්සිජන් ලබාදීමට කටයුතු කරන නමුත් දරුවාගේ සෞඛ්‍ය තත්ත්වය සම්බන්ධයෙන් මෙතෙක් නිශ්චිත තොරතුරු වාර්තා වන්නේ නැහැ.\nමීට පෙරද අවස්ථා ගණනාවකදී ඉන්දියාව තුල අනාරක්ෂිත නළ ලිං වලට දරුවන් ඇද වැටීමේ සිද්ධීන් රැසක් වාර්තා වූ අතර එහි ආසන්නතම සිදුවිම ඉකුත් ජූලි මාසයේ වාර්තා වන්නේ ගුජරාට් ප්‍රාන්තයෙන්.\nඒ අඩි 500ක ගැඹුරු නළ ලිදකට 12 හැවිරිදි දැරියක් ඇද වැටීමයි.",
       "URL": "https://www.hirunews.lk/322221/නළ-ළිඳකට-වැටුණු-ඉන්දීය-දරුවාගේ-ජිවිතය-අනතුරේ",
       "Category": "Local News",
       "Parent URL": "https://www.hirunews.lk/local-news.php?pageID=680"
}