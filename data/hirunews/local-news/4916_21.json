{
       "Source": "hirunews",
       "Timestamp": "Friday, 19 August 2016 - 14:20",
       "Headline": "Update : කොටහේනේ පියෙකු, දුව සහ පුතු සමඟ වස බොයි",
       "News Content": "වස පානය කර දිවි නසා ගත් බවට සැක කෙරෙන එකම පවුලේ පිය, පුතු සහ දියණියකගේ සිරුරු පොලීසිය අද සොයා ගත්තා.\nඒ, කොටහේන - ශාන්ත බෙනඩික් මාවතේ පිහිටි ඔවුන්ගේ නිවස තුළ තිබීයදීයි.\nමිය ගිය පියාගේ වයස අවුරුදු 46ක් වන අතර, දියණියගේ වයස අවුරුදු 12ක්. පුතු 9 හැවිරිදි වියේ පසුවන බව පොලීසිය ප්‍රකාශ කළා.\nසිද්ධිය සිදුවන අවස්ථාවේ දරුවන්ගේ මව නිවසේ රැදී සිට නැහැ.\nපොලීසිය ප්‍රකාශ කළේ මෙම මරණවලට හේතුව මෙතෙක් පැහැදිලිව සදහන් කළ නොහැකි බවයි.\nUpdate : Friday, August 19, 2016 19.46\n---------------------------------------------------\nකොටහේන - ශාන්ත බෙනඩික් මාවතේ පිහිටි නිවසක් තුළ තිබී පුද්ගල මළ සිරුරු 3ක් පොලීසිය අද සොයා ගත්තා.\nමෙලෙස මිය ගොස් ඇත්තේ එකම පවුලේ පියා, පුතු සහ දියණියයි. ඔවුන් වස පානය කර සිය දිවි හානි කරගෙන ඇති බවටයි පොලීසිය සැක පළ කරන්නේ.\nමේ වන විට ඔවුන්ගේ මෘත ශරීර කොළඹ ජාතික රෝහලට රැගෙන විත් තිබෙනවා.",
       "URL": "https://www.hirunews.lk/141000/update-කොටහේනේ-පියෙකු-දුව-සහ-පුතු-සමඟ-වස-බොයි",
       "Category": "Local News",
       "Parent URL": "https://www.hirunews.lk/local-news.php?pageID=4916"
}