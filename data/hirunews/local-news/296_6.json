{
       "Source": "hirunews",
       "Timestamp": "Saturday, 03 June 2023 - 21:09",
       "Headline": "එක්සත් ජාතීන්ගේ සාමාජික රටවල් 193ක ඒකමතික තීරණයෙන් ශ්‍රී ලංකාව උප සභාපති ලෙස තේරී පත්වෙයි",
       "News Content": "එක්සත් ජාතීන්ගේ මහා මණ්ඩලයේ 78 වැනි සැසිවාරයේ දී සාමාජික රටවල් 193ම එක්ව උප සභාපතිවරයකු ලෙස ශ්‍රී ලංකාව ඒකමතිකව තෝරා පත් කරගෙන තිබෙනවා.\nඑක්සත් ජාතීන්ගේ සංවිධානයේ නිත්‍ය නියෝජිත මොහාන් පීරිස් ශ්‍රී ලංකාව නියෝජනය කරමින් ආසියා පැසිෆික් කලාපය වෙනුවෙන් මෙම වසරේ සැප්තැම්බර් මාසයේ සිට 2024 වසරේ සැප්තැම්බර් මාසය දක්වා මෙම තීරණාත්මක තනතුර භාරගැනීමට නියමිතයි.\nබොලිවියාව, කොංගෝව, එස්තෝනියාව, ගැම්බියාව, අයිස්ලන්තය, ඉරානය, මැලේසියාව, නෙදර්ලන්තය, සෙනගාලය, සිංගප්පූරුව, මොරොක්කෝව, සුරිනාම්, උගන්ඩාව, උස්බෙකිස්තානය සහ සංයාව ඇතුළු රටවල් රැසක් අතරින් ශ්‍රී ලංකාව උප සභාපති ධුරයට පත් කරන බවටයි එක්සත් ජාතීන්ගේ සංවිධානය නිවේදනය කළේ.\nඅණින් තේරී පත් වූ මෙම උප සභාපතිවරු චීනය, ප්‍රංශය, රුසියානු සමූහාණ්ඩුව, එක්සත් රාජධානිය සහ එක්සත් ජනපදය යන ආරක්ෂක මණ්ඩලයේ ස්ථීර සාමාජිකයන් පස්දෙනා සමඟ එක්වීමට නියමිත බවයි වාර්තා වන්නේ.",
       "URL": "https://www.hirunews.lk/336978/එක්සත්-ජාතීන්ගේ-සාමාජික-රටවල්-193ක-ඒකමතික-තීරණයෙන්-ශ්‍රී-ලංකාව-උප-සභාපති-ලෙස-තේරී-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=296"
}