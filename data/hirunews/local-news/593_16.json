{
       "Source": "hirunews",
       "Timestamp": "Wednesday, 18 January 2023 - 17:30",
       "Headline": "අපට බල ශක්තිය දී, ත්‍රිකුණාමලය අත්පත් කර ගැනීමට පැමිණෙන ඉන්දීය විදේශ ඇමති (ඡායාරූප)",
       "News Content": "ඉන්දීය විදේශ අමාත්‍ය ආචාර්‍ය එස් ජයශංකර් මාලදිවයින වෙත ලඟා වී තිබෙනවා.\nඉන්දීය විදේශ අමාත්‍යවරයා මාලදිවයිනේ සංචාරයක නිරත වන්නේ ඔහුගේ ශ්‍රී ලංකා සංචාරයට පුරෝගාමීවයි.\nහෙට දිවයිනට පැමිණීමට නියමිත ඉන්දීය විදේශ අමාත්‍යවරයාගේ දෙදින නිල සංචාරය තුල දී ශ්‍රී ලංකාව සමග ප්‍රධාන වශයෙන් අවබෝධතා ගිවිසුම් දෙකක් අස්සන් කිරීමට නියමිත බව වාර්ථා වනවා.\nඒ අනුව ඔහුගේ නිල සංචාරය තුළ දී ත්‍රිකුණාමල තෙල් ටැංකි සංකීර්ණය ඇතුළු වරාය සංවර්ධන ව්‍යාපෘතිය, සහ ඉන්දීය බලශක්ති ශක්තිය ලබා ගැනීම සඳහා ඉඩ සලසන හරස් සමුද්‍ර සන්ධි සම්ප්‍රේෂණ මාර්ගයක් ඉදිකිරීමේ සංවර්ධන ව්‍යාපෘතිය සඳහා ද අස්සන් තැබීමට නියමිතයි.\nමේ වන විටත් ඉන්දියාවේ අසල්වැසි රාජ්‍යයන් වන නේපාලය, භූතානය සහ බංග්ලාදේශය වැනි රටවල් මෙම බලශක්ති ජාලය හා එක්ව කටයුතු කරනවා.",
       "URL": "https://www.hirunews.lk/325348/අපට-බල-ශක්තිය-දී-ත්‍රිකුණාමලය-අත්පත්-කර-ගැනීමට-පැමිණෙන-ඉන්දීය-විදේශ-ඇමති-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=593"
}