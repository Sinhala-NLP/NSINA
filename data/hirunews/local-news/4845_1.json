{
       "Source": "hirunews",
       "Timestamp": "Sunday, 09 October 2016 - 13:35",
       "Headline": "ජගත් සරණාගත කොමිසමේ සහාය ශ්‍රී ලංකාවට",
       "News Content": "විදේශයන්හි සිටින ශ්‍රී ලාංකික සරණාගතයින්ට නැවත මෙරටට පැමිණීමට සහාය විය හැකි බව එක්සත් ජාතීන්ගේ සරණාගත කොමසාරිස් චිලීෆෝ ග්‍රාන්ඩි පවසනවා.\nඑමෙන්ම, අභ්‍යන්තරව අවතැන්වූවන්ගේ සහ රටක් නොමැති ජනතාවගේ ගැටලූවලට විසදුම් සෙවීමට ලක් රජය ප්‍රශංසනීය පියවර ගෙන ඇති බවයි ඔහු සදහන් කළේ.\nජිනීවා නුවර පැවැත්වෙන ජගත් සරණාගත කොමිසමේ 67 වන විධායක කමිටු රැස්වීමට එක්වෙමින් ඔහු මේ බව ප්‍රකාශ කර තිබෙනවා.\nනැවත මෙරටට පැමිණෙන ශ්‍රී ලාංකික සරණාගතයින් සදහා ජීවිකා වෘත්තීන් සැකසීමට මෙන්ම, නිවාස පහසුකම් සැලසීමට ද එක්සත් ජාතීන්ගේ සරණාගත කොමිසමේ සහාය ලබා දෙන බව ජගත් සරණාගත කොමසාරිස්වරයා ප්‍රකාශ කළා.",
       "URL": "https://www.hirunews.lk/144803/ජගත්-සරණාගත-කොමිසමේ-සහාය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4845"
}