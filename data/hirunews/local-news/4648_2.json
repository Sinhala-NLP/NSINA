{
       "Source": "hirunews",
       "Timestamp": "Wednesday, 22 February 2017 - 19:47",
       "Headline": "ශ්‍රී ලංකාවට සීගිරියේදී එක්වුණ කැළල",
       "News Content": "සීගිරිය මෙරට අතීත පෞඩත්වය කියාපාන ලෝක උරුමයක්\nඅද සී.අයි.ඒ වෙන්වන්නේ සීගිරියේ  භාරකාරීත්වය දරන මධ්‍යම සංස්කෘතික අරමුදල් නොසැලකිල්ල හමුවේ එය ජාත්‍යන්තරයේ පිළිකුලට ලක්වන අයුරු හෙළිකිරීම සඳහායි.\nදෙස් විදෙස් සංචාරකයන් සීගිරිය හදුන්වන්නේ 08 වැනි ලෝක පුදුමය ලෙසයි.\nදිනපතා සීගිරිය නැරඹීමට විදේශීය සංචාරකයන් 500 කට ආසන්න පිරිසක් පැමිණෙන අතර මේ ඔවුන් පැමිණෙන රථ ගාලේ පිහිටා ඇති මොරගහමුල වැසිකිලි පද්ධතියයි.\nඑක් විදේශිකයෙකුගෙන් ප්‍රවේශපත්‍ර ගාස්තුව ලෙස රුපියල් 4,500 කට ආසන්න මුදලක් අයකල ද සති ගණනක පටන් ඔවුන්ට නිසි පිරිදි සනීපාරක්ෂක පහසුකම් ලබාදෙන්නේ නැහැ.\nඊට හේතුව පුරුෂයන්ට වෙන්කර ඇති වැසිකිලියේ ගලිය උතුරා පිටාර ගලමින් පැවතීමයි.\nමේ හේතුවෙන් දිනපතා මෙහි පැමිණෙන සිය ගණනක් සංචාරකයන් දැඩි අපහසුතාවට පත්වන අයුරු අප කැමරා කාචයේ මෙලෙස සටහන් වුණා.\nඅපහසුතාවට පත්වන විදේශිකයන්ට මෙහි සේවකයන් පවසන්නේ ඒ ආශ්‍රිත වන පෙදෙස භාවිතා කර වැසිකිලි පහසුකම් සපයා ගන්නා ලෙසයි.",
       "URL": "https://www.hirunews.lk/155201/ශ්‍රී-ලංකාවට-සීගිරියේදී-එක්වුණ-කැළල",
       "Category": "Local News",
       "Parent URL": "https://www.hirunews.lk/local-news.php?pageID=4648"
}