{
       "Source": "hirunews",
       "Timestamp": "Friday, 15 April 2022 - 16:53",
       "Headline": "ජල ටැංකියකට වැටී පියෙකු සහ පුතෙකු මරුට",
       "News Content": "ගාල්ල - බටදූව ප්‍රදේශයේ පිහිටි පාවහන් කර්මාන්ත ශාලාවක ජල ටැංකියකට වැටී අද දහවල් එහි විධායක නිලධාරියෙකු සහ ඔහුගේ නව 7 හැවිරිදි පුත්‍රයා මියගොස් තිබෙනවා.\nපොලීසිය සඳහන් කළේ කම්හල පරීක්ෂා කිරීමට අදාළ විධායක නිලධාරියා සිය පුතු සමග පැමිණි අවස්ථාවේදී මෙම අනතුරට ලක්ව ඇති බවයි.\nඑහිදී ඔහුගේ පුත්‍රයා ටැංකිය මතින් දිව යමින් සිටියදී ටැංකියට වැටී ඇති අතර, පුත්‍රයා බේරා ගැනීමට පියා උත්සාහ කළ අවස්ථාවේදී ඔහු ද ටැංකියට ඇද වැටී තිබෙනවා.\nඅනතුරුව කාර්ය මණ්ඩලය විසින් ඔවුන් මුදාගෙන කරාපිටිය රෝහලට ඇතුළත් කළ ද ඒ වනවිටත් ඔවුන් ජිවිතක්ෂයට පත්ව සිටි බවයි රෝහල් ආරංචි මාර්ග සඳහන් කළේ.\nමෙලෙස ජිවිතක්ෂයට පත්ව ඇත්තේ ගාල්ල - අක්මීමණ, තල්ගම්පල - හව්පගෙවත්තේ පදිංචි අදාළ පාවහන් කර්මාන්ත ශාලාවේ සේවය කළ 37 හැවිරිදි විධායක නිලධාරියෙකු සහ ඔහුගේ පුත්‍රයායි.",
       "URL": "https://www.hirunews.lk/302011/ජල-ටැංකියකට-වැටී-පියෙකු-සහ-පුතෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1229"
}