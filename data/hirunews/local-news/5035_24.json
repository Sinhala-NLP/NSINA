{
       "Source": "hirunews",
       "Timestamp": "Monday, 23 May 2016 - 12:58",
       "Headline": "කොළඹ කුණු ගොඩගැසේ",
       "News Content": "කොළඹ නගරයේ මේ වනවිට කසල ගොඩගැසී තිබෙනවා.\nමේ සම්බන්ධයෙන් හිරු ප්‍රවෘත්ති අංශය කළ සොයාබැලීමකදී අනාවරණ වුණේ කොළඹ කසල බැහැර කරන මීතොටමුල්ල ප්‍රදේශය තවදුරටත් ජලයෙන් යටවී තිබීම ඊට හේතුව බවයි.\nමේ නිසා එම ප්‍රදේශයට කසල රැගෙන යාමට නොහැකි තත්ත්වයක් උද්ගත වී ඇති බව කොළඹ මහ නගර සභාවේ නියෝජ්‍ය නගරාධිපති ටයිටස් පෙරේරා කියා සිටියා.\nමේ නිසා කොළඹ කසල පිළියන්දල - කරදියාන ප්‍රදේශයට බැහැර කිරීමට කටයුතු සූදානම් කර ඇති නමුත් එහිද ගැටළු පවතින බවයි ඔහු හිරු ප්‍රවෘත්ති අංශය කළ විමසීමකදී සඳහන් කළේ.",
       "URL": "https://www.hirunews.lk/133816/කොළඹ-කුණු-ගොඩගැසේ",
       "Category": "Local News",
       "Parent URL": "https://www.hirunews.lk/local-news.php?pageID=5035"
}