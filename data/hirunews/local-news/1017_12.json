{
       "Source": "hirunews",
       "Timestamp": "Saturday, 16 July 2022 - 10:58",
       "Headline": "අඹසානා ඝාතනයට තුන්දෙනෙකු අල්ලයි",
       "News Content": "සංවිධානාත්මක අපරාධ කල්ලි නායක අඹසානා නැමැත්තාට වෙඩි තබා ඝාතනය කිරීම සඳහා අනුබල දුන් පුද්ගලයින් තුන්දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඑහි සංවිධානාත්මක අපරාධ මර්දන ඒකකයේ නිලධාරීන්ට ලද තොරතුරකට අනුව ඊයේ (15) මෙම වැටලීම සිදුකර ඇති අතර අත්අඩංගුවට ගත් සැකකරුවන් 26, 38 සහ 39 යන වයස්වල පසුවන්නන්.\nකැළණිය ප්‍රදේශයේ පදිංචි ඔවුන් වැඩිදුර විමර්ශන සඳහා පෑලියගොඩ පොලීසියට භාර දී තිබෙනවා.\nසංවිධානාත්මක අපරාධ කල්ලි නායකයෙකු වන අඹසානා නැමැත්තා පෑලියගොඩ මැනිං වෙළඳ සංකීර්ණයේදී වෙඩි තබා ඝාතනය කර තිබුණේ පසුගිය මස 21 වනදායි.",
       "URL": "https://www.hirunews.lk/310117/අඹසානා-ඝාතනයට-තුන්දෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1017"
}