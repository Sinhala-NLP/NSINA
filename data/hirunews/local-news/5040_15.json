{
       "Source": "hirunews",
       "Timestamp": "Thursday, 19 May 2016 - 12:19",
       "Headline": "හිටපු ඇමති ජොන්ස්ටන්ට නඩු 5 ක් - උඩුවේ හිමියන්ටත්  සිතාසි",
       "News Content": "පූජ්‍ය උඩුවේ ධම්මාලෝක හිමියන්ට ජූනි මස 20 වනදා කොළඹ මහාධිකරණයේ පෙනී සිටින්නැයි සිතාසි නිකුත් කර තිබෙනවා.\nඒ, නීති විරෝධී ලෙස අලි පැටවෙකු ලඟ තබා ගැනීමේ චෝදනාවටයි. ධම්මාලෝක හිමියන් වැඩ සිටින කිරුලපන - පොල්හේන්ගොඩ ඇලන් මැතිණියාරාමයේ බලපත්‍ර නොමැතිව රදවාගෙන සිටි අලි පැටවෙකු වනජීවි නිලධාරීන් සොයාගත්තේ පසුගිය ජනවාරි 28 වැනිදායි.\nමේ අතර එක්සත් ජනතා නිදහස් සන්ධාන පාර්ලිමේන්තු මන්ත්‍රී ජොන්ස්ටන් ප්‍රනාන්දුට එරෙහිව අල්ලස් කොමිසම අද නඩු පවරා තිබෙනවා.\n2010  වසරේ සිට 2014 දක්වා සමූපකාර හා අභ්‍යන්තර වෙළද කටයුතු අමාත්‍යවරයා ලෙස කටයුතු කළ සමයේ රාජ්‍ය සේවකයින් ඔහුගේ දේශපාලන කටයුතුවලට යොදා ගැනීමෙන් රජයට රුපියල් කෝටි 4 කට වැඩි මුදලක පාඩුවක් සිදු කිරීමේ චෝදනාවටයි අල්ලස් කොමිසම මෙලෙස  කොළඹ ප්‍රධාන මහේස්ත්‍රාත් අධිකරණයේ නඩු පවරා ඇත්තේ.",
       "URL": "https://www.hirunews.lk/133545/හිටපු-ඇමති-ජොන්ස්ටන්ට-නඩු-5-ක්-උඩුවේ-හිමියන්ටත්-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=5040"
}