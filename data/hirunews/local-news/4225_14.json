{
       "Source": "hirunews",
       "Timestamp": "Friday, 10 November 2017 - 16:20",
       "Headline": "විභාග රහස් ප්‍රධානියාගේ වැඩ තහනම්",
       "News Content": "රාජකාරිය පැහැර හැරීම සහ විෂමාචාර චෝදනා කිහිපයක් හේතුවෙන් විභාග දෙපාර්තමේන්තුවේ රහස්‍ය සහ ආයතනික විභාග අංශ ප්‍රධානියාගේ වැඩ තහනම් කර තිබෙනවා.\nඅධ්‍යාපන අමාත්‍යාංශය සඳහන් කළේ අධ්‍යාපන ලේකම් සුනිල් හෙට්ටිආරච්චි විසින් රාජ්‍ය සේවා කොමිෂන් සභාවේ අධ්‍යාපන සේවා කමිටුවේ අනුමැතිය ඇතිව වහාම ක්‍රියාත්මක වන පරිදි මෙම නිලධාරියාගේ වැඩ අද සිට තහනම් කළ බවයි.\nඔහු යටතේ පසුගිය කාලයේ සිදුවූ විභාග පැවැත්වීම්, උත්තර පත්‍ර පරීක්ෂාව, ප්‍රශ්න පත්‍ර සම්පාදනය, ප්‍රශ්න පත්‍ර සම්පාදක මණ්ඩල නම් කිරීම, විභාග සම්බන්ධ රහස්‍යභාවය ආරක්ෂා කිරීම ඇතුළු කටයුතු කිහිපයක් සම්බන්ධයෙන් මේ වන විට අධ්‍යාපන අමාත්‍යවරයාගේ උපදෙස් පරිදි විශේෂ පරීක්ෂණයක් ද ආරම්භ කර තිබෙනවා.",
       "URL": "https://www.hirunews.lk/175729/විභාග-රහස්-ප්‍රධානියාගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4225"
}