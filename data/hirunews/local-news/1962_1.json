{
       "Source": "hirunews",
       "Timestamp": "Tuesday, 11 May 2021 - 8:57",
       "Headline": "පළාත් අතර සංචරණ සීමාවන් අද මධ්‍යම රාත්‍රියේ සිට (වීඩියෝ)",
       "News Content": "පළාත් අතර සංචරණ සීමා අද මධ්‍යම රාත්‍රියේ සිට ක්‍රියාත්මක වන බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nමැයි 30 වනදා දක්වා මෙලෙස පළාත් අතර සංචරණ සීමා පනවන ලෙස ජනාධිපති ගෝඨාභය රාජපක්ෂ ඊයේ අදාළ බලධාරීන්ට දැනුම් දී තිබුණා.\nඒ අනුව පළාත් අතර සංචරණ සීමාවන් අද මධ්‍යම රාත්‍රියේ සිට මැයි 30 වනදා දක්වා බලපැවැත්වෙනු ඇති.\nකෙසේ නමුත්, මෙම සීමාවන් අත්‍යවශ්‍ය සේවා සඳහා බලනොපාන බවයි යුද හමුදාපතිවරයා වැඩිදුරටත් සඳහන් කළේ.\nඑමෙන්ම, ඉදිරියේදී අවශ්‍ය වුවහොත් දිස්ත්‍රික් අතරද සංචරණ සීමා පැනවීමට සිදුවිය හැකි බව යුද හමුදාපති ජනරාල් ශවේන්ද්‍ර සිල්වා කියා සිටියා.",
       "URL": "https://www.hirunews.lk/271027/පළාත්-අතර-සංචරණ-සීමාවන්-අද-මධ්‍යම-රාත්‍රියේ-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1962"
}