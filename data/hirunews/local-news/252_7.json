{
       "Source": "hirunews",
       "Timestamp": "Tuesday, 20 June 2023 - 15:27",
       "Headline": "ඉතාලියෙත් පොසොන් කලාපයක්",
       "News Content": "ඉතාලියේ මිලානෝ නගරයේ දී පසුගිය 17 සහ 18 වැනි දිනයන්වල පොසොන් පොහොය නිමිති කරගනිමින් පොසොන් කලාපයක් පවත්වා තිබෙනවා.\nඅටවිසි බුද්ධ පුජාවක් ,පිරිත් සජ්ඣායනාවක්, පොසොන් සල්පිලක් හා බැති ගී සරණියක්ද පවත්වා ඇති බවයි වාර්තා වන්නේ.\nඑමෙන්ම විහාරස්ථාන දායක සභාව විසින් මහා බත් දන්සැලක් ද සංවිධානය කර තිබූ බව අප වාර්තාකරු සඳහන් කරනවා.\nමිලානෝ කොන්සල් ජෙනරාල් ඩිලානි වීරකෝන් මෙම පොසොන් උත්සවයේ ප්‍රධාන ආරාධිතයා වශයෙන් සහභාගී වී ඇති බවද වාර්තා වනවා.\nකෙසේ වෙතත් මෙම පුණ්‍ය මහෝත්සවය සංවිධානය ක‍ර ඇත්තේ මිලානෝ ජාත්‍යන්තර බෞද්ධ මධ්‍යස්ථානාධිපති ඉතාලියේ ප්‍රධාන සංඝනායක, මහගම විපුලසිරි නාහිමිපාණන්වන්සේගේ අනුශාසනා පරිදි විහාරස්ථාන දායක සභාව විසිනි.",
       "URL": "https://www.hirunews.lk/338517/ඉතාලියෙත්-පොසොන්-කලාපයක්",
       "Category": "Local News",
       "Parent URL": "https://www.hirunews.lk/local-news.php?pageID=252"
}