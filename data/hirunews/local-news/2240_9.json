{
       "Source": "hirunews",
       "Timestamp": "Friday, 01 January 2021 - 16:53",
       "Headline": "ජලාශයේ දැලක සිරවූ මියගිය කොටියාගේ සිරුර (වීඩියෝ)",
       "News Content": "මාතලේ රජ්ජම්මන විදුලි බලාගාරයේ ජලාශයේ දැලක් තුල සිරවී තිබූ මියගිය කොටියෙකුගේ සිරුරක් වනජීවී නිලධාරීන් විසින් ගොඩගෙන තිබෙනවා.\nදිගින් අඩි 6ක් සහ උස අඩි 3ක් පමණ වන මෙම කොටියා ෆැන්තරා කඳුකර කොටි විශේෂයට අයත් සතෙක් බවටයි හඳුනාගෙන ඇත්තේ.\nමාතලේ යටවත්ත ප්‍රදේශයේදී මීට දින කිහිපයකට පෙර ද කොටියෙකු මද්දකට හසුවීමෙන් මරණයට පත්ව තිබූ බව අප වාර්තාකරු සඳහන් කළා.\nමෙම සත්වයා මියගිය ආකාරය පිළිබඳ සොයා ගැනීම සඳහා සිරුරෙන් සාම්පල ලබාගැනීමට පියවර ගෙන තිබෙනවා.\nපශු වෛද්‍යවරුන් සඳහන් කර ඇත්තේ මරණයට පත්ව ඇති කොටියාගේ සිරුර තුල වෙඩි පහරවල් හෝ මද්දකට හසුවූ සලකුණු දක්නට නොමැති බවයි.",
       "URL": "https://www.hirunews.lk/258502/ජලාශයේ-දැලක-සිරවූ-මියගිය-කොටියාගේ-සිරුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2240"
}