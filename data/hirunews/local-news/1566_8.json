{
       "Source": "hirunews",
       "Timestamp": "Friday, 12 November 2021 - 13:45",
       "Headline": "කොවැක්සීන් කොරෝනා එන්නතෙන් 77.8%ක ක්‍රියාකාරීත්වයක්",
       "News Content": "ඉන්දියාවේ භාරත් බයෝටෙක් ආයතනය ඉන්දීය රජයේ වෛද්‍ය පර්යේෂණ ආයතනය සමඟ එක්ව නිපද වූ කොවැක්සීන් එන්නතෙන් රෝග ලක්ෂණ පෙන්වන කොරෝනා ආසාදනයට එරෙහිව 77.8%ක ශක්‍යතාවක් පෙන්නුම් කෙරෙන බව ලැන්සෙට් වෛද්‍ය සඟරාව මගින් ප්‍රකාශයට පත් කර තිබෙනවා.\nඑමෙන්ම එමඟින් වඩාත් අනතුරුදායක ඩෙල්ටා කොරෝනා ප්‍රභේදයද 5.2%කින් වළක්වන බවයි අනාවරණ වී ඇත්තේ.\nකොවැක්සින් එන්නතේ ශක්‍යතාව පිළිබඳ දත්ත මෙලෙස ප්‍රකාශයට පත් කර ඇත්තේ එන්නතේ භාවිතය අරඹා බොහෝ කළකට පසුවයි.\nඅදාළ අධ්‍යයනය සඳහා පසුගිය වසරේ නොවැම්බරයේ සිට මේ වසරේ මැයි මාසය දක්වා වයස අවුරුදු 18ත් 97ත් අතර ඉන්දියානුවන් 25,000ක් පමණ යොදාගෙන තිබෙනවා.",
       "URL": "https://www.hirunews.lk/287799/කොවැක්සීන්-කොරෝනා-එන්නතෙන්-77-8ක-ක්‍රියාකාරීත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1566"
}