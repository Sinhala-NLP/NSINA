{
       "Source": "hirunews",
       "Timestamp": "Monday, 21 November 2022 - 12:24",
       "Headline": "යුද්ධයෙන් මිය ගිය අය වෙනුවෙන් යාපනය සරසවියේ සැරසිලි",
       "News Content": "යුද්ධයෙන් මියගිය පිරිස අනුස්මරණය කිරීමේ සතිය යාපනය විශ්ව විද්‍යාලයේ මහා ශිෂ්‍ය සංගමය විසින් අද (21) සිට ආරම්භ කොට තිබෙනවා.\nඒ අනුව යාපනය විශ්ව විද්‍යාලයේ පිහිටි විශේෂ ස්මාරකය සැරසිලිවලින් අලංකාර කොට, යුද්ධයෙන් මියගිය පිරිස සැමරෙන මෙම මහවිරු සතිය ආරම්භ කොට තිබෙන බවයි අප වාර්තාකරුවන් පවසන්නේ.\nඑසේ ම එළඹෙන 27 වෙනිදා රාත්‍රියේ යුද්ධයෙන් මියගිය පිරිස සමරා පහන් දැල්වීම්, මල් පූජා කිරීම් හා ඉටිපන්දම් දැල්වීම් මෙම ස්මාරකය අබියස දී හා උතුරේ තවත් පළාත් ගණනාවක සංවිධානය කොට තිබෙන බවයි වාර්තා වන්නේ.",
       "URL": "https://www.hirunews.lk/320905/යුද්ධයෙන්-මිය-ගිය-අය-වෙනුවෙන්-යාපනය-සරසවියේ-සැරසිලි",
       "Category": "Local News",
       "Parent URL": "https://www.hirunews.lk/local-news.php?pageID=720"
}