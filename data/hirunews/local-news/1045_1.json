{
       "Source": "hirunews",
       "Timestamp": "Tuesday, 05 July 2022 - 15:59",
       "Headline": "ප්‍රාදේශීය ලේකම් කාර්යාලයේ පරිපාලන නිලධාරිනියගේ ඝාතනය සම්බන්ධයෙන් සැමියා අත්අඩංගුවට",
       "News Content": "පොළොන්නරුව, ලංකාපුර ප්‍රාදේශීය ලේකම් කාර්යාලයේ පරිපාලන නිලධාරිනියගේ ඝාතනය සම්බන්ධයෙන් සැකපිට ඇගේ සැමියා අත්අඩංගුවටගෙන තිබෙනවා.\nඑමෙන්ම එම ඝාතනයට යොදාගත් පොරවත් සොයා ගැනීමට පොලිසියට හැකි වී තිබෙනවා.\nඊයේ (04) අලුයම 2.45ට පමණ තියුණු ආයුධයකින් කළ පහරදීමකින් ඇය ඝාතනය කර තිබුණා.\nඑම පහරදීමෙන් ඇයගේ හිසට බරපතළ තුවාල සිදුවී තිබූ අතර, රෝහල්ගත කිරීමෙන් අනතුරුව නිලධාරිනිය ජීවිතක්ෂයට පත් වුණා.\nකෙසේවෙතත් මියගිය කාන්තාවගේ සැමියා එදින පවසා ඇත්තේ, කිසියම් පුද්ගලයෙක් කාමරය තුළ සිටිනු දුටුවද අඳුර හේතුවෙන් හඳුනාගැනීමට නොහැකි වූ බවයි.\nපහරදීමෙන් ජීවිතක්ෂයට පත්වී ඇත්තේ 42 හැවිරිදි යමුනා පද්මිණී නැමති දෙදරු මවක්.",
       "URL": "https://www.hirunews.lk/309119/ප්‍රාදේශීය-ලේකම්-කාර්යාලයේ-පරිපාලන-නිලධාරිනියගේ-ඝාතනය-සම්බන්ධයෙන්-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1045"
}