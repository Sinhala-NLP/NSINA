{
       "Source": "hirunews",
       "Timestamp": "Tuesday, 30 June 2020 - 13:13",
       "Headline": "රාජ්‍ය සහ පෞද්ගලික අංශයට රාජකාරී වේලාවන් දෙකක් ? (වීඩියෝ)",
       "News Content": "රාජ්‍ය සහ පෞද්ගලික අංශයේ රාජකාරී වේලාවන් සංශෝධනය කිරීමට නිර්දේශ (වීඩියෝ)\nකොරෝනා වසංගතය හමුවේ රාජ්‍ය සහ පෞද්ගලික අංශයේ රාජකාරි වේලාවන් සංශෝධනය කිරීමට අදාල යෝජනා, ඒ සම්බන්ධයෙන් සොයා බැලීමට පත්කල කමිටුව විසින් මගී ප්‍රවාහන කළමනාකරණ අමාත්‍යාංශය වෙත යොමුකර තිබෙනවා.\nකොළඹ අද පැවති මාධ්‍ය හමුවකදී විෂයභාර අමාත්‍ය මහින්ද අමරවීර සඳහන් කළේ අදාල යෝජනා සම්බන්ධයෙන් අමාත්‍ය මණ්ඩලය දැනුවත් කිරීමට අපේක්ෂා කරන බවයි.\nරාජ්‍ය අංශයේ රාජකාරි වේලාව පෙරවරු 9 ට ආරම්භ වී පස්වරු 4.45 ට අවසන් කරන ලෙසයි අදාල යෝජනාවල දැක්වෙන්නේ.\nඑසේම පෞද්ගලික අංශයේ රාජකාරි වේලාව පෙරවරු 9.45 සිට 6.45 දක්වා ක්‍රියාත්මක කරන ලෙසට ද අදාල කමිටුව යෝජනා කර තිබෙනවා.",
       "URL": "https://www.hirunews.lk/244305/රාජ්‍ය-සහ-පෞද්ගලික-අංශයට-රාජකාරී-වේලාවන්-දෙකක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2621"
}