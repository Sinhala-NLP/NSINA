{
       "Source": "hirunews",
       "Timestamp": "Friday, 05 May 2017 - 11:23",
       "Headline": "පොලිස් කොස්තාපල්වරයෙකු ළඟ කුඩු",
       "News Content": "හෙරොයින් මත්කුඩු පැකට් කිහිපයක් ලග තබා ගෙන සිටි තරුණයන් හත්දෙනෙකු ගිනිගත්හේන පොලිසිය මගින් ඊයේ (04) රාත්‍රි අත්අඩංගුවට ගෙන තිබෙනවා.\nගිනිගත්හෙන් බැලැක්වෝටර් ප්‍රදේශයේදි මෙම තරුණයන්  සැකපිට අත්අඩංගුවට ගෙන ඇති අතර ඔහුන් සන්තකයේ තිබි හෙරෝයින් මිලිග්‍රෑමි අටසියක් පොලිසිය භාරයට ගෙන තිබෙනවා.\nඅත්අඩංගුවට ගත් සැකකරුවන් අතර පොලිස් කොස්තාපල්වරයෙකුද සිටින බවයි ගිනිගත්හේන පොලිසිය පැවසුවේ.\nඅත්අඩංගුවට ගත් සැකකරුවන් හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/160649/පොලිස්-කොස්තාපල්වරයෙකු-ළඟ-කුඩු",
       "Category": "Local News",
       "Parent URL": "https://www.hirunews.lk/local-news.php?pageID=4532"
}