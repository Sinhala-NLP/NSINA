{
       "Source": "hirunews",
       "Timestamp": "Thursday, 29 October 2020 - 21:41",
       "Headline": "බස්නාහිර පළාතේ රාජ්‍ය ආයතන වලට \"නිවසේ සිට වැඩ කිරීමේ ක්‍රමය\" යළිත් (වීඩියෝ)",
       "News Content": "කොරෝනා වෛරස ව්‍යාප්තිය පාලනය කරනු පිණිස \"නිවසේ සිට වැඩ කිරීමේ ක්‍රමය\" යළි ක්‍රියාත්මක කරන්නැයි බස්නාහිර පළාතේ සහ සෙසු ප්‍රධාන නගරවල රාජ්‍ය ආයතනවලට නියම කර ඇති බව ජනාධිපති මාධ්‍ය අංශය නිවේදනය කරනවා.\nමෙම වසරේ අප්‍රේල් සිට මැයි දක්වා මාසවල ක්‍රියාත්මක කළ \"නිවසේ සිට වැඩ කිරීමේ කාලය\" තුළ ලැබූ අත්දැකීම් උපයෝගී කරගෙන අත්‍යාවශ්‍ය සහ වෙනත් සේවා සම්පාදනයට විකල්ප සැලසුම් සකස් කරන මෙන් ආයතන ප්‍රධානීන්ට දැනුම් දී තිබෙනවා.\nඊට අදාළ චක්‍රලේඛය ජනාධිපති ලේකම් පී.බී. ජයසුන්දර විසින් අද (29)  සියලු අමාත්‍යාංශ සහ රාජ්‍ය අමාත්‍යාංශ ලේකම්වරුන්, පළාත් ප්‍රධාන ලේකම්වරුන්, දිස්ත්‍රික් ලේකම්වරුන්, දෙපාර්තමේන්තු ප්‍රධානීන් සහ රාජ්‍ය සංස්ථා, ව්‍යවස්ථාපිත මණ්ඩල සභාපතිවරුන් සහ සාමාන්‍යාධිකාරීවරුන් වෙත යොමු කළ බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/253602/බස්නාහිර-පළාතේ-රාජ්‍ය-ආයතන-වලට-නිවසේ-සිට-වැඩ-කිරීමේ-ක්‍රමය-යළිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2361"
}