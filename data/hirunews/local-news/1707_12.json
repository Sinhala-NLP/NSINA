{
       "Source": "hirunews",
       "Timestamp": "Tuesday, 07 September 2021 - 9:08",
       "Headline": "හෙරෝයින් සමඟ කාන්තාවක් අත් අඩංගුවට",
       "News Content": "මාතර පොලිස් වසමේ රස්සන්දෙණිය ප්‍රදේශයේ සිදු කළ වැටලීමක දී හෙරොයින් ග්‍රෑම් දෙකක් සහ මිලි ග්‍රෑම් 800ක් සමඟ කාන්තාවක් අත් අඩංගුවට ගෙන තිබෙනවා.\nමාතර කොට්ඨාස දූෂණ මර්දන ඒකකයට ලද තොරතුරක් මත සිදු කළ වැටලීමෙන් අත් අඩංගුවට ගෙන ඇත්තේ මාතර දෙවිනුවර පදිංචි වයස අවුරුදු 48ක කාන්තාවක්.\nසැකකාරකාන්තාව අද (07) මාද්තර මහේස්ත්‍රාත් අධිකරණයට ඉදිරිපත් කිරීමට නියමිත යි.\nසිද්ධිය සම්බන්ධ වැඩිදුර පරීක්ෂණ මාතර පොලිසිය විසින් සිදු කරනු ඇති.\nමේ අතර දැදිගම, අයගම සහ සපුගස්කන්ද යන ප්‍රදේශවලින් ද හෙරොයින් ළඟ තබාගත් පුද්ගලයින් තිදෙනෙක් අත් අඩංගුවට ගත් බව යි පොලිස් මාධ්‍ය එකකය වාර්තා කළේ.",
       "URL": "https://www.hirunews.lk/281567/හෙරෝයින්-සමඟ-කාන්තාවක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1707"
}