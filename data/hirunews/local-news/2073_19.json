{
       "Source": "hirunews",
       "Timestamp": "Sunday, 21 March 2021 - 12:00",
       "Headline": "පකිස්ථාන ජාතික දින උත්සවයේ විශේෂ ආරාධිතයෙකු ලෙස එක්වීමට ශ්‍රී ලංකා යුද හමුදාපතිට ඇරයුම් (ඡායාරූප)",
       "News Content": "පකිස්තාන ජාතික දිනය සඳහා විශේෂ ආරාධිතයෙකු ලෙස එක්වීමට ශ්‍රී ලංකා යුධ හමුදාපති ජෙනරාල් ශවේන්ද්‍ර සිල්වා මහතාට ආරාධනා ලැබී තිබෙනවා.\nපකිස්තාන ජාතික දිනය සඳහා ආරාධනා ලැබූ පළමු හමුදා නිලධාරියා වන්නේ ජෙනරල් ශවේන්ද්‍ර සිල්වා මහතා වීම විශේෂත්වයක්.\n81 වන පකිස්තාන ජාතික දින උත්සවය මාර්තු 23 වන දින පැවැත්වීමට සැලසුම් කර තිබෙනවා.\nයුධ හමුදාපති ජෙනරාල් ශවේන්ද්‍ර සිල්වා මහතා මේ දිනවල පකිස්තානයේ සංචාරයක නිරතව සිටින අතර එරට ජනාධිපති අරීෆ් අල්වි මහතා ද පසුගියදා හමුවූණා.\nඑහිදී අරීෆ් අල්වි මහතා ප්‍රකාශ කර ඇත්තේ ජිනීවා යෝජනාවලට එරෙහිව පකිස්තානයේ සහය ශ්‍රී ලංකාවට හිමිවන බවයි.",
       "URL": "https://www.hirunews.lk/266045/පකිස්ථාන-ජාතික-දින-උත්සවයේ-විශේෂ-ආරාධිතයෙකු-ලෙස-එක්වීමට-ශ්‍රී-ලංකා-යුද-හමුදාපතිට-ඇරයුම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2073"
}