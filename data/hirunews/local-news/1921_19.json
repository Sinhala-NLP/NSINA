{
       "Source": "hirunews",
       "Timestamp": "Saturday, 29 May 2021 - 7:50",
       "Headline": "ඊයේ මෙරටින් ආසාදිතයින් 2850ක් - අලුත් අවුරුදු පොකුර 80,000 ඉක්මවයි (වීඩියෝ)",
       "News Content": "ඊයේ දිනයේදී ආසාදිතයින් 2850 දෙනෙකු වාර්තා වී ඇති බවයි රජයේ ප්‍රවෘත්ති දෙපාර්තමේන්තුව සඳහන් කරනවා.\nමේ අතර, රජයේ ප්‍රවෘත්ති දෙපාර්තමේන්තුව සඳහන් කළේ අප්‍රේල් මස 29 වනදා සිට ඊයේ දක්වා මරණ 39ක් සෞඛ්‍ය සේවා අධ්‍යක්ෂ ජෙනරාල්වරයා විසින් තහවුරු කර ඇති බවයි.\nඉන් මරණ 03ක් ඊයේ (28) සිදුව තිබෙනවා.\nමේ මස 25, 26 යන දිනවල මරණ 08 බැගින් වාර්තා වී ඇති අතර 27 වනදා වාර්තා වී ඇති මරණ සංඛ්‍යාව 07ක්.\nඒ අනුව මෙරට සමස්ත කොරෝන මරණ සංඛ්‍යාව 1363ක්.\nඑමෙන්ම කොරෝනා ආසාදිතයනගේ සංඛ්‍යාව සහ කොරෝනා ආසාදනයෙන් මියයන සංඛ්‍යාව මෙන්ම භූමියේ ස්වභාවය මත කුමන දිස්ත්‍රික්කවලට එන්නත් ලබාදෙන්නේද යන්න පිළිබඳව තීරණය කරන බව සෞඛ්‍ය ඇමතිනි පවිත්‍රා වන්නිආරච්චි ප්‍රකාශ කළා.\nමේ අතර, ඊයේ දිනයේදීත් මෙරටින් තවත් කොරෝනා ආසාදිතයන් 2850ක් වාර්තා වුණා.\nඒ අනුව අලුත් අවුරුදු පොකුර 80,610ක් දක්වා ඉහළ යන බවයි යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ.\nදැනට කොරෝනා එන්නත ලබාදීම කොළඹ, ගම්පහ සහ කළුතර යන දිස්ත්‍රික්කවල සිදුකරන අතර, ඊට අමතරව රත්නපුර සහ යාපනය යන දිස්ත්‍රික්කවලටද එන්නත් ලබාදීමට තීරණය කර ඇති බවයි සෞඛ්‍ය ඇමතිනි පවිත්‍රා වන්නිආරච්චි ඊයේ ප්‍රකාශ කළේ.\nඒ අනුව හෙට (30) සිට රත්නපුර දිස්ත්‍රික්කයේ එන්නත්කරණය ආරම්භ කරන බවද ඇය මාධ්‍ය වෙත විශේෂ ප්‍රකාශයක් නිකුත් කරමින් සඳහන් කළා.",
       "URL": "https://www.hirunews.lk/272754/ඊයේ-මෙරටින්-ආසාදිතයින්-2850ක්-අලුත්-අවුරුදු-පොකුර-80000-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1921"
}