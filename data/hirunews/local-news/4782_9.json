{
       "Source": "hirunews",
       "Timestamp": "Thursday, 24 November 2016 - 14:13",
       "Headline": "රිමාන්ඩ් භාරයේ සිටින අනුර සේනානායකගෙන් ප්‍රකාශයක් ලබාගැනීමට අධිකරණයෙන් නියෝග",
       "News Content": "දැනට රක්ෂිත බන්ධනාගාර ගතව සිටින හිටපු නියෝජ්‍ය පොලිස්පති අනුර සේනානායකගෙන් 2008 වසරේදී කොටහේන ප්‍රදේශයේ පුද්ගලයන් දෙදෙනෙකු පැහැරගැනීමේ සිද්ධියක් සම්බන්ධයෙන් ප්‍රකාශයක් ලබාගැනීමට අධිකරණය නියෝග කළා.\nමෙම සිද්ධියට අදාල නඩුව අද කැදවූ අවස්ථාවේදී කොළඹ අතිරේක මහේස්ත්‍රාත් නිශාන්ත පීරිස්  මෙම නියෝගය ලබාදුන්නේ අපරාධ පරීක්ෂණ දෙපාර්තමේන්තුවටයි.\nමෙහිදී මහේස්ත්‍රාත්වරයා නාවික හමුදාපතිවරයාට නියෝග කළේ සිද්ධිය පිළිබඳ ඉදිරි පරීක්ෂණ සඳහා අවශ්‍ය ලිපිලේඛණ මේ මස 30 වනදාට පෙර පොලීසියට භාරදෙන ලෙසයි.\nමෙම පැහැරගැනීමට යොදාගත් මෝටර් රථය වැලිසර නාවික හමුදා කඳවුර තුළ කොටස් කර තිබියදී හමුවී තිබීම ඊට හේතුවයි.",
       "URL": "https://www.hirunews.lk/148239/රිමාන්ඩ්-භාරයේ-සිටින-අනුර-සේනානායකගෙන්-ප්‍රකාශයක්-ලබාගැනීමට-අධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4782"
}