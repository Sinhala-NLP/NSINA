{
       "Source": "hirunews",
       "Timestamp": "Sunday, 10 September 2017 - 9:06",
       "Headline": "වෑන් රථයක් ප්‍රපාතයකට පෙරලී දෙදෙනෙකුට බරපතල තුවාල (ඡායාරූප)",
       "News Content": "වෑන් රථයක් මාර්ගයෙන් ඉවතට පැන දික්ඔය ඇලට පෙරලීමෙන් පුද්ගලයන් දෙදෙනෙකු බරපතල තුවාල ලබා තිබෙනවා.\nදික්ඔය ප්‍රදේශයේ සිට හැටන් දක්වා ධාවනය වෙමින් තිබු වෑන් රථයක් ඇඩ්ලිවත්ත ප්‍රදේශයේදී අනතුරට ලක්ව ඇතැයි සඳහන්.\nතුවාලකරුවන් දික්ඔය මුලික රෝහලට ඇතුලත් කිරීමෙන් පසු ඔවුන්ගේ තත්වය බරපතල බැවින් එක් අයෙක් මහනුවර ශික්ෂණ රෝහලට සහ අනෙක් තුවාලකරු නාවලපිටිය මුලික රෝහලට මාරුකර යවා තිබෙනවා.\nඊයේ රාත්‍රී 10 ට පමණ අනතුර සිදුවී ඇත්තේ හැටන් ප්‍රදේශයේ සංචාරක හෝටලයක සේවකයන් පිරිසක් සේවය අවසන් කිරීමෙන් පසු නිවෙස් වෙත ප්‍රවාහනය කර යළි පැමිණෙන අතරතුරයි.\nපවතින අධික වර්ෂාවත් සමග වෑන් රථය ලිස්සා ගොස් අඩි 200 ක පමණ ප්‍රපාතයක පිහිටි දික්ඔය ඇලට පෙරලී තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/170554/වෑන්-රථයක්-ප්‍රපාතයකට-පෙරලී-දෙදෙනෙකුට-බරපතල-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4329"
}