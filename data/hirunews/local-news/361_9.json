{
       "Source": "hirunews",
       "Timestamp": "Monday, 08 May 2023 - 10:11",
       "Headline": "පාරිභෝගික කටයුතු අධිකාරියේ විමර්ශන නිලධාරීන් වර්ජනයක",
       "News Content": "පාරිභෝගික කටයුතු පිළිබඳ අධිකාරියේ විමර්ශන නිලධාරින් ක්ෂේත්‍ර රාජකාරිවලින් ඉවත්වී සංකේත වැඩ වර්ජනයක් (08) ආරම්භ කර තිබෙනවා.\nසමස්ත ලංකා විමර්ශන නිලධාරින්ගේ සංගමයේ සභාපති කෝසල රංගනාත් සඳහන් කළේ , සිය නිලධාරින්ට එල්ල වූ ප්‍රහාරයකට විරෝධය පළ කරමින් වැඩවර්ජනය ක්‍රියාත්මක කරන බවයි.\nනිලධාරින් පිරිසකට පහරදීමේ සිද්ධියට අත්අඩංගුවට ගත් තවත් තුන්දෙනෙකු අනිද්දා(10) දක්වා රක්ෂිත බන්ධනාගාර ගතකර තිබෙනවා.\nබිහල්පොළ ප්‍රදේශයේ දී නාරම්මල පොලිසිය විසින් මෙම සැකකරුවන් අත්අඩංගුවට ගෙන ඇති අතර ඔවුන් අවුරුදු 19, 21 සහ 59 යන වයස්වල පසුවන මාදම්පේ සහ යක්විල ප්‍රදේශවල පදිංචිකරුවන් බව සඳහන්.\nඔවුන් ඊයේ කුලියාපිටිය මහේස්ත්‍රාත් හමුවට ඉදිරිපත් කිරීමෙන් අනතුරුවයි මෙලෙස රක්ෂිත බන්ධනාගාර ගත කර ඇත්තේ.\nමෙම පහරදීමට විරෝධය පළ කරමින් අද දිවයින පුරා සංකේත වර්ජනයක නිරතවන බවයි වැඩිදුරටත් සඳහන් වන්නේ.",
       "URL": "https://www.hirunews.lk/334568/පාරිභෝගික-කටයුතු-අධිකාරියේ-විමර්ශන-නිලධාරීන්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=361"
}