{
       "Source": "hirunews",
       "Timestamp": "Thursday, 26 October 2017 - 16:47",
       "Headline": "ගවයන් ප්‍රවාහන කළ ලොරියේ ගැටී මියගිය කාන්තාවගේ සොහොයුරියත් ජීවිතක්ෂයට",
       "News Content": "අනුරාධපුර බුලත්කුලම ප්‍රදේශයේ සිදුවු යතුරුපැදි අනතුරින් තුවාල ලබා සිටි අනෙක් කාන්තාව ද මරණයට පත්ව තිබෙනවා.\nඅද උදෑසන 7.30 ට පමණ සිදුවු අනතුරින් එක් කාන්තාවක් මරණයට පත්වු අතර තුවාල ලැබු ඇයගේ සොහොයුරිය අනුරාධපුර රෝහලේ ප්‍රතිකාර ලබමින් සිටියදීයි මරණයට පත්වී ඇත්තේ.\nලොරියක් සහ යතුරුපැදියක් මුහුණට මුහණලා ගැටීමෙන් අනතුර සිදුව තිබුනා.\nමියගොස් ඇත්තේ යතුරුපැදියේ ගමන් කළ ගාලදිවුල්වැව පදිංචි අවුරුදු 29 සහ 32 වයස්වල පසුවන සහෝදරියන් දෙදෙනෙක්.\nවිමර්ශණවලදී අනාවරණ වී ඇත්තේ අනතුරට සම්බන්ධ ලොරිය ගවයන් ප්‍රවාහනය කරමින් තිබු එකක් බවයි.\nඅනතුර සම්බන්ධයෙන් ලොරියේ රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/174506/ගවයන්-ප්‍රවාහන-කළ-ලොරියේ-ගැටී-මියගිය-කාන්තාවගේ-සොහොයුරියත්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4251"
}