{
       "Source": "hirunews",
       "Timestamp": "Thursday, 14 January 2021 - 14:53",
       "Headline": "කොරෝනා වසංගතයේ දෙවන වසර ගැන ලෝක සෞඛ්‍ය සංවිධානයෙන් අනතුරු ඇගවීමක්",
       "News Content": "කොරෝනා වෛරස් ගෝලීය වසංගතයේ දෙවන වසර වන මේ වසර වඩාත් අනතුරුදායක විය හැකි බව ලෝක සෞඛ්‍ය සංවිධානය පවසනවා.\nඑහි හදිසි සේවා අංශ ප්‍රධානී වෛද්‍ය මයික් රයන් ජිනීවා නුවරදී කියා සිටියේ විශේෂයෙන් සීඝ්‍රයෙන් පැතිර යන නව වෛරස් ප්‍රභේදය එහි අනතුරුදායක බව ඉහළ නංවා ඇති බවයි.\nලොව පුරා කොරෝනා වෛරස් ආසාදිතයන්ගේ සංඛ්‍යාව මේ වනවිට නම කෝටි විසිඅට ලක්ෂය ඉක්මවා ඇති අතර, මරණ සංඛ්‍යාව දහනව ලක්ෂ 88,000 කට අධිකයි.\nකෙරෝනා වෛරසයට එරෙහි එන්නත්කරණ වැඩසටහන් ලොව රටවල් රැසක් ආරම්භ කර ඇති නමුත්, වෛරසයට එරෙහි ගෝලීය ප්‍රතිශක්තියක් ගොඩනැගීම මේ වසරේදී අපේක්ෂා කළ නොහැකි බව ලෝක සෞඛ්‍ය සංවිධානය මීට පෙර  ප්‍රකාශ කළා.",
       "URL": "https://www.hirunews.lk/259701/කොරෝනා-වසංගතයේ-දෙවන-වසර-ගැන-ලෝක-සෞඛ්‍ය-සංවිධානයෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2212"
}