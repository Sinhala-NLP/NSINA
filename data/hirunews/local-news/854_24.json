{
       "Source": "hirunews",
       "Timestamp": "Tuesday, 20 September 2022 - 19:47",
       "Headline": "පේරාදෙණියේ සරසවි සිසුන් තුන්දෙනෙකුගේ පන්ති තහනම් කරයි",
       "News Content": "පේරාදෙණිය විශ්වවිද්‍යාලයේ නීති පීඨයේ සිසුන් පිරිසකට ආපනශාලාව තුලදී පහරදීමේ සිදුවීමට අදාළව සිසුන් තුන්දෙනෙකුගේ පන්ති, සති දෙකක කාලයකට තහනම් කර තිබෙනවා.\nදෙවන සහ තුන්වන වසර සිසුන් දෙපිරිසක් අතර ඇති වූ මතභේදතාත්මක තත්වයක් හේතුවෙන් මෙලෙස පහරදීමක් සිදුව ඇති බවයි පේරාදෙණිය විශ්ව විද්‍යාලයේ උසස් නිලධාරියෙකු සඳහන් කළේ.\nඑහිදී තුවාල ලැබූ සිසුන් 04 දෙනෙකු රෝහල්ගත කර තිබුණා. එම සිද්ධිය පිළිබඳව අනාවරණ වන්නේ ඊට අදාල වීඩියෝවක් සමාජ මාධ්‍ය හරහා සංසරණය වීමත් සමගයි.\nවිශ්වවිද්‍යාලයේ ආපනශාලාවක ආහාර ගනිමින් සිටි නීති පීඨයේ සිසු සිසුවියන් 11 දෙනෙකුට තවත් පිරිසක් පහරදෙන අයුරු එහි සටහන්ව තිබුණා.\nනවකවදයට එරෙහි වීමේ සිද්ධියක් මීට හේතුවී ඇති බවටයි වාර්තා පළ වුණේ.\nසිද්ධිය සම්බන්ධයෙන් ශාස්ත්‍රපීඨයේ පීඨාධිපතිවරයාගෙන් පේරාදෙණිය පොලීසියට පැමිණිල්ලක් ද ලැබී තිබෙනවා.",
       "URL": "https://www.hirunews.lk/315898/පේරාදෙණියේ-සරසවි-සිසුන්-තුන්දෙනෙකුගේ-පන්ති-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=854"
}