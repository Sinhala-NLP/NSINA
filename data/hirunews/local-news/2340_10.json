{
       "Source": "hirunews",
       "Timestamp": "Tuesday, 10 November 2020 - 15:35",
       "Headline": "තවත් කෝවිඩ් ආසාදිතයින් 657ක් සුවය ලබයි",
       "News Content": "ගතවූ පැය විසි හතර තුළ කොරෝනා ආසාදිත වූ පුද්ගලයන් 657 දෙනෙකු සුවය ලබා රෝහල්වලින් පිටව ගිය බව වසංගත රෝග විද්‍යා අංශය පවසනවා.\nඒ අනුව මේ දක්වා සුවය ලැබූ මුළු කොරෝනා රෝගීන් සංඛ්‍යාව 9,537 ක්.\nතවදුරටත් පුද්ගලයින් 4,712 දෙනෙකු වෛද්‍ය අධීක්ෂණය යටතේ ප්‍රතිකාර ලබනවා.\nමේ අතර කොරෝනා ආසාදිතයින් දස දෙනෙකු වාර්තා වීමත් සමඟ ගාල්ල - මකුළුව ප්‍රදේශයේ අද දින අහඹු පී.සී.ආර්. පරීක්ෂණ සිදුකර තිබෙනවා.\nපෑලියගොඩ මත්ස්‍ය වෙළඳපොළේ ආසාදිතයින්ගේ ආශ්‍රිතයින් ලෙස මෙම කොරෝනා ආසාදිත පුද්ගලයින් දස දෙනා මීට පෙර හඳුනාගෙන තිබුණා.\nඔවුන් අතරට එකම පවුලේ පස්දෙනෙකු ද අයත්.\nඒ අනුව මකුළුව ප්‍රදේශයේ පුද්ගලයින් 300 කගේ පමණ පී.සී.ආර්. පරීක්ෂණ සිදුකර තිබෙනවා.",
       "URL": "https://www.hirunews.lk/254424/තවත්-කෝවිඩ්-ආසාදිතයින්-657ක්-සුවය-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=2340"
}