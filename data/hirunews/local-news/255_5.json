{
       "Source": "hirunews",
       "Timestamp": "Monday, 19 June 2023 - 17:12",
       "Headline": "අනුරාධපුර රෝහලේ වෛද්‍යවරුන් දෙදෙනෙකු අතර ගැටුමක් - එක් වෛද්‍යවරයෙකු රෝහලේ",
       "News Content": "අනුරාධපුර ශික්ෂණ රෝහලේ වෛද්‍යවරුන් දෙදෙනෙකු අතර ඇති වූ ගැටුමක් හේතුවෙන් එක් වෛද්‍යවරයෙකු තුවාල ලබා එම රෝහලටම ඇතුළත් කර තිබෙනවා.\nරාජකාරි සම්බන්ධයෙන් ඔවුන් අතර ඇති වූ වචන හුවමාරුවක් දුරදිග යාමෙන් අද දහවල් මෙම ගැටුම සිදුව ඇති බවයි වාර්තාවන්නේ.\nරෝහලේ නියෝජ්‍ය අධ්‍යක්ෂවරයාගේ කාර්යාලය ආසන්නයේ ගැටුම සිදුව තිබෙනවා.\nඑම අවස්ථාවේ ප්‍රතිකාර ලබා ගැනීමට පැමිණි රෝගීන් පිරිසක්ද එම ස්ථානයේ රැඳී සිට ඇති බවටයි වාර්තාවන්නේ.",
       "URL": "https://www.hirunews.lk/338413/අනුරාධපුර-රෝහලේ-වෛද්‍යවරුන්-දෙදෙනෙකු-අතර-ගැටුමක්-එක්-වෛද්‍යවරයෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=255"
}