{
       "Source": "hirunews",
       "Timestamp": "Saturday, 16 July 2016 - 16:07",
       "Headline": "දෙමළ සන්ධානය රැස්වේ - විග්නේෂ්වරන් රෝහලේ (ඡායාරූප)",
       "News Content": "දෙමළ ජාතික සන්ධානයේ නායක සහ විපක්ෂ නායක ආර්. සම්බන්ධන්ගේ ප්‍රධානත්වයෙන් එම පක්ෂයේ විශේෂ සාකච්ඡාවක් අද (16)වවුනියාවේ පෞද්ගලික හෝටලයකදී පැවැත්වුණා.\nමෙම සාකච්ඡාවට උතුර පළාත් ප්‍රධාන අමාත්‍ය සී.වී. විග්නේෂ්වරන් සහභාගි නොවීම විශේෂත්වයක්.\nඅසනීප තත්ත්වයෙන් පසුවන ඔහු මේ වනවිට රෝහල්ගතව ප්‍රතිකාර ලබන බව සඳහන්.\nකෙසේ වෙතත්, දෙමළ ජාතික සන්ධානය නියෝජනය කරන අනෙකුත් සියලූ පක්ෂවල නියෝජිතයන් ඊට එක්ව සිටි බවයි අප වාර්තාකරු ප්‍රකාශ කළේ.\nනව ව්‍යවස්ථාව සම්බන්ධයෙන් මෙන්ම උතුර පළාත් සභාවේ පැන නැගී ඇති ගැටළු සම්බන්ධයෙන්ද මෙහිදී සාකච්ඡා කෙරුණු බව දෙමළ ජාතික සන්ධාන ආරංචි මාර්ග සඳහන් කළා.\nසාකච්ඡාවෙන් අනතුරුව අදහස් දැක්වු විපක්ෂ නායක ආර්.සම්බන්ධන් කියා සිටියේ ව්‍යවස්ථා සංශෝධන සහ පළාත් පාලන මැතිවරණය සම්බන්ධයෙන්ද එහිදී සාකච්ඡා කළ බවයි.\nඡායාරූප - වන්නි රොමේෂ්  මධුශංක",
       "URL": "https://www.hirunews.lk/138186/දෙමළ-සන්ධානය-රැස්වේ-විග්නේෂ්වරන්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4963"
}