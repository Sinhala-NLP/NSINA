{
       "Source": "hirunews",
       "Timestamp": "Tuesday, 11 April 2023 - 10:23",
       "Headline": "නයිජීරියානු ජාතිකයෙකු කටුනායක ගුවන්තොටුපළේදී පිටුවහල් කෙරේ",
       "News Content": "බහමාස් රාජ්‍යයට අයත් ව්‍යාජ ගුවන් ගමන් බලපත්‍රයක් උපයෝගි කරගනිමින් මෙරටට ඇතුළු වීමට උත්සහ කළ නයිජීරියානු ජාතිකයෙකු කටුනායක ගුවන්තොටුපළේදී අත්අඩංගුවට ගෙන, පිටුවහල් කර තිබෙනවා.\nමොහු නයිජීරියාවේ සිට ලයිබීරියාවට පැමිණ ඉන්පසු මොරොක්කෝ රාජ්‍යයට පැමිණ ඇති බවටයි සඳහන් වන්නේ.\nපසුව මොහු කටාර් ගුවන් සේවයට අයත් කිව්. ආර්. 654 දරණ යානයෙන් ඊයේ පස්වරුවේ මෙරටට පැමිණීමෙන් පසු අත්අඩංගුවට ගත් බවයි වාර්තා වන්නේ.\nපසුව ගමන් බලපත්‍රය පරීක්ෂා කළ ගුවන්තොටුපළ ආගමන විගමන නිලධාරින් ඔහු යළි පිටුවහල් කිරීමට කටයුතු කර තිබෙනවා.",
       "URL": "https://www.hirunews.lk/332256/නයිජීරියානු-ජාතිකයෙකු-කටුනායක-ගුවන්තොටුපළේදී-පිටුවහල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=420"
}