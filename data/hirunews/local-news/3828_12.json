{
       "Source": "hirunews",
       "Timestamp": "Friday, 27 July 2018 - 16:55",
       "Headline": "රිය අනතුරු දෙකකින් කාන්තාවක් සහ තරුණයෙකු ජීවිතක්ෂයට",
       "News Content": "අනුරාධපුර ප්‍රදේශයේ සිදුවූ රිය අනතුරු දෙකකින් කාන්තාවක් සහ තරුණයෙකු ජීවිතක්ෂයට පත්වී තිබෙනවා.\nඅනුරාධපුර - මැදවච්චිය මාර්ගයේ හතරැස්වල ප්‍රදේශයේදී ඊයේ යතුරුපැදියක් සහ ත්‍රිරෝද රථයක් සහ ලොරි රථයක් එකිනෙක ගැටීමෙන් රිය අනතුරක් සිදුවුණා.\nසිද්ධියෙන් යතුරුපැදිකරු තුවාල ලබා අනුරාධපුර රෝහලට ඇතුළත් කිරීමේදී ජීවිතක්ෂයට පත්වූ බවයි පොලීසිය සඳහන් කළේ.\nමෙලෙස මිය ගොස් ඇත්තේ 26 හැවිරිදි පදවිය - ශ්‍රී පුර ප්‍රදේශයේ පදිංචි තරුණයෙක්.\nමේ අතර, අනුරාධපුර බන්ධනාගාරය අසළ සිදුවූ රිය අනතුරකින් 50 හැවිරිදි කාන්තාවක් ජීවිතක්ෂයට පත්වුණා.\nඇය පාර හරහා ගමන් කරමින් සිටියදී අනුරාධපුරයේ සිට පෝතානේගම දෙසට ධාවනය වූ ලොරි රථයක ගැටීමෙන් බරපතල තුවාල ලබා මෙලෙස ජීවිතක්ෂයට පත්වූ බවයි පොලීසිය සඳහන් කළේ.",
       "URL": "https://www.hirunews.lk/196202/රිය-අනතුරු-දෙකකින්-කාන්තාවක්-සහ-තරුණයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3828"
}