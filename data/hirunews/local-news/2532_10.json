{
       "Source": "hirunews",
       "Timestamp": "Saturday, 08 August 2020 - 14:13",
       "Headline": "පාකිස්ථාන අගමැති ඉම්රාන් ඛාන්ගෙන්, අග්‍රාමාත්‍ය මහින්ද රාජපක්ෂට සුබ පැතුම්",
       "News Content": "ශ්‍රී ලංකා පොදුජන පෙරමුණ ලබා ගත් දැවැන්ත මැතිවරණ ජයග්‍රහණයට සුබ පැතීම සදහා පාකිස්ථාන අගමැති ඉම්රාන් ඛාන්, අග්‍රාමාත්‍ය මහින්ද රාජපක්ෂ වෙත දුරකථන ඇමතුමක් ලබා දී තිබෙනවා.\nඑහිදී පාකිස්ථාන අග්‍රාමාත්‍යවරයා ප්‍රකාශ කර ඇත්තේ සියලූ අංශයන්හිදී ශ්‍රී ලංකාවට සහය වීමට සූදානම් බවයි.\nඑමෙන්ම, හැකි පළමු අවස්ථාවේ පාකිස්ථානයේ සංචාරය කරන ලෙස ද අගමැති ඉම්රාන් ඛාන් ශ්‍රී ලංකා අග්‍රාමාත්‍යවරයාගෙන් ඉල්ලා තිබෙනවා.\nකොවිඩ් 19 ගෝලීය වසංගතය සම්බන්ධයෙන් පාකිස්ථාන අග්‍රාමාත්‍යවරයා, අගමැති මහින්ද රාජපක්ෂ සමග සාකච්ඡා කර ඇති අතර, ඔහුගේ නව ධුර කාලය තුළ දෙරට අතර, සබඳතා තවදුරටත් ශක්තිමත් වනු ඇතැයි බලාපොරොත්තු පළ කළ බව කොළඹ පාකිස්ථාන තානාපති කාර්යාලය සදහන් කළා.",
       "URL": "https://www.hirunews.lk/247367/පාකිස්ථාන-අගමැති-ඉම්රාන්-ඛාන්ගෙන්-අග්‍රාමාත්‍ය-මහින්ද-රාජපක්ෂට-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=2532"
}