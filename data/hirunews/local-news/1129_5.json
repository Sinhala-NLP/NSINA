{
       "Source": "hirunews",
       "Timestamp": "Tuesday, 31 May 2022 - 20:47",
       "Headline": "අරගලය අඛණ්ඩ ව 53 වැනි දිනටත්",
       "News Content": "රට තුළ පවතින අර්බුදවලට විසඳුම් ඉල්ලා කොළඹ ජනාධිපති ලේකම් කාර්යාලය ඉදිරිපිට පැවැත්වෙන විරෝධතාව 53 වැනි දිනටත් අඛණ්ඩ ව ක්‍රියාත්මක යි.\nමේ අතර, ගාලු මුවදොර අරගලයට පහරදීම සම්බන්ධයෙන් අත්අඩංගුවට ගත් බොරලැස්ගමුව නගර සභා සභාපතිවරයා හෙට දිනය දක්වා රක්ෂිත\nබන්ධනාගාරගත කරන ලෙස කොටුව මහේස්ත්‍රාත් අධිකරණය අද(31) නියෝග කළා.\nඑසේ ම, කොළඹ ගාලු මුවදොර ජනාධිපති ලේකම් කාර්යාලය ඉදිරිපිට පැවැත්වෙන විරෝධතාවට ඊයේ රාත්‍රීයේත් ජනතාව එක්ව සිටියා.\nඑහි දී අත්අඩංගුවට ගෙන අධිකරණයට ඉදිරිපත් කිරීමෙන් පසු කොළඹ ප්‍රධාන මහේස්ත්‍රාත් තිළිණ ගමගේ මහතා විසින් ඇප මත මුදා හැරුණු සමාජ මාධ්‍ය ක්‍රියාකරුවකු වන රතිඳු සේනාරත්න හෙවත් රැට්ටා ඊයේ රාත්‍රීයේ යළිත් අරගල භූමිය වෙත පැමිණ සිටියා.",
       "URL": "https://www.hirunews.lk/305833/අරගලය-අඛණ්ඩ-ව-53-වැනි-දිනටත්",
       "Category": "Local News",
       "Parent URL": "https://www.hirunews.lk/local-news.php?pageID=1129"
}