{
       "Source": "hirunews",
       "Timestamp": "Wednesday, 11 August 2021 - 7:14",
       "Headline": "වවුනියාව තෝනිකල් ප්‍රදේශයේ නිවසකට ප්‍රහාරයක්",
       "News Content": "වවුනියාව,තෝනිකල් ප්‍රදේශයේ නිවසකට පැමිණි කල්ලියක් විසින් නිවසේ භාණ්ඩ කඩා දමා,නිවැසියන්ට තර්ජනය කළ සිදුවීමක් සම්බන්ධයෙන් පැමිණිල්ලක් ලැබී ඇති බව වවුනියාව පොලිසිය පවසනවා.\nපොලිසිය පැවසූවේ නිවැසියන් නිවසේ නො සිටි අවස්ථාවක කිසියම් කණ්ඩායමක් පැමිණි නිවසේ භාණ්ඩවලට හානිකොට ඇති බවට යි.\nනිවැසියන් නිවසට පැමිණි අවස්ථාවේ අදාළ කණ්ඩායම නිවැසියන්ට තර්ජනය කර ඇති අතර පැමිණිළිකරු ඒ බව සඳහන් කොට ඇති බව ද පොලිසිය පැවසුවා.\nපෞද්ගලික ආරවුලක් ගැටුමට හේතු වී ඇති බවට පොලිසි සැක පළ කරන අතර, සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/279388/වවුනියාව-තෝනිකල්-ප්‍රදේශයේ-නිවසකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1762"
}