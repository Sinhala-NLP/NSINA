{
       "Source": "hirunews",
       "Timestamp": "Tuesday, 04 October 2016 - 19:00",
       "Headline": "පළාත්පාලන ඇමතිට ඒකාබද්ධ විරෝධයක්",
       "News Content": "එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි, වාචික පිළිතුරු අපේක්ෂාවෙන් පළාත් සභා හා පළාත් පාලන අමාත්‍ය ෆයිසර් මුස්තාෆාට යොමුකර තිබූ ප්‍රශ්නයකදී අද උණුසුම් සංවාදයක් මතුවුණා.\nඒ, එය අපහාසාත්මක ප්‍රශ්නයක් බවට අමාත්‍යවරයා සිදුකළ ප්‍රකාශයත් සමඟයි.\nඑහිදී ෆයිසර් මුස්තාෆා අමාත්‍යවරයාට ආණ්ඩු පක්ෂයේ අමාත්‍යවරුන්ගෙන් මෙන්ම විපක්ෂයේ මන්ත්‍රීවරුන්ගෙන්ද විරෝධය එල්ල වීම විශේෂත්වයක්.\nපාර්ලිමේන්තු මන්ත්‍රී චමින්ද විජේසිරි පැනය විමසීමෙන් පසු අමාත්‍ය ෆයිසර් මුස්තාෆා ඊට ප්‍රතිචාර දැක්වූ අතර, කබීර් හෂීම්, රංජිත් මද්දුමබණ්ඩාර යන අමාත්‍යවරුන් අමාත්‍යවරයාගේ ප්‍රකාශයට විරෝධය පළ කළා.\nඑම විරෝධයට විපක්ෂයේ ප්‍රධාන සංවිධායක අනුර කුමාර දිසානායක, දිනේෂ් ගුණවර්ධන, බන්දුල ගුණවර්ධන සහ විමල් වීරවංශ යන මන්ත්‍රීවරුන් ද මැදිහත්වුනා.",
       "URL": "https://www.hirunews.lk/144454/පළාත්පාලන-ඇමතිට-ඒකාබද්ධ-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=4851"
}