{
       "Source": "hirunews",
       "Timestamp": "Tuesday, 22 November 2022 - 21:30",
       "Headline": "හැකට්ගේ ඇමට අසු වූ කැරට් - ලොව විශාලම ගෝල්ෆිෂ් මත්සයා ප්‍රංශ විලකින්",
       "News Content": "ලොව විශාල විශාලතම ගෝල්ඩ්ෆිෂ් (goldfish) වර්ගයේ මත්ස්‍යයකු සිය ඇමට හසුකර ගන්නට ප්‍රංශයේ මත්සයින් අල්ලන්නෙකු සමත් වී තිබෙනවා\n\"කැරට්\" ලෙස හඳුන්වන මෙම රන්වන් පැහැති මත්ස්‍යයා ප්‍රංශයේ ෂැම්පේන් හි බ්ලූවෝටර් විල වෙත ට මුදා හැර ඇත්තේ මීට වසර විස්සකට පමණ පෙරයි.\nඑතැන් පටන් අවස්ථා කිහිපයක දී පමණක් කැරට් දර්ශනය වූ බව එම විල අවට විනෝදාස්වාදය සඳහා මත්ස්‍යින් අල්ලන විනෝදකාමී පවසනවා.\nකෙසේ වෙතත් මෙම කාල සීමාව තුළදී කැරට් කිසිදු මසුන් අල්ලන්න කුගේ ඇමට හසු වී නැහැ.\nකිලෝග්‍රෑම් 30ක් බරැති ලෙදර් කාප්-කෝයි දෙමුහුන් වර්ගයේ මෙම මත්ස්‍යයා සිය ඇමට හසුකරගැනීමට වාසනාවන්ත වූයේ ඇන්ඩි හැකට් නැමති 42 හැවිරිදි මසුන් අල්ලන්නෙක්.\nගෝල්ඩ් ෆිෂ් යනු සාමාන්‍යයෙන් නිවෙස්වල කුඩා මින් මැදුරුවල ජීවත් වන කුඩා මත්ස්‍යයෙක් වන අතර මෙම සත්වයා විනෝදාස්වාදය සඳහා මත්ස්‍යයන් ඇතිකරන පුද්ගලයින් අතර අතිශය ජනප්‍රිය මත්ස්‍යය ප්‍රභේදයක්.\nකෙසේවෙතත්, වසර 20ක් වයසැති කිලෝ තිහක් පමණ බර ඇති මෙම මත්ස්‍යයා අල්ලා ගැනීම සඳහා හැකට් හට විනාඩි 25 කට වඩා වැඩි කාලයක් වැය වී නැහැ.\nමෙම අල්ලා ගැනීම සැලකෙන්නේ \"ලෙදර් කාප් සහ කොයි යන දෙමුහුන් විශේෂය\" අතර, මෙතෙක් අල්ලා ගන්නා ලද දෙවන විශාලතම මත්ස්‍යයා ලෙසින්.\n42 හැවිරිදි හැකට් ඔහුගේ අත්දැකීම ද ගාර්ඩියන් වාර්තාකරු සමගග පවසා සිටියේ මෙලෙසින්.\n“කැරට් මෙහි සිටින බව මම නිතරම දැන සිටියෙමි, නමුත් මම ඔහු අල්ලා ගනු ඇතැයි කිසි විටෙකත් නොසිතුවෙමි.\n“මගේ ඇමක් අරගෙන එක පැත්තකින් එහාට මෙහාට යනකොට මම දැනගත්තා ඌ ලොකු මාළුවෙක් කියලා. ඊට පස්සේ ඒක යාර 30ක් 40ක් එපිටින් මතුපිටට ආවා. එතකොට මම දැක්කා ඒක තැඹිලි පාටයි.\n\"එම අල්ලා ගැනීම විශිෂ්ට මෙන්ම එය වාසනාවක්.\"\nඔහු කැරට් ව නැවත වතුරට මුදා හැරීමට පෙර ඡායාරූප කිහිපයකටත් පෙනී සිටියා.\nබ්ලූවෝටර් විලේ ධීවර කළමනාකරු ජේසන් කව්ලර් පැවසුවේ, “මීට වසර 20 කට පමණ පෙර අපි කැරට් මසුන් අල්ලන්නන් සඳහා වෙනස් දෙයක් ලෙස තැබුවෙමු. එතැන් සිට ඇය වර්ධනය වී ඇති නමුත් ඇය බොහෝ විට පිටතට නොපැමිණේ. ඇය ඉතා නොපැහැදිලි ය.” යනුවෙන්.",
       "URL": "https://www.hirunews.lk/321032/හැකට්ගේ-ඇමට-අසු-වූ-කැරට්-ලොව-විශාලම-ගෝල්ෆිෂ්-මත්සයා-ප්‍රංශ-විලකින්",
       "Category": "Local News",
       "Parent URL": "https://www.hirunews.lk/local-news.php?pageID=716"
}