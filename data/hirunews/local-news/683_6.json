{
       "Source": "hirunews",
       "Timestamp": "Wednesday, 07 December 2022 - 8:36",
       "Headline": "විදෙස්ගත ව සිට පැමිණෙන පුද්ගලයින්ට පනවා තිබූ කොරෝනා නීති ඉවත් කෙරෙයි (වීඩියෝ)",
       "News Content": "සංචාරකයින් ඇතුළු විදෙස්ගතව සිට පැමිණෙන පුද්ගලයින්ට පනවා තිබූ එන්නත්කරණ සහතිකය ඉදිරිපත් කිරීම ඇතුළු කොරෝනා නීති ඉවත් කර තිබෙනවා.\nඅද සිට එය වලංගු බවයි සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන සඳහන් කළේ.\nඒ අනුව එන්නත්කරණය නොකළ පුද්ගලයෙකු මෙරටට පැමිණිමේ දී පැය 72 කට පෙර කොරෝනා පරීක්ෂණ වාර්තාවක් ලබා ගැනීමේ රෙගුලාසිය මින් ඉදිරියට ක්‍රියාත්මක නොවන බව සෞඛ්‍ය සේවා අධ්‍යක්ෂ ජනරාල්වරයා ප්‍රකාශ කළා.\nමේ හරහා වැඩි විදේශ සංචාරකයින් පිරිසක් ඉදිරියේ දී මෙරටට පැමිණෙනු ඇති බවයි ශ්‍රී ලංකා සංචාරක සංවර්ධන අධිකාරියේ නියෝජ්‍ය අධ්‍යක්ෂ ජනරාල් ප්‍රසාද් ජයසූරිය කියා සිටියේ.\nමේ අතර පසුගිය දින කිහිපයේ සුඛෝපභෝගි නෞකා දෙකකින් පැමිණි සංචාරකයන් යාල වනෝද්‍යානය නැරඹීම නිසා රුපියල් 721,541 ක ආදායමක් ලැබී තිබෙනවා.\nපසුගිය නොවැම්බර් මස 30 වනදා විදේශ සංචාරකයින් 551 දෙනෙකු යාල වනෝද්‍යානය නරඹා ඇති අතර, එදින උපයන ලද ආදායම රුපියල් 6,219,560ක්.\nඑය මෙය දිනක දී විදේශ සංචාරකයින්ගෙන් යාල වනෝද්‍යානය උපයන ලද වැඩිම ආදායම බවයි කෘෂිකර්ම, වනජිවි හා වන සම්පත් සංරක්ෂණ අමාත්‍යාංශය කියා සිටියේ.\nමීට අමතර ව, පසුගිය පෙරේදා පැමිණි නෞකාවේ සිටි සංචාරකයින් 86 දෙනෙකු යාල වනෝද්‍යානය නරඹා ඇති අතර එදින රුපියල් 981,981 දෙනෙකු වනෝද්‍යානය නරඹා තිබෙනවා.\nමෙම දෙදින තුල දේශීය සංචාරකයින් පැමිණ ඇත්තේ 148 දෙනෙකු පමණයි.",
       "URL": "https://www.hirunews.lk/322138/විදෙස්ගත-ව-සිට-පැමිණෙන-පුද්ගලයින්ට-පනවා-තිබූ-කොරෝනා-නීති-ඉවත්-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=683"
}