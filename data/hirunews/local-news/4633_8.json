{
       "Source": "hirunews",
       "Timestamp": "Friday, 03 March 2017 - 19:07",
       "Headline": "ඒකාබද්ධ විපක්ෂය, ජවිපෙ, අන්තරේ සහ පාර්ශව කිහිපයක් කොළඹ රැස්වීමක",
       "News Content": "මාළඹේ පෞද්ගලික වෛද්‍ය විද්‍යාලයට විරෝධය පළ කරමින් රජයේ වෛද්‍ය නිලධාරීන්ගේ සංගමය සංවිධාන කළ විරෝධතා පා ගමනක් කොළඹ දී අද පැවැත්වුණා.\nඊට අන්තර් විශ්වවිද්‍යාලයීය ශිෂ්‍ය බල මණ්ඩලය, ජනතා විමුක්ති පෙරමුණ මෙන්ම ඒකාබද්ධ විපක්ෂය සහ ජාතික හෙළ උරුමය නියෝජනය කරන සාමාජිකයන් ද එක්ව සිටි බවයි අප වාර්තාකරු ප්‍රකාශ කළේ.\nපස්වරු 1ට පමණ කොළඹ ජාතික රෝහල අසළින් ආරම්භ වූ පා ගමන පස්වරු 4 පමණ වන විට විහාරමහාදේවි එළිමහන් රංගපීඨය අසළට පැමිණියා.\nඒ හේතුවෙන් පුංචිබොරැල්ල, මරදාන සහ පුරහල අවට ප්‍රදේශයේ පැවතියේ දැඩි රථවාහන තදබදයක්.",
       "URL": "https://www.hirunews.lk/155982/ඒකාබද්ධ-විපක්ෂය-ජවිපෙ-අන්තරේ-සහ-පාර්ශව-කිහිපයක්-කොළඹ-රැස්වීමක",
       "Category": "Local News",
       "Parent URL": "https://www.hirunews.lk/local-news.php?pageID=4633"
}