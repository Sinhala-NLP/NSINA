{
       "Source": "hirunews",
       "Timestamp": "Friday, 26 April 2019 - 8:08",
       "Headline": "අද ජුම්මා යාග නොපවත්වන ලෙස ඉල්ලීමක්",
       "News Content": "මුස්ලිම් දේවස්ථානවල අද දිනයේදී පැවැත්වීමට නියමිත ජුම්මා යාග මෙහෙයන් නොපැවැත්වීමට කටයුතු කරන ලෙස මුස්ලිම් ආගමික කටයුතු අමාත්‍ය එම්.එච්.ඒ හලීම් අදාළ දේවස්ථානවලින් ඉල්ලීමක් කරනවා.\nඒ, පවතින තත්ත්වය සම්බන්ධයෙන් පොලිස්පතිවරයා දැනුවත් කරමින් යොමුකර ඇති ලිපියක් පදනම් කරගනිමින්.\nකොළඹ දවටගහ ජුම්මා මුස්ලිම් පල්ලියේ ප්‍රධාන පූජක මොහොමඩ් ඉක්බාල් ප්‍රකාශ කළේ තවුහීත් ජමාත් සංවිධානය ප්‍රහාරයක් එල්ල කළ හැකි බවට පොලීසිය කළ දැනුම්දීමට අනුව, අද දිනයේ සිකුරාදා දේව මෙහෙය කඩිනමින් අවසන් කිරීමට පියවර ගන්නා බවයි.",
       "URL": "https://www.hirunews.lk/215195/අද-ජුම්මා-යාග-නොපවත්වන-ලෙස-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3383"
}