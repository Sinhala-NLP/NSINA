{
       "Source": "hirunews",
       "Timestamp": "Friday, 08 October 2021 - 19:29",
       "Headline": "තිරු නඩේෂන්ගෙන් පැය 3ක ප්‍රකාශයක් (වීඩියෝ)",
       "News Content": "ආන්දෝලනාත්මක පැන්ඩෝරා සිද්ධිය සම්බන්ධයෙන් හිටපු අමාත්‍යවරියක වන නිරූපමා රාජපක්ෂගේ සැමියා වන තිරුකුමරන් නඩේෂන් අද අල්ලස් කොමිසම වෙත පැමිණ පැය 03ක පමණ කාලයක් ප්‍රකාශයක් ලබා දුන්නා.\nඒ, එම කොමිසම සිදුකළ කැඳවීමකට අනුවයි. පෙරවරු 10 ට පමණ එහි පැමිණි තිරුකුමාරන් නඩේෂන් පස්වරු 01ට පමණ එම කොමිසමෙන් පිටව ගියා.\nඅල්ලස් කොමිසමේ ලේකම් අප්සරා කල්දේරා කියා සිටියේ තිරුකුමරන් නඩේෂන්ට වැඩිදුර ප්‍රකාශයක් ලබාගැනීම සඳහා යළිත් ලබන සිකුරාදා කොමිසම හමුවේ යළි පෙනී සිටින ලෙස දැනුම් දුන් බවයි.\nමේ අතර, විදෙස් මාධ්‍ය වාර්තා කළේ තිරුකුමාරන් නඩේෂන් ඕස්ටේ්‍රලියාවේ සිඩ්නි නගරයේ පිහිටි “සිටි ටවර්“ නමැති ගොඩනැගිල්ලේ සුඛෝපභෝගී මහල් නිවාස දෙකක් මිලදී ගෙන ඇති බවයි.\nඅදාළ මහල් නිවාස දෙකෙහි හිමිකාරිත්වය සැඟවීමට සැමෝවාහි සමාගමක් හරහා කටයුතු කර ඇති බවද එම මාධ්‍ය තවදුරටත් වාර්තා කළා.",
       "URL": "https://www.hirunews.lk/284464/තිරු-නඩේෂන්ගෙන්-පැය-3ක-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1640"
}