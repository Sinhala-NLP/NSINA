{
       "Source": "hirunews",
       "Timestamp": "Monday, 06 March 2023 - 13:40",
       "Headline": "ඔයට ඇලවුණු ලෑලි පාලමෙන් එගොඩ වන ජීවිත (වීඩියෝ)",
       "News Content": "ග්‍රාමීය මාර්ග පද්ධතිය සංවර්ධනය කිරීම ප්‍රමුඛතාව දිය යුතු කාර්යයක් වන්නේ එය ග්‍රාමීය ජන ජීවිතයට අත්‍යවශ්‍යම අංගයක් වීම හේතුවෙන්.\nනමුත් එය එලෙස සිදු නොවීම හේතුවෙන් ජනතාවට මාරයා සමග ගමන් කිරිමට සිදුව ඇති පාලමක් පිළිබඳව ඌව පරණගමින් වාර්තා වනවා.\nයටත් විජිත සමයේදී වැලිමඩ හා ඌව පරණගම මැතිවරණ කොට්ඨාසය යා කරමින් උමා ඔය හරහා ඉදිකර ඇති අත්වැල් පාලමේ වත්මන් තත්ත්වයි මේ..\nසිය දෛනික අවශ්‍යතා සපුරා ගැනීමට යන ජනතාව මෙන්ම ප්‍ර දේශයේ පාසල් සිසු සිසුවියන් විශාල පිරිසක්ද දෛනිකව මෙම පාලම මතින් ගමන් කරනවා.\nඋමා ඔයට අඩි සියයකට වඩා ඉහළින් ඉදිකර තිබෙන මෙම පාලම යකඩ කේබල් ආධාරයෙන් ඉදිකර තිබුනත්, ඒවා කිහිපයක්ම දිරා යාම හේතුවෙන් පාලම එක් පැත්තකට ඇලවී ඇති ආකාරය දැකිය හැකියි.\nමෙහි අතුරා ඇති ලෑලි ද දිරා පත්ව අත්තේ ඒ මතින් යන ජනතාව දැඩි අවදානමකට හෙලමින්.\nපවතින තත්ත්වය හමුවේ ජනතාව ඉල්ලා සිටින්නේ, ජීවිත අනතුරක් සිදුවීමට පෙර කඩිනමින් මෙම පාලම පිළිසකර කර දෙන ලෙසයි.",
       "URL": "https://www.hirunews.lk/329139/ඔයට-ඇලවුණු-ලෑලි-පාලමෙන්-එගොඩ-වන-ජීවිත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=494"
}