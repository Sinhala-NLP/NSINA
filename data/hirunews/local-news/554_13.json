{
       "Source": "hirunews",
       "Timestamp": "Monday, 06 February 2023 - 13:51",
       "Headline": "විදුලි කප්පාදුවට එරෙහි පෙත්සම් සළකා බැලීමට දින දෙයි",
       "News Content": "ජාතික විභාග පැවැත්වෙන අවස්ථාවලදී විදුලි කප්පාදු කිරීම වැළැක්වීමේ නියෝගයක් නිකුත් කරන ලෙස ඉල්ලා ලංකා ගුරු සංගමය ගොනු කළ මූලික අයිතිවාසිකම් පෙත්සම සළකා බැලීම සඳහා ජූලි මස 14 වනදා කැඳවීමට ශ්‍රේෂ්ඨාධිකරණය නියම කළා.\nඑම පෙත්සම අද (06) සළකා බැලුනේ ප්‍රියන්ත ජයවර්ධන, අචල වෙංගප්පුලි සහ මහින්ද සමයවර්ධන යන ශ්‍රේෂ්ඨාධිකරණ විනිසුරු මඩුල්ල හමුවේයි.\nමේ අතර උසස් පෙළ විභාග පැවැත්වෙන කාලසීමාව තුළ විදුලිය කප්පාදු කිරීම වැළැක්වීමේ නියෝගයක් නිකුත් කරන ලෙස ඉල්ලා මහජන උපයෝගීතා කොමිසම ගොනුකළ පෙත්සම මේ මස 8 වනදා යළි සළකා බැලීමට නියමිතයි.\nඅද එම පෙත්සම කැඳවනු ලැබුවේ සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල හමුවේයි.",
       "URL": "https://www.hirunews.lk/326806/විදුලි-කප්පාදුවට-එරෙහි-පෙත්සම්-සළකා-බැලීමට-දින-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=554"
}