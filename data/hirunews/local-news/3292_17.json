{
       "Source": "hirunews",
       "Timestamp": "Wednesday, 19 June 2019 - 12:43",
       "Headline": "සාකච්ජා අසාර්ථකයි - වර්ජනය ස්ථිර බව දුම්රිය වෘත්තීය සමිති කියයි",
       "News Content": "අද මධ්‍යම රාත්‍රියේ සිට ආරම්භ කිරීමට නියමිතව තිබූ වර්ජනය සැලසුම් කළ පරිදි සිදුකිරීමට දුම්රිය වෘත්තීය සමිති තීරණය කර තිබෙනවා.\nඒ ප්‍රවාහන අමාත්‍ය අර්ජුන රණතුංග සමග අද උදෑසන පැවති සාකච්ඡාව අසාර්ථක වීම හේතුවෙන්.\nදුම්රිය රියදුරන්, නියාමකවරුන්, පාලකවරුන් සහ ස්ථානාධිපතිවරුන් ඇතුළු වෘත්තීය සමිති කිහිපයක් අද මධ්‍යම රාත්‍රියේ සිට දින දෙකක සංකේත වර්ජනයකට අවතීර්ණවීමට ඊයේ තීරණය කළේ වැටුප් විෂමතා ගැටළුව විසදීම සඳහා අමාත්‍ය මණ්ඩල අනුමැතිය හිමිව තිබියදීත් මුදල් අමාත්‍යාංශය මගින් එය ක්‍රියාත්මක නොකිරීමට එරෙහිවයි.\nවෘත්තීය ක්‍රියාමාර්ගය සම්බන්ධයෙන් ප්‍රවාහන අමාත්‍යවරයා අද උදෑසන දුම්රිය වෘත්තීය සමිති වෙත අද උදෑසන සාකච්ඡාවක් ලබාදී තිබූ නමුත්, ගැටලූවට නිසි විසදුම් නොලැබුණු බව ප්‍රකාශ කරමින් ඔවුන් ඉන් ඉවත්ව ගොස් තිබෙනවා.",
       "URL": "https://www.hirunews.lk/218698/සාකච්ජා-අසාර්ථකයි-වර්ජනය-ස්ථිර-බව-දුම්රිය-වෘත්තීය-සමිති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3292"
}