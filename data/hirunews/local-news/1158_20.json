{
       "Source": "hirunews",
       "Timestamp": "Thursday, 19 May 2022 - 13:41",
       "Headline": "ගෝඨා ගෝ ගමට ලිපියක් (වීඩියෝ)",
       "News Content": "ගෝඨා ගෝ ගම ගෝල්ෆේස් අරගල භූමියට ලිපියක් ලැබී තිබෙනවා.\nකැඳවුම්කාර කණ්ඩායම, නීති අංශය, ගෝඨා ගෝ ගම, ගෝල්ෆේස් අරගල භූමිය, කොළඹ 01 ලෙසයි මෙහි ලිපිනය සඳහන් වන්නේ.\nතැපැල් දෙපාර්තමේන්තුව විසින් අදාළ ලිපිය අරගල භූමියට බෙදාහැර ඇති අතර අප මේ සම්බන්ධයෙන් තැපැල්පති රංජිත් ආරියරත්නගෙන් විමසීමක් කළා.\nඔහු කියා සිටියේ සමාජයේ පිලිගත් ස්ථානයකට සාමාන්‍ය ලිපියක් ලැබී ඇත්නම් තැපැල් දෙපාර්තමේන්තුවේ රෙගුලාසිවලට අනුව එය බෙදා හැරීමට දෙපාර්තමේන්තුව බැදී සිටින බවයි.\nඑහෙත් ලියාපදිංචි තැපෑල මඟින් යොමු කරන ලිපි එලෙස බෙදා හැරීමේ හැකියාවක් නොමැති බව ද තැපැල්පතිවරයා ප්‍රකාශ කළා.",
       "URL": "https://www.hirunews.lk/304732/ගෝඨා-ගෝ-ගමට-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1158"
}