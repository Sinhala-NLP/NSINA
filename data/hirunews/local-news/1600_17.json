{
       "Source": "hirunews",
       "Timestamp": "Thursday, 28 October 2021 - 11:19",
       "Headline": "මහාචාර්ය නීලිකා මලවිගේ ලෝක සෞඛ්‍ය සංවිධානයේ තාක්ෂණික උපදේශක කමිටුවට (වීඩියෝ)",
       "News Content": "ශ්‍රී ජයවර්ධපුර විශ්වවිද්‍යාලයේ ප්‍රතිශක්තිකරණය හා අණුක විද්‍යා අංශයේ මහාචාර්ය නීලිකා මලවිගේ කොවිඩ් 19 තාක්ෂණ ප්‍රවේශ සංචිතය පිළිබඳ ලෝක සෞඛ්‍ය සංවිධානයේ තාක්ෂික උපදේශක කණ්ඩායමේ විශේෂඥයෙකු ලෙස තෝරාගෙන තිබෙනවා.\nකොරෝනා සම්බන්ධ පර්යේෂණ සිදු කරන විශේෂඥයන් 10 දෙනෙකුගෙන් මෙම කණ්ඩායම සමන්විත අතර එම පත් කිරීම වසර දෙකක කාලයක් සඳහා වලංගු වනු ඇති.\nඇමරිකාවේ ස්ටැන්ෆෝර්ඩ් විශ්වවිද්‍යාලය නිකුත් කළ වාර්තාවකට අනුව ලොව ප්‍රමුඛතම පර්යේෂණ විද්‍යාඳයින් සියයට දෙක අතර ශ්‍රී ලංකිකයන් 24 දෙනෙකු ඇතුළත් කර තිබෙනවා.\nඒ අතර ජයවර්ධනපුර විශ්වවිද්‍යාලයේ මහාචාර්ය නිලීකා මලවිගේ, මහාචාර්ය මෙත්තිකා විතානගේ සහ ආචාර්ය අනුශ්කා යූ රාජපක්ෂ ඇතුළත්.\nඑමෙන්ම මහාචාර්ය චන්න ජයසුමන මෙන්ම පේරාදෙණිය, වයඹ, කොළඹ, කැළණිය සහ යාපනය විශ්වවිද්‍යාලවල පර්යේෂකයන් පිරිසක්ද වනවා.\nමේ අතර, සංකූලතා හා අවශ්‍යතා ඇති ජනතාවට අනාගතයේදී සෑම වසරකම කොවිඩ් එන්නතක් ලබාදීමට සිදු වනු ඇති බව ළමා රෝග විශේෂඥයින්ගේ විද්වත් සංගමයේ සභාපති මහාචාර්ය ශ්‍යාමන් රාජේන්ද්‍ර ප්‍රකාශ කළා.",
       "URL": "https://www.hirunews.lk/286269/මහාචාර්ය-නීලිකා-මලවිගේ-ලෝක-සෞඛ්‍ය-සංවිධානයේ-තාක්ෂණික-උපදේශක-කමිටුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1600"
}