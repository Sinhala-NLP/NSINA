{
       "Source": "hirunews",
       "Timestamp": "Tuesday, 15 August 2023 - 9:29",
       "Headline": "මඩු දේවස්ථානයේ වාර්ෂික මංගල්‍යය අදයි",
       "News Content": "උතුරේ හා දකුණේ සාමයේ සංකේතය ලෙස සැලකෙන මන්නාරම, මරඳ මඩු දේවස්ථානයේ වාර්ෂික මංගල්‍යය අද පෙරවරු 06 ට ආරම්භ වුණා.\nමරියෝත්තමාවන්ගේ ස්වර්ගරෝපිතවීම හෙවත් අහස් නැගීමේ මංගල්‍යය මුල්කර ගනිමින් මඩු දේවස්ථානයේ මංගල්‍යය පැවැත්වෙන්නේ, සෑම වසරකම අගෝස්තු මස 15 වැනිදායි.\nමන්නාරම රදගුරු අතිඋතුම් එම්මානුවෙල් ප්‍රනාන්දු හිමිපාණන්ගේ ආරාධනයෙන් පැමිණි වතිකානු අපෝස්තලික තානාපති අතිඋතුම් බ්‍රයන් උඩප්පේ හිමිපාණන්, ගාල්ල රදගුරු අතිඋතුම් රේමන්ඩ් වික්‍රමසිංහ හිමිපාණන්, අනුරාධපුර රදගුරු අතිඋතුම් නෝබට් අන්දාදි හිමිපාණන් ඇතුළු පූජා ප්‍රසාදීන් වහන්සේගේ ප්‍රධානත්වයෙන් මෙවර මංගල්‍යය දිව්‍ය පූජාව ආරම්භ වුණා.\nමන්නාරම - මරද මඩු දේවස්ථානයේ වාර්ෂික මංගල්‍යය අදට යෙදී තිබෙනවා.\nඒ අනුව උදෑසන දිව්‍ය පූජාව මන්නාරම රදගුරු අතිඋතුම් එම්මානුවෙල් ප්‍රනාන්දු පියතුමන්ගේ ප්‍රධානත්වයෙන් සිදුකරනු ලැබුවා.\nඑම අවස්ථාවට ජනාධිපති රනිල් වික්‍රමසිංහ ද එක්ව සිටින බවයි අප වාර්තාකරු සඳහන් කළේ. මෙවර වාර්ෂික මංගල්‍ය සඳහා අති විශාල ජනකායක් ද එක්ව සිටීම විශේෂත්වයක්.\nමෙහිදී රැස්ව සිටි පිරිස අමතමින් ජනාධිපතිවරයා පැවසුවේ සැප්තැම්බර් 15 දින සිට කොළඹ සහ තලෙයිමන්නාරම අතර සිඝ්‍රගාමී දුම්රිය සේවාවක් ආරම්භ කරන බවයි.",
       "URL": "https://www.hirunews.lk/344875/මඩු-දේවස්ථානයේ-වාර්ෂික-මංගල්‍යය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=97"
}