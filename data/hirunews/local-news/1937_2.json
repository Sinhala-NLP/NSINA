{
       "Source": "hirunews",
       "Timestamp": "Saturday, 22 May 2021 - 9:51",
       "Headline": "පොහොර බෑගයක් තුළ සිහිසුන්ව සිටි තරුණයෙක් දඹුල්ල නගරයෙන් හමුවෙයි (වීඩියෝ)",
       "News Content": "දඹුල්ල නගරයේ පොහොර බෑගයක් තුළ සිහිසුන්ව සිටි තරුණයෙකු නගරවාසීන් සහ පොලිසිය එක්ව අද (22) උදෑසන දඹුල්ල රෝහලට ඇතුළත් කර තිබෙනවා.\nනගරයේ වෙළඳසැලක් ඉදිරිපිට පොහොර බෑගයක පුද්ගලයකු සිටින බවට දැක ඇති අයෙක් මේ සම්බන්ධයෙන් පොලීසියට දැනුම් දීමෙන් පසුවයි ඔහු සොයාගෙන ඇත්තේ.\nමෙම තරුණයා මාවතගම ප්‍රදේශයේ පදිංචි ගාමිණී දිසානායක නැමැත්තෙකු බවට අනන්‍යතාව තහවුරු කර ගැනීමට හැකි වූ බවයි  අප වාර්තාකරු සඳහන් කළේ.\nමොහු කුමන කාරණයක් සඳහා දඹුල්ලට පැමිණියේ ද, කුමක් හෝ කරදරයක පැටලී ඇද්ද යන්න සම්බන්ධයෙන් කිසිඳු තොරතුරක් තවමත් අනාවරණය වී නැහැ.",
       "URL": "https://www.hirunews.lk/272105/පොහොර-බෑගයක්-තුළ-සිහිසුන්ව-සිටි-තරුණයෙක්-දඹුල්ල-නගරයෙන්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1937"
}