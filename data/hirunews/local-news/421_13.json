{
       "Source": "hirunews",
       "Timestamp": "Monday, 10 April 2023 - 22:24",
       "Headline": "විදේශීය ඉන්ධන සමාගම්වලට පවතින මිලට වඩා අඩුවෙන් ඉන්ධන විකිනීමට අවසර",
       "News Content": "මෙරට ඉන්ධන වෙළඳපලට ඇතුළු වීමට අවසර හිමි වූ විදේශීය සමාගම් මෙම වසරේ ජුනි මාසයේ සිට මෙහෙයුම් ආරම්භ කිරීමට නියමිත බව විදුලි බල හා බලශක්ති අමාත්‍යාංශය පවසනවා.\nඅදාල සමාගම් තුන සමඟ වන ගිවිසුම් ඉදිරි මාස දෙක තුළ අවසන් කිරීමට හැකි වනු ඇති බවයි එම අමාත්‍යාංශය සඳහන් කළේ.\nරජය විසින් ඉන්ධන සඳහා දැනට පනවා ඇති උපරිම මිලට වඩා අඩුවෙන් එම සමාගම් වලට මෙරට තුළ ඉන්ධන අලෙවි කිරීමට ඉඩ සැලසෙන බව විදුලිබල හා බලශක්ති අමාත්‍යාංශය ප්‍රකාශ කළා.\nචීනයේ - සයිනොපෙක්, ඕස්ටේ්‍රලියාවේ - යුනයිටඩ් පෙට්‍රෝලියම්, සහ ඇමරිකාවේ - ආර්.එම්. පාර්ක්ස් යන සමාගම් සදහා වසර 20 ක කාලයකට බලපැවැත්වෙන පරිදි මෙරටට ඉන්ධන ආනයනය කිරිමට, ගබඩා කිරීමට හා බෙදා හැරීමට පසුගිය දා අමාත්‍ය මණ්ඩල අනුමැතිය ලබා දුන්නා.",
       "URL": "https://www.hirunews.lk/332222/විදේශීය-ඉන්ධන-සමාගම්වලට-පවතින-මිලට-වඩා-අඩුවෙන්-ඉන්ධන-විකිනීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=421"
}