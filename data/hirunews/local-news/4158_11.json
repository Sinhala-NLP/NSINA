{
       "Source": "hirunews",
       "Timestamp": "Sunday, 24 December 2017 - 18:30",
       "Headline": "ශ්‍රී පාද වන්දනාකරුවන්ට විශේෂ ආරක්ෂක වැඩපිළිවෙලක්",
       "News Content": "ශ්‍රී පාදය වන්දනා කිරීමට පැමිණෙන බැතිමතුන්ගේ ආරක්ෂාව සඳහා විශේෂ වැඩපිළිවෙලක් යොදවා තිබෙනවා.\nඇතැම් වන්දනාකරුවන් රැගෙන එන මත්පැන් සහ මත්ද්‍රව්‍ය අත්අඩංගුවට ගැනීම සඳහා මස්කෙලිය, මාවුස්සාකැළේ පොලිස් මාර්ග බාධකයේදී විශේෂ පරීක්ෂා කිරීම් සිදුකරන බවයි මස්කෙලිය පොලීසිය සඳහන් කළේ.\nඊට හැටන් පොලිස් කොට්ඨාශයේ නිළ සුනඛ අංශයේ සහාය ද ලබාගෙන තිබෙනවා.\nඑමෙන්ම වන්දනාවේ පැමිණෙන පිරිස් රැගෙන එන සංගීත භාණ්ඩ ද එම මාර්ග බාධකයේදී පොලිස් භාරයට ගැනෙන අතර, වන්දනාව අවසන් කිරීමෙන් අනතුරුව ඒවා ඔවුන්ට යළිත් භාරදීමටයි කටයුතු යොදා ඇත්තේ.",
       "URL": "https://www.hirunews.lk/179212/ශ්‍රී-පාද-වන්දනාකරුවන්ට-විශේෂ-ආරක්ෂක-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=4158"
}