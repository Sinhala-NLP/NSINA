{
       "Source": "hirunews",
       "Timestamp": "Saturday, 08 September 2018 - 12:22",
       "Headline": "රිය අනතුරකින් කොස්තාපල්වරයෙකු රෝහල් ගත කෙරේ",
       "News Content": "වත්තල - මාබෝල පාලම අසළ සිදුවූ රිය අනතුරකින් පොලිස් කොස්තාපල්වරයෙකු තුවාල ලබා රෝහල් ගත කර තිබෙනවා.\nපෑලියගොඩ දිසා රථ වාහන කොට්ඨාශයට අයත් මෝටර් රථයක් කොළඹ දෙස සිට පැමිණි ටිපර් රථයක් ගැටී ඇති අතර, ඒ අසළ සිටි මෙම පොලිස් නිලධාරියා ද තුවාල ලැබුවා.\nපොලිස් මාධ්‍ය ප්‍රකාශක කාර්යාලය සදහන් කළේ අපරාධ වැටලීම් සහ රථ වාහන නඩු ලබා ගැනීමේ විශේෂ රාජකාරියේ යෙදී සිටි පොලිස් කොස්තාපල්වරයෙකු ඊයේ රාත්‍රියේ මෙලෙස අනතුරට ලක්වී ඇති බවයි.\nසිද්ධියෙන් බරපතල තුවාල ලැබූ පොලිස් කොස්තාපල්වරයා මේ වන විට රාගම රෝහලේ ප්‍රතිකාර ලබන අතර, අනතුර සිදුකළ ටිපර් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/199425/රිය-අනතුරකින්-කොස්තාපල්වරයෙකු-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3758"
}