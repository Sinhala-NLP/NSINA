{
       "Source": "hirunews",
       "Timestamp": "Saturday, 04 March 2023 - 20:09",
       "Headline": "2020 ජනවාරියෙන් පසු ගත් පුද්ගල, සුළු හා මධ්‍ය පරිමාණ ණය ප්‍රතිව්‍යූහගතකරණයට චක්‍රලේඛයක් එයි (වීඩියෝ)",
       "News Content": "2020 වසරේ ජනවාරි පළවනදායින් පසු ලබා ගත් සුළු හා මධ්‍ය පරිමාණ කර්මාන්තකරුවන් සහ ඒකපුද්ගල ණය ප්‍රතිව්‍යූහගත කිරීම හෝ ප්‍රතිලේඛන ගත කිරීම සිදුකළ හැකි චක්‍රලේඛයක් ශ්‍රී ලංකා මහබැංකුව නිකුත් කර තිබෙනවා.\nඅදාළ චක්‍රලේඛය දැනටමත් මෙරට බැංකු වෙත යොමුකර ඇති බවයි වාර්තා වන්නේ.\nඑමෙන්ම, ඉන්දියාවේ සංචාරයකට එක්ව සිටින විදේශ අමාත්‍ය අලි සබි්‍ර සහ ඉන්දීය විදේශ අමාත්‍ය ආචාර්ය එස්.ජෙයිශංකර් අතර සාකච්ඡාවක් ද අද පැවැත්වුණා.\nඒ හයිද්‍රාබාද් මන්දිරයේදීයි. ඉන්දු - ලංකා සබඳතා වල වත්මන් තත්ත්වය පිලිබඳව මෙහිදී සාකච්ඡා කෙරුණු බවයි විදේශ කටයුතු අමාත්‍යාංශය ප්‍රකාශ කළේ.\nඑහිදී මෙරට ආර්ථිකය ප්‍රකෘතිමත් කර ගැනීම සඳහා පහසුකම් සැලසීම පිලිබඳව අවධානය යොමුකරමින් පවතින තත්ත්වය සමාලෝචනය කළ බව ඉන්දීය විදේශ අමාත්‍යවරයා ට්විටර් සටහනක් තබමින් සඳහන් කර තිබුණා.\nඒ යටතේ ආයෝජන, වෙළඳ සහ සංවර්ධන හවුල්කාරිත්වය පිලිබඳව සාකච්ඡා කර තිබෙනවා.",
       "URL": "https://www.hirunews.lk/328998/2020-ජනවාරියෙන්-පසු-ගත්-පුද්ගල-සුළු-හා-මධ්‍ය-පරිමාණ-ණය-ප්‍රතිව්‍යූහගතකරණයට-චක්‍රලේඛයක්-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=497"
}