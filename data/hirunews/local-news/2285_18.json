{
       "Source": "hirunews",
       "Timestamp": "Wednesday, 09 December 2020 - 16:16",
       "Headline": "කොරෝනා ව්‍යාප්තිය සමඟ උත්සව සමයට මාර්ගෝපදේශ මාලාවක්",
       "News Content": "කොරෝනා ව්‍යාප්තිය සමඟ උත්සව සමයේ ජනතාව විසින් අනුගමනය කළ යුතු මාර්ගෝපදේශ මාලාවක් සෞඛ්‍ය සේවා අධ්‍යක්‍ෂ ජනරාල්වරයා විසින් ප්‍රකාශයට පත් කර තිබෙනවා.\nඋත්සව සමයේ සාප්පු සවාරි සීමා කළ යුතු බවයි එමඟින් දැනුම්දී ඇත්තේ.\nඑසේම අවශ්‍ය භාණ්ඩ මිලදී ගැනීම සඳහා පවුලෙන් එක් අයෙකු පමණක් පිටව යාම යෝග්‍ය වන අතර හැකි සෑම අවස්ථාවකම නිවස අසළම ඇති වෙළඳසැලෙන් පිරිස අඩුවෙන් ගැවසෙන අවස්ථාවලදී භාණ්ඩ මිලදී ගත යුතු බව අදාළ මාර්ගෝපදේශන මාලාවේ ඇතුළත්.\nවිශේෂයෙන් පිරිස ඒකරාශී වන ප්‍රියසම්භාෂණ වෙනදා මෙන් උත්සව සමය තුළ නොපැවැත්විය යුතු අතර, පවුලේ සාමාජිකයන් අතර පමණක් සතුට බෙදාගැනීම සිදුකළ යුතු බවයි එමඟින් අවධාරණය කර ඇත්තේ.",
       "URL": "https://www.hirunews.lk/256661/කොරෝනා-ව්‍යාප්තිය-සමඟ-උත්සව-සමයට-මාර්ගෝපදේශ-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=2285"
}