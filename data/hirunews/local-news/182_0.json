{
       "Source": "hirunews",
       "Timestamp": "Saturday, 15 July 2023 - 15:36",
       "Headline": "විදේශ අමාත්‍ය අලි සබ්‍රි අග්නිදිග ආසියානු කලාපීය සමුළුවට එක්වෙයි",
       "News Content": "විදේශ කටයුතු අමාත්‍ය අලි සබ්රි 30 වැනි අග්නිදිග ආසියානු කලාපීය සමුළුවට සහභාගි වී තිබෙනවා.\nඉන්දුනීසියාවේ - ජකර්තා නුවරදී ඊයේ ආරම්භ වූ මෙම සමුළුවේදී කලාපීය රටවල්වල තිබිය යුතු සහයෝගිතාව, නාවික ආරක්ෂාව, හදිසි ආපදාවලට ක්ෂණික මැදිහත්වීම මෙන්ම රාජ්‍ය තාන්ත්‍රික සබදතා ශක්තිමත් කර ගැනීම කෙරෙහි අවධානය යොමුව ඇති බවයි වාර්තාවන්නේ.\nඑමෙන්ම, කලාපීය විස්තීර්ණ ආර්ථික හවුල්කාරිත්වය දරණ රටවල සාමාජිකයෙක් වීමටද ශ්‍රී ලංකාව අපේක්ෂා කරන බවත් විදේශ අමාත්‍යවරයා එහිදී සදහන් කර තිබෙනවා.",
       "URL": "https://www.hirunews.lk/341315/විදේශ-අමාත්‍ය-අලි-සබ්‍රි-අග්නිදිග-ආසියානු-කලාපීය-සමුළුවට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=182"
}