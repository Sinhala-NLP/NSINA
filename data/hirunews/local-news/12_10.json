{
       "Source": "hirunews",
       "Timestamp": "Saturday, 23 September 2023 - 8:52",
       "Headline": "වාහන හැර ආනයන සීමා ලබන මාසයේදී ඉවතට",
       "News Content": "දැනට ආනයන සීමා පනවා ඇති වාහන හැර සෙසු සියලු භාණ්ඩවල ආනයන සීමා ලබන මාසයේදී ඉවත් කිරීමට පියවර ගන්නා බව මුදල් රාජ්‍ය අමාත්‍ය ෂෙහාන් සේමසිංහ සඳහන් කරනවා.\nමේ අතර ලබන දෙසැම්බර් මස සිට ශ්‍රී ලංකා රේගුව රාජසන්තක කරන භාණ්ඩ මාර්ගගත ක්‍රමයට වෙන්දේසි කිරීම සඳහා විශේෂ වැඩපිළිවෙළක් සකස් කර ඇති බවයි වැඩබලන මුදල් අමාත්‍ය රංජිත් සියඹලාපිටිය පවසන්නේ.\nඔහු මේ බව සඳහන් කළේ ඔරුගොඩවත්ත ආර්. ටී. සී රේගු පර්යන්තයේ ඊයේ නිරීක්ෂණ චාරිකාවට එක්වෙමින්.\nඅවස්ථා කිහිපයකදී නීතිවිරෝධී ලෙස මෙරටට ගෙන්වූ විදේශීය මත්පැන් බෝතල් 18,765ක් මෙහිදී අමාත්‍යවරයාගේ නිරීක්ෂණයට ලක්වුණා.\nඑමගින් රුපියල් කෝටි 14 ක් බදු ආදායමක් රජයට අහිමිවී ඇති බවයි ඔහු කියා සිටියේ.\nමෙම මත්පැන් බෝතල් තොගය ඉදිරියේදී බලපත්‍ර හිමියන්ට ප්‍රසිද්ධ වෙන්දේසියකදී තරගකාරී මිලකට ලබා ගැනීම සඳහා වෙන්දේසියේ විකිණීමට නියමිතයි.",
       "URL": "https://www.hirunews.lk/349151/වාහන-හැර-ආනයන-සීමා-ලබන-මාසයේදී-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=12"
}