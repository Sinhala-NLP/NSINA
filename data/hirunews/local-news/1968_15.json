{
       "Source": "hirunews",
       "Timestamp": "Saturday, 08 May 2021 - 7:24",
       "Headline": "ලෝක කුරුළු පර්යටන දිනය අදයි",
       "News Content": "ලෝක කුරුළු පර්යටන දිනය අදට යෙදී තිබෙනවා.\nකුරුල්ලෙකු මෙන් ගායනා කරන්න, පියාඹන්න ඉහළට යන්න මෙවර එහි තේමාවයි.\nජීව විද්‍යාත්මක හේතුන් මත හෝ ශීත ඍතුව එළඹීම වැනි දේශගුණික හේතූන් මත ලොව විවිධ රටවල වෙසෙන පක්ෂීන් වෙනත් රටවලට සංක්‍රමණය වීම කුරුළු පර්යටනය ලෙස හැඳින්වෙනවා.\nශ්‍රී ලංකාවට බහුලව සංක්‍රමණික පක්ෂීන් පැමිණෙන්නේ ඉන්දියාවේ සිට සයිබීරියානු ධ්‍රැව වෘන්තය දක්වා වන ප්‍රදේශ වල සිටයි.\nඒ අනුව සයිබීරියාව, උතුරු ඉන්දියාව සහ මධ්‍යම රුසියාව වැනි ප්‍රදේශ වල සිට පැමිිණි පක්ෂීන් වර්ග 115 ත් 150 ත් අතර ප්‍රමාණයක් ශ්‍රී ලංකාව තුලදී දැක ගත හැකියි.\nපරිසර අමාත්‍යංශය ප්‍රකාශ කළේ දැනට හඳුනාගෙන ඇති පරිදි එම පක්ෂීන් කල්පිටිය,යාපනය,මන්නාරම සහ ත්‍රීකුණාමලය යන ප්‍රදේශ වලින් දිවයිනට ඇතුලු වන බවයි.\nසංක්‍රමණික පක්ෂීන් බහුතරයත් මෙරටට පැමිණෙන්නේ අගෝස්තු සහ සැප්තැම්බර් යන මාස වලදීයී.\nඒ අනුව ලෝක කුරුළු පර්යටන දිනය යෙදී ඇති මේ සමයේ ශ්‍රී ලංකාව තුල දැකගත හැකි වන්නේ රෝස මුහුදු ලිහිණියා සහ දක්ෂිණ ධ්‍රැව ශීත ඍතුවේදී පැමිණෙන පර්යටන පක්ෂීන් පමණයි.\nමෙලෙස පැමිණෙන සංක්‍රමණික පක්ෂීන් සඳහා ශ්‍රී ලංකාව අතිශය ආරක්ෂිත රටක් බව පරිසරවේදීන් පෙන්වා දෙනවා.\nඔවුන් පෙන්වා දෙන්නේ ඒ හේතුවෙන්ම මෙරටට සංක්‍රමණික පක්ෂීන්ගේ පැමිණීම ඉහළ ගොස් ඇති බවයි.\nකෙසේ වෙතත්, මේ වනවිට කොරෝනා වෛරසය සමඟ මෙම සංක්‍රමණ පක්ෂීන්ට මෙන්ම මෙරට පක්ෂීන්ට ද අවදානමකට මුහුණදීමට සිදුවෙලා.\nඒ දෛනිකව බැහැර කරන අතිවිශාල මුව ආවරණ ප්‍රමාණය නිසාවෙන්.\nපරිසර අමාත්‍යාංශය සඳහන් කළේ දැනට වාර්තා වන අන්දමට දිනකට රට තුල මුව ආවරණ මිලියන 15 ක් ඉවත දමන බවයි.\nපසුගිය වසරේ මුල් මාස 06 තුල පමණක් මුහුණු ආවරණ ටොන් 800ක් ශ්‍රී ලංකාවට ආනයනය කර තිබුණා.",
       "URL": "https://www.hirunews.lk/270754/ලෝක-කුරුළු-පර්යටන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1968"
}