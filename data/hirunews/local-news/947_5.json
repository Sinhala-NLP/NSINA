{
       "Source": "hirunews",
       "Timestamp": "Friday, 12 August 2022 - 13:46",
       "Headline": "ජීවන්ත පීරිස් පියතුමන්ට ඇප",
       "News Content": "නීතීඥවරුන් මාර්ගයෙන් කොළඹ කොටුව මහේස්ත්‍රාත් අධිකරණයට අද (12) ඉදිරිපත් වූ ජීවන්ත පීරිස් පියතුමන් ඇප මත මුදාහැර තිබෙනවා.\nඅධිකරණ නියෝග උල්ලංඝනය කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කර තිබූ විරෝධතා ව්‍යාපාරයකට එක්වීම ඇතුලු චෝදනා කිහිපයකට අදාළවයි පියතුමන්ට චෝදනා එල්ල වී ඇත්තේ.\nකොළඹ මධ්‍යම අපරාධ විමර්ශන කොට්ඨාසය අධිකරණයෙන් ඉල්ලා සිටියේ සැකකාර පියතුමා රක්ෂිත බන්ධනාගාර ගත කරන ලෙසයි.\nඑහෙත් එම ඉල්ලීම ප්‍රතික්ෂේප කළ කොළඹ කොටුව මහේස්ත්‍රාත් තිලිණ ගමගේ, ජීවන්ත පීරිස් පියතුමන් රුපියල් ලක්ෂ 5 බැගින් වූ ශරීර ඇප දෙකක් මත මුදා හැරීමට නියෝග කළා.\nපියතුමන්ගේ විදේශ ගමන් තහනම් කිරීමට නියෝග කළ මහේස්ත්‍රාත්වරයා හෙට දින පොලිසිය වෙත ගොස් ප්‍රකාශයක් ලබාදෙන ලෙස ද නියෝග කළ අතර, පැමිණිල්ල නැවත ලබන 26 වැනිදා කැඳවීමටයි නියෝග කළේ.",
       "URL": "https://www.hirunews.lk/312552/ජීවන්ත-පීරිස්-පියතුමන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=947"
}