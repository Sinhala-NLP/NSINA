{
       "Source": "hirunews",
       "Timestamp": "Friday, 22 January 2016 - 15:57",
       "Headline": "දරු දෙදෙනා සමඟ දුම්රියට බිලිවන්නට ගිය මවක් බේරාගනී (ඡායාරූප)",
       "News Content": "මහනුවර - සුදුහුම්පොල ප්‍රදේශයේදී  දුම්රියකට පැන සියදිවි නසාගැනීමට උත්සාහ කළ කාන්තාවකගේ සහ දරු දෙදෙනෙකුගේ දිවි බේරාගැනීමට ප්‍රදේශවාසීන්ට අද හැකිවුණා.\nඅද පෙරවරු 10.30 ට පමණ නාවලපිටියේ සිට මහනුවර බලා ධාවනය වූ දුම්රියකට පැනීමට මෙම කාන්තාව උත්සාහ කර ඇත්තේ වයස අවුරුදු 7 ක තම දියණිය සහ මාස 9 ක කුඩා පුතුද සමඟයි.\nදුම්රිය මාර්ගය අසලට පැමිණි මොහොතේ දියණිය මවගේ අත ගසා දමා එම ස්ථානයෙන් දිවගොස් ඇති අතර, පසුව අවට සිටි පිරිස මෙම කාන්තාව සහ අනෙක් දරුවාගේ ජීවිතයද බේරාගත්තා.\nසැමියා වෙනත් කාන්තාවක් සමඟ සබඳතාවක් පැවැත්වීම හේතුවෙන් තමන් දරු දෙදෙනා සමඟ දිවි නසාගැනීමට උත්සාහ කළ බවයි ඇය පොලීසියට ප්‍රකාශ කර ඇත්තේ.\nඡායාරූප - මහනුවර කමල් සුරවීර",
       "URL": "https://www.hirunews.lk/124531/දරු-දෙදෙනා-සමඟ-දුම්රියට-බිලිවන්නට-ගිය-මවක්-බේරාගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5200"
}