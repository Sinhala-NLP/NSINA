{
       "Source": "hirunews",
       "Timestamp": "Thursday, 09 September 2021 - 10:52",
       "Headline": "නව මහවැලි කලාප දෙකක් සඳහා අමාත්‍ය මණ්ඩල අනුමැතිය හිමි වෙයි",
       "News Content": "කුරුණෑගල,පුත්තලම, අනුරාධපුරය හා මාතලේ දිස්ත්‍රික්වල පැවති පානීය ජලය හා වාරි ජල හිඟතාව සඳහා පසුගිය සමයේ මහා පරිමාණ වාරි ව්‍යාපෘතිය කිහිපයක් ම ඉදි වුණා.\nඑම ව්‍යාපෘතිවල ප්‍රතිලාභ ජනතාවට අයත් කර දීම උදෙසා, නව විශේෂ මහවැලි ප්‍රදේශ දෙකක් යෝජනා කිරීමට වාරිමාර්ග අමාත්‍ය චමල් රාජපක්ෂ ඉදිරිපත් කළ යෝජනාවට අමාත්‍ය මණ්ඩල අනුමැතිය හිමි ව තිබෙනවා.\nමේ අනුව දැනට පවතින මහවැලි කලාප 10ට අමතර ව දැදුරු ඔය බහුකාර්‍ය යෝජනා ක්‍රමය සහිත මිටියාවත 'මහවැලි එන්' කලාපය ලෙස ද වයඹ පළාත් මහ ඇළ බල ප්‍රදේශය 'මහවැලි එම්' කලාපය ලෙස ද කලාප 12ක් දක්වා වැඩි වෙනු ඇති.\nමේ හරහා කුරුණෑගල, පුත්තලම, අනුරාධපුර හා මාතලේ යන දිස්ත්‍රික්වල ප්‍රාදේශීය ලේකම් කොට්ටාස 26ක් හා ගම්මාන 410ක් ආවරණය වීමට නියමිත යි.",
       "URL": "https://www.hirunews.lk/281758/නව-මහවැලි-කලාප-දෙකක්-සඳහා-අමාත්‍ය-මණ්ඩල-අනුමැතිය-හිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1703"
}