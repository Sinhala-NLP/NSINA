{
       "Source": "hirunews",
       "Timestamp": "Monday, 29 August 2022 - 11:09",
       "Headline": "රූපවාහිනී සංස්ථාවට බලහත්කාරයෙන් ඇතුලුවීමේ චෝදනාවට රිමාන්ඩ් කර සිටි සැකකරුවෙකුට ඇප",
       "News Content": "ශ්‍රී ලංකා රූපවාහිනි සංස්ථාවට අයුතු ලෙස ඇතුලුවී එහි විකාශන කටයුතුවලට බාධා සිදුකිරීමේ චෝදනාවට රක්ෂිත බන්ධනාගාර ගතකර සිටි සිසිල් වසන්ත නැමති සැකකරු ඇප මත මුදාහැරීමට කොළඹ ප්‍රධාන මහේස්ත්‍රාත් නන්දන අමරසිංහ අද (29) නියෝග කළා.\nඒ, රුපියල් 25,000 ක මුදල් ඇපයක් සහ රුපියල් ලක්ෂ පහ බැගින් වූ ශරීර ඇප දෙකක් මතයි සැකකරු නිදහස් කර ඇත්තේ.\nමෙම සිද්ධිය සම්බන්ධයෙන් ඇප මත මුදාහැර සිටින ධානිෂ් අලී ඇතුලු සැකකරුවන් දෙදෙනෙකු අධිකරණය හමුවේ පෙනී සිටියා.\nඔවුන් තුන්දෙනා සම්බන්ධයෙන් සිදුකළ පරීක්ෂණවල ප්‍රගතිය ලබන මස 26 වනදා වාර්තා කරන ලෙසයි කොළඹ ප්‍රධාන මහේස්ත්‍රාත්වරයා නියෝග කළේ.",
       "URL": "https://www.hirunews.lk/314017/රූපවාහිනී-සංස්ථාවට-බලහත්කාරයෙන්-ඇතුලුවීමේ-චෝදනාවට-රිමාන්ඩ්-කර-සිටි-සැකකරුවෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=905"
}