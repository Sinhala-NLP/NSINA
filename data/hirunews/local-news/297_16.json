{
       "Source": "hirunews",
       "Timestamp": "Saturday, 03 June 2023 - 8:48",
       "Headline": "හිරු ශාසනාවතරණයෙන් කුල දරුවන් දසදෙනෙකු සසුනට",
       "News Content": "පොසොන් පුර පසළොස්වක පොහෝ දිනය වෙනුවෙන් හිරු ටී.වී. ප්‍රමුඛ හිරු මාධ්‍ය ජාලය සංවිධාන කරනු ලබන හිරු ශ්‍රද්ධාභිවන්දනා වැඩසටහන ඓතිහාසික සෝමාවතී පුදබිම කේන්ද්‍ර කර ගනිමින් මේ වන විට ක්‍රියාත්මකයි.\nඊට සමගාමීව පැවැත්වෙන හිරු ශාසනාවතරණය ඔස්සේ කුල දරුවන් දසදෙනෙකු සසුනට පූජා කිරීම අද උදෑසන සිදු කෙරුණේ හබරණ - ටැම්පිටිය පුරාණ රජමහා විහාරස්ථානය කේන්ද්‍ර කරගනිමින්.\nහිරු ශාසනාවතරණය ඔස්සේ මෙතෙක් සම්බුද්ධ ශාසනය වෙනුවෙන් පූජා කර ඇති කුල දරුවන් සංඛ්‍යාව 150 කට අධිකයි.\nහිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් මත සම්බුදු සසුනේ චිරස්ථිතිය උදෙසා කුල දරුවන් පැවිදි කිරීමේ මහ පිංකම සිදු කෙරුණා.",
       "URL": "https://www.hirunews.lk/336925/හිරු-ශාසනාවතරණයෙන්-කුල-දරුවන්-දසදෙනෙකු-සසුනට",
       "Category": "Local News",
       "Parent URL": "https://www.hirunews.lk/local-news.php?pageID=297"
}