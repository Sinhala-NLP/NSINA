{
       "Source": "hirunews",
       "Timestamp": "Tuesday, 29 November 2022 - 8:24",
       "Headline": "ඒ නවයක් ගත් මහනුවර පාසැල් සිසුවෙකුට පිරිසක් ගිනි තබති",
       "News Content": "මෙවර සාමාන්‍ය පෙළ විභාගයේ ඒ සාමාර්ථ 9ක් සමඟින් විභාගය සමත් වූ මහනුවර ප්‍රදේශයේ විදුහලක සිසුවකුගේ සිරුරට භූමිතෙල් ඉස ගිනි තැබීම හේතුවෙන් බරපතල තුවාල ලැබූ ඔහු මහනුවර ජාතික රෝහලට ඇතුලත් කර තිබෙනවා.\nපොලිසිය සඳහන් කළේ, මෙම සිසුවා අම්පිටිය - පල්ලේගම ප්‍රදේශයේ පදිංචිකරුවෙකු බවයි.\nතමා ලැබූ ජයග්‍රහණය සිය මිත්තණියට පවසා පියා සමඟ යලි නිවසට එමින් සිටිය දී පෙරේදා කිසියම් පිරිසක් භූමිතෙල් ඉස මෙම ගිනි තැබීම සිදු කර ඇති බවයි පොලිසිය සඳහන් කළේ.\nඅම්පිටිය ප්‍රදේශයේ විවිධ අපචාර සිදු කරන පිරිසක් මෙම ක්‍රියාව සිදු කරන්නට ඇති බවට පොලිසිය සැක කරනවා.\nකෙසේ වෙතත් සිද්ධියට සම්බන්ධ පුද්ගලයන් සොයා මේ වන විට විමර්ශන ක්‍රියාත්මක යි.",
       "URL": "https://www.hirunews.lk/321542/ඒ-නවයක්-ගත්-මහනුවර-පාසැල්-සිසුවෙකුට-පිරිසක්-ගිනි-තබති",
       "Category": "Local News",
       "Parent URL": "https://www.hirunews.lk/local-news.php?pageID=701"
}