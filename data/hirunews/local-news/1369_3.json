{
       "Source": "hirunews",
       "Timestamp": "Tuesday, 08 February 2022 - 10:29",
       "Headline": "ඌව වෙල්ලස්සේ අක්කර 65,000ක් සිංගප්පූරු බහු ජාතික සමාගමකට",
       "News Content": "රජය විසින් ඌව වෙල්ලස්සේ අක්කර හැටපන්දහසක් සිංගප්පූරුවේ බහුජාතික සමාගමට කුණු කොල්ලයට පැවරීමට එරෙහිව භික්ෂුන් වහන්සේ ඇතුළු පිරිසක් එහි නිරීක්ෂණ චාරිකාවක නිරත වුණා.\nසමන්ත විද්‍යාරත්න, ජාතික ජන බලවේගයේ විද්වත් කමිටු සභාපති ජ්‍යෙෂ්ඨ මහාචාර්‍ය චන්දන අබේරත්න ඇතුලු විශ්වවිද්‍යාල ආචාර්ය මහාචාර්යවරු, ලාල් පතිරණ , පරිසරවේදීන්, නීතිවේදීන්, නිල්ගල ආදිවාසී නායකයා ඇතුළු පිරිසක් ඊට එක් වුණා.\nයෝජිත ව්‍යාපෘතිය හේතුවෙන් විනාශයට ලක්වන ඝණ කෑලෑ, දිය උල්පත්, වැව්, පුරාවිද්‍යා ස්ථාන, ජනාවාස, වගාබිම් පිළිබඳ මෙහිදී අවධානයට ළක් කෙරුණා.\nආදිවාසී ගම්මාන හතරක් මෙන්ම විශාල භූමි ප්‍රදේශයක් ආවරණය වන අලි වාස භූමිද මෙම ව්‍යාපෘතිය හේතුවෙන් බලපෑමට ළක් වනවා.",
       "URL": "https://www.hirunews.lk/296460/ඌව-වෙල්ලස්සේ-අක්කර-65000ක්-සිංගප්පූරු-බහු-ජාතික-සමාගමකට",
       "Category": "Local News",
       "Parent URL": "https://www.hirunews.lk/local-news.php?pageID=1369"
}