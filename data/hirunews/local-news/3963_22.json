{
       "Source": "hirunews",
       "Timestamp": "Wednesday, 02 May 2018 - 17:09",
       "Headline": "මාල සොරකම් කළ පුද්ගලයෙකු ප්‍රදේශවාසින් විසින් පොලිසියට භාරදෙයි",
       "News Content": "බළන්ගොඩ නගරයේ පිහිටි රන් භාණ්ඩ වෙළඳසැලකට අද (02) දහවල් පැමිණි පුද්ගලයින් දෙදෙනෙකුට එම වෙළඳසැලේ තිබු රන් මාල සහිත පෙට්ටියක් සොරාගෙන පලාගොස් තිබෙනවා.\nසොරකම් කල රන් මාල පෙට්ටියේ වටිනාකම තුන් ලක්ෂ පනස්හත් දහසක් පමණ වන බවයි වෙළඳසැල් හිමිකරු පවසා සිටියේ.\nමෙලෙස පලාගිය සැකකරුවන් දෙදෙනාගෙන් එක් අයෙකු ප්‍රදේශවාසින් විසින් දොරවෙල ප්‍රදේශයේදී අල්ලා ගෙන පොලිසියට භාරදී තිබෙනවා.\nඑම සැකකරු බලන්ගොඩ වේවැල්වත්ත ප්‍රදේශයේ පදිංචිකරුවෙක්.\nපලාගිය අනෙක් සැකකරු සොයා පොලිසිය වැඩිදුර විමර්ශන සිදුකරනවා.\nමේ, අතර මාල පෙට්ටිය සොරාගෙන සැකකරුවන් පලායන ආකාරය අසල පිහිටි වෙළඳසැලක සවිකර තිබු CCTV කැමරාවක සටහන් වී තිබුණා.\nඑමෙන්ම එක් සැකකරුවෙකු කොටුකර ගත් අයුරු කිසියම් පුද්ගලයෙකු විසින් ජංගම දුරකථනයකින් පටිගත කර තිබුණා.\nඑම වීඩියෝව පහතින්.",
       "URL": "https://www.hirunews.lk/189797/මාල-සොරකම්-කළ-පුද්ගලයෙකු-ප්‍රදේශවාසින්-විසින්-පොලිසියට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=3963"
}