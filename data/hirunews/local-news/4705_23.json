{
       "Source": "hirunews",
       "Timestamp": "Tuesday, 17 January 2017 - 13:47",
       "Headline": "වව්නියාවේ පෞද්ගලික - ලංගම බස් රථ සේවකයින් අතර ගැටුමක්",
       "News Content": "වව්නියාව නව බස් නැවතුම්පොළ විවෘත කිරීම මුල් කර ගනිමින් පෞද්ගලික සහ ශ්‍රී ලංගම බස් රථ සේවකයින් අතර මේ වන විට ගැටුමක් නිර්මාණය වී තිබෙනවා.\nශ්‍රී ලංගම බස් රථ සේවකයින්ට විරෝධය පළ කරමින් පෞද්ගලික බස් රථ සේවකයින් ඒ 9 මාර්ගය, වව්නියාව නගරයෙන් හරස් කරමින් අද පෙරවරුවේ විරෝධතාවක ද නිරත වුණා.\nවව්නියාව නව බස් නැවතුම්පොළ ඊයේ විවෘත කරනු ලැබුවේ ප්‍රවාහන අමාත්‍ය නිමල් සිරිපාල ද සිල්වා විසින්.\nපෞද්ගලික සහ ලංගම බස් රථ මෙම නව බස් නැවතුම්පොළේ සිට ධාවනය කිරීමට දෙපාර්ශවය එකඟතාවය පළ කර ඇති නමුත්, ලංගම බස් රථ සුපුුරුදු පරිදි පැරණි බස් නැවතුම්පොළේ සිට බස් ධාවනය කිරීම ආරම්භ කර තිබෙනවා.\nමෙම තත්ත්වයට පෞද්ගලික බස් රථ සේවකයින් විරෝධය පළ කිරීමත් සමඟයි දෙපාර්ශවය අතර ගැටුම්කාරී තත්ත්වය හටගෙන ඇත්තේ.",
       "URL": "https://www.hirunews.lk/152240/වව්නියාවේ-පෞද්ගලික-ලංගම-බස්-රථ-සේවකයින්-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4705"
}