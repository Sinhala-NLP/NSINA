{
       "Source": "hirunews",
       "Timestamp": "Thursday, 16 February 2017 - 18:34",
       "Headline": "වැඩි බලය එජාපයට නොවන බව නිදහස් පක්ෂය කියයි",
       "News Content": "සම්මුතිවාදි ආණ්ඩුව තුල අර්බුදකාරි තත්ත්වයන් මතුව ඇත්තේ ජනවරම නිවැරදි ලෙස තේරුම් නොගැනිම නිසා බව රාජ්‍ය අමාත්‍ය ඩිලාන් පෙරේරා පවසනවා.\nඔහු මේ බව කියා සිටියේ නිදහස් පක්ෂ මුලස්ථානයේ අද (16) පැවති මාධ්‍ය හමුවකට එක්වෙමින්.\nජනවරමට පිටින් කටයුතු කරන්නේ නම් තවදුරටත් සම්මුතිවාදි ආණ්ඩුව තුල රැදි සිටින්නේ ඇයි ද යන්න පිලිබද මාධ්‍යවේදින් මෙහිදි ප්‍රශ්න කර සිටි අතර ඊට ප්‍රතිචාර දක්වමින් අමාත්‍යවරයා කියා සිටියේ වැඩි බලය ශ්‍රී ලංකා නිදහස් පක්ෂය නියෝජනය කරන ජනාධිපතිවරයා සතුව පවතින බවයි.\nමේ අතර, සීමා නිර්ණය කමිටු වාර්තාව හෙට (17) ගැසට් කරන බව පලාත් සභා සහ පලාත් පාලන අමාත්‍ය ෆයිසර් මුස්තාපා මෙහිදී ප්‍රකාශ කළා.",
       "URL": "https://www.hirunews.lk/154657/වැඩි-බලය-එජාපයට-නොවන-බව-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4658"
}