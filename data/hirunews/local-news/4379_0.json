{
       "Source": "hirunews",
       "Timestamp": "Wednesday, 09 August 2017 - 19:43",
       "Headline": "පාසල් වයසේ දැරියන් යොදාගෙන කළ ගණිකා ජාවාරම වැටලු හැටි",
       "News Content": "පාසල් යන වයසේ පසුවන බාල වයස්කාර දැරියන් ගණිකා සේවයේ යොදවන රහසිගත ජාවාරමක් ගම්පහ - දොම්පේ ප්‍රදේශය කේන්ද්‍ර කර ගනිමින් ක්‍රියාත්මක වන බවට හිරු සි.අයි.ඒ වෙත රහසිගත තොරතුරක් ලැබුණා.\nදින ගනණනාවක් අදාළ ප්‍රදේශයේ ගැවසෙමින් හිරු සි.අයි.ඒ කණ්ඩායම මෙම ජාවාරමේ තොරතුරු එක්රැස් කළා.\nඒ අනුව දැරියන් ගණිකා ජාවාරමේ යොදවන ත්‍රි රෝද රථ රියදුරු සමග සුක්ෂම හිතවත්කමක් ගොඩනගාගත් අප දුරකතන ඇමතුමක් හරහා ඔහු හා සම්බන්ධ වුණා.\nබාලවයස්කාර දැරිය පෙන්වීම සඳහා ජාවාරම්කරු අපට පැමිණෙන ලෙස දැනුම් දුන්නේ මල්වාන ප්‍රදේශටයි. හිරු සී.අයි.ඒ මෙම ජාවාරම රටට හෙළි කිරීමට කටයුතු කළේ හෙට දිනයේ තවත් පාසල් යන වයසේ දැරියන් මෙම ජාවාරම්කරුවන්ගේ ගොදුරු බවට පත් වීම වැළැක්වීමටයි.\nඒ අනුව පානදුර වළාන දූෂණ මර්දන ඒකකයේ සහකාර පොලිස් අධිකාරී හේමාල් ප්‍රශාන්ත මහතාගේ මෙහෙයවීම මත මෙම ජාවාරම වැටලීමට කටයුතු කෙරුණා.\nවැටලීම සිදුකළ ආකාරය හෙට හිරු සී.අයි.ඒ තුළින් ගෙන ඒමට අප සූදානම්.",
       "URL": "https://www.hirunews.lk/168040/පාසල්-වයසේ-දැරියන්-යොදාගෙන-කළ-ගණිකා-ජාවාරම-වැටලු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4379"
}