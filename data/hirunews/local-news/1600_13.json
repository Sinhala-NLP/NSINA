{
       "Source": "hirunews",
       "Timestamp": "Thursday, 28 October 2021 - 13:07",
       "Headline": "චීන පොහොර කන්ටේනරය නොගන්නා බවට අගමැති නිල වශයෙන් දැනුම් දේ",
       "News Content": "ප්‍රශ්නගත චීන කාබනික ඝන පොහොර රැගත් නෞකාව භාරගත නොහැකි බව අග්‍රාමාත්‍ය මහින්ද රාජපක්ෂ මෙරට චීන තානාපති වී. ෂෙන්හොන් වෙත දැනුම් දී තිබෙනවා.\nඒ, ඊයේ පස්වරුවේ අරලියගහ මන්දිරයේදී චීන තානාපතිවරයා, අගමැතිවරයා මුණගැසුණු අවස්ථාවේදියි.\nඑහිදී මෙරට ආර්ථික පුනර්ජීවනයට චීනයෙන් ලැබෙන අඛණ්ඩ සහයෝගය සම්බන්ධයෙන් අග්‍රාමාත්‍යවරයා චීන තානාපතිවරයා වෙත ප්‍රසාදය පළ කර තිබෙනවා.\nකොරෝනා වසංගතය පාලනය කිරීම සඳහා එන්නත්කරණ වැඩපිළිවෙළ සාර්ථක කරගැනීමට ශ්‍රී ලංකාවට ලබාදෙන සහාය සම්බන්ධයෙන්ද මෙහිදී අග්‍රාමාත්‍යවරයා චීන රජයට ප්‍රසාදය පළ කළ  බව අග්‍රාමාත්‍ය කාර්යාලය සඳහන් කළා.\nඑහිදී මෙරට චීන තානාපතිවරයා සඳහන් කර සිටියේ ශ්‍රී ලංකාවේ එන්නත්කරණ වැඩපිළිවෙලේ සාර්ථකත්වයට සුබපැතුම් එක් කරන බවයි.\nදෙරට අතර රාජතාන්ත්‍රික සබඳතාවල 65 වන සංවත්සරය සහ රබර්, සහල් ගිවිසුම අත්සන් කර වසර 70 ක් සනිටුහන් කරන 2022 වසර ශ්‍රී ලංකා - චීන ද්විපාර්ශවික සබඳතාවන්හි වැදගත් වසරක් වනු ඇති බවද ශ්‍රී ලංකාවේ චීන තානාපතිවරයා මෙහිදී සඳහන් කර තිබෙනවා.\nපලිබෝධනාශක සුළු ප්‍රමාණයක් මෙරටට ආනයනය කිරීමට තීරණය කර ඇති බවත්, ඒවා විවෘත වෙළඳපොළට නිකුත් නොකරන බවත් කෘෂිකර්ම අමාත්‍යවරයා මෙහිදී සඳහන් කළා.\nමෙම මාධ්‍ය හමුවට රාජ්‍ය අමාත්‍ය ශෂීන්ද්‍ර රාජපක්ෂ ද එක්ව සිටි අතර, ඔහු කියා සිටියේ මේ වනවිට මහ කන්නයේ කුඹුරු හෙක්ටයාර 244,000ක් වගා කර ඇති බවයි.",
       "URL": "https://www.hirunews.lk/286280/චීන-පොහොර-කන්ටේනරය-නොගන්නා-බවට-අගමැති-නිල-වශයෙන්-දැනුම්-දේ",
       "Category": "Local News",
       "Parent URL": "https://www.hirunews.lk/local-news.php?pageID=1600"
}