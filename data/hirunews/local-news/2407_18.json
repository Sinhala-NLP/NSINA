{
       "Source": "hirunews",
       "Timestamp": "Tuesday, 06 October 2020 - 13:35",
       "Headline": "ගම්පහ පොලිස් බල ප්‍රදේශයට පස්වරු 6 සිට පොලිස් ඇඳිරි නීතිය (වීඩියෝ)",
       "News Content": "ගම්පහ පොලිස් බල ප්‍රදේශයට අද පස්වරු 6 සිට බල පැවැත්වෙන පරිදි පොලිස් ඇඳිරි නීතිය පැනවීමට තීරණය කර තිබෙනවා.\nමීට පෙර වේයන්ගොඩ, දිවුලපිටිය සහ මිනුවන්ගොඩ පොලිස් බල ප්‍රදේශවලට පොලිස් ඇඳිරි නීතිය පනවනු ලැබුවා.\nමේ අතර, මිනුවන්ගොඩ ඇඟලුම් කර්මාන්තශාලාවේ තවත් සේවක සේවිකාවන් 246 දෙනෙකුට කොරෝනා වෛරසය ආසාදනය වී ඇති බවට තහවුරු වී ඇතැයි යුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළා.\nමේ අතර, යුද හමුදාපතිවරයා ඉල්ලා සිටියේ මිනුවන්ගොඩ කර්මාන්තශාලාවේ සේවයේ නියුතු සේවක සේවිකාවන් පිටස්තරව සිටින්නේ නම් සිය නිවෙස්වලම රැදී සිටින ලෙසයි.",
       "URL": "https://www.hirunews.lk/251931/ගම්පහ-පොලිස්-බල-ප්‍රදේශයට-පස්වරු-6-සිට-පොලිස්-ඇඳිරි-නීතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2407"
}