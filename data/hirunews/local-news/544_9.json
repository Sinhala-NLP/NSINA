{
       "Source": "hirunews",
       "Timestamp": "Saturday, 11 February 2023 - 7:58",
       "Headline": "පුංචි ඡන්දය ගැන අදත් සාකච්ඡාවක්",
       "News Content": "දිස්ත්‍රික් නියෝජ්‍ය මැතිවරණ කොමසාරිස්වරුන් සහ සහකාර මැතිවරණ කොමසාරිස්වරුන්, අද (11) මැතිවරණ කොමිසන් සභාවට කැඳවා තිබෙනවා.\nමැතිවරණ කොමිසමේ සභාපති නිතීඥ නිමල් පුංචිහේවා සඳහන් කළේ, පළාත් පාලන ඡන්ද විමසීමට අදාළ කටයුතු දැනුවත් කිරීම සඳහා මෙම පිරිස කැඳවා ඇති බවයි.\nමෙහි දී පළාත් පාලන ඡන්ද විමසීමට අදාළව අවශ්‍ය මූලික කටයුතු පිළිබඳව ඔවුන් සමඟ සාකච්ඡා කෙරෙනු ඇති.\nමේ අතර රජය මැතිවරණය කල්තැබීමට කටයුතු කළ හොත් ජනතාව සමග වීදි බැස ජනතා පරමාධිපත්‍ය දිනාගන්නා බව විපක්ෂ නායක සජිත් ප්‍රේමදාස ප්‍රකාශ කළා.\nහපුතලේ දී ප්‍රදේශයේ ඊයේ (10) පැවති ජන හමුවකට එක්වෙමින් ඔහු මේ බව කියා සිටියා.",
       "URL": "https://www.hirunews.lk/327145/පුංචි-ඡන්දය-ගැන-අදත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=544"
}