{
       "Source": "hirunews",
       "Timestamp": "Wednesday, 23 December 2020 - 19:29",
       "Headline": "කොවිඩ් ආසාදනය වී මිය ගිය දින 20ක් වයසැති බිළිඳාගේ මව්පියන්ගෙන් මූලික අයිතිවාසිකම් පෙත්සමක්",
       "News Content": "කොරෝනා වෛරසය වැළඳීමෙන් මියගිය දින 20ක් වයසැති මෝදර ප්‍රදේශයේ බිළිඳාගේ දෙමව්පියන් ශ්‍රේෂ්ඨාධිකරණයට මුලික අයිතිවාසිකම් පෙත්සමක් ගොනු කර තිබෙනවා.\nතම අලුත උපන් දරුවා සඳහා කොරෝනා වෛරසය වැළදී ඇති බව පැහැදිලි කිරීම සඳහා කිසිදු ලේඛනමය සාක්ෂියක් තමන්ට ලබා නොදී දරුවා ආදාහනය කිරීමෙන් තම මූලික අයිතිවාසිකම් කඩ වී ඇති බවටයි ඔවුන් අදාළ පෙත්සම මගින් පෙන්වා දෙන්නේ.\nසෞඛ්‍ය සේවා අධ්‍යක්ෂ ජනරාල්වරයා, රිජ්වේ ආර්යා ළමා රෝහලේ අධ්‍යක්ෂවරයා, සෞඛ්‍ය අමාත්‍යවරිය සහ එම අමාත්‍යාංශ ලේකම්වරයා මෙන්ම ප්‍රාථමික සෞඛ්‍ය සේවා, වසංගත රෝග හා කොවිඩ් පාලන කටයුතු රාජ්‍ය ඇමතිනි සුදර්ශනී ප්‍රනාන්දුපුල්ලේ ඇතුළු පිරිසක් මෙහි වගඋත්තරකරුවන් ලෙස නම් කර තිබෙනවා.\nඔවුන් පෙත්සමෙන් වැඩිදුරටත් ඉල්ලා ඇත්තේ මෙම සිද්ධිය සම්බන්ධයෙන් විමර්ශනයට විද්වත් කමිටුවක් පත් කරන ලෙස සහ එමගින් තමන්ට සිදුවූ හානියට වන්දියක් ලබාදෙන ලෙසටයි.",
       "URL": "https://www.hirunews.lk/257780/කොවිඩ්-ආසාදනය-වී-මිය-ගිය-දින-20ක්-වයසැති-බිළිඳාගේ-මව්පියන්ගෙන්-මූලික-අයිතිවාසිකම්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=2257"
}