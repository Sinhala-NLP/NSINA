{
       "Source": "hirunews",
       "Timestamp": "Saturday, 07 August 2021 - 8:52",
       "Headline": "ඩෙංගු ගැනත් අනතුරු ඇගවීමක් (වීඩියෝ)",
       "News Content": "කොරෝනා වසංගතයේ සීග්‍ර ව්‍යාප්තියත් සමඟ පාලනයකින් තොරව ඩෙංගු උණ රෝගය ව්‍යාප්තවීමේ අවදානමක් පවතින බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය එම්. ආනල්ඩ් ප්‍රකාශ කළා.\nඑසේ වුවහොත් එය මෙරට සෞඛ්‍ය පද්ධතියට දරාගත නොහැකි තත්වයක් වනු ඇති බවයි ඔහු කියා සිටියේ.\nරජයේ ප්‍රවෘත්ති දෙපාර්තමේන්තුවේ ඊයේ පැවති විශේෂ මාධ්‍ය හමුවකට එක්වෙමින් ඔහු මෙම අදහස් පළ කළා.\nවසරේ මේ දක්වා කාලය තුළ දිවයිනේ සියලුම දිස්ත්‍රික්කවලින් ඩෙංගු උණ රෝගීන් 17,134 දෙනෙකු වාර්තාවී තිබෙනවා.\nපසුගිය ජූලි මාසයේදී පමණක් ඩෙංගු රෝගීන් 3,292 කු වාර්තාවී ඇති බවයි නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය එම්. ආනල්ඩ් සඳහන් කළේ.",
       "URL": "https://www.hirunews.lk/279080/ඩෙංගු-ගැනත්-අනතුරු-ඇගවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1770"
}