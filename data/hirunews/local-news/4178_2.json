{
       "Source": "hirunews",
       "Timestamp": "Monday, 11 December 2017 - 6:53",
       "Headline": "අපරාධ කල්ලිය දමාගිය පාර්සලය",
       "News Content": "වවුනියාව ප්‍රදේශයේ කිසියම් අපරාධයක් සිදුකිරීමට කඩු රැගෙන පැමිණි කල්ලියක් පොලිසිය දැක කඩු දෙකක් දමා ඊයේ(10) රාත්‍රියේ පළාගොස් ඇති බව වවුනියාව පොලිසිය පවසනවා.\nවවුනියාව පොලිසිය පැවසුවේ ඊයේ(10) රාත්‍රි 9.00 ට පමණ වවුනියාව බසාර් වීදිය ප්‍රදේශයේ රාජකාරි කළ රථ වාහන පොලිස් නිළධාරීන් වේගයෙන් පැමිණි යතුරුපැදියක් නැවතීමට සංඥා කොට ඇති අවස්ථාවක අදාළ යතුරුපැදිකරුවන් පොලිස් නිළධාරීන්ට බිය වී වෙනත් දෙසකට හරවා පළාගොස් ඇති අතර, යතුරුපැදිය හැරවීෙමිදී යතුරුපැදිකරුවන් සතුව තිබි පාර්සලයක් වැටී ඇති බවයි.\nයතුරුපැදියෙන් වැටුණ පාර්සලයේ තිබී දිග කඩු දෙකක් තිබි ඇති බවද පොලිසිය පැවසු අතර, කිසියම් අපරාධයක් සදහා පැමිණි පිරිසක් පළාගොස් ඇති බවද පොලිසිය සදහන් කළා.\nසැකකරුවන් පැමිණි යතුරුපැදිය හදුනාගැනීමට හැකිවි ඇති අතර, පොලිසිය පැවසුවේ අදාළ යතුරුපැදිය සොයා පරීක්ෂණ මෙහෙයවන බවයි.\nපොලිසිය යතුරුපැදිය නැවතීමට සංඥා කිරීමත් සමග පැමිණ යතුරුපැදිකරුවන් බියවි පළා යන්නට ඇති බව පොලිසිය සැක පළ කළා.\nපසුගිය සමයේ යාපනය ප්‍රදේශයේ ක්‍රියාත්මක වු කඩු කල්ලියක සාමාජිකයෙකුද වවුනියාව ප්‍රදේශයෙන් අත්අඩංගුවට ගනු ලැබුවා.\nපොලිසිය පැවසුවේ රථ වාහන පොලිස් නිළධාරීන් ප්‍රදේශයේ මාර්ගයන් අසළ රැදී සිටිමින් රාජකාරි කටයුතු කළ බැවින් යතුරුපැදිය හඹා යාමට නොහැකි වි ඇති බවයි.\nපොලිස් නිළධාරීන්ගේ අවධානය හේතුවෙන් අදාළ සැකකරුවන් පැමිණි යතුරුපැදිය හදුනාගැනීමට හැකිවි ඇති බවද පොලිිය සදහන් කළා.\nසිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.\nවවුනියාව - මාධව කුලසූරිය",
       "URL": "https://www.hirunews.lk/178081/අපරාධ-කල්ලිය-දමාගිය-පාර්සලය",
       "Category": "Local News",
       "Parent URL": "https://www.hirunews.lk/local-news.php?pageID=4178"
}