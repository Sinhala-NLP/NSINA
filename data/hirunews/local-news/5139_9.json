{
       "Source": "hirunews",
       "Timestamp": "Monday, 07 March 2016 - 11:21",
       "Headline": "නිට්ටඹුවේදී සැමියා ඝාතනය කළ බිරිඳ අධිකරණයට",
       "News Content": "නිට්ටඹුව -  ඕර්චඞ්වත්ත ප්‍රදේශයේ නිවසක් තුළ පුද්ගලයෙකු ඝාතනය කිරීමේ සිද්ධිය සම්බන්ධයෙන් ඝාතනයට ලක්වූ පුද්ගලයාගේ බිරිඳ පොලීසිය අත්අඩංගුවට ගෙන තිබෙනවා.\nඊයේ මෙලෙස ඝාතනයට ලක්ව තිබුණේ 37 හැවිරිදි පුද්ගලයෙක්.\nතමන් සිය සැමියාගේ හිසට යකඩයකින් පහරදී ඔහුව ඝාතනය කළ බවට අත්අඩංගුවට ගත් කාන්තාව පොලීසියට පාපොච්චාරණයක් සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nබීමත්ව නිවසට පැමිණි අවස්ථාවේදී තමන් මෙලෙස පහරදී සැමියා ඝාතනය කළ බවත් ඇය සඳහන් කර තිබෙනවා.\nඅත්අඩංගුවට ගත් සැකකාරිය අද අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/127975/නිට්ටඹුවේදී-සැමියා-ඝාතනය-කළ-බිරිඳ-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=5139"
}