{
       "Source": "hirunews",
       "Timestamp": "Sunday, 06 October 2019 - 19:16",
       "Headline": "ජනාධිපතිවරණයට තරඟ නොකිරීමට නිදහස් පක්ෂයෙන් තීරණයක් - සහය දීම ගැන තීරණය හෙට",
       "News Content": "ජනාධිපතිවරණයේදී කුමන පාර්ශවයකට සහය දක්වන්නේ ද නැද්ද යන්න සම්බන්ධයෙන් ශ්‍රී ලංකා නිදහස් පක්ෂයේ තීරණය හෙට ප්‍රකාශයට පත් කරන බව එක්සත් ජනතා නිදහස් සන්ධාන මහලේකම් පාර්ලිමේන්තු මන්ත්‍රී මහින්ද අමරවීර ප්‍රකාශ කළා.\nඑමෙන්ම, ජනාධිපතිවරණයට තරඟ නොකිරීමට ද නිදහස් පක්ෂය තීරණයක් ගෙන ඇති බවයි ඔහු කියා සිටියේ.\nමේ අතර, බදුල්ල නිදහස් පක්ෂ ආසන බල මණ්ඩල රැස්වීමට අද පස්වරුවේ එක්වෙමින් එහි උප සභාපතිවරයෙකු වන පාර්ලිමේන්තු මන්ත්‍රී නිමල් සිරිපාල ද සිල්වා පක්ෂයේ තීරණය පිළිබදව අදහස් පළ කළා.\nමන්ත්‍රීවරයා කියා සිටියේ හෙට දිනයේ දී ජනාධිපතිවරයා නිවැරදි තීරණයක් ගනු ඇති බවයි.\nඑමෙන්ම, ශ්‍රී ලංකා නිදහස් පක්ෂයේ විධායක සභාව ද අද රාත්‍රියේදී හෝ හෙට රැස්වනු ඇති බවයි දේශපාලන ආරංචි මාර්ග සඳහන් කළේ.",
       "URL": "https://www.hirunews.lk/225712/ජනාධිපතිවරණයට-තරඟ-නොකිරීමට-නිදහස්-පක්ෂයෙන්-තීරණයක්-සහය-දීම-ගැන-තීරණය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=3111"
}