{
       "Source": "hirunews",
       "Timestamp": "Tuesday, 01 June 2021 - 23:00",
       "Headline": "ශ්‍රී ලංකාවට එරෙහිව යෝජනාවලියක් (වීඩියෝ)",
       "News Content": "ජිනීවා මානව හිමිකම් කොමිසමට ශ්‍රී ලංකාව ලබාදුන් පෙරොන්දු කඩිනමින් ඉටු කළ යුතු බවට වන යෝජනාවලියක් අමෙරිකානු කොංග්‍රස් මණ්ඩලයේ විදේශ සබඳතා කමිටුව වෙත ඉදිරිපත්ව තිබෙනවා.\nකොංග්‍රස් මණ්ඩලයට ඉදිරිපත් කර ඇති එම යෝජනාවලියට ශ්‍රී ලංකාව සම්බන්ධ කරුණු 7ක් ඇතුළත්.\nඅමෙරිකානු කොංග්‍රස් මණ්ඩල විදේශ සම්බන්ධතා කමිටුව වෙත ශ්‍රී ලංකාව සම්බන්ධයෙන් මෙම යෝජනාවලිය ඉදිරිපත් කර ඇත්තේ කොංග්‍රස් මණ්ඩලයේ සාමාජිකාවක්වන දෙබොරා රෝස් විසින්.\nඅප කළ විමසීමකදී වොෂිංටන් නුවර ශ්‍රී ලංකා තානාපති කාර්යාලයේ ප්‍රකාශකයෙක් පැවසුවේ ශ්‍රී ලංකාවේ විරෝධය මේ සම්බන්ධව දැනටමත් අදාළ කමිටුව වෙත ප්‍රකාශ කර ඇති බවයි.\nඉදිරියේදී මේ සම්බන්ධයෙන් ප්‍රකාශයක් සිදුකිරීමටද අපේක්ෂා කරන බව තානාපති කර්යාලය වැඩිදුරටත් සදහන් කළා.",
       "URL": "https://www.hirunews.lk/273115/ශ්‍රී-ලංකාවට-එරෙහිව-යෝජනාවලියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1913"
}