{
       "Source": "hirunews",
       "Timestamp": "Tuesday, 15 March 2022 - 10:10",
       "Headline": "යුක්රේනයේ යුද නීතිය තවත් මසකින් දීර්ඝ කෙරේ",
       "News Content": "රුසියානු හමුදාවල ආක්‍රමණයත් සමග යුක්රේනයේ පනවනු ලැබු යුද නීතිය තවත් මසකින් දීර්ඝ කිරීමට එරට ජනාධිපති වොල්ඩර්මියර් සෙලෙන්ස්කි තීරණය කර තිබෙනවා.\nමාර්තු 24 වනදා සිට දින 30 ක කාලයකින් හදිසි නීතිය දීර්ඝ කිරිමේ පනත් කෙටුම්පතක් ඊයේ (14) යුක්රේන පාර්ලිමේන්තුව වෙත ඉදිරිපත් කළ බවයි ජනාධිපතිවරයාගේ වෙබ් අඩවියේ දැක්වෙන්නේ.\nවිශේෂ හමුදා මෙහෙයුමක් ලෙස හඳුන්වමින් රුසියානු ජනාධිපති ව්ලැදිමීර් පුටින් යුක්රේන ආක්‍රමණය ආරම්භ කළේ, පසුගිය පෙබරවාරි 24 වනදායි.\nඑය දෙවන ලෝක යුද්ධයෙන් පසු යුරෝපයේ රාජ්‍යයකට එල්ල වූ විශාලතම සන්නද්ධ ප්‍රහාරය ලෙසයි සැලකෙන්නේ.",
       "URL": "https://www.hirunews.lk/299519/යුක්රේනයේ-යුද-නීතිය-තවත්-මසකින්-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1293"
}