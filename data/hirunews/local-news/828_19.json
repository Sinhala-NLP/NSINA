{
       "Source": "hirunews",
       "Timestamp": "Monday, 03 October 2022 - 7:34",
       "Headline": "තිරිඟු පිටි නිෂ්පාදන සමාගම් පාරිභෝගික අධිකාරියට කැඳවයි",
       "News Content": "තිරිඟු පිටි නිෂ්පාදන සමාගම් හා ආනයනකරුවන් මෙම සතිය තුළ පාරිභෝගික කටයුතු පිළිබඳ අධිකාරිය වෙත කැඳවා තිබෙනවා.\nඒ තිරිඟු පිටි මිල සම්බන්ධයෙන් සාකච්ඡා කිරීම සඳහායි.\nසමාජ ආරක්ෂණ දායකත්ව බද්ද පසුගිය 01 දා සිට ක්‍රියාත්මක වීමත් සමඟ තිරිඟු පිටි මිල ගණන් ද ඉහළ දැමීමට සමාගම් තීරණය කර ඇති බවයි වාර්තාවන්නේ.\nඅදාළ මිල වැඩි කිරීම් පිළිබඳ අද දිනයේ ප්‍රකාශයට පත් කරන බව තිරිඟු පිටි නිෂ්පාදන සමාගම් සඳහන් කළා.\nකෙසේ වෙතත් පාරිභෝගික කටයුතු පිළිබඳ අධිකාරිය සමඟ මෙම සතියේ පැවැත්වෙන සාකච්ඡාවේ දී සමාගම්වලින් පිටි මිල සැකසෙන ආකාරය පිළිබඳ තොරතුරු ලබා ගැනීමට නියමිත බව වෙළඳ, වානිජ හා ආහාර සුරක්ෂිතතා අමාත්‍යාංශය ප්‍රකාශ කළේ.\nමේ අතර තිරිඟු බීජ ගෙන්වා මෙරට තුළ වගා කිරීමට රජය මැදිහත් වන්නේ නම් තිරිඟු පිටි ආනයනය කිරීමේ අවශ්‍යතාවක් නොමැති බව ජනතා නාදය සංවිධානයේ නීති උපදේශක නීතිඥ දිශාන් ධර්මසේන කියා සිටියේ කොළඹ දී ඊයේ මාධ්‍ය හමුවක් කැඳවමින්.",
       "URL": "https://www.hirunews.lk/316905/තිරිඟු-පිටි-නිෂ්පාදන-සමාගම්-පාරිභෝගික-අධිකාරියට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=828"
}