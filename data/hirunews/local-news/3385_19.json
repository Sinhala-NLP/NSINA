{
       "Source": "hirunews",
       "Timestamp": "Thursday, 25 April 2019 - 7:55",
       "Headline": "සෝදිසි මෙහෙයුම්වලින් තවත් 16 ක් අල්ලයි",
       "News Content": "පාස්කු ඉරුදින සිදුවූ ත්‍රස්ත ප්‍රහාරයෙන් පසු ඊයේ පස්වරුවේ සහ රාත්‍රියේ සිදුකළ වැටලීම්වලින් 16 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ තිරප්පනෙන් පුද්ගලයන් හතරදෙනෙකු, රක්වානෙන් තුන්දෙනෙකු, වවුනතිව් සහ මීගලෑව ප්‍රදේශවලින් දෙදෙනෙකු බැගින් අත්අඩංගුවට ගෙන ඇති බවයි.\nඑමෙන්ම බණ්ඩාරගම, බලංගොඩ, මාතලේ, තෙල්දෙණිය, වත්තල ප්‍රදේශවලින් එක් අයෙකු බැගින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශකවරයා සඳහන් කළේ බණ්ඩාරගමින් අත්අඩංගුවට ගෙන ඇත්තේ දක්ෂිණ අධිවේගී මාර්ගයේ සහකාර රථවාහන පරීක්ෂකවරයකෙු ලෙස සේවය කරන අයෙකු බවයි.\nඔහුගේ ෆේස්බුක් ගිණුමේ තමන් ත්‍රස්ත සංවිධානයකට සම්බන්ධ බවට සටහනක් පවතින බවද පොලිස් මාධ්‍ය ප්‍රකාශකවරයා සඳහන් කළා.\nඑමෙන්ම  තිරප්පනේ ප්‍රදේශයෙන් අත්අඩංගුවට ගත් හතරදෙනා සතුව රිපීටර් වර්ගයේ ගිනි අවියක් සහ බෝර 12 තුවක්කුවක්ද තිබී පොලිස් භාරයට ගනු ලැබුවා.\nඊට අමතරව වත්තලින් අත්අඩංගුවට ගත් පුද්ගලයා සතුව තිබී වෝකිටෝකි යන්ත්‍ර දෙකක්ද පොලිස් භාරයට ගත් බවයි මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/215132/සෝදිසි-මෙහෙයුම්වලින්-තවත්-16-ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3385"
}