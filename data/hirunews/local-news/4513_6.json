{
       "Source": "hirunews",
       "Timestamp": "Wednesday, 17 May 2017 - 15:19",
       "Headline": "ඉදි කරගෙන යන නිවසක කළ ජාවාරමක් හෙළිවෙයි (ඡායාරූප)",
       "News Content": "කිලිනොච්චිය ප්‍රදේශයේ පවත්වාගෙන ගිය ගණිකා නිවාසයක් වටලා කාන්තාවන් 4 දෙනෙකු පොලිස් අත්අඩංගුවට ගෙන තිබෙනවා.\nඅද දහවල් මෙම වැටලීම සිදුකර ඇති බවයි අප වාර්තාකරු සඳහන් කළේ.\nදීර්ඝ කාලයක් පුරා පවත්වාගෙන ගොස් ඇති මෙම ගණිකා නිවාසය පිළිබඳ ප්‍රදේශයේ මාධ්‍යවේදීන් සහ සිවිල් සංවිධාන කළ දැනුම්දීමකට අනුව වැටලීම සිදුකර තිබෙනවා.\nඉදි කරගෙන යමින් පවතින නිවසක මෙම ගණිකා ජාවාරම පවත්වාගෙන ගොස් ඇතැයි ද සඳහන්.\nසැකකාරියන් හෙට කිලිනොච්චි මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/161538/ඉදි-කරගෙන-යන-නිවසක-කළ-ජාවාරමක්-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4513"
}