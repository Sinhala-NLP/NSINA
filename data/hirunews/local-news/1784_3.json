{
       "Source": "hirunews",
       "Timestamp": "Saturday, 31 July 2021 - 13:48",
       "Headline": "වනිඳු හසරංග ලබාගන්න IPL කණ්ඩායම් අතර පොරයක්",
       "News Content": "ඉන්දියාව සමග පැවති විස්සයි විස්ස තරගාවලියේදී සුවිශේෂී දස්කම් දැක්වීමට සමත් වූ 24 හැවිරිදි වනිඳු හසරංග ඉන්දීය ප්‍රිමියර් ලීග් තරගාවලියේ දෙවන අදියර සඳහා යොදා ගැනීමට කණ්ඩායම් අතර තරගයක් ඇති වී තිබෙනවා.\nතුන්වන විස්සයි විස්ස තරගයේදි ලකුණු 09 කට කඩුලු 04 ක් දවාලූ වනිඳු මේ වනවිට අයි.සී.සී විස්සයි විස්ස පන්දු යවන්නන්ගේ දර්ශකයේ දෙවන ස්ථානයේ හිමිකරගෙන සිටිනවා.\nඔහු සිය කණ්ඩායමට එක් කර ගැනීම සඳහා කොල්කටා නයිට්රයිඩර්ස්, දිල්ලි කැපිටල්ස්, පන්ජාබ් කිංග්ස්, සන්රයිසස් හයිද්‍රාබාද් සහ චෙන්නායි සුපර් කිංග්ස් කණ්ඩායම් උනන්දුවක් දක්වන බව වාර්තා වන අතර, රෝයල් චැලෙන්ජර්ස් බැංගලෝර් පිල ඒ සඳහා දැනටමත් ඉන්දීය ක්‍රිකට් පාලන මණ්ඩලයෙන් විමසීමක් ද සිදුකර ඇති බව වාර්තා වනවා.",
       "URL": "https://www.hirunews.lk/278490/වනිඳු-හසරංග-ලබාගන්න-ipl-කණ්ඩායම්-අතර-පොරයක්",
       "Category": "Local News",
       "Parent URL": "https://www.hirunews.lk/local-news.php?pageID=1784"
}