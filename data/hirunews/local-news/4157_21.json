{
       "Source": "hirunews",
       "Timestamp": "Monday, 25 December 2017 - 10:14",
       "Headline": "මාදු ගඟේ විරෝධතාවක්",
       "News Content": "මාදු ගඟේ බෝට්ටු සේවකයින් විසින් සංචාරකයින්ට යාමට නොහැකි ලෙස බලපිටිය පාලම අසලින් ගඟ හරස් කර අද (25) පෙරවරුවේ විරෝධතාවයක නිරත වුණා.\nඒ, ඔවුන්ට එක් ගමන්වාරයක් සඳහා ලබාදෙන රුපියල් 200 ක වැටුප ඉහළ නංවන ලෙස ඉල්ලමින්.\nවිරෝධතාකරුවන් සඳහන් කළේ එක් බෝට්ටු ගමන්වාරයක් සඳහා සංචාරක මඟ පෙන්වන්නෙකු රුපියල් දසදහසක මුදලක් ලබාගන්නා අතර, ඉන් රුපියල් දෙදහසක මුදලක් බෝට්ටු හිමියාට ලබාදෙන බවයි.\nකෙසේ වෙතත්, තමන්ට ගෙවනු ලබන්නේ රුපියල් 200 ක මුදලක් බවයි බෝට්ටු සේවකයන් පවසන්නේ.\nමෙම විරෝධතාව පැවති ස්ථානයට ප්‍රදේශයේ ජ්‍යෙෂ්ඨ පොලිස් නිලධාරීන්ද පැමිණි අතර, ඔවුන් ගැටලූව විසඳීමට මැදිහත් වුණා.\nපසුව අද පස්වරුවේ බෝට්ටු හිමියන් සමඟ සාකච්ඡාවක් ලබාදෙන බවට ලබාදුන් පොරොන්දුවත් සමඟ බෝට්ටු සේවකයින් සිය විරෝධතාව නවතා දැමූ බවයි අප වාර්තාකරු සඳහන් කළේ.",
       "URL": "https://www.hirunews.lk/179250/මාදු-ගඟේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4157"
}