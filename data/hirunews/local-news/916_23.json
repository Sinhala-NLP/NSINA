{
       "Source": "hirunews",
       "Timestamp": "Wednesday, 24 August 2022 - 17:19",
       "Headline": "රෝහිත රාජපක්ෂගේ හෝටලයට ගිනි තැබූ හතරක් අත්අඩංගුවට",
       "News Content": "ඉකුත් මැයි 10 වැනි දා, හිටපු අගමැති මහින්ද රාජපක්ෂගේ බාල පුත් රෝහිත රාජපක්ෂට අයත් කොලොන්න, ගොන්ගලකන්ද ප්‍රදේශයේ පිහිටි හෝටලයකට ගිනි තබා විනාශ කිරීම සහ එහි දේපල හානි කිරීමේ සිද්ධියට අවශ්‍ය කර සිටි සැකකරුවන් සිව් දෙනෙක් අත්අඩංගුවට ගෙන තිබෙනවා.\nකොළොන්න පොලිස් ස්ථානයේ නිලධාරීන් විසින් ඊයේ (22) සහ පෙරේදා (23) දිනයන්හි දී මෙම සැකකරුවන් සිව් දෙනා අත් අඩංගුවට ගෙන තිබෙනවා.\nමෙම සැකකරුවන් සිව් දෙනා වයස අවුරුදු 25ත් 50ත් අතර වයස්වල පසුවන කොළොන්න ප්‍රදේශයේ පදිංචි පුද්ගලයන් බවයි පොලිස් මාධ්‍ය කොට්ටාසය නිවේදනය කරන්නේ.\nසිද්ධිය සම්බන්ධයෙන් කොළොන්න පොලීසිය වැඩිදුර විමර්ශන මෙහෙයවනවා.",
       "URL": "https://www.hirunews.lk/313630/රෝහිත-රාජපක්ෂගේ-හෝටලයට-ගිනි-තැබූ-හතරක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=916"
}