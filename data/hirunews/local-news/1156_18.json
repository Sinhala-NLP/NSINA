{
       "Source": "hirunews",
       "Timestamp": "Friday, 20 May 2022 - 10:08",
       "Headline": "වසරේ මුල් මාස හතර තුළ තේ අපනයනය පහත වැටේ",
       "News Content": "මේ වසරේ පළමු මාස හතර තුළ මෙරට තේ අපනයනය ප්‍රමාණාත්මකව මෙන්ම විනිමය ඉපයීම් අතින් පහත වැටී තිබෙනවා.\nජනවාරි සිට අප්‍රේල් දක්වා කාලය තුළ ශ්‍රී ලංකාව තේ කිලෝග්‍රෑම් මිලියන 81.9 ක් අපනයනය කර ඇති අතර, පසුගිය වසරේ එම කාලය තුළ අපයනය කළ ප්‍රමාණය කිලෝග්‍රෑම් මිලියන 86.2 ක්.\nඑම කාලය තුළ තේ අපනයනයෙන් ශ්‍රී ලංකාව ඩොලර් මිලියන 367 ක් උපයා තිබෙනවා.\nපසුගිය වසරේ එලෙස ඉපයූ ඩොලර් මිලියන 417 ක තේ අපනයන ආදායම හා සැසඳූ විට එය සියයට 12 ක නැතිනම් ඩොලර් මිලියන 50 ක පමණ පහත වැටීමක්.\nජනවාරි සිට අප්‍රේල් දක්වා කාලය තුළ මෙරට තේ වැඩියෙන්ම අපනයනය කර ඇත්තේ ඉරාකයටයි.\nතේ කිලෝග්‍රෑම් මිලියන 15.3 ක් එලෙස අපනයනය කර ඇති අතර, එය සියයට 66 ක වර්ධනයක් ලෙස සැළකිය හැකියි.\nරුසියාව සහ එක්සත් අරාබි එමීර් රාජ්‍යය ඉන්පසු වැඩිම තේ ප්‍රමාණයක් අපනයනය කළ රටවල් වනවා.",
       "URL": "https://www.hirunews.lk/304801/වසරේ-මුල්-මාස-හතර-තුළ-තේ-අපනයනය-පහත-වැටේ",
       "Category": "Local News",
       "Parent URL": "https://www.hirunews.lk/local-news.php?pageID=1156"
}