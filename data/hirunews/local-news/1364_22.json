{
       "Source": "hirunews",
       "Timestamp": "Thursday, 10 February 2022 - 12:21",
       "Headline": "බායිලාගේ කුණු අල තොගයක් දඹුල්ලේ (ඡායාරූප)",
       "News Content": "කිස්තානයේ සිට ගෙන්වා තිබූ මිනිස් පරිභෝජනයට නුසුදුසු අර්තාපල් අල කිලෝ හතළිස් දහසක පමණ ප්‍රමාණයක් දඹුල්ල ආර්ථික මධ්‍යස්ථානයට යාබද ව පෞද්ගලික ගබඩා දෙකක තිබී අද (10) දින සොයා ගැනීමට හැකි වූ බව දඹුල්ල නගරාධිපති ජාලිය ඕපාත පවසනවා.\nදඹුල්ල නගරාධිපති ජාලිය ඕපාතට ලැබුණු තොරතුරක් මත යි මෙම ගබඩා පරීක්ෂාව සිදු කර ඇත්තේ.\nකාන්තාවන් යොදා ගෙන මෙම අර්තාපල් අල තොග සුද්ද පවිත්‍ර කරමින් හොඳ අලවලට කලවම් කොට ඇසුරුම් කිරීම සිදු කරමින් සිටි බව නගරාධිපතිවරයාවරයා සඳහන් කරනවා.\nමෙම අර්තාපල් අල පාකිස්ථානයේ ව්‍යාපාරිකයෙකු විසින් ගෙන්වා දඹුල්ල ආර්ථික මධ්‍යස්ථානය ආසන්නයේ ගබඩා හිමි හිමිකරුවන්ට ලබා දී ඇතැ යි සිදු කළ පරීක්ෂණවල දී හෙළි වී තිබෙනවා.\nපකිස්ථානයේ සිට ලංකාවට පැමිණ සිටින ව්‍යාපාරිකයින් කිහිප දෙනකු ඉතා සූක්ෂ්ම ලෙස මෙම ව්‍යාපාරය සිදු කරගෙන යන බවත් දිනකට කන්ටේනර් රථ තිස් පහක් හතළිහක් පමණ පැමිණෙන බවත් වාර්තා වනවා.\nගබඩා දෙක ම මුද්‍රා තබා නීතිමය පියවර ගන්නා බව යි නගරාධිපතිවරයා සෞඛ්‍ය නිලධාරීන්ට උපදෙස් ලබා දී ඇත්තේ.",
       "URL": "https://www.hirunews.lk/296647/බායිලාගේ-කුණු-අල-තොගයක්-දඹුල්ලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1364"
}