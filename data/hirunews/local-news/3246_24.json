{
       "Source": "hirunews",
       "Timestamp": "Monday, 15 July 2019 - 17:20",
       "Headline": "පොලිස් කොමිසමේ ලේකම් ගොනුකළ පැමිණිල්ලේ තීන්දුව අනිද්දා",
       "News Content": "ඇවන්ගාඞ් පාවෙන අවි ගබඩාවේ සිද්ධිය සම්බන්ධයෙන් තමා අත්අඩංගුවට ගැනීම වළක්වන නියෝගයක් ඉල්ලා ජාතික පොලිස් කොමිසමේ ලේකම් සමන් දිසානායක ගොනු කළ පැමිණිල්ලේ තීන්දුව ප්‍රකාශයට පත් කිරීම අනිද්දා දක්වා කල් තබා තිබෙනවා.\nඒ, කොළඹ කොටුව මහේස්ත්‍රාත් රංග දිසානායක හමුවේ ඊට අදාළ නඩුව අද කැදවූ අවස්ථාවේදියි.\nඇවන්ගාඩ් සිද්ධිය සම්බන්ධයෙන් එහි සභාපති නිශ්ශංක සේනාධිපති, ජාතික පොලිස් කොමිසමේ ලේකම් සමන් දිසානායක ඇතුළු 5 දෙනෙකු අත්අඩංගුවට ගෙන අධිකරණයට ඉදිරිපත් කරන ලෙස නීතිපතිවරයා මීට පෙර වැඩබලන පොලිස්පතිවරයාට නියෝග කර තිබුණා.",
       "URL": "https://www.hirunews.lk/220361/පොලිස්-කොමිසමේ-ලේකම්-ගොනුකළ-පැමිණිල්ලේ-තීන්දුව-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=3246"
}