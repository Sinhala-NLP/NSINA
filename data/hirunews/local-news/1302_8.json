{
       "Source": "hirunews",
       "Timestamp": "Thursday, 10 March 2022 - 17:38",
       "Headline": "කුරියර් ක්‍රමයට යොමුකළ ලිපියක මත්කුඩු",
       "News Content": "කොළඹ සිට මහනුවර දක්වා කුරියර් ක්‍රමයට යොමුකළ ලිපියක තිබී මත්කුඩු ග්‍රෑම් පහක් මහනුවර කොට්ඨාස දූෂණ මර්දන අංශයේ නිලධාරීන් කණ්ඩායමක් ඊයේ (10) සොයාගෙන තිබෙනවා.\nදීර්ඝ කාලයක පටන් මේ ආකාරයට කොළඹ සිට දිවයිනේ විවිධ ප්‍රදේශවලට කුරියර් ක්‍රමයට මත්කුඩු බෙදාහැර තිබෙන බවටයි පොලීසිය සැක පල කරන්නේ.\nලියුම් කවරයක් තුළට ඉතා සූක්ෂම ලෙස මතුකුඩු අසුරා එම ලිපිය ව්‍යාජ ලිපිනයකට යොමු කරන බවත් ලිපිය බෙදා හරින පුද්ගලයා ලිපිනය සොයා ගැනීමට නොහැකිව එහි ඇති දුරකතන අංකයට කතා කරන අවස්ථාවේ අදාළ නියෝජිතයා පැමිණ ලිපිය බාර ගන්නා බවත් පරීක්ෂණ මගින් අනාවරණය වී තිබෙනවා.\nලිපිය කොළඹින් බාරදුන් පුද්ගලයාගේ තොරතුරුද ව්‍යාජ වීම හේතුවෙන් ඒ සම්බන්ධයෙන් සිදු කළ විමර්ශනයකදී ලිපියක තිබී මතුකඩු ග්රෑම් පහක් හමුවී ඇති අතර මෙම මත්කුඩු බෙදාහරින ක්‍රමය හෙළි වීමෙන් පසු ලිපියේ සඳහන් දුරකතන අංකය හිමි පුද්ගලයා එම ප්‍රදේශයෙන් පළාගොස් තිබෙනවා.\nඔහු අත්අඩංගුවට ගැනීම සඳහා කොට්ඨාස දූෂණ මර්දන අංශය විසින් මේ වන විට විශේෂ පරීක්ෂණයක් ආරම්භකර තිබෙනවා.",
       "URL": "https://www.hirunews.lk/299169/කුරියර්-ක්‍රමයට-යොමුකළ-ලිපියක-මත්කුඩු",
       "Category": "Local News",
       "Parent URL": "https://www.hirunews.lk/local-news.php?pageID=1302"
}