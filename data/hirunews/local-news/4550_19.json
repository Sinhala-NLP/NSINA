{
       "Source": "hirunews",
       "Timestamp": "Sunday, 23 April 2017 - 21:05",
       "Headline": "යන්නට මාර්ගයක් ඉල්ලන මීගහකිවුල වැසියෝ",
       "News Content": "අද වනවිට මිනිසුන් සටන් වදින්නේ තමන්ගේ අසීමිත අවශ්‍යතා ඉටු කර ගැනීම වෙනුවෙන්.\nඑවන් යුගයක එදිනෙදා ජීවිතය සරි කර ගැනීමට ගම්මානයට මාර්ගයක් ඉදි කර දෙන්නැයි ඉල්ලන මේ පිරිස ජීවත් වන්නේ බදුල්ල දිස්ත්‍රික්කයේ මීගහකිවුල ගම්මානයේ.\nසොබා සෞන්දර්යයෙන් අනූන මේ දසුන් පෙළට හිමිකම් කියන්නේ බදුල්ල දිස්ත්‍රික්කයේ මීගහකිවුල ප්‍රාදේශීයට ලේකම් කොට්ඨාසයේ ඉටිතැම්පල ගම්මානයයි.\nසොබා දහමින් සියලු පහසුකම් ලබා දුන්නද මේ ගම්මානයේ ජීවත්වන වැසියන්ට වර්ථමාන සමාජයේ අවශ්‍යතා වෙනුවෙන් මුහුණ දීමට අපහසු තත්ත්වයක් උද්ගත වී තිබෙන්නේ ගමනාගමනයට මාර්ගයක් නොමැති කමින්.\nමේ හේතුවෙන් පාසල් යන දරුවාගේ සිට සියලු කාර්යන්හි නිරත වන පිරිස් පත්ව තිබෙන්නේ අසීරු තත්ත්වයකටයි.",
       "URL": "https://www.hirunews.lk/159825/යන්නට-මාර්ගයක්-ඉල්ලන-මීගහකිවුල-වැසියෝ",
       "Category": "Local News",
       "Parent URL": "https://www.hirunews.lk/local-news.php?pageID=4550"
}