{
       "Source": "hirunews",
       "Timestamp": "Sunday, 12 March 2023 - 8:53",
       "Headline": "වෘත්තීය සමිති එකමුතුව හෙට තීරණාත්මක සාකච්ඡාවක - බැංකු සේවකයින් කළු වෙයි",
       "News Content": "ඉදිරි ක්‍රියාමාර්ග සම්බන්ධයෙන් තීරණය කිරීමට ඒකාබද්ධ වෘත්තීය සමිති එකමුතුව හෙට (13) රැස්වන බව ලංකා බැංකු සේවක සංගමය පවසනවා.\nකොළඹ දී ඊයේ මාධ්‍ය හමුවක් කැදවමින් එහි සභාපති චන්න දිසානායක කියාසිටියේ උපයන විට බදු ගෙවීම, බැංකු පොලී අනුපාතය, විදුලිබිල වැඩිකිරීම ඇතුළු ඉල්ලීම් මුල් කරගනිමින් හෙට දිනයේ කළු ඇඳුම්න් සැරසී රාජකාරියට වාර්තා කරන බවයි.\nමේ අතර, ලංකා විදුහල්පති සංගමය කියාසිටියේ 2021 වර්ෂයේ සිට විදුහල්පතිවරුන්ට ලබාදිය යුතු උසස්වීම් මේ වනතෙක් ලබා නොදීම ඇතුළු කරුණු කිහිපයක් මුල්කර ගනිමින් එළඹෙන 14 වනදා මධ්‍යම රාත්‍රියේ සිට පැය 24 ක එක්දින සංකේත වර්ජනයක නිරත වන බවයි.\nඑමෙන්ම බදු ඇතුළු ගැටලු මුල්කර ගනිමින් හෙට සිට වෘත්තීය ක්‍රියාමාර්ග ආරම්භ කරන බවයි ජලසම්පාදන ඒකාබද්ධ සන්ධානය ප්‍රකාශ කළේ.\nමේ අතර, විරෝධතා උද්ඝෝෂණ සිදු කිරිමේදී රටේ ආර්ථිකයට බලපෑමක් නොවන අයුරින් එම කටයුතු සිදු කරන ලෙස වැවිලි කර්මාන්ත අමාත්‍ය වෛද්‍ය රමේෂ් පතිරණ ඉල්ලීමක් කළේ ගාල්ලේ පැවති වැඩසටහනකින් පසු මාධ්‍ය වෙත අදහස් දක්වමින්.",
       "URL": "https://www.hirunews.lk/329693/වෘත්තීය-සමිති-එකමුතුව-හෙට-තීරණාත්මක-සාකච්ඡාවක-බැංකු-සේවකයින්-කළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=482"
}