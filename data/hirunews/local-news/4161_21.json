{
       "Source": "hirunews",
       "Timestamp": "Friday, 22 December 2017 - 8:05",
       "Headline": "තනි දළයා ගාලෙන් පනී",
       "News Content": "හොරොව්පතාන ජාතික වනෝද්‍යානයේ රදවා සිටියදී පලාගිය ගල්ගමුවේ තනි දළයා සොයා මේ වනවිට විශේෂ මෙහෙයුමක් ආරම්භ කර තිබෙනවා.\nහොරොව්පතාන අලි ගාල තුළ මෙරට සිටින පාලනය කිරීමට අපහසු අලි ඇතුන් රැසක් රදවාගෙන සිටින අතර, පෙරේදා රාත්‍රියේයි තනි දළයා එම ගාල බිද පලාගොස් ඇත්තේ.\nපසුගිය කාල සීමාව තුළ ගල්ගමුවේ තනි දළයා නිවාසවලට සහ වගා හානි සිදුකිරීම හේතුවෙන් මෙලෙස හොරොව්පතාන අලි ගාලෙහි රැදවීමට වනජිවි නිලධාරින් කටයුතු කළා.\nකෙසේ වෙතත්, පලාගිය ගල්ගමුවේ තනි දළයා සොයා මේ වනවිටත් විශේෂ මෙහෙුයමක් ආරම්භ කර ඇති බවයි එම වනෝද්‍යාන භාරකරු ජී.ආර්. ජයතිලක හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/179009/තනි-දළයා-ගාලෙන්-පනී",
       "Category": "Local News",
       "Parent URL": "https://www.hirunews.lk/local-news.php?pageID=4161"
}