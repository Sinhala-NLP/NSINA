{
       "Source": "hirunews",
       "Timestamp": "Wednesday, 30 November 2022 - 10:12",
       "Headline": "අධිමාත්‍රාවෙන් මත්ද්‍රව්‍ය ශරීරගත වීමෙන් 15 හැවිරිදි සිසුවකු ජිවිතක්ෂයට",
       "News Content": "අධිමාත්‍රාවකින් මත්ද්‍රව්‍ය ශරීරගත වීම හේතුවෙන් යාපනය - කෝපායි ප්‍රදේශයේ 15 හැවිරිදි සිසුවෙකු ජිවිතක්ෂයට පත්ව ඇති බව වාර්තා වනවා.\nමත්ද්‍රව්‍ය පානයට ඇබ්බැහි ව සිටි මෙම සිසුවාට හදිසියේ වැළැඳුණු හෘදයාබාදයක් හේතුවෙනු යි යාපනය ශික්ෂණ රෝහලට ඊයේ (29) ඇතුළත් කර ඇත්තේ.\nකෙසේ වෙතත් එහි දී සිදු කළ පරීක්ෂණවල දී හෙළි වී ඇත්තේ, එම සිසුවා අධිමාත්‍රාවකින් මත්ද්‍රව්‍ය ශරීරගත වීමෙන් මිය ගොස් ඇති බවට යි.\nමේ අතර, පානදුර ප්‍රදේශයේ පාසලක් අසල වෙළඳ සැලක තිබී මත්ද්‍රව්‍ය බවට සැක කෙරෙන ටොෆි බෝතල් 54ක් සමග පුද්ගලයින් දෙදෙනෙකු පානදුර උතුර අපරාධ විමර්ශන අංශය විසින් අත්අඩංගුවට ගෙන තිබෙනවා.\nමෙලෙස පොලිස් භාරයට ගෙන ඇත්තේ 22ක සහ 25 යන වයස්වල පසුවන එම අලෙවිසැලේ සේවකයන් දෙදෙනෙක්.\nපාසල් ළමයින් මෙම ටොෆි වර්ගය මිල දී ගැනීමට විශාල වශයෙන් ඇබ්බැහි වී ඇති බවට දෙමාපියන් සිදු කරන ලද පැමිණිලිවලට අනුව යි පොලීසිය විසින් මෙම වැටලීම සිදු කර ඇත්තේ.",
       "URL": "https://www.hirunews.lk/321624/අධිමාත්‍රාවෙන්-මත්ද්‍රව්‍ය-ශරීරගත-වීමෙන්-15-හැවිරිදි-සිසුවකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=698"
}