{
       "Source": "hirunews",
       "Timestamp": "Tuesday, 30 November 2021 - 12:08",
       "Headline": "රන් භාණ්ඩ සහ යතුරුපැදි සොරා ගත් පුද්ගලයෙකු අත් අඩංගුවට",
       "News Content": "අලුත්ගම, පානදුර, මොරටුව, එගොඩඋයන, යන පොලිස් බල ප්‍රදේශවල යතුරු පැදි සොරකම් කර, එම යතුරුපැදි උපයෝගී කරගෙන රන් භාණ්ඩ සොරා ගැනීමේ යෙදී සිටි සැකකරුවෙකු පොලිසිය විසින් අත්අඩංගුවට ගෙන තිබෙනවා.\nසොරුන් සීසීටීවී දර්ශන මගින් පෙර අනාවරණය කරගෙන තිබුණා.\nසැකකරු, සොරා ගත් යතුරු පැදියකින් ගමන් ක‍රන අතරතුර පානදුර පින්වත්ත ප්‍රදේශයේදියි ඊයේ(29)දින අත්අඩංගුවට ගෙන ඇත්තේ.\nප්‍රශ්න කිරීම්වල දී සොරාගන්නා ලද රන් භාණ්ඩ කිහිපයක් සහ යතුරුපැදි තුනක් පොලිස් භාරයට ගැනීමට හැකි වී ඇති අතර, ඒවායේ වටිනාකම රුපියල් ලක්ෂ දහයක් පමණ වන බව පොලිසිය පවසනවා.\nඅත් අඩංගුවට ගෙන ඇත්තේ, පානදුර පින්වත්ත ප්‍රදේශයේ පදිංචි අවුරුදු 28ක තරුණයෙක්.\nසැකකරු මොරටුව මහේස්ත්‍රාත් අධිකරණයට අද(30)දින ඉදිරිපත් කිරීමට නියමිතයි.",
       "URL": "https://www.hirunews.lk/289607/රන්-භාණ්ඩ-සහ-යතුරුපැදි-සොරා-ගත්-පුද්ගලයෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1527"
}