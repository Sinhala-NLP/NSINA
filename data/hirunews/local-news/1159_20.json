{
       "Source": "hirunews",
       "Timestamp": "Thursday, 19 May 2022 - 7:37",
       "Headline": "මහ බැංකුවේ මාසික මුදල් ප්‍රතිපත්ති විවරණය අද පෙරවරුවේ (වීඩියෝ)",
       "News Content": "ශ්‍රී ලංකා මහ බැංකුවේ මාසික මුදල් ප්‍රතිපත්ති විවරණය අද පෙරවරුවේ දැනුම්දීමට නියමිත යි.\nආචාර්ය නන්දලාල් වීරසිංහ මහ බැංකු අධිපති ලෙස වැඩ භාරගැනීමෙන් අනතුරුව ඔහුගේ ප්‍රධානත්වයෙන් පළමු වරට ශ්‍රී ලංකා මහ බැංකුවේ මුදල් මණ්ඩලය පසුගිය අප්‍රේල් 8 වනදා රැස්වුණා.\nඑහිදී මූල්‍ය ප්‍රතිපත්ති තවදුරටත් දැඩි කිරීමටයි මුදල් මණ්ඩලය තීරණය කරනු ලැබුවේ.\nඒ අනුව නිත්‍ය තැන්පතු පහසුකම් අනුපාතිකය සහා නිත්‍ය ණය පහසුකම් අනුපාතිකය පදනම් ඒකක 700කින් වැඩි කරනු ලැබුවේ නිත්‍ය තැන්පතු පහසුකම් අනුපාතිකය සියයට 13.5 දක්වා සහ නිත්‍ය ණය පහසුකම් අනුපාතිකය සියයට 14.5ක් දක්වා ඉහළ නංවමින්.\nමේ අතර, ශ්‍රී ලංකා මහබැංකුව ප්‍රතිපත්ති පොලී අනුපාතික නොවෙනස්ව පවත්වාගෙන යාමට තීරණය කර තිබෙනවා.\nඒ, ඊයේ රැස්වූ මුදල් මණ්ඩලයේදියි.\nඒ අනුව නිත්‍ය තැන්පතු පහසුකම් අනුපාතිකය සියයට 13.5ක සහ නිත්‍ය ණය පහසුකම් අනුපාතිකය සියයට 14.5ක මට්ටමේ පවත්වා ගෙන යාමට යි මුදල් මණ්ඩලය තීරණය කර ඇත්තේ.",
       "URL": "https://www.hirunews.lk/304701/මහ-බැංකුවේ-මාසික-මුදල්-ප්‍රතිපත්ති-විවරණය-අද-පෙරවරුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1159"
}