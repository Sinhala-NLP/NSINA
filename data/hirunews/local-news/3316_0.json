{
       "Source": "hirunews",
       "Timestamp": "Thursday, 06 June 2019 - 10:09",
       "Headline": "අනවසරයෙන් පස් ප්‍රවාහනය කළ මැදගම ප්‍රාදේශීය සභාවට අයත් ටිපර් රථයක් අල්ලයි",
       "News Content": "මැදගම-මොණරාගල මාර්ගයේදි ඊයේ (05) මැදගම ප්‍රාදේශීය සභාවට අයත් ටිපර් රථයක් ප්‍රාදේශීය සභාවේ ප්‍රවාහන අනුමැතිය ලබා නොගෙන එහි රියදුරු විසින් පෞද්ගලික ඉඩමකට පස් ප්‍රවාහනය කරමින් තිබියදී පොලිස් අත්අඩංගුවට ගෙන තිබෙනවා.\nප්‍රාදේශීය සභාවට අයත් මෙම ටිපර් රථය ප්‍රාදේශීය සභාවෙන් රිසිට් පතක් ලබාගෙන නොමැති අතර රියදුරුගේ අභිමතය පරිදි ඊයේ (05) රජයේ නිවාඩු දිනයේදී ද එම ප්‍රවාහන කටයුත්තේ නිරත වී ඇති බව සඳහන්.\nමෙහිදි රාජ්‍ය දේපල අවභාවිතය යටතේ ප්‍රාදේශීය සභාවේ ටිපර් රථය, එහි රියදුරු ද අධිකරණයට ඉදිරිපත් කිරිමට නියමිත බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/217807/අනවසරයෙන්-පස්-ප්‍රවාහනය-කළ-මැදගම-ප්‍රාදේශීය-සභාවට-අයත්-ටිපර්-රථයක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3316"
}