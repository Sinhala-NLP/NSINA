{
       "Source": "hirunews",
       "Timestamp": "Wednesday, 29 July 2020 - 12:46",
       "Headline": "මුම්බායිහි පැල්පත්වාසීන්ගෙන් අඩකට කොරෝනා",
       "News Content": "ඉන්දියාවේ මුම්බායි නුවර පැල්පත් නිවාසවල වෙසෙන ජනතාවගෙන් හරි අඩක් කොරෝනා වෛරසයට ගොදුරු වී ඇති බව විදෙස් වාර්තා ප්‍රකාශ කළා.\nමේ වනවිට මුම්බායි නුවර එක් ලක්ෂ 10,000ක් ජනයා කොරෝනා වෛරසයට ගොදුරු වී ඇති අතර මිය ගිය සංඛ්‍යාව 6187ක් බවයි ඉන්දීය වාර්තා කියා සිටියේ.\nගත වූ පැය 24 තුල ඉන්දියාවෙන් කොරෝනා මරණ 776 වාර්තා වී අතර ඒ අනුව එරට සමස්ත මරණ සංඛ්‍යාව දැක්වෙන්නේ 34,224ක් ලෙසයි.\nනව ආසාදිතයන් 49,632ක් සමඟ එරට මුළු ආසාදිතයන් සංඛ්‍යාව 15 ලක්ෂ 32,135ක් දක්වා ඉහල ගියා.\nඑමෙන්ම ස්පාඤ්ඤය සහ ජර්මනිය නැවත වරක් කොරෝනා සම්බන්ධයෙන් පවතින නීති දැඩි කිරීමට පියවර ගෙන තිබෙනවා.\nඒ කොරෝනා දෙවන රැල්ලක් ඇති වේ යන අවධානමත් සමඟයි.\nලෝක සෞඛ්‍ය සංවිධානය කොරෝනා දෙවන රැල්ලක් පිළිබඳව දැනටමත් අනතුරු අඟවා ඇති අතර මේ වනවිටත් යුරෝපයේ කොරෝනා වෛරසයේ දැඩි ව්‍යාප්තියක් දක්නට ලැබෙනවා.\nමේ අතර කොරෝනා රෝගීන් ඉහළ යාමත් සමඟ නගරයේ රෝහල් පද්ධතියේ බිඳ වැටීමක් සිදුවිය හැකි බව හොංකොං රාජ්‍යයේ ප්‍රධාන විධායක නිලධාරිනී කැරී ලෑම් ප්‍රකාශ කළා. මේ නිසා ඇය ජනතාවගෙන් ඉල්ලා සිටියේ නිවෙස්වලට වී සිටින ලෙසයි.\nමුහුණු ආවරණ පැළඳීම අනිවාර්ය කර ඇති අතර රාත්‍රී අවන්හල් වසා දැමීමට කටයුතු කර තිබෙනවා.\nලොව පුරා කොරෝනා ආසාදිතයන් මේ වනවිට එක් කෝටි 68 ලක්ෂ 99 දහස් 009ක් වාර්තා වන අතර මියගිය සංඛ්‍යාව 6ලක්ෂ 63 දහස් 539ක්.",
       "URL": "https://www.hirunews.lk/246659/මුම්බායිහි-පැල්පත්වාසීන්ගෙන්-අඩකට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2553"
}