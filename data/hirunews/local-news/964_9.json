{
       "Source": "hirunews",
       "Timestamp": "Friday, 05 August 2022 - 7:57",
       "Headline": "ත්‍රිපෝෂ සහ පෝෂණ සංඝටක අඛණ්ඩව - පවුල් සෞඛ්‍ය කාර්යාංශය",
       "News Content": "ගර්භණී මව්වරුන්ට සහ කිරිදෙන මව්වරුන්ට පෙර පරිදි ත්‍රිපෝෂ සහ පෝෂණ සංඝටක අඛණ්ඩව ලබාදීමට කටයුතු කරන බව පවුල් සෞඛ්‍ය කාර්යාංශය පවසනවා.\nඑහි අධ්‍යක්ෂිකා, විශේෂඥ වෛද්‍ය චිත්‍රමාලි ද සිල්වා මේ බව කියා සිටියේ අගෝස්තු 01 වැනිදා සිට 07 වැනිදා දක්වා ‘මව්කිරි දීමට නැගී සිටිමු - දැනුවත් කරමු - සහාය වෙමු’ යන මැයෙන් ප්‍රකාශයට පත් කර ඇති ලෝක මව්කිරි දීමේ සතිය නිමිත්තෙන් ඊයේ (04) පැවති මාධ්‍ය හමුවකට එක්වෙමින්.\nවර්තමානයේ පවතින ආර්ථික තත්ත්වය හමුවේ ළදරුවන්ට මව්කිරි දීම පවුලකට ආර්ථික වශයෙන් විශාල සහනයක් වන අතර, එමඟින් ලැබෙන පෝෂණය ද අද්විතීය බවයි ඇය පෙන්වා දෙන්නේ.",
       "URL": "https://www.hirunews.lk/311932/ත්‍රිපෝෂ-සහ-පෝෂණ-සංඝටක-අඛණ්ඩව-පවුල්-සෞඛ්‍ය-කාර්යාංශය",
       "Category": "Local News",
       "Parent URL": "https://www.hirunews.lk/local-news.php?pageID=964"
}