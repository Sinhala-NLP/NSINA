{
       "Source": "hirunews",
       "Timestamp": "Friday, 28 August 2020 - 7:22",
       "Headline": "ගංජා සමඟ නාවික හමුදා සෙබළුන් දෙදෙනෙකු අත්අඩංගුවට",
       "News Content": "මට්ටක්කුලිය සමිට්පුර ප්‍රදේශයේදී ගංජා සමඟ නාවික හමුදා සෙබළුන් දෙදෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ නාවික හමුදාවට අයත් වෑන් රථයක්, ඊයේ මෙලෙස පරීක්ෂා කිරීමේදී එහි තිබී ගංජා ග්‍රෑම් 3ක් පොලිස් භාරයට ගත් බවයි.\nඑම අවස්ථාවේදී අදාළ වෑන් රථයේ සිටි නාවික හමුදාසෙබළුන් දෙදෙනෙකු අත්අඩංගුවට ගෙන ඇති අතර, ඔවුන් නාවික හමුදා මූලස්ථානයට අනුයුක්තව සේවය කරමින් සිටි අය බවයි පොලීසිය සඳහන් කළේ.\nඅත්අඩංගුවට ගත් මෙම නාවික හමුදා සෙබළුන් දෙදෙනා මැදවච්චිය ප්‍රදේශයේ පදිංචි අවුරුදු 24 සහ 26 වයස්වල පසුවන්නන්.",
       "URL": "https://www.hirunews.lk/248807/ගංජා-සමඟ-නාවික-හමුදා-සෙබළුන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2493"
}