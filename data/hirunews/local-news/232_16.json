{
       "Source": "hirunews",
       "Timestamp": "Tuesday, 27 June 2023 - 14:54",
       "Headline": "බාලවයස්කාර දැරියක අපයෝජනය කල බව කි ව්‍යාපාරිකයා නිදොස්කොට නිදහස් කරයි",
       "News Content": "වසර 08කට පෙර හම්බන්තොට ලුණුගම්වෙහෙරෙදී 10 හැවිරිදි දැරියක ලිංගික අපයෝජනය කිරීමේ සිද්ධියක් සම්බන්ධයෙන් චෝදනා එල්ල වී සිටි 66 හැවිරිදි පුද්ගලයෙකු අදාල චෝදනාවලින් නිදොස්කොට නිදහස් කරන ලෙස හම්බන්තොට මහාධිකරණය ඊයේ (27) නියෝග කළා.\nමෙලෙස අදාල චෝදනා වලින් නිදොස්කොට නිදහස් කෙරුණේ ලුණුගම්වෙහෙර,අක්කරකාල්ගොඩ පදිංචි දෙදරු පියෙකු වන රොබට් රාජ තිලක නැමති 66 හැවිරිදි තේ කොළ ව්‍යාපාරිකයෙක්.\nඅපයෝජනයට පත් දැරියගේ ආච්චි හා අපයෝජනය සිදුකල බව කියන සැකකරු අතර තේ කොල පැකට් සම්බන්ධයෙන් වු මුදල් ගණුදෙනුවක් මත කලකට පෙර දෙපාර්ශවය අතර හිත් අමනාපකමක් ඇතිව තිබෙනවා.\nඑලෙස දෙපාර්ශවය අතර ඇති වු අමනාපයෙන් පසු දිනක මෙම තේ කොල ව්‍යාපාරිකයාට එරෙහිව සිය 10 හැවිරිදි දැරිය අපයෝජනය කල බවට ලුණුගම්වෙහෙර පොලිසියට දැරියගේ පාර්ශවය විසින් පැමිණිල්ලක් ඉදිරිපත් කර තිබෙනවා.\nඒ අනුව සිද්ධිය සම්බන්ධයෙන් ලුණුගම්වෙහෙර පොලිසිය මගින් සැකකරු අත්අඩංගුවට ගෙන තිස්සමහාරාම මහේස්ත්‍රාත්\nඅධිකරණයට ඉදිරිපත් කිරිමෙන් පසු පැවති මුලික නඩු විභාගයෙන් අනතුරුව නීතිපති වරයා විසින් සැකකාර තේ කොල ව්‍යාපාරිකයාට එරෙහිව අධිචෝදනා දෙකක් යටතේ 2019.02.06 දින හම්බන්තොට මහාධිකරණය හමුවේ අධිචෝදනා ගොනුකරනු ලැබුවා.\nඒ අනුව හම්බන්තොට මහාධිකරණය හමුවේ පැවති නඩු විභාගයේදී චුදිතට එරෙහිව නගා තිබූ අධිචෝදනා පැමිණිල්ල විසින් සාධාරණ සැකයෙන් ඔබ්බට ඔප්පු කිරිමට අසමත් විම හේතුවෙන් ඉදිරිපත් වු සාක්ෂි සළකා බැලූ හම්බන්තොට මහාධිකරණ විනිසුරුවරයා චුදිත අදාල චෝදනා වලින් නිදොස්කොට නිදහස් කරන ලෙස නියෝග කළා.",
       "URL": "https://www.hirunews.lk/339258/බාලවයස්කාර-දැරියක-අපයෝජනය-කල-බව-කි-ව්‍යාපාරිකයා-නිදොස්කොට-නිදහස්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=232"
}