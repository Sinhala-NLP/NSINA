{
       "Source": "hirunews",
       "Timestamp": "Wednesday, 25 May 2022 - 20:48",
       "Headline": "තෙල් අර්බුදයට විසඳුම් සොයා ශ්‍රී ලංකාව කළ ඇයදීමට රුසියාවෙන් ප්‍රතිඋත්තර (වීඩියෝ)",
       "News Content": "මෙරට තුළ පවතින ඉන්ධන අර්බුදයට විසඳුම් සෙවීම සඳහා ඊට සහායක් ලබා ගැනීමට ශ්‍රී ලංකා රජයේ අවධානය රුසියාව දෙසට යොමු වී ඇති බවට තොරතුරු වාර්තා වනවා.\nඒ අනුව දෙරට අතර ඉන්ධන ලබා ගැනීම සඳහා මේ වනවිටත් රාජ්‍ය තාන්ත්‍රික මට්ටමින් සාකච්ඡා ඇරඹී ඇති බවයි පැවසෙන්නේ.\nශ්‍රී ලංකාව විසින් රුසියාවෙන් තෙල් ලබා ගැනීමට ඇති හැකියාව පිළිබඳ විමසා ඇති බවත්, මේ වනවිට ඒ පිළිබඳ සලකා බලමින් සිටින බවත් ශ්‍රී ලංකාවේ රුසියානු තානාපති කාර්යාලයේ පළමු ලේකම් අනස්ටාෂියා හක්ලෝවා ප්‍රකාශ කළා.\nඇය ප්‍රකාශ කළේ, ශ්‍රී ලංකාව පත්ව ඇති අසීරු අවස්ථාවේ දී සිය පාර්ශ්වයෙන් ලබා දිය හැකි උපරිම සහාය ලබාදීමට කටයුතු කරන බවයි.\nකෙසේවෙතත් මේ සම්බන්ධයෙන් ශ්‍රී ලංකාවේ රුසියානු තානාපතිවරයා හා බලශක්ති අමාත්‍ය කංචන විජේසේකර අතර හමුවක් පැවතීම පිළිබඳ වන පුවත අසත්‍යය බව ද ඇය ප්‍රකාශ කළා.",
       "URL": "https://www.hirunews.lk/305290/තෙල්-අර්බුදයට-විසඳුම්-සොයා-ශ්‍රී-ලංකාව-කළ-ඇයදීමට-රුසියාවෙන්-ප්‍රතිඋත්තර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1143"
}