{
       "Source": "hirunews",
       "Timestamp": "Thursday, 16 January 2020 - 17:53",
       "Headline": "කාසල්රී ජලාශ රක්ෂිතයේ ගින්නක්",
       "News Content": "කාසල්රී ජලාශ රක්ෂිතයේ හටගත් ගින්නකින් අක්කර 5ක පමණ කොටසක් ගිනිගෙන විනාශ වී තිබෙනවා.\nඅද පස්වරුවේ මෙම ගින්න හටගෙන ඇති අතර කිසියම් පිරිසක් තැබූ ගින්නක් රක්ෂිතය පුරා පැතිර ගොස් ඇති බවයි අප වාර්තාකරු සඳහන් කළේ.\nකාසල්රී ජලාශයේ ජල පෝෂක ප්‍රදේශවලට පවතින දැඩි වියළි කාලගුණික තත්වය සමග ඉලුක් සහිත තෘණ වියළී ඇති බැවින් ගින්න සීඝ්‍රයෙන් පැතිර ගොස් තිබුණා.\nරක්ෂිතය හරහා වතු කම්කරු නිවාසවලට පානීය ජලය ලබාගැනීම සඳහා එළා තිබු ජල නල ද ගින්නෙන් විනාශ වී ඇතැයි සඳහන්.\nඅප වාර්තාකරු කියාසිටියේ ජලාශ මායිමෙන් ආරම්භ වී ඇති ගින්න හැටන් නෝට්න්බ්‍රිජ් මාර්ගය දක්වා පැතිර ගොස් ඇති අතර ගින්න පාලනය කිරීමට මෙතෙක් කිසිවෙකු කටයුතු කර නොමැති බවයි.",
       "URL": "https://www.hirunews.lk/232385/කාසල්රී-ජලාශ-රක්ෂිතයේ-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=2950"
}