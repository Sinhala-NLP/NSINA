{
       "Source": "hirunews",
       "Timestamp": "Sunday, 26 February 2023 - 7:39",
       "Headline": "සීතාවක ඔඩිසි දුම්රිය අද සිට සෑම ඉරු දිනකම",
       "News Content": "සීතාවක ඔඩිසි දුම්රිය අද (26) සිට සෑම ඉරු දිනකම පෙරවරු 7 ට කොළඹ කොටුව දුම්රිය ස්ථානයෙන් ගමන් ආරම්භ කරනවා.\nඒ සඳහා ප්‍රවේශපත්‍ර වෙන්කරවා ගැනීම ඊ-ටිකටින් සේවාව ඔස්සේ හෝ දුම්රිය දෙපාර්තමේන්තුවේ වෙබ් අඩවිය ඔස්සේ සිදුකර ගැනීමේ හැකියාව පවතින බවයි දුම්රිය දෙපාර්තමේන්තුව සඳහන් කළේ.\nමෙහි පළමු පන්තියේ ප්‍රවේශ පත්‍රයක ගාස්තුව රුපියල් 500 ක් වන අතර, දෙවන පන්තියේ ප්‍රවේශ පත්‍රයක ගාස්තුව රුපියල් 300 ක්.\nතෙවන පන්තියේ ප්‍රවේශ පත්‍රයක ගාස්තුව රුපියල් 200 ක් බව සඳහන්.\nවග දුම්රිය ස්ථානයේ සිට සංචාරක ස්ථාන වෙත සංචාරකයින් බස් රථ මගින් ප්‍රවාහනය කරන අතර, ඒ සඳහා වායුසමනය කළ බස් රථයකින් එක් අයෙකු සඳහා රුපියල් 630 ක් අය කෙරෙනවා.\nසාමාන්‍ය බස් රථයකින් අය කෙරෙන ගාස්තුව රුපියල් 430 ක්.\nඑහිදී ලබුගම, කලටුවාව ජලාශය, රන්මුදු ඇල්ල, කුමාරි ඇල්ල නැරඹීමේ හැකියාව පවතිනවා.\nඑසේම, සීතාවක උද්භිද උද්‍යානය නැරඹීමේ අවස්ථාවද සංචාරකයන්ට පවතින අතර, ඒ සඳහා වැඩිහිටියෙකුගෙන් අය කරන ගාස්තුව රුපියල් 100 ක්.\nඅනතුරුව යළිත් පුවක්පිටියෙන් සීතාවක ඔඩිසි දුම්රිය පස්වරු 5.30 ට කොළඹ කොටුව බලා පිටත් වනවා.",
       "URL": "https://www.hirunews.lk/328334/සීතාවක-ඔඩිසි-දුම්රිය-අද-සිට-සෑම-ඉරු-දිනකම",
       "Category": "Local News",
       "Parent URL": "https://www.hirunews.lk/local-news.php?pageID=513"
}