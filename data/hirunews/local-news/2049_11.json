{
       "Source": "hirunews",
       "Timestamp": "Wednesday, 31 March 2021 - 22:19",
       "Headline": "ඝණ අපද්‍රව්‍ය කළමනාකරණය පිළිබඳ විශේෂඥ කමිටු වාර්තාව ජනපතිට",
       "News Content": "ඝණ අපද්‍රව්‍ය කළමනාකරණය පිළිබඳ විශේෂඥ කමිටු වාර්තාව අද (31) පස්වරුවේ ජනාධිපති ගෝඨාභය රාජපක්ෂ වෙත භාරදී තිබෙනවා.\nකමිටු නිර්දේශ ඇතුලත් වාර්තාව ඉංජිනේරු රොහාන් සෙනවිරත්න සභාපතිවරයා විසිනුයි ජනාධිපතිවරයා වෙත භාරදී ඇත්තේ.\nකසල කළමනාකරණය පිළිබඳ ගැටලු හඳුනාගෙන ඊට විසඳුම් යෝජනා කිරීම වෙනුවෙන් ජනාධිපතිවයරාගේ උපදෙස් පරිදි සාමාජිකයන් 14 දෙනෙකුගෙන් සමන්විත කමිටුවක් පසුගිය වසරේ ජුලි මාසයේදී පත්කරනු ලැබුවා.\nවිශේෂඥ වාර්තාව කැබිනට් මණ්ඩලයට ඉදිරිපත් කරන බවයි ජනාධිපතිවරයා ප්‍රකාශ කළේ.\nවාර්තාවේ ඇති නිර්දේශ් පිළිබඳ පූර්ණ පසු විපරමක නිරතවීමේ වැදහත්කම ද මෙහිදී දීර්ඝ වශයෙන් සාකච්ඡාවට ලක්වී තිබෙනවා.\nකසල කළමනාකරණයේදී බාහිර පරිසර සාධක පිළිබඳව සැලකිලිමත් නොවීම හේතුවෙන් ජනතා විරෝධතා ඇති බව ඔහු සඳහන් කළ අතර මැසි මදුරු උවදුර මෙන්ම දුගඳ ඇතිවීම වැළැක්වීමේ වැදගත්කම ද අවධාරණය කළ බවයි ජනාධිපති මාධ්‍ය අංශය කියාසිටියේ.",
       "URL": "https://www.hirunews.lk/267154/ඝණ-අපද්‍රව්‍ය-කළමනාකරණය-පිළිබඳ-විශේෂඥ-කමිටු-වාර්තාව-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=2049"
}