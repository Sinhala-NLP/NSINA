{
       "Source": "hirunews",
       "Timestamp": "Tuesday, 20 July 2021 - 14:21",
       "Headline": "පාර්ලිමේන්තු කාරක සභාවලට විශේෂඥයන් සහ පාර්යේෂකයන්ගේ සහය ලබාගැනීමේ සූදානමක්",
       "News Content": "පාර්ලිමේන්තු කාරක සභා සඳහා විශේෂඥයන්ගේ සහ පර්යේෂකයන්ගේ සහය ලබා ගැනීමට අවධානය යොමුව තිබෙනවා.\nඒ, කථානායක මහින්ද යාපා අබේවර්ධනගේ ප්‍රධානත්වයෙන් ඊයේ (19) රැස්වූ පාර්ලිමේන්තුවේ සම්බන්ධීකරණ කාරක සභාවේදියි.\nඒ අනුව මුදල් කාරක සභාව, පොදු ව්‍යාපාර පිළිබඳ කාරක සභාව, ගිණුම් කාරක සභාව වැනි විශේෂ කාරක සභා සඳහා ඔවුන්ගේ සහය ලබා ගැනීමටයි එහිදී සාකච්ඡා වී ඇත්තේ.\nඊට අමතරව මහජන පෙත්සම් කාරක සභාව වැනි මහජනතාව ඍජුවම සහභාගි වන කාරක සභා පාර්ලිමේන්තුවෙන් පිටත ස්ථානයකදී පැවැත්වීමට ඇති හැකියාව පිළිබදව ද මෙහිදී අවධානය යොමුව තිබෙනවා.",
       "URL": "https://www.hirunews.lk/277504/පාර්ලිමේන්තු-කාරක-සභාවලට-විශේෂඥයන්-සහ-පාර්යේෂකයන්ගේ-සහය-ලබාගැනීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1808"
}