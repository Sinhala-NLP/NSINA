{
       "Source": "hirunews",
       "Timestamp": "Tuesday, 24 January 2023 - 8:33",
       "Headline": "පණුවන් සිටින බවට ගොවීන්ගේ චෝදනා වී පර්යේෂණ ආයතනය ප්‍රතික්ෂේප කරයි",
       "News Content": "කාබනික පොහොරවල පණුවන් සිටි බවට ගොවීන් චෝදනා කළ ද ඒ සම්බන්ධයෙන් සිදු කළ පරීක්ෂණවල දී එවැන්නක් තහවුරු නො වූ බව බතලේගොඩ වී පර්යේෂණ ආයතනය පවසනවා.\nතිස්සමහාරාම - ලුණුගම්වෙහෙර ව්‍යාපාරයේ වගා කරන ලද කුඹුරු අක්කර එකොලොස් දහසකට පමණ නෙමටාඩෝ වටපණු රෝගය වැළදී ඇති බවත්, බේරාගත නොහැකි නිසා වගාව අතහරින ලෙස බතලේගොඩ වී පර්යේෂණ ආයතනය උපදෙස් දුන් බවත් කිරිඳිවල ඒකාබද්ධ ගොවි සංවිධානයේ සභාපති එස්. ජාලියගොඩ ප්‍රකාශ කළා.\nපසුගිය කන්නයේ ලබා දුන් කාබනික පොහොර හා කාබනික දියර පොහොර ප්‍රමිතියෙන් තොර බවත්, එමගින් කුඹුරුවල ලවනතාව වැඩි වී කුඹුරු විනාශ වී යන බවත් ගොවීන් චෝදනා කරනවා.",
       "URL": "https://www.hirunews.lk/325749/පණුවන්-සිටින-බවට-ගොවීන්ගේ-චෝදනා-වී-පර්යේෂණ-ආයතනය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=582"
}