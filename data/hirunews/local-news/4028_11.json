{
       "Source": "hirunews",
       "Timestamp": "Wednesday, 21 March 2018 - 7:36",
       "Headline": "හුසේන් කුමරුගේ වාර්තාවත් අද එළිදකී",
       "News Content": "ශ්‍රී ලංකාව සම්බන්ධයෙන් වන ජගත් මානව හිමිකම් කොමසාරිස්වරයාගේ වාර්තාව අද (21) මානව හිමිකම් සමුළුවට ඉදිරිපත් කිරීමට නියමිතයි.\nකෙසේ වෙතත්, පසුගියදා සිය වාර්තාව ගොනු කරමින් ඔහු සඳහන් කළේ ශ්‍රී ලංකාවේ වගවීමේ ක්‍රියාවලිය ශක්තිමත් කරලීම සඳහා ගත යුතු ක්‍රියාමාර්ග සොයා බලන ලෙස තමන් මානව හිමිකම් මණ්ඩලයෙන් ඉල්ලා සිටින බවයි.\nශ්‍රී ලංකාව, එක්සත් ජාතීන්ගේ මානව හිමිකම් යාන්ත්‍රණය සමඟ ඵලදායී ලෙස කටයුතු කිරීම එහිදී ජගත් මානව හිමිකම් කොමසාරිස්වරයාගේ පැසසුමට ලක්වුණා.",
       "URL": "https://www.hirunews.lk/186433/හුසේන්-කුමරුගේ-වාර්තාවත්-අද-එළිදකී",
       "Category": "Local News",
       "Parent URL": "https://www.hirunews.lk/local-news.php?pageID=4028"
}