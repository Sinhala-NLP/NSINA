{
       "Source": "hirunews",
       "Timestamp": "Sunday, 21 January 2018 - 9:11",
       "Headline": "ගංජා හේන් වැටලීමට ගිය පොලිසියට වන අලි ප්‍රහාරයක්",
       "News Content": "ලුණුගම්වෙහෙර ජාතික වනෝද්‍යානයේ ගංජා හේනක් වැටලීමට ගිය කතරගම පොලිසියේ නිලධාරියෙකුගේ ගිනි අවියක් අස්ථානගත වීම පිළිබඳ විමර්ශණයක් ආරම්භ වී තිබෙනවා.\nපසුගිය 17 වනදා වැටලීමට පිටත්ව ගිය නිලධාරීන් කණ්ඩායමට ඊයේ අලුයම 3.30 ට පමණ වන අලි ප්‍රහාරයක් එල්ලවී ඇති බවයි පොලිසිය සඳහන් කළේ.\nඒ ඔවුන් ගංජා හේන් සහිත ස්ථානයට ළගා වී සිටියදීයි.\nපසුව දිවි බේරා ගැනීමට දිව යාමේදී එක් නිලධාරියෙකු සතුව තිබු ටී 56 ගිනි අවිය අතින් ගිලිහී අස්ථානගත වී තිබෙනවා.\nඑය සෙවීම සඳහා පොලිස් විශේෂ කාර්ය බලකාය සහ කතරගම පොලිසිය විමර්ශණ ආරම්භ කර ඇතැයි සඳහන්.\nවන අලි ප්‍රහාරයෙන් පොලිස් කොස්තාපල්වරුන් දෙදෙනෙකු තුවාල ලබා කතරගම රෝහලට ඇතුලත් කර තිබෙනවා.",
       "URL": "https://www.hirunews.lk/181612/ගංජා-හේන්-වැටලීමට-ගිය-පොලිසියට-වන-අලි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4115"
}