{
       "Source": "hirunews",
       "Timestamp": "Saturday, 02 July 2022 - 16:53",
       "Headline": "ප්‍රාදේශීය සභාවේ බඩු සොරකම් කල පොහොට්ටුවේ මන්ත්‍රී රිමාන්ඩ්",
       "News Content": "මාවනැල්ල ප්‍රාදේශීය සභාවට අයත් බැකෝ යන්ත්‍රයක ගබඩා කර තිබූ ඩීසල් තොගයක් සොරා ගැනීම සහ එම ප්‍රාදේශීය සභා ගරාජයේ ගබඩා කර තිබූ කොම්ප්‍රෙෂර් යන්ත්‍රයක් සහ හිල්ටි යන්ත්‍රයක් සොරා ගැනීම සම්බන්ධයෙන් මාවනැල්ල ප්‍රාදේශීය සභා මන්ත්‍රී ප්‍රියන්ත අල්පේගම මේ මස 14වනදා දක්වා රක්ෂිත බන්ධනාගාරගත තිබෙනවා.\nමෙතෙක් සිදුකරන ලද විමර්ශනවල දී හෙළිවී ඇත්තේ අදාල බඩු භාණ්ඩ තොගය පෙරේදා දින රාත්‍රියේ සොරාගෙන ඇති බවයි.\nඒ අනුව ගබඩාවේ තිබූ අදාළ යන්ත්‍ර සහ ඩීසල් තොගය අතුරුදන් වීම සම්බන්ධයෙන් දැනගත් එම ගබඩාවේ භාරකරු මේ සම්බන්ධයෙන් මාවනැල්ල පොලිසියට ඊයේ දින පැමිණිල්ලක් ඉදිරිපත් කර තිබුනා.\nඑවිට මෙම ප්‍රාදේශීය සභා මන්ත්‍රීවරයා ගබඩා භාරකරු සමග සමග සාකච්ඡා කරමින් මෙම ප්‍රශ්නය ගොඩින් බේරා ගැනීමට කටයුතු කරන ලෙස ඉල්ලා තිබෙනවා.\nමාවනැල්ල පොලිසියේ විශේෂ විමර්ශන ඒකකය සිද්ධිය සම්බන්ධයෙන් වැඩිදුර විමර්ශන සිදු කරනවා.",
       "URL": "https://www.hirunews.lk/308842/ප්‍රාදේශීය-සභාවේ-බඩු-සොරකම්-කල-පොහොට්ටුවේ-මන්ත්‍රී-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1051"
}