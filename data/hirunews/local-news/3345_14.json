{
       "Source": "hirunews",
       "Timestamp": "Sunday, 19 May 2019 - 11:43",
       "Headline": "සුරාබදු වැටලීම්වලින් මිලියන 17 කට අධික ස්ප්‍රිතු අත්අඩංගුවට",
       "News Content": "මීගමුව සහ ජාඇළ ප්‍රදේශවල ස්කාගාර දෙකක් වටලා ගෝඩා ලීටර මිලියන 2 ක් අත්අඩංගුවට ගැනීමට සුරාබදු දෙපාර්තමේන්තුව කටයුතු කර තිබෙනවා.\nකොච්චිකඩේ - ඇත්ගාල සහ මිනුවන්ගොඩ - දෙවොලපොල යන ප්‍රදේශවල මහා පරිමාණයෙන් පවත්වාගෙන ගිය නීතිවිරෝධී ස්කාගාරයක තිබී මත්පැන් නිපදවන ස්ප්‍රිතු ලීටර 12,650 ක් සොයාගත් බවයි එම දෙපාර්තමේන්තුව සඳහන් කළේ.\nඑම ස්ථානයේ සිටි සැකකරුවන් දෙදෙනෙකුද සුරාබදු නිලධාරීන් විසින් අත්අඩංගුවට ගෙන තිබෙනවා.\nඑමෙන්ම කඳාන - කඩවල ප්‍රදේශයේ නීතිවිරෝධී අන්දමින් නිපදවන ලද ස්ප්‍රීතු ලීටර 19,500 ක් අත්අඩංගුවට ගෙන ඇති අතර, ජාඇළ - කළඑළිය ප්‍රදේශවල නීතිවිරෝධී ස්ප්‍රීතු පෙරීම සඳහා සකස් කරමින් තිබූ ගෝඩා ලීටර 1890 ක් සමඟ පුද්ගලයෙකු අත්අඩංගුවට ගැනුනා.\nමෙම වැටලීම්වලින් සොයාගත් ගෝඩා සහ ස්ප්‍රිතුවල වටිනාකම රුපියල් මිලියන 17 කට අධික බවයි සුරාබදු දෙපාර්තමේන්තුව සඳහන් කළේ.",
       "URL": "https://www.hirunews.lk/216656/සුරාබදු-වැටලීම්වලින්-මිලියන-17-කට-අධික-ස්ප්‍රිතු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3345"
}