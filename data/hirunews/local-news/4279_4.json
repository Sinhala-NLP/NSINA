{
       "Source": "hirunews",
       "Timestamp": "Tuesday, 10 October 2017 - 19:26",
       "Headline": "අර්ජුන් මහේන්ද්‍රන් අත්වැරැද්ද පිළිගනී",
       "News Content": "අමාත්‍යවරුන් වන මලික් සමරවික්‍රම සහ කබිර් හෂීම්ට මහ බැංකු බැදුම්කර නිකුතුව සම්බන්ධයෙන් විමර්ශනය කරන ජනාධිපති කොමිසම හමුවේ හෙට දිනයේ පෙනී සිටින ලෙස දන්වා නොතිසි නිකුත් කර තිබෙනවා.\nමෙම අමාත්‍යවරුන්ගේ නම් බැදුම්කර කොමිසමේදි සඳහන් වුයේ හිටපු අමාත්‍ය රවී කරුණානායක සහ හිටපු මහා බැංකු අධිපති අර්ජුන් මහේන්ද්‍රන් සහභාගි වු නිල නොවන සාකච්ජාවක් සම්බන්ධයෙන් සිදු කළ සාක්ෂි විභාගයේදියි.\nමේ අතර බැදුම්කර නිකුතුව සම්බන්ධයෙන් සොයා බැලීමට පත් කළ කෝප් කමිටු සමාජිකයෙකු වන එක්සත් ජාතික පක්ෂ පාර්ලිමේන්තු මන්තී්‍ර හෙක්ටර් අප්පුහාමි අද කොමිසම වෙත පැමිණ ප්‍රකාශයක් ලබාදුන්නා.\nඑහිදි කෝප් කමිටු ක්‍රියාවලිය පිළිබඳව ඔහුගෙන් එහි විමර්ශන නිලධාරින් ප්‍රශ්න කර තිඛෙනවා. එමෙන්ම 08 වන දිනටත් හිටපු මහා බැංකු අධිපති අර්ජුන් මහේන්ද්‍රන් කොමිසම හමුවේ අද පෙනී සිටි අතර එහිදි සාක්ෂි ලබා දෙමින් ඔහු කියා සිටියේ පර්පෙචුවල් ටේ‍රෂරීස් සමාගම, මහ බැංකුවේ නිල ගනුදෙනු පද්ධතියේ රෙගුලාසි උල්ලංඝනය කිරිම ඇතුලූ රෙගුලාසි 16ක් කඩකළ බවට සඳහන් වාර්තාවක් මුල්‍ය මණ්ඩලයට ඉදිරිපත් වු බවයි.\nඒ සම්බන්ධයෙන් කටයුතු කරන බව දන්වා තමන් එම කි්‍රයාවලියෙන් ඉවත් වු බව හිටපු මහා බැංකු අධිපතිවරයා සදහන් කළා.\nනමුත් රජයේ නීතිඥවරයා සදහන් කළේ පසුව මෙම රෙගුලාසි කඩකිරිම සම්බන්ධයෙන් කටයුතු කරන යාන්ත්‍රණය අඩපණ කිරීම සඳහා සේවකයින් මාරු කිරිම ඇතුලූ කි්‍රයා රැසක් අර්ජුන් මහේන්ද්‍රන් විසින් සිදු කළ බවයි. හිටපු මහා බැංකු අධිපතිවරයාගේ ධුර කාලය අවසන් වනතුරුම පර්පෙචුවල් ටේ‍රෂරිස් සමාගම සම්බන්ධයෙන් මහා බැංකුව කි්‍රයාමාර්ගයක් නොගත් බවයි ඔහු පෙන්වා දුන්නේ.\nඒ සම්බන්ධයෙන් පැහැදිලි කරමින් අර්ජුන් මහේන්ද්‍රන් කියා සිටියේ එන්ට්‍රස්ට් හා ගෝල්ඩන් කී යන බැංකු නොවන මුල්‍ය සමාගම් සම්බන්ධයෙන් පැන නැගිී තිබු අර්බුදකාරි තත්ත්වය විසඳීම සදහා ප්‍රමුඛතාව ලබාදීම නිසා පර්පෙචුවෙල් ඇතුලූ ප්‍රාථමික අලෙවිකාර සමාගම් රැසකට එල්ල වී තිබු චෝදනා විමර්ශනය ප්‍රමාද වු බවයි.\nඅදාල විමර්ශනය නිසි පරිදි වුයේ නම් මෙවන් කොමිසමක අවශ්‍යතාවක් මතු නොවන බව රජයේ නීතිඥවරයා කළ ප්‍රකාශය, අර්ජුන් මහේන්ද්‍රන් මෙහිදී ප්‍රතික්ෂේප කළා.\nසේවක අර්ථසාධක අරමුදලට සමන් කුමාර නැමැත්තෙක් පත් කිරිමෙන් පසු එහි ද්විතික වෙළදපොලේ ගනුදෙනු අසාමාන්‍ය ලෙස ඉහළ ගොස් ඇති බව ලේඛණ මගින් රජයේ නීතිඥවරයා තහවුරු කළා.\nඑම ගනුදෙනු පෞද්ගලික බැංකුවකට අවශ්‍ය  ආකාරයකට සිදුවී ඇති බව රජයේ නීතිඥවරයා තහවුරු කළේ අදාල ගනුදෙනුව සිදු කල පුද්ගලයින්ගේ සංවාද ඇතුලත් හඩපට ඉදිරිපත් කරමින්.\nඑම පෞද්ගලික බැංකුව සමග ගනුදෙනු කල පර්පෙචුවල් ටේ‍රෂරීස් සමාගමේ අදාල මාසයේ පමණක් ප්‍රාග්ධන ලාභය රුපියල් බිලියන 2.6 ක් බව රජයේ නීතිඥවරයා ප්‍රකාශ කළා.\nඅර්ථසාධක අරමුදලේ දෛනික ගනුදෙනු පිළිිබද වාර්තා අධ්‍යයනය කිරිමේදි මෙම තත්ත්වය සම්බන්ධයෙන් අවධානය යොමු නොකළේ මන්දැයි මෙහිදී රජයේ නිීතිඥවරයා අර්ජුන් මහේන්ද්‍රන්ගෙන් විමසු අතර ඔහු පැවසුවේ එය තමන්ගෙන් වු අත්වැරැද්දක් බවයි.\nකෙසේ වෙතත් ධුර කාලය අවසන් වනු තුරුම ඒ සම්බන්ධයෙන් විමර්ශනයක් සිදු නොවු බවට රජයේ නීතිඥවරයා කළ ප්‍රකාශය අර්ජුන්  මහේන්ද්‍රන් මෙහිදි පිළිගත්තා.\nඊට අමතරව සේවක අර්ථසාධක අරමුදලේ ගනුදෙනු කාමරයේ හඩ පටිගත කිරිමේ පද්ධතියක් ස්ථාපිත කිරීමට කටයුතු නොකිරිම හා ප්‍රශ්නගත බැදුම්කර නිකුතුව සම්බන්ධයෙන් පත් කළ පිටිපන කමිටුවේ නිර්දේශ කි්‍රයාවට නැංවීමට සිය ධුර කාලය තුළ අපොහොසත් වීම යන චෝදනා ද අර්ජුන් මහේන්ද්‍රන් ට කොමිසමේ දී අද එල්ලවුණා.",
       "URL": "https://www.hirunews.lk/173132/අර්ජුන්-මහේන්ද්‍රන්-අත්වැරැද්ද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4279"
}