{
       "Source": "hirunews",
       "Timestamp": "Saturday, 22 October 2022 - 10:15",
       "Headline": "ඇමරිකා සහ රුසියා ආරක්ෂක ලේකම්වරුන් අතර සාකච්ඡාවක්",
       "News Content": "ඇමරිකා එක්සත් ජනපද සහ රුසියානු ආරක්ෂක ලේකම්වරුන් අතර සාකච්ඡාවක් පවත්වා තිබෙනවා. දුරකථන මාර්ගයෙන් මෙම සාකච්ඡාව පැවති බවයි විදෙස් මාධ්‍ය වාර්තා කළේ.\nරුසියාව යුක්රේනය ආක්‍රමණය කිරීමෙන් පසු ඇමරිකාව සහ රුසියාව අතර ඉහළ මට්ටමේ නිලධාරීන් සාකච්ඡා කළ පළමු අවස්ථාව මෙයයි.\nඇමරිකා එක්සත් ජනපද ආරක්ෂක ලේකම් ලොයිඩ් ඔස්ටින් සහ රුසියානු ආරක්ෂක ලේකම් සර්ජි ෂොයිගු ඊයේ මෙලෙස සාකච්ඡාවල නිරතවූ බවයි වාර්තා වන්නේ.\nමෙහිදී යුක්රේනයේ තත්ත්වය පිළිබඳව සාකච්ඡා වූ බව දෙපාර්ශ්වය ප්‍රකාශ කර තිබෙනවා.\nපසුගිය මැයි 13 වැනිදා සිදුවූ සාකච්ඡාවකින් පසු ඔවුන් යළි අදහස් හුවමාරු කරගත් කළ පළමු අවස්ථාව මෙයයි.\nයුක්රේනයේ තත්ත්වය ඇතුළුව ජාත්‍යන්තර ආරක්ෂාව පිළිබඳ වත්මන් ගැටළු මෙහිහි සාකච්ඡා කළ බව රුසියාවේ ආරක්ෂක අමාත්‍යාංශය සඳහන් කර තිබෙනවා.\nමැයි මාසයේදී පැවති සංවාදයේදී, ඇමරිකා ආරක්ෂක ලේකම් ඉල්ලා සිටියේ වහාම සටන් විරාමයක් කැඳවන ලෙසයි. කෙසේවෙතත් මෙවර සාකච්ඡාවේදී ඒ පිළිබඳ අවධානයක් යොමුවී නැහැ.",
       "URL": "https://www.hirunews.lk/318523/ඇමරිකා-සහ-රුසියා-ආරක්ෂක-ලේකම්වරුන්-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=786"
}