{
       "Source": "hirunews",
       "Timestamp": "Monday, 08 February 2021 - 20:12",
       "Headline": "පුංචි ලෝකාන්තයේදී අතුරුදන් වූ තරුණයා සොයා තවදුරටත් මෙහෙයුම්",
       "News Content": "බදුල්ල - පිටමාරුව පුංචි ලෝකාන්තය නැරඹීමට ගොස් සිටියදී අතුරුදන්වූ තරුණයා සොයා කණ්ඩායම් කිහිපයක් මෙහෙයුම් ආරම්භ කර තිබෙනවා.\nපොලීසිය පැවසුවේ පොලිස් විශේෂ කාර්ය බලකායේ මෙන්ම, යුද හමුදාවේ සහාය ද එම සෝදිසි මෙහෙයුම් සඳහා ලබා ගෙන ඇති බවයි.\nමෙම පුද්ගලයා තවත් පිරිසක් සමඟ පුංචි ලෝකාන්තය නැරඹීම සඳහා පෙරේදා පැමිණ තිබූ අතර, එහිදී ඔහු අතුරුදන් වී තිබුණා. මෙලෙස අතුරුදන්ව ඇත්තේ කළුතර - මග්ගොන ප්‍රදේශයේ පදිංචි 34 හැවිරිදි තරුණයෙක්.",
       "URL": "https://www.hirunews.lk/262057/පුංචි-ලෝකාන්තයේදී-අතුරුදන්-වූ-තරුණයා-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2159"
}