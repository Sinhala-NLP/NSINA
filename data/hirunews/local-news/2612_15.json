{
       "Source": "hirunews",
       "Timestamp": "Friday, 03 July 2020 - 20:05",
       "Headline": "පාස්කු ඉරිදා ප්‍රහාරය සිදුවූ ආකාරයෙන් ලන්ඩනයේ මරාගෙන මැරෙන ප්‍රහාරයක් සිදු කිරීමට ගිය කාන්තාවකට ජීවිතාන්තය දක්වා සිර දඬුවම් (වීඩියෝ)",
       "News Content": "මෙරට පාස්කු ඉරිදා ප්‍රහාරය සිදු කළ ආකාරයටම බ්‍රිතාන්‍යයේ ලන්ඩන් නුවර දේවස්ථානයක් ඉලක්ක කරගනිමින් මරාගෙන මැරෙන බෝම්බ ප්‍රහාරයක් එල්ල කිරීමට සැළසුම් කළ අයි.එස් හිතවාදී කාන්තාවක් ජීවිතාන්තය දක්වා බන්ධනාගාරගත කිරීමට ලන්ඩන් අධිකරණයක් අද නියෝග කළා.\n36 හැවරදි ශෆියා ශයික් නැමති මෙම බ්‍රිතාන්‍යය ජාතික කාන්තාව පසු ගිය වසරේ පාස්කුවේදී ශ්‍රීලංකාවේ සංචාරයක නිරත වී ඇති අතර පාස්කු ඉරුදින මෙරට සිදු වූ ත්‍රස්ත ප්‍රාහාරයන්ගෙන් ලද අභාශයෙන් ලන්ඩන් නුවර ශාන්ත පාවලු දේවස්ථානයට බෝම්බ ප්‍රහාරයක් එල්ල කර අසළ පිහිටි ප්‍රසිද්ධ හෝටලයකදී මරාගෙන මැරෙන බෝම්බ ප්‍රහාරයක් එල්ලකිරීමට සැළසුම් කර තිබියදීයි බ්‍රිතාන්‍ය බුද්ධි අංශ රහස් පොලිස් නිලධාරීන් විසින් ඇයව අත්අඩංගුවට ගෙන තිබෙන්නේ.\nබෝම්බ ප්‍රහාරය දියත්කිරීමට පෙර ඇය ලන්ඩන් නුවර ශාන්ත පාවුලු දේවස්ථානයේ නිරීක්ෂණයකට හිජාබයක් ඇඳ අනන්‍යතාවය හඳුනාගැනීමට නොහැකි වන අයුරින් පැමිණෙන අයුරු CCTV කැමරාවල සටහන් වී තිබුණා.",
       "URL": "https://www.hirunews.lk/244613/පාස්කු-ඉරිදා-ප්‍රහාරය-සිදුවූ-ආකාරයෙන්-ලන්ඩනයේ-මරාගෙන-මැරෙන-ප්‍රහාරයක්-සිදු-කිරීමට-ගිය-කාන්තාවකට-ජීවිතාන්තය-දක්වා-සිර-දඬුවම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2612"
}