{
       "Source": "hirunews",
       "Timestamp": "Saturday, 28 May 2016 - 19:04",
       "Headline": "මහින්දත් ජපන් යාමට සැරසේ",
       "News Content": "හිටපු ජනාධිපති මහින්ද රාජපක්ෂ ජූනි 9 වනදා ජපානය බලා පිටත්ව යාමට නියමිතයි.\nහිරු ප්‍රවෘත්ති අංශය කළ විමසීමකදී හිටපු ජනාධිපතිවරයාගේ මාධ්‍ය ඒකකය ස`හන් කළේ ඔහු සතියක කාලයක් එහි රැදී සිටින බවයි.\nජපානයේ වෙසෙන ශ්‍රී ලාංකිකයන්ගේ ඇරයුමකට අනුව හිටපු ජනාධිපතිවරයා එහි සංචාරය කරන බව ද ඔවුන් ප්‍රකාශ කළා.\nඒ අතර, දේශපාලන ආරංචි මාර්ග සදහන් කළේ හිටපු ජනාධිපති මහින්ද රාජපක්ෂ සමග ඒකාබද්ධ විපක්ෂය නියෝජනය කරන මන්ත්‍රීවරුන් කිහිපදෙනෙකු ද මෙම සංචාරයට එක්වන බවයි.\nසංචාරය අතරතුර ජපානයේ ඉදිකළ නව බෞද්ධ විහාරස්ථානයක් විවෘත කිරීමේ අවස්ථාවකට ද හිටපු ජනාධිපතිවරයා එක්වීමට නියමිත බව අදාළ වාර්තාවල දැක්වුණා.",
       "URL": "https://www.hirunews.lk/134235/මහින්දත්-ජපන්-යාමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=5028"
}