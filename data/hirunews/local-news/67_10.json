{
       "Source": "hirunews",
       "Timestamp": "Monday, 28 August 2023 - 11:49",
       "Headline": "අස්වැසුම ප්‍රතිලාභීන් ලක්ෂ 8කට බිලියන 5ක් බැංකුවලට මුදා හැරලා",
       "News Content": "අස්වැසුම ප්‍රතිලාභීන් ලක්ෂ 8කට සහන සැලසීම සඳහා අද (28) මහා භාණ්ඩාගාරය විසින් රුපියල් බිලියන 5ක් බැංකු වෙත මුදා හැර තිබෙනවා.\nමුදල් රාජ්‍ය අමාත්‍ය ෂෙහාන් සේමසිංහ පවසන්නේ එම මුදල් ඉදිරි දින කිහිපය තුළ අස්වැසුම ප්‍රතිලාභීන්ගේ ගිණුම් වෙත යොමු කරන බවයි.\nසිය ට්විටර් ගිණුමේ සටහනක් තබමින් මුදල් රාජ්‍ය අමාත්‍යවරයා ඊයේ (27) පැවසුවේ අස්වැසුම ප්‍රතිලාභීන් ලක්ෂ 15ක් අතරින් නිවැරදි තොරතුරු ලබා ගත් ප්‍රතිලාභීන් ලක්ෂ 8කට අද මුදල් බැංකුවලට යවන බවයි.\nඒ අනුව, එම මුදල් අද බැංකුවලට යවා ඇති අතර ඉදිරි දින කිහිපය තුළදී එම මුදල් අදාල ප්‍රතිලාභීන්ගේ ගිණුම්වලට බැර වනු ඇති.",
       "URL": "https://www.hirunews.lk/346388/අස්වැසුම-ප්‍රතිලාභීන්-ලක්ෂ-8කට-බිලියන-5ක්-බැංකුවලට-මුදා-හැරලා",
       "Category": "Local News",
       "Parent URL": "https://www.hirunews.lk/local-news.php?pageID=67"
}