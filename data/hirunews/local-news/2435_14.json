{
       "Source": "hirunews",
       "Timestamp": "Wednesday, 23 September 2020 - 13:54",
       "Headline": "කටාරයේ නීතිවිරෝධී සංවිධානයකින් හිජාස් හිස්බුල්ලාගේ සංවිධානයකට රුපියල් මිලියන 13ක්",
       "News Content": "දැනට රැඳවුම් නියෝග මත ප්‍රශ්න කෙරෙන නීතිඥ හිජාස් හිස්බුල්ලාට අයත් සංවිධානයකට කටාර් හි නීතිවිරෝධී සංවිධානයකින් ත්‍රස්ත කටයුතු සඳහා රුපියල් මිලියන 13 ක මුදලක් ලබාදී ඇති බව අපරාධ පරීක්ෂණ දෙපාර්තමේන්තුව අද අධිකරණයට දැනුම් දුන්නා.\nඒ,  කොළඹ කොටුව මහේස්ත්‍රාත් අධිකරණය හමුවේ ඊට අදාළ නඩුව කැඳවූ අවස්ථාවේදීයි.\nඅදාළ මුදල පසුගිය වසර කිහිපය තුළ ඔහුගේ බැංකු ගිණුම් වෙත ලැබී ඇති බවටයි අපරාධ පරීක්ෂණ දෙපාර්තමේන්තුව සිදුකරන ලද මූලික විමර්ශනවලදී අනාවරණ වී ඇත්තේ.\nඅනුව එම මුදල් මෙරට කිසියම් ත්‍රස්තවාදී කටයුත්තක් සඳහා යෙදවූයේද යන්න පිළිබඳවද පරීක්ෂණ ක්‍රියාත්මකයි.",
       "URL": "https://www.hirunews.lk/250905/කටාරයේ-නීතිවිරෝධී-සංවිධානයකින්-හිජාස්-හිස්බුල්ලාගේ-සංවිධානයකට-රුපියල්-මිලියන-13ක්",
       "Category": "Local News",
       "Parent URL": "https://www.hirunews.lk/local-news.php?pageID=2435"
}