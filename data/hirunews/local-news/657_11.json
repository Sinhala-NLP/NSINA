{
       "Source": "hirunews",
       "Timestamp": "Monday, 19 December 2022 - 10:24",
       "Headline": "kick Boxing තරගාවලියේ ශූරතාව මහනුවරට",
       "News Content": "අන්තර් දිස්ත්‍රික් kick Boxing තරගාවලියේ ශූරතාව දිනා ගැනීමට මහනුවර දිස්ත්‍රික්කය සමත් වුණා.\nමෙම තරගාවලිය පැවැත්වුණේ ඊයේ (18) රත්නපුර නගරය කේන්ද්‍ර කරගනිමින්.\nඑහිදී මහනුවර දිස්ත්‍රික්කය නියෝජනය කරමින් තරග බිමට එක්වූයේ එම්.ඩී.නෞෂාඩ්ගේ පුහුණුකාරීත්වයෙන් ගම්පොළ කණ්ඩායමයි.\nඔවුන් දිනාගත් රන් පදක්කම් සංඛ්‍යාව 27ක්.\nරිදී 08ක් සහ ලෝකඩ පදක්කම් 03ක් ද ඔවුන් හිමිකරගත්තා.\nඒ අනුව ගම්පොළ කණ්ඩායමෙන් මෙම තරගාවලියට ක්‍රීඩකයින් 49ක් එක්ව සිටි අතර, පදක්කම් දිනාගත් සංඛ්‍යාව 38ක්.\nමෙවර තරගාවලියට පළාත් 09 නියෝජනය කරමින් ක්‍රීඩකයින් එක්ව සිටියා.\nඑහිදී පිළිවෙළින් තරගාවලියේ අනුශූරයින් ලෙස ඌව සම්මාන හිමිකරගත් අතර හම්බන්තොට දිස්ත්‍රික්කය සම්මාන හිමිකරගත්තේ තුන්වැනියා වෙමින්.\nශූරයින් බවට පත් වූ ගම්පොළ දිස්ත්‍රික් කණ්ඩායම පිළිගැනීමේ උත්සවයක් ද ගම්පොළ නගරයේ දී පැවැත්වුණා.",
       "URL": "https://www.hirunews.lk/323022/kick-boxing-තරගාවලියේ-ශූරතාව-මහනුවරට",
       "Category": "Local News",
       "Parent URL": "https://www.hirunews.lk/local-news.php?pageID=657"
}