{
       "Source": "hirunews",
       "Timestamp": "Saturday, 12 December 2020 - 6:22",
       "Headline": "පළාත් දෙකකට සහ දිස්ත්‍රික්ක කිහිපයකට අද සවස් කාලයේදී හෝ රාත්‍රී කාලයේ වැසි",
       "News Content": "සබරගමුව සහ මධ්‍යමපළාත්වලත් කළුතර, ගාල්ල සහ මාතර දිස්ත්‍රික්කවලත් අද (12) දිනයේ සවස් කාලයේදී හෝ රාත්‍රී කාලයේදී ස්ථාන ස්වල්පයක වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව දැනුම් දෙනවා.\nමඩකළපුව, අම්පාර සහ හම්බන්තොට දිස්ත්‍රික්කවල ස්ථාන ස්වල්පයක උදෑසන කාලයේදී සිහින් වැසි ඇතිවිය හැකි බවයි එම දෙපාර්තමේන්තුව වැඩි දුරටත් දැනුම් දෙන්නේ.\nදිවයිනේ සෙසු ප්‍රදේශවල ප්‍රධාන වශයෙන් අද දිනයේදී වැසි රහිත කාලගුණ තත්වයක් පවතිනවා.",
       "URL": "https://www.hirunews.lk/256837/පළාත්-දෙකකට-සහ-දිස්ත්‍රික්ක-කිහිපයකට-අද-සවස්-කාලයේදී-හෝ-රාත්‍රී-කාලයේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2280"
}