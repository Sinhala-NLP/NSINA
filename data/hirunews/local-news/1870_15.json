{
       "Source": "hirunews",
       "Timestamp": "Monday, 21 June 2021 - 13:52",
       "Headline": "අන්තරේ විරෝධතාවක් අතරතුර උණුසුම් තත්ත්වයක්  (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය විසින් කොළඹ - කොටුව දුම්රියපල ඉදිරිපිට අද දහවල් පැවැත්වූ විරෝධතාවක් අතරතුර පොලිසිය සහ විරෝධතාකරුවන් අතර උණුසුම් තත්වයක් ඇති වුණා.\nඔවුන් එම විරෝධතාව සංවිධාන කර තිබුණේ කොරෝනා වසංගතයට මුවා වී කොතලාවල පෞද්ගලික විශ්වවිද්‍යාල පනත් කෙටුම්පත පාර්ලිමේන්තුවේදී සම්මත කර ගැනීමට ආණ්ඩුව උත්සාහ කරමින් සිටින බවට චෝදනා කරමින්.\nසෞඛ්‍ය මාර්ගෝපදේශන වලට අනුව විරෝධතා පුවරු ප්‍රදර්ශනය කරමින් අන්තර් විශ්වවිද්‍යාලයීය ශිෂ්‍ය බල මණ්ඩලයේ සාමාජිකයින් විරෝධතාවයේ නිරත වුණා.\nඑහිදී පොලීසිය ශබ්ද විකාශන යන්ත්‍රයක් මගින් දැනුම්දුන්නේ සෞඛ්‍ය මාර්ගෝපදේශනවලට අනුව කටයුතු කරන ලෙසයි.\nකෙසේ වෙතත්, විරෝධතාව පැවැත්වූ මාර්ගයේ ප්‍රදර්ශනයට තබා තිබූ නිදහස් අධ්‍යාපනයේ මළ ගම යනුවෙන් සඳහන් මිනී පෙට්ටියක් සහ අනුරුවක් පොලීසිය විසින් ඉවත් කිරීමත් සමඟ සිසුන් සහ පොලීසිය අතර ඇති වූයේ උණුසුම් තත්ත්වයක්.",
       "URL": "https://www.hirunews.lk/274897/අන්තරේ-විරෝධතාවක්-අතරතුර-උණුසුම්-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1870"
}