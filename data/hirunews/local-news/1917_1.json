{
       "Source": "hirunews",
       "Timestamp": "Monday, 31 May 2021 - 13:40",
       "Headline": "ඵල දැරූ හිරු පුවත (වීඩියෝ)",
       "News Content": "වැලි ජාවාරම්කරුවන් හට නීතිය ක්‍රියාත්මක කිරීමේදී කිසිදු දේශපාලන මැදිහත්වීමක් නොකරන බව පරිසර අමාත්‍ය මහින්ද අමරවීර මහතා සඳහන් කළා.\nමාදුරුඔයේ අනවසරයෙන් වැලි ගොඩදැමූ පුද්ගලයින් පිරිසකට සිදුකළ දේශපාලන මැදිහත්වීමක්ස ම්බන්ධයෙන් හිරු ප්‍රවෘත්ති ඔස්සේ අනාවරණ කළ අතර පරිසර අමාත්‍යවරයා ඊට ප්‍රතිචාර දක්වමින් මේ බව පැවසුවා.\nමඩකලපුව දිස්ත්‍රික්කයට අයත් වැලිකන්ද ප්‍රදේශයේ වඩමුනේ පාලම ආසන්නයෙන් මාඳුරුඔයේ කොටසක මෙම වැටලීම සිදුකළා.\nසෙනසුරාදා සහ ඉරිදා දිනයන්ට බලපත්‍රානුකූලව වැලි ගොඩ දැමීම් සිදුකළ නොහැකි නමුත් කිසියම් පිරිසක් බලපත්‍ර හිමි වැලි තොටුපලට නුදුරින් පසුගිය සෙනසුරාදා මෙලෙස වැලි ගොඩ දමා තිබුණා.\nහිරු ප්‍රවෘත්ති මෙම වැලි ජාවාරම පිළිබඳව ඊයේ 11.55 මධ්‍යහන ප්‍රවෘත්ති ප්‍රකාශයෙන් වාර්තා කිරීමෙන් අනතුරුව අමාත්‍ය මහින්ද අමරවීර මහතා මෙලෙස ප්‍රතිචාර දැක්වුවා.",
       "URL": "https://www.hirunews.lk/272956/ඵල-දැරූ-හිරු-පුවත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1917"
}