{
       "Source": "hirunews",
       "Timestamp": "Thursday, 08 December 2022 - 7:19",
       "Headline": "ටයිම් සඟරාවේ වසරේ පුද්ගලයා ලෙස යුක්රේන ජනාධිපති වොලොඩිමියර් සෙලෙන්ස්කි නම් කෙරෙයි",
       "News Content": "ටයිම් සඟරාව එහි 2022 වසරේ පුද්ගලයා ලෙස යුක්රේන ජනාධිපති වොලොඩිමියර් සෙලෙන්ස්කි සහ යුක්රේනයේ ආත්මය නම් කර තිබෙනවා.\nමෙම සම්මානය පසුගිය මාස 12 තුළ ගෝලීය සිදුවීම් කෙරෙහි වැඩි ම බලපෑමක් කළ බවට සැලකෙන සිදුවීමකට හෝ පුද්ගලයෙකුට යි හිමි විය යුතු ව තිබුණේ.\nඅනෙකුත් අවසන් තරගකරුවන් අතර ඉරානයේ විරෝධතාකරුවන්, චීනයේ නායක ෂී ජින්පින් සහ එක්සත් ජනපද ශ්‍රේෂ්ඨාධිකරණය ද ඇතුළත් වුණා.\nසඟරාවේ කතුවරයා පැවසුවේ මෙම තීරණය සදානුස්මරණෛඉය තීරණයක් බව යි.\n'යුක්රේනයේ ආත්මය' තුළ ලොව පුරා සිටින යුක්රේනියානුවන් ගැන හා තිරය පිටුපස සටන් කළ බොහෝ දෙනෙකු ද ඇතුළත්.\nමෙයට අමතර ව යුක්රේනියානුවන්ට දහස් ගණන් නොමිලයේ ආහාර සැපයූ සූපවේදියෙකු වන Ievgen Klopotenko සහ අල්ලා ගන්නා ලද හා පසු ව රුසියානු වහල්භාවයේ මාස තුනකට පසු නිදහස් කරන ලද වෛද්‍ය Yuliia Payevska වැනි අය ඇතුළත් වනවා.\nකාලීන නායකයෙකු ලෙස සෙලෙන්ස්කිගේ සාර්ථකත්වය රඳා පවතින්නේ ධෛර්යවන්ත බව ලෙස යි සඟරාව සඳහන් කරන්නේ.\nයුද්ධයේදී තුවාල ලැබූවන්ට උපකාර කිරීම සඳහා යුක්රේනයට ගිය බ්‍රිතාන්‍ය කම්පන ශල්‍ය වෛද්‍ය ඩේවිඩ් නොට්, සඟරාවේ කවරයේ ඇතුළත් තවත් කිහිප දෙනෙකුගෙන් කෙනෙක්.\nඉරානයේ කාන්තාවන් Time's 2022 වසරේ වීරයන් වූ අතර K-pop සංගීත කණ්ඩායම වසරේ Time's Entertainer ලෙස පිළිගැනුණා.\nඇමරිකානු බේස්බෝල් ක්‍රීඩක Aaron Judge වසරේ මළල ක්‍රීඩිකාව ලෙසත්, මැලේසියානු නිළි Michelle Yeoh වසරේ නිරූපිකාව ලෙසත් නම් කෙරී තිබෙනවා.\nපසුගිය වසරේ ජයග්‍රාහකයා වූ එලොන් මස්ක් නැවතත් අවසන් තරගකරුවකු ලෙස ලැයිස්තුගත වී ඇති අතර, 2021 දී ඔහුගේ විදුලි මෝටර් රථ සමාගම වන ටෙස්ලා ලොව වටිනාම මෝටර් රථ නිෂ්පාදකයා බවට පත් වුණා.\nඅනෙකුත් අතීත ජයග්‍රාහකයන් වන්නේ, ජර්මනියේ හිටපු ආඥාදායක 1938 දී ඇඩොල්ෆ් හිට්ලර් සහ 2007 වසරේ පුද්ගලයා වූ රුසියානු ජනාධිපති ව්ලැඩිමීර් පුටින්.",
       "URL": "https://www.hirunews.lk/322191/ටයිම්-සඟරාවේ-වසරේ-පුද්ගලයා-ලෙස-යුක්රේන-ජනාධිපති-වොලොඩිමියර්-සෙලෙන්ස්කි-නම්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=681"
}