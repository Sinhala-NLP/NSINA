{
       "Source": "hirunews",
       "Timestamp": "Friday, 20 May 2016 - 11:15",
       "Headline": "ඉන්දියාවෙන් ශ්‍රී ලංකාවට සහනාධාර නෞකා දෙකක්",
       "News Content": "ශ්‍රී ලංකාවේ ජල ගැලීම්වලින් සහ නායයාම්වලින් ආපදාවට පත්වුවන්ට සහන ලබාදීමට ඉන්දියාව ද ඉදිරිපත්ව තිබෙනවා.\nසහනාධාර රැගත් නෞකා දෙකක් අද ශ්‍රී ලංකාව බලා පිටත්ව යන බවයි ඉන්දීය මාධ්‍ය වාර්තා සඳහන් කලේ.\nනිරීක්ෂණවලට එක්වන විශේෂ නෞකාවක් කොචි නුවරින් ශ්‍රී ලංකාව බලා පිටත්වී තිබෙනවා.\nතවත් මුර සංචාර නෞකාවක් කොච් නුවරින් අද පස්වරුවේ ශ්‍රී ලංකාව බලා පැමිණීමට නියමිතයි.\nමේ අතර පවතින ආපදා තත්වය හමුවේ පීඩාවට පත්වු ලාංකික ජනතාවට ඉන්දීය අග්‍රාමාත්‍යවරයා ද ශෝකය පළකර තිබෙනවා.\nඑමෙන්ම මෙම හදිසි අවස්ථාවේ ශ්‍රී ලංකාවට සහය ලබාදීමට සුදානම් බවයි ඔහු ප්‍රකාශකර ඇත්තේ.",
       "URL": "https://www.hirunews.lk/133611/ඉන්දියාවෙන්-ශ්‍රී-ලංකාවට-සහනාධාර-නෞකා-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=5039"
}