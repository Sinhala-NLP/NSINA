{
       "Source": "hirunews",
       "Timestamp": "Friday, 11 February 2022 - 6:47",
       "Headline": "නීති විරෝධී ව බීඩි කොළ ගෙන් වූ සැකකරුවෙකු අත් අඩංගුවට",
       "News Content": "කැලණිය පොලිස් වසමේ වරාගොඩ ප්‍රදේශයේ දී විශේෂ කාර්‍ය බලකා නිලදාරින් විසින් සිදු කරනු ලැබූ පරීක්ෂාවකින්, නීති විරෝධී බීඩි කොළ තොගයක් හමු වී තිබෙනවා.\nඊයේ (10) දින කළ මෙම පරීක්ෂාවේ දී නීති විරෝධී ලෙස ලොරි රථයකින් ප්‍රවාහනය කරමින් තිබූ බීඩි කොළ කිලෝ ග්‍රෑම් 661ක් හා ග්‍රෑම් 885ක් සමඟ සැකකරුවෙකු අත් අඩංගුවට ගත් බව යි වාර්තා වන්නේ.\nඅත් අඩංගුවට ගෙන ඇත්තේ, වයස අවුරුදු 43ක වත්තල ප්‍රදේශයේ පදිංචිකරුවෙක්.\nසැකකරු අද (11) මහර මහේස්ත්‍රාත් අධිකරණයට ඉදිරිපත් කිරීමට නියමිත අතර, කැලණිය පොලිසිය විසින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/296703/නීති-විරෝධී-ව-බීඩි-කොළ-ගෙන්-වූ-සැකකරුවෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1363"
}