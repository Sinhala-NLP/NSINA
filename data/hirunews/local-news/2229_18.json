{
       "Source": "hirunews",
       "Timestamp": "Wednesday, 06 January 2021 - 16:55",
       "Headline": "ආණ්ඩුවේ ක්‍රියාකාරකම් ගැන විමසිල්ලෙන් පසුවන බව ඇමති විමල් කියයි (වීඩියෝ)",
       "News Content": "69 ලක්ෂයක ජනතා ඡන්දයෙන් පත්කරගත් ආණ්ඩුවේ ක්‍රියාකලාපය පිළිබඳ විමසිල්ලෙන් පසුවන බව ජාතික නිදහස් පෙරමුණේ නායක අමාත්‍ය විමල් වීරවංශ මහතා පවසනවා.\nඔහු මේ බව සදහන් කළේ අද එම පක්ෂ මුලස්ථානයේ කැඳවා තිබූ ප්‍රවෘත්ති සාකච්ඡාවකට එක්වෙමින්.\nඑහිදී ඔහු මෙහෙස අදහස් පළකළා.\n\"අසාද් සාලි කියන දේශපාලන නිගන්ඨයා. ඒගොල්ලෝ ඇත්තටම හිරගෙවල්වල ඉන්න ඕන අය. අර ජනාධිපති කොමිෂන් එකෙන් අනාවරණය වෙලා තියනවා අසාද් සාලිලා කාටද දුරකථන ඇමතුම් දුන්නේ සහාරන්ලගේ ගෝලබාලයෝ බේරගන්න කියල. අපේ රහස් පොලිසියට පින්සිද්ද වෙන්න තාමත් එලියට ඇවිල්ලා කටමැත දොඩවනවා. මේ අසාද් සාලි කියනවා ආදාහනය කරනවා වෙනුවට භූමිදානය කරන්න නොදුන්නොත් එකට අනාගතේ වන්දි ගෙවන්න වෙනවා, අපි වන්ධිය ගන්න ඕන කියලා. වන්දිය ගන්නේ අසාද් සාලී බෝම්බ කාරයෙක් වෙලාද. ලක්ෂ 69 ක් චන්දෙ දුන්නේ අසාද් සාලිලට මෙහෙම දොදවන්නද. ඊලඟ සහරන්ලා නිර්මාණය කරන්න දීලා බලාගෙන ඉන්නද ?\nඅන්තවාදීන්ගේ ක්‍රියාකාරිත්වයට අදාලව පොලිසියේ දැනට ක්‍රියාත්මක වන ක්‍රමේ ගැන සෑහීමකට පත් වෙන්න බැහැ. ඒ පිළිබඳව අපි කනස්සල්ලට පත්වෙනවා. මොකද මේ ගැන මිට වඩා සක්‍රිය මැදිහත්වීමක් සිදුවෙයි කියන බලාපොරොත්තුව මේ රටේ පොදු ජනතාව තුල තියනවා. රිෂාඩ් බදියුදීන්ව අත්අඩංගුවට ගත්තේ අන්තවාදී කල්ලිය සමග සබදතා පැවැත්වීම කියන චෝදනාව යටතේ නෙවෙයි පොදු දේපල කාරණාවක් යටතේ. නමුත් ජනාධිපති කොමිෂන් එකේම ඔප්පු වෙලා තියනවා වාහන වල හයිකරලා තිනුනා ගූගල් GPS  තාක්ෂණය අනුව පෙන්නලා තියනවා මෙන්න මේ ස්ථාන වලට මේ මේ දින වල ගිහින් තියෙන්නේ කියලා. ඊට පෙර අන්තවාදය සමග සබඳතා පැවැත්වූ සැකකරුවන්ගෙන් කියවිච්ච ස්ථානත්, ඒ වාහන ගිය ස්ථානත් සමපාත වෙලා තියනවා. එතකොට මෙතන පැහැදිලිවම රිෂාඩ් බදියුදින්ලාගේ ඔහුගේ මල්ලිගේ ත්‍රස්තවාදයත් සමග තිබුන ඥාතීත්වය ඕනෑවටත් වඩා හොඳින් අනාවරණය වෙනවා. ත්‍රස්තවාදියාගේ ගෙදරට ගියේ කවුද එකේ CCTV  කැමරා ගැලෙව්වේ කවුද ? මේවා හරියට හොයන්න ඕන. ඒක හරියට කරන්න තමයි රටේ ජනතාව ජනාධිපතිවරණයේ මහමැතිවරණයේ ඒ බලේ දුන්නේ. ඒක හරියට නොවෙනවා නම් ඒක හරියට වෙන්න ඕනි කියන මතය ඉදිරිපත් කරන්න අපි පැකිලෙන්නේ නැහැ.\nඇප ලබා දෙන්නේ උසාවි වලින්. අපි උසාවිවල වැඩ වලට බලපෑම් කරන්නේ නැහැ, රන්ජන්රාමනායක වගේ අනිත් අය වගේ විනිශ්චයකාරයො අපි නටවන්න යන්නේ නැහැ. නමුත් ඒ ඇප ලබා දීමට පවා හේතු වෙන්නේ අපේ පරීක්ෂණවල තියන දුබලකම. ඒ පිළිබඳ අපිට තද බල විවේචනයක් තියනවා  ආරක්ෂාව භාර සියලුම අංශවලට.",
       "URL": "https://www.hirunews.lk/258996/ආණ්ඩුවේ-ක්‍රියාකාරකම්-ගැන-විමසිල්ලෙන්-පසුවන-බව-ඇමති-විමල්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2229"
}