{
       "Source": "hirunews",
       "Timestamp": "Tuesday, 27 April 2021 - 20:22",
       "Headline": "ජනතාවට යළි සිහි කැඳවීමක් (වීඩියෝ)",
       "News Content": "ජනතාව දිගින් දිගටම සෞඛ්‍ය මාර්ගෝපදේශ කඩකළහොත් පවතින නීති දැඩි කිරීමට සිදුවනු ඇති බව කැබිනට් ප්‍රකාශක අමාත්‍ය කෙහෙළිය රඹුක්වැල්ල ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් අමාත්‍යවරයා වැඩිදුරටත් කියා සිටියේ ආරක්ෂිත උපදෙස් අනුගමනය කරන ලෙස සියලුදෙනාගෙන් ඉල්ලා සිටින බවයි.\nමේ අතර කොරෝනා වෛරසය ආසාදනය වූවන්ට ප්‍රතිකාර ලබාදීම සඳහා දිවයින පුරා වෙන් කර ඇති රෝහල් දොළහේම රෝගීන් ඇතුළත් කිරීමේ ධාරිතාව උපරිම මට්ටමට පැමිණ ඇති බව හෝමාගම මූලික රෝහලේ අධ්‍යක්ෂ කායික රෝග විශේෂඥ වෛද්‍ය එරංග නාරංගොඩ ප්‍රකාශ කළා.\nහිරු ප්‍රවෘත්ති අංශය සමඟ සාකච්ඡාවකට එක්වෙමින් ඔහු මේ බව සඳහන් කළා.\nඔහු කියා සිටියේ වෛරසය පැතිරයාමේ සීග්‍රතාවක් මේ වනවිට දක්නට ලැබෙන බවයි.",
       "URL": "https://www.hirunews.lk/269712/ජනතාවට-යළි-සිහි-කැඳවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1992"
}