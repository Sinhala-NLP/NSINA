{
       "Source": "hirunews",
       "Timestamp": "Sunday, 24 July 2022 - 22:05",
       "Headline": "දිවයිනම ආවරණය වන පරිදි QR ක්‍රමවේදය හෙට සිට (වීඩියෝ)",
       "News Content": "ජාතික ඉන්ධන බලපත්‍ර ක්‍රමය හෙවත් QR ක්‍රමවේදය මුළු දිවයිනම ආවරණය වන පරිදි හෙට සිට ක්‍රියාත්මක කරන බව බලශක්ති අමාත්‍ය කංචන විජේසේකර මහතා පවසනවා.\nදිවයින පුරා ඉන්ධන පිරවුම්හල් 20කදී රථවාහන 4708ක් යොදා ගනිමින් සිදුකළ ජාතික ඉන්ධන බලපත්‍ර ක්‍රමයේ අත්හදා බැලීම් සාර්ථක බව ට්විටර් පණිවුඩයක් නිකුත් කරමින් බලශක්ති අමාත්‍යවරයා සඳහන් කළා.\nබලශක්ති අමාත්‍යවරයා සඳහන් කළේ මේ සඳහා රථවාහන 4708ක් යොදා ගැනුණු බවයි.\nඒ අනුව හෙට දිනයේ සිට ජාතික ඉන්ධන බලපත්‍ර ක්‍රමවේදය හෙවත් QR ක්‍රමවේදය මුළු දිවයිනම ආවරණය වන පරිදි ක්‍රියාත්මක කිරීමට සියලු කටයුතු සුදානම් කර ඇති බවයි බලශක්ති අමාත්‍යවරයා වැඩිදුරටත් සඳහන් කර සිටියේ.\nවාහනයේ අවසාන අංකයට අනුව ඉන්ධන නිකුත් කළ ද දිවයිනේ බොහෝ පිරවුම්හල් අසල දිගු පෝලිම් දක්නට ලැබුණා.\nමේ අතර හෙට දින සිපෙට්කෝ ඉන්ධන පිරවුම්හල්වලින් ඉන්ධන නිකුත් කිරිම සිදුකෙරෙන්නේ වාහනයේ ලියාපදිංචි අංකයේ අවසන් අංක 6,7,8 සහ 9 යෙදී ඇති රථ වාහන සඳහායි.",
       "URL": "https://www.hirunews.lk/310869/දිවයිනම-ආවරණය-වන-පරිදි-qr-ක්‍රමවේදය-හෙට-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=995"
}