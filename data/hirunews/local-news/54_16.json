{
       "Source": "hirunews",
       "Timestamp": "Sunday, 03 September 2023 - 17:50",
       "Headline": "බණ්ඩාරගම - කුඹුරුගොඩ ප්‍රදේශයේ නිවසක වහලයක් කඩා වැටී කාන්තාවක් රෝහල් ගත කෙරේ",
       "News Content": "අයහපත් කාලගුණයත් සමග බණ්ඩාරගම - කුඹුරුගොඩ ප්‍රදේශයේ නිවසක වහලයක් කඩා වැටී එහි සිටි කාන්තාවක් තුවාල ලබා රෝහල් ගත කර තිබෙනවා.\nපොලීසිය සදහන් කළේ අද (03) උදෑසන පැවති වර්ෂාවත් සමග ඇය පදිංචිව සිටි නිවසෙහි වහලය කඩා වැටී ඇති බවයි.\nඑම අවස්ථාවේදී නිවසෙහි තවත් පුද්ගලයින් කිහිපදෙනෙකු රැදී සිට ඇති අතර ඔවුන්ට හානියක් සිදුව නොමැති බවයි හිරු වාර්තාකරු සඳහන් කළේ.\nතුවාල ලැබූ කාන්තාවගේ තත්ත්වය බරපතල නොවන බව පානදුර රෝහලේ ප්‍රකාශකයෙකු කියා සිටියා.",
       "URL": "https://www.hirunews.lk/347038/බණ්ඩාරගම-කුඹුරුගොඩ-ප්‍රදේශයේ-නිවසක-වහලයක්-කඩා-වැටී-කාන්තාවක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=54"
}