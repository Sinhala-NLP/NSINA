{
       "Source": "hirunews",
       "Timestamp": "Monday, 21 August 2023 - 18:42",
       "Headline": "ජල හිඟය පවුල් 60,000 දක්වා ඉහළට",
       "News Content": "අධික නියඟය හේතුවෙන් උග්‍ර ජල හිඟයට මුහුණ දී සිටින පවුල් සංඛ්‍යාව හැටදාහස් නවසිය දක්වා ඉහළ ගොස් තිබෙනවා.\nආපදා කළමනාකරණ මධ්‍යස්ථානයේ අධ්‍යක්ෂ ජනරාල්වරයා පවසන්නේ මේ පිරිසට අයත්වන පුද්ගලයින් සංඛ්‍යාව දෙලක්ෂ දස දහස් හත්සිය අනු අටක්වන බවයි.\nවැඩිම සංඛ්‍යාවක් සිටින්නේ යාපනය ප්‍රදේශයේ වන අතර, ජල හිඟයෙන් පිඩාවට පත්ව සිටින සංඛ්‍යාව සඳහා ජල බවුසර් දෙසියකට වැඩි ප්‍රමාණයක් යොදවා ඇති බව ඔහු පවසන්නේ.\nඅධ්‍යක්ෂ ජෙනරාල්වරයා පවසන්නේ ජලය අර පරිස්සමින් පරිහරණය කරන ලෙසත්, ජල කරාම බාගෙට ඇර වතුර ගන්නා ලෙසත්, රෙදි සෝදන යන්ත්‍ර භාවිතය අඩු කරන බවයි.\nඔහු වැඩිදුරටත් සඳහන් කළේ ජල හිඟය හේතුවෙන් වන සතුන් ප්‍රචණ්ඩ වී ගම්වදින තත්වයක් පවතින නිසා ජනතාව පරිස්සම් වියයුතු අතර, අනෙක් සතුන්ට සාපේක්ෂව වඳුරන්ගේ ප්‍රචන්ඩත්වය වැඩි බවයි.",
       "URL": "https://www.hirunews.lk/345611/ජල-හිඟය-පවුල්-60000-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=83"
}