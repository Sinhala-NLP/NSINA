{
       "Source": "hirunews",
       "Timestamp": "Monday, 09 January 2017 - 7:59",
       "Headline": "2020 ජනාධිපතිවරණයේ  නිදහස් පක්ෂයේ ජනපති අපේක්ෂකයා නිදහස් පක්ෂ ඇමතිවරුන් තීරණය කරයි",
       "News Content": "ජනාධිපති මෛත්‍රීපාල සිරිසේන 2020 වසරේදීත් ශ්‍රී ලංකා නිදහස් පක්ෂ ජනාධිපතිවරණ අපේක්ෂකයා ලෙස ඉදිරිපත් කිරීමට පක්ෂයේ අමාත්‍යවරුන් ඒකමතිකව තීරණය කර තිබෙනවා.\nනිදහස් පක්ෂයේ ජ්‍යෙෂ්ඨ අමාත්‍යවරයෙකු හිරු ප්‍රවෘත්ති අංශයට සඳහන් කළේ නිදහස් පක්ෂ අමාත්‍යවරුන්ගේ සහභාගීත්වයෙන් පසුගිය අඟහරුවාදා පැවති සතිපතා හමුවේදී මෙම තීරණය ගෙන ඇති බවයි.\nඒ සම්බන්ධයෙන් අදාළ රැස්වීමේදී ජනාධිපතිවරයාගෙන් ඔවුන් විමසීමක් ද කර තිබෙනවා.\nකෙසේ වෙතත් ජනාධිපතිවරයා ඊට ප්‍රතිචාරයක් දක්වා නොමැති බවයිි වාර්තා වන්නේ.\nමෙම රැස්වීමේදී මේ වසර සඳහා ජනාධිපතිවරයාගේ සැළසුම්ද ඉදිරිපත් කළ බවයි නිදහස් පක්ෂ ජ්‍යෙෂ්ඨ අමාත්‍යවරයා තවදුරටත් කියා සිටියේ.",
       "URL": "https://www.hirunews.lk/151609/2020-ජනාධිපතිවරණයේ-නිදහස්-පක්ෂයේ-ජනපති-අපේක්ෂකයා-පක්ෂ-ඇමතිවරුන්-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4718"
}