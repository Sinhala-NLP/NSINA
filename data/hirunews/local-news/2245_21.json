{
       "Source": "hirunews",
       "Timestamp": "Wednesday, 30 December 2020 - 8:12",
       "Headline": "අද තවත් විදෙස් සංචාරකයින් පිරිසක් දිවයිනට - වාණිජ ගුවන් මෙහෙයුම් ලබන මස අගදි ඇරඹීමට සැලසුම්",
       "News Content": "කොරෝනා ගෝලීය වසංගතය හමුවේ මෙරට සංචාරක කර්මාන්තය නගා සිටුවීම සඳහා ක්‍රියාත්මක නියමු ව්‍යාපෘතියට අනුව අදත් තවත් සංචාරකයින් පිරිසක් මත්තල රාජපක්ෂ ගුවන් තොටුපල වෙත පැමිණිමට නියමිතයි.\nයුක්රේනයේ ජාතික ගුවන් සමාගමට අයත් ගුවන් යානයකින් ඊයේ සහ පෙරේදා දිනවල සංචාරකයින් 384 දෙනෙකු පැමිණියා.\nඔවුන් සියලු දෙනාම යුක්රේන සංචාරකයින් වනවා.\nමේ අතර, මෙම වැඩපිළිවෙල සම්බන්ධයෙන් ඊයේ සංචාරක අමාත්‍යංශයේදී සාකච්ඡාවක්ද පැවැත්වුණා.\nවිදෙස්ගතව සිට පැමිණෙන අයගේ පී.සී.ආර් පර්ක්ෂණ වැඩි කිරිම සම්බන්ධයෙන් එහිදී අවධානය යොමු වුණා.\nසංචාරක අමාතංශය නිවේදනය කළේ ලබන මස අගදි නිල වශයෙන් ගුවන් තොටුපළ විවෘත කර වාණිජ ගුවන් මෙහෙයුම් ආරම්භ කිරිමට බලාපොරොත්තු වන බවයි.\nඒ අනුව, පී.සී.ආර් පරික්ෂන වැඩි කළ යුතු බව විෂය භාර අමාත්‍ය ප්‍රසන්න රණතුංග ප්‍රකාශ කර තිබෙනවා.",
       "URL": "https://www.hirunews.lk/258295/අද-තවත්-විදෙස්-සංචාරකයින්-පිරිසක්-දිවයිනට-වාණිජ-ගුවන්-මෙහෙයුම්-ලබන-මස-අගදි-ඇරඹීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=2245"
}