{
       "Source": "hirunews",
       "Timestamp": "Monday, 28 May 2018 - 14:26",
       "Headline": "එකොළොස් හැවිරිදි දැරියක් දූෂණය කළ තරුණයෙක් රක්ෂිත බන්ධනාගාරයට",
       "News Content": "එකොළොස් හැවිරිදි පාසල් දැරියක් දූෂණයකර පලා ගොස් සැඟවී සිටි සැකකරුවෙකු නල්ලතන්නිය පොලිසිය මඟින් ඉකුත් 24 වනදා අත්අඩංගුවට ගෙන තිබෙනවා.\nසැකකරු හැටන් මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 06 වනදා දක්වා රක්ෂිත බන්ධනාගාරගත කිරීමට නියෝග කළ බවයි අප වාර්තාකරු සඳහන් කළේ.\nමෙසේ රක්ෂිත බන්ධනාගාරගත කර ඇත්තේ නල්ලතන්නිය, මරේ තේ වතුයායේ, ගැඩස් කොටසේ පදිංචිව සිටි හේවා මුදියාන්සේලාගේ සෝමසිරි නමැති විසිතුන් හැවිරිදි අවිවාහක අයෙක්.\nනල්ලතන්නිය ප්‍රදේශයේ පාසලක 06 වන ශ්‍රේණයේ ඉගෙණුම ලබන දැරියට ඉකුත් අප්‍රේල් මස 20 වන දින දැරියගේ නිවසේදී සැකකරු විසින් මෙම අපරාධය සිදුකර ඇති බවයි අනාවරණය වී ඇත්තේ.\nඅදාල සැකකරු දැරියගේ නිවසට යාබදව පිහිටි නිවසේ ජීවත්ව ඇති බව සඳහන්.\nසැකකරු දැරිය දූෂණය කිරීමෙන් අනතුරුව පලා ගොස් සැඟව සිටියදී නල්ලතන්නිය පොලිසිය මඟින් අත්අඩංගුවට ගෙන ඇති බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/191759/එකොළොස්-හැවිරිදි-දැරියක්-දූෂණය-කළ-තරුණයෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=3923"
}