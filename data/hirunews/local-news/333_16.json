{
       "Source": "hirunews",
       "Timestamp": "Friday, 19 May 2023 - 9:12",
       "Headline": "කෝටි 250ක මත්ද්‍රව්‍ය වැටලීමේ සිද්ධියේ ජාවාරම්කරු හෙළිවෙයි",
       "News Content": "දකුණු වෙරළට ඔබ්බෙන් වූ මුහුදේ සිදුකළ වැටලීමකින් බහුදින ධීවර යාත්‍රාවක් සමඟ රුපියල් කෝටි 250 කට අධික හෙරොයින් සහ හෂීස් අත්අඩංගුවට ගැනීමේ සිද්ධියේ මෙරට ජාවාරම්කරු, මීගමුව බන්ධනාගාරයේ සිටින රැඳවියෙකු බවට අනාවරණ වී තිබෙනවා.\nඔහු මත්ද්‍රව්‍ය සම්බන්ධ චෝදනා ලැබූවෙකු බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඔහුට ජාවාරම සිදුකිරීම සඳහා ආඩිගම ප්‍රදේශයේ පදිංචි 28 හැවිරිදි පුද්ගලයෙකු සම්බන්ධීකරණ කටයුතු සිදුකර ඇති බවටද පොලිසියට තොරතුරු ලැබී තිබෙනවා.\nමෙම මත්ද්‍රව්‍ය තොගය මෙරටට රැගෙන ඒමේ සිද්ධියේ ප්‍රධාන සැකකරු දැනට විදේශ රටකට පලාගොස් සිටින අතර, හෙරොයින් මත්ද්‍රව්‍ය කිලෝ 111 යි ග්‍රෑම් 606 සහ හෂීස් කිලෝ 11 යි ග්‍රෑම් 254 සමඟ සැකකරුවන් හයදෙනෙකු නාවික හමුදා භාරයට ගනු ලැබුවේ පසුගිය 13 වනදායි.",
       "URL": "https://www.hirunews.lk/335599/කෝටි-250ක-මත්ද්‍රව්‍ය-වැටලීමේ-සිද්ධියේ-ජාවාරම්කරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=333"
}