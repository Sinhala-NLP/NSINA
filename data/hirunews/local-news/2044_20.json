{
       "Source": "hirunews",
       "Timestamp": "Saturday, 03 April 2021 - 8:59",
       "Headline": "කෝටි 20ක රත්‍රං සමඟ පුද්ගලයෙක් කටුනායක ගුවන්තොටේදී අල්ලයි (වීඩියෝ)",
       "News Content": "නීිතිවිරෝධී ලෙස දිවයිනට රැගෙන ආ රුපියල් කෝටි 22 ක් වටිනා රත්‍රං තොගයක් සමඟ සැකකරුවෙකු කටුනායක ගුවන් තොටුපලේදී අත්අඩංගුවට ගෙන තිබෙනවා.\nඅද (03) පෙරවරුවේ මෙලෙස අත්අඩංගුවට ගෙන ඇත්තේ ගුවන් තොටුපල පිරිසිදු කිරීමේ සමාගමක සුපරික්ෂකවරයෙකු ලෙස කටයුතු කළ 37 හැවිරිදි මීගමුව ප්‍රදේශයේ පදිංචිකරුවෙක්.\nගුවන් තොටුපල පිරිසිදු කිරීමේ වැකුම් යන්ත්‍රයක රත්‍රං තොගය සඟවාගෙන මොහු ගුවන් තොටුපලෙන් පිටතට රැගෙන ඒමට කටයුතු කර තිබෙනවා.\nඑහිදී එම පිරිසිදු කිරීමේ යන්ත්‍රය පරීක්ෂා කළ මත්ද්‍රව්‍ය පාලන අංශයේ නිලධාරීන්ට ඒ තුළ සඟවා තිබූ රත්‍රං කිලෝග්‍රෑම් 17 ක් සොයාගැනීමට හැකිවුණා.\nකිසියම් පුද්ගලයෙකු විසින් මෙම රත්‍රං තොගය දිවයිනට රැගෙන විත් ඇති අතර,  එය ගුවන් තොටුපලෙන් පිටතට ගැනීම සඳහාත් මොහු සහය වන්නට ඇති බවටයි රේගුව සැක කරන්නේ.",
       "URL": "https://www.hirunews.lk/267365/කෝටි-20ක-රත්‍රං-සමඟ-පුද්ගලයෙක්-කටුනායක-ගුවන්තොටේදී-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2044"
}