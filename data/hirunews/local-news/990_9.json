{
       "Source": "hirunews",
       "Timestamp": "Wednesday, 27 July 2022 - 7:42",
       "Headline": "හදිසි නීතිය සම්මත කරගන්න පාර්ලිමේන්තුව පෙරවරුවේ රැස් වෙයි",
       "News Content": "පාර්ලිමේන්තුව අද (27) පෙරවරු 10ට රැස්වනවා.\nඑහි දී හදිසි නීතිය පිළිබඳ විවාදය පස්වරු 4.30 දක්වා පැවැත්වෙන අතර, අනතුරුව එය, අනුමත කරගැනීමට නියමිත යි.\nජූලි 17 වනදා නිකුත් කළ අතිවිශේෂ ගැසට් පත්‍රයක් මගින් හිටපු ජනාධිපතිවරයා හදිසි නීතිය පනවනු ලැබුවා.\nනෛතික ප්‍රතිපාදන අනුව ඊට, දින 14ක් තුළ පාර්ලිමේන්තුවේ අනුමැතිය ලබාගත යුතුයි.\nනො එසේ නම් එය අවලංගු වනවා.\nමේ අතර රනිල් වික්‍රමසිංහ, ජනාධිපති ධුරයේ දිවුරුම්දීම නිසා පුරප්පාඩු වූ එක්සත් ජාතික පක්ෂයේ ජාතික ලැයිස්තු මන්ත්‍රී ධුරයට නම් කළ වජිර අබේවර්ධන ද අද පාර්ලිමේන්තු මන්ත්‍රීවරයෙකු ලෙස දිවුරුම්දීමට නියමිත යි.",
       "URL": "https://www.hirunews.lk/311053/හදිසි-නීතිය-සම්මත-කරගන්න-පාර්ලිමේන්තුව-පෙරවරුවේ-රැස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=990"
}