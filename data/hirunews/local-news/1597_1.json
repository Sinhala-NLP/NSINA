{
       "Source": "hirunews",
       "Timestamp": "Friday, 29 October 2021 - 19:17",
       "Headline": "තවත් කොරෝනා මරණ 10ක්",
       "News Content": "මෙරටින් තවත් කොරෝනා මරණ 10ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 13706ක් ලෙසටයි.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ 28 තහවුරු කළ මෙම මරණ අතර කාන්තාවන් 3ක් සහ පිරිමි පුද්ගලයන් 7ක් වනවා.\nඅවුරුදු 30ට අඩු වයස් කාණ්ඩයේ කිසිදු මරණයක් ඊයේ තහවුරු වී නැහැ.\nඅවුරුදු 30ත් 59ත් අතර වයස් කාණ්ඩයේ මරණ 5ක් වාර්තාවී ඇති අතර ඒ පිරිමි දෙදෙනෙකු සහ කාන්තාවන් 3 දෙනෙකු වශයෙන්.\nඅවුරුදු 60 සහ ඊට වැඩි වයස් කාණ්ඩයේ පිරිමි 5ක් ඊයේ තහවුරු කළ මරණ 10 අතර වනවා.\nමේ අතර ශ්‍රී ලංකාවෙන් මේ දක්වා කොරෝනා ආසාදිතයන් 539,275ක් වාර්තාවී  ඇති අතර ඉන් 13414ක් නිවෙස්වල හෝ රෝහල්ගතව ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 512165ක්.",
       "URL": "https://www.hirunews.lk/286428/තවත්-කොරෝනා-මරණ-10ක්",
       "Category": "Local News",
       "Parent URL": "https://www.hirunews.lk/local-news.php?pageID=1597"
}