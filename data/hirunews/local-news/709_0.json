{
       "Source": "hirunews",
       "Timestamp": "Friday, 25 November 2022 - 16:19",
       "Headline": "අමිතාබ් බච්චන් ගැන අධිකරණයෙන් තීන්දුවක්",
       "News Content": "ඉන්දීය සුපිරි බොලිවුඩ් නළු අමිතාබ් බච්චන්ගේ නම, ඡායාරූප සහ හඬ අවසරයකින් තොරව භාවිත කළ නොහැකි බවට දිල්ලි මහාධිකරණය මගින් නියෝගයක් ලබා දී තිබෙනවා.\nතම නම, රූපය සහ කඩහඬ මෙන්ම තම පෞරුෂත්වය ආරක්ෂා කිරීමේ අපේක්ෂාවෙන් අමිතාබ් බච්චන් ගොනුකළ නඩුවක් අනුවයි දිල්ලි මහාධිකරණය මෙම නියෝගය ලබා දී ඇත්තේ.\nසුපිරි නළු අම්තාබ් බච්චන්ගේ නම සහ ඡායාරූප විවිධ ව්‍යාපාර ප්‍රවර්ධනය සඳහා ඔහුගේ අනුදැනුමකින් තොරව යොදා ගන්නා සිද්ධීන් වාර්තා වී ඇති අතර, එය අවභාවිතයට ගැනීම වැළැක්වීමේ අරමුණින් ඔහු මෙවැනි පියවරක් ගෙන ඇති බව ඉන්දීය මාධ්‍ය වාර්තා පෙන්වා දෙනවා.",
       "URL": "https://www.hirunews.lk/321270/අමිතාබ්-බච්චන්-ගැන-අධිකරණයෙන්-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=709"
}