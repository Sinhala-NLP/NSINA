{
       "Source": "hirunews",
       "Timestamp": "Wednesday, 28 April 2021 - 16:26",
       "Headline": "කළුතර බන්ධනාගාරයට පිටතින් විසිකළ පාර්සල් දෙකක තිබී මත්ද්‍රව්‍ය සහ තහනම් ද්‍රව්‍ය සොයා ගැනේ",
       "News Content": "කළුතර බන්ධනාගාරයට පිටතින් විසිකරන ලද පාර්සල් දෙකක තිබී මත්ද්‍රව්‍ය සහ තහනම් ද්‍රව්‍ය සොයා ගෙන තිබෙනවා.\nබන්ධනාගාරයේ බී අංශයට ඊයේ පස්වරුවේ පිටතින් විසිකර තිබූ පාර්සලයක තිබී හෙරොයින් යැයි සැක කළ හැකි පැකට් 158 =ක්, ගංජා ග්‍රෑම් 20ක් සහ මත් කරල් 30 ක් සමඟ ජංගම දුරකථන දෙකක් ද සොයා ගත් බවයි බන්ධනාගාර දෙපාර්තමේන්තුව සඳහන් කළේ.\nමේ අතර, කළුතර බන්ධනාගාරයේ බී අංශයේ වහලයක් මතට අද පෙරවරුවේ විසිකර තිබූ තවත් පාර්සලයක් සොයා ගැනීමට බන්ධනාගාර නිලධාරින් සමත් වී තිබෙනවා.\nඑහි තිබී ජංගම දුරකථන 6ක්, දුම්කොළ 10ක්, ඇතුළු තහනම් ද්‍රව්‍ය සොයා ගැණුනා.",
       "URL": "https://www.hirunews.lk/269804/කළුතර-බන්ධනාගාරයට-පිටතින්-විසිකළ-පාර්සල්-දෙකක-තිබී-මත්ද්‍රව්‍ය-සහ-තහනම්-ද්‍රව්‍ය-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1990"
}