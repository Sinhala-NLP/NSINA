{
       "Source": "hirunews",
       "Timestamp": "Sunday, 17 October 2021 - 19:57",
       "Headline": "රතන හිමි ඉවත් කිරීමට ගත් ක්‍රියාමාර්ග නීත්‍යානුකූල නොවන බව විජයධරණී ජාතික සභාව කියයි",
       "News Content": "විනය ක්‍රියාමාර්ග ගත් බවට පවසමින් පක්ෂ සාමාජිකත්වයෙන් පූජ්‍ය අතුරලියේ රතන හිමියන් ඉවත් කිරීමට අපේ ජන බල පක්ෂය ගත්ක්‍රියාමාර්ග නීත්‍යානුකූල නොවන බව විජයධරණී ජාතික සභාව පවසනවා.\nකෙසේ වෙතත් අපේ ජන බල පක්ෂයේ ජාතික සංවිධායක සුසන්ත කොඩිතුවක්කු නිවේදනයක් නිකුත් කරමින් කියා සිටියේ ජීවන් චතුරංග නැමැත්තා අපේ ජන බල පක්ෂයේ දේශපාලන බල මණ්ඩල සාමාජිකයෙකු හෝ මධ්‍යම කාරක සභා සාමාජිකයෙකු නොවන බවයි.\nමේ අතර, අපේ ජනබල පක්ෂයේ මාධ්‍ය ප්‍රකාශක ඩෑන් ප්‍රියසාද් කියා සිටියේ පාර්ලිමේන්තු මන්ත්‍රී අතුරලියේ රතන හිමියන් එම පක්ෂයට සාධාරණයක් සිදුනොකිරීම හේතුවෙන් උන්වහන්සේව පක්ෂයෙන් ඉවත් කිරීමට තීරණය කළ බවයි.",
       "URL": "https://www.hirunews.lk/285284/රතන-හිමි-ඉවත්-කිරීමට-ගත්-ක්‍රියාමාර්ග-නීත්‍යානුකූල-නොවන-බව-විජයධරණී-ජාතික-සභාව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1622"
}