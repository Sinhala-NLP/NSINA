{
       "Source": "hirunews",
       "Timestamp": "Wednesday, 12 April 2023 - 11:10",
       "Headline": "මුදල් රාජ්‍ය ඇමති සහ අයි.එම්.එෆ්. කළමනාකාර අධ්‍යක්ෂිකාව අතර හමුවක් (වීඩියෝ)",
       "News Content": "වොෂින්ටනයේ පැවති ජී - 24 අමාත්‍ය මණ්ඩල රැස්වීමේදී අභියෝග මධ්‍යයේ තිරසාර සහ සාමුහික වර්ධනයක් සුරක්ෂිත කිරීම සම්බන්ධයෙන් අවධානය යොමුවූ බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nඑහිදී ජාත්‍යන්තර මූල්‍ය අරමුදලේ කළමනාකාර අධ්‍යක්ෂිකා ක්‍රිස්ටලිනා ගියොර්ගියේවා සමග සාකච්ඡාවක නිරත වූ බව ද රාජ්‍ය අමාත්‍යවරයා සඳහන් කළේ සිය ට්විටර් ගිණුමේ සටහනක් තබමින්.\nආර්ථික අර්බුදයේදී මුහුණදෙන දුෂ්කරතා මගහරවා ගැනීම සදහා ශ්‍රී ලංකාවට සහය වීමට නායකත්වය ලබාදීම සම්බන්ධයෙන් රාජ්‍ය අමාත්‍ය ෂෙහාන් සේමසිංහ, ඇයට කෘතඥතාව පළ කර තිබෙනවා.\nඑම සාකච්ඡාව සඳහා මහබැංකු අධිපති ආචාර්ය නන්දලාල් වීරසිංහ සහ මුදල් අමාත්‍යාංශයේ ලේකම් මහින්ද සිරිවර්ධන ද එක්ව සිටියා.",
       "URL": "https://www.hirunews.lk/332367/මුදල්-රාජ්‍ය-ඇමති-සහ-අයි-එම්-එෆ්-කළමනාකාර-අධ්‍යක්ෂිකාව-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=418"
}