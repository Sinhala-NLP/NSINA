{
       "Source": "hirunews",
       "Timestamp": "Tuesday, 18 July 2017 - 15:14",
       "Headline": "දෙහිවල සහ කොළඹ දකුණ ප්‍රදේශ රැසකට අනිද්දා ජල සැපයුම අත්හිටුවේ",
       "News Content": "අත්‍යවශ්‍ය නඩත්තු කටයුත්තක් හේතුවෙන් අනිද්දා පැය 08 ක කාලයක් දෙහිවල - ගල්කිස්ස සහ කොළඹ දකුණ බල ප්‍රදේශවලට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසනවා.\nඒ අනුව රාත්‍රි 09 සිට 21 වනදා අලූයම 05 දක්වා මෙලෙස ජල සැපයුම අත්හිටුවන්නේ, දෙහිවල, ගල්කිස්ස, රත්මලාන, සොයිසාපුර, අත්තිඩිය, කවුඩාන, පැපිලියාන, බෙල්ලන්තොට, නැදිමාල, කළුබෝවිල, නුගේගොඩ, කොහුවල, යන ප්‍රදේශවලටයි.\nඑසේම වැල්ලවත්ත සහ පාමංකඩ ඇතුලූ දකුණු කොළඹ ප්‍රදේශවලට ද එහිදී ජල සැපයුම අත්හිටුවන බවයි ජල සම්පාදන මණ්ඩලය නිවේදනය කළේ.",
       "URL": "https://www.hirunews.lk/166173/දෙහිවල-සහ-කොළඹ-දකුණ-ප්‍රදේශ-රැසකට-අනිද්දා-ජල-සැපයුම-අත්හිටුවේ",
       "Category": "Local News",
       "Parent URL": "https://www.hirunews.lk/local-news.php?pageID=4415"
}