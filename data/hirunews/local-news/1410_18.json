{
       "Source": "hirunews",
       "Timestamp": "Thursday, 20 January 2022 - 23:33",
       "Headline": "මිදිගම දී මනුෂ්‍ය ඝාතනයක් (වීඩියෝ)",
       "News Content": "මිදිගම පොලිස් වසමේ තුර්කි ගම්මානයේ දී වෙඩි තැබීමකින් සිදු කළ ඝාතනයක් පිළිබඳ වාර්තා වෙනවා.\nවෙඩි තැබීමෙන් බරපතළ තුවාල ලැබූ මරණකරු, වලාන රෝහලට ඇතුළත් කිරිමේදි යි මිය ගොස් ඇත්තේ.\nමිය ගොස් ඇත්තේ, වයස අවුරුදු 46ක තුර්කි ගම්මානය - මිදිගම ප්‍රදේශයේ පදිංචි කරුවෙක්.\nවෙඩි තැබීමෙන් මියගිය පුද්ගලයාට එරෙහි ව මාතර අධිකරණයේ නඩුවක් පැවත ඇති අතර, ඔහු ඊයේ (20) උදෑසන ඒ සදහා සහභාගි වී ඇති බව යි වාර්තා වෙන්නේ.\nඅනතුරු ව මරණකරු, කිසියම් පුද්ගලයකු සමඟ යතුරුපැදියකින් නිවසට පැමිණ ඇති බවත් එම අවස්ථාවේ දී ඔහු සමඟ පැමිණි බවට සැක කෙරෙන පුද්ගලයකු විසින් මරණකරුට වෙඩි තබා පලා ගොස් ඇති බවත් පොලිසිය සඳහන් කරනවා.\nමියගිය පුද්ගලයාගේ සහෝදරයකුගේ විවාහ උත්සවය ඊයේ (20) දින කැලණිය ප්‍රදේශයේ දී පැවැත්වීමට නියමිත ව තිබී ඇති අතර, ඒ සඳහා බිරිඳ, දරුවන් හා තවත් ඥාතින් පිරිසක් සහභාගී වෙමින් සිටියදී යි මෙම වෙඩි තැබිම සිදු කොට ඇත්තේ.\nමෘත ශරීරය පශ්චාත් මරණ පරීක්ෂණ සඳහා මාතර රෝහල් මෘත ශරීරාගාරයේ තබා ඇති අතර, වෙඩි තැබූ සැකකරු මේ වනවිට හඳුනාගෙන ඇති බව පොලිසිය වාර්තා කරනවා.\nවැඩිදුර විමර්ශන කටයුතු මිදිගම හා වැලිගම පොලිසිය විසින් මෙහෙයවෙනු ඇති.",
       "URL": "https://www.hirunews.lk/294631/මිදිගම-දී-මනුෂ්‍ය-ඝාතනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1410"
}