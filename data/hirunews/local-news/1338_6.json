{
       "Source": "hirunews",
       "Timestamp": "Wednesday, 23 February 2022 - 15:46",
       "Headline": "දින 365න් හැදෙන දුම්රිය මැදිරි 800 (වීඩියෝ)",
       "News Content": "රත්මලානේ දුම්රිය යාන්ත්‍රික කර්මාන්තශාලාවේ සිදු කරන දුම්රිය මැදිරි අලුත්වැඩියාව සඳහා නව ව්‍යාපෘති කිහිපයක්ම ක්‍රියාවට නංවා තිබෙනවා.\nඑම ව්‍යාපෘතිවල ප්‍රගතිය ප්‍රවාහන අමාත්‍යවරියගේ ද නිරීක්ෂණයට ලක්වුණා.\nඅත්වැඩියා කටයුතුවලට අමතරව පැරණි එන්ජින්, බලවේග කට්ටල, හා මැදිරි සම්පූර්ණයෙන් යළි ප්‍රතිසංස්කරණය කොට නව නිමාවකට භාජනය කර ධාවනය සඳහා යොදවනු ලබනවා.\nඊට අමතරව,  සංචාරක ආකර්ශනය ඇති කිරීමේ හා ප්‍රවර්ධනය කිරීමේ අරමුණින් විශේෂ ව්‍යාපෘතියක් දැව වලින් ප්‍රතිනිර්මානය කරන ලද මැදිරි නිපදවීම ද ඉංජිනේරුවන් සහ කාර්මිකයින් විසින් සිදු කරනු ලබනවා.\nවසර 1936 දී බ්‍රිතාන්‍ය පාලන සමයේ ආරම්භ කරන ලද මෙම කර්මාන්තශාලා සංකීර්ණය තුළ මේ වනවිට ඉංජිනේරුවන්, කාර්මික නිලධාරීන්, කාර්මිකයින් ඇතුළු සේවකයින් 2260ක් පමණ සේවයේ නිරතවීම විශේෂත්වයක්.\nකර්මාන්තශාලාවේ දෛනික කාර්යයන් සොයා බැලීම සඳහා පසුගියදා ප්‍රවාහන අමාත්‍ය පවිත්‍රා වන්නිආරච්චි මහත්මිය එහි නිරීක්ෂණ චාරිකාවකට ද එක්වුණා.",
       "URL": "https://www.hirunews.lk/297834/දින-365න්-හැදෙන-දුම්රිය-මැදිරි-800-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1338"
}