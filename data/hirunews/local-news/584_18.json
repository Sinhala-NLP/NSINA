{
       "Source": "hirunews",
       "Timestamp": "Monday, 23 January 2023 - 8:59",
       "Headline": "නිධානයකින් ගත් පුරාවස්තු විකුණන්න දැරූ තැත වරදියි",
       "News Content": "නිධානයකින් ලබාගත් බවට සැක කෙරෙන පුරාවස්තු තොගයක් විකිණීමට තැත් කළ විශ්‍රාමික යුධ හමුදා නිලධාරියෙක් සහ තවත් තිදෙනකු අත් අඩංගුවට ගෙන තිබෙනවා.\nඅද (23) පෙරවරුවේ පානදුර මධ්‍යම දූෂණ මර්දන ප්‍රහාරක ඒකකය මගින් මෙම සැකකරුවන් අත් අඩංගුවට ගැනුණා.\nසැකකරුවන් අත් අඩංගුවට ගෙන ඇත්තේ කළුතර හෝටලයක රථ ගාලේදියි.\nමෙම සැකකරුවන් විසින් අදාළ පුරාවස්තු තොගය රුපියල් කෝටි 03කට ආසන්න මුදලකට අලෙවි කිරීමටයි සූදානම් ව සිට ඇත්තේ.\nසිද්ධිය සම්බන්ධයෙන් අත් අඩංගුවට ගත් යුද හමුදා නිලධාරියා වයස අවුරුදු 34ක පසුවන අයෙක්.\nසිද්ධිය සම්බන්ධයෙන් පානදුර පොලිසිය විසින් ද විමර්ශන ක්‍රියාත්මකයි.",
       "URL": "https://www.hirunews.lk/325687/නිධානයකින්-ගත්-පුරාවස්තු-විකුණන්න-දැරූ-තැත-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=584"
}