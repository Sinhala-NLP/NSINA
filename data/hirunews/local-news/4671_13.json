{
       "Source": "hirunews",
       "Timestamp": "Wednesday, 08 February 2017 - 14:12",
       "Headline": "හිටපු ජනපතිගේ ප්‍රධාන ආරක්ෂක නිලධාරියාගේ වත්කම් නඩුව කල් යයි",
       "News Content": "හිටපු ජනාධිපති මහින්ද රාජපක්ෂගේ ප්‍රධාන ආරක්ෂක නිලධාරිවරයා වූ මේජර් නෙවිල් වන්නිආරච්චිට එරෙහි වත්කම් නඩුව කොළඹ අතිරේක මහෙස්ත්‍රාත් අරුණි ආටිගල හමුවේ අද කැදවනු ලැබුවා.\nමෙහිදී මේජර් නෙවිල් වන්නිආරච්චි වෙනුවෙන් පෙනී සිටි නීතිඥවරයා ලිඛිත විරෝධතා ගොනු කර අතර ඊට ප්‍රතිවිරෝධතා ගොනු කර ලෙස අතිරේක මහෙස්ත්‍රාත්වරිය අල්ලස් කොමිසමට දැනුම් දුන්නා.\n2010 - 2014 කාලය තුල සිය වත්කම් ප්‍රකාශ ඉදිරිපත් කර නොමැති බව පවසමින් මොහුට විරුද්ධව අල්ලස් කොමිසම චෝදනා ගොනු කර තිබුණා.\nමෙම නඩුව මාර්තු මස 07 වැනිදා යලි කැදවනු ඇති.",
       "URL": "https://www.hirunews.lk/153977/හිටපු-ජනපතිගේ-ප්‍රධාන-ආරක්ෂක-නිලධාරියාගේ-වත්කම්-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4671"
}