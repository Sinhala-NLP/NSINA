{
       "Source": "hirunews",
       "Timestamp": "Thursday, 29 June 2023 - 10:39",
       "Headline": "කසළ ගොඩකින් ගිනි අවියක් මතුවෙයි",
       "News Content": "මොරටුව ලුනාව ප්‍රදේශයේ කසළ ගොඩක තිබී මිලිමීටර් නවය වර්ගයේ පිස්තෝල  අවියක් සහ එයට යොදන උන්ඩ විසි හතරක් විශ්‍රාමික  ජේෂ්ඨ පොලිස් අධිකාරි වරයකු විසින් සොයාගෙන තිබෙනවා.\nපුද්ගලික ඔත්තුකරුවෙකුගෙන් ලද තොරතුරක් මත එම ගිනි අවිය  විශ්‍රාමික ජේෂ්ඨ පොලිස් අධිකාරීවරයා විසින් සොයාගෙන ඇති බව මොරටුව පොලීසිය පවසයි.\nඑම ගිනි අවිය සහ උණ්ඩ මොරටුව පොලිසිය භාරයට ලබාදී ඇති අතර එම සම්බන්ධයෙන් මොරටුව  පොලිසිය ඉදිරි විමර්ශන සිදු කරනවා.\nඑම ගිනි අවිය 1988 වසරේ පොලිස් ක්ෂේත්‍ර බලකා මූලස්ථානය විසින් ත්‍රිකුණාමලය කොට්ඨාසය වෙත භාර දී තිබෙන එකක් බව විමර්ශනවලදී හෙළිවී තිබෙනවා.",
       "URL": "https://www.hirunews.lk/339439/කසළ-ගොඩකින්-ගිනි-අවියක්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=227"
}