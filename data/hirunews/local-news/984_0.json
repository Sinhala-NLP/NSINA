{
       "Source": "hirunews",
       "Timestamp": "Friday, 29 July 2022 - 9:46",
       "Headline": "සුගතදාස ජාතික ක්‍රීඩාංගණයේ ධාවන පථය ගැන විශේෂ සාකච්ඡාවක්",
       "News Content": "සුගතදාස ජාතික ක්‍රීඩා සංකීර්ණයේ ධාවන පථයේ වර්තමාන තත්ත්වය පිළිබඳ සාකච්ඡාවක් ඊයේ (28) ක්‍රීඩා අමාත්‍යාංශයේ දී පැවැත්වුණා.\nඑහිදී පසුගිය කාලය පුරා එම ධාවන පථයේ යම් යම් අඩුපාඩු හා දෝෂ පිළිබඳව ක්‍රීඩකයින් විසින් අමාත්‍ය රොෂාන් රණසිංහව දැනුවත් කිරීම සිදු කෙරුණා.\nමෙම සාකච්ඡාවට කැඳවා තිබූ සුගතදාස ජාතික ක්‍රීඩා සංකීර්ණයේ අධ්‍යක්ෂ මණ්ඩලයේ සාමාජිකයින් හා ජ්‍යේෂ්ඨ නිලධාරින්ව ද ක්‍රීඩා ධාවන පථයේ ගැටලු සම්බන්ධ‍යෙන් දැනුවත් කිරීම මෙහිදී සිදු කරනු ලැබුවා.\nඑහිදී මීටර් 400 ධාවන පථයෙහි වර්තමාන තත්තවය පිළිබඳව වාර්තාවක් සුගතදාස අධිකාරියේ නිලධාරින් විසින් ක්‍රීඩා අමාත්‍යවරයා වෙත ලබාදෙනු ලැබුවා.\nධාවන පථයට වැසි කාලවලදී අධික ලෙස ජලය කාන්දු වීම කොන්ත්‍රාත් භාරගත් සමාගම විසින් නොසැලකිල්ලෙන් සිදු කර ඇති ව්‍යාපෘති අවසන් කිරීමක ප්‍රතිඵලයක් බවයි ක්‍රීඩා බලධාරින් අමාත්‍යවරයා වෙත කියා සිටියේ.\nඑහිදී අමාත්‍යවරයාගේ උපදෙස් මත වහාම අදාළ කොන්ත්‍රාත් සමාගමේ කළමනාකාරිත්වය සමග සාකච්ඡාවක් ලබාදෙන ලෙසට ද දැනුම්දුන්නා.",
       "URL": "https://www.hirunews.lk/311267/සුගතදාස-ජාතික-ක්‍රීඩාංගණයේ-ධාවන-පථය-ගැන-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=984"
}