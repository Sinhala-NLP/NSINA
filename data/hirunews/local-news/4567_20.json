{
       "Source": "hirunews",
       "Timestamp": "Tuesday, 11 April 2017 - 19:04",
       "Headline": "වෙනසක් නැතැයි සම්බන්ධන් කියයි",
       "News Content": "ජනතාව පැතූ වෙනස වත්මන් ආණ්ඩුවෙන් මෙතෙක් ඉටු වී නොමැති බව විපක්ෂ නායක, ආර්.සම්බන්ධන් පවසනවා.\nවව්නියාව - නෙදුන්කර්නි ප්‍රදේශයේ ඊයේ පැවති උත්සවයකට එක්වෙමින් ඔහු කියා සිටියේ වත්මන් ආණ්ඩුවේ ස්ථාවරයන්, ප්‍රතිපත්ති හා ඔවුන්ගේ ප්‍රකාශ දෙස බලන විට පසුගිය ආණ්ඩුවට වඩා වෙනසක් දැකගත හැකි බවයි.\nඑහෙත් එවැනි වෙනසකින් පමණක් දෙමළ ජනතාවගේ ගැටළුවලට විසඳුමක් නොලැබෙන බවයි ඔහු කියා සිටියේ.\nරජය පත්වී වසර දෙකක් ගතව ඇතත් අතුරුදන්වූ ඥාතීන් සොයාදෙන ලෙස සහ දේශපාලන සිරකරුවන් වහා නිදහස් කිරීම ඇතුලූ දෙමළ ජනතාවගේ ඉල්ලීම්වලට නිසි විසඳුමක් මෙතෙක් ලැබී නොමැති බවයි විපක්ෂ නායක ආර්. සම්බන්ධන් තවදුරටත් සඳහන් කළේ.",
       "URL": "https://www.hirunews.lk/159010/වෙනසක්-නැතැයි-සම්බන්ධන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4567"
}