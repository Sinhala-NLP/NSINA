{
       "Source": "hirunews",
       "Timestamp": "Monday, 18 September 2023 - 7:26",
       "Headline": "මාතෘ හා ළමා සායන සඳහා AI තාක්ෂණය",
       "News Content": "මෙරට මාතෘ හා ළමා සායන සඳහා කෘත්‍රිම බුද්ධිය යොදා ගැනීමට පවුල් සෞඛ්‍ය කාර්යාංශය තීරණය කර තිබෙනවා.\nප්‍රජා සෞඛ්‍ය විශේෂඥ වෛද්‍ය කපිල ජයරත්න පැවසුවේ මේ සඳහා මූලික දත්ත රැස් කිරීමේ කටයුතු ලබන මාසයේදී සිදුකරන බවයි.\nකැනේඩියානු රජයේ ප්‍රදාන යෝජනා ක්‍රමයක් සහ තවත් ආයතන කිහිපයක් යටතේ සහ ජාත්‍යන්තර මධ්‍යස්ථානය යටතේ මෙය ක්‍රියාත්මක කරන බවයි වාර්තා වන්නේ.\nකෙසේ වෙතත් ඔහු සඳහන් කරන්නේ කෘත්‍රිම බුද්ධිය භාවිතයෙන් කලලයට, මවට සහ දරුවාට පසුකාලීනව ඇතිවිය හැකි සංකූලතාවයන් පිළිබඳව අනාවැකි පළ කිරීමටද වෛද්‍යවරුන්ට හැකියාව පවතින බවයි.",
       "URL": "https://www.hirunews.lk/348603/මාතෘ-හා-ළමා-සායන-සඳහා-ai-තාක්ෂණය",
       "Category": "Local News",
       "Parent URL": "https://www.hirunews.lk/local-news.php?pageID=23"
}