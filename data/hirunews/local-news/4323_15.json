{
       "Source": "hirunews",
       "Timestamp": "Wednesday, 13 September 2017 - 20:40",
       "Headline": "විරුද්ධ විය යුතු දෙයක් ගැන ඇල්ලේ ගුණවංශ හිමියන් කියයි",
       "News Content": "ඉදිරියේදි පාර්ලිමේන්තුවට ගෙන ඒමට නියමිත අතුරුදන්වූවන් පිළිබද ප්‍රඥප්තියට සියලු දෙනා විරුද්ධ විය යුතු බව පුජ්‍ය ඇල්ලේ ගුණවංශ හිමියන් පවසනවා.\nඋන්වහන්සේ මේ බව සදහන් කළේ ආබාධිත රණවිරුවන් පිරිසක් අද උන්වහන්සේ බැහැ දැකීමට පැමිණි අවස්ථාවේදීයි.\nආබාධිත රණවිරුවන් ඇතුළු පිරිසක් පුජ්‍ය ඇල්ලේ ගුණවංශ හිමියන් අද හමුවුණේ උන්වහන්සේ වැඩ වෙසෙන බෞද්ධාලෝක මාවතේ පිහිටි ධර්මායතනයේදීයි.\nෆීල්ඩ් මාර්ෂල් සරත් ෆොන්සේකා පසුගියදා පුජ්‍ය ඇල්ලේ ගුණවංශ හිමියන් සම්බන්ධයෙන් කළ ප්‍රකාශයට එහිදී විශ්‍රාමික රියර් අද්මිරාල් සරත් විරසේකර සමස්ත හමුදා සෙබළුන් වෙනුවෙන් උන්වහන්සේගෙන් සමාව ඉල්ලා සිටියා.",
       "URL": "https://www.hirunews.lk/170858/විරුද්ධ-විය-යුතු-දෙයක්-ගැන-ඇල්ලේ-ගුණවංශ-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4323"
}