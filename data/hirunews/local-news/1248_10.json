{
       "Source": "hirunews",
       "Timestamp": "Tuesday, 05 April 2022 - 16:52",
       "Headline": "අයි එම් එෆ් මෙරට දේශපාලන සහ ආර්ථික ප්‍රවණතා ගැන දැඩි අවදානයෙන්",
       "News Content": "මෙරට දේශපාලන සහ ආර්ථික ප්‍රවණතා ඉතා සමීපව නිරීක්ෂණය කරන බවත්, නව මුදල් අමාත්‍යවරයෙකු ඇතුළු බලධාරීන් සමඟ මෙම මස අගදී වොෂින්ටනයේ දී සාකච්ඡා කිරීමට බලාපොරොත්තු වන බවත්, ජාත්‍යන්තර මූල්‍ය අරමුදල පවසනවා.\nමේ අතර ජාත්‍යන්තර මූල්‍ය අරමුදල ශ්‍රී ලංකාව පිළිබඳ නිකුත් කළ වාර්තාව අද මුදල් අමාත්‍ය ජනාධිපති නීතිඥ අලි සබ්රි විසින් සභාගත කරනු ලැබුවා.\nමේ සම්බන්ධයෙන් විවාදයක් ලබාදෙන ලෙසයි එක්සත් ජාතික පක්ෂ නායක, පාර්ලිමේන්තු මන්ත්‍රී රනිල් වික්‍රමසිංහ මීට පෙර ඉල්ලා සිටියේ.\nඑමෙන්ම ශ්‍රී ලංකා මහ බැංකුවේ නව අධිපතිවරයා ලෙස එහි හිටපු ජ්‍යෙෂ්ඨ නියෝජ්‍ය අධිපති ආචාර්ය නන්දලාල් වීරසිංහ අනිද්දා වැඩ භාර ගැනීමට නියමිත බව බී බී සී පුවත් සේවය වාර්තා කළා.\nඑම වාර්තාවේ දැක්වෙන්නේ ශ්‍රී ලංකාවේ මේ වනවිට එහි ඉතිහාසයේ දරුණුතම ආර්ථික අර්බුදයට මුහුණ දෙමින් සිටින බවයි.",
       "URL": "https://www.hirunews.lk/301274/අයි-එම්-එෆ්-මෙරට-දේශපාලන-සහ-ආර්ථික-ප්‍රවණතා-ගැන-දැඩි-අවදානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1248"
}