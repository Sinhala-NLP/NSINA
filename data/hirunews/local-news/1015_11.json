{
       "Source": "hirunews",
       "Timestamp": "Sunday, 17 July 2022 - 8:13",
       "Headline": "කතරගම දරුවෙකු කිඹුල් ග්‍රහණයෙන් මුදාගනී (වීඩියෝ)",
       "News Content": "කතරගම දෙටගමුව වැවේ පළා කැඩීම සඳහා දෙමව්පියන් සමග ගොස් සිටි දරුවෙකු කිඹුලෙකු විසින් ගොදුරු කර ගැනීමට දැරූ උත්සාහයක් ප්‍රදේශවාසීන් විසින් ව්‍යර්ථ කළා.\nඒ, සීගිරියේ හත් හැවිරිදි දරුවෙකු කිඹුලෙකුගේ ග්‍රහණයට හසු වී ජීවිතයෙන් සමුගත් පුවත රටම කම්පාවට පත් කර තිබියදීයි.\nකතරගම දරුවා කිඹුලා විසින් ඩැහැගෙන ගිය අවස්ථාවේ ප්‍රදේශවාසීන් දැඩි පරිශ්‍රමයකින් දරුවා මුදා ගත්තා.\nතුවාල ලැබූ දරුවා කතරගම ප්‍රාදේශීය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා මහ රෝහලක් වෙත යොමු කිරීමට ගිලන් රථයට ඉන්ධන නොමැති වීම හේතුවෙන් දරුවා ලොරි රථයකින් රැගෙන යාමට සිදු වූ බව අප වාර්තාකරු ප්‍රකාශ කළා.\nපෙරේදා කිඹුලෙකුගේ ග්‍රහණයට ලක්ව ජීවිතක්ෂයට පත්වූයේ කිඹිස්ස ප්‍රදේශයේ පදිංචි කණ්ඩලම සේනානායක විද්‍යාලයේ දෙවන වසරේ ඉගෙනුම ලැබූ සිසුවෙක්.\nමෙම තත්ත්වය තුළ ජලාශ භාවිතයේ දී වැඩි අවධානයෙන් කටයුතු කිරීම වඩා වැදගත් වන්නේ මෙවැනි සිදුවීම් වාර්තා වන පළමු අවස්ථාව මෙය නොවීම හේතුවෙන්.",
       "URL": "https://www.hirunews.lk/310171/කතරගම-දරුවෙකු-කිඹුල්-ග්‍රහණයෙන්-මුදාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1015"
}