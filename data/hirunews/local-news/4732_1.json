{
       "Source": "hirunews",
       "Timestamp": "Friday, 30 December 2016 - 12:18",
       "Headline": "ජනපති, හිටපු අගමැතිට අවසන් ගෞරව දක්වයි",
       "News Content": "අභාවප්‍රාප්ත හිටපු අග්‍රාමාත්‍ය රත්නසිරි වික්‍රමනායකගේ දේහයට අවසන් ගෞරව දැක්වීම සදහා අද (30) දිනයේ ද පක්ෂ, විපක්ෂ නියෝජනය කරන දේශපාලනඥයින් දේහය තැන්පත් කර ඇති හොරණ පිහිටි ඒ මහතාගේ නිවසට පැමිණෙමින් සිටින බව එහි සිටින අප වාර්තාකරුවන් පවසනවා.\nරෝගාතුර වී කොළඹ පෞද්ගලික රෝහලක ප්‍රතිකාර ලබමින් සිටි ඔහු අභාවප්‍රාප්ත වූයේ පසුගිය 27 වනදායී.\nහෙට දිනයේදී හිටපු අග්‍රාමාත්‍යවරයාගේ දේහය පිළිබද අවසන් කටයුතු සිදුකිරීමට නියමිතව ඇති අතර ඒ සදහා පූර්ණ රාජ්‍ය අනුග්‍රහය ලබාදීමටයි රජය පියවර ගෙන ඇත්තේ.\nමේ අතර, ජනාධිපති මෛත්‍රීපාල සිරිසේන ද අද උදෑසන දේහයට අවසන් ගෞරව දැක්වීම සදහා පැමිණ තිබුණා.\nඑහිදී අදහස් දක්වමින් ජනාධිපතිවරයා කියා සිටියේ හිටපු අග්‍රාමාත්‍යවරයාගේ චරිතය වර්තමාන දේශපාලනඥයින්ට ද ආදර්ශයට ගත හැකි බවයි.\nඊයේ දිනයේදී ද එතුමාගේ දේහයට අවසන් ගෞරව දැක්වීම සදහා පක්ෂ විපක්ෂ දේශපාලනඥයින් පැමිණ සිටියා. හිටපු ජනාධිපති මහින්ද රාජපක්ෂ ද ඒ සදහා පැමිණියේ ඊයේ දිනයේදීයි.",
       "URL": "https://www.hirunews.lk/150900/ජනපති-හිටපු-අගමැතිට-අවසන්-ගෞරව-දක්වයි",
       "Category": "Local News",
       "Parent URL": "https://www.hirunews.lk/local-news.php?pageID=4732"
}