{
       "Source": "hirunews",
       "Timestamp": "Monday, 27 March 2023 - 7:37",
       "Headline": "විශ්වවිද්‍යාල ආචාර්යවරුන්ගේ වෘත්තීය සමිති ක්‍රියාමාර්ගය අදත්",
       "News Content": "විශ්වවිද්‍යාල ආචාර්යවරුන් ආරම්භ කර ඇති වෘත්තීය සමිති ක්‍රියාමාර්ගය අද දිනයේත් ක්‍රියාත්මක බව එම ආචාර්යවරුන්ගේ සමිති සම්මේලනය ප්‍රකාශ කළා.\nඑහි සභාපති මහාචාර්ය ශ්‍යාම බණ්නැහැක සඳහන් කළේ, රජයෙන් මේ දක්වා සාධනීය ප්‍රතිචාරයක් නොලැබීම හේතුවෙන් වර්ජන ක්‍රියාමාර්ග අඛණ්ඩව ක්‍රියාත්මක කිරීමට විධායක කමිටු රැස්වීමේ දී තිීරණය කළ බවයි.\nඊට සමඟාමීව අද පෙරවරු 11 සිට විශ්වවිද්‍යාල ආචාර්යවරුන්ගේ සමිති සම්මේලනය, විශ්වවිද්‍යාල ප්‍රතිපාදන කොමිෂන් සභාව ඉදිරිපිට දී විරෝධතාවක් පැවැත්වීමට නියමිතයි.\nරජයේ බදු ප්‍රතිපත්තියට එරෙහිව සහ රුහුණු විශ්වවිද්‍යාලයේ උපකුලපතිවරයාට එරෙහිව එම විරෝධතාව ක්‍රියාත්මක කරන බවයි විශ්වවිද්‍යාල ආචාර්යවරුන්ගේ සමිති සම්මේලනයේ සභාපති මහාචාර්ය ශ්‍යාම බණ්නැහැක සඳහන් කළේ.\nමේ අතර ප්‍රතිව්‍යුහගතකරණයට මුවාවී ඛනිජ තෙල් නීතිගත සංස්ථාව විකුණා දැමීමේ උත්සාහයට එරෙහිව අද සත්‍යග්‍රහයක් ආරම්භ කරන බව පොදුජන ප්‍රගතිශීලි සේවක සංගමයේ ඛනිජ තෙල් ශාඛාවේ ලේකම් බන්දුල සමන් කුමාර ප්‍රකාශ කළා. ඊයේ පැවති මාධ්‍ය හමුවක දී ඔහු කියා සිටියේ ඉන්ධන මිල සහනයක් ජනතාවට ලබා දීමට හැකියාව ඇති බවයි.",
       "URL": "https://www.hirunews.lk/331021/විශ්වවිද්‍යාල-ආචාර්යවරුන්ගේ-වෘත්තීය-සමිති-ක්‍රියාමාර්ගය-අදත්",
       "Category": "Local News",
       "Parent URL": "https://www.hirunews.lk/local-news.php?pageID=452"
}