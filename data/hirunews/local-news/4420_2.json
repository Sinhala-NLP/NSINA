{
       "Source": "hirunews",
       "Timestamp": "Saturday, 15 July 2017 - 18:44",
       "Headline": "වැලිකඩට ගිය මහාචාර්ය කාලෝ සිසු සටනට ජය පතයි",
       "News Content": "විශ්වවිද්‍යාල සිසුන් සටන් කරන්නේ පොදු අරමුණක් වෙනුවෙන් බැවින් එම සටන ජයග්‍රහණයකින් අවසන් විය යුතු බව ශ්‍රී ලංකා වෛද්‍ය සභාවේ හිටපු සභාපති මහාචාර්ය කාලෝ ෆොන්සේකා පවසනවා.\nරක්ෂිත බන්ධනාගාර ගත කර සිටින අන්තර් විශ්වවිද්‍යාල ශිෂ්‍ය බල මණ්ඩලයේ කැදවුම්කරු ළහිරු වීරසේකර ඇතුළු සිසුන්ගේ සුවදුක් විමසීමට අද පස්වරුවේ වැලිකඩ බන්ධනාගාරය වෙත පැමිණි අවස්ථාවේදී මාධ්‍යවේදීන් නැගූ ප්‍රශ්නවලට පිළිතුරු දෙමින් ඔහු මේ බව ප්‍රකාශ කළා.\nනිදහස් අධ්‍යාපනය රැක ගැනීම සදහා සටන් කළ සිසුන් ඒ හරහා ලෝකයාට ඔවුන්ගේ පරාර්ථකාමීත්වය පෙන්නුම් කර ඇති බවයි මහාචාර්යවරයා සදහන් කළේ.",
       "URL": "https://www.hirunews.lk/165964/වැලිකඩට-ගිය-මහාචාර්ය-කාලෝ-සිසු-සටනට-ජය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=4420"
}