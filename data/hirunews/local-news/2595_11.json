{
       "Source": "hirunews",
       "Timestamp": "Saturday, 11 July 2020 - 7:27",
       "Headline": "බස්නාහිර පාතාල කල්ලි 25ක් - සාමාජිකයින් 388ක් ගැන පොලීසිය සීරුවෙන් (වීඩියෝ)",
       "News Content": "බස්නාහිර පළාතේ සක්‍රියව පවතින සංවිධානාත්මක අපරාධ කල්ලි 25 කට අයත් සාමාජිකයින් 388 දෙනෙකු ගැන පළාතේ සියලු පොලිස් ස්ථානාධිපතිවරුන් දැනුවත් කර තිබෙනවා.\nඒ බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ ප්‍රධානත්වයෙන් ඊයේ පැවති සාකච්ඡාවකදීයි.\nඑහිදී බස්නාහිර පළාතේ පිහිටි පොලිස් ස්ථාන 53 ක ස්ථානාධිපතිවරුන් වෙත මෙම සාමාජිකයින් පිළිබඳ සියලු තොරතුරු ලබාදී ඇති බවයි වාර්තා වන්නේ.\nඒ අනුව, විදේශගතව සිට අපරාධ සිදුකරන්නන්, බන්ධනාගාරවල සිට අපරාධ සිදුකරන්නන් සහ මත්ද්‍රව්‍ය ජාවාරම්වල නිරතවන පාතාල කල්ලි සාමාජිකයන් පිළිබඳ මෙලෙස ස්ථානාධිපතිවරුන් දැනුවත් කර ඇති බව සඳහන්.\nමසක් ඇතුළත අදාළ ස්ථානාධිපතිවරුන් විසින් ඊට අදාළ ප්‍රගති වාර්තාවක් ඉදිරිපත් කරන ලෙස ද එහිදී දැනුම් දී තිබෙනවා.",
       "URL": "https://www.hirunews.lk/245184/බස්නාහිර-පාතාල-කල්ලි-25ක්-සාමාජිකයින්-388ක්-ගැන-පොලීසිය-සීරුවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2595"
}