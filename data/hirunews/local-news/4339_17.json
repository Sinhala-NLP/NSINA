{
       "Source": "hirunews",
       "Timestamp": "Monday, 04 September 2017 - 7:24",
       "Headline": "දෑසවලට මිරිස් කුඩු ගසා කාන්තාවකගේ රන් මාලයක් කොල්ලකෑ පුද්ගලයෙකු අත්අඩංගුවට",
       "News Content": "ගාල්ල නගරයේදී මාර්ගයේ ගමන් ගත් කාන්තාවකගේ රන් මාලයක් කොල්ලකෑ පුද්ගලයෙකු ගාල්ල පොලිසිය විසින් අත්අඩංගුවට ගෙන තිබෙනවා.\nඊයේ පස්වරුවේ මාර්ගයේ ගමන් ගත් කාන්තාවකගේ දෑසට මිරිස් කුඩු ගසා ඇයගේ ගෙල බැඳී රන් මාලය කොල්ලකා ඇති බවයි පොලිසිය පවසන්නේ.\nරුපියල් එක් ලක්ෂ පනස් දහසක් පමණ වටිනා රන් මාලයක් මෙලෙස සොරකම් කර ඇති බව සඳහන්.\nඅත්අඩංගුවට පත් සැකකරු ගාල්ල ප්‍රදේශයේම පදිංචි වයස අවුරුදු 48ක් වන අයෙක් බවයි පොලිසිය වැඩිදුරටත් සඳහන් කරන්නේ.\nසැකකරු අද ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/170083/දෑසවලට-මිරිස්-කුඩු-ගසා-කාන්තාවකගේ-රන්-මාලයක්-කොල්ලකෑ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4339"
}