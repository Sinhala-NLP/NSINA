{
       "Source": "hirunews",
       "Timestamp": "Wednesday, 26 October 2022 - 23:05",
       "Headline": "අමිනීගේ සොහොන අසලට රැස් වූවන් එළවන්න කඳුළු ගෑස්",
       "News Content": "ඉරාන පොලිස් අත්අඩංගුවේ පසුවෙමින් සිටිය දී මාෂා අමීනි නම් තරුණිය ජීවිතක්ෂයට පත් ව දින 40ක් සපිරීම නිමිත්තෙන් ඇගේ සොහොන අසලට ජනතාව එක්රොක් වීමෙන් අනතුරුව, ඔවුන් සහ ඉරාන ආරක්ෂක හමුදා අතර ගැටුම් ඇති වූ බව විදෙස් මාධ්‍ය වාර්තා කරනවා.\nඒ සම්බන්ධයෙන් කුර්දි මානව හිමිකම් සංවිධානයක් උපුටා දක්වමින් බී.බී.සී පුවත් සේවය වාර්තා කරන්නේ, Saqqez හි Zindan චතුරශ්‍රයේ ආරක්ෂක නිලධාරීන් විසින් රැස්වූවන් වෙත කඳුළු ගෑස් ප්‍රහාර එල්ල කළ බවයි.\nඉකුත් සැප්තැම්බර් 13 වැනි දා, ටෙහෙරාන් නුවර සදාචාරාත්මක පොලිසිය විසින් හිජාබය නිසි ලෙස නොපැළඳීමේ වරද යටතේ රැඳවුම් භාරයට ගත් මාෂා අමීනි, රඳවා සිටි රැඳවුම් මධ්‍යස්ථානයේ දී ඇදවැටීමට ලක්ව කෝමා තත්වයට ව දින තුනකට පසු මිය ගියා.\nඇගේ මරණයත් සමග ඉරානය තුළ නොසන්සුන්කාරී තත්ත්වයක් උද්ගත වූ අතර, විරෝධතාකරුවන් එරට පාර්ලිමේන්තුවට පවා කඩා වැදුණා.",
       "URL": "https://www.hirunews.lk/318914/අමිනීගේ-සොහොන-අසලට-රැස්-වූවන්-එළවන්න-කඳුළු-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=776"
}