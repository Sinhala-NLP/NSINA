{
       "Source": "hirunews",
       "Timestamp": "Wednesday, 05 January 2022 - 9:27",
       "Headline": "ගත වූ වසරේදී ළමා හිංසන පැමිණිලි 3000ක්",
       "News Content": "පසුගිය වසරේදී ළමයින් හිංසනයට ලක්වීම සම්බන්ධයෙන් පැමිණිලි 3373ක් තමන් වෙත වාර්තාවී ඇති බව, ජාතික ළමාරක්ෂක අධිකාරිය පවසනවා.\nඉන් 598ක් වයස අවුරුදු 5 ට අඩු දරුවන් හිංසනයට ලක් කිරීමේ සිද්ධීන් වීම විශේෂත්වයක්.\nඑම පිරිස අතරින්ද 252 කු ගැහැණු දරුවන්.\nහිංසනයට ලක්වූ දරුවන් අතරින් 1,342 කු පියා අතින්ද, 718 දෙනෙකු මව අතින්ද හිංසනයට ලක්ව ඇති බවයි, ජාතික ළමාරක්ෂක අධිකාරිය සඳහන් කරන්නේ.\nගුරුවරුන් සහ විදුහල්පතිවරුන් අතින් හිංසනයට ලක්වීමේ සිද්ධීන් සංඛ්‍යාව 98ක්.\n2015 වසරේ සිට 2020 දක්වා කාලය තුළ ජාතික ළමා රක්ෂක අධිකාරියට ළමා හිංසන පිළිබඳ පැමිණිලි 16,395ක් වාර්තා වී තිබුණා.\nඒ අනුව, ගත වූ වසර හයක කාලය තුළ වාර්තා වූ මුළු සිද්ධීන් සංඛ්‍යාව 19,768ක්.",
       "URL": "https://www.hirunews.lk/293060/ගත-වූ-වසරේදී-ළමා-හිංසන-පැමිණිලි-3000ක්",
       "Category": "Local News",
       "Parent URL": "https://www.hirunews.lk/local-news.php?pageID=1448"
}