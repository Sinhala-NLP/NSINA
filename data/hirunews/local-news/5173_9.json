{
       "Source": "hirunews",
       "Timestamp": "Thursday, 11 February 2016 - 19:14",
       "Headline": "නිදහස් පක්ෂයට දෙවන නායකයෙක් එයි",
       "News Content": "ශ්‍රී ලංකා නිදහස් පක්ෂයේ දෙවන පෙල නායකත්වයක් ඉදිරියේදී නිර්මාණය වනු ඇති බව ශ්‍රී ලංකා නිදහස් පක්ෂයේ තරුණ සංවිධානයේ සභාපති, හිටපු පාර්ලිමේන්තු මන්ත්‍රී ශාන්ත බණ්ඩාර පවසනවා. කොළඹ අද (11) පැවති මාධ්‍ය හමුවකදී ඔහු කියා සිටියේ ඉදිරි ජනාධිපතිවරණය සඳහා එවැනි නායකයෙකු ඉදිරිපත් කිරීමට හැකිවනු ඇති බවයි.\nමේ අතර, මේ වසරේදීවත් පළාත් පාලන මැතිවරණය පවත්වන්නැයි ඒකාබද්ධ විපක්ෂය රජයෙන් ඉල්ලීමක් කරනවා. කොළඹ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී එස්.එම් චන්ද්‍රසේන මේ බව ප්‍රකාශ කළා.",
       "URL": "https://www.hirunews.lk/126007/නිදහස්-පක්ෂයට-දෙවන-නායකයෙක්-එයි",
       "Category": "Local News",
       "Parent URL": "https://www.hirunews.lk/local-news.php?pageID=5173"
}