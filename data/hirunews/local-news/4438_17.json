{
       "Source": "hirunews",
       "Timestamp": "Tuesday, 04 July 2017 - 17:10",
       "Headline": "මවගේ අනියම් සැමියා කළ පහරදීමකින් කුඩා දරුවෙක් මරුට (ඡායාරූප)",
       "News Content": "මින්නේරිය මහරත්මලේ ප්‍රදේශයේදී මවගේ අනියම් සැමියාගේ පහරදීමකට ලක්වු කුඩා දරුවෙක් ජීවිතක්ෂයට පත්ව තිබෙනවා.\nදිනුෂ එරංග බණ්ඩාර නම් අවුරුදු 4 ක් වන මෙම දරුවාගේ පියා මීට මාස කිහිපයකට පෙර බිරිඳ අත්හැර ගොස් ඇතැයි සඳහන්.\nඅනතුරුව එම කාන්තාව වෙනත් පුද්ගලයකු සමග ජීවත්වී ඇති බවටයි අනාවරණ වී ඇත්තේ.\nඑම පුද්ගලයා විසින් දරුවාට නිරන්තරයෙන් පහරදෙන බව අසල්වාසීන් සඳහන් කර තිබෙනවා.\nඅද පෙරවරුවේ ද එලෙස පහරකෑමට ලක්වු දරුවා තනිව මාර්ගයක් ඔස්සේ ගමන් කරමින් සිටින විට අසල්වාසීන් විසින් බේරාගෙන නිවෙස වෙත පිටත්කර යවා ඇතැයි ද සඳහන්.\nඑහිදී දරුවා කුසගිනි බව පැවසීම හේතුවෙන් ඔවුන් බිස්කට් ද ලබාදී තිබු බවයි අප වාර්තාකරු කියාසිටියේ.\nදරුවාගේ මෘත ශරීරය හිගුරක්ගොඩ රෝහලේ තැන්පත් කර ඇති අතර දරුවාගේ මරණයට අදාළව මව සහ අනියම් සැමියා පොලිස් භාරයට ගෙන තිබෙනවා.\nඡායාරූප - මින්නේරිය රසාංග නිරෝෂන්",
       "URL": "https://www.hirunews.lk/165079/මවගේ-අනියම්-සැමියා-කළ-පහරදීමකින්-කුඩා-දරුවෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4438"
}