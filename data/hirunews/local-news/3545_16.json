{
       "Source": "hirunews",
       "Timestamp": "Sunday, 20 January 2019 - 11:51",
       "Headline": "ප්‍රවීණ රංගන ශිල්පී මාර්ක් සැම්සන් අභාවප්‍රාප්ත වෙයි",
       "News Content": "ප්‍රවීන සිනමා නළු මාක් සැම්සන් වයස අවුරුදු 63 ක්ව සිටියදී අද (20) අභාවප්‍රාප්ත වී තිබෙනවා.\nවැලිවේරියේ පිහිටි ඥාති නිවසකදී අද (20)  උදෑසන ඔහු අභාවප්‍රාප්ත වූ බව මාක් සැම්සන්ගේ ඥාති සොහොයුරියක හිරු ප්‍රවෘත්ති අංශයට ප්‍රකාශ කළා.\nඔහු කළක් රෝගාතුරව සිටි බවයි ඇය වැඩිදුරටත් කියා සිටියේ.\n1984 වසරේදී ජයසිකුරුයි චිත්‍රපටයෙන් රිදී තිරයට පැමිණි මාක් සැම්සන් දෑසේ මල් පිපිලා, සුර දරුවෝ, ඔක්කොම රජවරු, හොඳින් නැත්නම් නරකින්, දඩබිම, ඔබ මට විශ්වාසයි, සිංහ රජා, චෙරියෝ ඩොක්ටර් ඇතුලු චිත්‍රපට 35ක පමණ රඟ පෑ අතර, පුංචි තිරයටද කැපී පෙනෙන දායකත්වයක් දක්වනු ලැබුවා.\nමාර්ක් සැම්සන් අවසන් වරට රංගනයෙන් දායක වූ ටෙලිනාට්‍ය වූයේ හිරු ටී.වී ඔස්සේ විකාශය කෙරුනු උරුමයක අරගලය ටෙලිනාට්‍යයි.\nඋරුමයක අරගලය, හෙළ වීරකාව්‍ය කතාංගයේ 200 වන කතාංගය සැමරීම නිමිත්තෙන් මහා සංඝ රත්නය උදෙසා පවත්වනු ලබන දානමය පින්කමක් පසුගිය දෙසැම්බර් මස (05) වනදා කොලොන්නාව රජමහා විහාරස්ථානයේදී පැවැත් වු අතර ප්‍රවීණ සිනමා සහ ටෙලි නාට්‍ය රංගන ශිල්පි මාර්ක් සැම්සන් ද එම අවස්ථාවට එක්ව සිටියා.",
       "URL": "https://www.hirunews.lk/208613/ප්‍රවීණ-රංගන-ශිල්පී-මාර්ක්-සැම්සන්-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3545"
}