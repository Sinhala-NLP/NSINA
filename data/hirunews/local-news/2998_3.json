{
       "Source": "hirunews",
       "Timestamp": "Tuesday, 17 December 2019 - 15:59",
       "Headline": "හෝමාගම අධිකරණය ඉදිරිපිටදී වෙඩි වැදුණු රැඳවියා ජාතික රෝහලට",
       "News Content": "හෝමාගම අධිකරණය ඉදිරිපිට දී බන්ධනාගාර නිලධාරීන් එල්ල කළ වෙඩි ප්‍රහාරයෙන් තුවාල ලැබූූ රැඳවියා කොළඹ ජාතික රෝහල වෙත මාරුකර යවා තිබෙනවා.\nබන්ධනාගාර නිලධාරීන්ගේ ග්‍රහණයෙන් මිදී පලායාමට තැත් කිරීමේදී අද පෙරවරුවේ ඔහුට බන්ධනාගාර නිලධාරීන් මෙලෙස වෙඩි තැබූ  අතර, ඉන් තුවාල ලැබු අදාළ රැඳවියා හෝමාගම මූලික රෝහලට ඇතුළත් කෙරුණා.\nඑහිදී ඔහු සැත්කමකට ද භාජනය කර ඇති අතර, ඉන් අනතුරුවයි ඔහු වැඩිදුර ප්‍රතිකාර සඳහා ජාතික රෝහලට යොමුකර ඇත්තේ.\n35 හැවිරිදි මිද්දෙණිය ප්‍රදේශයේ පදිංචිකරුවෙකු වන මොහුගේ පාදවලට වෙඩි වැදීමෙන් හානි සිදුවී තිබෙනවා.",
       "URL": "https://www.hirunews.lk/230437/හෝමාගම-අධිකරණය-ඉදිරිපිටදී-වෙඩි-වැදුණු-රැඳවියා-ජාතික-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=2998"
}