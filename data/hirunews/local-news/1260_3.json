{
       "Source": "hirunews",
       "Timestamp": "Thursday, 31 March 2022 - 9:16",
       "Headline": "පවුල් සෞඛ්‍ය සේවිකාවන් අද සිට වර්ජනයක",
       "News Content": "රජයේ පවුල් සෞඛ්‍ය සේවා සංගමයට අයත් පවුල් සෞඛ්‍ය සේවිකාවන් දිවයින පුරා අඛණ්ඩ වර්ජනයක් සහ මාරාන්තික උපවාසයක් අද ආරම්භ කරනවා.\nඒ වසර 30ක සේවා කාලයක් සම්පූර්ණ කරන ලද පවුල් සෞඛ්‍ය සේවිකාවන් විශේෂ ශ්‍රේණිය සඳහා උසස් කිරීම අත්හිටුවීමට සෞඛ්‍ය අමාත්‍යංශය තීරණය කර ඇති බව පවසමින්.\nමේ අතර, රජයේ විකිරණ විද්‍යා තාක්ෂණවේදීන්ගේ සංගමය කොළඹ ජාතික රෝහල සහ කුරුණෑගල ශික්ෂණ රෝහල තුළ ඊයේ ආරම්භ කළ වර්ජනය අද දෙවන දිනටත් ක්‍රියාත්මකයි.\nඔවුන් මෙම වර්ජනය ආරම්භ කර ඇත්තේ විකිරණ ආරක්ෂණය පිළිබඳ සේවා වෙනත් වෘත්තියකට පැවරීමට විරෝධය පළ කරමින්.",
       "URL": "https://www.hirunews.lk/300829/පවුල්-සෞඛ්‍ය-සේවිකාවන්-අද-සිට-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1260"
}