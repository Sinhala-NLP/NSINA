{
       "Source": "hirunews",
       "Timestamp": "Thursday, 22 June 2023 - 20:28",
       "Headline": "පීටර් ටීහෙන් සහ ජෝන් ඔකන්ෆෙල්ස් දිවයිනට (වීඩියෝ)",
       "News Content": "පෝලියෝ ලෝකයෙන් තුරන් කිරීමේ ජාත්‍යන්තර වැඩසටහනකට එක්ව සිටින ඇමරිකාවේ ප්‍රබල රොටරි සාමාජිකයන් දෙදෙනෙකු වන පීටර් ටීහෙන් සහ ජෝන් ඔකන්ෆෙල්ස් දිවයිනට පැමිණ තිබෙනවා.\nඒ තම පෞද්ගලික ධනය වැයකරමින් දින 90 ක් තුළ ගුවන් යානයක නැගී පෝලියෝ තුරන් කිරීමට අරමුදල් රැස් කරමින් රටවල් 27ක සංචාරය කරන අතරතුරයි. එහිදී ඔවුන් දෙදෙනා කොළඹ වරාය නගර පරිශ්‍රයේ සංචාරයකටද එක් වුණා.\nමහ පරිමාණ ආයෝජකයින් දෙදෙනෙකු වන පීටර් ටීහේන් සහ සහ ජෝන් ඔකන්ෆෙල්ස්ට ශ්‍රී ලංකාවේ ආයෝජන සිදුකරන ලෙසට ශ්‍රී ලංකා රොටරි සමාජයේ ප්‍රධානීන් ඉල්ලීමක්ද කර තිබෙනවා.",
       "URL": "https://www.hirunews.lk/338755/පීටර්-ටීහෙන්-සහ-ජෝන්-ඔකන්ෆෙල්ස්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=245"
}