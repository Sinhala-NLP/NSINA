{
       "Source": "hirunews",
       "Timestamp": "Monday, 07 December 2020 - 17:48",
       "Headline": "තවත් කොරෝනා ආසාදිතයින් 326 ක්- 154 ක් බන්ධනාගාරවලින් (වීඩියෝ)",
       "News Content": "අද(07) දිනයේ මේ දක්වා කාලය තුළ අලුතින් ආසාදිතයන් 326 දෙනෙකු වාර්තා වී ඇති බව යුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළා.\nඔහු කියා සිටියේ ඉන් 154 දෙනෙකු බන්ධනාගාරවලින් වාර්තා වී ඇති බවයි.\nසෙසු ආසාදිතයන් 172 පෙර ආසාදිතයන්ගේ ආශ්‍රිතයන් බවයි ඔහු කියා සිටියේ.\nඒ අනුව මෙරටින් වාර්තා වන සමස්ත කොරෝනා ආසාදිත සංඛ්‍යාව අද විසි අටදහස ඉක්මවා ගිය අතර, එය මේ වනවිට සටහන් වන්නේ 28,203 ලෙසයි.\nබන්ධනාගාරවලින් වාර්තාවන කොරෝනා ආසාදිතයින්ගේ සංඛ්‍යාව ද මේ වනවිට 2,200 ඉක්මවා තිබෙනවා.\nවීරවිල බන්ධනාගාරයේ රැදවියන් 74 දෙනෙකුට කොරෝනා ආසාදනය වී ඇති බවට තහවුරු වීමත් සමඟ බන්ධනාගාරවලින් වාර්තාවන මුළු කොරෝනා ආසාදිත සංඛ්‍යාව මේ වනවිට දැක්වෙන්නේ 2202 ක් ලෙසයි.\nමේ අතර, ඊයේ දිනයේ වාර්තා වූ කොරෝනා ආසාදිතයන් 669 දෙනා අතරින් 204 දෙනෙකුම වාර්තා වී ඇත්තේ කොළඹ දිස්ත්‍රික්කයෙන් වන අතර ඉන් වැඩි පිරිසක් කොළඹ මහනගර සභා බල ප්‍රදේශයෙන් හමුවී තිබෙනවා.\nඉන් 48 දෙනෙකුම වාර්තා වී ඇත්තේ කොටහේන සහ බ්ලූමැන්ඩල් ප්‍රදේශවලින්.\nබොරැල්ලෙන් ආසාදිතයන් 31 දෙනෙකු, කොළඹ 07 - කුරුඳුවත්ත ප්‍රදේශයෙන් ආසාදිතයන් 30 දෙනෙකු, කොම්පඤ්ඤවීදියෙන් සහ මරදානෙන්  ආසාදිතයන් 18 දෙනෙකු බැගින් වාර්තා වී තිබෙනවා.\nදෙමටගොඩින් ද ආසාදිතයින් 16 දෙනෙකු වාර්තා වී ඇති අතර, මට්ටක්කුලියෙන් වාර්තා වී ඇති ආසාදිතයින් සංඛ්‍යාව 11ක්.\nගම්පහ දිස්ත්‍රික්කයෙන් ද ඊයේ දිනයේ ආසාදිතයින් 111 දෙනෙකු වාර්තා වී තිබෙනවා.\nඑම දිස්ත්‍රික්කයෙන් වැඩිම ආසාදිතයින් සංඛ්‍යාවක් ඊයේ දිනයේ වාර්තා වී ඇත්තේ  මීගමුව ප්‍රදේශයෙන් වන අතර, එම සංඛ්‍යාව 45ක්. මහරින් ද ආසාදිතයින් 36 දෙනෙකු වාර්තා වී තිබෙනවා.",
       "URL": "https://www.hirunews.lk/256512/තවත්-කොරෝනා-ආසාදිතයින්-326-ක්-154-ක්-බන්ධනාගාරවලින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2289"
}