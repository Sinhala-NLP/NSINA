{
       "Source": "hirunews",
       "Timestamp": "Tuesday, 12 October 2021 - 11:14",
       "Headline": "සිතාසි නිකුත් කිරීම හා භාරදීම සඳහා නව සන්නිවේදන ක්‍රමෝපායන් භාවිතයට යෝජනාවක්",
       "News Content": "සිතාසි නිකුත් කිරීම හා භාර දීම සඳහා දැනට පවතින විධිවිධාන සංශෝධනය කිරීමේ අවශ්‍යතාවක් පිළිබඳ ව අධිකරණ අමාත්‍යවරයාගේ අවධානය යොමු වී ඇති අතර, ඒ සඳහා අමාත්‍යවරයා ඉදිරිපත් කර ඇති යෝජනාවට අමාත්‍ය මණ්ඩල අනුමැතිය හිමි වී තිබෙනවා.\nඒ පිළිබඳ නිර්දේශ, දැනට අමාත්‍යවරයා පත් කර ඇති සිවිල් නීති ප්‍රතිසංස්කරණ පිළිබඳ කමිටුව මඟින් ඉදිරිපත් කර ඇති බව යි වාර්තා වන්නේ.\nසංශෝධනය සඳහා යෝජනා වී ඇත්තේ, සිවිල් නඩු විධාන සංග්‍රහයේ 101 වැනි අධිකාරය යි.\nමෙම සශෝධනය හරහා නඩුවක පාර්ශවකරුවන් වෙත සිතාසි යැවීමට ඊ මේල් හා ජංගම දුරකතන පණිවිඩ වැනි නව තාක්ෂණික ක්‍රමවේදවල උපයෝගිතාව සැළකිල්ලට ගනු ඇති.",
       "URL": "https://www.hirunews.lk/284768/සිතාසි-නිකුත්-කිරීම-හා-භාරදීම-සඳහා-නව-සන්නිවේදන-ක්‍රමෝපායන්-භාවිතයට-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1634"
}