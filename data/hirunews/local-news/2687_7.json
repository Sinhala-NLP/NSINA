{
       "Source": "hirunews",
       "Timestamp": "Wednesday, 03 June 2020 - 11:06",
       "Headline": "ප්‍රවාහන සේවකයින්ට චීනයෙන් සෞඛ්‍යාරක්ෂිත උපකරණ",
       "News Content": "මගී ප්‍රවාහන සේවකයින්ගේ ආරක්ෂාව සඳහා සෞඛ්‍යාරක්ෂිත උපකරණ කට්ටල තොගයක් චීනයේ ප්‍රධාන අපනයන සමාගමක් විසින් ප්‍රවාහන සේවා කළමනාකරණ අමාත්‍ය මහින්ද අමරවීර වෙත භාරදී තිබෙනවා.\nඊයේ අදාළ සමාගම විසින් මෙම උපකරණ කට්ටල තොගය අමාත්‍යවරයා වෙත භාර දෙනු ලැබුවේ ප්‍රවාහන අමාත්‍යාංශයේදීයි.\nලබන සඳුදා සිට දිවයින පුරා පොදු ප්‍රවාහන සේවා යළි සාමාන්‍ය පරිදි පවත්වාගෙන යාමට තීරණය කර ඇති අතර, අදාළ උපකරණ කට්ටල ලංගම සහ දුම්රිය දෙපාර්තමේන්තුවේ සේවකයින් වෙත ලබාදීමට නියමිතයි.\nමේ අතර, ලබන 22 වනදා සිට ජාතික පාපන්දු කණ්ඩායමේ පුහුණුවීම් ආරම්භ කිරීමට කටයුතු යොදා තිබෙනවා.\nසෞඛ්‍ය අංශ ලබාදෙන රෙගුලාසිවලට අනුව එහි පළමු අදියර ලෙස ජාතික පිරිමි පාපන්දු කණ්ඩායම් ක්‍රීඩකයින් 18 දෙනෙකු බැද්දගානේ පිහිටි පාපන්දු සංකීර්ණයේදී නේවාසික පුහුණුවක් ආරම්භ කිරීමටයි කටයුතු යොදා ඇත්තේ.",
       "URL": "https://www.hirunews.lk/242173/ප්‍රවාහන-සේවකයින්ට-චීනයෙන්-සෞඛ්‍යාරක්ෂිත-උපකරණ",
       "Category": "Local News",
       "Parent URL": "https://www.hirunews.lk/local-news.php?pageID=2687"
}