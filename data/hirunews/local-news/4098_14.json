{
       "Source": "hirunews",
       "Timestamp": "Thursday, 01 February 2018 - 12:40",
       "Headline": "ඇමතිවරු දෙදෙනෙකු ගැන ඡන්ද කොමිසමේ අවදානය",
       "News Content": "නීතිඥවරුන් පිරිසක් අමාත්‍යවරුන් වන ලක්ෂ්මන් කිරිඇල්ලට සහ ෆයිසර් මුස්තාෆාට එරෙහිව ඉදිරිපත් කර ඇති පැමිණිල්ල පිළිබඳව මැතිවරණ කොමිසමේ අවදානය යොමු වී තිබෙනවා.\nඊයේ (31) මෙම පැමිණිල්ල ඉදිරිපත් කරනු ලැබුවේ නීතිඥ සංවිධාන ජාතික එකමුතුව විසින්.\nඅදාළ අමාත්‍යවරුන් විසින් මේ දිනවල ඡන්දදායකයින්ට තර්ජනාත්මක ප්‍රකාශ නිකුත් කරමින් සිටින බවයි එම පැමිණිල්ලේ සඳහන් වුණේ.\nමේ සම්බන්ධයෙන් ගනු ලබන ඉදිරි ක්‍රියාමාර්ග පිළිබඳව හිරු ප්‍රවෘත්ති අංශය මහලේකම් කාර්යාලයේ ස්ථාපිත කර ඇති මැතිවරණ පැමිණිලි ඒකකයෙන් විමසීමක් කළා.\nඑහි ප්‍රකාශකයෙකු සඳහන් කළේ මේ සම්බන්ධයෙන් මැතිවරණ කොමිසමේ සභාපතිවරයා මීලඟ පක්ෂ ලේකම්වරුන්ගේ රැස්වීමේදී ඊට එක්වන නියෝජිතයන් සමඟ සාකච්ජා කරනු ඇති බවයි.",
       "URL": "https://www.hirunews.lk/182587/ඇමතිවරු-දෙදෙනෙකු-ගැන-ඡන්ද-කොමිසමේ-අවදානය",
       "Category": "Local News",
       "Parent URL": "https://www.hirunews.lk/local-news.php?pageID=4098"
}