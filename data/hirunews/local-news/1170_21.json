{
       "Source": "hirunews",
       "Timestamp": "Friday, 13 May 2022 - 22:43",
       "Headline": "කොළඹ තරුණ බෞද්ධ සංගමයෙන් නව අගමැතිට අභියෝගයක්",
       "News Content": "ගාලුමුවදොර අරගලකරුවන්ට පහරදුන් පුද්ගලයන් නීතිය හමුවට ගෙන ඒම නව අගමැති රනිල් වික්‍රමසිංහගේ ප්‍රධාන කාර්යභාර්යය විය යුතු බව කොළඹ තරුණ බෞද්ධ සංගමය පවසනවා.\nඑම අරගලකරුවන්ට පහරදුන් සහ පහරදීමට අනුබල දුන් දේශපාලන බලවතුන් සහ ඊට සහභාගී වූවන් වහාම අත්අඩංගුවට ගෙන නීතිය හමුවට ඉදිරිපත් කිරීම සිදුවිය යුතු බවයි එම සංගමය පෙන්වා දෙන්නේ.\nකොළඹ තරුණ බෞද්ධ සංගමයේ සභාපති සහ එහි නියෝජිතයන් කොළඹ පැවති මාධ්‍ය හමුවකට එක්වෙමින් සඳහන් කළේ කුමන පෙරළියක් ඇතිවුව ද සදාචාරවත් සහ නීතිගරුක සමාජයක් ඇති කිරීමට ඇති කැපවීම නව පාලකයක් විසින් පෙන්නුම් කළ යුතු බවයි.",
       "URL": "https://www.hirunews.lk/304284/කොළඹ-තරුණ-බෞද්ධ-සංගමයෙන්-නව-අගමැතිට-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1170"
}