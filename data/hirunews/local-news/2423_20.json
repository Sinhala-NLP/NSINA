{
       "Source": "hirunews",
       "Timestamp": "Monday, 28 September 2020 - 20:04",
       "Headline": "එජාප හිටපු මන්ත්‍රී සුජිව සේනසිංහ දේශපාලනයෙන් ඉවත් වෙයි (වීඩියෝ)",
       "News Content": "හිටපු එක්සත් ජාතික පක්ෂ පාර්ලිමේන්තු මන්ති්‍රී සුජිව සේනසිංහ දේශපාලනයෙන් සමුගැනීමට තීරණය කර තිබෙනවා.\nඒ බව දැනුම් දෙනමින් ඔහුගේ මාධ්‍ය ලේකම්වරයා විසින් නිවේදනයක් නිකුත් කරනු ලැබුවා.\nසමගි ජනබලවේගයෙන් පසුගිය මහමැතිවරණය සදහා කොලඹ දිස්ත්‍රික්කයෙන් තරඟ කළ ඔහු මනාප 30,572 ක් ලබා ගනිමින් ලැයිස්තුවේ 11 වන ස්ථානයට පත්වුණා.\nඑහෙත් පාර්ලිමේන්තුවට පිවිසීම සඳහා එම මනාප සංඛ්‍යාව ප්‍රමාණවත් වූයේ නැහැ.\nහිටපු පාර්ලිමේන්තු මන්ත්‍රී සුජීව සේනසිංහ පාර්ලිමේන්තුවේ පෙත්සම් කාරක සභාවේ සභාපතිවරයා ලෙසත්, රාජ්‍ය ගිණුම්කාරක සභාවේ සමාජිකයෙකු ලෙසත් කටයුතු කර ඇති අතර, නියෝජ්‍ය අධිකරණ අමාත්‍යවරයා ලෙස හා විදේශ වෙළද රාජ්‍ය අමාත්‍ය හා විද්‍යා තාක්ෂණ අමාත්‍යවරයා ලෙසත් කටයුතු කර තිබුනා.",
       "URL": "https://www.hirunews.lk/251336/එජාප-හිටපු-මන්ත්‍රී-සුජිව-සේනසිංහ-දේශපාලනයෙන්-ඉවත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2423"
}