{
       "Source": "hirunews",
       "Timestamp": "Thursday, 30 June 2022 - 16:19",
       "Headline": "කෑගල්ල හිටපු SSP යළි රිමාන්ඩ්",
       "News Content": "රඹුක්කන ප්‍රදේශයේ විරෝධතාවක් අතර වෙඩි තැබීමේ සිද්ධියට අදාළව අත්අඩංගුවට ගෙන සිටින කෑගල්ල හිටපු ජ්‍යෙෂ්ඨ පොලිස් අධිකාරී කේ.බී කීර්තිරත්න ඇතුලු සැකකරුවන් 4 දෙනා ලබන මස 14 වනදා දක්වා යළි රක්ෂිත බන්ධනාගාර ගතකර තිබෙනවා.\nමේ අතර මෙම සිද්ධියට තමන්ව අත්අඩංගුවට ගෙන රක්ෂිත බන්ධනාගාර කිරීමට කෑගල්ල මහේස්ත්‍රාත් අධිකරණය ලබාදී ඇති නියෝගය බල රහිත කරන ලෙස ඉල්ලා හිටපු ජ්‍යෙෂ්ඨ පොලිස් අධිකාරි කේ.බී.කීර්තිරත්න ඇතුලු පොලිස් නිලධාරින් 4 දෙනා ඉදිරිපත් කළ රීට් පෙත්සම ලබන මස 12 වනදා විභාගයට ගැනීමට ද අභියාචනාධිකරණය අද නියෝග කළා.\nඒ අදාළ පෙත්සම සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල හමුවේ කැඳවූ අවස්ථාවේදීයි.\nඒ අනුව, පෙත්සම්වලට අදාළ විරෝධතා ඇත්නම් ලබන මස 8 වනදා ගොනුකරන ලෙස අධිකරණය වගඋත්තර පාර්ශවයන්ට නියෝග කළා.",
       "URL": "https://www.hirunews.lk/308643/කෑගල්ල-හිටපු-ssp-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1056"
}