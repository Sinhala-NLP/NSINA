{
       "Source": "hirunews",
       "Timestamp": "Tuesday, 17 October 2017 - 14:33",
       "Headline": "ලංගම බස් රථයක ගැටුණු යාචක කාන්තාවක් එම ස්ථානයේම මියයයි (ඡායාරූප)",
       "News Content": "බොරැල්ල බෝ ගහ අසල සිදුවූ රිය අනතුරකින් මහලු කාන්තාවක් මියගොස් ඇති බව බොරැල්ල පොලිසිය පවසනවා.\nඉකුත් 15වන දින සිදුවූ මෙම රිය අනතුරින් මියගොස් තිබෙන්නේ කතරගම නව නගරය ප්‍රදේශයේ පදිංචි 65 හැවිරිදි යාචක කාන්තාවක් බවයි පොලිසිය සඳහන් කළේ.\nලංගම බස් රථයක ගැටුණු මෙම කාන්තාව එම ස්ථානයේම මියගොස් තිබෙනවා.\nකතරගම සිට පැමිණ ඇති ඇය කලක් තිස්සේ කොළඹ බොරැල්ල ප්‍රදේශයේ සිඟමන් යදිමින් සිට ඇති බවයි අනාවරණ වී තිබෙන්නේ.\nමෘත ශරීරය පුතණුවන්ට භාරදී ඇති අතර අනතුර සම්බන්ධයෙන් ලංගම බස් රථයේ අත්අඩංගුවටගත් රියදුරු අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/173726/ලංගම-බස්-රථයක-ගැටුණු-යාචක-කාන්තාවක්-එම-ස්ථානයේම-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4267"
}