{
       "Source": "hirunews",
       "Timestamp": "Sunday, 13 March 2022 - 9:20",
       "Headline": "මිලියන 84කට අධික කේරළ ගංජා තොගය - සැකකරුවන් පස් දෙනෙකුත් කොටු වෙයි (ඡායාරූප)",
       "News Content": "මුහුදු මාර්ගයෙන් මෙරටට රැගෙන ආ රුපියල් මිලියන 84 ක් පමණ වටිනා කේරළ ගංජා කිලෝ 570 ක් සමඟ සැකකරුවන් පස්දෙනෙකු මීගමුව - මංකුලිය පාලම ධීවර තොටුපලේ දී විශේෂ කාර්ය බලකාය විසින් අත්අඩංගුවට ගෙන තිබෙනවා.\nඉන්දියාවේ රාමේෂ්වරන් සිට මුහුදු මාර්ගයෙන් මෙම සැකකරුවන් කලක් තිස්සේ මෙම කේරළ ගංජා ප්‍රවාහනය සිදුකර ඇති අතර, ඒ සඳහා යොදාගත් යාත්‍රාවේ සූක්ෂ්ම ලෙස සඟවා තිබිය දී කේරළ ගංජා තොගය හමු වී ඇති බවයි පොලිසිය ප්‍රකාශ කළේ.\nඅත්අඩංගුවට ගත් සැකකරුවන් පස්දෙනා මීගමුව ප්‍රදේශයේ පදිංචිකරුවන්.\nමෙම ජාවාරමට සම්බන්ධ ප්‍රධාන සැකකරු එම ප්‍රදේශයේම පදිංචිකරුවෙක් බවටයි මේ වනවිට අනාවරණ වී ඇත්තේ.\nමේ අතර මුහුදු මාර්ගයෙන් මෙරටට රැගෙන ආ විශාලතම කේරළ ගංජා තොගය වන රුපියල් හත්කෝටි විසි අට ලක්ෂයකට අධික කේරළ ගංජා කිලෝ 570ක් මෙරටට රැගෙන ආ සැකකරුවන් 5 දෙනා වැඩිදුර විමර්ශන සදහා පොලිස් මත්ද්‍රව්‍ය නාශක කාර්යාංශයට භාර දී තිබෙනවා.",
       "URL": "https://www.hirunews.lk/299359/මිලියන-84කට-අධික-කේරළ-ගංජා-තොගය-සැකකරුවන්-පස්-දෙනෙකුත්-කොටු-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1297"
}