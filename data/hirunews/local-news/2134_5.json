{
       "Source": "hirunews",
       "Timestamp": "Saturday, 20 February 2021 - 23:34",
       "Headline": "Hiru Star Season 2 කිරුළ අහුංගල්ලේ උදාර කෞෂල්‍යට (වීඩියෝ)",
       "News Content": "සංගීතයේ සිහසුන තනමින් මිලියන ගණනක ජනතා සිහිනය මල් ඵල ගැන්වූ හිරු ස්ටාර් සීසන් ටූ අවසන් මහා තරඟයේ කිරුළ අහුංගල්ලේ උදාර කෞෂල්‍යට හිමිවුණා.\nහිරු ස්ටාර් අවසන් මහා තරගය පැවතියේ  හිරු ලයිෆ් ස්ටූඩියෝ පරිශ්‍රයේයි.\nශ්‍රී ලාංකීය රූපවාහිනී ප්‍රේක්ෂක ජනතාවට නවමු අත්දැකීම් ලබාදෙන හිරු ටී.වී. මෙරට රියැලිටි වංශ කතාව තුළ ප්‍රේක්ෂක ජනතාව කිසි දිනෙක නොවිඳි අත්දැකීමක් එක් කරමින් හිරු ස්ටාර් ආරම්භ කරනු ලැබුවා.\nජංගම දුරකථන යෙදවුමක් හරහා සජීවීව මනාපය පළ කරමින් තරඟකරුවන් ඉදිරි වටවලට තෝරා ගැනීම හිරු ස්ටාර් තරගාවලියේදී ප්‍රේක්ෂකයන්ට අවස්ථාව හිමි වූයේ මෙරට රියැලිටි ඉතිහාසයේ ප්‍රථම අවස්ථාවට වීම ද විශේෂත්වයක්.\nඑමෙන්ම ජනතා මනාපයේ විනිවිදභාවය තහවුරු කරමින් මනාපය පළ කරන්නන්ගේ රුව ද දැවැන්ත ඩිජිටල් තිරය මත දිස්වූයේ ලොව නවීනතම ක්‍රියාවලියක අත්දැකීම ශ්‍රී ලාංකීය ප්‍රේක්ෂකයන් වෙත සමීප කරමින්.\nඒ අනුව ශ්‍රී ලාංකීය රියැලිටි ඉතිහාසයේ ජයග්‍රාහකයින්ට පිරිනැමෙන වටිනාම තිළිණ වෙනුවෙන් අවසන් මහා තරඟයේ තරඟ වැදුණේ හොරණ - විශ්ව ප්‍රභාත්, අහුංගල්ල - උදාර කෞශ්‍යල්‍ය, හොරණ - අමන්දා පෙරේරා සහ බොරැල්ලේ - දිල්ශාන් මධුරංගයි.\nඅවසන් මහා තරඟයේදී පළමුව හොරණ විශ්ව ප්‍රභාත් සහ බොරැල්ලේ දිල්ෂාන් මධුරංග තරග වැදුනා.\nඑහිදි පලමුව තරගයෙන් ඉවත් වීමට සිදුවුයේ බොරැල්ලේ දිල්ෂාන් මධුරංගටයි.\nඅනතුරුව අහුන්ගල්ලේ උදාර කෞෂල්‍ය සමගින් හොරණ - අමන්දා පෙරේරා තරග වැදුනු අතර, එහිදී විශ්ව ප්‍රභාත් සමඟ අවසන් අභියෝගයට මුහුණදීමට තේරී පත්වුනේ අහුන්ගල්ලේ උදාර කෞෂල්‍ය යි.\nහිරු ස්ටාර් අවසන් මහා තරඟයේ කිරුළ හිමි කර ගත් උදාර කෞෂල්‍යට රුපියල් ලක්ෂ 35ක් වටිනා නවීනතම ජීප් රථයක්, මුදලින් රුපියල් මිලියන දෙකක් සහ රුපියල් මිලියන 5 ක් වටිනා දෘශ්‍ය ගීත 12 ක් ඇතුළත් සංගීතමය ඇල්බමයක් හිමි කර ගැනීමේ අවස්ථාව හිමි වුණා.",
       "URL": "https://www.hirunews.lk/263201/hiru-star-season-2-කිරුළ-අහුංගල්ලේ-උදාර-කෞෂල්‍යට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2134"
}