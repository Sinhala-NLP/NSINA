{
       "Source": "hirunews",
       "Timestamp": "Thursday, 12 May 2016 - 7:20",
       "Headline": "ජනපති අද සමුළුව අමතයි",
       "News Content": "දුෂණයට එරෙහි  සමුළුව සහභාගී වීම සදහා මහා බ්‍රිතාන්‍යට ගොස් සිටින ජනාධිපති මෛත්‍රීපාල සිරිසේන මහතා අද සමුලුව ඇමතීමට නියමිතව තිබෙනවා.\nබ්‍රිතාන්‍ය අග්‍රාමාත්‍ය ඩේවිඩ් කැමරන් මහතාගේ ප්‍රධානත්වයෙන් සමුලුව පැවැත්වෙන්නේ ලන්ඩන් නුවරදීයී.\nමෙහිදී දුෂණයට හා දුෂකයින්ට එරෙහිව ලෝකය ගත යුතු පියවර සම්බන්ධයෙන් ජනාධිපතිවරයා සමුලුව හමුවේ අදහස් දැක්වීමට නියමිතයි.\nසමුලුවෙන් අනතුරුව මෛත්‍රීපාල සිරිසේන මහතා බ්‍රිතාන්‍ය අග්‍රාමාත්‍ය ඩේවිඩ් කැමරන් මහතා ඇතුලු ඊට එක්වන රාජ්‍ය නායකයින් සමග ද්වීපාර්ශවික සාකච්ජා පැවැත්වීමටද නියමිතයි.\nජනාධිපතිවරයා ඊයේ රාත්‍රියේ හීත්‍රෝ ගුවන් තොටුපලෙන් බ්‍රිතාන්‍යයට ලගා වූ අතර ඔහු පිළිගැනීම වෙනුවෙන් විශේෂ නියෝජිත පිරිසක් පැමිණ සිටි බව ජනාධිපති මාධ්‍ය අංශය සඳහන් කලා.\nමේ අතර හෙට දිනයේදී ජනාධිපතිවරයා ඉන්දියාව බලා පිටත්ව යන අතර එහිදී ඉන්දීය අගමැතිවරයා සහ එරට රජයේ ප්‍රධානීන් සමගද සාකච්ජා පැවැත්වීමටයි සැලසුම් කර ඇත්තේ.\nඑහිදී මෛත්‍රීපාල සිරිසේන මහතා විශේෂ ආගමික උත්සවයකටද එක්වීමට නියමිත බව ජනාධිපති මාධ්‍ය ඒකකය සදහන් කළා.",
       "URL": "https://www.hirunews.lk/133010/ජනපති-අද-සමුළුව-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=5050"
}