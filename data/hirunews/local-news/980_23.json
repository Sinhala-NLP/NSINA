{
       "Source": "hirunews",
       "Timestamp": "Saturday, 30 July 2022 - 11:27",
       "Headline": "පස් පොඩ්ඩා සමඟ වෙඩි කෑ තවත් අයෙකු ජීවිතක්ෂයට (වීඩියෝ)",
       "News Content": "ගම්පහ අධිකරණය ඉදිරිපිට පසුගියදා සිදු වූ වෙඩි තැබීමේ සිද්ධියේ දී තුවාල ලැබූ තවත් අයෙකු අද (30) අලුයම ජීවිතක්ෂයට පත්ව තිබෙනවා.\nඒ ගම්පහ රෝහලේ ප්‍රතිකාර ලබමින් සිටියදියි.\nඅපරාධ කල්ලි සාමාජිකයෙකු වන සමන් රෝහිත පෙරේරා හෙවත් පස්පොඩ්ඩා එම වෙඩි තැබීමෙන් මීට පෙර ජීවිතක්ෂයට පත්වූ අතර, අද මියගිය 52 හැවිරිදි පුද්ගලයා ඔහුගේ සමීපතමයෙකු බවටයි වාර්තාවුණේ.\nමෙම වෙඩි තැබීම අපරාධ කල්ලි සාමාජිකයෙකු වන ගනේමුල්ල සංජීව නමැති පාතාල කල්ලි නායකයා විසින් මෙහෙයවා ඇති බවට දැනට අනාවරණ වී තිබෙනවා. සිද්ධියට සම්බන්ධ සැකකරුවන් මෙතෙක් අත්අඩංගුවට ගෙන නැහැ.\nඝාතන නඩුවකට පෙනී සිට අධිකරණයෙන් පිටතට පැමිණ කැබ් රථයකින් යළි නිවස බලා යන අවස්ථාවේදී පසුගිය බදාදා පස්පොඩ්ඩා ඉලක්ක කර මෙම වෙඩි ප්‍රහාරය එල්ල කර තිබුණා.\nසිද්ධියෙන් තුවාල ලැබූ තවත් පුද්ගලයෙකු මේ වනවිටත් ගම්පහ රෝහලේ ප්‍රතිකාර ලබනවා.",
       "URL": "https://www.hirunews.lk/311383/පස්-පොඩ්ඩා-සමඟ-වෙඩි-කෑ-තවත්-අයෙකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=980"
}