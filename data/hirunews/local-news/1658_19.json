{
       "Source": "hirunews",
       "Timestamp": "Thursday, 30 September 2021 - 16:14",
       "Headline": "විශේෂඥ වෛද්‍යවරුන්ගේ වාර්ෂික ස්ථාන මාරු ප්‍රමාදය",
       "News Content": "මෙම වසරේ විශේෂඥ වෛද්‍යවරුන්ගේ වාර්ෂික ස්ථාන මාරු අවසන් ලැයිස්තුව 2020 නොවැම්බර් 01 වන දින වන විට නිකුත් කළ යුතුව තිබුණා.\nඑහෙත් සෞඛ්‍ය අමාත්‍යංශයේ දැඩි ආකාර්යක්ෂමතාවය නිසා මේ වසරේ වාර්ෂික ස්ථාන මාරු නියෝග නිකුත් කරන ලද්දේ 2021.07.30 දිනය එම නිසා 2021 ජනවාරි 01 වන දින ස්ථාන මාරුවීම් ලැබිය යුතුව තිබු විශේෂඥ වෛද්‍යවරුන් එසේ ස්ථාන මාරු වීම් මාස 09 ක් ප්‍රමාද වී තිබෙනවා.\n2021 වාර්ෂික ස්ථාන මාරු නියෝගය අනුව විශේෂඥ වෛද්‍යවරුන් 726 ක් රෝහල් සඳහා ස්ථාන මාරු වී යා යුතු අතර වැඩ බලන විශේෂඥ වෛද්‍යවරුන් 748 ක් මෙම මාරුවීම් පටිපාටිය සුමට කිරීම සඳහා අනුයුක්ත කළ යුතුව ඇත.\nඑහෙත් සෞඛ්‍ය ලේකම්වරයාගේ නියෝග රටේ රෝහල් වල ප්‍රධානීන් නොපිළිගන්නා තත්ත්වයක් ඇති වී ඇති අතර මෙම ස්ථාන මාරු ක්‍රියාත්මක කිරීම සඳහා ප්‍රායෝගික ක්‍රමවේදයක් සෞඛ්‍ය අමාත්‍යංශය සතුව නැත.\nඊට අමතරව එසේ ස්ථාන මාරු ලැබුණු විශේෂඥ වෛද්‍යවරුන් අදාළ රෝහල් වෙත වාර්තා කර ඇත්දැයි දැන ගැනීම සඳහා සෞඛ්‍ය අමාත්‍යංශය කිසිදු වැඩ පිළිවෙලක් මේ වනතුරු සකස් කර නොමැති බව සඳහන්.\nඒ හේතුවෙන් මේ වන විට දුෂ්කර ප්‍රදේශ වල පවතින රෝහල් වල සේවා සැපයීම අඩාල වී තිබෙනවා",
       "URL": "https://www.hirunews.lk/283672/විශේෂඥ-වෛද්‍යවරුන්ගේ-වාර්ෂික-ස්ථාන-මාරු-ප්‍රමාදය",
       "Category": "Local News",
       "Parent URL": "https://www.hirunews.lk/local-news.php?pageID=1658"
}