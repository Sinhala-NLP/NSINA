{
       "Source": "hirunews",
       "Timestamp": "Sunday, 25 November 2018 - 11:47",
       "Headline": "හිංසාකාරී ලෙස ප්‍රවාහනය කළ එල ගවයින් හා මී ගවයින් 09 දෙනෙකු සමඟ සැකකරුවන් දෙදෙනකු අල්ලයි",
       "News Content": "හම්බන්තොට පොලිසියේ නිලධාරීන්හට ලැබුණු තොරතුරකට අනුව අද (25) උදෑසන කරන ලද වැටලීමකදී හම්බන්තොට මරේ පාර ප්‍රදේශයේදී  නිතිවිරෝධිව හිංසාකාරී ලෙස ප්‍රවාහනය කරමින් සිටි මී ගවයින් 05 දෙනෙකු සමග කුඩා ලොරි රථයක් අත්අඩංගුවට ගෙන තිබෙනවා.\nහම්බන්තොට ගවඝාතකාගාරය ආසන්නයේදී මෙම වටලිමනා සිදුකර ඇති අතර වැටලීම සිදුකරන අවස්ථාවේ එහි සිටි සැකකරුවන් දෙදෙනකු පලාගොස් ඇති අතර පසුව මී ගවයින් සමඟ ලොරි රථය පොලිස් බාරයට ගැනීමට හැකිවී ඇති අතර අද (25) දින ගවයින් සමඟ ලොරි රථය හම්බන්තොට මහේස්ත්‍රාත් හමුවට ඉදිරිපත් කිරීමට නියමිතව තිබෙනවා.\nඑමෙන්ම ඊයේ දිනයේදීද නීති විරෝධිව මස් පිණිස  ප්‍රවාහනය කරමින් සිටි එලගව දෙනුන් තිදෙනෙකු හා පැටවකු සමඟ සැකකරුවන් දෙදෙනකු අත්අඩංගුවට ගැනීමට  හම්බන්තොට පොලිසියේ අපරාධ අංශයේ නිලධාරීන්ට හැකි වුණා.\nපැටවුන්ගෙන් වෙන්කර මෙම කිරිගව දෙනුන් අම්පාර සමන්තුරේ ප්‍රදේශයේ සිට ගෙන විත් හම්බන්තොට සිප්පි කුලම ප්‍රදේශයේදී ඝාතනයට සුදානම් කර සිටියදී පොලිසියට ලැබුණු තොරතුරකට අනුව සිදුකරන ලද වැටලීමකදී අත්අඩංගුවට ගැනීමට හැකිවී තිබෙනවා.\nඅදාළ සැකකරුවන් දෙදෙනා බේරුවල ප්‍රදේශයේ හා හම්බන්තොට ප්‍රද්ශයේ පදිංචිකරුවන් දෙදෙනකු බවත් ඔවුන්ද අද (25) දින හම්බන්තොට මහේස්ත්‍රාත් වරයා හමුවට ඉදිරිපත් කිරීමට නියමිත බවයි හම්බන්තොට පොලිසිය පැවසුවේ.\nරාහුල් සමන්ත හෙට්ටිආරච්චි - හම්බන්තොට",
       "URL": "https://www.hirunews.lk/204875/හිංසාකාරී-ලෙස-ප්‍රවාහනය-කළ-එල-ගවයින්-හා-මී-ගවයින්-09-දෙනෙකු-සමඟ-සැකකරුවන්-දෙදෙනකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3635"
}