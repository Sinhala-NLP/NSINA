{
       "Source": "hirunews",
       "Timestamp": "Sunday, 15 May 2016 - 16:00",
       "Headline": "වැඩිම වර්ෂාපතනය පොතුවිල්වලට",
       "News Content": "ගත වූ පැය 24ක කාලය තුළ වැඩිම වර්ෂාපතන පොතුවිල් ප්‍රදේශයෙන් වාර්තාවනවා.\nකාලගුණ විද්‍යා දෙපාර්තමේන්තු සදහන් කළේ එය මිලිමීටර් 145.8ක් ලෙස සටහන්ව ඇති බවයි.\nමීට අමතරව බස්නාහිර, නැගෙනහිර, ඌව සහ දකුණු පළාත්වලින් ද ගිගුරුම් සහිත වැසි වාර්තා වනවා.\nවර්ෂාවත් සමග පුත්තලම දිස්තිි‍්‍රක්කයේද සියලූම ජලාශවල ජලමට්ටම් ඉහළ ගොස් තිබෙනවා.\nපුත්තලම ආපදා කළමනාකරණ මධ්‍යස්ථානය සදහන් කළේ කලා ඔයේ ජල මට්ටම ඉහළ යාම නිසා පුත්තලම පරණ මන්නාරම මාර්ගය එලූවන්කුලම ප්‍රදේශයෙන් යටවී ඇති බවයි.\nමේ හේතුවෙන් මාර්ගයේ ගමනාගමනයට ද බාධා එල්ල වී තිබෙනවා.\nඑමෙන්ම දැදුරු ඔයේ ජලාශයේ ජලමට්ටම ද ඉහළ යාම නිසා වන් දොරටු 07 ක් විවෘත්ත කර ඇති බව ආපදා කළමනාකරණ මධ්‍යස්ථානය සදහන් කළා.\nපස්කදු කඩා වැටීම් සහ නාය යෑම් හේතුවෙන් ඇල්ල වැල්ලවාය මාර්ගයේ ගමනාගමනයට ද බාධා එල්ල වී තිබෙනවා.\nමේ අතර ඊයේ රාත්‍රීයේ සිට ඇදහැලෙන වර්ෂාවත් සමග මස්කෙලිය ප්‍රදේශයේ වතුයායක පවුල් 18 ක් ආරක්ෂිත ස්ථාන කරා යොමු කිරීමට නුවර එළිය ආපදා කළමනාකරණ ඒකකය පියවර ගෙන ඇති බව සදහන්.",
       "URL": "https://www.hirunews.lk/133273/වැඩිම-වර්ෂාපතනය-පොතුවිල්වලට",
       "Category": "Local News",
       "Parent URL": "https://www.hirunews.lk/local-news.php?pageID=5045"
}