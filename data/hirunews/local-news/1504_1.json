{
       "Source": "hirunews",
       "Timestamp": "Friday, 10 December 2021 - 15:28",
       "Headline": "ඡන්ද ක්‍රමය වෙනස් කිරීම පිළිබඳ පාර්ලිමේන්තු විශේෂ කාරක සභාවේ කාලය දීර්ඝ කෙරේ",
       "News Content": "ඡන්ද ක්‍රමය වෙනස් කිරීම පිළිබඳ පාර්ලිමේන්තු විශේෂ කාරක සභාවේ කාලය ලබන වසරේ මාර්තු මස 31 වනදා දක්වා දීර්ඝ කර තිබෙනවා.\nඑම විශේෂ කාරක සභාවේ සභාපති සභා නායක අමාත්‍ය දිනේෂ් ගුණවර්ධන එහි කාලසීමාව දීර්ඝ කිරීම සඳහා පාර්ලිමේන්තුවට අද (10) ඉදිරිපත් කළ යෝජනාවකට අනුමැතිය හිමිවූ බවයි සභානායක කාර්යාලය නිවේදනය කළේ.\nකාරක සභාවේ කාලසීමාව මීට පෙර අවසන් වීමට නියමිතව තිබුණේ ලබන වසරේ ජනවාරි 16 වනදායි.\nමේ වසරේ අප්‍රේල් 5 වනදා ස්ථාපිත කළ මෙම කාරක සභාව මගින් ඡන්ද විමසීම් ව්‍යුහයේ නීතිරීති ප්‍රතිසංස්කරණ හඳුනාගැනීමටත්, ඒ සම්බන්ධයෙන් අවශ්‍ය සංශෝධන ඉදිරිපත් කිරීමටත් කටයුතු කෙරෙනවා.",
       "URL": "https://www.hirunews.lk/290604/ඡන්ද-ක්‍රමය-වෙනස්-කිරීම-පිළිබඳ-පාර්ලිමේන්තු-විශේෂ-කාරක-සභාවේ-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1504"
}