{
       "Source": "hirunews",
       "Timestamp": "Tuesday, 04 July 2017 - 7:46",
       "Headline": "පිං පෙට්ටි 253ක් බෞද්ධ කටයුතු දෙපාර්තමේන්තුවේ අධීක්ෂණයට",
       "News Content": "විහාර සහ ඓතිහාසික වටිනාකමකින් යුත් බෞද්ධ සිද්ධස්ථාන 253ක පඬුරු පෙට්ටි ඇතුළු සියලුම ආදායම් කටයුතු බෞද්ධ කටයුතු දෙපාර්තමේන්තුවේ අධීක්ෂණය යටතේ සිදුවන බව එහි කොමසාරිස් ජනරාල් නිමල් කොටවලගෙදර පවසනවා.\nඅලුත්ගම ඓතිහාසික කන්දෙවිහාරයේ පිං කැට 37කට මුද්‍රා තැබීම පිළිබඳව පසුගිය දිනවල කතාබහට ලක්වුණා.\nඑය සිදුකළේ නීත්‍යානුකූල ක්‍රමවේදයකට බවයි බෞද්ධ කටයුතු කොමසාරිස් ජනරාල්වරයා හිරු ප්‍රවෘත්ති අංශයට සදහන් කළේ.\nකෙසේ වෙතත්, ඓතිහාසික කන්දෙවිහාරයේ විහාරාධිපති පූජ්‍ය බටුවන්හේනේ ශ්‍රී බුද්ධරක්ඛිත හිමියන් හිරු ප්‍රවෘත්ති අංශයට අදහස් දක්වමින් කියා සිටියේ මීට පෙර මෙවැන්නක් සිදුවී නොමැති බවයි.\nකෙසේ වෙතත්, බෞද්ධ කටයුතු කොමසාරිස් ජනරාල් නිමල් කොටවෙලගෙදර හිරු ප්‍රවෘත්ති අංශයට සදහන් කළේ මීට සිටම අදාළ ක්‍රියාවලිය සිදුවූයේ තම දෙපාර්තමේන්තුවේ අධීක්ෂණය යටතේ බවයි.",
       "URL": "https://www.hirunews.lk/165024/පිං-පෙට්ටි-253ක්-බෞද්ධ-කටයුතු-දෙපාර්තමේන්තුවේ-අධීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=4440"
}