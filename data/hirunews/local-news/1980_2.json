{
       "Source": "hirunews",
       "Timestamp": "Monday, 03 May 2021 - 6:17",
       "Headline": "නිරෝධායන නීති කැඩූ 215ක් පොලිස් දැලේ",
       "News Content": "නිරෝධායන නීති උල්ලංඝනය කළ පුද්ගලයින් 215 දෙනෙකු ඊයේ (02) දිනයේදී අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා සඳහන් කළා.\nපසුගිය ඔකොතොම්බර් 30 වනදා සිට මේ දක්වා කාලය තුල සිදුකළ මෙයෙයුම් වලදී නිරෝධායන නීති උල්ලංඝනය කළ 4857 දෙනෙකු අත්අඩංගුවට ගෙන ඇති බවයි ඔහු වැඩිදුරටත් පැවසුවේ.\nමේ අතර නිරෝධායන නීති උල්ලංඝනය කරමින් පවත්වනු ලබන මත් පැන් සාද වැටලීමට සහ ඒවාට සහභාගී වන පුද්ගලයින් අත්අඩංගුවට ගැනීම සඳහා අද (03) සිට විශේෂ මෙහෙයුම් ආරම්භ කරන බව පොලිසිය පවසනවා.\nමෙවැනි ආකාරයේ සාද සංවිධානය කරන පුද්ගලයින් සහ එම සාද සඳහා සහභාගී වන පුද්ගලයින්ට දැඩි දඬුවම් පනවන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසන්නේ.",
       "URL": "https://www.hirunews.lk/270243/නිරෝධායන-නීති-කැඩූ-215ක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1980"
}