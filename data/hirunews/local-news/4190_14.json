{
       "Source": "hirunews",
       "Timestamp": "Saturday, 02 December 2017 - 14:35",
       "Headline": "නිල්වලා ගඟ පිටාර ගැලීමෙන් අකුරැස්සේ තවදුරටත් ගංවතුර තත්ත්වයක්",
       "News Content": "නිල්වලා ගඟ පිටාර ගැලිම නිසා අකුරුස්ස නගරයේ කොටසක් ජලයෙන් යට විම නිසා එහි ප්‍රධාන ඉන්ධන පිරවුම් හල වසා දමා තිබෙනවා.\nකෙසේ නමුත්, ගංවතුර මට්ටම සුළු වශයෙන් අඩුවෙමින් පවතින බවයි හිරු වාර්තාකරු සදහන් කළේ.\nඑමෙන්ම, අකුරැස්ස - පිටබැද්ද මාර්ගය පානදුගම ප්‍රදේශයෙන් මුළුමනින්ම ජලයෙන් යටවී තිබෙනවා.\nඑම නිසා දෙහිගස්පෙ, වැලිහේන, මාකඳුර,තලහගම, පෝරතොට, ගොඩපිිටිය යන ප්‍රදේශවල ගමනාගමන කටයුතු අඩාල වී තිබෙනවා.\nඅකුරැස්ස - කඹුරුපිටිය මාර්ගය සහ අකුරැස්ස - බෝපාගොඩ මාර්ගය ද මේ වනවිට මුළුමනින්ම ජලයෙන් යටවී ඇති බවයි හිරු වාර්තාකරු කියා සිටියේ.",
       "URL": "https://www.hirunews.lk/177441/නිල්වලා-ගඟ-පිටාර-ගැලීමෙන්-අකුරැස්සේ-තවදුරටත්-ගංවතුර-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4190"
}