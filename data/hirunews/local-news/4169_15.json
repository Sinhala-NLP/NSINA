{
       "Source": "hirunews",
       "Timestamp": "Saturday, 16 December 2017 - 16:53",
       "Headline": "සුළඟේ වේගය ඉහළට",
       "News Content": "ඉදිරි පැය 48 තුළ කන්කසන්තුරේ සිට පුත්තලම හරහා කොළඹ දක්වා වන ගැඹුරු සහ නොගැඹුරු මුහුදු ප්‍රදේශවල සුළඟේ වේගය වැඩිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑහිදී සුළඟේ වේගය පැයට කිලෝමීටර් 60 ත් 70 ත් දක්වා ඉහළ යා හැකි අතර, මුහුදු ප්‍රදේශ විටින් විට රළු විය හැකි බවයි කාලගුණ විද්‍යා දෙපාර්තමේන්තුව පෙන්වා දෙන්නේ.\nඑසේම කන්කසන්තුරේ සිට මඩකලපුව, හම්බන්තොට හරහා ගාල්ල දක්වා වන මුහුදු ප්‍රදේශයේ සුළං වේගය වැසි ඇති වන අවස්ථාවන්හිදී පැයට කිලෝමීටර් 80 දක්වා වැඩිවිය හැකියි.\nධීවර සහ නාවික ප්‍රජාව ඒ පිළිබද අවධානයෙන් පසුවිය යුතු බව ද කාලගුණ විද්‍යා දෙපාර්තමේන්තුව සදහන් කර සිටියා.\nඉදිරි දින කිහිපයේදී ඊසාන දිග මෝසම ආරම්භ වන බවට ද කාලගුණ විද්‍යා දෙපාර්තමේන්තුව අපේක්ෂා කරනවා.",
       "URL": "https://www.hirunews.lk/178553/සුළඟේ-වේගය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4169"
}