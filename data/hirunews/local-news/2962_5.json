{
       "Source": "hirunews",
       "Timestamp": "Thursday, 09 January 2020 - 13:38",
       "Headline": "අල්ලස් ලබාගත් පොලිසියේ දෙදෙනෙකුට වසර 28 ක සිර දඩුවම්",
       "News Content": "අල්ලස් ලබාගැනීම ඇතුලූ චෝදනා හතරකට වරදකරු වූ පොලිස් පරීක්ෂකවරයෙකුට සහ කොස්තාපල්වරයෙකුට කොළඹ මහාධිකරණය බරපතල වැඩ සහිත වසර 28 බැගින් සිර දඩුවම් අද නියම කළා.\nඔවුන් දෙදෙනා අරලගංවිල පොලීසියට අනුයුක්තව සේවය කළ සමයේ ගෝන මස් තොගයක් සමඟ අත්අඩංගුවට ගත් පුද්ගලයෙකුට නඩු පැවරීමක් සිදු නොකිරීමට රුපියල් දස දහසක අල්ලසක් ලබාගැනීම ඇතුලූ චෝදනා හතරක් යටතේයි මොවුන්ට නඩු පවරා තිබුණේ.\n2009 වසරේ අගෝස්තු 9 වනදා මෙම සිද්ධිය වාර්තා වන අතර එහි තීන්දුව මහාධිකරණ විනිසුරු ශෂී මහේන්ද්‍රන් අද ප්‍රකාශයට පත් කරමින් මොවුන් දෙදෙනාට රුපියල් විසිදහස බැගින් දඩයක් ද නියම කළා.",
       "URL": "https://www.hirunews.lk/231905/අල්ලස්-ලබාගත්-පොලිසියේ-දෙදෙනෙකුට-වසර-28-ක-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=2962"
}