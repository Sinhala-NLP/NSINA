{
       "Source": "hirunews",
       "Timestamp": "Thursday, 26 January 2017 - 19:51",
       "Headline": "මොරගහකන්ද ජලාශ භූමියේ නිවාසවලින් ඉවත් නොවු පිරිසක් ඉවත් කරයි",
       "News Content": "මොරගහකන්ද ජලාශයට අයත් භූමියේ පවතින නිවාස මේවන විට ජලයෙන් යටවෙමින් පැවතියත් තම නිවාසවලින් ඉවත් නොවී සිටි\nපුද්ගලයින් තිදෙනෙකු ඉන් ඉවත් කිරීමට බලධාරීන් අද පියවර ගත්තා.\nඔවුන් මෙලෙස සිය නිවාසවල රැඳී සිටියේ තමන්ට ඉඩම් හෝ වන්දි ලබාදීමට රජය කටයුතු නොකළ බවට චෝදනා කරමින්.\nමේ දිනවල පවතින අධික වාර්ෂාවත් සමග අඹන්ගඟේ ජල මට්ටම ඉහළ යාම හේතුවෙන් මොරගහකන්ද ජලාශයට අයත් භූමිය මේවන විට සීඝ්‍ර යෙන් ජලයෙන් පිරෙමින් පවතිනවා.\nනාඋල - කඹරව ගම්මානයේ පිරිසක් තම නිවාස ජලයෙන් යටවෙමින් පවතිද්දීත් ඉන් ඉවත්වීම ප්‍රතික්ෂේප කළේ තමන්ට වන්දි ලබා නොදුන් බවට පවසමින්.\nනාඋල ප්‍රා දේශිය ලේකම් නිශාන්ත කරුණාතිලක මහතා ඇතුළු පිරිසක් අද පෙරවරුවේ පොලිසියේද සහය ඇතිව බෝට්ටු මගින් ගොස් එම පිරිස නිවාසවලින් ඉවත් කිරීමට උත්සාහ කළද ඔවුන් ඉවත් වීම ප්‍රතික්ෂේප කළා.\nනමුත්ල හැකි ඉක්මණින් වන්දි ලබා දීමට කටයුතු කරන බවට ප්‍රාදේශිය ලේකම්වරයා දුන් පොරොන්දුව මත ඔවුන් නිවාසවලින් ඉවත් කිරීමට හැකිවුණා.\nමේ අතර, ජලය පිරෙමින් පැවති කඹරව ගම්මානයේ ගස් කැපීම සඳහා රැඳී සිටි පුද්ගලයින් 8 දෙනෙකුද අද පෙරවරුවේ මුදා ගැනීමට පොලිසිය සමත් වුණා.",
       "URL": "https://www.hirunews.lk/152990/මොරගහකන්ද-ජලාශ-භූමියේ-නිවාසවලින්-ඉවත්-නොවු-පිරිසක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4691"
}