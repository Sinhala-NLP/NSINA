{
       "Source": "hirunews",
       "Timestamp": "Wednesday, 07 February 2018 - 15:47",
       "Headline": "කාන්තාවකට අතවර කිරිමට තැත් කළ පුද්ගලයෙකු පොරෝ පහරකින් මරුට",
       "News Content": "ගලෙන්බිඳුනුවැව දුටුවැව 9 කොටස ප්‍රදේශයේදී පෙරොවකින් පහරදී පුද්ගලයෙකු ඝාතනය කර තිබෙනවා.\nපොලිසිය සඳහන් කළේ අද අලුයම 2 ට පමණ නිවසකට අයුතු ලෙස ඇතුලුවු පුද්ගලයෙකු මෙලෙස ඝාතනයට ලක්ව ඇති බවයි.\nමෙම පුද්ගලයා අදාළ නිවසට බීමත්ව අයුතු ලෙසට ඇතුලුවී නිවස තුල තනිව පදිංචිව සිටි කාන්තාවකට ලිංගික අතවර කිරීමට උත්සාහ කිරීමේදි ඉන් බේරීම සඳහා ඇය පොරොවකින් පහරදී අතැයි මුලික විමර්ශණවලදි අනාවරණ වී තිබෙනවා.\nමියගොස් ඇත්තේ දුටුවැව 10 කොටස ප්‍රදේශයේ පදිංචි 39 හැවිරිදි පුද්ගලයෙක්.\nමෙම ඝාතනය සිදු කළ වයස අවුරුදු 55 ක් වූ නිවෙස් හිමි කාන්තාව අත්අඩංගුවට ගෙන තිබෙනවා.\nමියගිය පුද්ගලයාගේ මෘත ශරීරය අනුරාධපුර රෝහලේ තැන්පත් කර තිබෙනවා.\nපශ්චාත් මරණ පරීක්ෂණය අද පැවැත්වීමට නියමිතයි.\nගලෙන්බිඳුනු වැව පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/183140/කාන්තාවකට-අතවර-කිරිමට-තැත්-කළ-පුද්ගලයෙකු-පොරෝ-පහරකින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4089"
}