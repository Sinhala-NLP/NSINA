{
       "Source": "hirunews",
       "Timestamp": "Friday, 22 September 2017 - 7:55",
       "Headline": "ඇමරිකාවෙන් ශ්‍රී ලංකාවට ප්‍රශංසා",
       "News Content": "ශ්‍රී ලංකාව නැවත ගොඩනැගීමේ කාර්ය ප්‍රශංසනීය බව ඇමරිකා එක්සත් ජනපදයේ දේශපාලන කටයුතු පිළිබද සහකාර රාජ්‍ය ලේකම් තෝමස් ෂැනන් පවසනවා.\nඑක්සත් ජාතීන්ගේ මහා මණ්ඩල සැසිවාරයට සහභාගි වීම සදහා ඇමරිකාවේ නිල සංචාරයක නිරත ජනාධිපති මෛත්‍රීපාල සිරිසේන සහ ඔහු අතර හමුවක් ඊයේ නිව්යෝක් නුවරදී සිදුවුණා.\nඑම අවස්ථාවේදී අදහස් පළ කරමිනුයි ඇමරිකා එක්සත් ජනපදයේ දේශපාලන කටයුතු පිලිබද සහකාර ලේකම්වරයා මේ බව සදහන් කළේ.\nශ්‍රී ලංකාව සහ ඇමරිකා එක්සත් ජනපදය අතර පවතින දීර්ඝ කාලීන සබඳතාවයන් පිළිබදව ද එහිදී සිහිපත් කර තිබෙනවා.\nරට තුළ ස්ථිරසාර සාමයක් ගොඩනැගීම සදහා ගෙන යන සංවර්ධන වැඩපිළිවෙල සාර්ථක කර ගැනීම සදහා ඇමරිකා එක්සත් ජනපදය ලබාදෙන සහය එහිදී ජනාධිපති මෛත්‍රීපාල සිරිසේන ඇගයීමකට ලක් කළ බවයි ජනාධිපති මාධ්‍ය අංශය සදහන් කළේ.\nමේ අතර, ජනාධිපති මෛත්‍රීපාල සිරිසේන සහ නේපාල අග්‍රාමාත්‍ය ෂෙර් බහාදූර් දෙව්බා අතර හමුවක් ද ඊයේ (21) නිව්යෝක් නුවරදී සිදුව තිබෙනවා.",
       "URL": "https://www.hirunews.lk/171515/ඇමරිකාවෙන්-ශ්‍රී-ලංකාවට-ප්‍රශංසා",
       "Category": "Local News",
       "Parent URL": "https://www.hirunews.lk/local-news.php?pageID=4310"
}