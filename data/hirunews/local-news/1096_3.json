{
       "Source": "hirunews",
       "Timestamp": "Tuesday, 14 June 2022 - 14:42",
       "Headline": "දුනිත් වෙල්ලාලගේට එක්දින වරම්",
       "News Content": "ශ්‍රී ලංකා 19න් පහළ ක්‍රිකට් කණ්ඩායමේ හිටපු නායක දුනිත් වෙල්ලාලගේට අද (14) එක් දින වරම් හිමි වුණා.\nඒ ශ්‍රී ලංකාව හා ඔස්ට්‍රේලියාව අතර පල්ලෙකැලේ ජාත්‍යන්තර ක්‍රිකට් ක්‍රීඩාංගනයේ දී පැවැත්වෙන පළමු එක් දින තරගයේ දී.\nදුනිත් වෙල්ලාලගේ තුන් ඉරියවුවවෙන් ම දස්කම් දක්වන ක්‍රීඩකයෙක්.\nනිමා වූ 19න් පහළ ක්‍රිකට් ලෝක කුසලානයේ දී කැපී පෙනෙන දස්කම් දැක් වූ දුනිත් වෙල්ලාලගේ, තවමත් 19 වැනි වියේ පසු වන ක්‍රීඩකයෙක්.\nවමතින් පිත්ත හසුරුවන ඔහු, වමත් දඟපන්දු යවන්නෙක් ලෙස ද තම දක්ෂතා පෙන්නුම් කරනවා.\nඅද දින එක් දින වරම් දිනා ගත් දුනිත් වෙල්ලාලගේගේ ඉදිරි ක්‍රීඩා දිවිය සාර්ථක වේ වා යි ශ්‍රී ලංකා ක්‍රිකට් වෙනුවෙන් අපි ප්‍රාර්ථනා කරමු.",
       "URL": "https://www.hirunews.lk/307108/දුනිත්-වෙල්ලාලගේට-එක්දින-වරම්",
       "Category": "Local News",
       "Parent URL": "https://www.hirunews.lk/local-news.php?pageID=1096"
}