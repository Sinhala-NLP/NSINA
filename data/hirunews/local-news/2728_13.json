{
       "Source": "hirunews",
       "Timestamp": "Saturday, 16 May 2020 - 23:17",
       "Headline": "කොරෝනා පරදවමින් නැගී සිටින හිඟුරාන සීනි කම්හල (වීඩියෝ)",
       "News Content": "ලොව පුරා පැතිර යන කොවිඩ් 19 වසංගතය මේ වනවිට ජන ජීවිතයට විශාල බලපෑමක් කිරීමට සමත්ව තිබෙනවා.\nඒ හේතුවෙන් මේ වන විට කර්මාන්තශාලා විශාල ප්‍රමාණයක් පවතින්නේ අක්‍රීය මට්ටමේ.\nකෙසේ වුවත් කොරෝනා පරදවමින් නැගී සිටින හිඟුරාන ප්‍රදේශයේ සීනි කර්මාන්ත ශාලාවේ සේවකයින්ගේ කතාවයි මේ.\nවසර 60 ක පමණ අතීතයක් හිමි හිඟුරාන සීනි කර්මාන්තශාලාවේ මේ වන විට සේවකයින් එක්දහස් එකසීයක් සහ උක් ගොවීන් 4000ක් පමණ සේවයකරනු ලබනවා.\nදිනකට උක්ගස් ටොන් 2000ක් අඹරමින් වසරකට සීනි මෙට්ට්‍රික් ටොන් 30,000ක නිශ්පාදනයක් හරහා රටේ ආර්ථිකය නාගා සිටුවීමට සවියක් වුණු හිඟුරාන සීනි කර්මාන්ත ශාලාව අනපේක්ෂිත ලෙස කොවිඩ් 19 වෛරසයත් සමඟ තාවකාලිකව වසා දැමීමට බලධාරීන්ට සිදු වුණා.\nමේ හේතුවෙන් එහි සේවකයින් මෙන්ම උක් ගොවීන්ද පත්වුයේ දැඩි අපහසුතාවයකටයි.\nකේසේවෙතත් රට යතා තත්ත්වයට පත් කිරීමේ රජයේ වැඩපිළිවෙළත් සමග වෛරසයට අභියෝගයක් එල්ල කරමින් ගල් ඔය වැවිලි සමාගමේ හිඟුරාන සීනි කර්මාන්තශාලවේ වැඩකටයුතු යළි ආරම්භ කර තිබෙනවා.",
       "URL": "https://www.hirunews.lk/240877/කොරෝනා-පරදවමින්-නැගී-සිටින-හිඟුරාන-සීනි-කම්හල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2728"
}