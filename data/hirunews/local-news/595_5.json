{
       "Source": "hirunews",
       "Timestamp": "Wednesday, 18 January 2023 - 7:17",
       "Headline": "ඇමරිකා-ශ්‍රී ලංකා නාවික සහ මැරීන් බළකා ඒකාබද්ධ සහයෝගීතා අභ්‍යාසයක් හෙට",
       "News Content": "ඇමරිකානු නාවික සහ මැරීන් බළකාය ශ්‍රී ලංකා නාවික හමුදාව සහ ගුවන් හමුදාව සමඟ ක්‍රියාත්මක කරන ඒකාබද්ධ සහයෝගීතා අභ්‍යාසයක් හෙට ආරම්භ වනවා.\nඑය මේ මස 23 වනදා දක්වා කොළඹ දී සහ ත්‍රිකුණාමලයේදී පැවැත්වීමට නියමිත බවයි මෙරට ඇමරිකානු තානාපති කාර්යාලය ප්‍රකාශ කළේ.\nකලාපීය සහයෝගීතාව ශක්තිමත් කිරීම සහ සමුද්‍රීය අන්තර් ක්‍රියාකාරකම් වැඩිදියුණු කිරීමේ අරමුණින් මෙම අභ්‍යාසය ක්‍රියාත්මකයි.\nඑසේම ඉන්දු - ශාන්තිකර කලාපයේ සමුද්‍රිය ආරක්ෂාව සම්බන්ධයෙන් සාම්ප්‍රදායික සහ සාම්ප්‍රදායික නොවන අභියෝගවලට ප්‍රතිචාර දැක්වීම පිළිබඳ ද එහි දී විශේෂ අවධානයක් යොමු වනු ඇති.",
       "URL": "https://www.hirunews.lk/325292/ඇමරිකා-ශ්‍රී-ලංකා-නාවික-සහ-මැරීන්-බළකා-ඒකාබද්ධ-සහයෝගීතා-අභ්‍යාසයක්-හෙට",
       "Category": "Local News",
       "Parent URL": "https://www.hirunews.lk/local-news.php?pageID=595"
}