{
       "Source": "hirunews",
       "Timestamp": "Tuesday, 17 August 2021 - 13:57",
       "Headline": "මුදල් පනත් කෙටුම්පතේ වගන්ති 13ක් ව්‍යවස්ථාවට පටහැනි බව ශ්‍රේෂ්ඨාධිකරණය දැනුම් දෙයි",
       "News Content": "මෑතකදී පාර්ලිමේන්තුවට ඉදිරිපත් කළ මුදල් පනත් කෙටුම්පතේ වගන්ති කිහිපයක් ආණ්ඩුක්‍රම ව්‍යවස්ථාවට අනුකූල නොවන බව ශ්‍රේෂ්ඨාධිකරණය කථානායකවරයාට දැනුම්දී තිබෙනවා.\nඅද පෙරවරුවේ කථානායක මහින්ද යාපා අබේවර්ධන පාර්ලිමේන්තුවට ඒ බව දැනුම් දෙනු ලැබුවා.\nඅදාළ වගන්ති සංශෝධනයට ලක් කරන්නේ නම් සරල බහුතරයකින් මෙම කෙටුම්පත සම්මත කළ හැකි බවයි ශ්‍රේෂ්ඨාධිකරණය දැනුම්දී ඇත්තේ.\nමේ අතර, කොවිඩ් 19, තාවකාලික විධි විධාන පනත් කෙටුම්පත සම්මත කර ගැනීම සඳහා දෙවන වර කියවීමේ විවාදය මේ වන විට ආරම්භ වී තිබෙනවා.",
       "URL": "https://www.hirunews.lk/279925/මුදල්-පනත්-කෙටුම්පතේ-වගන්ති-13ක්-ව්‍යවස්ථාවට-පටහැනි-බව-ශ්‍රේෂ්ඨාධිකරණය-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1748"
}