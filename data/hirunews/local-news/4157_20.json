{
       "Source": "hirunews",
       "Timestamp": "Monday, 25 December 2017 - 11:06",
       "Headline": "තැපැල් ඡන්ද සලකුණු කිරීමට දින දෙයි",
       "News Content": "පළාත් පාලන ආයතන 341 කට අදාළව පැවැත්වෙන ඡන්ද විමසීමේදී රජයේ සේවකයින්ට තැපෑලෙන් ඡන්දය සලකුණු කිරීමට ලබන වසරේ ජනවාරි මස 25 සහ 26 යන දින දෙක වෙන්කර ඇති බව මැතිවරණ කොමිසම පවසනවා.\nඅතිරේක මැතිවරණ කොමසාරිස් එම්.එම්.මොහොමඩ් සඳහන් කළේ ඡන්ද විමසීමේදී තැපෑලෙන් ඡන්දය භාවිත කිරීමට ඉල්ලුම් කරනු ලැබූ රජයේ සේවකයින්ගේ නාමලේඛණ සහතික කිරීම ජනවාරි මස 08 වනදා සිදුකරන බවයි.\nඒ අනුව සුදුසුකම් ලැබූ රජයේ සේවකයින්ට තැපෑලෙන් ඡන්දය භාවිත කිරීම සඳහා අවශ්‍ය පත්‍රිකා ඇතුළත් පැකට්ටු බෙදාහැරීම සඳහා ජනවාරි මස 11 වනදා තැපෑලට භාරදෙන බවද ඔහු තවදුරටත් සඳහන් කළා.",
       "URL": "https://www.hirunews.lk/179251/තැපැල්-ඡන්ද-සලකුණු-කිරීමට-දින-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4157"
}