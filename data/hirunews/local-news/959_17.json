{
       "Source": "hirunews",
       "Timestamp": "Saturday, 06 August 2022 - 21:33",
       "Headline": "තරග බිමේදී අවතක්සේරු වූ නෙත්මිගෙන් ලෝකයට පාඩමක් (වීඩියෝ)",
       "News Content": "2022 පොදු රාජ්‍ය මණ්ඩලීය ක්‍රීඩා උළෙලේ තරග ඉසව්වන් පැවැත්වෙන නවවැනි දිනය අදයි.\nඊයේ රාත්‍රීයේදී ශ්‍රී ලංකා පදක්කම් මල්ලට තවත් ලෝකඩ පදක්කමක් එක්කරන්නට කිලෝග්‍රෑම් 57 බර පංතියේ මල්ලවපොර ඉසව්වට සහභාගී වූ 18 හැවිරිදි නෙත්මි අහිංසා පොරුතොටගේට හැකියාව ලැබුණා.\nඒ ඔස්ට්‍රේලියානු ක්‍රීඩිකාවක් ලකුණු 10ට 0ක් ලෙසින් පහසුවෙන් පරාජය කරමින්.\nපොදු රද මඩුලු ක්‍රීඩා උලෙළකදී ශ්‍රී ලංකාව වෙනුවෙන් පදක්කමක් දිනාගත් ලාබාලතම ක්‍රීඩිකාව ලෙසින් නෙත්මි වාර්තා පොත් අතරට එක් වෙද්දීලමල්ලවපොර ඉසව්වෙන් පොදු රාජ්‍ය මණ්ඩලයීය ක්‍රීඩා උළෙලේදී ශ්‍රී ලංකාව දිනූ පළමු පදක්කම ද මෙය වනවා.\nමේ අතර හිරු ස්පෝට්ස් කණ්ඩායම නෙත්මි අහිංසාගේ පන්නල පිහිටි ඇගේ නිවසට ගොස් තොරතුරු විමසා බැලීමටද අමතක කළේ නැහැ.\nමේ ඇය සිය ඉලක්කය වෙනුවෙන් සිහින මවා තිබූ අයුරුයි. නෙත්මිගේ මව සිය දියණියගේ ජයග්‍රහණයේ සතුට වචනවලට පෙරලුවා.",
       "URL": "https://www.hirunews.lk/312102/තරග-බිමේදී-අවතක්සේරු-වූ-නෙත්මිගෙන්-ලෝකයට-පාඩමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=959"
}