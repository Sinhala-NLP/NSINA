{
       "Source": "hirunews",
       "Timestamp": "Thursday, 17 September 2020 - 22:39",
       "Headline": "විස්ස ගැන දේශපාලන පක්ෂ පළ කළ අදහස්  (වීඩියෝ)",
       "News Content": "යෝජිත 20වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් අද පැවති ප්‍රවෘත්ති සාකච්ඡාවලදී ප්‍රධාන දේශපාලන පක්ෂ  අදහස් පළ කළා.\nජාතික ජන බලවේගයයේ පාර්ලිමේන්තු මන්ත්‍රී විජිත හේරත් මාධ්‍ය හමුවකට එක්වෙමින් යෝජිත 20වන ආණ්ඩුක්‍රම ව්‍යවස්ථා සංශෝධනය පිලිබන්ධ අදහස් පල කළා.\n20වන ආණ්ඩුක්‍රම ව්‍යවස්ථා සංශෝධනය පිලිබඳ නැවත සොයා බැලීමට අග්‍රාමාත්‍යවරයා පත්කළ කමිටුවේ සිටි කැබිනට් අමාත්‍යවරුන්,කැබිනට් අමාත්‍ය මණ්ඩල හමුවේදී  20වන ආණ්ඩුක්‍රම ව්‍යවස්ථා සංශෝධනයට අනුමැතිය දී ඇත්තේ අධ්‍යනය කිරීමකින් තොරව බවයි.\nමේ අතර සමගි ජන බලවේගයේ පාර්ලිමේන්තු මන්ත්‍රී ලක්ෂ්මන් කිරිඇල්ල අද පැවතී මාධ්‍ය හමුවකට එක්වෙමින් කියා සිටියේ 20වන ආණ්ඩුක්‍රම ව්‍යවස්ථා සංශෝධනයට පාර්ලිමේන්තුවේදී තුනෙන් දෙකක බලයක් ලබා ගැනීමට නොහැකිවනු බවයි.\nවරාය අමාත්‍ය රෝහිත අබේගුණවර්ධන ද 20වන ආණ්ඩුක්‍රම ව්‍යවස්ථා සංශෝධනය පිලිබඳ අද පැවතී මාධ්‍ය හමුවකදී අදහස් පළ කළා.\nඑහිදී අමාත්‍යවරයා කියා සිටියේ නව ආණ්ඩුක්‍රම ව්‍යවස්ථා සංශෝධනය පාර්ලිමේන්තුවට ඉදිරිපත් කර තුනෙන් දෙකක බලයකින් සම්මත කර ගන්නා බවත්    විපක්ෂයට එම අවස්ථාවේදී තමන්ගේ බලය පෙන්වන ලෙස අභියෝග කරන බවත් අමාත්‍යවරයා එහිදී වැඩිදුරටත් ප්‍රකාශ කර සිටියා .",
       "URL": "https://www.hirunews.lk/250479/විස්ස-ගැන-දේශපාලන-පක්ෂ-පළ-කළ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2447"
}