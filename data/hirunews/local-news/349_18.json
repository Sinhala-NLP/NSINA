{
       "Source": "hirunews",
       "Timestamp": "Friday, 12 May 2023 - 13:58",
       "Headline": "රුපියල් ට්‍රිලියනයක මුදල් මුද්‍රණයට සජිත් විරුද්ධ වෙයි",
       "News Content": "සභාපතිවරයෙකු පත් කර නොමැති අවස්ථාවක ඊයේ (11) රැස්වූ මුදල් කාරක සභාව තාවකාලික සභාපතිවරයා යටතේ රුපියල් ට්‍රිලියනයක මුදල් මුද්‍රණය කිරීමට අනුමැතිය ලබාදීමට විරෝධය පළ කරන බව විපක්ෂ නායක සජිත් ප්‍රේමදාස අද (12) පාර්ලිමේන්තුවේදී ප්‍රකාශ කළා.\nකෙසේ වෙතත්, ආණ්ඩු පක්ෂයේ ප්‍රධාන සංවිධායක අමාත්‍ය ප්‍රසන්න රණතුංග කියා සිටියේ සභාපතිවරයෙකු නොමැති වුව ද තාවකාලික සභාපතිවරයෙකු පත් කිරීමකින් හෝ මුදල් කාරක සභාවේ කටයුතු පවත්වාගෙන යා හැකි බවයි.\nපාර්ලිමේන්තු මන්ත්‍රී කබීර් හෂීම්, විපක්ෂයේ ප්‍රධාන සංවිධායක ලක්ෂ්මන් කිරිඇල්ල, රාජ්‍ය අමාත්‍යවරුන් වන ෂෙහාන් සේමසිංහ, මොහාන් ප්‍රියදර්ශන පාර්ලිමේන්තු මන්ත්‍රී මදුර විතානගේ මෙන්ම, කතානායකවරයා ද එස සංවාදයට මැදිහත් වුණා.",
       "URL": "https://www.hirunews.lk/334973/රුපියල්-ට්‍රිලියනයක-මුදල්-මුද්‍රණයට-සජිත්-විරුද්ධ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=349"
}