{
       "Source": "hirunews",
       "Timestamp": "Thursday, 06 May 2021 - 13:31",
       "Headline": "දුම්රිය ගමන් වාර විස්සක් අවලංගු කෙරේ",
       "News Content": "කොරෝනා වසංගතයත් සමඟ මගීන් අඩුවීම හේතුවෙන් අද සිට නැවත දැනුම් දෙනතුරු රාත්‍රී තැපැල් දුම්රිය ඇතුලු දුම්රිය ගමන් වාර විස්සක් අවලංගු කර තිබෙනවා.\nදුම්රිය දෙපාර්තමේන්තුව සඳහන් කළේ කොළඹ - කොටුවෙන් ගමන් ආරම්භ කර බදුල්ල, ත්‍රිකුණාමලය, කන්කසන්තුරය බලා ධාවනය කරන රාත්‍රි තැපැල් දුම්රිය සහ එම නගරවලින් කොළඹ කොටුව බලා ධාවනය වන රාත්‍රී තැපැල් දුම්රිය මෙලෙස අවලංගු කර ඇති බවයි.\nඑසේම මන්දගාමී දුම්රිය ගමන් වාර 14 ක්ද අවලංගු කර තිබෙනවා.\nමේ අතර කොරෝනා ව්‍යාප්තිය සළකා සුරාබදු බලපත්‍ර ලත් ස්ථාන පවත්වාගෙන යා යුතු ආකාරය සම්බන්ධයෙන් සුරාබදු කොමසාරිස් ජනරාල්වරයා අද මාර්ගෝපදේශන මාලාවක් නිකුත් කරනු ලැබුවා.\nඒ අනුව ර.බි. විසි දෙක ඒ, තානායම් බලපත්‍ර, හෝටල් බලපත්‍ර සහ වයින් ස්ටෝර්ස් හැර අනෙකුත් බලපත්‍ර ලත් ස්ථාන නැවත දැනුම් දෙනතුරු ක්‍රියාත්මක කළ නොහැකි බවයි සුරාබදු මාධ්‍ය ප්‍රකාශක සුරාබදු කොමසාරිස් කපිල කුමාරසිංහ සඳහන් කළේ.",
       "URL": "https://www.hirunews.lk/270603/දුම්රිය-ගමන්-වාර-විස්සක්-අවලංගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1972"
}