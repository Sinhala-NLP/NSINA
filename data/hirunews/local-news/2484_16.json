{
       "Source": "hirunews",
       "Timestamp": "Tuesday, 01 September 2020 - 13:50",
       "Headline": "අපරාධ කල්ලි සාමාජික 'සාවන්නා' අත්අඩංගුවට (වීඩියෝ)",
       "News Content": "අපරාධ කල්ලි සාමාජික මොහොමඩ් ෂාවුල් හමීඩ් හෙවත් 'සාවන්නා' හෙරොයින් සමඟ මාලිගාවත්ත  ප්‍රදේශයේදී පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nමේ අතර බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පතිවරයාගේ උපදෙස් මත සිදුකළ වැටලීම්වලදී මත්ද්‍රව්‍ය ජාවාරම ඇතුළු විවිධ නීතිවිරෝධී ක්‍රියා සම්බන්ධයෙන් සැකකරුවන් 403 දෙනෙකු අත්අඩංගුවට ගෙන තිබෙනවා.\nපොලිස් මූලස්ථානය පැවසුවේ, ඊට අමතරව දිවයිනේ තවත් ප්‍රදේශ කිහිපයකින්ද මත්ද්‍රව්‍ය ජාවාරමට සම්බන්ධ සැකකරුවන් අත්අඩංගුවට ගෙන ඇති බවයි.",
       "URL": "https://www.hirunews.lk/249158/අපරාධ-කල්ලි-සාමාජික-සාවන්නා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2484"
}