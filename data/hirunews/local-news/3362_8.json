{
       "Source": "hirunews",
       "Timestamp": "Wednesday, 08 May 2019 - 15:01",
       "Headline": "ප්‍රදේශ කිහිපයක උණුසුම වැඩිවන බැවින් අවධානයෙන් සිටින්නැයි උපදෙස්",
       "News Content": "නැගෙනහිර පළාතේ සහ මන්නාරම, වවුනියා, මුලතිව්, කිලිනොච්චිය දිස්ත්‍රික්කවල බොහෝ ස්ථානවල හෙට උණුසුම් කාලගුණයක් පවතින බැවින් වැඩි අවධානයක් යොමු කරන ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙනවා.\nමෙම කාලගුණ තත්ත්වය හේතුවෙන් විජලනය සහ ලවණ ඉවත්වීමෙන් මස්පිඩු පෙරළීම, අධික මහන්සිය මෙන්ම ආඝාත තත්ත්වයන්ද ඇතිවිය හැකි බව සඳහන්.\nඑම නිසා ප්‍රමාණවත් ලෙස ජලය පානය කරන ලෙසත්, සෙවණ ඇති ස්ථානවල රැඳී සිටින ලෙසත් සෞඛ්‍ය අමාත්‍යාංශය දැනුම්දී ඇති බවයි කාලගුණ විද්‍යා දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/216002/ප්‍රදේශ-කිහිපයක-උණුසුම-වැඩිවන-බැවින්-අවධානයෙන්-සිටින්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3362"
}