{
       "Source": "hirunews",
       "Timestamp": "Saturday, 05 October 2019 - 15:49",
       "Headline": "පළාත් රැසකට ප්‍රබල අකුණු අවදානමක්",
       "News Content": "බස්නාහිර, සබරගමුව, මධ්‍යම, දකුණ, ඌව, වයඹ සහ උතුරු පළාත්වලට මෙන්ම, අනුරාධපුර දිස්ත්‍රික්කයට අද සවස් කාලයේ හෝ රාත්‍රියේ ගිගුරුම් සහිත වැසි සමග ප්‍රබල අකුණු ඇතිවීමේ අවදානමක් පවතින බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව අද පස්වරුවේ නිකුත් කළ නිවේදනයක දැක්වුණේ ගිගුරුම් සහිත වැසි සමග පැයට කිලෝමීටර 70 ත් 80 ත් අතර අගයක කෙටිකාලීන තද සුළං ඇතිවිය හැකි බවයි.\nඅකුණු සහ ගිගුරුම් පවතින අවස්ථාවලදී එළිමහනේ හෝ ගස් යට නොසිටිය යුතු අතර, කුඹුරු, තේ වතු, ක්‍රීඩා පිටි මෙන්ම ජලාශ වැනි විවෘත ස්ථානවල රැදී සිටීමෙන් වළකින ලෙස ද කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/225648/පළාත්-රැසකට-ප්‍රබල-අකුණු-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=3113"
}