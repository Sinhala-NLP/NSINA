{
       "Source": "hirunews",
       "Timestamp": "Thursday, 13 July 2023 - 10:30",
       "Headline": "මැරයාට පෙම් බඳින මත්ලෝලීන්ගේ උද්ඝෝෂණය",
       "News Content": "සංවිධානාත්මක අපරාධ හා මත්ද්‍රව්‍ය ජාවාරම් රැසකට සම්බන්ධ සැකකරුවෙකු අත්අඩංගුවට ගැනීම සම්බන්ධයෙන් පුද්ගලයින් පිරිසක් මතුගම නගරයේ උද්ඝෝෂණයක නිරත වී තිබෙනවා.\nමත්ද්‍රව්‍ය ජාවාරම් ,තියුණු ආයුධ වලින් මිනිසුන්ට පහර දීම ඇතුළු චෝදනා රැසක් සම්බන්ධයෙන් මේ වනවිට අධිකරණ වල නඩු විභාග වෙමින් පවතින මෙම සැකකරු අත්අඩංගුවට ගැනීමෙන් පසුව සැකකරුගේ මව ඇතුළු කණ්ඩායමක් මෙම උද්ඝෝෂණය සිදුකර ඇති බව මතුගම පොලිසිය පවසයි.\nමාස කීපයකට පෙර මෙම සැකකරු විසින් පුද්ගලයෙකුගේ දෑත් වෙන් වන ලෙස කපා දමා ඇති බවද පොලිසිය වැඩිදුරටත් අනාවරණය කරයි.\nඊයේ දිනයේ මෙම උද්ඝෝෂණයට සහභාගී වූ  පිරිසගෙන් බහුතරය මත්ද්‍රව්‍යයට ඇබ්බැහි වූවන් බවද පොලිසිය කරුණු අනාවරණය කරගෙන ඇත.",
       "URL": "https://www.hirunews.lk/341044/මැරයාට-පෙම්-බඳින-මත්ලෝලීන්ගේ-උද්ඝෝෂණය",
       "Category": "Local News",
       "Parent URL": "https://www.hirunews.lk/local-news.php?pageID=188"
}