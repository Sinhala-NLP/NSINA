{
       "Source": "hirunews",
       "Timestamp": "Thursday, 21 December 2017 - 15:03",
       "Headline": "උඩවලවෙන් ඇවිත් කහතුඩුවෙන් ලියයි",
       "News Content": "ජාතික හැදුනුම්පත ව්‍යාජ ලෙස සකසා වෙනත් අයෙක් වෙනුවෙන් සාමාන්‍ය පෙළ විභාගයට පෙනී සිටි පෞද්ගලික අපේක්ෂකයෙකු සම්බන්ධයෙන් පොලීසිය පරීක්ෂණයක් ආරම්භ කර තිබෙනවා.\nපොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කළේ පිලියන්දල ප්‍රදේශයේ විභාග මධ්‍යස්ථානයක ශාලාධිපතිගෙන් ලැබුණු තොරතුරක් මත මෙම පරීක්ෂණ ආරම්භ කර ඇති බවයි.\nමෙම අපේක්ෂකයා තම ජාතික හැදුනුම්පතට වෙනත් ඡායාරූපයක් අලවා එය ව්‍යාජ ලෙස සකස් කොට විභාගයට ඉදිරිපත් කර ඇති බවට පොලිස් පරීක්ෂණවලදී අනාවරණ වී තිබෙනවා.\nවිභාගයට පෙනී සිටි උඩවලව ප්‍රදේශයේ පදිංචි 24 හැවිරිදි තරුණයා සහ පිළියන්දල, කහතුඩුව ප්‍රදේශයේ පදිංචි 19 හැවිරිදි විභාග අපේක්ෂකයා පොලිස් අත්අඩංගුවට ගෙන තිබෙනවා.\nඔවුන් දෙදෙනාම මේවන විට පොලිස් අත්අඩංගුවේ පසුවන අතර සිද්ධිය සම්බන්ධයෙන් පිළියන්දල පොලිසිය වැඩිදුර පරික්ෂණ සිදුකරනවා.\nපසුගිය 12 වනදා ආරම්භ වූ සාමාන්‍ය පෙළ විභාගය අද අවසන් වුණා.",
       "URL": "https://www.hirunews.lk/178970/උඩවලවෙන්-ඇවිත්-කහතුඩුවෙන්-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=4162"
}