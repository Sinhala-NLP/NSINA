{
       "Source": "hirunews",
       "Timestamp": "Wednesday, 05 December 2018 - 16:55",
       "Headline": "කරාපිටියේ වෛද්‍යවරුන් දෙදෙනෙකු ගුටිබැට හුවමාරුවක",
       "News Content": "කරාපිටිය - ශික්ෂණ රෝහලේ විශේෂඥ වෛද්‍යවරයෙකු අද දහවල් තවත් වෛද්‍යවරයෙකුට පහරදී තිබෙනවා.\nඑම වෛද්‍යවරයා සිය මෝටර් රථයෙන් රෝහල තුළ පිහිටි රථගාල වෙත පැමිණෙමින් සිටියදී වෙනත් වෛද්‍යවරයෙකු එම ස්ථානයේ ඔහුගේ මෝටර් රථය නතර කිරීමට සූදානම් වී තිබෙනවා.\nඑයට උරණවූ විශේෂඥ වෛද්‍යවරයා තම මෝටර් රථය හරස් කර අනෙක් මෝටර් රථයේ සිටි වෛද්‍යවරයාට පහරදී ඇති බව සඳහන්.\nපහරකෑමට ලක්වූ  වෛද්‍යවරයා මේ වනවිට එම රෝහලේම ප්‍රතිකාර ලබන බවයි රෝහල් අධ්‍යක්‍ෂ වෛද්‍ය ජයම්පති සේනානායක අප කළ විමසීමකදී කියා සිටියේ.\nකෙසේ වෙතත් වෛද්‍යවරුන් දෙදෙනාම තමන්ට පහරදුන් බවට රෝහල් පොලීසියට පැමිණිලි කර තිබෙනවා.",
       "URL": "https://www.hirunews.lk/205546/කරාපිටියේ-වෛද්‍යවරුන්-දෙදෙනෙකු-ගුටිබැට-හුවමාරුවක",
       "Category": "Local News",
       "Parent URL": "https://www.hirunews.lk/local-news.php?pageID=3619"
}