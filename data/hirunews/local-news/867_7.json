{
       "Source": "hirunews",
       "Timestamp": "Thursday, 15 September 2022 - 13:48",
       "Headline": "අගමැති නිවසට පහර දුන් සැකකරුවන් සොයා පොලීසිය මහජන සහාය පතයි",
       "News Content": "ඉකුත් ජූලි මස 7 වැනි දින ඇති වූ කළහකාරී හා ප්‍රචණ්ඩකාරී සිදුවීම්වල දී හිටපු අග්‍රාමාත්‍ය, වර්තමාන ජනාධිපති රනිල් වික්‍රමසිංහගේ පුද්ගලික නිවසට පහර දී හානි කිරීමට අදාල සැකකරුවන් අත්අඩංගුවට ගැනීම සඳහා පොලීසිය මහජන සහාය පතනවා.\nඒ අනුව සිදුවීමට අදාලව ලබාගත් සමීප ආවේක්ෂණ දර්ශන හා විමර්ශනවලට අදාලව ලබා ගත් වීඩියෝ දර්ශන ඇසුරින් මෙම සැකකරුවන් හඳුනාගත් බවයි පොලීසිය පවසන්නේ.\nඑබැවින් එම සැකකරුවන් සම්බන්ධයෙන් යම් තොරතුරක් වෙතොත්, පහත දුරකතන අංක වෙත දැනුම් දෙන ලෙසයි පොලීසිය මහජනතාවගෙන් ඉල්ලා සිටින්නේ.\nඒ අනුව 071 8 594 913, 011 2 449 358 හෝ 011 2 013 883 යන දුරකථන අංක වෙත ඔවුන් පිළිබඳ තොරතුරු දැනුම්දීමේ හැකියාව පවතින බවයි පොලිස් මාධ්‍ය ප්‍රකාශක කාර්යාලය නිවේදනය කළේ.\n(සැකකරුවන්ගේ ඡායාරූප පහත දැක්වෙනවා)",
       "URL": "https://www.hirunews.lk/315456/අගමැති-නිවසට-පහර-දුන්-සැකකරුවන්-සොයා-පොලීසිය-මහජන-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=867"
}