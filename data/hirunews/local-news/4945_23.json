{
       "Source": "hirunews",
       "Timestamp": "Thursday, 28 July 2016 - 15:07",
       "Headline": "කැළණි සරසවියේ සති අන්ත දේශන අත්හිටුවයි",
       "News Content": "කැළණිය විශ්වවිද්‍යාලයේ සති අන්ත පැවැත්වෙන සියලූම දේශන සහ විභාග කටයුතු නැවත දැනුම්දෙන තුරු නොපැවැත්වෙන බව එහි ලේඛකාධිකාරි ඩබ්ලිව්.එම්.කරුණාරත්න පවසනවා.\nකැළණිය විශ්වවිද්‍යාලය නිවේදනයක් නිකුත් කරමින් කියා සිටියේ ලබන මස පළමුවැනිදා පැවැත්වීමට නියමිතව තිබූ සියලූ පරීක්ෂණ නතර කිරීමට තීරණය කර ඇති බවයි.\nවිශ්වවිද්‍යාල අනධ්‍යයන සේවකයින් ආරම්භ කර ඇති වෘත්තීය ක්‍රියාමාර්ගය හේතුවෙන් මෙම පරීක්ෂණ සහ දේශන තාවකාලිකව අත්හිටුවා තිබෙන බවයි කැළණිය විශ්වවිද්‍යාල ලේඛකාධිකාරි ඩබ්ලිව්.එම්.කරුණාරත්න හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/139232/කැළණි-සරසවියේ-සති-අන්ත-දේශන-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4945"
}