{
       "Source": "hirunews",
       "Timestamp": "Sunday, 26 December 2021 - 9:19",
       "Headline": "ලෝක ආර්ථිකය ලබන වසරේදී ඩොලර් ට්‍රිලියනය ඉක්මවයි",
       "News Content": "ලෝක ආර්ථිකය එළඹෙන 2022 වසරේදී ප්‍රථම වරට ඇමරිකානු ඩොලර් ට්‍රිලියනය ඉක්මවනු ඇති බවට අනාවැකි පළවනවා.\nඑමෙන්ම චීනයට ඇමරිකාව අභිබවා ලොව අංක එකේ ආර්ථිකය බවට පත්වීමට කළින් අපේක්ෂිත වසරට වඩා තවත් වසර දෙකක් ගතවනු ඇති බවයි සේබර් නැමති බ්‍රිතාන්‍ය ආර්ථික උපදේශක සේවාව සඳහන් කළේ.\nඒ අනුව චීනය ලොව අංක එකේ ආර්ථීකය බවට පත්වනු ඇත්තේ වසර 2030 දියි. ඉන්දියාව ලබන වසරේදී ප්‍රංශයේ ආර්ථිකය අභිබවනු ඇති බවත්, 2023 වසරේදී බ්‍රිතාන්‍ය ආර්ථිකයද අභිබවා ලොව අංක හයේ ආර්ථිකය බවට පත්වනු ඇති බවත් එමඟින් පළකර ඇති තවත් අනාවැකියක්.\nසේබර් ආයතනය ප්‍රකාශ කරන පරිදි 2023 වනවිට ජර්මනියේ ආර්ථික නිපැයුම  ජපානය අභිබවන අතර, 2036 වනවිට රුසියාව ලොව විශාලතම ආර්ථිකයන් 10ට ඇතුළත් වනු ඇති.\n2034 වසරේදී ඉන්දුනීසියාව එහි 9 වන ස්ථානය හිමිකරගනු ඇති බව සේබර් පළ කරන තවත් අනාවැකියක්. 2020 දශකය තුළ ලෝක ආර්ථීකයේ තවත් වැදගත් ප්‍රවණතාවක් වන්නේ ඉහළ යන උද්ධමනයයි.\nඒ සඳහා පිළියම් නොයෙදුවහොත් ඉදිරි වසර දෙක තුළදී ආර්ථික අවපාතයක් ඇතිවිය හැකියි.",
       "URL": "https://www.hirunews.lk/292152/ලෝක-ආර්ථිකය-ලබන-වසරේදී-ඩොලර්-ට්‍රිලියනය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1469"
}