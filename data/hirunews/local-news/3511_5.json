{
       "Source": "hirunews",
       "Timestamp": "Saturday, 09 February 2019 - 12:48",
       "Headline": "සේනා වගා වන්දි එකවර",
       "News Content": "සේනා දළඹු වගා හානි සඳහා වන්දි ලබාදීම සමස්තයක් ලෙස එකවර සිදුකිරීමට රජය කටයුතු කරන බව කෘෂිකර්ම අධ්‍යක්ෂ ජනරාල් ඩබ්ලිව්.එම්.ඩබ්ලිව්. වීරකෝන් ප්‍රකාශ කළා.\nඒ, හිරු ප්‍රවෘත්ති අංශය සේනා දළඹු මර්දනය සම්බන්ධයෙන් කෘෂිකර්ම දෙපාර්තමේන්තුව ගෙන ඇති පියවර සම්බන්ධයෙන් සිදුකළ විමසීමකදියි.\nඑමෙන්ම සේනා දළඹුවාගෙන් සිදුවන වගා හානි මේ වන විට අවම වී ඇති බව ප්‍රකාශ කළ  කෘෂිකර්ම අධ්‍යක්ෂ ජනරාල්වරයා කියා සිටියේ බඩඉරිඟු වගා කිරීම ලබන අප්‍රේල් මාසය තෙක් සිදුනොකරන ලෙසට මේ වන විටත් ගොවීන් දැනුවත් කර ඇති බවයි.",
       "URL": "https://www.hirunews.lk/210039/සේනා-වගා-වන්දි-එකවර",
       "Category": "Local News",
       "Parent URL": "https://www.hirunews.lk/local-news.php?pageID=3511"
}