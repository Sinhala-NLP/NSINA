{
       "Source": "hirunews",
       "Timestamp": "Tuesday, 25 July 2017 - 19:54",
       "Headline": "කැබිනට් අනුමැතිය හිමිවූ හම්බන්තොට වරාය ගිවිසුම හෙට පාර්ලිමේන්තුවට",
       "News Content": "හම්බන්තොට - මාගම්පුර වරාය චීන සමාගමකට බදු දීම සදහා වන සංශෝධිත ගිවිසුමට අමාත්‍ය මණ්ඩල අනුමැතිය හිමි වූ බව වරාය සහ නාවික කටයුතු අමාත්‍ය මහින්ද සමරසිංහ ප්‍රකාශ කළා.\nඔහු මේ බව කියා සිටියේ කොළඹ අද කැඳවා තිබූ මාධ්‍ය හමුවකට  එක්වෙමින්.\nජනාධිපතිවරයා එහිදී  ගිවිසුම හෙට පාර්ලිමේන්තුවට ඉදිරිපත් කර සිකුරාදා දිනයේ විවාදයක් ලබාදීම සඳහා රජය සූදානම් බව ප්‍රකාශ කරන ලෙස දැනුම් දුන් බවයි අමාත්‍යවරයා කියා සිටියේ.\nඑමෙන්ම ඒ සම්බන්ධයෙන් වන පාර්ලිමේන්තු විවාදයෙන් අනතුරුව ගිවිසුම අත්සන් කිරීමට බලාපොරොත්තු වන බවද ඔහු සඳහන් කළා.",
       "URL": "https://www.hirunews.lk/166770/කැබිනට්-අනුමැතිය-හිමිවූ-හම්බන්තොට-වරාය-ගිවිසුම-හෙට-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4403"
}