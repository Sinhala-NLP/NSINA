{
       "Source": "hirunews",
       "Timestamp": "Wednesday, 01 February 2023 - 15:47",
       "Headline": "කොළඹ ජාතික රෝහලේ කනිෂ්ඨ සේවකයින් විරෝධතාවයක",
       "News Content": "කොළඹ ජාතික රෝහලේ නියෝජ්‍ය අධ්‍යක්ෂ වෛද්‍ය රුක්ෂාන් බෙල්ලනට එරෙහිව රෝහල් කනිෂ්ඨ කාර්ය මණ්ඩලය අද උදෑසන විරෝධතාවයක නිරත වුණා.\nපසුගියදා රෝහල් කනිෂ්ඨ සේවකයෙකු මත්ද්‍රව්‍ය පානය කරන ආකාරය දැක්වෙන වීඩියෝ පටයක් වෛද්‍යවරයා මාධ්‍ය වෙත නිකුත් කිරීමත් සමග රෝහල් සේවකයන් නියෝජ්‍ය අධ්‍යක්ෂවරයාට විරෝධය පළ කළා.\nඉන් අනතුරුව ඇතිවූ නොසන්සුන්කාරි සිද්ධියත් සමඟ නියෝජ්‍ය අධ්‍යක්ෂවරයා තාවකාලිකව සෞඛ්‍ය අමාත්‍යංශයට මාරුකිරිමෙන් පසු යළි ඊයේ රෝහලේ නියෝජ්‍ය අධ්‍යක්ෂක ධූරයේ රාජකාරී ආරම්භ කිරීම සඳහා පැමිණ තිබුණා.",
       "URL": "https://www.hirunews.lk/326408/කොළඹ-ජාතික-රෝහලේ-කනිෂ්ඨ-සේවකයින්-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=565"
}