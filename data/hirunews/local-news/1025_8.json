{
       "Source": "hirunews",
       "Timestamp": "Wednesday, 13 July 2022 - 7:56",
       "Headline": "ජනපතිට යානය දීම ව්‍යවස්ථානුකූල යි - ගුවන් හමුදාව",
       "News Content": "ජනාධිපතිවරයාට සහ ඔහුගේ බිරිඳට රටින් පිට වීම සඳහා ශ්‍රී ලංකා ගුවන් හමුදාවට අයත් ඒ එන් 32 වර්ගයේ යානාවක් ලබා දුන්නේ, ශ්‍රී ලංකා ආණ්ඩුක්‍රම ව්‍යවස්ථාවේ පවතින රෙගුලාසිවලට අනුව බව ශ්‍රී ලංකා ගුවන් හමුදාව නිවේදනයක් නිකුත් කරමින් සඳහන් කරනවා.\nඅදාළ ගුවන් යානය ආරක්ෂක අමාත්‍යංශයේ පූර්ණ අනුමැතියට යටත්ව කටුනායක ජාත්‍යන්තර ගුවන් තොටුපොළේ පවතින ආගමන විගමන රේගු සහ අනෙක් සියලු ම නීතිවලට ජාත්‍යන්තර ගුවන්තොටුපලෙන් පිටත්ව ගිය බවත් එම නිවේදනයේ වැඩිදුරටත් සඳහන්.\nඑමෙන්ම එම යානාව තුළ ජනාධිපතිවරයා ඔහුගේ බිරිඳ වන අයෝමා රාජපක්ෂ සහ තවත් ආරක්ෂක නිලධාරීන් දෙදෙනකු පමණක් ගමන් ගත් බවත් එම නිවේදනයේ වැඩිදුරටත් සඳහන්.\nමේ අතර, ජනාධිපති ගෝඨාභය රාජපක්ෂ දිවයිනෙන් පිටත් ව ගිය බව අග්‍රාමාත්‍ය කාර්යාලය තහවුරු කර තිබෙනවා.\nගුවන් හමුදාව නිකුත් කළ නිල ලිපිය පහතින්",
       "URL": "https://www.hirunews.lk/309845/ජනපතිට-යානය-දීම-ව්‍යවස්ථානුකූල-යි-ගුවන්-හමුදාව",
       "Category": "Local News",
       "Parent URL": "https://www.hirunews.lk/local-news.php?pageID=1025"
}