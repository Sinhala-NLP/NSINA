{
       "Source": "hirunews",
       "Timestamp": "Thursday, 29 December 2022 - 12:44",
       "Headline": "රාජ්‍ය සේවයේ 30,000ක් විශ්‍රාම යයි",
       "News Content": "අනිද්දා (31) 30,000කට අධික රාජ්‍ය සේවකයින් පිරිසක් විශ්‍රාම යාමට නියමිත බැවින් එම පුරප්පාඩු පිරවීමට වැඩපිළිවෙල කිහිපයක්ම ක්‍රියාත්මක බව පළාත් සභා හා පළාත් පාලන රාජ්‍ය අමාත්‍ය ජානක වක්කුඹුර පවසනවා.\nකෙසේ වෙතත්, එකවර විශාල සංඛ්‍යාවක් විශ්‍රාම ගිය ද රාජ්‍ය සේවයේ කිසිදු කඩා වැටීමක් සිදුනොවන බවයි ඔහු සඳහන් කළේ.\nරාජ්‍ය සේවකයින් විශ්‍රාම ගැන්වීමේ වයස් සීමාව පසුගිය රජය විසින් අවුරුදු 65 දක්වා ඉහළ නැංවූ අතර වත්මන් රජය එම වයස් සීමාව යළි 60 දක්වා පහත හෙලනු ලැබුවා.\nඑහිදී පසුගිය වසරේ රාජ්‍ය සේවකයින් විශාල පිරිසක් විශ්‍රාම නොගිය අතර එම පිරිස් ද ඇතුළුවයි ඉතිහාසයේ වැඩිම රාජ්‍ය සේවකයින් පිරිසක් අනිද්දා (31) දිනයේ දී විශ්‍රාම යාමට නියමිතව ඇත්තේ.",
       "URL": "https://www.hirunews.lk/323811/රාජ්‍ය-සේවයේ-30000ක්-විශ්‍රාම-යයි",
       "Category": "Local News",
       "Parent URL": "https://www.hirunews.lk/local-news.php?pageID=636"
}