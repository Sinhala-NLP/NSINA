{
       "Source": "hirunews",
       "Timestamp": "Tuesday, 29 November 2016 - 15:56",
       "Headline": "විදුහල්පතිවරුන්ට නිල ඇඳුම් රෙදි අලෙවියට සම්බන්ධවීම තහනම් වෙයි",
       "News Content": "පාසල් පරිශ්‍ර තුළ කිසිදු අයෙකුට නිල ඇඳුම් රෙදි අලෙවි කිරීම සම්බන්ධයෙන් ප්‍රවර්ධන කටයුතු සිදුකිරීම තහනම් වන බව අධ්‍යාපන අමාත්‍යාංශය ප්‍රකාශ කළා.\nඑසේම විදුහල්පතිවරුන්ට සහ නිලධාරීන්ට ඒ වෙනුවෙන් ව්‍යාපාරික ස්ථාන නම් කිරීමද තහනම් වන බවයි එම අමාත්‍යාංශය නිවේදනය කළේ.\nවිදුහල්පතිවරුන්ට නිල ඇඳුම් රෙදි අලෙවි කිරීම සඳහා මැදිහත්විය නොහැකි අතර, ඊට අදාළ වවුචරය අනිවාර්යයෙන්ම සිසුන් අතට පත් කළ යුතුයි.\nදෙමව්පියන්ගේ සහ දරුවන්ගේ අභිමතය පරිදි එම වවුචර්වලින් අවශ්‍ය  ඕනෑම රෙදිපිලි අලෙවිසැලකින් නිල ඇඳුම් රෙදි ලබාගත හැකි බවද අධ්‍යාපන අමාත්‍යාංශය අවධාරණය කරනවා.",
       "URL": "https://www.hirunews.lk/148595/විදුහල්පතිවරුන්ට-නිල-ඇඳුම්-රෙදි-අලෙවියට-සම්බන්ධවීම-තහනම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4775"
}