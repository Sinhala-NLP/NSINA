{
       "Source": "hirunews",
       "Timestamp": "Sunday, 07 October 2018 - 13:40",
       "Headline": "අගමැති නෝර්වේජියානු භූ තාක්ෂණ ආයතනයේ නිරීක්ෂණ චාරිකාවක",
       "News Content": "ශ්‍රී ලංකාවේ නායයෑම් සහ ආපදා අවස්ථා පිළිබඳ දැනුම්වත් කිරීමට අවශ්‍ය සහයෝගය ලබාදීමට නෝර්වේජියානු භූ තාක්ෂණික ආයතනය සහයෝගය පළ කර තිබෙනවා.\nඒ, එරට සංචාරයක නිරත අග්‍රාමාත්‍ය රනිල් වික්‍රමසිංහ එහි සංචාරයකට එක්වූ අවස්ථාවේදියි.\nමෙහිදී පුරාවිද්‍යා ස්ථාන සංරක්ෂණය පිළිබඳවද තාක්ෂණික දැනුම ලබාගැනීමටද නියමිතයි.\nනෝර්වේජියානු භූ තාක්ෂනික ආයතනය සැළකෙන්නේ ලෝකයේ ඉදිකිරීම් පිළිබද ප්‍රමුඛපෙළේ ආයතනයක් ලෙසයි.\nපුනර්ජනනීය විදුලිබල උත්පාදනය සඳහා සුළං බල යන්ත්‍ර ස්ථාපනය, සයුර මධ්‍යයේ මහා පරිමාණ මත්ස්‍ය වගාවන් ස්ථාපිත කිරීම, පාවෙන පාලම් නිර්මාණය කිරීමේ කටයුතුද නෝර්වේජියානු භූ තාක්ෂනික ආයතනය මගින් සිදුකරනු ලබනවා.",
       "URL": "https://www.hirunews.lk/201577/අගමැති-නෝර්වේජියානු-භූ-තාක්ෂණ-ආයතනයේ-නිරීක්ෂණ-චාරිකාවක",
       "Category": "Local News",
       "Parent URL": "https://www.hirunews.lk/local-news.php?pageID=3711"
}