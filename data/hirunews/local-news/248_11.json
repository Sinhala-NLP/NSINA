{
       "Source": "hirunews",
       "Timestamp": "Wednesday, 21 June 2023 - 19:56",
       "Headline": "අපරාධකරුවන්ට ගිනිඅවි ලැබීමේ සුලමුල හෙළිවේ",
       "News Content": "මත්ද්‍රව්‍ය මෙරටට රැගෙන ඒමේදී සහ යුධ හමුදා කඳවුරුවලින් අපරාධකරුවන් අතට පත්වන ගිනිඅවිවලින් දැනට වෙඩි තැබීම් සිදුවන බව විමර්ශනවලින් අනාවරණය වී තිබෙනවා.\nගෙවුණු මාස 6ක තුළ සිදුකළ වැටලීම්වලින් නීති විරෝධී ලෙස සමාජයේ සැරිසැරූ පිස්තෝල 05ක් සොයාගෙන ඇති අතර ඒවා ඝාතන සඳහා භාවිත කර ඇති බවටයි අනාවරණය වී ඇත්තේ.\nඉන් 04ක්ම ‘’හීනටියන මහේෂ්” නැමැති සංවිධානාත්මක අපරාධකරුට අයත් බවට ද කරුණු අනාවරණ වී ඇති බව පොලිස් විශේෂකාර්ය බලකාය සඳහන් කළා.\nවසරේ මේ දක්වා වෙඩි තැබීම් 43ක් සිදුව ඇති අතර ඉන් පුද්ගලයන් 23 දෙනෙකු මිය ගොස් තවත් 17දෙනෙකු තුවාල ලබා තිබෙනවා.",
       "URL": "https://www.hirunews.lk/338647/අපරාධකරුවන්ට-ගිනිඅවි-ලැබීමේ-සුලමුල-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=248"
}