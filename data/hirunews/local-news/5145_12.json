{
       "Source": "hirunews",
       "Timestamp": "Wednesday, 02 March 2016 - 15:35",
       "Headline": "අධිකරණයට භාර වූ සෙන්දිල් තොන්ඩමන් අවවාද කර මුදා හරී",
       "News Content": "අධිකරණය මගින් වරෙන්තු ලැබූ ලංකා කම්කරු කොංග්‍රසයේ ජ්‍යෙෂ්ඨ උප සභාපති ඌව පළාත් අමාත්‍ය සෙන්දිල් තොන්ඩමන් අවවාද කර මුදා හැරීමට හැටන් මහේස්ත්‍රාත් ප්‍රසාද් ලියනගේ අද පියවර ගත්තා.\nඒ වරෙන්තු නිකුත් කිරීමෙන් අනතුරුව අධිකරණය වෙත භාරවීමෙන් පසුවයි.\n2014 වසරේදී එවකට පැවති රජයේ නියෝජ්‍ය අමාත්‍යවරයෙකුව කටයුතු කළ වත්මන් රජයේ අමාත්‍යවරයෙකු වූ පලනි දිගම්බරම් ගමන් ගත් වාහනයකට හැටන් කොළඹ මාර්ගයේ ෂැනන් ප්‍රදේශයේදී බාධා කිරීම සම්බන්ධයෙන් මොහුට එරෙහිව අධිකරණයේ නඩුවක් විභාග වෙමින් පවතිනවා.\nඊයේ මෙම නඩුව කැදවූ අවස්ථාවේදී සෙන්දිල් තොන්ඩමන් අසනීප තත්ත්වයෙන් පසුවන බව පවසමින් ඔහු වෙනුවෙන් පෙනී සිටි නීතිඥවන් වෛද්‍ය වාර්තාවක් ඉදිරිපත් කළත් එම වෛද්‍ය වාර්තාව ප්‍රතික්ෂේප කරමින් සැකකරුට වරෙන්තු නිකුත් කිරීමටයි මහේස්ත්‍රාත්වරයා පියවර ගත්තේ.",
       "URL": "https://www.hirunews.lk/127617/අධිකරණයට-භාර-වූ-සෙන්දිල්-තොන්ඩමන්-අවවාද-කර-මුදා-හරී",
       "Category": "Local News",
       "Parent URL": "https://www.hirunews.lk/local-news.php?pageID=5145"
}