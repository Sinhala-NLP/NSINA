{
       "Source": "hirunews",
       "Timestamp": "Saturday, 18 June 2016 - 13:55",
       "Headline": "යාපනය දොරේ අප්පා ක්‍රීඩාංගණය ජනපති සහ ඉන්දීය අගමැති විවෘත කරයි",
       "News Content": "යාපනය දොරේ අප්පා ක්‍රීඩාංගනය ප්‍රතිසංස්කරණය කිරීමෙන් අනතුරුව ජනාධිපති මෛත්‍රීපාල සිරිසේන සහ ඉන්දීය අග්‍රාමාත්‍ය නරේන්ද්‍ර මෝදි අතින් අද උදෑසන විවෘත කෙරුණා.\nඑහිදී නවීන වීඩියෝ තාක්ෂණය භාවිතා කරමින් ඉන්දියාවේ නවදිල්ලි නුවර සිට එම අවස්ථාවට නරේන්ද්‍ර මෝදි අග්‍රාමාත්‍යවරයා එක්වූ අතර ඔහු සහ ජනාධිපති මෛත්‍රීපාල සිරිසේන එකම අවස්ථාවේ  ක්‍රීඩාංගණය විවෘත කළේ ස්වීචයක් ක්‍රියාත්මක කරමින්.\nඋතුරු පළාතේ පැරණිතම ක්‍රීඩාංගණයක් වන යාපනය දොරේ අප්පා ක්‍රීඩාංගණය පාපන්දු ක්‍රීඩාවට ඉමහත් ප්‍රචලිත ක්‍රීඩාංගණයක් ලෙසයි සැලකෙන්නේ.\nපසුගිය යුද සමයේ හානියට පත් මෙම ක්‍රීඩාංගණය ඉන්දීය රජයේ ආධාර යටතේ ප්‍රතිසංස්කරණය කෙරුණා.",
       "URL": "https://www.hirunews.lk/135878/යාපනය-දොරේ-අප්පා-ක්‍රීඩාංගණය-ජනපති-සහ-ඉන්දීය-අගමැති-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5001"
}