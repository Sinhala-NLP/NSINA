{
       "Source": "hirunews",
       "Timestamp": "Thursday, 24 June 2021 - 10:56",
       "Headline": "වනාතේ චතූ අත්අඩංගුවට",
       "News Content": "ඩුබායිහීදි මියගිය සංවිධානාත්මක අපරාධ කල්ලි සාමාජිකයෙකු වන කෙසෙල්වත්ත දිනුකගේ ගෝලයෙකුගේ සහයකයෙකු රුපියල් ලක්ෂ 50 සහ ගංජා සමඟ අත්අඩංගුවට ගෙන තිබෙනවා.\nකොළඹ අපරාධ කොට්ඨාශයේ බුද්ධි ඒකකයට ලද තොරතුරක් අනුව ඊයේ රාත්‍රියේ කවිෂ්ක මදුශාන් අබේවික්‍රම හෙවත් වනාතේ චතූ නමැත්තා කොටිකාවත්ත ප්‍රදේශයේ කුලී නිවසක රැදී සිටියදී අත්අඩංගුවට ගෙන ඇති බවයි පොලිසිය සඳහන් කළේ.\nසැකකරු ඩුබායිහීදි මියගිය කෙසෙල්වත්ත දිනුකගේ ප්‍රධාන ගෝලයකු වන දැනට ඩුබායිහි සැගවී සිටින බව කියන ජූඩ් බෙට්ස් නැමැත්තාගේ ගෝලයෙකු බවද අනාවරණය වී තිබෙනවා.\nමොහු සතුව තිබී මුදලින් රුපියල් පනස් පන් ලක්ෂ 5520ක මුදලක් සහ කේරළ ගංජා කිලෝ 4යි ග්‍රෑම් 600ක් පොලිස් භාරයට ගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/275210/වනාතේ-චතූ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1863"
}