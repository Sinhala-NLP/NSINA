{
       "Source": "hirunews",
       "Timestamp": "Monday, 11 July 2022 - 18:58",
       "Headline": "\"ජනපති ගෝඨාභය රාජපක්ෂ රටින් ගියේ නෑ! මට වැරදුණා\" කතානායක ඉන්දීය පුවත් සේවයකට කියයි (වීඩියෝ)",
       "News Content": "ජනාධිපති ගෝඨාභය රාජපක්ෂ දිවයිනෙන් බැහැරව ගිය බවට තමන් බීබීසී ලෝක සේවාවට පවසා සිටියේ වැරදීමකින් බව කතානායක මහින්ද යාපා අබේවර්ධන පවසනවා.\nඔහු මේ අදහස් පළ කර සිටියේ ඉන්දීය ජාත්‍යන්තර පුවත් සේවාවක් වන ANI පුවත් සේවය වෙත දුරකථනය ඔස්සේ අදහස් දක්වමින්.\nඑහි දී ඔහු කියා සිටියේ \"ශ්‍රී ලංකා ජනාධිපති ගෝඨාභය රාජපක්ෂ තවමත් රට තුළ සිටින අතර, (බීබීසී) සම්මුඛ සාකච්ඡාවේදී මට වැරදීමක් සිදු විය\" යනුවෙනුයි.\nජනාධිපති ගෝඨාභය රාජපක්ෂ දිවයිනෙන් පිටව ගොස් ඇති බවත්, ඔහු සිටින්නේ ආසන්න රටක බවත්, බදාදා වන විට ඔහු යළි දිවයිනට පැමිණෙන බවත් කථානායක මහින්ද යාපා අබේවර්ධන ඊයේ බීබීසීයට පවසා තිබුනා.\nකෙසේ වෙතත් මාධ්‍ය වාර්තා පළ වූයේ ජනාධිපති ගෝඨාභය රාජපක්ෂ මුහුදු මාර්ග ඔස්සේ ත්‍රිකුණාමලය නාවික හමුදා කදවුර වෙත පිටත්ව ගොස් ඇති බවයි.\nත්‍රීකුණාමලය නාවික හමුදා කඳවුරේ ජනාධිපතිවරයාත් සමග හිටපු අමාත්‍ය බැසිල් රාජපක්ෂ ද සිටින බවයි වාර්තා වන්නේ.\n(ඉන්දීය පුවත් සේවය නිකුත් කළ ට්විටර් පණිවිඩය පහතින්)",
       "URL": "https://www.hirunews.lk/309734/ජනපති-ගෝඨාභය-රාජපක්ෂ-රටින්-ගියේ-නෑ-මට-වැරදුණා-කතානායක-ඉන්දීය-පුවත්-සේවයකට-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1028"
}