{
       "Source": "hirunews",
       "Timestamp": "Sunday, 21 July 2019 - 9:24",
       "Headline": "නුවරඑළියේ නිවසක් කොල්ල කෑ දෙදෙනෙකු අත්අඩංගුවට",
       "News Content": "නුවරඑළිය ප්‍රදේශයේ නිවසකට ඇතුළු වී එහි තිබූ රුපියල් තුන්ලක්ෂ 60,000 ක් වටිනා රන් භාණ්ඩ සහ රුපියල් 55 ලක්ෂයක් වටිනා මෝටර් රථයක් සොරකම් කළ සැකකරුවන් දෙදෙනෙකු පොලීසිය ඊයේ අත්අඩංගුවට ගෙන තිබෙනවා.\nපසුගිය 16 වනදා සිදුවූ කොල්ලය  සම්බන්ධයෙන් නුවරඑළිය පොලීසියට ලද පැමිණිල්ලකට අනුව සිදුකළ විමර්ශනයේදී සොරකම් කරන ලද රන් භාණ්ඩ සහ මෝටර් රථය සමඟ සැකකරුවන් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\n21 හැවිරිදි සහ 24 හැවිරිදි වයස්වල පසුවන සැකකරුවන් වළල්ලාවිට ප්‍රදේශයේ පදිංචිකරුවන් වන අතර, ඔවුන් අද නුවරඑළිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/220731/නුවරඑළියේ-නිවසක්-කොල්ල-කෑ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3236"
}