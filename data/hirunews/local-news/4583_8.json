{
       "Source": "hirunews",
       "Timestamp": "Saturday, 01 April 2017 - 19:21",
       "Headline": "දඹදිවදී තිදෙනෙකු අවසන් ගමන් ගිය නඩයේ ඉතිරි පිරිස දිවයිනට",
       "News Content": "දඹදිව වන්දනා චාරිකාවක් අතරතුර පසුගියදා තුන්දෙනෙකු මියගිය සිද්ධියට මුහුණදුන් වන්දනා නඩයේ බැතිමතුන් අද (01) දිවයිනට පැමිණියා.\nකෑගල්ල ප්‍රදේශයේ වන්දනා සංවිධායක ආයතනයක් මගින් පුද්ගලයින් 147 දෙනෙකු මෙලෙස දඹදිව වන්දනාවේ රැගෙන ගොස් තිබූ අතර අද ඊට සහභාගි වූ 109 දෙනෙකු අද දිවයිනට පැමිණ තිබුණා.\nඉතිරි පිරිස අවස්ථා කිහිපයකදී පෞද්ගලික වියදමින් යළි දිවයිනට පැමිණ තිබුණා.\nඔවුන් වන්දනාවේ රැගෙන ගිය පෞද්ගලික වන්දනා චාරිකා සංවිධාන ආයතනයේ අධ්‍යක්ෂවරයා ද මෙහිදී මාධ්‍යවේදීන් නැගූ ප්‍රශ්නවලට පිළිතුරු ලබාදුන්නා.\nඑහිදී ඔහු කියා සිටියේ සිය ආයතනයේ උපදෙස් පිළි නොපැදීම හේතුවෙන් අදාළ පුද්ගලයින් ජීවිතක්ෂයට පත්වූ බවයි.\nඑමෙන්ම, මෙම සිද්ධිය පදනම් කර ගනිමින් තමන්ගේ බලපත්‍රය තාවකාලිකව අහෝසි කළ බවට ලිපියක් ද ඊයේ ලැබී තිබූ බවයි ඔහු කියා සිටියේ.",
       "URL": "https://www.hirunews.lk/158287/දඹදිවදී-තිදෙනෙකු-අවසන්-ගමන්-ගිය-නඩයේ-ඉතිරි-පිරිස-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4583"
}