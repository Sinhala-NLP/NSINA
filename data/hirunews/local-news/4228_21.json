{
       "Source": "hirunews",
       "Timestamp": "Wednesday, 08 November 2017 - 16:25",
       "Headline": "සැමියාගේ පහරදීමෙන් ගල්ගමුවේ කාන්තාවක් මියයයි",
       "News Content": "ගල්ගමුව - කුඩාගම, දෙවට පාර ප්‍රදේශයේදි පුද්ගලයකු තියුණු ආයුධයකින් පහරදී සිය බිරිඳ ඝාතනය කර තිබෙනවා.\n24 හැවිරිදි ඇය බරපතල තත්ත්වයෙන් ගල්ගමුව රෝහලට ඊයේ ඇතුළත් කිරීමෙන් පසු අනුරාධපුර මහ රෝහලට මාරුකර යවා ඇති අතර, එහිදී ඇය  මියගොස් ඇති බවයි පොලිසිය සඳහන් කළේ.\nඊයේ රාත්‍රී 7.30 ට පමණ මෙම පහරදීම සිදුකර ඇති අතර මියගිය කාන්තාවගේ මව විසිනුයි සිද්ධිය පිළිබඳ පොලිසියට පැමිණිලි කර ඇත්තේ.\nමෙලෙස මියගොස් ඇත්තේ ගල්ගමුව සියඹලෑව ප්‍රදේශයේ පදිංචිව සිටි අනුරාධා දිල්හානි රණසිංහ නැමති 24 හැවිරිදි තරුණියක්.\nඇයගේ මෘත ශරීරය ගල්ගමුව රෝහලේ තැන්පත් කර තිබෙනවා.\nපහරදීම සිදුකළ සැමියා ප්‍රදේශයෙන් පලාගොස් ඇති අතර, ඔහු සොයා මෙහෙයුම් ක්‍රියාත්මකයි.",
       "URL": "https://www.hirunews.lk/175576/සැමියාගේ-පහරදීමෙන්-ගල්ගමුවේ-කාන්තාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4228"
}