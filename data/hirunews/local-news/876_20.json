{
       "Source": "hirunews",
       "Timestamp": "Sunday, 11 September 2022 - 7:15",
       "Headline": "බදුල්ලේ මව සහ දියණියගේ ඝාතකයින් සොයා පොලිස් කණ්ඩායම් 03 ක්",
       "News Content": "බදුල්ල - ගැනල්පීන් වත්ත - හිගුරුගමුව ප්‍රදේශයේදී එකම පවුලේ මව සහ දියණියකට තියුණු ආයුධවලින් පහරදී ඝාතනය කිරීමේ සිද්ධියට සම්බන්ධ සැකකරුවන් සොයා පොලිස් කණ්ඩායම් 03 ක් විමර්ශන ආරම්භ කර තිබෙනවා.\nඔවුන් දෙදෙනාගේ සිරුරු සම්බන්ධයෙන් වන පශ්චාත් මරණ පරීක්ෂණ අද (11) පැවැත්වීමට නියමිතයි.\nපොලිසිය සඳහන් කළේ පෙරේදා රාත්‍රියේ නිවසට පැමිණි පුද්ගලයන් දෙදෙනෙකු මෙම ඝාතනය සිදුකර පලාගොස් ඇති බවයි.\nතියුණු ආයුධවලින් පහරදීම හේතුවෙන් 83 හැවිරිදි මව සහ ඇයගේ 55 හැවිරිදි දියණිය එම ස්ථානයේදීම ජීවිතක්ෂයට පත්ව තිබුණා.\nනිවසේ සිටි 62 හැවිරිදි තවත් ඥාති දියණියක්ද බදුල්ල රෝහලට ඇතුළත් කර තිබුණේ කැපුම් තුවාල සහිතවයි.\nමූලික විමර්ශනවල දී අනාවරණ වූයේ ඝාතනයට ලක්වූ දියණිය මුදල් පොලියට ලබාදෙන කාන්තාවක් බවයි.",
       "URL": "https://www.hirunews.lk/315101/බදුල්ලේ-මව-සහ-දියණියගේ-ඝාතකයින්-සොයා-පොලිස්-කණ්ඩායම්-03-ක්",
       "Category": "Local News",
       "Parent URL": "https://www.hirunews.lk/local-news.php?pageID=876"
}