{
       "Source": "hirunews",
       "Timestamp": "Wednesday, 25 November 2020 - 20:38",
       "Headline": "පෞද්ගලික රසායානාගාරවලට රැපිඩ් ඇන්ටිජන් පරීක්ෂණ සිදුකිරීමට අවසර නෑ - සෞඛ්‍ය සේවා අධ්‍යක්ෂ ජනරාල් (වීඩියෝ)",
       "News Content": "තවත් කොරෝනා ආසාදනය වූ පුද්ගලයින් 485 දෙනෙකු අද(25) දිනයේදී සුවය ලබා රෝහල්වලින් පිටව යාමත් සමඟ මෙරට සමස්ත සුවය ලැබූ පුද්ගලයින්ගේ  සංඛ්‍යාව පහලොස් දහසේ සීමාව ඉක්මවා සටහන් වුණේ 15,447 ලෙසයි.\nඅද දිනයේ මේ දක්වා කාලය තුළ ආසාදිතයන් 294 දෙනෙකු අලුතින් හඳුනා ගැනුනු අතර, ඒ අනුව මෙරටින් වාර්තා වන සමස්ත කොරෝනා ආසාදිතයින්ගේ සංඛ්‍යාව 21,261 දක්වා ඉහළ ගියා.\nමේ දක්වා කොරෝනා මරණ 94ක් සිදුව තිබෙනවා.\nමේ අතර පෞද්ගලික රසායානාගාරවලට රැපිඩ් ඇන්ටිජන් පරීක්ෂණ සිදුකිරීමට අවසර ලබාදී නොමැති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන පවසනවා.\nඔහු කියා සිටියේ රජයේ රසායනාගාර සේවා සඳහා පමණක් එම අවසරය හිමිවන බවයි.",
       "URL": "https://www.hirunews.lk/255605/පෞද්ගලික-රසායානාගාරවලට-රැපිඩ්-ඇන්ටිජන්-පරීක්ෂණ-සිදුකිරීමට-අවසර-නෑ-සෞඛ්‍ය-සේවා-අධ්‍යක්ෂ-ජනරාල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2312"
}