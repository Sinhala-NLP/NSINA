{
       "Source": "hirunews",
       "Timestamp": "Tuesday, 03 August 2021 - 17:13",
       "Headline": "බලශක්ති අමාත්‍යාංශය වැසෙයි, ඇමති ගම්මන්පිල ස්වයං නිරෝධායනයට",
       "News Content": "ලබන සිකුරාදා වනතුරු බලශක්ති අමාත්‍යාංශය වසා දමන බව බලශක්ති අමාත්‍ය උදය ගම්මන්පිල ට්විටර් පණිවිඩයක් නිකුත් කරමින් සඳහන් කරනවා.\nමීට හේතු වී ඇත්තේ අමාත්‍යවරයාගේ කාර්යාලයේ නිලධාරීන්  රැසකට කොරෝනා වෛරසය ආසාදනය වී තිබීමයි.\nතමන් සම්බන්ධයෙන් සිදුකළ රැපිඩ් ඇන්ටිජන් පරීක්ෂණයේ ප්‍රතිඵල අනුව තමන්ට වෛරසය ආසාදනය වී නැති බවත් කෙසේ වෙතත් ආරක්ෂිත පියවරක් වශයෙන් ලබන සිකුරාදා දක්වා සිය කාර්යාලය වසා දැමීමට තීරණය කළ බවත් අමාත්‍යවරයා නිකුත් කළ ට්විටර් පණිවිඩයේ වැඩිදුරටත් සඳහන්.\nඑමෙන්ම අමාත්‍ය ගම්මන්පිල ඔහුගේ ට්විටර් පණිවිඩයේ වැඩිදුරටත් සදහන් කර ඇත්තේ තමන් අද දින සිට ස්වයං නිරෝධායනය ට යොමු වන බවයි.",
       "URL": "https://www.hirunews.lk/278764/බලශක්ති-අමාත්‍යාංශය-වැසෙයි-ඇමති-ගම්මන්පිල-ස්වයං-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=1777"
}