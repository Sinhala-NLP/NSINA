{
       "Source": "hirunews",
       "Timestamp": "Friday, 19 February 2021 - 17:22",
       "Headline": "කාන්තාවක් සමග නිවසකට පැන භාණ්ඩ සොරකම් කළ පුද්ගලයෙකු අත්අඩංගුවට",
       "News Content": "කාලයක සිට අනියම් සම්බන්ධතාවයක් පවත්වාගෙන ගිය පුද්ගලයෙකු සිය බිරිද සිව්වැනි දරුවා ප්‍රසූත කිරීමට රෝහල් ගත වූ අවස්ථාවේ  19 හැවිරිදි තරුණියක් සමග ජිවත්වූ පුවතක් සමනළ වැව ප්‍රදේශයෙන් වාර්තා වනවා.\nමෙම පුද්ගලයා අනියම් බිරිඳ සමග ගතකිරීමට තෝරාගෙන ඇත්තේ පානදුර ප්‍රදේශයේ පදිංචිකරුවකුගේ, සමනළ වැව පොලිස් බල ප්‍රදේශයේ පිහිටි නිවසක්.\nකොරෝනා ව්‍යසනය හේතුවෙන් මෙම නිවසේ හිමිකරුවන් මාසයකට පමණ වෙනත් නිවසක රැදී සිටි ඇති අතර වසා තිබූ එම නිවසේ පිටුපස දොර කඩා මෙම යුවළ ඇතුල් වී තිබීම විශේෂත්වයක්.\nනිවසේ හිමිකරුවන් තම නිවසට පැමිණි අවස්ථාවේ එහි තිබූ ජල මෝටරය, ජල ටැංකිය ඇතුලූ රුපියල් 50,000ක පමණ වටිනා බඩු බාහිරාදිය නොතිබීම  හේතුවෙන් පොලිසියට පැමිණිලි කර තිබෙනවා.\nඒ අනුව පොලිසිය කරන ලද පරීක්ෂණවලදීයි සැකකාර සිව්දරු පියා අත්අඩංගුවට ගෙන ඇත්තේ.\nඑම පුද්ගලයාගේ විවාහක බිරිද සහ දරුවන් තිදෙනා රැක බලා ගැනීමේ කටයුත්ත ඇයගේ දෙමව්පියන් විසින් සිදු කරන බවට ද හෙළිවී තිබෙනවා.",
       "URL": "https://www.hirunews.lk/263082/කාන්තාවක්-සමග-නිවසකට-පැන-භාණ්ඩ-සොරකම්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2136"
}