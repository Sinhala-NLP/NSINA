{
       "Source": "hirunews",
       "Timestamp": "Tuesday, 02 February 2016 - 9:14",
       "Headline": "විදේශික කාන්තාවක් සංචාරක හෝටලයක් තුළදී හදිසියේ මිය යයි",
       "News Content": "අලූත්ගම - මොරගල්ල ප්‍රදේශයේ සංචාරක නිකේතනයක රැදී සිටි බල්ගේරියානු ජාතික කාන්තාවක් හදිසියේ හෝටල් කාමරයක් තුළ මිය ගොස් තිබෙනවා.\n28 හැවිරිදි මෙම කාන්තාව ආයුර්වේද ප්‍රතිකාර ලබා ගැනීම සඳහා මෙරටට පැමිණ ඇති අතර පෙබරවාරි 15 වන දා දක්වා දිවයිනේ රැදී සිටීමටයි සැලසුම් කර තිබුණේ.\nහෝටල් කාමරයේ දොර විවෘත නොකිරීම හේතුවෙන් කලමනාකාරීත්වය පොලීසිය සමඟ පැමිණ එය විවෘත කර පරීක්ෂා කිරීමේදී ඇය මිය ගොස් ඇති බවට සොයා ගැනුණා.\nමෙම විදේශික කාන්තාවගේ මහේස්ත්‍රාත් පරීක්ෂණය ඊයේ පවත්වා ඇති අතර පශ්චාත් මරණ පරීක්ෂණය අද පැවැත්වීමට නියමිතයි.",
       "URL": "https://www.hirunews.lk/125279/විදේශික-කාන්තාවක්-සංචාරක-හෝටලයක්-තුළදී-හදිසියේ-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=5185"
}