{
       "Source": "hirunews",
       "Timestamp": "Thursday, 07 September 2023 - 14:44",
       "Headline": "ප්ලාස්ටික් කැබලි කිරීමේ යන්ත්‍රයක් ගාල්ලේ තරුණයින් තිදෙනෙක් නිපදවයි (වීඩියෝ)",
       "News Content": "අවම මුදලක් යොදා ගනිමින් ප්ලාස්ටික් කැබලි කිරීමේ යන්ත්‍රයක් දේශියව නිෂ්පාදනය කිරීමට ගාල්ල ප්‍රදේශයේ තරුණයන් තිදෙනෙක් සමත් ව තිබෙනවා.\nඉදිරියේදී මෙම යන්ත්‍රය වැඩිදුයුණු කර රාජ්‍ය සහ පෞද්ගලික අංශයේ ආයතන සඳහා ලබා දීමට අපේක්ෂා කරන බවයි ඔවුන් සඳහන් කළේ.\nමෙම යන්ත්‍රය නිෂ්පාදනය කර ඇත්තේ රුහුණු විශ්වවිද්‍යාලයේ තාක්ෂණ පීඨයේ ආධුනික කථිකාචාර්යවරයෙකුගේ අධීක්ෂණය යටතේ එම විශ්වවිද්‍යාලයේ තාක්ෂණික පීඨයේ සිසුන් දෙදෙනෙකු විසින්.\nමෙම යන්ත්‍රය මගින් PET වර්ගයට අයත් ඕනෑම ප්ලාස්ටික් බෝතලයක් කුඩා තීරුවලට ඉරා දැමීමට හැකි වන අතර මෙමගින් ගබඩාකරණය සහ ප්‍රවාහනයට විශාල පිටිවහලක් ලැබෙන බවයි ඔවුන් සඳහන් කළේ.\nමෙම නිෂ්පාදනය සඳහා රුපියල් ලක්ෂ 3ක පමණ මුදලක් වැය වී ඇති අතර ඒ සඳහා මෙරට සංචාරක ආයතනයක් පවත්වාගෙන යන ප්‍රංශ ජාතිකයෙකුගේ ධන පරිත්‍යාගයක් ඇතුළු විදෙස් ආධාරද ඔවුන්ට ලැබී තිබෙනවා.\nඉදිරියේදී මෙම යන්ත්‍රය වැඩිදුයුණු කර රාජ්‍ය සහ පෞද්ගලික අංශයේ ආයතන සඳහා ලබා දීමට අපේක්ෂා කරන බවයි ඔවුකන් සඳහන් කළේ.",
       "URL": "https://www.hirunews.lk/347463/ප්ලාස්ටික්-කැබලි-කිරීමේ-යන්ත්‍රයක්-ගාල්ලේ-තරුණයින්-තිදෙනෙක්-නිපදවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=46"
}