{
       "Source": "hirunews",
       "Timestamp": "Monday, 19 October 2020 - 13:22",
       "Headline": "එකම පවුලේ දරුවන් තිදෙනෙක් ගලේවෙල - කොස්පොත ඇලට බිලි (වීඩියෝ)",
       "News Content": "ගලේවෙල - රන්වැඩියාව - කොස්පොත ඇළේ දියනෑමට ගිය එකම පවුලේ දරුවන් තුන්දෙනෙකු දියේ ගිලී අද (19) දහවල් ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ  12 සහ 15 හැවිරිදි වියේ පසුවූ සොයුරියන් දෙදෙනා සහ ඔවුන්ගේ 7 හැවිරිදි සහෝදරයායි.\nදිය නෑමට යන බව පවසා මොවුන් අද (19) පෙරවරුවේ නිවෙස්වලින් පිටත්ව ගොස් තිබෙනවා.\nකෙසේ වෙතත් දහවල් වනතුරුත් නැවත ඔවුන් නිවසට නොපැමිණීම නිසා පසුව කළ සොයා බැලීමකදී ඔවුන් මෙම අනතුරට ලක්ව ඇති බවට හෙළි වුණා.",
       "URL": "https://www.hirunews.lk/252849/එකම-පවුලේ-දරුවන්-තිදෙනෙක්-ගලේවෙල-කොස්පොත-ඇලට-බිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2381"
}