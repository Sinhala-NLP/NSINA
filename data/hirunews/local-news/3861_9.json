{
       "Source": "hirunews",
       "Timestamp": "Saturday, 07 July 2018 - 6:52",
       "Headline": "ලක්ෂ 64ක විදෙස් මුදල් කටුනායකදී රේගු අත්අඩංගුවට (ඡායාරූප)",
       "News Content": "විදේශ මුදල් තොගයක් නීතිවිරෝධී ලෙස සිංගප්පූරුව බලා රැගෙන යාමට තැත් කළ ගුවන් මගීන් දෙදෙනෙක් ඊයේ (06) පස්වරුවේ කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණු දෙදෙනා අවුරුදු 61 සහ 33 යන වයස් වල පසුවන ගම්පහ ප්‍රදේශයේ පදිංචිකරුවන් බවයි අප වාර්තාකරු සඳහන් කළේ.\nඔවුන් විසින් රැගෙන ආ ගමන් මලුවල සහ ඔවුන් ඇඳ සිටි ඇදුම් අතරේ මෙම විදේශ මුදල් තොගය සඟවා තිබියදී ඒවා සොයාගත් බව සඳහන්.\nමෙලෙස සොයාගත් විදෙස් මුදල්වල වටිනාකම රුපියල් ලක්ෂ 64 ක් වන අතර බ්‍රිතාන්‍ය පවුම්, යූරෝ සහ සෞදි රියාල් ඒ අතර තිබී හමුව තිබෙනවා.\nමේ සම්බන්ධයෙන් ශ්‍රී ලංකා රේගුව වැඩිදුර පරීක්ෂණ පවත්වන අතර සොයාගත් විදේශ මුදල් තොගය රාජසන්තක කර සැකකරුවන් දෙදෙනා නිදහස් කර ඇති බවයි අප වාර්තාකරු වැඩිදුරටත් සඳහන් කළේ.\nඡායාරූප - කටුනායක, ටී.කේ.ජී. කපිල",
       "URL": "https://www.hirunews.lk/194679/ලක්ෂ-64ක-විදෙස්-මුදල්-කටුනායකදී-රේගු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3861"
}