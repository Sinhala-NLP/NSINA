{
       "Source": "hirunews",
       "Timestamp": "Wednesday, 12 December 2018 - 9:38",
       "Headline": "ව්‍යාජ මුද්‍රණාලයක් වටලයි",
       "News Content": "ව්‍යාජ ලෙස බලපත්‍ර සහ සහතික පත්‍ර මුද්‍රණය කරන ස්ථානයක් පවත්වාගෙන ගිය පුද්ගලයෙකු ගල්නෑව - කලංකුට්ටිය ප්‍රදේශයේදී පොලීසිය අත්අඩංගුවට ගෙන තිබෙනවා.\nඑම මුද්‍රණාලයේ තිබී ව්‍යාජව සකස් කරන ලද රියදුරු බලපත්‍ර 42ක්, වාහන ආදායම් බලපත්‍ර 8ක්, වැලි සහ බොරලු ප්‍රවාහන බලපත්‍ර 14ක් සහ තවත් සහතික පත්‍ර මෙන්ම අපොස සාමාන්‍ය පෙළ විභාග ප්‍රතිඵල ලේඛනයක් ද ඊයේ (11) පොලිස් භාරයට ගනු ලැබුවා.\nමීට අමතරව එම කූඨ ලේඛන සකස් කිරීමට භාවිත කරන ලද පරිඝනක ඇතුළු උපකරණ කිහිපයක් ද පොලිස් භාරයට ගත් බවයි මාධ්‍ය ප්‍රකාශක කාර්යාලය සඳහන් කළේ.\nසැකකරු 36 හැවිරිදි කලංකුට්ටිය ප්‍රදේශයේ පදිංචිකරුවෙක්.",
       "URL": "https://www.hirunews.lk/205987/ව්‍යාජ-මුද්‍රණාලයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=3609"
}