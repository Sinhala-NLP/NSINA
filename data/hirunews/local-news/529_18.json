{
       "Source": "hirunews",
       "Timestamp": "Friday, 17 February 2023 - 17:41",
       "Headline": "යූ ටියුබ් සමාජ මාධ්‍ය ජාලයේ නව පෙරළියක්",
       "News Content": "ප්‍රධාන සමාජ මාධ්‍ය ජාලයක් වන යූ ටියුබ් සමාජ මාධ්‍ය ජාලයේ නව පෙරළියක් සිදුවීමට නියමිත බව ආරංචි මාර්ග සඳහන් කරනවා.\nඒ,අනුව එහි ප්‍රධාන විධායක නිලධාරියා ලෙස දීර්ඝ කාලයක් සේවය කළ සුසාන් එම තනතුරින් ඉවත්වීම ප්‍රකාශයට පත් කිරීමත් සමඟ නව විධායක නිලධාරියා ලෙස ඉන්දියානු සම්භවයක් සහිත නීල් මොහාන් පත්වීමට නියමිතයි.\nනීල් මොහාන් මේ වන විට යූ ටියුබ් සමාගමේ ප්‍රධාන නිෂ්පාදන නිලධාරියා ලෙස කටයුතු කරයි.\nමොහාන් 1996 දී ස්ටැන්ෆර්ඩ් විශ්ව විද්‍යාලයෙන් පරිගණක විද්‍යාව පිළිබඳ උපාධියක් ලබා ගෙන තිබෙන අතර පසුව ඔහු 2005 දී Stanford Graduate School of Business වෙතින් MBA උපාධියද ලබා ගෙන තිබෙනවා.",
       "URL": "https://www.hirunews.lk/327642/යූ-ටියුබ්-සමාජ-මාධ්‍ය-ජාලයේ-නව-පෙරළියක්",
       "Category": "Local News",
       "Parent URL": "https://www.hirunews.lk/local-news.php?pageID=529"
}