{
       "Source": "hirunews",
       "Timestamp": "Thursday, 28 April 2022 - 7:54",
       "Headline": "වී අස්වැන්නේ 45%ක අඩුවක්",
       "News Content": "ගොවීන්ගේ අවශ්‍යතා සපුරාලමින් දේශීය ආහාර නිෂ්පාදනය ශක්තිමත් කිරීමට කටයුතු නොකළහොත් නුදුරේදීම ආහාර අර්බුදයකට මුහුණදීමට මෙරට ජනතාවට සිදුවනු ඇතැයි කෘෂි විශේෂඥයන් අනතුරු අඟවනවා.\nකොළඹ දී ඊයේ මාධ්‍ය හමුවක් කැඳවමින් ඔවුන් පෙන්වා දුන්නේ මේ වනවිට මෙරට වී අස්වැන්න සියයට 45කටත් වඩා අඩු වී ඇති බවයි.\nවිවිධ ප්‍රදේශවල යූරියා පොහොර මිල ඉහළ ගොස් ඇති බවට තොරතුරු වාර්තා වනවා.\nඅප වාර්තාකරුවන් සඳහන් කළේ යූරියා පොහොර කිලෝග්‍රෑම් 50ක මිටියක් රුපියල් 40,000ක මුදලකට වෙළඳසැල්වල අලෙවි වන බවයි.\nවෙළඳුන් ප්‍රකාශ කළේ, මෙලෙස මිල ඉහළ යෑමත් සමඟ ගොවීන් යූරියා පොහොර මිල දී ගැනීමේ අඩුවක් දක්නට ලැබෙන බවයි.",
       "URL": "https://www.hirunews.lk/302982/වී-අස්වැන්නේ-45ක-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=1205"
}