{
       "Source": "hirunews",
       "Timestamp": "Sunday, 18 December 2016 - 19:38",
       "Headline": "විදුලිබල මණ්ඩලයෙන් අනතුරු අැඟවීමක්",
       "News Content": "වියළි කාලගුණික තත්ත්වය ඉදිරියටත් පැවතියහොත් විදුලි අර්බුදයකට මුහුණදිය හැකි බව ලංකා විදුලිබල මණ්ඩල ඉංජිනේරු සංගමය පවසනවා.\nඑහි සභාපති අතුල වන්නිආරච්චි මහතා පෙන්වා දෙන්නේ බොහෝ ජලාශවල ජල මට්ටමද මේවන විට පහළ බැස ඇති බවයි.\nදිවයිනේ බොහෝ ප්‍රදේශවලට මේ දිනවල බලපැවැත්වෙන වියලී කාලගුණයත් සමග ජලාශ රැසක ජල මට්ටම පහළ බැස තිබෙනවා.\nවෙනත් වර්ෂවල මෙම කාලය වන විට ජලාශවල ජල මට්ටම 80‍ ක පමණ අගයක් ගත්තත් මේ වර්ෂයේ එය 40‍% ක් දක්වා පහළ බැස ඇති බව ලංකා විදුලිබල මණ්ඩල ඉංජිනේරු සංගමය පවසනවා.\nඔවුන් පෙන්වා දෙන්නේ මෙම තත්ත්වය ඉදිරියටත් පැවතියහොත් විදුලි අර්බුදයකට මුහුණදීමට සිදුවන බවයි.",
       "URL": "https://www.hirunews.lk/150018/විදුලිබල-මණ්ඩලයෙන්-අනතුරු-අැඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4747"
}