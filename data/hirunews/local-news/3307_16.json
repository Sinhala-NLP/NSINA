{
       "Source": "hirunews",
       "Timestamp": "Tuesday, 11 June 2019 - 9:52",
       "Headline": "පක්ෂ නියෝජිතයින් සහ ඡන්ද කොමිසමේ සභාපති අතර හමුවක්",
       "News Content": "ඉදිරියේදි පැවැත්වීමට නියමිත මැතිවරණ පිළිබදව සහ තවත් කරුණු කිහිපයක් සම්බන්ධයෙන් සාකච්ජා කිරීමට දේශපාලන පක්ෂ නියෝජිතයින් අද පස්වරුවේ මැතිවරණ කොමිසමේ සභාපතිවරයා හමුවනවා.\nශ්‍රී ලංකා පොදුජන පෙරමුණ කියා සිටියේ මෙම සාකච්ජාව සම්බන්ධයෙන් දැනුම් දීම කළ අවස්ථාවේදී අද දිනයේ සාකච්ජා කළ යුතු කරුණු 05ක් ඇතුළත් යෝජනාවලියක් මැතිවරණ කොමිසමේ සභාපතිවරයා වෙත යොමු කළ බවයි.\nජනාධිපතිවරයා ප්‍රකාශ කළ පරිදි ජනාධිපතිවරණය දෙසැම්බර් මස 07 වනදා පැවැත්වීමට ඇති හැකියාව සම්බන්ධයෙන් පැහැදිලි කිරීමක් මෙමගින් ඉල්ලා තිබෙනවා.\nඑමෙන්ම, ජනාධිපතිවරණය සාමන්‍ය පෙළ විභාගයට බාධාවක් නොවන අයුරින් පැවත්විම කෙරෙහිද මෙම යෝජනාවලියෙන් අවධානය යොමුකර ඇති බව සඳහන්.\nමේ අතර මැතිවරණ කොමිසම සමඟ පැවැත්වෙන සාකච්ජාව සම්බන්ධයෙන් අදහස් දක්වමින් දෙමළ ප්‍රගතිශිලි සන්ධානයේ නායක අමාත්‍ය මනෝ ගනේෂන් කියා සිටියේ පළමුව ජනාධිපතිවරණය පැවැත්වීම පිළිබදව මැතිවරණ කොමිසමේ සභාපතිවරයාගේ අවධානය යොමු කිරීමට තම පක්ෂය සුදානම් බවයි.",
       "URL": "https://www.hirunews.lk/218169/පක්ෂ-නියෝජිතයින්-සහ-ඡන්ද-කොමිසමේ-සභාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3307"
}