{
       "Source": "hirunews",
       "Timestamp": "Monday, 04 September 2017 - 11:22",
       "Headline": "උසස් පෙළ ප්‍රශ්ණ පිට කළ සිසුවා ඇතුළු තුනකට ඇප",
       "News Content": "උසස් පෙළ රසායන විද්‍යා විෂයට වංචනික ලෙස පිළිතුරු සැපයීමේ චෝදනාව මත රක්ෂිත බන්ධනාගාරගතව සිටි සිසුවා, ඔහුගේ පියා සහ උපකාරක පන්ති ගුරුවරයාගේ පියා ඇප මත මුදා හැරීමට ගම්පහ ප්‍රධාන මහෙස්ත්‍රාත් ඩී.ඒ. රුවන් පතිරණ අද (04) නියෝග කළා.\nමොවුන් රුපියල් 10,000 බැගින් වූ මුදල් ඇප සහ රුපියල් ලක්ෂය බැගින් වූ ශරීර ඇප 02 ක් මත මුදා හැරීමටයි ප්‍රධාන මහේස්ත්‍රාත්වරයා නියෝග කර ඇත්තේ.\nඑමෙන්ම මෙම සිසුවා මාර්ගයෙන් ලබාගත් රසායන විද්‍යා ප්‍රශ්න පත්‍රයේ ප්‍රශ්නවලට සමාන අනුමාන ප්‍රශ්න ඇතුළත් අත් පත්‍රිකා බෙදා හැරීමේ චෝදනා එල්ල වූ රසායන විද්‍යා උපකාරක පන්ති ගුරුවරයා සහ ඔහුගේ සහෝදරයා යලිත් මේ මස 16 වනදා දක්වා රක්ෂිත බන්ධනාගාර ගත කිරීමටද මහෙස්ත්‍රාත්වරයා නියෝග කළා.\nතාක්ෂණික මෙවලම් උපයෝගී කර ගනිමින් මෙවර උසස් පෙළ රසායන විද්‍යා ප්‍රශ්න පත්‍රයට පෙනී සිටීම සම්බන්ධයෙන් අදාළ සිසුවාට දිවි ඇති තෙක් විභාග තහනමක් ද මේ වනවිට පනවා තිබෙනවා.",
       "URL": "https://www.hirunews.lk/170109/උසස්-පෙළ-ප්‍රශ්ණ-පිට-කළ-සිසුවා-ඇතුළු-තුනකට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4339"
}