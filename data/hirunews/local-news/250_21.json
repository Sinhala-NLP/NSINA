{
       "Source": "hirunews",
       "Timestamp": "Wednesday, 21 June 2023 - 8:58",
       "Headline": "කොට්ටාවේ වෙඩි තැබීමකින් පුද්ගලයෙක් මරුට",
       "News Content": "හෝමාගම සහ කොස්ගොඩදී පුද්ගල ඝාතන දෙකක් සිදුවී පැය කිහිපයකට පසු කොට්ටාව - ධර්මපාල විද්‍යාලය ඉදිරිපිට පෞද්ගලික රසායනාගාරයක සේවය කරමින් සිටි තවත් පුද්ගලයෙකු අද උදෑසන වෙඩි තබා ඝාතනය කෙරුණා. 30 හැවිරිදි ඔහු මත්තේගොඩ ප්‍රදේශයේ පදිංචිකරුවෙක්.\nමෙම පුද්ගලයා අද උදෑසන සේවා ස්ථානයට පැමිණ වැඩ කටයුතු ආරම්භ කිරීමට සූදානම් වෙමින් සිටියදී යතුරුපැදියකින් පැමිණි නාදුනන පුද්ගලයන් දෙදෙනෙකු විසින් වෙඩි ප්‍රහාරය එල්ල කර පලාගොස් ඇති බවයි පොලීසිය පැවසුවේ. ඝාතනයට හේතුව මෙතෙක් අනාවරණ වී නැහැ.\nමියගිය පුද්ගලයා මීට පෙර ප්‍රධාන පෞද්ගලික රෝහලක සෞඛ්‍ය ප්‍රවර්ධන නිලධාරියෙකු ලෙස ද කටයුතු කර තිබෙනවා.",
       "URL": "https://www.hirunews.lk/338567/කොට්ටාවේ-වෙඩි-තැබීමකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=250"
}