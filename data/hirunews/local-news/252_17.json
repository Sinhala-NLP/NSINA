{
       "Source": "hirunews",
       "Timestamp": "Tuesday, 20 June 2023 - 14:31",
       "Headline": "පොළොන්නරුවේ වී ගොවීන්ට පොහොර බෙදා දීම අරඹයි",
       "News Content": "පොළොන්නරුව දිස්ත්‍රික්කයේ වී ගොවීන්ට යල කන්නය සඳහා පොහොර බෙදා දීම මේ වන විට ආරම්භ වී තිබෙනවා.\nඑම කටයුතු සිදුවන්නේ පොළොන්නරුව නව නගරයේ පිහිටි ගොවිජන සේවා කාර්යාලයේදීයි.\nපරාක්‍රම සමුද්‍රය ව්‍යාපාරය යටතේ ගොවිතැන් කරන ගොවීන්ට මෙහිදී පොහොර සහනාධාරය හිමිවුණා.\nකෙසේවෙතත් ගොවීන් පෙන්වා දෙන්නේ නිසි කලට පොහොර නොලැබීම හේතුවෙන් තමන් අපහසුතාවට පත්ව සිටින බවයි.\nමේ අතර, මින්නේරිය ව්‍යාපාරය යටතේ ගොවිතැන්වල නිරත කවුඩුල්ල එල්.බී. 9 ප්‍රදේශයේ වී වගාව මේ වන විට කහ පැහැ ගැන්වී තිබෙනවා.\nගොවීන් පෙන්වා දෙන්නේ, වගාව අරඹා මසකට වැඩි කලක් ඉක්ම ගියත් නිසි කලට යූරියා පොහොර නොලැබීම හේතුවෙන් මෙම තත්ත්වය උදා වී ඇති බවයි.",
       "URL": "https://www.hirunews.lk/338505/පොළොන්නරුවේ-වී-ගොවීන්ට-පොහොර-බෙදා-දීම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=252"
}