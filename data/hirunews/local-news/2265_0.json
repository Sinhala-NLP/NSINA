{
       "Source": "hirunews",
       "Timestamp": "Sunday, 20 December 2020 - 6:55",
       "Headline": "කැබ් රථයක් වැවකට පෙරළීමෙන් අතුරුදන්ව සිටි පියාගේ සහ දියණියගේ සිරුරු හමුවෙයි (වීඩියෝ)",
       "News Content": "මුලතිව් වව්නිකුලම් වැවට කැබ් රථයක් පෙරලීමෙන් සිදුවූ අනතුරින් අතුරුදන්ව සිටි පියාගේ සහ දියණියගේ මළ සිරුරු සොයාගෙන තිබෙනවා.\nඅප වාර්තාකරු සඳහන් කළේ ඊයේ රාත්‍රී එම සිරුරු සොයාගෙන ඇති බවයි.\nමියගොස් ඇත්තේ මල්ලාවි සෙල්වපුරම් ප්‍රදේශයේ පදිංචි 38 හැවිරිදි පුද්ගලයෙක් සහ ඔහුගේ 3 හැවිරිදි දියණියයි.\nඅනතුරින් කැබ් රථයේ ගමන් ගත් 13 හැවිරිදි පිරිමි ළමයෙකු ද මරණයට පත්වූ අතර තවත් 13 හැවිරිදි ළමයෙකු බේරා ගැනුනා.\nඔහු මල්ලාවි රෝහලේ ප්‍රතිකාර ලබනවා.\nපවතින වර්ෂාවත් සමග ජලය පිරී ඇති වැව බැලීමට ගිය අවස්ථාවේ මෙම අනතුර සිදුවී ඇතැයි සඳහන්.\nකැබ් රථය වැවට පෙරලීමෙන් පසු යුද හමුදාව ප්‍රදේශවාසීන් සහ පොලිසිය එක්ව ක්‍රියාත්ම කළ මෙහෙයුමකින් අනතුරුවයි පියාගේ සහ දියණියගේ සිරුරු සොයා ගැනුනේ.\nමළ සිරුරු සම්බන්ධයෙන් පශ්චාත් මරණ පරීක්ෂණ අද පැවැත්වීමට නියමිත අතර සිද්ධිය පිළිබඳ මල්ලාවි පොලිසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/257439/කැබ්-රථයක්-වැවකට-පෙරළීමෙන්-අතුරුදන්ව-සිටි-පියාගේ-සහ-දියණියගේ-සිරුරු-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2265"
}