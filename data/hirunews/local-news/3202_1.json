{
       "Source": "hirunews",
       "Timestamp": "Tuesday, 13 August 2019 - 7:40",
       "Headline": "හික්කඩුවේ තරුණයන් දෙදෙනෙකු, දින 4ක් තිස්සේ අතුරුදන් - බේරුවල දී තරුණයෙකු ඝාතනය කරයි",
       "News Content": "ගාල්ල - හික්කඩුව - තිරාණගම ප්‍රදේශයේ සංචාරක නිකේතනයක සේවය කරමින් සිටි තරුණයන් දෙදෙනෙකු දින 4ක් තිස්සේ අතුරුදන් වී ඇති බවටයි ඔවුන්ගේ ඥාතීන් පවසනවා.\nඒ පිළිබදව හික්කඩුව පොලීසියට ද පැමිණිල්ලක් ඉදිරිපත් කළ බවයි ඔවුන් සඳහන් කළේ.\nසංචාරක නිකේතනයෙහි සේවය කරමින් සිටි අවස්ථාවේදී ඔවුන් මෙලෙස අතුරුදන් වී තිබෙනවා.\nමේ අතර, කළුතර - බේරුවල - කරඳගොඩ ප්‍රදේශයේදී ඊයේ 27 හැවිරිදි තරුණයෙකු තියුණු ආයුධයකින් පහර දී ඝාතනය කර තිබෙනවා.\nඝාතනයට ලක්වූ පුද්ගලයා නිවස අසළ වෙළඳසැලකට යමින් සිටියදී මෙලෙස ඝාතනයට ලක්ව ඇති බවයි පොලීසිය සඳහන් කළේ.\nකලක සිට පැවති ආරවුලක් මෙම ඝාතනයට හේතු වී ඇති බව ද වාර්තා වනවා. ඝාතනය සිදුකළ පුද්ගලයා එය තියුණු ආයුධය ද සමඟ අත්අඩංගුවට ගත් බව ද පොලීසිය සඳහන් කළා.",
       "URL": "https://www.hirunews.lk/222107/හික්කඩුවේ-තරුණයන්-දෙදෙනෙකු-දින-4ක්-තිස්සේ-අතුරුදන්-බේරුවල-දී-තරුණයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3202"
}