{
       "Source": "hirunews",
       "Timestamp": "Wednesday, 12 September 2018 - 18:52",
       "Headline": "තුන්වන වරටත් විවාහ වීමට ගිය ගුරුවරයෙකුට වැඩ වරදී (ඡායාරූප)",
       "News Content": "දෙවරක් විවාහ වී යළිත් තුන්වන වරට අද විවාහ වීමට ගිය ගුරුවරයෙකුට සිදුවූ අකරතැබ්බයක් වවුනියාවෙන් තොරතුරු වාර්තාවුණා.\n38 හැවිරිදි ඔහු වවුනියාව - කල්මඩු ප්‍රදේශයේ 27 හැවිරිදි තරුණියක් සමඟ අද විවාහවීමට සුදානම් වී තිබුණේ ප්‍රදේශයේ කෝවිලකදියි.\nඑහි පූජා කටයුතු සිදුවන අතරතුර ඔහුගේ පළමු විවාහයේ බිරිඳ දරුවන් දෙදෙනා සමඟ එම ස්ථානයට පැමිණ ඇති අතර, එහිදී උණුසුම් තත්ත්වයක් මතුවුණා.\nඅප වාර්තාකරු සඳහන් කළේ තුන්වන වරට විවාහ වීමට වෙනුවෙන් අදාළ චාරිත්‍ර සිදු කෙරෙමින් තිබියදී පැමිණි දෙවන විවාහයේ කාන්තාව සහ ඇයගේ ඥාතීන් මෙම පුද්ගලයාට බැන වැදී පහරදී ඇති බවයි.\nඅනතුරුව විවාහය අතරමග නවතා පාර්ශවයන් තුනම පොලීසියට ගොස් ඇත්තේ ගැටළුව විසඳා ගැනීමටයි.\nඑහිදී මෙම පුද්ගලයා සඳහන් කර ඇත්තේ පළමු විවාහයෙන් තමන් නීත්‍යානුකුලව වෙන්වී සිටින බවයි.\nඅනතුරුව දෙවන විවාහය සිදුකරගත් බවත්, ඇයගෙන්ද වෙන්වූ බවත් ඔහු ප්‍රකාශ කර තිබෙනවා.\nමෙම ගැටළුව හේතුවෙන් අද ඔහු විවාහ කරගැනීමට සිටි තරුණිය එය නවතා දමා ඥාතීන් සමඟ පිටව ගිය බව පොලීසිය ප්‍රකාශ කළා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/199751/තුන්වන-වරටත්-විවාහ-වීමට-ගිය-ගුරුවරයෙකුට-වැඩ-වරදී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3751"
}