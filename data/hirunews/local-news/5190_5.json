{
       "Source": "hirunews",
       "Timestamp": "Saturday, 30 January 2016 - 9:15",
       "Headline": "කැකිරාවේ රිය අනතුරක් දෙදෙනෙකුට මරු කැදවයි",
       "News Content": "අනුරාධපුර - කැකිරාව - තලාව මාර්ගයේ 15 කණුව අසළ දී මෝටර් රථයක් වේගය පාලනය කර ගත නොහැකිව පාරෙන් ඉවතට පැන ගසක ගැටී සිදුවූ අනතුරකින් එහි ගමන් ගත් දෙදෙනෙකු ජීවිතක්ෂයට පත්වුණා.\nපොලිස් මාධ්‍ය ප්‍රකාශක කාර්යාලය සඳහන් කළේ එප්පාවල සිට ආඳාගල දෙසට ධාවනය වූ මෝටර් රථයක් මෙලෙස අනතුරට ලක්වී ඇති බවයි.\nජීවිතක්ෂයට පත්වී ඇත්තේ සේනපුර සහ තඹුත්තේගම ප්‍රදේශවල පදිංචිකරුවන් දෙදෙනෙක්.\nඅනතුරෙන් තුවාල ලැබූ තවත් පුද්ගලයන් දෙදෙනෙකු මේ වන විට එප්පාවල රෝහලේ ප්‍රතිකාර ලබනවා.",
       "URL": "https://www.hirunews.lk/125046/කැකිරාවේ-රිය-අනතුරක්-දෙදෙනෙකුට-මරු-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=5190"
}