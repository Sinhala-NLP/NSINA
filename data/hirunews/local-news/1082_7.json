{
       "Source": "hirunews",
       "Timestamp": "Monday, 20 June 2022 - 8:06",
       "Headline": "බ්‍රසිලය සමඟ සංචාරක ප්‍රවර්ධන ගිවිසුමක්",
       "News Content": "බ්‍රසීලය සහ ශ්‍රී ලංකාව අතර සංචාරක ප්‍රවර්ධන ගිවිසුමක් අත්සන් කිරීමට එකඟතාවකට පැමිණ තිබෙනවා.\nඒ, එරට විදේශ අමාත්‍යවරයා සහ බ්‍රසිලයේ සිටින ශ්‍රී ලංකා තානාපතිවරයා අතර පැවති මූලික සාකච්ඡාවකින් අනතුරුවයි.\nබ්‍රසීලයේ සංචාරකයන් දකුණු ආසියාවේ වෙනත් රටවලට පැමිණියද ශ්‍රී ලංකාව සමඟ සමීප සබඳතාවක් පවත්වන්නේ නැහැ.\nකෙසේ වෙතත් බ්‍රසිල විදේශ අමාත්‍යවරයා පවසා ඇත්තේ සිය ජනතාව ශ්‍රී ලංකාවේ සංචාරය කිරීම සඳහා දිරිමත් කිරීමට කටයුතු කරන බවයි.\nජෙට්වින් සහ එයිට්කන් ස්පෙන්ස් යන සංචාරක ඒජන්සි සමඟ ඒකාබද්ධවයි මෙම බ්‍රසීල සංචාරක ප්‍රවර්ධන වැඩසටහන ක්‍රියාත්මක වන්නේ.",
       "URL": "https://www.hirunews.lk/307632/බ්‍රසිලය-සමඟ-සංචාරක-ප්‍රවර්ධන-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=1082"
}