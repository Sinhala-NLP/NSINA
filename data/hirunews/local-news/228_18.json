{
       "Source": "hirunews",
       "Timestamp": "Wednesday, 28 June 2023 - 23:18",
       "Headline": "ලෝක කුසලානය ගැන මුත්තයියාගෙන් අනාවැකියක්",
       "News Content": "ඉන්දියාවේදී පැවැත්වීමට නියමිත එක්දින ලෝක කුසලාන ක්‍රිකට් තරගාවලියේ තරග කාලසටහන ඊයේ (27) මුම්බායි නුවරදී නිල වශයෙන් ප්‍රකාශයට පත් කර තිබෙනවා.\nමෙවර ලෝක කුසලානය ඔක්තෝබර් 5 සිට නොවැම්බර් 19 දක්වා කණ්ඩායම් 10ගේ සහභාගීත්වයෙන් පැවැත්වීමට නියමිතයි.\nඑහි සමාරම්භක තරගය 2019 ලෝක කුසලාන තරගාවලියේ ශූරයින් වූ එංගලන්තය සහ අනුශූරයින් වූ නවසීලන්තය අතර අහමදාබාද් නුවර නරේන්ද්‍ර මෝදි ක්‍රීඩාංගණයේදී පැවැත්වීමට නියමිත බවයි වාර්තා වන්නේ.\nකෙසේ වෙතත් ලෝක කුසලාන තරග කාලසටහන ප්‍රකාශයට පත් කිරීමේ අවස්ථාවට එක්වෙමින් මෙරට හිටපු සුපිරි දඟපන්දු යවන ක්‍රීඩක මුත්තයියා මුරලිදරන් කියා සිටියේ මෙවර ලෝක කුසලානය ඉන්දියාව හෝ එංගලන්තය දිනා ගනු ඇති බවයි.",
       "URL": "https://www.hirunews.lk/339413/ලෝක-කුසලානය-ගැන-මුත්තයියාගෙන්-අනාවැකියක්",
       "Category": "Local News",
       "Parent URL": "https://www.hirunews.lk/local-news.php?pageID=228"
}