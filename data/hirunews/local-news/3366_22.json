{
       "Source": "hirunews",
       "Timestamp": "Monday, 06 May 2019 - 7:32",
       "Headline": "පලායාමට උත්සහ කළ මත්කුඩු ජාවාරම්කරුවෙකු මාරවිලදී පොලිස්  වෙඩි පහරින් මරුට",
       "News Content": "මාරවිල නගරයේදී අත්අඩංගුවට ගනු ලැබු මත්ද්‍රව්‍ය ජාවාරම්කරුවෙකු පොලීසියෙන් මිදී පලායාමට උත්සාහ කළ අවස්ථාවේදී පොලිස් නිලධාරියෙකු සිදුකළ වෙඩි තැබීමකින් ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ 31 හැවිරිදි හලාවත - මුගුණුවටවන ප්‍රදේශයේ පදිංචිකරුවෙක්.\nමොහු අත්අඩංගුවට ගැනීමට ගිය අවස්ථාවේදී පොලිස් නිලධාරියෙකු සමඟ පොරබදා ඇති අතර, එහිදී මෙම පුද්ගලයා පොලිස් නිලධාරියාට තියුණු ආයුධයකින් පහරදී තිබෙනවා.\nඑම අවස්ථාවේදියි ඔහුත් සමඟ සිටි අනෙක් පොලිස් නිලධාරියා ගිනි අවියෙන් වෙඩි තබා ඇත්තේ.\nසිද්ධියෙන් තුවාල ලැබූ පොලිස් නිලධාරියා මාරවිල මූලික රෝහලේ ප්‍රතිකාර ලබන බවයි පොලීසිය සඳහන් කළේ.",
       "URL": "https://www.hirunews.lk/215827/පලායාමට-උත්සහ-කළ-මත්කුඩු-ජාවාරම්කරුවෙකු-මාරවිලදී-පොලිස්-වෙඩි-පහරින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3366"
}