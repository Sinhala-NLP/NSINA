{
       "Source": "hirunews",
       "Timestamp": "Monday, 01 July 2019 - 7:25",
       "Headline": "මත්ද්‍රව්‍ය ව්‍යාප්තිය පිළිබඳ වාර්තාව අද ජනපතිට",
       "News Content": "මත්ද්‍රව්‍ය භාවිතයේ ව්‍යාප්තිය පිළිබද ජාතික සමීක්ෂණ වාර්තාව අද ජනාධිපති මෛත්‍රීපාල සිරිසේන වෙත භාරදීමට නියමිතයි.\nමත්ද්‍රව්‍ය නිවාරණ ජනාධිපති කාර්ය සාධන බලකාය, අන්තරායකර ඖෂධ පාලක ජාතික මණ්ඩලය හා ශ්‍රී ලංකා පොලීසිය එක්වයි අදාළ වාර්තාව පිළියෙල කර ඇත්තේ.\nමේ අතර, පසුගිය 23 වන දා ආරම්භ කළ ජාතික මත්ද්‍රව්‍ය නිවාරණ සතිය ඊයේ දිනයෙන් නිමාවට පත්වුණා.\nජනාධිපති මාධ්‍ය ඒකකය සඳහන් කළේ මත්ද්‍රව්‍ය නිවාරණ ක්‍රියාවලිය පිළිබද ජනතා විශ්වාසය තහවුරු කිරීම සඳහා නඩු කටයුතු අවසන් කළ නීතිවිරෝධී මත්ද්‍රව්‍ය කිලෝග්‍රෑම් 1695ක් ප්‍රසිද්ධියේ විනාශ කර ඇති බවයි.\nජනාධිපති මෛත්‍රීපාල සිරිසේනගේ මඟ පෙන්වීම යටතේ ක්‍රියාත්මක ජාතික මත්ද්‍රව්‍ය නිවාරණ වැඩසටහන යටතේ 2015 වසරේ සිට 2019 වසර දක්වා විවිධ වර්ගවලට අයත් විෂ මත්ද්‍රව්‍ය කිලෝ 24,818 ක් සොයාගෙන තිබෙනවා.\nමේ අතර, හෙරොයින් වැනි විෂ මත්ද්‍රව්‍ය සඳහා ඇබ්බැහිවූවන් ලක්ෂයක් පමණ මෙරට තුළ සිටින බවත්, ඉන් 50,000ක් පමණ පිරිසක් බස්නාහිර පළාතේ සිටින බවත් මත්ද්‍රව්‍ය පුනරුත්ථාපනය සඳහා වූ ජාතික අධිකාරියේ උපදේශක වෛද්‍ය සමන්ත කිතලවආරච්චි සඳහන් කළා.",
       "URL": "https://www.hirunews.lk/219419/මත්ද්‍රව්‍ය-ව්‍යාප්තිය-පිළිබඳ-වාර්තාව-අද-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=3273"
}