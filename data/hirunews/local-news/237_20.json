{
       "Source": "hirunews",
       "Timestamp": "Sunday, 25 June 2023 - 19:16",
       "Headline": "ශ්‍රී ලංකාවට සුපිරි ජයක්",
       "News Content": "ICC ලෝක කුසලාන ක්‍රිකට් තරගාවලියේ සුදුසුකම් ලබා ගැනීමේ තරගාවලියේ ශ්‍රී ලංකා කණ්ඩායම හා අයර්ලන්ත කණ්ඩායම අතර තරගයෙන් සුපිරි ජයග්‍රහණයක් ලබා ගැනීමට ලංකාව සමත් වුනා.\nඒ අනුව තරගයේ කාසියේ වාසිය දිනාගත් අයර්ලන්ත කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ආරාධනා කළ අතර ඔවුන් සිය පන්දුවාර 50 තුළ සියලු දෙනා දැවී ලකුණු 325 ක් ලබා ගත්තා.\nපන්දුවට පහරදීමේදී දිමුත් කරුණාරත්න සිය මංගල එක්දින ශතකය වාර්තා කරමින් ලකුණු 103ක් ලබා ගත්තා, සධීර සමරවික්‍රම ලකුණු 82 ක්, චරිත් අසලංක ලකුණු 38 ක්, ධනංජය ද සිල්වා නොදැවී ලකුණු 42 ලබා ගැනීමට සමත් වුණා.\nපන්දු යැවීමේදී අයර්ලන්ත කණ්ඩායම වෙනුවෙන් Mark Adair කඩුළු 4 ක් හා Barry McCarthy කඩුළු 3 ක් බිඳ හෙළීමට සමත් වුණා.\nඒ අනුව අයර්ලන්ත කණ්ඩායමට හිමිවූ ඉලක්කය ලකුණු 326 ක්.\nලකුණු 326ක ඉතා ප්‍රබල ඉලක්කයක් හඹා යාමට පිටියට පිවිසි අයර්ලන්ත කණ්ඩායමට ලබා ගැනීමට හැකි වුයේ පන්දුවාර 31ක් අවසානයේ සියල්ලන් දැවී ලකුණු 192ක් පමණයි.\nවනිඳු හසරංග කඩුළු 5ක් සහ මහීෂ් තීක්ෂණ කඩුළු 2ක් ලබා ගත්තා.\nතරගයේ වීරයා දිමුත් කරුණාරත්න.\nමෙම තරගය අයර්ලන්ත කණ්ඩායම පරාජය වීමත් සමග ඔවුන් ලෝක කුසලාන සුදුසුකම් ලැබීමේ තරගාවලියෙන් ඉවත් වනවා.\nමේ අතර මෙම තරගයේදී වනිඳු හසරංග වකා යුනිස් සතු වාර්තාවක් සම කිරීමට සමත් වුනා.\nඒ තරග තුනකදී පිට පිට කඩුළු 5ක් දවා ගනිමින්.",
       "URL": "https://www.hirunews.lk/339046/ශ්‍රී-ලංකාවට-සුපිරි-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=237"
}