{
       "Source": "hirunews",
       "Timestamp": "Wednesday, 24 May 2023 - 17:41",
       "Headline": "පාර්ලිමේන්තුවේ නව කාර්ය මණ්ඩල ප්‍රධානී සහ නියෝජ්‍ය මහ ලේකම් ධුරයට ටිකිරි කේ. ජයතිලක පත්වෙයි",
       "News Content": "පාර්ලිමේන්තුවේ නව කාර්ය මණ්ඩල ප්‍රධානී සහ නියෝජ්‍ය මහ ලේකම් ධුරයට, සහකාර මහ ලේකම් ලෙස කටයුතු කළ ටිකිරි කේ. ජයතිලක මහතා පත් කර තිබෙනවා.\nඔහුගේ පත්වීම ඊයේ (23) සිට බලාත්මක බවයි නියෝජ්‍ය කථානායක අජින් රාජපක්ෂ අද (24) පාර්ලිමේන්තුවට නිවේදනය කර සිටියේ.\n2002 වර්ෂයේ දී නීතිපති දෙපාර්තමේන්තුවට සම්බන්ධ වීමෙන් සිය වෘත්තීය දිවිය ආරම්භ කළ ටිකිරි කේ. ජයතිලක රජයේ අධිනීතීඥයෙකු ලෙස මහේස්ත්‍රාත් අධිකරණ සහ මහාධිකරණ රැසක නඩු කටයුතු මෙහෙයවා තිබෙනවා.\nඑමෙන් ම 2015 වසරේ දී සහකාර මහ ලේකම්වරයෙකු ලෙස ශ්‍රී ලංකා පාර්ලිමේන්තුවේ සේවයට එක්වන ජයතිලක ව්‍යවස්ථාදායක සේවා පිළිබඳ සහකාර මහ ලේකම්වරයා ලෙස ද කටයුතු කරනු ලැබුවා.",
       "URL": "https://www.hirunews.lk/336114/පාර්ලිමේන්තුවේ-නව-කාර්ය-මණ්ඩල-ප්‍රධානී-සහ-නියෝජ්‍ය-මහ-ලේකම්-ධුරයට-ටිකිරි-කේ-ජයතිලක-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=319"
}