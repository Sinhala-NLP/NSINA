{
       "Source": "hirunews",
       "Timestamp": "Sunday, 10 September 2017 - 7:03",
       "Headline": "නවගමුවේ රිය අනතුරකින් පුද්ගලයෙකු ජීවිතක්ෂයට",
       "News Content": "නවගමුව ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබෙනවා.\nමියගොස් ඇත්තේ මානසික රෝගයකින් පෙළෙන අයෙක් බවටයි අනාවරණ වී ඇත්තේ.\nබෝමිරිය රාක්ෂපාන හංදිය අසලදී හංවැල්ල සිට කඩුවෙල දෙසට ධාවනය වෙමින් තිබු ලොරියකට මෙම පුද්ගලයා පැනීම හේතුවෙන් ඊයේ සවස 2.20 ට පමණ අනතුර සිදුව තිබෙනවා.\nමියගොස් ඇත්තේ කිරිඳිවැල ප්‍රදේශයේ පදිංචි 30 හැවිරිදි පුද්ගලයෙක්.\nමෘත ශරීරය නවගමුව රෝහලේ තැන්පත් කර තිබෙනවා.\nඅනතුර සම්බන්ධයෙන් ලොරියේ රියදුරා අත්අඩංගුවට ගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/170543/නවගමුවේ-රිය-අනතුරකින්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4330"
}