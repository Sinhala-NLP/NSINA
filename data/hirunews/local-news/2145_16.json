{
       "Source": "hirunews",
       "Timestamp": "Monday, 15 February 2021 - 14:18",
       "Headline": "කැකුළු තුරු උදානය ජනපති ප්‍රධානත්වයෙන්",
       "News Content": "කැකුළු තුරු උදානය ජාතික ළමා රුක් රෝපණ වැඩසටහන ජනාධිපති ගෝඨාභය රාජපක්ෂගේ ප්‍රධානත්වයෙන් අද (15) ගම්පොල අටබාගේ - විමලධර්ම ජාතික පාසලේදී ආරම්භ වුණා.\nබස්නාහිර හැර දිවයිනේ සියලුම පාසල් සඳහා පළමු ශ්‍රේණියට සිසුන් ඇතුළත් කරගැනීම අද සිදු කෙරුණු අතර, ඊට සමගාමීවයි අදාළ රුක් රෝපණ වැඩසටහන ආරම්භ කෙරුණේ.\nඒ අනුව මින් ඉදිරියට පළමු ශ්‍රේණියට ඇතුළත්වන සෑම සිසුවෙකුටම පැළයක් ලබාදෙන අතර, එය පාසලේ හෝ තම ගෙවත්තෙහි සිටුවිය යුතුයි.\nඒ පිළිබඳව ප්‍රදේශයේ කෘෂිකර්ම පරීක්ෂණ නිලධාරියා විසින් අධීක්ෂණ කටයුතු සිදු කෙරෙනවා.",
       "URL": "https://www.hirunews.lk/262652/කැකුළු-තුරු-උදානය-ජනපති-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2145"
}