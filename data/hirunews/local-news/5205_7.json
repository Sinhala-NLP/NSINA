{
       "Source": "hirunews",
       "Timestamp": "Monday, 18 January 2016 - 16:14",
       "Headline": "හතරලියද්ද පොලිසීයේ  වාහනයේ ගැටී තුන්දෙනෙකුට තුවාල",
       "News Content": "හතරලියැද්ද පොලිස් ස්ථානාධිපතිවරයාගේ පෞද්ගලික මෝටර් රථයේ ත්‍රීරෝද රථයක් ගැටී සිදුවු අනතුරකින් පුද්ගලයන් තුන් දෙනෙකු රෝහල් ගතකර තිබෙනවා.\nඉන් දෙදෙනෙකු කුරුණෑගල ජාතික රෝහලේ සහ අනෙක් පුද්ගලයා කොළඹ ජාතික රෝහලේ ප්‍රතිකාර ලබන බවයි පොලිසිය සඳහන් කළේ.\nස්ථානාධිපතිවරයාගේ රියදුරු කිසියම් කටයුත්තක් සඳහා මාවතගම ප්‍රදේශයට ගොස් නැවත පැමිණෙමින් සිටින අතරතුර ගලගෙදර - වෙට්ටියගොඩ ප්‍රදේශයේදී මෙම අනතුර සිදුවුණේ ඊයේ (17) පස්වරුවේයී.\nඅනතුරෙන් ත්‍රීරෝද රථයේ රියදුරා - මාර්ගයේ ගමන්ගත් පුද්ගලයෙකු සහ පොලිස් ස්ථානාධිපතිවරයාගේ රියදුරුද තුවාල ලැබුවා.\nතුවාල ලැබූවන් කුරුණෑගල රෝහලේ දැඩි සත්කාර ඒකකයට ඇතුළත් කෙරුණු අතරල ත්‍රීරෝද රථයේ රියදුරු බරපතල තත්ත්වයේ පසුවීම හේතුවෙන් කොළඹ ජාතික රෝහලට මාරුකර යැවුණා.\nඔහු මේ වනවිට බරපතල තත්ත්වයෙන් රෝහලේ දැඩි සත්කාර ඒකකයේ ප්‍රතිකාර ලබන බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/124255/හතරලියද්ද-පොලිසීයේ-වාහනයේ-ගැටී-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5205"
}