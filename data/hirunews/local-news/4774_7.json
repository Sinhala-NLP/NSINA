{
       "Source": "hirunews",
       "Timestamp": "Wednesday, 30 November 2016 - 12:24",
       "Headline": "බොරළු හාරා කුණු මතුවී ගලෙන්බිදුණුවැව ගඳ වැඩිවූ හැටි (ඡායාරූප)",
       "News Content": "ගලෙන්බිදුණුවැව ඇල්ලෑව ප්‍රදේශයේ කලක් තිස්සේ බොරළු ජාවාරමක් ක්‍රියාත්මක වන බව ගම්වාසීන් පවසනවා.\nඑම ප්‍රදේශයේ කුණු කසල බැහැර කිරීම සදහා ගලෙන්බිදුණුවැව ප්‍රාදේශීය සභාව විසින් මීට වසර පහකට පෙර වෙන්කර ඇති ස්ථානයක මෙම ජාවාරම සිදුවන බවයි වාර්තාවන්නේ.\nමෙලෙස බොරළු ලබා ගැනීම සදහා හාරා අැති වලවල් තුළට ගලෙන්බිදුණුවැව ප්‍රාදේශීය සභාව විසින් කුණු ගෙනැවිත් දමන බවයි ඔවුන් ප්‍රකාශ කරන්නේ.\nපසුව වර්ෂාවත් සමග එම වලවල් ජලයෙන් පිරුණු පසු ප්‍රදේශයේ අධික දුර්ගන්ධයක් අැතිවන බවට ගම්වාසීන් චෝදනා කරනවා.\nමේ හේතුවෙන් ප්‍රදේශයේ පවුල් 250 ක් පමණ පීඩාවට පත්වී ඇති බවයි අප වාර්තාකරු ප්‍රකාශ කළේ.\nකෙසේ වෙතත් මේ සම්බන්ධයෙන් ගලෙන්බිදුණුවැව ප්‍රාදේශීය සභාව අප සමග ප්‍රකාශ කළේ ඉදිරි මාස දෙක ඇතුලත මෙම ගැටලුව විසදන බවයි.\nඡායාරූප - ගලෙන්බිදුණුවැව බාලසුරිය",
       "URL": "https://www.hirunews.lk/148649/බොරළු-හාරා-කුණු-මතුවී-ගලෙන්බිදුණුවැව-ගඳ-වැඩිවූ-හැටි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4774"
}