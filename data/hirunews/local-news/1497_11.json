{
       "Source": "hirunews",
       "Timestamp": "Monday, 13 December 2021 - 14:23",
       "Headline": "විදුලිබල මණ්ඩල වෘත්තිය සමිති කිහිපයක් හෙට ලෙඩ නිවාඩු",
       "News Content": "ඉල්ලීම් කිහිපයක් මුල් කරගනිමින් ලංකා විදුලිබල මණ්ඩලයේ වෘත්තිය සමිති කිහිපයක සාමාජිකයන් හෙට (14)දින ලෙඩ නිවාඩු වාර්තාකිරීමට තීරණය කර තිබෙනවා.\nඑසේම හෙට විරෝධතා උද්ඝෝෂණ ව්‍යාපාරයක් පැවැත්වීමටද නියමිත බවයි, වෘත්තිය සමිති සඳහන් කළේ.\nපාලනාධිකාරියේ අවනීතික බව, දූෂිත හා අත්තනෝමතික ක්‍රියාකලාපය හේතුවෙන් විදුලිබල මණ්ඩලය දිනෙන් දින අගාධයට යමින් පවතින බවයි, මෙම වෘත්තිය සමිති පෙන්වා දෙන්නේ.\nසේවකයින් හා පාරිභෝගිකයින් ආරක්ෂා කිරීම සඳහා තමන් ඉදිරිපත් කළ යෝජනා ක්‍රියාත්මක කිරීමට බලකිරීම හෙට සිදු කෙරෙන වෘත්තිය ක්‍රියාමාර්ගයේ අරමුණ බව එම වෘත්තිය සමිති සඳහන් කළා.",
       "URL": "https://www.hirunews.lk/290875/විදුලිබල-මණ්ඩල-වෘත්තිය-සමිති-කිහිපයක්-හෙට-ලෙඩ-නිවාඩු",
       "Category": "Local News",
       "Parent URL": "https://www.hirunews.lk/local-news.php?pageID=1497"
}