{
       "Source": "hirunews",
       "Timestamp": "Monday, 19 March 2018 - 8:32",
       "Headline": "දියණිය කුකුල් කූඩුවකට දැමු මව අල්ලයි",
       "News Content": "තම නව හැවිරිදි දියණිය කුකුළු කූඩුවකට දමා වසා උත්සවයකට සහභාගි වූ මවක් මහනුවර - හේවාහැට - රහතුන්ගොඩ ප්‍රදේශයේදී පොලිසිය අත්අඩංගුවට ගෙන තිබෙනවා.\nප්‍රදේශවාසීන් පොලිසියට කළ දැනුම් දීමකට අනුව ඊයේ (18) 28 හැවිරිදි මෙම කාන්තාව අත්අඩංගුවට ගෙන ඇති අතර, ඇයගේ දියණිය ප්‍රතිකාර සඳහා රිකිල්ලගස්කඩ රෝහලට ඇතුළත් කර ඇති බවයි වාර්තාවන්නේ.\nමීට පෙර ද මව විසින් මෙවැනි ක්‍රියා සිදුකර ඇති බවට පොලීසියට තොරතුරු ලැබී ඇති අතර, අදාළ දැරිය හේවාහැට ප්‍රදේශයේ විද්‍යාලයක පස්වන වසරේ ඉගෙනුම ලබනවා.\nදැරියගේ පියා කුලී වැඩ කරන අතර, ඔවුන්ට තවත් වයස අවුරුදු 03ක කුඩා දරුවෙකු සිටින බවයි පොලීසිය සඳහන් කළේ.\nඑම දරුවා ආබාධිත තත්ත්වයෙන් පසුවන බවද වාර්තාවනවා.",
       "URL": "https://www.hirunews.lk/186267/දියණිය-කුකුල්-කූඩුවකට-දැමු-මව-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4031"
}