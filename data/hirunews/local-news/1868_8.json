{
       "Source": "hirunews",
       "Timestamp": "Tuesday, 22 June 2021 - 13:00",
       "Headline": "රුපියල් බිලියන 200ක පරිපූරක ඇස්තමේන්තුව පාර්ලිමේන්තුවට (වීඩියෝ)",
       "News Content": "රුපියල් බිලියන 200 ක වටිනාකමකින් යුත් පරිපූරක ඇස්තමේන්තුවක් ආණ්ඩු පක්ෂයේ ප්‍රධාන සංවිධායක අමාත්‍ය ජොන්ස්ටන් ප්‍රනාන්දු අද (22) පාර්ලිමේන්තුවට ඉදිරිපත් කළා.\nඑය රාජ්‍ය මුදල් පිළිබඳ කාරක සභාව වෙත යොමු කිරීමටද අමාත්‍යවරයා විසින් යෝජනා කළ බවයි පාර්ලිමේන්තු සන්නිවේදන දෙපාර්තමේන්තුව නිවේදනය කළේ.\nඅදාළ පරිපූරක ඇස්තමේන්තුව ඉදිරිපත් කර ඇත්තේ එන්නත් මිලදී ගැනීම, 5000සේ දීමනාව ලබාදීම ඇතුළු පවතින කොරෝනා තත්ත්වය සඳහා වූ සුවිශේෂී කරුණු කිහිපයක් මුල් කරගෙනයි.\nඑමෙන්ම 2020 වර්ෂය සඳහා මුදල් අමාත්‍යාංශයේ වාර්ෂික වාර්තාවද අමාත්‍යවරයා විසින් පාර්ලිමේන්තුවට ඉදිරිපත් කරනු ලැබුවා.",
       "URL": "https://www.hirunews.lk/275010/රුපියල්-බිලියන-200ක-පරිපූරක-ඇස්තමේන්තුව-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1868"
}