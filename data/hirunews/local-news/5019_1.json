{
       "Source": "hirunews",
       "Timestamp": "Sunday, 05 June 2016 - 12:50",
       "Headline": "ෆොන්සේකාගේ පක්ෂය එජාපය සමග එක්වෙයි ?",
       "News Content": "අමාත්‍ය ෆීල්ඩ් මාර්ෂල් සරත් ෆොන්සේකාගේ නායකත්වයෙන් යුත් ප්‍රජාතන්ත්‍රවාදී පක්ෂය, එක්සත් ජාතික පක්ෂය සමග ඒකාබද්ධ වීමට තීරණය කර ඇති බව දේශපාලන ආරංචි මාර්ග සදහන් කරනවා.\nඒ සම්බන්ධයෙන් සාකච්ඡා කිරීම සදහා ප්‍රජාතන්ත්‍රවාදී පක්ෂයේ කෘත්‍යාධිකාරි මණ්ඩල රැස්වීමක් ද ඊයේ (04) පවත්වා ඇති බව සදහන්.\nඒ අනුව, පක්ෂයේ නායක ෆීල්ඩ් මාර්ෂල් සරත් ෆොන්සේකාට එක්සත් ජාතික පක්ෂ කැළණිය ආසන සංවිධායක ධුරය හිමිවනු ඇති බවයි විශ්වාස කෙරෙන්නේ.\nප්‍රජාතන්ත්‍රවාදී පක්ෂය එලෙස එක්සත් ජාතික පක්ෂය සමග එක්වීමේදී දැනට පළාත් සභා සහ පළාත් පාලන ආයතන නියෝජිතයන්ට එක්සත් ජාතික පක්ෂය මගින් ඉදිරි මැතිවරණවලදී නාමයෝජනා ලබාදෙනු ඇති.\nමේ මාසය අවසන් වීමට පෙර මේ සදහා එකගත්වයකට පැමිණෙනු ඇති බව පක්ෂ ආරංචි මාර්ග වැඩිදුරටත් සදහන් කළා.\nප්‍රජාතන්ත්‍රවාදී පක්ෂය විසුරුවන්නේ ද යන්න පිළිබදව එහි නායක සරත් ෆොන්සේකාගෙන් හිරු ප්‍රවෘත්ති අංශය කළ විමසීමකදී ඔහු ඒ බව සනාථ කළේ නැහැ.\nකෙසේ නමුත්, අමාත්‍ය ෆීල්ඩ් මාර්ෂල් සරත් ෆොන්සේකා අද මහනුවරදී දළඳා සමිඳුන් වැදපුදා ගත්තා.\nඉන් අනතුරුව ඔහු මල්වතු සහ අස්ගිරි මහානා හිමිවරුන් බැහැදැක තිබෙනවා.",
       "URL": "https://www.hirunews.lk/134823/ෆොන්සේකාගේ-පක්ෂය-එජාපය-සමග-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5019"
}