{
       "Source": "hirunews",
       "Timestamp": "Thursday, 18 November 2021 - 18:16",
       "Headline": "මත්පෙති විකුණු ඖෂධ අලෙවිකරුට වැඩ වරදියි",
       "News Content": "හබරාදුව නගරයේ ආයුර්වේද ඖෂධ අලෙවි කරන වෙළෙඳසැලක නීතිවිරෝධී ලෙස අලෙවි කිරිමට සුදානම් කර තිබූ, මත්පෙති පැකට් දහසකට අධික ප්‍රමාණයක් වෙළෙඳසැල් හිමිකරු සමග අද (18) පස්වරුවේ හබරාදූව පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ හබරාදුව කටුකුරුන්ද පදිංචි 51 හැවිරිදි පුද්ගලයෙක්.\nදක්ෂිණ නාවික හමුදා කඳවුරේ බුද්ධි නිලධාරින්ට ලද තොරතුරක් අනුව මෙම වැටලිම සිදුකර ඇති අතර, සැකකරු හෙට (19) දින ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/288446/මත්පෙති-විකුණු-ඖෂධ-අලෙවිකරුට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=1553"
}