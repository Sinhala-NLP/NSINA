{
       "Source": "hirunews",
       "Timestamp": "Monday, 18 September 2023 - 11:23",
       "Headline": "මහේස්ත්‍රාත් නිල නිවසේ රාජකාරි කළ කොස්තාපල් තියුණු ආයුධ ප්‍රහාරයකින් රෝහලට",
       "News Content": "ජීප් රථයක පැති කණ්නාඩි කණ්නාඩි ගලවනු ලැබූ සොරුන් දෙදෙනෙකු අත්අඩංගුවට ගැනීමට ගිය පොලිස්කොස්තාපල්වරයෙකු තියුණු ආයුධ ප්‍රහාරයකට ලක්ව තුවාල ලබා රෝහල්ගත කර ඇතිබව බම්බලපිටිය පොලීසිය පවසනවා.\nමෙලෙස තුවාල ලබා ඇත්තේ  අලූත්කඩේ අංක හය  මහේස්ත්‍රාත් අධිකරණයේ මහේස්ත්‍රාත්වරයාගේ  නිල නිවසේ ආරක්ෂක රාජකාරියේ යෙදී සිටි පොලිස් කොස්තාපල්වරයෙකු බව වාර්තා වෙනවා.\nපොලිස් කොස්තාපල්වරයා රාජකාරියේ දී සිටින අවස්ථාවේදී පොන්සේකා මාර්ගය දෙසින් ශබ්දයක් ඇසී බලන විට ජීප් රථයක පැති කන්නාඩි දෙක යතුරුපැදියකින් පැමිණි පුද්ගලයින් දෙදෙනෙකු  විසින් ගලවන අයුරු නිරීක්ෂණය වී තිබෙනවා.\nඒ අනුව ක්‍රියාත්මක වූ පොලිස්  කොස්තාපල්වරයා සැකකරුවන්   අත්අඩංගුවට ගැනීමට ගිය අවස්ථාවේදී එක් සැකකරුවකු තියුණු ආයුධයකින් නිලධාරියාගේ දකුණු අත කපා තිබෙන බව බම්බලපිටිය පොලීසිය පවසනවා.\nසැකකාර පුද්ගලයන් දෙදෙනා විසින් ගලවන ලද පැති කන්නාඩි දෙක බම්බලපිටිය පොලීසියට සතුව තිබෙන අතර එම සොරකමට පැමිණි  පුද්ගලයින් සොයා පොලිසිය ඉදිරි විමර්ශන ආරම්භ කර ඇති බව වැඩිදුරටත් අනාවරණය කරනවා.",
       "URL": "https://www.hirunews.lk/348625/මහේස්ත්‍රාත්-නිල-නිවසේ-රාජකාරි-කළ-කොස්තාපල්-තියුණු-ආයුධ-ප්‍රහාරයකින්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=23"
}