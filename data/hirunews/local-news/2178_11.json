{
       "Source": "hirunews",
       "Timestamp": "Sunday, 31 January 2021 - 14:28",
       "Headline": "සූරියවැව සත්‍යග්‍රහය 14 වන දිනටත් (වීඩියෝ)",
       "News Content": "යෝජිත වන අලි කළමනාකරණ රක්ෂිතය ගැසට් කිරීම ඇතුළු ඉල්ලීම් කිහිපයක් මුල් කර ගනිමින් ගොවීන් ආරම්භ කළ සත්‍යග්‍රහයට අදට දින 14ක් ගත වනවා.\nපසුගිය 23 වන දා ඔවුන් සිදුකළ මාරාන්තික උපවාසයෙන් ඉවත් වූයේ අමාත්‍ය චමල් රාජපක්ෂ අදාළ විසදුම් ලබාදීම සඳහා දුන් පොරොන්දු අනුවයි.\nකෙසේ වෙතත්, මසක් ඇතුළත ගැසට් නිවේදනය  නිකුත් නොකළහොත් මාරාන්තික උපවාසය ආරම්භ කරන බව ද ගොවි සංවිධාන පෙන්වා දෙනවා.\nඊයේ දිනයේ සත්‍යග්‍රහය පැවැත්වෙන වල්සපුගල ප්‍රදේශයට රාජ්‍ය අමාත්‍ය ඩී.වී. චානක ද පැමිණියා.\nඑහිදී අදාළ අංශ දැනුවත් කර ස්ථීර විසදුම් ලබාදීමට කටයුතු කරන බවයි ඔහු ගොවීන්ට ප්‍රකාශ කර ඇත්තේ.",
       "URL": "https://www.hirunews.lk/261228/සූරියවැව-සත්‍යග්‍රහය-14-වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2178"
}