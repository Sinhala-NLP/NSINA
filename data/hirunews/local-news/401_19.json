{
       "Source": "hirunews",
       "Timestamp": "Thursday, 20 April 2023 - 21:56",
       "Headline": "පාස්කු ත්‍රස්ත ප්‍රහාරයේ සිව් වර්ෂ පූර්ණයට කටුවාපිටියේ දිව්‍ය පූජාව ඇරඹේ (වීඩියෝ)",
       "News Content": "පාස්කු ඉරිදා ත්‍රස්ත ප්‍රහාරයේ සිව්වර්ෂ පූර්ණය හෙටට යෙදී තිබෙනවා.\nඒ වෙනුවෙන් අද පස්වරු 06ට කටුවාපිටිය ශාන්ත සෙබස්තියන් මුනිදුන්ගේ දේවස්ථානයේදී දිව්‍ය පූජාවක් පවත්වා රාත්‍රි 07ට යැදුම් පාගමනක් ආරම්භ කිරීමටයි නියමිතව ඇත්තේ.\nඑම යැදුම් පාගමන හෙට උදෑසන 08ට කොච්චිකඩේ ශාන්ත අන්තෝනි මුනිදුන්ගේ දේවස්ථානය වෙත ලඟාවීමට නියමිත අතර එහිදී පාස්කු ඉරිදා ත්‍රස්ත ප්‍රහාරයේ සිව්වර්ෂ පූර්ණය වෙනුවෙන් විශේෂ වැඩසටහනක් පැවැත්වීමට කටයුතු සංවිධාන කර තිබෙනවා.\nකාදිනල් හිමිපාණන්ගේ ප්‍රධානත්වයෙන් පෙරවරු 10ට කොච්චිකඩේ ශාන්ත අන්තෝනි මුනිදුන්ගේ දේවස්ථානයේදී දිව්‍ය පූජාවක් පැවැත්වෙන බවද ජාතික කතෝලික ජන සන්නිවේදන අධ්‍යක්ෂ ජූඩ් ක්‍රිෂාන්ත ප්‍රනාන්දු පියතුමා සඳහන් කළා.",
       "URL": "https://www.hirunews.lk/333028/පාස්කු-ත්‍රස්ත-ප්‍රහාරයේ-සිව්-වර්ෂ-පූර්ණයට-කටුවාපිටියේ-දිව්‍ය-පූජාව-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=401"
}