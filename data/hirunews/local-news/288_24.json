{
       "Source": "hirunews",
       "Timestamp": "Wednesday, 07 June 2023 - 9:50",
       "Headline": "මංකි ෆොක්ස් වැළඳුනු දෙදෙනෙකු හඳුනා ගැනේ",
       "News Content": "වඳුරු උණ හෙවත් මංකි ෆොක්ස් වෛරසය වැළඳුණු තවත් කාන්තාවක් සහ කුඩා දරුවෙකු මෙරටදී හඳුනාගෙන තිබෙනවා.\nඩුබායි සිට පැමිණි ඔවුන් කටුනායක ගුවන්තොටුපලේදී හඳුනා ගැනීමෙන් අනතුරුව වැඩිදුර ප්‍රතිකාර සඳහා අයි.ඩී.එච්.රෝහල වෙත යොමුකර ඇති බව සඳහන්.\nමොවුන්ගේ පවුලේ සෙසු සාමාජිකයන් ද පරීක්ෂණවලට ලක් කිරීමෙන් අනතුරුව හුදකලා කර තැබීමට පියවර ගෙන ඇති බව සෞඛ්‍ය අමාත්‍යාංශය සඳහන් කළා.\nමෙරටින් පළමු වරට මංකි ෆොක්ස් රෝගය වැළඳුනු රෝගියෙකු පසුගිය වසරේ නොවැම්බර් 3 වනදා කටුනායක ගුවන්තොටුපලේදී හඳුනා ගත් අතර, ඔහු 20 හැවිරිදි තරුණයෙක්.",
       "URL": "https://www.hirunews.lk/337247/මංකි-ෆොක්ස්-වැළඳුනු-දෙදෙනෙකු-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=288"
}