{
       "Source": "hirunews",
       "Timestamp": "Saturday, 11 June 2016 - 12:56",
       "Headline": "ඉන්දියාවෙන් ශ්‍රී ලංකාවට ඇරයුමක්",
       "News Content": "ඒකාබද්ධ නාවික අභ්‍යාස පැවැත්වීම සඳහා ශ්‍රී ලංකාව සහ මියන්මාරය සමඟ අවබෝධතා ගිවිසුම් අත්සන් කිරීමට අදහස් කරන බව ඉන්දීය වෙරළාරක්ෂක බලකායේ අධ්‍යක්ෂ ජනරාල් රාජේන්ද්‍ර සිං ප්‍රකාශ කළා.\nඉන්දු - කොරියානු ඒකාබද්ධ සාමුද්‍රික අභ්‍යාසය අතරතුර මාධ්‍ය වෙත අදහස් දක්වමින් ඔහු කියා සිටියේ දැනට ඉන්දියාව ඒ සඳහා රටවල් 6ක් සමඟ ගිවිසුම් ගත වී ඇති බවයි.\nජපානයල දකුණු කොරියාවල පාකිස්තානයල බංග්ලාදේශයල වියට්නාමය සහ ඕමානය යන එම රටවලට අමතරවයි ශ්‍රී ලංකාව සහ මියන්මාරය සමඟ ගිවිසුම්වලට එළඹීමට ඉන්දියාව සැරසෙන්නේ.\nඉන්දීය ධීවරයන් ශ්‍රී ලංකා මුහුදු තීරය ආක්‍රමණය කිරීම පිළිබදව මෙහිදී නැගුණු පැණයකට පිළිතුරු ලෙස ඉන්දීය වෙරළාරක්ෂක බලකායේ ප්‍රධානියා සදහන් කළේ ධීවරයන් දැනුවත් කිරීම සඳහා පියවර රැසක් ගෙන ඇති බවයි.\nමේ වසරේදී පමණක් දකුණු ඉන්දීය ධීවරයන් ඉලක්ක කරගෙන එවැනි වැඩසටහන් 236ක් සංවිධාන කර තිබෙනවා.\nඉන්දියාව සහ ශ්‍රී ලංකාව අතර ජාත්‍යන්තර මුහුදු සීමාව පමණක් නොව පාකිස්තානයල මියන්මාරය සහ බංග්ලාදේශය සමඟ පවතින ජාත්‍යන්තර මුහුදු සීමාවන් උල්ලංගණය නොකරන ලෙස ද ඔවුන්ට උපදෙස් ලබාදී ඇති බව ඔහු කියා සිටියා.\nඉන්දීය වෙරළාරක්ෂක බලකාය යාත්‍රා 122කින් සමන්විත වන අතර තවත් 66ක් ඒ සඳහා ඉදිකරමින් පවතිනවා.\nවෙරළාරක්ෂක කටයුතු සඳහා නවීන සැහැල්ලූ හෙලිකොප්ටර් යානා 16ක් ද ඇණවුම් කර ඇති බවයි ඉන්දීය වෙරළාරක්ෂක බලකායේ ප්‍රධානියා කියා සිටියේ.\nඔවුන් දැනට පවත්වන පෙරහුරු අභ්‍යාසවලට මුහුදු කොල්ලකරුවන් පැහැර ගත් යාත්‍රාවක් යොදා ගැනීම සහ සෝදිසි හා මුදා ගැනීමේ මෙහෙයුම් ද ඇතුළත්.\nඑම අභ්‍යාස සඳහා එක්වීමටයි ඉන්දියාවල ශ්‍රී ලංකාවට ඇරයුම් කරන්නේ.",
       "URL": "https://www.hirunews.lk/135277/ඉන්දියාවෙන්-ශ්‍රී-ලංකාවට-ඇරයුමක්",
       "Category": "Local News",
       "Parent URL": "https://www.hirunews.lk/local-news.php?pageID=5011"
}