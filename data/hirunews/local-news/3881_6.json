{
       "Source": "hirunews",
       "Timestamp": "Sunday, 24 June 2018 - 11:07",
       "Headline": "ඔඩ්ඩුසුඩාන් යුද උපකරණ අත්අඩංගුවට ගත් සිද්ධියේ පලාගිය සැකකරු අත්අඩංගුවට",
       "News Content": "මුලතිව් - ඔඩ්ඩුසුඩාන් ප්‍රදේශයේදී ක්ලේමෝ බෝම්බයක් සහ යුද උපකරණ ත්‍රිරෝද රථයකින් ප්‍රවාහනය කරමින් සිටියදී පලාගිය ප්‍රධාන සැකකරු අත්අඩංගුවට ගෙන තිබෙනවා.\nමාන්කුලම් ප්‍රදේශයේදී මොහු අත්අඩංගුවට ගෙන ඇති බවයි වාර්තාවන්නේ.\nමෙම සැකකරු හිටපු එල්.ටී.ටී.ඊ. සාමාජිකයෙකු බවටද තොරතුරු හෙළිවී තිබෙනවා.\nත්‍රිරෝද රථයකින් කිලෝ 15 ක්ලේමෝ බෝම්බයක් සහ යුද උපකරණ ප්‍රවාහනය කරමින් සිටියදී අත්අඩංගුවට ගනු ලැබුවේ පුද්ගලයන් දෙදෙනෙකුද සමඟයි.\nඉන් අනතුරුව ඊට සහය දැක්වූ තවත් පුද්ගලයන් දෙදෙනකු ද අත්අඩංගුවට ගනු ලැබුවා.\nඔවුන් වැඩිදුර පරීක්ෂණ සඳහා භාරදෙනු ලැබුවේ ත්‍රස්ත විමර්ශණ කොට්ඨාශයටයි.",
       "URL": "https://www.hirunews.lk/193776/ඔඩ්ඩුසුඩාන්-යුද-උපකරණ-අත්අඩංගුවට-ගත්-සිද්ධියේ-පලාගිය-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3881"
}