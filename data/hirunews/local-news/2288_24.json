{
       "Source": "hirunews",
       "Timestamp": "Tuesday, 08 December 2020 - 7:37",
       "Headline": "දේශපාලන කොමිසමේ වාර්තාව ජනපතිට භාරදීම පෙරවරුවේ",
       "News Content": "දේශපාලන පළිගැනීම් පිළිබඳව විමර්ශනය කරන ජනාධිපති කොමිසන් සභාවේ වාර්තාව අද පෙරවරුවේ ජනාධිපති ලේකම් කාර්යාලයේදී ජනාධිපති ගෝඨාභය රාජපක්ෂ වෙත භාරදීමට නියමිතයි.\nවෙළුම් තුනකින් යුත් මෙම වාර්තාව පිටු 2,000 කින් සමන්විත බව සඳහන්.\nදේශපාලන පළිගැනීම් පිළිබඳව සොයාබැලෙන ජනාධිපති කොමිසන් සභාව හමුවට ඉදිරිපත්වූ පැමිණිලි 198 කට අදාළ විමර්ශණ ඊට ඇතුළත් කර තිබෙනවා.\nපසුගිය ජනවාරි මස 16 වන දා දේශපාලන පළි ගැනීම් පිළිබඳ විමර්ශනය කිරීමේ ජනාධිපති කොමිෂන් සභාවේ පැමිණිලි විභාගය ආරම්භ වූ අතර එහි සභාපතිත්වය දැරුවේ විශ්‍රාමික ශ්‍රේෂ්ඨාධිකරණ විනිසුරු උපාලි අබේරත්නයි.",
       "URL": "https://www.hirunews.lk/256541/දේශපාලන-කොමිසමේ-වාර්තාව-ජනපතිට-භාරදීම-පෙරවරුවේ",
       "Category": "Local News",
       "Parent URL": "https://www.hirunews.lk/local-news.php?pageID=2288"
}