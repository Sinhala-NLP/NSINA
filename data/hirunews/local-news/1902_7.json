{
       "Source": "hirunews",
       "Timestamp": "Monday, 07 June 2021 - 7:20",
       "Headline": "කලාපීය අභියෝග ජයගත යුතුයි ජනපති කියයි",
       "News Content": "බිම්ස්ටෙක් රටවල් අතර සහයෝගිතාව තවදුරටත් වර්ධනය කර ගනිමින් කලාපීය අභියෝග හඳුනා ගැනීම සහ සහයෝගී වර්ධනයක් ළඟා කර ගැනීමට කටයුතු කළ යුතු බව ජනාධිපති ගෝඨාභය රාජපක්ෂ පවසනවා.\nඒ බිම්ස්ටෙක් සංවිධානයේ 24 වන සංවත්සරය වෙනුවෙන් පණිවුඩයක් නිකුත් කරමින්.\nසමුළු 08ක් ශ්‍රී ලංකාවේදී පැවැත්වීමට හැකිවූ බව සඳහන් කරන ජනාධිපතිවරයා එහි ප්‍රතිඵලයක් ලෙස සාමුහිකව බිම්ස්ටෙක් ප්‍රඥප්තිය සඳහා වූ කෙටුම්පත සම්පාදනය කිරීමට හැකිවූ බව ප්‍රකාශ කරනවා.\nඑමගින් රාජ්‍යතාන්ත්‍රික සහයෝගිතාව තවදුරටත් ශක්තිමත් වූ බව ජනාධිපතිවරයාගේ අදහසයි.\nඅදාළ තීරණ පස්වන බිම්ස්ටෙක් සමුළුවේදී සම්මත කර ගැනීමට බලාපොරොත්තු වන බව ද ජනාධිපති ගෝඨාභය රාජපක්ෂ සඳහන් කරනවා.",
       "URL": "https://www.hirunews.lk/273576/කලාපීය-අභියෝග-ජයගත-යුතුයි-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1902"
}