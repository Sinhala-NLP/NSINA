{
       "Source": "hirunews",
       "Timestamp": "Monday, 26 April 2021 - 13:56",
       "Headline": "කොරෝනා හමුවේ සංචාරක ව්‍යාපෘති 54 කට ආයෝජකයන් ඉදිරිපත් වෙයි",
       "News Content": "කොරෝනා වසංගත තත්වය හමුවේ වුවද පසුගිය වසරේ ඇමරිකානු ඩොලර් මිලියන 879.94 ක වටිනාකමක් සහිත නව සංචාරක ආයෝජන ව්‍යාපෘති 54 ක් සඳහා විදේශ ආයෝජකයින් ඉදිරිපත්ව ඇති බව සංචාරක අමාත්‍යාංශය පවසනවා.\nඉන් ඇමරිකානු ඩොලර් මිලියන 188.4 ක වටිනාකමකින් යුත් ව්‍යාපෘති 29 ක් සඳහා මේ වනවිටත් අනුමැතිය ලැබී ඇති බවයි එම අමාත්‍යාංශය නිවේදනය කළේ.\nපසුගිය වසර 10 තුළ මෙරට සංචාරක ව්‍යාපෘති 854 ක් ක්‍රියාත්මක කර ඇති අතර, ඉන් ඇමරිකානු ඩොලර් මිලියන 7,026 ක ආදායමක් උපයාගෙන තිබෙනවා.",
       "URL": "https://www.hirunews.lk/269575/කොරෝනා-හමුවේ-සංචාරක-ව්‍යාපෘති-54-කට-ආයෝජකයන්-ඉදිරිපත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1995"
}