{
       "Source": "hirunews",
       "Timestamp": "Thursday, 14 April 2016 - 7:22",
       "Headline": "ලන්ච් ෂීට් භාවිතය ඉහල යයි",
       "News Content": "තුනී පොලිතින් හෙවත් මයික්‍රෝන 20ට අඩු පොලිතින් තහනම් කර තිබියදීත්, ඒවා භාවිතා කරන ප්‍රමාණය මේ වනවිට ඉහළ ගොස් තිබෙනවා.\nමධ්‍යම පරිසර අධිකාරියේ සභාපති ආචාර්ය ලාල් ධර්මසිරි හිරු ප්‍රවෘත්ති අංශයට සදහන් කළේ ආහාර එතීම සදහා උපයෝගි කර ගන්නා ලන්ච් ෂීට් භාවිතය දිනකට මිලියන 15 ක් දක්වා ඉහළ ගොස් ඇති බවයි.\nඑමෙන්ම, තුනී පොලිතින් භාවිතා කරමින් නිෂ්පාදනය කරන පොලිතින් මළු භාවිතය ද දිනකට මිලියන 20 ක් පමණ වන බවයි ඔහු වැඩිදුරටත් සදහන් කළේ.\nමයික්‍රෝන 20 ට අඩු පොලිතින් නිෂ්පාදනය සහ අලෙවිය සිදුකරන වෙළඳුන්ට රුපියල් දස දහසක දඩ මුදලක් හෝ වසර 2 කට නොවැඩි සිරදඩුවමක් ලබාදීමට මීට පෙර රජය පියවර ගත්තා.\nකෙසේ වෙතත්, එවැනි පසුබිමක් තුළ ද මයික්‍රෝන 20 ට අඩු පොලිතින් භාවිතය ඉහළ ගොස් ඇති බවයි මධ්‍යම පරිසර අධිකාරියේ සභාපති මහාචාර්ය ලාල් ධර්මසිරි වැඩිදුරටත් සදහන් කළේ.",
       "URL": "https://www.hirunews.lk/130814/ලන්ච්-ෂීට්-භාවිතය-ඉහල-යයි",
       "Category": "Local News",
       "Parent URL": "https://www.hirunews.lk/local-news.php?pageID=5089"
}