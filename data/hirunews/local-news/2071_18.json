{
       "Source": "hirunews",
       "Timestamp": "Monday, 22 March 2021 - 11:14",
       "Headline": "ශ්‍රී ලංකාවට එරෙහි ජිනීවා මානව හිමිකම් යෝජනාවේ ඡන්ද විමසීම කල් යයි",
       "News Content": "ශ්‍රී ලංකාවට එරෙහි ජිනීවා මානව හිමිකම් යෝජනාව සම්බන්ධයෙන් වූ ඡන්ද විමසීම හෙට (23) දිනට කල්තබා තිබෙනවා.\nශ්‍රී ලංකාවේ මානව හිමිකම් බිඳ වැටීම සම්බන්ධයෙන් වන  46/එල් 01 යෝජනාව අද (22) ඡන්ද විමසීම සඳහා නියම වී තිබුණා.\nමෙම යෝජනාව දිනයකින් කල් දැමීමට හේතු වී ඇත්තේ එය පෙලගැස්වීමේදී මතු වූ ගැටළුවක් හේතුවන් බවයි ජිනීවා මානව හිමිකම් කාර්යාල වාර්තා සඳහන් කරන්නේ.\nඅදාළ යෝජනාව මගින් ශ්‍රී ලංකාවේ මානව හිමිකම් තත්ත්වය පිළිබද අධීක්ෂණය සහ වාර්තාකරණය ඉහළ නංවන ලෙස එක්සත් ජාතීන්ගේ මානව හිමිකම් කොමසාරිස්වරිය වෙතින් ඉල්ලා සිටිනවා.\nඑමෙන්ම, මෙරට සංහිදියාව සහ වගවීම සම්බන්ධයෙන් ලබන ප්‍රගතිය මානව හිමිකම් මණ්ඩලයේ ඉදිරි සැසි වාරයන් සදහා ඉදිරිපත් කර යුතු බව ද එම යෝජනාවේ සදහන්.",
       "URL": "https://www.hirunews.lk/266134/ශ්‍රී-ලංකාවට-එරෙහි-ජිනීවා-මානව-හිමිකම්-යෝජනාවේ-ඡන්ද-විමසීම-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2071"
}