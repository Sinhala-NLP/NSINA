{
       "Source": "hirunews",
       "Timestamp": "Sunday, 15 May 2016 - 8:17",
       "Headline": "ජනපති දිවයිනට",
       "News Content": "දෙදින ඉන්දීය නිල සංචාරය අවසන් කරමින් ජනාධිපති මෛත්‍රිපාල සිරිසේන ඊයේ රාත්‍රියේ නැවත ශ්‍රී ලංකාවට පැමිණියා.\nජනාධිපතිවරයා බැංගලෝර් සිට යූ.එල්. 172 දරණ ගුවන් යානයෙන් දිවයිනට ළඟාවූ බවයි හිරු ගුවන් තොටුපල වාර්තාකරු සඳහන් කළේ.\nජනාධිපතිවරයා ඊයේ පස්වරුවේ ඉන්දියාවේ සාංචි විහාරයේ අනගාරික ධර්මපාල පිළිරුව විවෘත කිරීමේ අවස්ථාවට එක්වුණා.\nජනාධිපතිවරයා පිළිගත් මහාබෝධි විහාරයේ සභාපති පූජ්‍ය බානගල උපතිස්ස හිමියන් සඳහන් කළේ සාංචි විහාරය සහ ශ්‍රී ලංකා ජනාධිපතිවරයාගේ නම එකට බැඳී ඇති බවයි.\nශ්‍රී ලංකා ඉතිහාසයේ හින්දු සහ බෞද්ධාගමික සබඳතා වැඩි වශයෙන් පැවැත්වූ යුගය පොළොන්නරු යුගයයි.\nඒ නිසා පොළොන්නරුවෙන් බිහිවූ නායකයෙකු ලෙස ඉන්දිය රජය සමඟ සමීපව කටයුතු කිරීමට ලැබීම ගැන තමන් සතුටට පත්වන බව ජනාධිපති මෛත්‍රිපාල සිරිසේන එහිදී ප්‍රකාශ කර තිබෙනවා.",
       "URL": "https://www.hirunews.lk/133238/ජනපති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=5045"
}