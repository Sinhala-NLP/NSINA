{
       "Source": "hirunews",
       "Timestamp": "Friday, 16 September 2022 - 12:40",
       "Headline": "බොලිවුඩ් සිනමාවේ හින්දි පිටපතක් ලෙස මැණිකේ මගේ හිතේ ගීතය යළිත් කරළියට",
       "News Content": "ලොවක් වසඟ කළ නව යොවුන් ගායන ශිල්පිනී යොහානි ද සිල්වා සහ සතීෂාන් රත්නායක විසින් ගායනා කරනු ලබන 'මැණිකේ මගේ හිතේ\" ගීතය බොලිවුඩයේ සිනමාපටයක් සඳහා යොදාගෙන තිබෙනවා.\nඒ නුදුරේදී ජනගත වීමට නියමිත ''තෑන්ක් ගෝඩ්'' චිත්‍රපටය සඳහායි.\nමැණිකේ මගේ හිතේ ගීතයේ හින්දි පිටපත මෙම නව නිර්මාණය සඳහා යොදාගෙන තිබෙනවා.\nමෙම නව නිර්මාණය සඳහා බොලිවුඩ් තරු වන අජේ දේව්ගන්, සිද්ධාර්ත් මල්හෝත්‍රා සහා නෝරා ෆටේ ද සිය රංගනයෙන් දායකත්වය සපයනවා.\nමෙම චිත්‍රපටයේ පූර්ව ප්‍රචාරක පටය තවමත් නිකුත් නොවුණ ද යොහානි විසින් චිත්‍රපටයේ ඇගේ ගීතය අඩංගු කොටසක් මේ වනවිට සමාජ මාධ්‍ය වෙත මුදා හැර තිබෙනවා.\nමෙම ගීතය රචනා කිරීමේ ගෞරවය හිමිවන්නේ දුලංජ අල්විස් වෙතයි.\nමැණිකේ මගේ හිතේ ගීතයෙහි තනු නිර්මාණය චමත් සංගීත් විසින් සිදු කර තිබෙනවා.",
       "URL": "https://www.hirunews.lk/315537/බොලිවුඩ්-සිනමාවේ-හින්දි-පිටපතක්-ලෙස-මැණිකේ-මගේ-හිතේ-ගීතය-යළිත්-කරළියට",
       "Category": "Local News",
       "Parent URL": "https://www.hirunews.lk/local-news.php?pageID=864"
}