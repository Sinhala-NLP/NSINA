{
       "Source": "hirunews",
       "Timestamp": "Monday, 25 July 2022 - 13:23",
       "Headline": "දුම්රිය ස්ථානාධිපති වර්ජනයෙන් දෙපාර්තමේන්තුවට පාඩුවක්",
       "News Content": "දුම්රිය ස්ථානාධිපතිවරුන් පෙරේදා පස්වරු හයේ සිට ඊයේ දහවල් දක්වා ප්‍රවේශපත් නිකුත් කිරීමෙන් ඉවත් වී සිදුකළ වෘත්තීය ක්‍රියාමාර්ගය හේතුවෙන් දුම්රිය දෙපාර්තමේන්තුවට රුපියල් මිලියන 10 ක පමණ පාඩුවක් සිදුව තිබෙනවා.\nඑම දෙපාර්තමේන්තුවෙන් අප කළ විමසීමකදී සඳහන් කළේ දුම්රිය ස්ථානාධිපතිවරු වර්ජනයක් ක්‍රියාත්මක කළද ඇතැම් දුම්රිය ස්ථානවල ටිකට් පත් නිකුත් කළ බවයි.\nකෙසේ වෙතත් දුම්රිය ස්ථානාධිපතිවරුන්ගේ සංගමයේ සභාපති සුමේධ සෝමරත්න කියා සිටියේ වර්ජනය ක්‍රියාත්මක වූ කාලය තුළ දුම්රිය දෙපාර්තමේන්තුව පාඩුවක් සිදුවූයේ නම් එහි වගකීම තම සංගමය භාර නොගන්නා බවයි.",
       "URL": "https://www.hirunews.lk/310913/දුම්රිය-ස්ථානාධිපති-වර්ජනයෙන්-දෙපාර්තමේන්තුවට-පාඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=994"
}