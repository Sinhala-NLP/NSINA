{
       "Source": "hirunews",
       "Timestamp": "Saturday, 06 January 2018 - 20:01",
       "Headline": "CIA හෙළිදරව්ව ඵලදරයි",
       "News Content": "හිරු සී.අයි.ඒ හරහා සිදුකළ අනාවරණයෙන් පසු යාල වනෝද්‍යානයට සෆාරි ජීප් රථ ඇතුළත් කිරීමේදී පනවා තිබූ සීමාවන් ලිහිල් කිරීමට ජනාධිපතිවරයාගේ සහ අගමැතිවරයාගේ අවධානය යොමුව ඇති බව අමාත්‍ය මහින්ද අමරවීර මහතා පවසනවා.\nඒ අනුව මෙතෙක් දිනකට ඇතුළත් කළ සෆාරි ජීප් රථ සංඛ්‍යාව 400 සිට 600 දක්වා ඉහළ දැමීමටත් සංචාරකයින් සඳහා වන පහසුකම් වැඩිදියුණු කිරීමටත් අවධානය යොමුව ඇති බවයි අමාත්‍යවරයා පවසා සිටියේ.\nපසුගිය කාලයේ යාල ජාතික වනෝද්‍යානය නැරඹීමට පැමිණෙන සෆාරි ජීප් රථ සංඛ්‍යාව 400 දක්වා සීමා කෙරුණේ වන සතුන්ගේ සුරක්ෂිතභාවය සහ නිදහස පිළිබඳ අවධානය යොමු කරමින්.\nඑය පැසසිය යුතු කරුණක් වුවද අදාළ තීරණය සංචාරක කර්මාන්තයට මරු පහරක් එල්ල කර ඇති බව හිරු සී.අයි.ඒ හරහා අප අනාවරණය කළා.\nවනෝද්‍යානය නැරඹීමට ප්‍රවේශපත්‍ර නිකුත් කිරීමට එක් ප්‍රවේශපත්‍ර කවුලුවක් පමණක් විවෘත කර තිබීම හේතුවෙන් සැතපුම් ගණනාවක් දුරට රථ පෝලිම්වල පැය ගණනාවක් සංචාරකයන්ට ගත කිරීමට සිදුව තිබුණා.\nප්‍රවේශ පත් ලබාගැනීමට කාලය වැය කරන සංචාරකයන්ට සිය සනීපාරක්ෂක කටයුතු සිදුකර ගැනීමට පවා දිගු පෝලිම්වල සිටීමට සිදුව ඇත්තේ මෙම ස්ථානයේ එක් වැසිකිලියක් පමණක් තිබීම හේතුවෙන්.\nමෙම ගැටලුෙ පිළිබඳව සාකච්ඡා කිරීමට සෆාරි ජීප් රථ හිමිකරුවන් පිරිසක් තිස්සමහාරාම අකුරගොඩ ප්‍රදේශයේදී අද අමාත්‍ය මහින්ද අමරවීර මහතා හමුවුණා.",
       "URL": "https://www.hirunews.lk/180368/cia-හෙළිදරව්ව-ඵලදරයි",
       "Category": "Local News",
       "Parent URL": "https://www.hirunews.lk/local-news.php?pageID=4138"
}