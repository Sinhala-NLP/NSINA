{
       "Source": "hirunews",
       "Timestamp": "Saturday, 29 July 2023 - 11:34",
       "Headline": "පලාගිය සැකකරු වෙනුවට පොලිස් සැරයන් ගෙදර",
       "News Content": "බේරුවල පොලිස්  සිරමැදිරියේ රඳවා සිටි සැකකරුවෙකු පළා යාමේ සිදුවීමට අදාළව පොලිස් සැරයන්වරයෙකුගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nපෙරේදා [27]සවස හෙරොයින් සන්තකයේ තබාගැනීමේ වරදට අත්අඩංගුවට ගත් පයාගල හොරගස්කැලේ පදිංචි සැකකරුවෙකු මෙලෙස සිරමැදිරියෙන් පලාගොස් ඇති බවබේරුවල පොලිසිය පවසයි.\nනිසි ලෙස සිර මැදිරියේ ඉබි යතුරු නොදැමීම නිසා මෙම සැකකරු පලාගොස් ඇති බව විමර්ශනවලදී හෙළිවී තිබෙනවා.",
       "URL": "https://www.hirunews.lk/342923/පලාගිය-සැකකරු-වෙනුවට-පොලිස්-සැරයන්-ගෙදර",
       "Category": "Local News",
       "Parent URL": "https://www.hirunews.lk/local-news.php?pageID=142"
}