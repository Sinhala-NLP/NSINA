{
       "Source": "hirunews",
       "Timestamp": "Wednesday, 28 June 2023 - 7:08",
       "Headline": "කිලිනොච්චියේ දී සිදු වූ වෙඩි තැබීමකින් පුද්ගලයෙකුට තුවාලයි",
       "News Content": "කිලිනොච්චිය උදයනගර් ප්‍රදේශයේ දී මෝටර් රථයකින් ගමන් කරමින් සිටි පිරිසකට යතුරුපැදියකින් පැමිණි දෙදෙනෙකු වෙඩි තබා පළාගොස් තිබෙනවා.\nසිද්ධියෙන් 38 හැවිරිදි එම ප්‍රදේශයේම පදිංචිකරුවෙකු තුවාල ලබා ඇති බවයි පොලිස් මාධ්‍ය කොට්ඨාශය සඳහන් කළේ.\nඔහු ප්‍රතිකාර සඳහා කිලිනොච්චිය රෝහලට ඇතුළත් කර තිබෙනවා.\nතුවාලකරු සහ තවත් දෙදෙනෙකු මෝටර් රථයකින් කනකපුරම් ප්‍රදේශයට ගොස් සිටිය දී ඇති වූ ආරවුලක් මත සැකකරුවන් මෙලෙස යතුරුපැදියකින් පැමිණ වෙඩි තබා ඇති බවයි මූලික විමර්ශනවල දී අනාවරණය වී ඇත්තේ.",
       "URL": "https://www.hirunews.lk/339308/කිලිනොච්චියේ-දී-සිදු-වූ-වෙඩි-තැබීමකින්-පුද්ගලයෙකුට-තුවාලයි",
       "Category": "Local News",
       "Parent URL": "https://www.hirunews.lk/local-news.php?pageID=231"
}