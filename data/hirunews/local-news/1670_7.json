{
       "Source": "hirunews",
       "Timestamp": "Saturday, 25 September 2021 - 8:06",
       "Headline": "මුහුදේ සැඟවුණු ඉතිහාසය බලන්න අලුත් ව්‍යාපෘතියක්",
       "News Content": "රිටිගල ප්‍රදේශය ලෝක උරුම ලැයිස්තුවට ඇතුළත් කිරීම සඳහා සංවර්ධනය කිරීමේ මූලික කටයුතු ආරම්භ කර ඇති බව මධ්‍යම සංස්කෘතික අරමුදල පවසනවා.\nඑහි අධ්‍යක්ෂ ජනරාල් ගාමිණි රණසිංහ ඊයේ රජයේ ප්‍රවෘත්තී දෙපාර්තමේන්තුවේ පැවති මාධ්‍ය හමුවකට එක්වෙමින් සඳහන් කළේ, ඊට අදාල ලේඛණ මේ වනවිට සකස් කරමින් සිටින බවයි.\nඑමෙන්ම සංචාරකයින්ට, මෙරට සයුරු අභ්‍යන්තරයේ සැඟ ව ගිය පුරාවිද්‍යාත්මක හා ඓතිහාසික තොරතුරු දැකබලා ගැනීම සඳහා විශේෂ ව්‍යාපෘතියක් ආරම්භ කර ඇති බව ද ඔහු කියා සිටියා.\nඊට අමතර ව බුදුරුවගල ප්‍රදේශයට පැමිණෙන සංචාරකයන්ට බුදුරුවගල වැවේ බෝට්ටු සහ ඔරු මඟින් ගමන් කරමින් එහි පුරාවිද්‍යාත්මක හා ඵෙතිහාසික සුන්දරත්වය විඳ ගැනීමට හැකියාව පවතින බව ඔහු ප්‍රකාශ කළා.",
       "URL": "https://www.hirunews.lk/283165/මුහුදේ-සැඟවුණු-ඉතිහාසය-බලන්න-අලුත්-ව්‍යාපෘතියක්",
       "Category": "Local News",
       "Parent URL": "https://www.hirunews.lk/local-news.php?pageID=1670"
}