{
       "Source": "hirunews",
       "Timestamp": "Wednesday, 14 April 2021 - 7:03",
       "Headline": "ඊයේ දිනයේ දිවයින පුරා මාරක රිය අනතුරු එකොළහක්",
       "News Content": "ඊයේ දිනයේ දිවයිනපුරා සිදුවු මාරක රිය අනතුරු එකොළහක් හේතුවෙන් යතුරුපැදිකරුවන් 8 දෙනෙකුගේ ජීවිත අහිමි වී ඇති බව පොලිස් මාධ්‍ය ප්‍රකාශක අජිත් රෝහණ පවසනවා.\nපසුගිය දින කිහිපය පුරා සිදු වූ අනතුරුවලින් යතුරුපැදිකරුවන්,පසු පැදිකරුවන් සහ පදිකයින්ගේ මියයාම ඉහළ ගොස් ඇති බවයි වාර්තා වන්නේ.\nමේ හේතුවෙන් මහ මග ගමන් කිරීමේදී විශේෂයෙන් සැලකිලිමත් වන ලෙස පොලීසිය මහජනතාවගෙන් ඉල්ලා සිටිනවා.\nමේ නිසා පොලිසිය මහජනතාවගෙන් ඉල්ලා සිටින්නේ නව වසරේ නෑදෑ හිතමිතුරන් සමග ගමන් බිමන් යාමේ දී මාර්ග නීති පිළිපදින ලෙස හා රථ වාහන වල උපරිම මගී ධාරිතාව කෙරෙහි දැඩි අවධානයක් යොමු කරන ලෙසයි.\nමෙරට සිදුවන මාර්ග අනතුරු බොහොමයකට හේතු වී ඇත්තේ අධික වේගයෙන් රිය ධාවනය, බීමත්කම,මාර්ග නීති නොපිළිපැදීම, සහ නොසැලකිල්ල බවයි පොලිස් රථවාහන අංශය පෙන්වා දෙන්නේ.\nමේ හේතුවෙන් මෙම සිංහල අවුරුද්ද ගමන් බිමන් යාමේ දී ඉහත කී කාරණා වෙත වැඩි අවධානයක් යොමු කරන ලෙස ඔවුන් මහජනතාවගෙන් ඉල්ලා සිටිනවා.",
       "URL": "https://www.hirunews.lk/268385/ඊයේ-දිනයේ-දිවයින-පුරා-මාරක-රිය-අනතුරු-එකොළහක්",
       "Category": "Local News",
       "Parent URL": "https://www.hirunews.lk/local-news.php?pageID=2021"
}