{
       "Source": "hirunews",
       "Timestamp": "Tuesday, 06 September 2016 - 7:29",
       "Headline": "අම්බලන්තොටම කම්පාකරවමින්  කුඩා පිරිමි දරුවකු රිය අනතුරකින් මියයි",
       "News Content": "මව්පියන්ගේ නොසැළකිල්ල හේතුවෙන් අම්බලන්තොට රොටවල ප්‍රදේශයේදී වයස අවුරුදු 4ක පිරිමි දරුවෙකු ජීවිතක්ෂයට පත්ව තිබෙනවා.\nඒ,ලොරි රථයක ගැටීමෙන්.\nඅම්බලන්තොට රොටවල ප්‍රදේශයේදී මෙම අනතුර සිදුව තිබෙන්නේ අද පස්වරුවේයි.\nසිය මව සහ පියා සමග අම්බලන්තොට නගරයට ගොස් ත්‍රිරෝද රථයකින් පැමිණි මෙම සිව් හැවිරිදි දරුවා නිවස ඉදිරිපිටදී රථයෙන් බැස මාර්ගය හරහා මාරුවී තිබෙන්නේ තනිවමයි.\nඑම අවස්ථාවේදී රොටවල සිට අම්බලන්තොට දෙසට ධාවනය වූ ලොරි රථයක දරුවා ගැටී තිබෙන බවයි අප වාර්තාකරු සදහන් කළේ.\nදරුවා මාර්ගය හරහා පනින අවස්ථාවේදී මව සහ පියා ත්‍රිරෝද රථයේ වූ බඩු මලු නිවස වෙත රැගෙන යාමට සූදානම් කරමින් සිට ඇති බවසඳහන්.",
       "URL": "https://www.hirunews.lk/142325/අම්බලන්තොටම-කම්පාකරවමින්-කුඩා-පිරිමි-දරුවකු-රිය-අනතුරකින්-මියයි",
       "Category": "Local News",
       "Parent URL": "https://www.hirunews.lk/local-news.php?pageID=4891"
}