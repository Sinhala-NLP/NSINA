{
       "Source": "hirunews",
       "Timestamp": "Wednesday, 12 October 2022 - 7:30",
       "Headline": "පැරණි කෝප් වාර්තා ගැන ඉදිරියේ දී තොරතුරු - මහාචාර්ය රංජිත් බණ්ඩාර",
       "News Content": "පාර්ලිමේන්තු මන්ත්‍රී මහාචාර්ය චරිත හේරත් කෝප් කමිටුවේ සභාපතිවරයාව සිටි සමයේ දී අනාවරණ කළ දූෂණ වංචා සිද්ධීන් පිළිබඳව ඉදිරියේ දී කරුණු ඉදිරිපත් කිරීමක් සිදු කරන බව කෝප් කමිටුවේ නව සභාපති, මහාචාර්ය රංජිත් බණ්ඩාර පවසනවා.\nඔහු මේ බව කියා සිටියේ, මහනුවර - උඩුනුවර ඊයේ (11) පැවති උත්සවයකින් අනතුරු ව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nමේ අතර, කෝප් කමිටුව සතු බලතල තවදුරටත් පුළුල් කෙරෙන බව යි එහි සභාපති මහාචාර්ය රංජිත් බණ්ඩාර පවසන්නේ.\nඉදිරියේ දී සම්මත කෙරෙන නෛතික රාමුවක් මඟින් කෝප් කමිටුවේ නිර්දේශ නීතිපතිවරයා සහ අදාළ පාර්ශව වෙත දැනුම්වත් කිරීමේ හැකියාවක් ලැබෙන බව ද ඔහු පවසනවා.\nමහනුවර ප්‍රදේශයේ දී මාධ්‍ය වෙත අදහස් දක්වමින් ඔහු මේ බව කියා සිටියා.",
       "URL": "https://www.hirunews.lk/317616/පැරණි-කෝප්-වාර්තා-ගැන-ඉදිරියේ-දී-තොරතුරු-මහාචාර්ය-රංජිත්-බණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=809"
}