{
       "Source": "hirunews",
       "Timestamp": "Monday, 04 January 2016 - 14:20",
       "Headline": "අක්කා  නගෝගේ ඇට සැකිලි වසා නිවසේ තිබු දේපල සොරකම් කරලා",
       "News Content": "පානදුර - උයන්කැලේ ගාලූපාර අසල දෙමහල් නිවසක පහළ මහලයේ තිබී පසුගිය මාර්තු මාසයේ සොයාගත් කාන්තාවන් දෙදෙනෙකුගේ ඝාතනය සම්බන්ධයෙන් අත්අඩංගුවට ගත් සැකකරුවෙකු ලබන 13 වනදා දක්වා රක්ෂිත බන්ධනාගාර ගත කර තිබෙනවා.\nපොලිස් මාධ්‍ය ඒකකය පැවසුවේ පානදුර මහේස්ත්‍රාත් අධිකරණය නියෝගය නිකුත් කර ඇති බවයි.\nඅදාළ නිවෙස තුලදි  එලෙස සොයා ගැණුණේ එකම පවුලේ සොහොයුරියන් දෙදෙනෙකුගේ හිස් කබල් දෙක සහ අස්ථි කොටස් කිහිපයකුයි.\nමීට අදාළව  මාස 9කට පමණ පසු පසුගිය පළමුවනදා එක පුද්ගලයෙකු සැකපිට අත්අඩංගුවට ගෙන තිබුණේ පානදුර පොලිසීයයි.\nඅදාල සහෝදරියන්ගේ සොහොයුරෙකු නිවසට පැමිණි අවස්ථාවෙිදී අස්ථි කොටස් දැක පානදුර දකුණ පොලිසිය වෙත පැමිණිලි කර තිබුණා. අනතුරුවයි ඊට අදාළ විමර්ෂණ ක්‍රියාත්මක වුයේ.\nරක්ෂිත බන්ධනාගාර ගත කෙරුණු සැකකරු ප්‍රකාශ කර ඇත්තේ තමන්  නිවසට  ඇතුලුවුයේ දේපල සොරා ගැනීමට බවයි.\nඅස්ථි කොටස් කිහිපයක් තමන් දුටු බවත් රෙදි කඩකින් ඒවා වසා දැමු බවත් ඔහු ප්‍රකාශ කර තිබෙනවා.\nඅනතුරුව අල්මාරි දෙකක්/  රන්මාලයක් / ටීපෝ සෙට් එකක් / වීදුරු භාණ්ඩ මෙන්ම තවත් උපකරණ රැසක් තිබූ සොරා ගත් බවද සැකකරු පොලිසීයට සදහන් කර තිබුණා.\nඑම උපකරණද මේවන විට පොලිස් භාරයට ගෙන ඇතැයි පොලිස් මාධ්‍ය ඒකකය සදහන් කලා.\nඅදාළ සැකකරු  මීට පෙර බන්ධනාගාර ගතව සිටි පුද්ගලයකු වන අතර මත්ද්‍රව්‍ය පානයටද ඇබ්බැහි වූවෙක්.\nකෙසේ වෙතත් මොහු විසින් මෙම ඝාතනය සිදුකර ඇත්දැයි මෙතෙක් අනාවරණ වී නැහැ.\nපානදුර පොලිසිය සිද්ධිය පිළිබද විමර්ෂණ මෙහෙයවනවා.",
       "URL": "https://www.hirunews.lk/123365/අක්කා-නගෝගේ-ඇට-සැකිලි-වසා-නිවසේ-තිබු-දේපල-සොරකම්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=5223"
}