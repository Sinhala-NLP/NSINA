{
       "Source": "hirunews",
       "Timestamp": "Wednesday, 01 May 2019 - 20:56",
       "Headline": "ප්‍රහාරයට ලක්වූවන් එතෙරදී සිහිපත් කෙරුණු හැටි",
       "News Content": "පාස්කු ඉරුදින සිදුවු කුරිරු ත්‍රස්ත ප්‍රහාරයන්ගෙන් වු විනාශය සහ අප අතරින් වියෝවු සහෝදරත්වය පිළිබඳ මතකය තවමත් මෙරට ජන සමාජයෙන් මැකි ගොස් නැහැ.\nඑම ප්‍රහාරයෙන් ජිවිතක්ෂයට පත්වුවන් සිහිකිරීමේ සහ තුවාල ලැබුවන්ට ඉක්මන් සුවය ප්‍රාර්ථනා කිරීමේ ආගමික වැඩසටහන් කිහිපයක් දේශීය වශයෙන් මෙන්ම විදෙස් රටවලද සංවිධානය කර තිබුණා.\nපසුගිය පාස්කු ඉරුදින දිවයිනේ ස්ථාන 8කට එල්ල වු ත්‍රස්ථ ප්‍රහාරයන්ගෙන් ජීවිතාක්ෂයට පත්වුවන් සිහි කිරීමේ සහ තුවාල ලැබුවන්ට ඉක්මන් සුවය ප්‍රාර්ථනා කිරීමේ විශේෂ දේව මෙහෙයක් ඉතාලියේ පාදුවා නුවරදී පැවැත්වුණා.\nපසුගියදා ප්‍රහාරයට ලක්වු කොච්චිකඩේ දේවස්ථානය කැප කර ඇති සාන්තුවරයා වන ශුද්ධවූ අන්තෝනි මුනිතුමන්ගේ ශ්‍රී ධාතුන් තැන්පත් කර ඇති ලොව ප්‍රධාන දෙවස්ථානය වන පාදුවා නුවර ශුද්ධවූ අන්තෝනි දේවස්ථානයේ මෙම ආගමික වතාවත් සිදු කිරීම විශේෂත්වයක්.",
       "URL": "https://www.hirunews.lk/215566/ප්‍රහාරයට-ලක්වූවන්-එතෙරදී-සිහිපත්-කෙරුණු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=3373"
}