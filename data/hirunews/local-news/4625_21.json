{
       "Source": "hirunews",
       "Timestamp": "Wednesday, 08 March 2017 - 10:37",
       "Headline": "තනි දුම්වැටියක් විකිණීමට නොහැකි නීති රීති ඇතුලත් කැබිනට් පත්‍රයක් අමාත්‍ය මණ්ඩලයට",
       "News Content": "දුම්පානය අවම කිරිම සදහා තනි දුම්වැටියක් විකිණිමට නොහැකිවන පරිදි නීති රීති සකස් කිරීම සදහා කැබිනට් අනුමැතිය ලබාගැනීමට කැබිනට් පත්‍රයක් ඉදිරියේදී  අමාත්‍ය මණ්ඩලයට ඉදිරිපත් කරන බව සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න පවසනවා.\nඉදිරියේදී දුම්කොළ බද්ද සියයට 90 දක්වා වැඩි කිරිමටත්, දැන්වීම් ප්‍රචාරය නොවන ආකාරයට තනි සුදු වර්ණයෙන් යුත් දුම්වැටි පැකට්ටුවක් ඉදිරියේදී හදුන්වාදීමට ද පියවර ගන්නා බවයි ඒ මහතා වැඩි දුරටත් ප්‍රකාශ කළේ.\nබුලත්සිංහල - රැටියල විද්‍යාලයේ පැවැති සෞඛ්‍ය කඳවුරක් විවෘත කිරීමේ අවස්ථාවට එක්වෙමින් ඒ මහතා මෙම අදහස් පල කළා.",
       "URL": "https://www.hirunews.lk/156348/තනි-දුම්වැටියක්-විකිණීමට-නොහැකි-නීති-රීති-ඇතුලත්-කැබිනට්-පත්‍රයක්-අමාත්‍ය-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=4625"
}