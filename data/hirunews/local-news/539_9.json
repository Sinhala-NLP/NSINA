{
       "Source": "hirunews",
       "Timestamp": "Monday, 13 February 2023 - 13:31",
       "Headline": "රතු කට්ට පනින්න ඔන්න මෙන්න ඇති අත්‍යවශ්‍ය ඖෂධ හිඟය (වීඩියෝ)",
       "News Content": "රට තුළ අත්‍යවශ්‍ය ඖෂධ 150ක පමණ දැවැන්ත හිඟයක් නිර්මාණය වී ඇති බව රජයේ වෛද්‍ය නිලධාරීන්ගේ සංගමය පවසනවා.\nමේ අතර රජයේ රෝහල්වලදී සිදුකෙරෙන, වෛද්‍ය උපදෙස් මත කල්දැමිය හැකි සැත්කම් කල් දැමීමට සෞඛ්‍ය අමාත්‍යාංශය ගත් තීරණයත් සමග\nරෝගීන් දැඩි අපහසුතාවට පත්ව සිටිනවා.\nමෙරට සියලුම රජයේ රෝහල්වල ඖෂධ හිඟය උග්‍රවී ඇති බවත් වෛද්‍ය උපකරණ හිඟයක් පවතින බවත් රජයේ වෛද්‍ය නිලධාරීන්ගේ සංගමය ඇතුළු සෞඛ්‍ය වෘත්තිකයින් පසුගිය කාලය පුරා පෙන්වා දුන්නා.\nජනතාව චෝදනා කළේ මේ හේතුවෙන් පෞද්ගලික ඔසුසල්වල ඖෂධ මිල ගණන් ද ඉහළ ගොස් ඇති බවයි.\nඑවන් පසුබිමක රජයේ රෝහල්වල සිදුකෙරෙන, වෛද්‍ය උපදෙස් මත කල් දැමිය හැකි සැත්කම් කෙටි කාලයකට කල් දැමීමට සෞඛ්‍ය අමාත්‍යාංශය තීරණය කර ඇති බව සෞඛ්‍ය අමාත්‍ය කෙහෙළිය රඹුක්වැල්ල ඊයේ සඳහන් කළා.\nකෙසේවෙතත් අත්‍යවශ්‍ය සැත්කම් කිසිදු බාධාවකින් තොරව සමාන්‍ය පරිදි සිදුකරන බවයි අමාත්‍යවරයා සඳහන් කළේ.\nමේ අතර රට තුළ නිර්මාණය වී ඇති ඖෂධ සහ වෛද්‍ය උපකරණ ගැටලුව ඇතුළු සෞඛ්‍ය ක්ෂේත්‍රයේ පවතින අර්බුද සම්බන්ධයෙන් මෙලෙස අදහස් පළ වුණා.",
       "URL": "https://www.hirunews.lk/327313/රතු-කට්ට-පනින්න-ඔන්න-මෙන්න-ඇති-අත්‍යවශ්‍ය-ඖෂධ-හිඟය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=539"
}