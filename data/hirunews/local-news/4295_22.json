{
       "Source": "hirunews",
       "Timestamp": "Saturday, 30 September 2017 - 9:09",
       "Headline": "රුපියල් ලක්ෂ 50ක් වටිනා බුරුත දැව තොගයක් අත්අඩංගුවට",
       "News Content": "වීරකැටියේ සිට කොළඹට රැගෙන එමින් තිබූ රුපියල් ලක්ෂ 50කට අධික වටිනාකමකින් යුත් බුරුත දැව තොගයක් සමඟ සැකකරුවන් දෙදෙනෙකු අත්අඩංගුවට ගෙන තිබෙනවා.\nඇඹිලිපිටිය අඩවි වන නිලධාරී කාර්යාලයේ නිලධාරීන් සහ පොලිස් විශේෂ කාර්ය බලකාය උඩවලව ප්‍රදේශයේ සිදුකළ ඒකාබද්ධ වැටලීමකදී සැකකරුවන් සහ බුරුත දැව ප්‍රවාහනය කළ ලොරි රථය අත්අඩංගුවට ගෙන තිබුණා.\nපසුව ලොරි රථය සැකකරුවන් ඇඹිලිපිටිය පොලීසියට භාර දී ඇති අතර ඔවුන් අද ඇඹිලිපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/172208/රුපියල්-ලක්ෂ-50ක්-වටිනා-බුරුත-දැව-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4295"
}