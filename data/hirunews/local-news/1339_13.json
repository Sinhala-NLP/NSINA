{
       "Source": "hirunews",
       "Timestamp": "Wednesday, 23 February 2022 - 9:23",
       "Headline": "පොලිස් කොස්තාපල් ඝාතනයට තවත් දෙදෙනෙකු අල්ලයි (වීඩියෝ)",
       "News Content": "තංගල්ල - විතාරන්දෙනිය ප්‍රදේශයේදී පොලිස් කොස්තාපල්වරයෙකු පොලු මුගුරුවලින් පහර දී ඝාතනය කිරීමේ සිද්ධියට අදාළව තවත් දෙදෙනෙකු පොලීසිය අත්අඩංගුවට ගෙන තිබෙනවා.\nඒ අනුව සිද්ධියට අදාළව පුද්ගලයින් 6 දෙනෙකු මේ වන විට අත්අඩංගුවට ගෙන ඇති බවයි පොලීසිය සදහන් කළේ.\nඊයේ (22) අත්අඩංගුවට ගත් සැකකරුවන් දෙදෙනා වීරකැටිය සහ සූරියවැව යන ප්‍රදේශවල පදිංචිකරුවන්. සිද්ධියට අදාළව මීට පෙර අත්අඩංගුවට ගත් 4 දෙනා ලබන මස 4 වන දා දක්වා රක්ෂිත බන්ධානාගාරගත කිරීමටයි අධිකරණය නියෝග කළේ.\nඝාතනයට ලක්වූ පොලිස් කොස්තාපල්වරයාගේ ඉඩමට යාබද නිවසක කාන්තාවක් සහ ඒ ආසන්නයේ තවත් ඉඩමක හෝටලයක් ඉදිකරන පුද්ගලයෙකු සමඟ කලක සිට පැවති ආරවුලක් මුල්කර ගනිමින් මෙම ඝාතනය සිදුකර තිබුණේ පසුගිය 17 වනදායි.",
       "URL": "https://www.hirunews.lk/297783/පොලිස්-කොස්තාපල්-ඝාතනයට-තවත්-දෙදෙනෙකු-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1339"
}