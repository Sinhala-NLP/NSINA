{
       "Source": "hirunews",
       "Timestamp": "Friday, 05 May 2017 - 13:28",
       "Headline": "කොරියාවේ දී මියගිය බද්දේගම තරුණයාගේ අවසන් කටයුතු අද",
       "News Content": "දකුණු කොරියාවේ රැකියාවේ නිරත වෙමින් සිටියදී මියගිය ගාල්ල - බද්දේගම - ශෂේන් තාරක ජයසේකරගේ අවසන් කටයුතු අද (05) සිදුකෙරෙනවා.\nඒ බද්දේගම පොදු සුසාන භූමියේදීයි.\nපසුගිය 24 වනදා දකුණු කොරියාවේ - තේගු නගරය ආසන්නයේ සෙච්යෝන් ගං ඉවුරේ තිබී මොහුගේ මළ සිරුර හමුවුණා.\n2014 වසරේ කොරියානු භාෂා ප්‍රවීණතා විභාගය සමත්ව දකුණු කොරියාවට රැකියාවක් සදහා පිටත්ව ගිය මොහු අවසන් වරට සයිප්‍රසයේ සේවය කරන සිය මවට දුරකථන ඇමතුමක් ලබාදී ඇත්තේ සිංහල හා දෙමළ අලූත් අවුරුද්ද යෙදී තිබුණු අප්‍රේල් මස 14 වනදායි.\nමොහුගේ සිරුර ශ්‍රී ලංකාවට ගෙන්වා ගැනීම සදහා දකුණු කොරියාවේ ශ්‍රී ලංකා තානාපති කාර්යාලය ද මැදිහත් වුණා.",
       "URL": "https://www.hirunews.lk/160661/කොරියාවේ-දී-මියගිය-බද්දේගම-තරුණයාගේ-අවසන්-කටයුතු-අද",
       "Category": "Local News",
       "Parent URL": "https://www.hirunews.lk/local-news.php?pageID=4532"
}