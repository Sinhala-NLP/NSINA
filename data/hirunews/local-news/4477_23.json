{
       "Source": "hirunews",
       "Timestamp": "Friday, 09 June 2017 - 10:53",
       "Headline": "Update - ගාල්ලේ සහන බෙදිල්ල නිසා ආපදා විවාදය උණුසුම්",
       "News Content": "ගත වූ ආපදා සමයේදී අමාත්‍යවරුන් ගාල්ල දිස්ත්‍රික්කයේ සහනාධාර බෙදාදීම සම්බන්ධයෙන් අද (09) පාර්ලිමේන්තුවේදී සංවාදයක් ඇතිවුණා.\nඒ, ආපදා තත්ත්වය සම්බන්ධයෙන් මේ වනවිටත් පාර්ලිමේන්තුවේ පැවැත්වෙන විශේෂ කල්තැබීමේ විවාදය අතරතුරයි.\nඅද පාර්ලිමේන්තු කටයුතු කාරක සභාව රැස්වී අදට නියමිත වාචික පිළිතුරු අපේක්ෂා කරන ප්‍රශ්න වෙනත් දිනයක යොමු කිරීමටත්, දිවා ආහාර විවේකය නොගෙන විවාදය අඛණ්ඩව පවත්වාගෙන යාමත් තීරණය කළා.\nඑසේම විවාදය අද රාත්‍රි 08 වනතුරු පැවැත්වීමට නියමිතව තිබෙනවා.\nUpdate :- Friday, June 9, 2017 6.35 pm\n---------------------------------------------------------\nදිවයිනට බලපෑ ආපදා තත්ත්වය පිළිබඳ විශේෂ කල් තැබිමේ විවාදය රාත්‍රි 8 දක්වා පැවැත්වෙන බව කථානායක කරු ජයසුරිය අද පාර්ලිමේන්තුවට දැනුම් දුන්නා.\nඒ, පෙරවරු 10.30 ට පාර්ලිමේන්තුව රැස්වූ අවස්ථාවේදී කතානායකවරයාගේ නිවේදන පාර්ලිමේන්තුවට දැනුම්දෙමින්.\nඅද පෙරවරුවේ රැස් වූ පාර්ලිමේන්තු කටයුතු පිළිබඳ කාරක සභා රැස්වීමේදී මෙම තීරණය ගත් බවයි කතානායකවරයා කියා සිටියේ.\nඑමෙන්ම, අද පැවැත්වෙන විවාදය හේතුවෙන් වාචික පිළිතුරු අපේක්ෂාවෙන් සහ ස්ථාවර නියෝග විසිතුන දෙක යටතේ යොමුකරන ප්‍රශ්න නොවිමසීමටත්, දිවා ආහාරය නොගෙන විවාදය අඛණ්ඩව පවත්වාගෙන යාමටත් මෙහිදී තීරණය වී තිබෙනවා.\nඅද දිනයේදී විවාදය ආරම්භ කරමින් සුනිල් හදුන්නෙත්ති මන්ත්‍රීවරයා අදහස් පළ කළ අතර, ඉන් අනතුරුව පාර්ලිමේන්තු මන්ත්‍රී ඩලස් අලහප්පෙරුම අදහස් දක්වනු ලැබුවා.\nඑහිදී ඔවුන් දෙදෙනාම ආපදා තත්ත්වයේදී හිරු මාධ්‍ය ජාලය සිදුකළ මෙහෙවර සම්බන්ධයෙන් ද අදහස් පළ කළා.",
       "URL": "https://www.hirunews.lk/163162/update-ගාල්ලේ-සහන-බෙදිල්ල-නිසා-ආපදා-විවාදය-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=4477"
}