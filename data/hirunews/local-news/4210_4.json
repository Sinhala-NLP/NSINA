{
       "Source": "hirunews",
       "Timestamp": "Monday, 20 November 2017 - 8:16",
       "Headline": "ලිංගික සෞඛ්‍ය පිළිබඳව දකුණු ආසියානු වෛද්‍ය සංගමයේ තුන්වන ද්වි වාර්ෂික සමුළුව ඇරඹේ",
       "News Content": "ලිංගික සෞඛ්‍ය පිළිබඳව දකුණු ආසියානු වෛද්‍ය සංගමයේ තුන්වන ද්වි වාර්ෂික සමුළුවේ සමාරම්භක උත්සවය ජනාධිපති මෛත්‍රීපාල සිරිසේනගේ ප්‍රධානත්වයෙන් කොළඹ - බණ්ඩාරනායක ජාත්‍යන්තර සම්මන්ත්‍රණ ශාලාවේදී ඊයේ පැවැත්වුණා.\nහෙට දක්වා පැවැත්වෙන මෙම සමුළුවේ තේමාව වන්නේ ලිංගික වෛද්‍ය අධ්‍යාපනයේ නව මානයන්, මනස, ශරීරය සහ විද්‍යාව යන්නයි.\nමෙම සමුළුවේදී ලිංගික සෞඛ්‍යයේ නව ප්‍රවණතා සහ ශාරීරික, මානසික තත්ත්වයන් පිළිබඳව කරුණු සාකච්ඡා කෙරෙණු ඇති.\nලිංගික සෞඛ්‍ය පිළිබද දකුණු ආසියානු වෛද්‍ය සංගමයේ පළමු සහ දෙවන සැසිවාර ඉන්දියාවේ සහ බංග්ලාදේශයේදී පැවැත්වුණා.\nඊයේ ආරම්භ වූ මෙම සමුළුවේදී ලිංගික සෞඛ්‍ය පිළිබද දකුණු ආසියානු වෛද්‍ය සංගමයේ හිටපු සභාපතිවරුන්ට සහ සාමාජිකයින් තිදෙනෙකු වෙත සම්මාන පිරිනැමීම ද ජනාධිපතිවරයා අතින් සිදුකෙරුණු බවයි ජනාධිපති මාධ්‍ය ඒකකය සදහන් කළේ.",
       "URL": "https://www.hirunews.lk/176443/ලිංගික-සෞඛ්‍ය-පිළිබඳව-දකුණු-ආසියානු-වෛද්‍ය-සංගමයේ-තුන්වන-ද්වි-වාර්ෂික-සමුළුව-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4210"
}