{
       "Source": "hirunews",
       "Timestamp": "Tuesday, 03 May 2016 - 13:43",
       "Headline": "ශ්‍රී ලාංකික සංක්‍රමණිකයන් රැගත් යාත්‍රාවක්  ඕස්ට්‍රේලියාවට",
       "News Content": "ශ්‍රී ලාංකික සංක්‍රමණිකයන් 12 දෙනෙකු රැගත් යාත්‍රාවක්  ඕස්ට්‍රේලියාවේ කොකෝස් දිවයින් වෙත ඊයේ ළඟා වී ඇති බව  ඕස්ට්‍රේලියානු මාධ්‍ය වාර්තා කළා.\nමෙලෙස ශ්‍රී ලංකාවේ සිට නීතිවිරෝධී සංක්‍රමණික යාත්‍රාවක්  ඕස්ට්‍රේලියාවට ගොස් ඇත්තේ වසර දෙකකට පසු ප්‍රථම වතාවටයි.\nමෙම ලී බෝට්ටුව කොකෝස් දිවයින් හි ප්‍රධාන කලපුවට ඇතුළු වූ බව එහි ස්වදේශිකයන් උපුටා දක්වමින් ඒ බී සී ගුවන් විදුලිය ප්‍රකාශ කළා.\nකෙසේ නමුත් ඔවුන්  ඕස්ට්‍රේලියානු වෙරළාරක්ෂක යාත්‍රාවකට පටවාගෙන ගොස් ඇති අතර මෙහෙයුම පිළිබදව වැඩිදුර ප්‍රකාශ නිකුත් කිරීම ඔවුන් ප්‍රතික්ෂේප කර තිබෙනවා.\nඕස්ට්‍රේලියාවට නීතිවිරෝධී ලෙස මුහුදු මාර්ගයෙන් පැමිණෙන සංක්‍රමණිකයන් නාවුරු දිවයින් වෙත යැවීමට පියවර ගැනෙනවා.",
       "URL": "https://www.hirunews.lk/132318/ශ්‍රී-ලාංකික-සංක්‍රමණිකයන්-රැගත්-යාත්‍රාවක්-ඕස්ට්‍රේලියාවට",
       "Category": "Local News",
       "Parent URL": "https://www.hirunews.lk/local-news.php?pageID=5062"
}