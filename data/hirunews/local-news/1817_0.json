{
       "Source": "hirunews",
       "Timestamp": "Friday, 16 July 2021 - 15:00",
       "Headline": "ලංකාවට මෙතෙක් ලැබුණු එන්නත් ප්‍රමාණය මිලියන 10 ඉක්මවයි",
       "News Content": "මාදිලි 5ක මිලියන 10 ඉක්මවූ කොරෝනා එන්නත් මාත්‍රා ශ්‍රී ලංකාවට මේ වනවිට ලැබී ඇති බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nඔහු වැඩිදුරටත් කියා සිටියේ සයිනොෆාම් එන්නත් මාත්‍රා ලක්ෂ 71ක්, ඇස්ට්‍රාසෙනෙකා මාත්‍රා 1,264,000 ක් සහ ස්පුට්නික් මාත්‍රා 180,000ක් මේ වනවිට දිවයිනට ලැබී ඇති බවයි.\nමීට අමතරව, ෆයිසර් එන්නත් මාත්‍රා 54,000ක් සහ අද ලැබුණු මොඩර්නා එන්නත් මාත්‍රා ලක්ෂ 15 ද සමග මෙරටට ලැබුණු සමස්ත එන්නත් මාත්‍රා සංඛ්‍යාව මිලියන 10 ඉක්මවන බවයි රාජ්‍ය අමාත්‍ය චන්න ජයසුමන වැඩිදුරටත් සඳහන් කළේ.\nමීට අමතරව, තවත් එන්නත් මාත්‍රා ලක්ෂ 52ක් පමණ ඉදිරි සති දෙක තුල මෙරටට ලැබීමට නියමිත බව ද ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/277133/ලංකාවට-මෙතෙක්-ලැබුණු-එන්නත්-ප්‍රමාණය-මිලියන-10-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1817"
}