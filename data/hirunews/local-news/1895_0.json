{
       "Source": "hirunews",
       "Timestamp": "Thursday, 10 June 2021 - 8:33",
       "Headline": "තේ කර්මාන්තය අර්බුදයක",
       "News Content": "රසායනික පොහොර ආනයනය අත්හිටුවීමට රජය ගෙන ඇති තීරණය, මෙරට තේ කර්මාන්තය බිඳ වැටීමට හේතු වන බව කුඩා තේ වතු හිමියන්ගේ සංගමය පවසනවා.\nඑම සංගමය පෙන්වා දෙන්නේ කාබනික පොහොර පමණක් භාවිතා කරමින් තේ වතු පවත්වාගෙන යාම ගැටලු සහගත බවයි.\nමේ අතර, මහනුවර - යටිනුවර ප්‍රදේශයේ තේ වගාකරුවන් මතුව ඇති පොහොර හිඟය හමුවේ දැඩි දුෂ්කරතාවයට පත්ව සිටිනවා.\nඔවුන් පෙන්වා දෙන්නේ ප්‍රමාණවත් පරිදි පොහොර නොමැති වීමෙන් මේ වනවිට තේ පැළ විනාශ වෙමින් පවතින බවයි.\nමේ අතර, මෙරට තුල පවතින කොම්පෝස්ට් පොහොර සමග නයිට්‍රජන් ජෛව පොහොර අන්තර්ගත සංයෝග එක් කිරීමෙන් මෙරට තුල සාර්ථකව කාබනික පොහොර නිෂ්පාදනය කල හැකි බව කෘෂිකර්මය පිළිබඳ ජාතික මූලික අධ්‍යන ආයතනයේ ජේෂ්ඨ පර්යේෂක මහාචාර්ය ගාමිණි සෙනෙවිරත්න පවසනවා.\nඔහු පෙන්වා දෙන්නේ නවීන තාක්ෂණය සහ නවීන කෘෂිකාර්මික ක්‍රමවේද භාවිතා කරමින් එලෙස විවිධ සංයෝග මුසු කර කාබනික පොහොර නිෂ්පාදනය කිරීමේ හැකියාව පිලිබද පර්යේෂණ සිදු කර ඇති බවයි.",
       "URL": "https://www.hirunews.lk/273887/තේ-කර්මාන්තය-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=1895"
}