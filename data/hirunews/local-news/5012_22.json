{
       "Source": "hirunews",
       "Timestamp": "Thursday, 09 June 2016 - 19:34",
       "Headline": "සේරුවාවිල විහාරාධිපති හිමියන්ගේ අපවත්වීම ඝාතනයක් බවට සොයුරියකගෙන් චෝදනා",
       "News Content": "අපවත්වී වදාළ ශ්‍රී ලංකා අමරපුර ශ්‍රී කල්‍යාණවංශ මහා නිකායේ අනුනායක පූජ්‍ය සේරුනුවර සරණකිත්ති හිමියන්ගේ අපවත්වීම ඝාතනයක් බවට උන්වහන්සේගේ සහෝදරියක්වන මල්ලිකා මුදන්නායක මහත්මිය චෝදනා කරනවා.\nත්‍රිකුණාමලයේදී මාධ්‍ය හමුවකට එක්වෙමින් ඇය මේ පිළිබඳව අදහස් පළ කළ අතර ඊයේ සේරුවාවිල මංගල රජමහා විහාරයේ නව විහාරාධිපති හිමියන්ට එරෙහිව උද්ඝෝෂණයක්ද පැවැත්වුණා.\nසේරුවාවිල මංගල රජමහා විහාරය ඉදිරිපිටට ඊයේ පෙරවරුවේ පැමිණි ස්වාමීන්වහන්සේ ඇතුළු ප්‍රදේශවාසීන් පිරිසක් උද්ඝෝෂණයේ නිරත වූයේ එම විහාරස්ථානයට අභිනවයෙන් පත්කෙරුණු කථිකාචාර්ය පූජ්‍ය පිංහේනේ මෙත්තාරාම ස්වාමීන්වහන්සේට එරෙහිවයි.",
       "URL": "https://www.hirunews.lk/135165/සේරුවාවිල-විහාරාධිපති-හිමියන්ගේ-අපවත්වීම-ඝාතනයක්-බවට-සොයුරියකගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=5012"
}