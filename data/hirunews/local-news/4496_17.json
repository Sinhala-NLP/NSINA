{
       "Source": "hirunews",
       "Timestamp": "Saturday, 27 May 2017 - 11:09",
       "Headline": "චක්‍රලේඛ නොසලකා විපතට පත් ජනතාවට සහන සලසන්න, ජනපතිගෙන් උපදෙස්",
       "News Content": "චක්‍රලේඛ නොසළකා විපතට පත්වූ ජනතාවට කඩිනමින් සහන සැළසීම සඳහා කටයුතු කරන ලෙස ජනාධිපති මෛත්‍රිපාල සිරිසේන සියලු නිලධාරීන්ට උපදෙස් ලබාදී තිබෙනවා.\nරජයේ අමාත්‍යවරුන්, පාර්ලිමේන්තු මන්ත්‍රීවරුන්, ත්‍රිවිධ හමුදාපතිවරුන්, පොලීසිය සහ රාජ්‍ය නිලධාරීන්ගේ සහභාගීත්වයෙන් කළුතර දිස්ත්‍රික් ලේකම් කාර්යාලයේ අද පැවති සාකච්ඡාවකදී ජනාධිපතිවරයා මෙම උපදෙස් ලබාදුන්නා.\nමේ අතර, අරලියගහ මන්දිරයේ අද පෙරවරුවේ පැවති සාකච්ඡාවකට එක්වෙමින් අග්‍රාමාත්‍ය රනිල් වික්‍රමසිංහ ආපදා සහන සැළසීමේ වැඩපිළිවෙල පිළිබඳ අදහස් පළ කළා.",
       "URL": "https://www.hirunews.lk/162268/චක්‍රලේඛ-නොසලකා-විපතට-පත්-ජනතාවට-සහන-සලසන්න-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4496"
}