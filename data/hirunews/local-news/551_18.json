{
       "Source": "hirunews",
       "Timestamp": "Tuesday, 07 February 2023 - 14:21",
       "Headline": "වසරකට ගුවන් යානා දහසක් නිපදවීමට ඉන්දියාව සැරසෙයි",
       "News Content": "වසරකට යානා දහසක් නිෂ්පාදනය කළ හැකි ගුවන් යානා කර්මාන්ත ශාලාවක් ඉදි කිරීමට ඉන්දීය රජය පියවර ගෙන තිබෙනවා.\nඉන්දියාවේ කර්නාටක ප්‍රාන්තයේ ඉදි කර ඇති එම කර්මාන්තශාලාවේ නිෂ්පාදන කටයුතු ද මේ වන විට ආරම්භ කර ඇති බව යි එරට මාධ්‍ය වාර්තා කළේ.\nඉන්දියාව මෙවර අයවැයෙන් එරට ආරක්ෂාව සඳහා වැඩි මුදලක් ද වෙන් කර තිබෙනවා.\nඒ අනුව චීනයට එරෙහි ව සිය යුධ ශක්තිය පෙන්නුම් කිරීම සඳහා ඉන්දියාව මෙම කර්මාන්තශාලාව ඉදි කරන බව යි විදෙස් මාධ්‍ය වැඩිදුරටත් පෙන්වා දුන්නේ.",
       "URL": "https://www.hirunews.lk/326893/වසරකට-ගුවන්-යානා-දහසක්-නිපදවීමට-ඉන්දියාව-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=551"
}