{
       "Source": "hirunews",
       "Timestamp": "Saturday, 22 June 2019 - 10:13",
       "Headline": "සතුන් දඩයමේ ගිය දෙදෙනෙකුට ගම්මුන්ගෙන් එල්ලවූ ප්‍රහාරය",
       "News Content": "හිඟුරක්ගොඩ, ගම්උදාව, රජයේ බීජ ගොවිපොළ ප්‍රදේශයේ දී සතුන් දඩයමේ ගිය පුද්ගලයින් දෙදෙනෙකු ප්‍රදේශවාසීන් විසින් අල්ලා පහරදී පොලිසියට භාර දී තිබෙනවා.\nඊයේ (21) රාත්‍රියේ ප්‍රදේශවාසීන් එක්ව අදාල පුද්ගලයින් අල්ලාගෙන මෙලෙස පොලිසියට භාරදී ඇති බවයි අප වාර්තාකරු පැවසුවේ.\nසතුන් දඩයමේ ගිය එම පුද්ගලයින් මුවෙකුට වෙඩි පහරවල් දෙකක් එල්ල කර ඇති අතර ඉන් එක් වෙඩිල්ලක් මුවාට වැදී ඇති අතර අනෙක් වෙඩිල්ල වැදී ඇත්තේ අසල පිහිටි නිවසකටයි.\nඑම අවස්ථාවේ කෝපයට පත් නිවැසියන් සහ ප්‍රදේශවාසීන් දඩයක්කරුවන් අල්ලාගෙන පහර දී තිබෙනවා.\nඅනතුරුව සිද්ධිය සම්බන්ධයෙන් හිඟුරක්ගොඩ පොලිසිය දැනුවත් කිරීමෙන් අනතුරුව ඔවුන් පැමිණ දඩයක්කරුවන් අත්අඩංගුවට ගැනීමට කටයුතු කර ඇති බවයි වාර්තා වන්නේ.",
       "URL": "https://www.hirunews.lk/218879/සතුන්-දඩයමේ-ගිය-දෙදෙනෙකුට-ගම්මුන්ගෙන්-එල්ලවූ-ප්‍රහාරය",
       "Category": "Local News",
       "Parent URL": "https://www.hirunews.lk/local-news.php?pageID=3287"
}