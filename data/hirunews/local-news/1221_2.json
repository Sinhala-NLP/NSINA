{
       "Source": "hirunews",
       "Timestamp": "Wednesday, 20 April 2022 - 10:23",
       "Headline": "අදත් පාර්ලිමේන්තුව මිනිත්තු 10කට කල් තැබෙයි (වීඩියෝ)",
       "News Content": "සභාවේ කටයුතු පවත්වාගෙන යාම ගැන ඇති වූ මතභේදාත්මක තත්ත්වයක් නිසා පාර්ලිමේන්තුව මිනිත්තු 10කට කල් තැබීම කථානායක මහින්ද යාපා අබේවර්ධන විසින් සිදු කරනු ලැබුවා.\nඅද (20) පෙරවරුවේ පාර්ලිමේන්තු සභාව රැස් වූ අවස්ථාවේ දී යි පක්ෂ විපක්ෂයේ විවාද මැද මෙම මතභේදාත්මක සිදුවීම් ඇති වුණේ.\nපාර්ලිමේන්තුව නොසන්සුන්තාවයකට පත්වීම හේතුවෙනුයි මිනිත්තු 10කට පාර්ලිමේන්තුව කල් තැබීම සිදු කෙරුණේ.\nකෙසේවෙතත්, පසුව පාර්ලිමේන්තුව රැස්වීමෙන් අනතුරුව මහජන ආරක්ෂක අමාත්‍ය ප්‍රසන්න රණතුංග සඳහන් කළේ, සිද්ධිය සම්බන්ධයෙන් අපක්ෂපාතී පරීක්ෂණයක් ක්‍රියාත්මක බවයි.",
       "URL": "https://www.hirunews.lk/302348/අදත්-පාර්ලිමේන්තුව-මිනිත්තු-10කට-කල්-තැබෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1221"
}