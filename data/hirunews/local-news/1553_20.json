{
       "Source": "hirunews",
       "Timestamp": "Thursday, 18 November 2021 - 13:18",
       "Headline": "රසායනික පොහොර යොදා වී වගා කිරීමක් ගැන ගොවීන්ගෙන් චෝදනා (වීඩියෝ)",
       "News Content": "කාබනික පොහොර යොදා වගා කටයුතු සිදුකිරීමට රජය ප්‍රතිපත්තිමය තීන්දුවක් ගෙන තිබුණද, කන්තලේ රජයේ බීජ නිෂ්පාදන ගොවිපොල විසින් මෙවර අක්කර 300ක් පමණ රසායනික පොහොර යොදා ගනිමින් වී වගා කටයුතු සිදුකරන බවට ගෝවීන් චෝදනා කරනවා.\nකෘෂිකර්ම දෙපාර්තමේන්තුවට අයත් කන්තලේ 87 ප්‍රදේශයේ ඇති රජයේ බීජ නිෂ්පාදන ගොවිපල මගින් සිදුකරන වී වගාවට මෙලෙස රසායනික පොහොර යොදා ගන්නා අතර, ගොවීන් පවසන්නේ තමන්ට රසායනික පොහොර ලබානොදීම අසාධාරණ බවයි.\nමේ අතර, දිවයිනේ ප්‍රදේශ රැසක වී, එළවළු සහ තේ වගාවන්ද පොහොර නොමැතිවීමෙන් අර්බුදයකට ලක්ව ඇති බවටයි ගොවීන් මැසිවිලි නගන්නේ.\nපොළොන්නරුව ගිරිතලේ ගොවි ජනපද ව්‍යාපාරයට මෙවර මහ කන්නයේ වගා කටයුතු සඳහා ගිරිතලේ වැවෙන් ජලය නිකුත් කර තිබුණත්, අවශ්‍ය පොහොර හෝ පලිබෝධ නාශක මෙතෙක් ලැබී නොමැති බවයි ගොවීන් කියා සිටියේ.",
       "URL": "https://www.hirunews.lk/288417/රසායනික-පොහොර-යොදා-වී-වගා-කිරීමක්-ගැන-ගොවීන්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1553"
}