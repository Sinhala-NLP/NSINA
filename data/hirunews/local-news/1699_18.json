{
       "Source": "hirunews",
       "Timestamp": "Saturday, 11 September 2021 - 7:22",
       "Headline": "නිරෝධායන ඇඳිරි නීතිය උල්ලංඝනය කළ 639ක් අත් අඩංගුවට",
       "News Content": "නිරෝධායන නීති රීති කඩකිරීමේ සිද්ධි සම්බන්ධ ව ගත වූ පැය විසි හතරක කාලය තුළ පුද්ගලයින් 639ක් අත් අඩංගුවට ගෙන ඇති බව වාර්තා වෙනවා.\nඒ අනුව මේ දක්වා ඇඳිරි නීතිය කඩකිරීම සම්බන්ධ ව අත් අඩංගුවට ගත් මුළු පුද්ගලයින් සංඛ්‍යාව  69,288ක්.\nවාහන 40ක් ද මේ සමඟ ම අත් අඩංගුවට පත් ව ඇති බවයි වාර්තා වෙන්නේ.\nඑසේම බස්නාහිර පළාත තුළ ස්ථාපිත කර ඇති මාර්ග බාධක 13ක් තුළින් බස්නාහිර පළාතෙන් පිටවෙන හා ඇතුළු වෙන පුද්ගලයින් 2239ක් හා වාහන 1330ක් පරීක්ෂා කර තිබෙනවා.\nනිසි අවසරයකින් තොර ව මාර්ග බාධක හරහා පිටවීමට ගොස් නැවත හරවා යවන ලද වාහන ගණන 357ක්.",
       "URL": "https://www.hirunews.lk/281905/නිරෝධායන-ඇඳිරි-නීතිය-උල්ලංඝනය-කළ-639ක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1699"
}