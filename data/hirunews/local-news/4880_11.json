{
       "Source": "hirunews",
       "Timestamp": "Wednesday, 14 September 2016 - 10:23",
       "Headline": "නව ගුවන් හමුදාපති එයාර් මාර්ෂල් කපිල ජයම්පති ධුරයේ වැඩ භාර ගනී",
       "News Content": "නව ගුවන් හමුදාපති එයාර් මාර්ෂල් කපිල ජයම්පති අද උදෑසන සිය ධුරයේ වැඩ භාර ගනු ලැබුවා.\nඒ, ගුවන් හමුදා මූලස්ථානයේ දියි. මෙහිදී නව ගුවන් හමුදාපතිවරයා වෙනුවෙන් ආචාර පෙළපාලියක් ද පැවැත්වුණු බවයි ගුවන් හමුදා මාධ්‍ය ඒකකය සඳහන් කළේ.\nකොළඹ නාලන්දා විද්‍යාලයේ ආදි සිසුවෙකු වන එයාර් මාර්ෂල් කපිල ජයම්පති ගුවන් හමුදාවට එක්ව ඇත්තේ 1982 වසරේදීයි.\nඑතැන් පටන් ගුවන් හමුදාවේ විවිධ තනතුරු දරමින් කටයුතු කළ ඔහු ගුවන් හමුදාපති තනතුරට පත්වන විටත් එහි මෙහෙයුම් අධ්‍යක්ෂකවරයා ලෙස කටයුතු කරමින් සිටියා.",
       "URL": "https://www.hirunews.lk/142949/නව-ගුවන්-හමුදාපති-එයාර්-මාර්ෂල්-කපිල-ජයම්පති-ධුරයේ-වැඩ-භාර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4880"
}