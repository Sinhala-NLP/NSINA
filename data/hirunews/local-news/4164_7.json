{
       "Source": "hirunews",
       "Timestamp": "Wednesday, 20 December 2017 - 13:13",
       "Headline": "බන්දුලට ගණිත ගැටළුවක්",
       "News Content": "මෙවර සාමාන්‍ය පෙළ විභාගයේ ගණිත ප්‍රශ්ණ පත්‍රයේ දෙවන කොටසට පිළිතුරු සැපයීමට ලබාදී තිබූ කාලය සම්බන්ධයෙන් ගැටළුවක් පවතින බව හිටපු අධ්‍යාපන අමාත්‍ය පාර්ලිමේන්තු මන්ත්‍රී බන්දුල ගුණවර්ධන ප්‍රකාශ කළා.\nකොළඹ අද (20) පැවති මාධ්‍ය හමුවකට එක්වෙමින් ඔහු කියා සිටියේ මේ සදහා ලබාදෙන විසඳුම අධ්‍යාපන අමාත්‍යවරයා විසින් ප්‍රකාශයට පත් කළ යුතු බවයි.\nඑහිදී මන්ත්‍රීවරයා වැඩිදුරටත් කියා සිටියේ මෙවර ගණිත ප්‍රශ්න පත්‍රයට ගුරුවරයෙකුට වුව ද ලබාදී තිබූ කාලය තුල පිළිතුරු සැපයීම අපහසු කරුණක් බවයි.\nඑමෙන්ම මෙවර සාමාන්‍ය පෙළ විභාගයේ ගණිතය දෙවන ප්‍රශ්න පත්‍රයේ බී කොටස සිසුන්ට අවබෝධ කරගත නොහැකි සංකීර්ණ ගැටළුවලින් යුක්ත බව ද  මන්ත්‍රී බන්දුල ගුණවර්ධන කියසිටියා.\nමේ සදහා ලබාදෙන විසදුම අධ්‍යාපන අමාත්‍යවරයා විසින් ප්‍රකාශයට පත් කළ යුතු බවයි ඔහු කියා සිටියේ.",
       "URL": "https://www.hirunews.lk/178867/බන්දුලට-ගණිත-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=4164"
}