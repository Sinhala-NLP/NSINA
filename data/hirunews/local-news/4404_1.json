{
       "Source": "hirunews",
       "Timestamp": "Tuesday, 25 July 2017 - 17:21",
       "Headline": "අනිද්දා පැය 24 ක කාලයක් වැලිගම නගර සභා බල ප්‍රදේශයට ජල සැපයුම අත්හිටුවේ",
       "News Content": "වැලිගම - කොලේදණ්ඩ, කඩේවත්ත, අලූත් වීථිය, කොහුණුගමුව, පලල්ල, වැලිගම පරණ පාර, හෙට්ටි වීථිය, කප්පරතොට, කුඹල්ගම, වලාන, වැල්ලක්ක සහ නව ගාලූ පාර ප්‍රදේශවලට අනිද්දා පැය 24 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nඊට අමතරව පැලෑන, පොල්වත්ත, පොල්අතුමෝදර, වල්ලිවෙල, මිදිගම, තුර්කි ගම්මානය යන ප්‍රදේශවලටද ජල සැපයුම අත්හිටුවනු ඇති.\nඅනිද්දා පෙරවරු 6 සිට පසුදා පෙරවරු 6 දක්වා මෙලෙස ජල සැපයුම අත්හිටුවෙන අතර, වැලිගම ජලසම්පාදන ක්‍රමය වෙත ජලය සපයන ප්‍රධාන සම්ප්‍රේෂණ නළ මාර්ගයේ නඩත්තු කටයුත්තක් ඊට හේතුවී තිබෙනවා.",
       "URL": "https://www.hirunews.lk/166753/අනිද්දා-පැය-24-ක-කාලයක්-වැලිගම-නගර-සභා-බල-ප්‍රදේශයට-ජල-සැපයුම-අත්හිටුවේ",
       "Category": "Local News",
       "Parent URL": "https://www.hirunews.lk/local-news.php?pageID=4404"
}