{
       "Source": "hirunews",
       "Timestamp": "Tuesday, 16 May 2023 - 13:07",
       "Headline": "මත්ද්‍රව්‍ය වැටලීමට ගිය පොලිසියේ රාජකාරියට,බාධා කළා යැයි වෙඩි",
       "News Content": "මන්නාරම - පෙරියකාර්සල් ප්‍රදේශයේ මත්ද්‍රව්‍ය වැටලීමකට ගිය නිළධාරීන්ට පහර දීමට උත්සාහ කළ පුද්ගලයෙකුට පොලිසිය වෙඩි තබා තිබෙනවා.\nවෙඩි වැදීමෙන් තුවාල ලැබූ 25 හැවිරිදි එම පුද්ගලයා ප්‍රතිකාර සඳහා මන්නාරම රෝහලට ඇතුළත් කළ බවයි පොලිස් මාධ්‍ය කොට්ඨාසය සඳහන් කළේ.\nපෙරියකාර්සල් ප්‍රදේශයේ නිවසක අයිස් මත්ද්‍රව්‍ය ජාවාරමක් සිදු කරන බවට ලද තොරතුරකට අනුව පොලිසිය ඊයේ වැටලීමක් සිදු කර තිබුණා.\nඑහි දී එක් පුද්ගලයෙකු අයිස් මත්ද්‍රව්‍ය පැකට් 2ක් සමගින් අත්අඩංගුවට ගෙන ඇති අතර එම අවස්ථාවේ නිවසේ සිටි තවත් පුද්ගලයෙකු ඊට විරෝධය පා පොලිස් නිළධාරීන්ට පහර දීමට උත්සාහ කර ඇති බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/335345/මත්ද්‍රව්‍ය-වැටලීමට-ගිය-පොලිසියේ-රාජකාරියටබාධා-කළා-යැයි-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=339"
}