{
       "Source": "hirunews",
       "Timestamp": "Monday, 10 April 2023 - 7:43",
       "Headline": "ඕමාන ජාතිකයාගේ කටානේ ඇඟළුම් කම්හලට STF ආරක්ෂාව (වීඩියෝ)",
       "News Content": "පහර කෑමට ලක් වූ ඕමාන ජාතිකයාට අයත් කටාන හල්පේ - කෝපියාවත්ත ප්‍රදේශයේ පිහිටි ඇඟළුම් කර්මාන්තශාලාවට පොලිස් විශේෂ කාර්ය බලකායේ ආරක්ෂාව ලබා දී තිබෙනවා.\nඒ අනුව විශේෂ කාර්ය බලකායේ පූර්ණ ආරක්ෂාව යටතේ එහි කටයුතු සිදු වන බවයි පොලිසිය සඳහන් කළේ.\nමෙම පහරදීම සම්බන්ධයෙන් දැනට අපරාධ පරීක්ෂණ දෙපාර්තමේන්තුව යටතේ විමර්ශන ක්‍රියාත්මකයි.\nපසුගිය 30 වනදා කිසියම් පිරිසක් ඇගලුම් කම්හලේ හිමිකරුට සහ ආරක්ෂක නිලධාරියාට පහර දී එහි දේපලවලට හානි කර තිබුණා.\nකෙසේවෙතත් මෙහි විමර්ශන නිසි අයුරින් ක්‍රියාත්මක නොවන බවට එහි හිමිකරු ඕමාන තානාපතිවරයා මාර්ගයෙන් මෙරට විදේශ අමාත්‍යවරයාට දැනුම් දෙනු ලැබුවා.\nඕමාන ජාතික හිමිකරු කියා සිටියේ තමාට සාධාරණයක් ඉටු නොවන්නේ නම් රට හැර යන බවයි.\nපහරදීම සම්බන්ධයෙන් ප්‍රදේශයේ රාජ්‍ය අමාත්‍යවරයෙකුගේ සමීපතමයින් පිරිසකට චෝදනා එල්ල වූ අතර, පසුව සිද්ධිය සම්බන්ධයෙන් තුන්දෙනෙකු අත්අඩංගුවට ගනු ලැබුවා.",
       "URL": "https://www.hirunews.lk/332147/ඕමාන-ජාතිකයාගේ-කටානේ-ඇඟළුම්-කම්හලට-stf-ආරක්ෂාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=423"
}