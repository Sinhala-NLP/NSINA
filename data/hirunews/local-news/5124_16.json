{
       "Source": "hirunews",
       "Timestamp": "Saturday, 19 March 2016 - 12:32",
       "Headline": "ඒකාබද්ධ විපක්ෂය හතුරෝ නෙමෙයි",
       "News Content": "ඒකාබද්ධ විපක්ෂය සංවිධාන කළ හයිඞ් පාක් රැළියට සහභාගිවූ නිදහස් පක්ෂ නියෝජිතයින් සම්බන්ධයෙන් තීරණයක් ගැනීම පක්ෂ මධ්‍යම කාරක සභාවට පවරන බව ශ්‍රී ලංකා නිදහස් පක්ෂයේ මහ ලේකම් අමාත්‍ය දුමින්ද දිසානායක ප්‍රකාශ කළා.\nහිරු ප්‍රවෘත්ති අංශය කළ විමසීමකදී අමාත්‍යවරයා මේ බව කියා සිටියා.\nනිදහස් පක්ෂ මහලේකම් අමාත්‍ය දුමින්ද දිසානායක වැඩිදුරටත් සදහන් කළේ හිටපු ජනාධිපති මහින්ද රාජපක්ෂ සම්බන්ධයෙන් ද මධ්‍යම කාරක සභාව සමාන අන්දමේ තීරණයක් ගනු ඇති බවයි.\nමේ අතර කුරුණෑගල - ගල්ගමුව ප්‍රදේශයේ අද පෙරවරුවේ පැවැති ජන හමුවකට එක්වෙමින් එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර ප්‍රකාශ කළේ ඒකාබද්ධ විපක්ෂය සතුරන් නොවන බවයි.\nකෙසේ වෙතත්, පසුගිය දා හයිඞ් පිටියේ පැවැති ඒකාබද්ධ විපක්ෂයේ ජන රැළියට සහභාගිවූවන් සම්බන්ධයෙන් ශ්‍රී ලංකා නිදහස් පක්ෂයේ මධ්‍යම කාරක සභාව ගැනීමට නියමිත තීන්දුව පිළිබඳ අප විමසීමක් කළේ පාර්ලිමේන්තු මන්ත්‍රී රංජිත් සොයිසාගෙන්.\nඔහු කියා සිටියේ තම කණ්ඩායම අඛණ්ඩව මෙම සටන ක්‍රියාත්මක කරන බවයි.",
       "URL": "https://www.hirunews.lk/128870/ඒකාබද්ධ-විපක්ෂය-හතුරෝ-නෙමෙයි",
       "Category": "Local News",
       "Parent URL": "https://www.hirunews.lk/local-news.php?pageID=5124"
}