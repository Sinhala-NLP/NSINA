{
       "Source": "hirunews",
       "Timestamp": "Friday, 17 February 2017 - 7:21",
       "Headline": "රුපියල් ශත නිසා තවත් ගැටුමක්",
       "News Content": "රුපියල් ශත මුල්කර ගනිමින් මහ මග ඇතිකරගත් ආරවුලක් ඊයේ මෙන්ම අද දිනයේත් වාර්තා වුණා.\nකිරිබත්ගොඩ ප්‍රදේශයේදී අද මෙම ගැටුමට මැදි වූයේ ලංගම සහ පෞද්ගලික බස් රථ සේවකයන් පිරිසක්.\nකුරුණෑගල සිට කොළඹ බලා ධාවනය වූ පෞද්ගලික බස් රථයක රියදුරුට සහ කොන්දොස්තරවරයාට කිරිබත්ගොඩ ප්‍රදේශයේදී ලංගම බස් රථයක කොන්දොස්තරයෙකු සහ තවත් පිරිසක් මෙලෙස පහර දීමට තැත් කළා.\nඊට හේතුව වී තිබුණේ අදාල පෞද්ගලික බස් රථය, ලංගම බස් රථය පසුකර යෑමට උත්සාහ කිරීමයි.\nබස් රථ දෙකේම සිටි මගීන් අපහසුතාවට පත් කරමින් පෞද්ගලික බස් රථයේ සේවකයන්ට මෙලෙස පහරදීමට තැත් කළේ ගම්පොළ ඩිපෝවේ සේවකයන් පිරිසක්.\nමෙවැනි සිදුවීමක් අප ඊයේ දිනයේත් වාර්තා කළා.\nපෞද්ගලික බස් රථ රියදුරෙකු තවත් පෞද්ගලික බස් රථ රියදුරෙකු යකඩ මුගුරකින් පහරදීමේ එම සිද්ධියයි.\nවාර්තා වූයේ කුරුණෑගල - කිරිවවුල ප්‍රදේශයෙන්.\nඑම සිද්ධිය පහර කෑමට ලක්වූ රියදුරා සිටි බස් රථයේ ආරක්ෂිත කැමරාවල සටහන්වී තිබුනා.\nත්‍රිකුණාමලයේ සිට කොළඹ දක්වා ධාවනය වූ බස් රථයට මැල්සිරිපුර ප්‍රදේශයේදී මගීන් නංවා ගත්තේ යැයි පවසමින් මෙම පහරදීම සිදුකර ඇති බවට තොරතුරු වාර්තා වී තිබෙනවා.\nපහර කෑමට ලක්වූ රියදුරා ප්‍රතිකාර සඳහා කුරුණෑගල රෝහලට ඇතුලත් කෙරුණා.\n(\n)\n:\nඋපදිෂ්ට\n,\nද්වෙෂ කරනවා\n,\nද්වේෂ කරනවා\n,\nපිළිකුල් කරනවා\n,\nx ලකුණ\n,\nලකුණ යොදනවා\n,\nවකුටු\n,\nස්වරිතස්වරය ඇඟවීමට යොදන ලකුණ\n,\nයමක් කල යුතුයි",
       "URL": "https://www.hirunews.lk/154675/රුපියල්-ශත-නිසා-තවත්-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4658"
}