{
       "Source": "hirunews",
       "Timestamp": "Saturday, 20 August 2022 - 8:11",
       "Headline": "IS සමඟ සබඳතා පැවැත්වූ සිව්දෙනෙකු ඉන්දියාවේ දී අත්අඩංගුවට",
       "News Content": "ශ්‍රී ලංකාව විසින් නම් කළ තහනම් සංවිධාන ඇතුළු අයි.එස්. ත්‍රස්තයන් සමඟ සම්බන්ධතා පැවැත් වූ සිව්දෙනෙකු ඉන්දීය ජාතික විමර්ශන ඒජන්සිය විසින් අත්අඩංගුවට ගෙන තිබෙනවා.\nඔවුන් කිලාෆා නමැති පක්ෂයට සාමාජිකයන් බඳවා ගැනීම සඳහා කටයුතු කරමින් සිටි බව සඳහන් මෙම සැකකරුවන් ශ්‍රී ලංකාවේ තහනම් සංවිධානයක් වන ජාතික තව්හිද් ජමාත් සංවිධානය ඇතුළු තහනම් සංවිධාන සමඟ සබඳතා පවත්වා ඇති බව වැඩිදුර විමර්ශණවල දී අනාවරණ වී තිබෙනවා.\nමෙම පිරිස කේරලයේ රහසිගත රැස්වීම් පවත්වා ඇති අතර තහනම් සංවිධානවලට පිරිස් බඳවා ගැනීමට අදාළව සඟරා වීඩියෝ දර්ශන බෙදා හැර තිබෙනවා.\nඒ අනුව ඔවුන්ට චෝදනා ගොනුකර ඇති බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/313245/is-සමඟ-සබඳතා-පැවැත්වූ-සිව්දෙනෙකු-ඉන්දියාවේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=927"
}