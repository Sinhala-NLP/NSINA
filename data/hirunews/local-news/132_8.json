{
       "Source": "hirunews",
       "Timestamp": "Tuesday, 01 August 2023 - 20:35",
       "Headline": "ජූලි 30 දක්වා සංචාරකයින් 763,000 ක් දිවයිනට",
       "News Content": "වසර ආරම්භයේ සිට ජුලි 30 වනදා දක්වා සංචාරකයින් හත්ලක්ෂ 63,000 ක් මෙරටට පැමිණ තිබෙනවා.\nඑය පසුගිය වර්ෂයට සාපේක්ෂව සියයට 205 ක වර්ධනයක් බවයි ජනාධිපති මාධ්‍ය කේන්ද්‍රයේ අද (01) පැවති මාධ්‍ය හමුවකට එක්වෙමින් සංචාරක රාජ්‍ය ඇමතිනි ඩයනා ගමගේ මේ බව ප්‍රකාශ කර සිටියේ.\nපසුගිය මාසයේදී පමණක් සංචාරකයින් 138,000 කට ආසන්න සංඛ්‍යාවක් මෙරටට පැමිණ ඇති බවත් ඇය ප්‍රකාශ කර තිබෙනවා.\nඑහිදී රාජ්‍ය අමාත්‍ය ඩයනා ගමගේ වැඩිදුරටත් සඳහන් කළේ ලබන සැප්තැම්බර් හෝ ඔක්තෝම්බර් යන මාසවලදී චීනයේ සිට මත්තල දක්වා ඍජු ගුවන් සේවා ආරම්භ කිරීමට සැළසුම් කර ඇති බවයි.",
       "URL": "https://www.hirunews.lk/343316/ජූලි-30-දක්වා-සංචාරකයින්-763000-ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=132"
}