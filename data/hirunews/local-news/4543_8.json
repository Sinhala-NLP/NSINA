{
       "Source": "hirunews",
       "Timestamp": "Friday, 28 April 2017 - 14:03",
       "Headline": "විද්‍යා දැරිය ඝාතනයේ සැකකරුවන් දෙදෙනෙකු නිදහස් කෙරේ",
       "News Content": "යාපනය - පුංකුඩුතිව් ප්‍රදේශයේදී සිදුවූ විද්‍යා දැරියගේ ඝාතනය සම්බන්ධයෙන් චෝදනා ලැබූ සැකකරුවන් 12 දෙනාගෙන් 10 වන සහ 12 වන සැකකරුවන් දෙදෙනා නිදහස් කරන ලෙස නීතිපතිවරයා කයිට්ස් මහේස්ත්‍රාත් අධිකරණයට දැනුම්දී තිබෙනවා.\nඒ අනුව අදාළ නඩුව අද කැදවූ අවස්ථාවේදී කයිට්ස් මහේස්ත්‍රාත් අධිකරණයේ වැඩබලන විනිසුරු ජෝයි මහීල් මහාදේවන් එම සැකකරුවන් දෙදෙනා නිදහස් කිරීමට නියෝග කළ බවයි හිරු අධිකරණ වාර්තාකරු සදහන් කළේ.\n2015 වසරේ මැයි 14 වනදා විද්‍යා දැරිය සමූහ දුෂණයට ලක් කර ඝාතනය කර තිබුණා.",
       "URL": "https://www.hirunews.lk/160164/විද්‍යා-දැරිය-ඝාතනයේ-සැකකරුවන්-දෙදෙනෙකු-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4543"
}