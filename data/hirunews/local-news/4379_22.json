{
       "Source": "hirunews",
       "Timestamp": "Wednesday, 09 August 2017 - 13:31",
       "Headline": "නියඟය නිමා කරමින් දිස්ත්‍රික්ක කිහිපයකට වැසි (ඡායාරූප)",
       "News Content": "මාස 06කට වැඩි කාලයක් පැවති නියං තත්ත්වය නිමා කරමින් අනුරාධපුරය, පොලොන්නරුව, වව්නියාව සහ මඩකලපුව යන දිස්ත්‍රික්කවල ප්‍රදේශ රැසකට ඊයේ පස්වරුවේ පැය 02කට අධික කාලයක් වැසි ලැබී තිබෙනවා.\nඅනුරාධපුර දිස්ත්‍රික්කයේ නාච්චාදූව, විලච්චිය, තන්තිරිමලේ, කැකිරාව, රාජංගනය සහ මිහින්තලේ ඇතුළු ප්‍රදේශ රැසකට තද වැසි ඇද හැලී ඇති බවයි වාර්තා වන්නේ.\nඑමෙන්ම පොලොන්නරුව දිස්ත්‍රික්කයේ මින්නේරිය, වැලිකන්ද, මැදිරිගිරිය ඇතුළු දිස්ත්‍රික්කයේ සියයට 80ක් පමණ ප්‍රදේශවලට වැසි පතිත වී ඇති බවයි අප වාර්තාකරුවන් සඳහන් කළේ.\nවව්නියාව දිස්ත්‍රික්කය පුරා ඊයේ දිනයේ තද වැසි ඇද හැලී ඇති බවයි වාර්තා වන්නේ.\nකෙසේ වෙතත් අද උදෑසන සිට එම ප්‍රදේශවලට වැසි රහිත කාලගුණ තත්ත්වයක් පවතින බවද අප වාර්තාකරුවන් කියා සිටියා.\nඡායාරූප - වන්නි රොමේෂ් මධුසංක",
       "URL": "https://www.hirunews.lk/168000/නියඟය-නිමා-කරමින්-දිස්ත්‍රික්ක-කිහිපයකට-වැසි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4379"
}