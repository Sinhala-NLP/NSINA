{
       "Source": "hirunews",
       "Timestamp": "Saturday, 05 June 2021 - 16:17",
       "Headline": "අයහපත් කාලගුණයෙන් 183,000කට පීඩා - මරණ 6 දක්වා ඉහළට  (වීඩියෝ)",
       "News Content": "දිස්ත්‍රික්ක 7 කට බලපා ඇති අයහපත් කාලගුණ තත්ත්වයෙන් මේ වනවිට පුද්ගලයන් 183,028 ක් පිරිසක් පීඩාවට පත්ව ඇති බව ආපදා කළමනාකරණ මධ්‍යස්ථානය පවසනවා.\nඑම මධ්‍යස්ථානය නිකුත් කළ නවතම තත්ත්ව වාර්තා සාරාංශයේ දැක්වෙන්නේ අයහපත් කාලගුණයෙන් මේ වනවිට පුද්ගල මරණ 6 ක් වාර්තා වී ඇති බවයි.\nඑසේම, තවත් 5 දෙනෙකු අතුරුදන් වී ඇති බව ද එහි දැක්වෙනවා.\nආපදා කළමනාකරණ මධ්‍යස්ථානය නිකුත් කළ එම තත්ත්ව වාර්තා සාරාංශයේ වැඩිදුරටත් දැක්වෙන්නේ අවතැන් කඳවුරු 39ක පවුල් 1275 කට අයත් පුද්ගලයින් 5375 දෙනෙකු රඳවා ඇති බවයි.",
       "URL": "https://www.hirunews.lk/273465/අයහපත්-කාලගුණයෙන්-183000කට-පීඩා-මරණ-6-දක්වා-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1904"
}