{
       "Source": "hirunews",
       "Timestamp": "Thursday, 31 August 2023 - 15:43",
       "Headline": "දුම්රියක ගැටීමෙන් දුම්රිය සේවකයින් පස් දෙනෙකු ජීවිතක්ෂයට",
       "News Content": "ඉතාලියේ දුම්රියක ගැටීමෙන් දුම්රිය සේවකයින් පස් දෙනෙකු ජීවිතක්ෂයට පත්ව තිබෙනවා.\nමොවුන් අධිවේගී දුම්රියේ ගැටෙන විට උතුරු ටියුරින් නගරය අසල ධාවන පථයක කොටසක් ප්‍රතිස්ථාපනය කරමින් සිටි බවයි විදෙස් මාධ්‍ය වාර්තා කොට සිටින්නේ.\nBrandizzo හි නගරාධිපති Paolo Bodoni ප්‍රාදේශීය මාධ්‍ය වෙත පවසා තිබෙන්නේ මේ පිළිබඳව පරීක්ෂණයක් සිදුවෙමින් පවතින බවයි.\nමේ අතර නිවේදනයක් නිකුත් කරමින් ඉතාලි දුම්රිය සේවය (RFI) සිද්ධිය සම්බන්ධයෙන් කණගාටුව ප්‍රකාශ කර තිබෙනවා\nකම්පනයට පත් වූ දුම්රිය රියදුරුට එම ස්ථානයේ ගිලන් රථයක් මගින් ප්‍රතිකාර ලබා දී ඇති අතර වෙනත් කිසිදු හානියක් ඔහුට සිදු නොවී ඇති බවයි සඳහන් වෙන්නේ.",
       "URL": "https://www.hirunews.lk/346718/දුම්රියක-ගැටීමෙන්-දුම්රිය-සේවකයින්-පස්-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=60"
}