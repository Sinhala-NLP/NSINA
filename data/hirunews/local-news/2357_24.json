{
       "Source": "hirunews",
       "Timestamp": "Sunday, 01 November 2020 - 12:50",
       "Headline": "රසායානාගාර භාර නියෝජ්‍ය අධ්‍යක්ෂක ධූරයෙන් ඉවතට",
       "News Content": "රසායානාගාර සේවාවේ නියෝජ්‍ය අධ්‍යක්ෂක ජෙනරාල් වෛද්‍ය ආනන්ද ජයලාල් වහාම ක්‍රියාත්මක වන පරිදි එම තනතුරින් ඉවත් කර තිබෙනවා.\nඒ අනුව පෙරේදා ඔහු එම තනතුරෙන් ඉවත් කර ඇති අතර එහි රාජකාරි ආවරණය කිරීම සඳහා පර්යේෂණ හා පුහුණු ආයතනයේ නියෝජ්‍ය අධ්‍යක්ෂ ජෙනරාල් වෛද්‍ය එස්.කේ. රත්නායක පත් කර ඇති බවයි සෞඛ්‍ය අමාත්‍යාංශය සඳහන් කළේ.\nවෛද්‍ය ආනන්ද ජයලාල් එම තනතුරෙන් ඉවත් කරන ලෙසට මීට පෙර වෛද්‍ය රසායනාගාර විද්‍යාඥ වෘත්තියවේදීන්ගේ සංගමය චෝදනා 16කින් සමන්විත ලිපියක් ජනාධිපතිවරයා වෙත භාර දී තිබුණා.\nකොරෝනා වසංගතය හමුවේ රසායනාගාර සේවාව තුළ ඇති බිඳ වැටීම් ගණනාවකට මොහු වගකිව යුතු බවයි එම ලිපියේ දැක්වෙන්නේ.",
       "URL": "https://www.hirunews.lk/253763/රසායානාගාර-භාර-නියෝජ්‍ය-අධ්‍යක්ෂක-ධූරයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=2357"
}