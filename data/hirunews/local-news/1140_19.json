{
       "Source": "hirunews",
       "Timestamp": "Friday, 27 May 2022 - 7:55",
       "Headline": "මෝටර් රථ ලියාපදිංචි පහළට",
       "News Content": "මෝටර් රථ ලියාපදිංචිය මේ වනවිට විශාල වශයෙන් පහත වැටී ඇති බව මෝටර් රථ ප්‍රවාහන දෙපාර්තමේන්තුව පවසනවා.\nඑම දෙපාර්තමේන්තුවේ අධ්‍යක්ෂ ජනරාල් සුමිත් අලහකෝන් සඳහන් කළේ, මෝටර් රථ ආනයනය නැවතීම හේතුවෙන් නව ලියාපදිංචිය බොහෝ කාලයක මුළුල්ලේ අඩු වෙමින් පැවති බවයි.\nකෙසේ වෙතත්, මෙරට තුළ එකලස් කරන සහ පැරණි වාහන පමණක් තවමත් ලියාපදිංචි කිරීම් සිදුවනවා.\nගෙවී ගිය මාස දෙකක කාලයක සිට කල් බදු ක්‍රමයට වාහන පැවරීමේ දී මෝටර් රථ දෙපාර්තමේන්තුවට හිමිවන ආදායමද ශීඝ්‍ර ලෙස අඩු වන බවයි අධ්‍යක්ෂ ජනරාල්වරයා වැඩිදුරටත් පෙන්වා දුන්නේ.",
       "URL": "https://www.hirunews.lk/305403/මෝටර්-රථ-ලියාපදිංචි-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1140"
}