{
       "Source": "hirunews",
       "Timestamp": "Saturday, 24 July 2021 - 14:58",
       "Headline": "වත්තල ප්‍රදේශ කිහිපයකට අනිද්දා පැය විසි හතරක ජල කප්පාදුවක්",
       "News Content": "අත්‍යවශ්‍ය නඩත්තු කටයුත්තක් හේතුවෙන් අනිද්දා පෙරවරු 10 සිට පැය විසි හතරක කාලයක් වත්තල ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nවත්තල - මීගමුව පාරේ කොටසකට සහ මාබෝල ප්‍රදේශයේ කොටසකට මෙන්ම වැලිකඩමුල්ල, හැඳල පාර - නායකකන්ද හන්දිය දක්වා සියලුම අතුරු මාර්ගවලට මෙලෙස ජලසැපයුම අත්හිටවනු ඇති.\nමීට අමතරව අල්විස් ටවුම, මරදාන පාර, පුවත්වත්ත පාර, ගලහදූව සහ කෙරවලපිටියේ කොටසකටද ජල සැපයුම අත්හිටුවන බව  ජලසම්පාදන හා ජලාපවහන මණ්ඩලය සඳහන් කළා.",
       "URL": "https://www.hirunews.lk/277889/වත්තල-ප්‍රදේශ-කිහිපයකට-අනිද්දා-පැය-විසි-හතරක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1799"
}