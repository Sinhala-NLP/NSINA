{
       "Source": "hirunews",
       "Timestamp": "Wednesday, 07 March 2018 - 15:24",
       "Headline": "කේරළ ගංජා කිලෝ 75 ක් සමග දෙදෙනෙකු අත්අඩංගුවට",
       "News Content": "යාපනය වඩුක්කෝඩෙයි ප්‍රදේශයේදී කේරළ ගංජා කිලෝ 75 කට වැඩි ප්‍රමාණයක් සමග සැකකරුවන් දෙදෙනෙකු අත්අඩංගුවට ගෙන තිබෙනවා.\nඅද අලුයම සැක කටයුතු යතුරුපැදි දෙකක් පරීක්ෂා කිරීමේදීයි මෙම ගංජා තොගය හමුවී ඇත්තේ.\nසැකකරුවන් පොහොර උරවල බහා කේරළ ගංජා රැගෙන යමින් තිබු බව සඳහන්.\nඅවුරුදු 52 සහ 55 වයස්වල පසුවන මෙම පුද්ගලයන් ඉන්දියාවේ සිට මෙරටට රැගෙන විත් තිබු ගංජා බෙදා හැරීමට සුදානම් කර තිබී ඇතැයි සඳහන්.\nමෙම කේරළ ගංජා තොගයේ වටිනාකම රුපියල් එක්කෝටි පනස් ලක්ෂයක් පමණ වන බවටයි ගණන් බලා ඇත්තේ.\nසැකකරුවන් දෙදෙනා යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/185355/කේරළ-ගංජා-කිලෝ-75-ක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4048"
}