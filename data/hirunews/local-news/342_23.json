{
       "Source": "hirunews",
       "Timestamp": "Monday, 15 May 2023 - 8:21",
       "Headline": "ජර්මනියෙන් යුක්රේනයට ඩොලර් බිලියන 3 ක් යුධ ආධාර",
       "News Content": "විදේශ රටවල් කිහිපයක සංචාරයක නිරතවන යුක්රේන ජනාධිපති වොලඩිමියර් සෙලෙන්ස්කි ජර්මානු චාන්සලර් ඔලාෆ් ෂෝල්ස් සමඟ ප්‍රවෘත්ති සාකච්ඡාවකට එක්ව තිබෙනවා.\nඑම ප්‍රවෘත්ති සාකච්ඡාවේදී යුක්රේන ජනාධිපතිවරයා ප්‍රකාශ කර ඇත්තේ යුද්ධයේ අවසානය තීරණය කිරීමට දැන් කාලය එළඹ ඇති බවයි.\nඑහිදී ජර්මානු ආණ්ඩුව යුක්රේනයට ඇමරිකානු ඩොලර් බිලියන 3 ක යුදමය ආධාර පැකේජයක්ද ප්‍රකාශයට පත් කිරීමට කටයුතු කර තිබෙනවා.\nරුසියානු ආක්‍රමණය හමුවේ යුද සහ මූල්‍යාධාර ලබාගැනීමේ අරමුණින් විදේශ රටවල සංචාරයේ යෙදෙන යුක්රේන ජනාධිපතිවරයා ඉතාලියේ සහ ප්‍රංශයේ සංචාරය කර අවසන්.\nඔහු වතිකානුවේදී ශුද්ධෝත්තම ෆ්‍රැන්සිස් පාප්වහන්සේ ද මුණ ගැසී තිබුණා.",
       "URL": "https://www.hirunews.lk/335238/ජර්මනියෙන්-යුක්රේනයට-ඩොලර්-බිලියන-3-ක්-යුධ-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=342"
}