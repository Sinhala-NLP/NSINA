{
       "Source": "hirunews",
       "Timestamp": "Sunday, 23 June 2019 - 7:34",
       "Headline": "කොහාගේ නාදය උච්ච වෙයි",
       "News Content": "අප්‍රේල් මාසයේදී නොඇසුණු කොවුල් නාදය මේ වනවිට උච්චව ඇසෙන බව පරිසරවේදී, නීතිඥ ජගත් ගුණවර්ධන පවසනවා.\nකපුටාගේ කූඩු තැනීම සහ කොහාගේ නාදය අතර ඇත්තේ එකිනෙක බැඳුණු සබදතාවක් බවයි ඔහු කියා සිටියේ.\nකෙසේ වෙතත්, වසරේ සාමාන්‍යයෙන් කපුටාගේ කූඩු තැනීම අප්‍රේල් මාසයේදී ආරම්භ වන අතර, කොහාගේ ප්‍රජනන අවධියද ඒ සමඟ ආරම්භ වීම හේතුවෙන් එම කාල සීමාවේදී කොවුල් නාදය උච්චව ඇසීම සිදුවනවා.\nඑහෙත්, පසුගිය අප්‍රේල් මාසයේදී එය එසේ සිදු නොවූ අතර, කොවුල් නාදය මේ වනවිට උච්චව ඇසීම ආරම්භ වී ඇති බවයි පරිසරවේදී, නීතිඥ ජගත් ගුණවර්ධන කියා සිටියේ.",
       "URL": "https://www.hirunews.lk/218922/කොහාගේ-නාදය-උච්ච-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3286"
}