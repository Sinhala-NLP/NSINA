{
       "Source": "hirunews",
       "Timestamp": "Tuesday, 21 March 2023 - 17:15",
       "Headline": "මුදල් අමාත්‍යාංශ ලේකම්ට එරෙහි ව ශ්‍රේෂ්ඨාධිකරණයට පෙස්සම් දෙකක්",
       "News Content": "මුදල් අමාත්‍යාංශ ලේකම්වරයාට එරෙහි ව සමගි ජන බලවේගයේ මහලේකම් රංජිත් මද්දුමබණ්ඩාර සහ ජාතික ජන බලවේගයේ පාර්ලිමේන්තු මන්ත්‍රී විජිත හේරත් අද (21) ශ්‍රේෂ්ඨාධිකරණය හමුවේ පෙත්සම් දෙකක් ගොනු කළා.\nඒ, අධිකරණයට අපහාස කළේ යැයි තීන්දු කොට දඬුවම් පමුණුවන ලෙස ඉල්ලමින්.\nපළාත් පාලන මැතිවරණය පැවැත්වීමට අයවැයෙන් වෙන් කළ මුදල් රඳවාගැනීම වළක්වමින් මාර්තු 3 වනදා ශ්‍රේෂ්ඨාධිකරණය ලබාදුන් නියෝගවලට අනුකූලව කටයුතු නො කිරීමෙන් ඔහු අධිකරණයට අපහාස කළ බවට පෙත්සම්වල සඳහන් වනවා.\nමේ අතර, මෝදර ධීවර වරාය ඉතා අඩු මුදලකට බදු දීමට අදාළව අල්ලස් හෝ දූෂණ විමර්ශන කොමිසම ගොනුකර තිබූ සංශෝධිත අධිචෝදනා පත්‍රයක් ආපසු හරවා යැවීමට කොළඹ මහාධිකරණ විනිසුරු නවරත්න මාරසිංහ අද නියෝග කළා.\nහිටපු අමාත්‍ය රාජිත සේනාරත්න ඇතුලු තුන්දෙනෙකුට එරෙහිවයි එහිදී චෝදනා ගොනුකර තිබුණේ.\nකෙසේ වෙතත් සංශෝධිත අධිචෝදනා පත්‍රය ඉදිරි දිනයක් යොදා අත්සන් කර තිබීම හේතුවෙන් අධිකරණය මෙලෙස එය හරවා යැවූ බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/330570/මුදල්-අමාත්‍යාංශ-ලේකම්ට-එරෙහි-ව-ශ්‍රේෂ්ඨාධිකරණයට-පෙස්සම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=462"
}