{
       "Source": "hirunews",
       "Timestamp": "Friday, 17 December 2021 - 11:28",
       "Headline": "රටේ පවතින ගැටලු මැද නත්තල් සමරන්න ඇමරිකා ගිය බැසිල්ට, අනුරගෙන් චෝදනාවක්",
       "News Content": "රටේ ආර්ථිකය බරපතළ ගණයේ අර්බුධයකට මුහුණ පා ඇති අවස්ථාවක දී මුදල් අමාත්‍යවරයා ඒ කිසිවක් තඹේකට මායිම් නො කර නත්තල් සැමරීම උදෙසා ඇමරිකා ගොස් ඇති බව, ජනතා විමුක්ති පෙරමුණේ නායක අනුර කුමාර දිසානායක පවසනවා.\nඔහු මේ බව පැවසුවේ, ඉකුත් පහළොස් වැනි දා 'ගමෙන් පටන්ගමු' වැඩසටහන යටතේ තඹුත්තේගම ප්‍රදේශයේ පැවති වැඩසටහනකට එක් වෙමින්.\nඅනුර දිසානායක වැඩිදුරටත් කියා සිටියේ, මෙම මොහොතේ දරුණු ඩොලර් හිඟයක් පවතින බව හා ඒ හේතුවෙන් නිදහස් කරගැනීමට නො හැකි ව තිබෙන වරායේ කන්ටේනර් ගැටලුව තවත් ඔඩුදුවා ඇති බව යි.\nරට පුරා කුස්සිවල ගෑස් පිපිරුම් වාර්තා වෙන අවස්ථාවක, යුගදනවි ගිවිසුම උච්ඡතම අවස්ථාවකට පැමිණ ඇති මොහොතක රටේ මූල්‍ය විෂය භාර අමාත්‍යවරයා මේ ආකාරයේ පෞද්ගලික කාරණාවලට විදේශ සංචාරවල නිරත වීම නිවැරැදි නො වෙන බව යි ඔහු පැවසුවේ.",
       "URL": "https://www.hirunews.lk/291313/රටේ-පවතින-ගැටලු-මැද-නත්තල්-සමරන්න-ඇමරිකා-ගිය-බැසිල්ට-අනුරගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1488"
}