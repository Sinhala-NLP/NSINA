{
       "Source": "hirunews",
       "Timestamp": "Wednesday, 23 March 2016 - 19:09",
       "Headline": "සෝභිත හිමියන්ගේ අපවත්වීම පිළිබඳ තවමත් ප්‍රශ්න",
       "News Content": "පූජ්‍ය මාදුළුවාවේ සෝභිත හිමියන්ගේ අපවත්වීම සම්බන්ධයෙන් රජය විධිමත් පරීක්ෂණයක් සිදුකළ යුතු බව සාධාරණ සමාජයක් සඳහා වූ ජනතා ව්‍යාපාරය පවසනවා.\nඑහි සභාපති සරත් විජේසූරිය මේ බව කියා සිටියේ කොළඹ අද පැවති මාධ්‍ය හමුවකදී පූජ්‍ය උඩුවේ ධම්මාලෝක හිමියන් පසුගියදා ඒ සම්බන්ධයෙන් කළ ප්‍රකාශය පිළිබඳව කරුණු දක්වමින්.\nඑම මාධ්‍ය හමුවට එක්වූ එහි සම කැඳවුම්කරු සමන් රත්නප්‍රිය සඳහන් කළේ සෝභිත හිමියන් අපවත්වී කළක් ගතවීමෙන් පසු ධම්මාලෝක හිමියන්ට මෙවැන්නක් සිහිපත්වීම ගැටළු සහගත බවයි.\nශ්‍රී ලංකා නිදහස් පක්ෂය කොළඹ අද කැඳවා තිබූ මාධ්‍ය හමුවේදී බස්නාහිර පළාත් ප්‍රධාන අමාත්‍ය ඉසුර දේවප්‍රියගෙන්ද මාධ්‍යවේදීන් මේ පිළිබඳ විමසූ අතර, ඔහු කියා සිටියේ උන්වහන්සේගේ අපවත්වීම සම්බන්ධයෙන් සැකයක් නොමැති බවයි.",
       "URL": "https://www.hirunews.lk/129212/සෝභිත-හිමියන්ගේ-අපවත්වීම-පිළිබඳ-තවමත්-ප්‍රශ්න",
       "Category": "Local News",
       "Parent URL": "https://www.hirunews.lk/local-news.php?pageID=5118"
}