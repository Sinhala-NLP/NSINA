{
       "Source": "hirunews",
       "Timestamp": "Friday, 27 January 2017 - 8:48",
       "Headline": "පොලිස් කොස්තාපල්වරයෙකුට අල්ලස් ලබාදීමට උත්සාහ කළ පුද්ගලයෙකු අත්අඩංගුවට",
       "News Content": "හලාවත පොලිස් ස්ථානයේ සේවයේ නිරත කොස්තාපල්වරයෙකුට රුපියල් දහසක මුදලක් සහ කෑම පාර්සලක් අල්ලස් ලෙස ලබාදීමට උත්සාහ කළ පුද්ගලයෙකු අත්අඩංගුවට ගෙන තිබෙනවා.\nපොලිසිය සඳහන් කළේ හලාවත - දැදුරු ඔය ප්‍රදේශයේ පදිංචි වැලි අලෙවි කිරීමේ නිරත පුද්ගලයෙකු ඊයේ රාත්‍රියේ මෙම අල්ලස් මුදල ලබාදීමට උත්සාහ කර ඇති බවයි.\nමෙම පුද්ගලයා මීට පෙර ද අවස්ථා කිහිපයකදී පොලිස් නිලධාරිවරුන්ට අල්ලස් ලබාදීමට උත්සාහ දරා ඇති බවයි පොලිසිය සඳහන් කලේ.",
       "URL": "https://www.hirunews.lk/153014/පොලිස්-කොස්තාපල්වරයෙකුට-අල්ලස්-ලබාදීමට-උත්සාහ-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4690"
}