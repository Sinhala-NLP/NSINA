{
       "Source": "hirunews",
       "Timestamp": "Tuesday, 22 March 2016 - 14:13",
       "Headline": "අලූත්ගමදී දෙදෙනෙකු යටකර පලාගිය මෝටර් රථය හිඹුටානේදී අල්ලයි",
       "News Content": "සැකකටයුතු සුඛෝපභෝගි මොටර් රථයක් සමග පුද්ගලයෙකු අද (22) අලූයම - අංගොඩ හිඹුටාන ප්‍රදේශයේ දී අලූත්ගම පොලීසිය විසින් අත්අඩංගුවට ගත්තා.\nපොලීසිය පැවසුවේ පසුගිය දා අලූත්ගම දර්ගා නගරයේදි ත්‍රි රෝද රථයක් සහ ජීප් රථයක් අනතුරට ලක්  කර පළා ගිය මොටර් රථය මෙලෙස පොලිස්භාරයට ගත් බවයි. සි.සී.ටි.වි කැමරා ඔස්සේ ලබාගත් දර්ශන පරීක්ෂා කරමින් මෙම සැකකරු සහ මෝටර් රථය අත්අඩංගුවට ගත් බවද පොලිිසිය සදහන් කළා.\nපසුගියදා දර්ගා නගරයේදි සිදු වු අනතුරෙන් එම ප්‍රදේශයේම පදිංචි අඹු සැමි යුවලක් ජීවිතක්ෂයට පත් වු අතර වයස අවුරුදු එකහමාරක් සහ අවුරුදු 12 ක් ඔහුන්ගේ දරුවන් බරපතල තුවාල ලැබුවා.\nඅත් අඩංගුවට ගත් සැකකරු හංවැල්ල ප්‍රදේශයේ පදිංචිකරුවෙක්.",
       "URL": "https://www.hirunews.lk/129108/අලූත්ගමදී-දෙදෙනෙකු-යටකර-පලාගිය-මෝටර්-රථය-හිඹුටානේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5120"
}