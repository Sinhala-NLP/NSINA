{
       "Source": "hirunews",
       "Timestamp": "Monday, 04 January 2016 - 14:46",
       "Headline": "කුරන මංසන්ධියේ පිපිරීමක් - දෙදෙනෙකුට තුවාල",
       "News Content": "කොළඹ - මීගමුව මාර්ගයේ කුරන මංසන්ධිය ආසන්නයේ සිදුවූ පිපිරීමකින් දෙදෙනෙකු තුවාල ලබා මීගමුව රෝහලට ඇතුළත් කර තිබෙනවා.\nමීගමුව පොලිසියේ ප්‍රකාශකයෙකු සඳහන් කළේ ඊයේ රාත්‍රී 9.30ට පමණ සිදුවූ මෙම පිපිරීමට හේතුව මෙතෙක් අනාවරණ වී නොමැති බවයි.\nමේ වන විටත් එම ස්ථානයට පොලිස් විශේෂ කාර්ය බලකායේ සෙබලූන් පැමිණ විමර්ශන ආරම්භ කර තිබෙනවා.\nකුරන මංසන්ධිය ආසන්නයේ තිබූ මෝටර් රථයක  බැටරියක් මෙලෙස පිපිරී ගොස් ඇති බවට පොලීසිය සැක පළ කරනවා.",
       "URL": "https://www.hirunews.lk/123366/කුරන-මංසන්ධියේ-පිපිරීමක්-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5223"
}