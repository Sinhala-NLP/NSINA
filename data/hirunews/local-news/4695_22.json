{
       "Source": "hirunews",
       "Timestamp": "Tuesday, 24 January 2017 - 12:01",
       "Headline": "බැඳුම්කර විවාදය ඇරඹේ,හොරාට හොරා කියනවා - අනුර කුමාර",
       "News Content": "මහ බැංකු බැඳුම්කර සිද්ධියට අදාලව සිදුකරන පාර්ලිමේන්තු විවාදය අද පෙරවරුවේ ආරම්භ වුණා.\nඑහිදී කථානායකවරයා පාර්ලිමේන්තු මන්ත්‍රීවරුන්ගෙන් ඉල්ලා සිටියේ චරිත ඝාතන සිදු නොවන ආකාරයට විවාදය පවත්වාගෙන යන ලෙසයි.\nචරිත ඝාතන සිදු නොකරන බවත් එහෙත් හොරාට හොරා කීමට සිදුවන බවත් ඊට ප්‍රතිචාර දක්වමින් ජවිපෙ නායක අනුර දිසානායක කියා සිටියා.\nවැඩි දුරටත් අදහස් දක්වමින් ඔහු කියා සිටියේ වංචනිකයන්ට දඩුවම් දීමට වංචනිකයන්ට නොහැකි බවයි.\nමේ නිසා බැඳුම්කර සිද්ධියට අදාල පරීක්ෂණ කථානායක සහ පාර්ලිමේන්තුව යටතට පත්කරන ලෙස ඔහු ඉල්ලීමක් කළා.\nඅනුර කුමාර මන්ත්‍රීවරයාගේ ප්‍රකාශයත් සමග තවත් මැති ඇමතිවරුන් විවාදයට එක්වුනා.",
       "URL": "https://www.hirunews.lk/152767/බැඳුම්කර-විවාදය-ඇරඹේහොරාට-හොරා-කියනවා-අනුර-කුමාර",
       "Category": "Local News",
       "Parent URL": "https://www.hirunews.lk/local-news.php?pageID=4695"
}