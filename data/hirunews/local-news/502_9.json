{
       "Source": "hirunews",
       "Timestamp": "Thursday, 02 March 2023 - 16:49",
       "Headline": "මහජන උපයෝගිතා කොමිසමට නව උප සභාපතිවරයෙක්",
       "News Content": "මහජන උපයෝගිතා කොමිසන් සභාවේ නියෝජ්‍ය සභාපති ධුරය සඳහා එස්. ජී. සේනාරත්න පත්කළ බව එහි සභාපති ජනක රත්නායක ප්‍රකාශ කළා.\nඔහු කියා සිටියේ අද (02) සිට බලපැවැත්වෙන පරිදි එම පත්කිරීම සිදුකළ බවයි.\nඋදේනි වික්‍රමසිංහගේ ඉල්ලා අස්වීමෙන් පසු මහජන උපයෝගිතා කොමිෂන් සභාවේ නියෝජ්‍ය සභාපති ධුරය පුරප්පාඩුව පැවතුණා.\nඒ අනුව පසුගියදා ආණ්ඩුක්‍රම ව්‍යවස්ථාදායක සභාවේ අනුමැතිය යටතේ මහජන උපයෝගිතා කොමිෂන් සභාවට පත්කළ එස්.ජී. සේනාරත්න කොමිසමේ නියෝජ්‍ය සභාපති ධුරයට තමන් වෙත පැවරී ඇති බලතල අනුව පත්කළ බවයි එහි සභාපති ජනක රත්නායක වැඩිදුරටත් සඳහන් කළේ.",
       "URL": "https://www.hirunews.lk/328800/මහජන-උපයෝගිතා-කොමිසමට-නව-උප-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=502"
}