{
       "Source": "hirunews",
       "Timestamp": "Friday, 31 December 2021 - 8:06",
       "Headline": "ත්‍රිකුණාමලය තෙල් ටැංකි ගිවිසුමෙන් ලංකා නාමය හැලුවේ ඇයි ? (වීඩියෝ)",
       "News Content": "ත්‍රිකුණාමලය තෙල් ටැංකි සංකීර්ණයට අදාළව ඉන්දියාව සමඟ අත්සන් කිරීමට ඇති ගිවිසුමෙහි සැඟ වූ තවත් ගිවිසුමක් පවතින බැවින් ලංකා නාමය ඉවත් වී ඇති බව සමගි ඒකාබද්ධ වෘත්තිය සමිති බලවේගයේ කැඳවුම්කරු ආනන්ද පාලිත පවසනවා.\nඑසේ ලංකා නාමය ඉවත් වීමට හේතු වී ඇත්තේ, බහුතරය ඉන්දියාවට පාලනය කිරීමට ඉඩ හැරීම බවයි කොළඹ ඊයේ පැවති මාධ්‍ය හමුවකට එක්වෙමින් ඔහු කියා සිටියේ.\nත්‍රිකුණාමලය තෙල් ටැංකි සංකීර්ණය සංවර්ධනය කිරීම සඳහා ටි්‍රන්කො පෙට්‍රෝලියම් ටර්මිනල් ලිමිටඩ් නමින් නව සමාගමක් පිහිටුවීමට කටයුතු කළ බව බලශක්ති අමාත්‍ය උදය ගම්මන්පිල පසුගිය දා ප්‍රකාශ කළා.\nතෙල් ටැංකි කළමනාකරණය කිරීම සඳහා ලංකා ඛණිජ තෙල් සංස්ථාවේ පාලිත සමාගමක් ලෙස මෙය ස්ථාපිත කර ඇති අතර, ඉන්දියාව සමග ඊට අදාළ ගිවිසුම්ගතවීම ඉදිරියේ දී සිදු කිරීමට නියමිත බවයි අමාත්‍යවරයා එහි දී කියා සිටියේ.\nකෙසේ වෙතත්, සමගි ඒකාබද්ධ වෘත්තිය සමිති බලවේගයේ කැඳවුම්කරු ආනන්ද පාලිත සඳහන් කරන්නේ ටි්‍රන්කො පෙට්‍රෝලියම් ටර්මිනල් ලිමිටඩ් නව සමාගමෙන් ලංකා නාමය ඉවත් වීමට හේතුව බහුතරය ඉන්දියාවට පවතින බැවින් බවයි.\nමේ අතර, ත්‍රිකුණාමලය තෙල් ටැංකි සංකීර්ණය සංවර්ධනය කිරීම පිළිබඳව වත්මන් තත්ත්වය පැහැදිලි කිරීම සඳහා අද බලශක්ති අමාත්‍යාංශයේ දී මාධ්‍ය හමුවක් ද පැවැත්වීමට නියමිත යි.",
       "URL": "https://www.hirunews.lk/292626/ත්‍රිකුණාමලය-තෙල්-ටැංකි-ගිවිසුමෙන්-ලංකා-නාමය-හැලුවේ-ඇයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1458"
}