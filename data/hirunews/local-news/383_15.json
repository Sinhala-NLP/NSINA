{
       "Source": "hirunews",
       "Timestamp": "Friday, 28 April 2023 - 23:17",
       "Headline": "ජේ.ශ්‍රී රංගා තවදුරත් රක්ෂිත බන්ධනාගාර ගත කිරීමට නියෝගයක්",
       "News Content": "අද (28) දින අපරාධ පරීක්ෂණ දෙපාර්තමේන්තුව (CID) විසින් ජනාධිපති රනිල් වික්‍රමසිංහගේ පෞද්ගලික නිවසට ගිනි තැබීමේ සිද්ධිය සම්බන්ධයෙන් සිදුකෙරෙන විමර්ශනයට අදාළව හිටපු පාර්ලිමේන්තු මන්ත්‍රී ජේ. ශ්‍රී රංගා සැකකරුවෙකු ලෙස නම් කර තිබෙනවා.\nඒ පසුගිය වසරේ ජූලි 9 වැනිදා විරෝධතාකරුවන් පිරිසක් විසින් ජනාධිපති රනිල් වික්‍රමසිංහගේ පෞද්ගලික නිවසට ගිනි තබා දේපළ හානි සිදු කළ සිද්ධියට අදාළවයි.\nඒ අනුව කොළඹ කොටුව මහේස්ත්‍රාත් තිළිණ ගමගේ මහතා විසින් ලබන මැයි මස 3 වැනිදා අධිකරණයට ඉදිරිපත් කරන ලෙස බන්ධනාගාර බලධාරීන්ට නියෝග කරමින් නියෝගයක් නිකුත් කරනු ලැබුවා.\n2011 වසරේ වවුනියාවේදී සිදුවූ මාරක රිය අනතුරක සාක්ෂිකරුවන්ට බලපෑම් කිරීමේ චෝදනාව මත හිටපු පාර්ලිමේන්තු මන්ත්‍රී ජේ.ශ්‍රී රංගා මේ වනවිට රක්ෂිත බන්ධනාගාරගතව සිටිනවා.",
       "URL": "https://www.hirunews.lk/333719/ජේ-ශ්‍රී-රංගා-තවදුරත්-රක්ෂිත-බන්ධනාගාර-ගත-කිරීමට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=383"
}