{
       "Source": "hirunews",
       "Timestamp": "Friday, 19 March 2021 - 17:19",
       "Headline": "තවත් කොරෝනා ආසාදිතයන් 154ක් හමුවෙයි (වීඩියෝ)",
       "News Content": "අද දිනයේදී කොරෝනා ආසාදිතයින් 154 දෙනෙකු හඳුනාගත් බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nඒ අනුව මෙරටින් වාර්තා වන සමස්ත ආසාදිතයින්ගේ සංඛ්‍යාව 89,329ක්.\nඑසේම, තවත් කොරෝනා ආසාදිතයන් 283 දෙනෙකු අද සුවය ලබා රෝහල්වලින් පිටව ගියා.\nඒ අනුව සුවය ලැබූ මුළු ආසාදිතයන් සංඛ්‍යාව දැක්වෙන්නේ 86,227ක් ලෙසින්.\nමේ අතර ත්‍රිකුණාමලය නගරයෙන් කොරෝනා ආසාදිතයින් වැඩි වශයෙන් හඳුනා ගැනීමත් සමඟ නගරයේ කඩසාප්පු වසා දැමීමට සෞඛ්‍ය බලධාරීන් පියවර ගෙන තිබෙනවා.\nපසුගිය දින 04ක කාලය තුළ ත්‍රිකුණාමලය නගරයෙන් හඳුනාගෙන ඇති ආසාදිතයින් සංඛ්‍යාව 68ක්.\nමේ අතර, පිලිකා, වකුගඩු රෝග මෙන්ම නිධන්ගත රෝගවලින් පෙලෙන සියලු දෙනාටම කොවිෂීල්ඩ් එන්නත ලබාගත හැකි බව ප්‍රාථමික සෞඛ්‍ය සේවා වසංගත රෝග සහ කොවිඩ් රෝග පාලන කටයුතු රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ ප්‍රකාශ කළා.",
       "URL": "https://www.hirunews.lk/265890/තවත්-කොරෝනා-ආසාදිතයන්-154ක්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2077"
}