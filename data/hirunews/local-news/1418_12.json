{
       "Source": "hirunews",
       "Timestamp": "Tuesday, 18 January 2022 - 7:37",
       "Headline": "මාස 10කට සංචිත ප්‍රමාණවත්.- සහල් හිඟයක් නැහැ - මෝල් හිමියන්",
       "News Content": "ඉදිරි මාස 10 කට ප්‍රමාණවත් පරිදි වී සංචිත රට තුළ පවතින බැවින් සහල් හිඟයක් ඇති නොවන බව සුළු හා මධ්‍ය පරිමාණ මෝල් හිමියන්ගේ සංගමය පවසනවා.\nඑහි සභාපති බී. කේ. රංජිත් හිරු ප්‍රවෘත්ති අංශයට කියා සිටියේ උතුරු - උතුරු මැද පළාත් වලින් වී අස්වනු ලැබීම හේතුවෙන් මෙම සතිය තුල සහල් මිලෙහි කිසියම් අඩු වීමක් අපේක්ෂා කරන බවයි.\nමේ වන විට වෙළදපළේ සෑම වර්ගයකම සහල් මිල ගණන් ඉහළ අගයක පවතිනවා. පාරිභෝගිකයින් චෝදනා කළේ පාලන මිල ඉවත් කිරීමත් සමග ව්‍යාපාරිකයින් හිතුමතේ සහල් මිල ඉහළ දමමින් සිටින බවයි.\nමේ නිසා සහල් සඳහා පාලන මිලක් පනවන ලෙස සුළු හා මධ්‍ය පරිමාණ මෝල් හිමියන්ගේ සංගමයේ සභාපති බී.කේ. රංජිත් යෝජනා කරනවා.",
       "URL": "https://www.hirunews.lk/294295/මාස-10කට-සංචිත-ප්‍රමාණවත්-සහල්-හිඟයක්-නැහැ-මෝල්-හිමියන්",
       "Category": "Local News",
       "Parent URL": "https://www.hirunews.lk/local-news.php?pageID=1418"
}