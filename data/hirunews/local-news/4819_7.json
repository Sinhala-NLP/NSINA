{
       "Source": "hirunews",
       "Timestamp": "Friday, 28 October 2016 - 12:54",
       "Headline": "නෝර්වේ සිට මෙරටට ගෙන්වූ පරිභෝජනයට නුසුදුසු මාළු තොගයක් රේගු භාරයට",
       "News Content": "මනුෂ්‍ය පරිභෝජනයට නුසුදුසු මාළු තොගයක් සහිත බහාලූමක් ඔරුගොඩවත්ත රේගු අංගනයේදී අද විවෘත කෙරුණා.\nඑහි තිබී රුපියල් ලක්ෂ 14 ක් පමණ වටිනා කල් ඉකුත් වූ මාළු කිලෝග්‍රෑම් 18,480 ක් සොයා ගත් බවයි රේගු මාධ්‍ය ප්‍රකාශක ධර්මසේන කහදව ප්‍රකාශ කළේ.\nනෝර්වේ සිට සිංගප්පූරුව හරහා මෙරටට මෙම මත්ස්‍ය තොගය ගෙන්වා ඇත්තේ මට්ටක්කුලිය ප්‍රදේශයේ ව්‍යාපාරිකයෙකු බවට හෙළි වී තිබෙනවා.\nඅදාළ මත්ස්‍ය තොගය නෞකාවෙන් මෙරටට ගොඩබාන විටත් නරක් වී තිබී ඇති බවයි සිදුකළ මූලික පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/146272/නෝර්වේ-සිට-මෙරටට-ගෙන්වූ-පරිභෝජනයට-නුසුදුසු-මාළු-තොගයක්-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4819"
}