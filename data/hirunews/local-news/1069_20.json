{
       "Source": "hirunews",
       "Timestamp": "Saturday, 25 June 2022 - 13:03",
       "Headline": "මහබැංකුවේ තිබුණු රත්‍රං තොග කෝ ? - කාදිනල් හිමි විමසයි (වීඩියෝ)",
       "News Content": "වසර දෙක තුනක් වැනි කෙටි කාලයක් තුළ මෙරට ආර්ථීකය බිඳවැටීමට වගකිව යුතු පුද්ගලයින් සම්බන්ධයෙන් විමර්ශනයක් සිදුකළ යුතු බව\nකොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් පවසනවා.\nරාගම ශික්ෂණ රෝහලේ පිහිටි කතෝලික දේවස්ථානයට වසර 40 ක් සපිරීම නිමිත්තෙන් දිව්‍ය යාගයක් පැවැත්වුණේ කොළඹ අගරදගුරු හිමියන්ගේ ප්‍රධානත්වයෙන්.\nරට තුළ තිබූ ධනය සූරාකමින් ජනයා පීඩාවට පත් කළා පාලකයින්ට රට යළි භාර නොදිය යුතු බවත්, නායකයෙකු බලයට පත්වන්නේ ජනතාව සුඛිත මුදිත කිරීමට බවත් කාදිනල් හිමියන් පැවසුවා.\nඑමෙන්ම රට බංකොලොත් කරමින් මහබැංකුවේ රන් සංචිතවලට අත් වූ ඉරණම ගැන ද අගරදගුරු හිමිපාණන් ප්‍රශ්න කළා.",
       "URL": "https://www.hirunews.lk/308136/මහබැංකුවේ-තිබුණු-රත්‍රං-තොග-කෝ-කාදිනල්-හිමි-විමසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1069"
}