{
       "Source": "hirunews",
       "Timestamp": "Wednesday, 26 October 2022 - 19:33",
       "Headline": "අධික උණුසුමෙන් ඉන්දියාවේ සිදුවන මරණ සියයට 55 කින් ඉහළට",
       "News Content": "අධික උණුසුම හේතුවෙන් ඉන්දියාවේ සිදුවන මරණ සංඛ්‍යාව කැපී පෙනෙන ලෙස ඉහළ ගොස් තිබෙනවා.\nලාන්සෙට් වෛද්‍ය පර්යේෂණ සගරාවේ පළවූ අධ්‍යයනයකින් අනාවරණ කර ඇත්තේ 2000- 2004 දක්වා සහ 2017 -2021 දක්වා කාලය තුළ අධික උෂ්ණත්වය හේතුවෙන් වාර්තා වූ මරණ සංඛ්‍යාව සියයට 55කින් ඉහළ ගොස් ඇති බවයි.\nඅදාළ පර්යේෂණයට අනුව අධික උණුසුම හේතුවෙන් 2021 වසරේ දී අපතේ ගොස් ඇති ඉන්දියානුවන්ගේ වැඩකරන මිනිස් පැය ගණන බිලියන 167.2 ක්.\nමෙම තත්වය එරට දළ ජාතික නිෂ්පාදනයෙන් සියයට 5.4 ක් අහිමි කිරීමට සමත්ව ඇති බව ද එම අධ්‍යයනයේ සදහන්.\nමෑතකාලයේ ඉන්දියාවේ උණුසුම් තාප තරංග ඇතිවීම කැපී පෙනෙන ලෙස ඉහළ ගොස් ඇති අතර ගිම්හාන සමයේ දී එරට ප්‍රදේශ ගණනාවක දිගුකාලයක් බලපැවැත්වෙන තාප තරංග ඇතිවන බවයි විශේෂඥයන් සදහන් කරන්නේ",
       "URL": "https://www.hirunews.lk/318909/අධික-උණුසුමෙන්-ඉන්දියාවේ-සිදුවන-මරණ-සියයට-55-කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=776"
}