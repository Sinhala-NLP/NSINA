{
       "Source": "hirunews",
       "Timestamp": "Tuesday, 10 May 2016 - 18:58",
       "Headline": "යහපත් වැඩට බාධා එමටයි - ජනපති",
       "News Content": "කුමන ආණ්ඩුවක් බලයේ සිටියත්, රටට යහපත් වැඩපිළිවෙලක් හඳුන්වාදෙන විට පටු දේශපාලන න්‍යාය පත්‍රයන් ක්‍රියාත්මක වන බව ජනාධිපති මෛත්‍රීපාල සිරිසේ්න ප්‍රකාශ කළා.\nජනාධිපතිවරයා මේ බව කියා සිටියේ වස විෂ නැති ආහාර නිෂ්පාදන ජාතික වැඩසටහන යටතේ පන්නල - මාකඳුර කෘෂි පර්යේෂණ මධ්‍යස්ථානයේ ඉදිකළ කාබනික ගොවිතැන සදහා වූ විශිෂ්ඨතා කේන්ද්‍රය විවෘත කිරීමේ අවස්ථාව අද අමතමින්.\nපොහොර සහනාධාරය වෙනුවෙන් ගොවීන්ට මුදල් ලබාදීමේ වැඩපිළිවෙල ද මේ යටතේ අද ආරම්භ කෙරුණා.\nඑහිදී අදහස් දැක්වූ කෘෂිකර්ම අමාත්‍ය දුමින්ද දිසානායක ප්‍රකාශ කළේ හෙට වනවිට ගොවීන් පන්ලක්ෂ 90,000 කගේ ගිණුම්වලට මුදල් බැර වන බවයි.",
       "URL": "https://www.hirunews.lk/132896/යහපත්-වැඩට-බාධා-එමටයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=5052"
}