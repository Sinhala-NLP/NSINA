{
       "Source": "hirunews",
       "Timestamp": "Monday, 23 May 2022 - 14:39",
       "Headline": "ඉන්දියාවේ සිට පැමිණි භානුකගෙන් මග්ගොන දී ගිනිකෙළි සංදර්ශනයක්",
       "News Content": "ඉන්දීය ප්‍රිමියර් ලීග් තරගාවලිය හමාර කර යළි දිවයිනට පැමිණි භානුක රාජපක්ෂ ගුවන් තොටුපොළේ සිට කෙලින්ම ගමන් කළේ, මග්ගොන ක්‍රිකට් ක්‍රීඩාංගනය වෙතට යි.\nඒ සිය දේශීය ක්‍රීඩා සමාජය වන බී.ආර්.සී කණ්ඩායම සහ පානදුර කණ්ඩායමක් අතර පැවති පන්දුවාර 20 තරගයකට එක්වීම වෙනුවෙන්.\nඑහි දී පානදුර ක්‍රීඩා සමාජයේ පන්දු යවන්නන්ට අනුකම්පා විරහිත ප්‍රහාරයක් දියත් කළ භානුක ඔහුගේ මංගල පන්දුවාර 20 ශතකය වාර්තා කර ගැනීමට සමත් වුණා.\nපන්දු 56ක දී වාර්තා වූ මෙම ලකුණු 100ට 6 පහර නවයක් ඇතුළත් වීම විශේෂත්වයක්.\nඉන්දීය ප්‍රිමියර් ලීග් තරගාවලියේ දී පන්ජාබ් සුපර් කිංග්ස් කණ්ඩායමට පිතිකරුවකු ලෙස තරග කළ භානුක එම තරගාවලිය තුළ දී පිතිකරණයෙන් කැපී පෙනෙන දක්ෂතා ප්‍රකට කිරීමට සමත් වුණා.",
       "URL": "https://www.hirunews.lk/305084/ඉන්දියාවේ-සිට-පැමිණි-භානුකගෙන්-මග්ගොන-දී-ගිනිකෙළි-සංදර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1149"
}