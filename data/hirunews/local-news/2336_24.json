{
       "Source": "hirunews",
       "Timestamp": "Thursday, 12 November 2020 - 12:40",
       "Headline": "දීපවාලිය සැමරිය යුතු ආකාරය ගැන මාර්ගෝපදේශන මාලාවක් (වීඩියෝ)",
       "News Content": "අනිද්දාට(140 යෙදී ඇති දීපවාලී උත්සවය සැමරීමේදී වතුකරයේ ජනතාව සහ හින්දු ප්‍රජාව අතර කොරෝනා වෛරසය පැතිරීම වැළැක්වීම සම්බන්ධයෙන් වැඩි අවදානයක් යොමු කරන ලෙස සෞඛ්‍ය අමාත්‍යාංශය හින්දු නායකයන් ඇතුළු හින්දු භක්තිකයින්ගෙන් ඉල්ලීමක් කර තිබෙනවා.\nඒ, ඊට අදාළ සෞඛ්‍ය සහ මාර්ගෝපදේශන ඇතුළත් උපදෙස් මාලාවක් නිකුත් කරමින්.\nජනතාව එක්රැස් නොවී දැනට සිටින ස්ථානවලම රැදී සිටිය යුතු බව මෙහි සඳහන් කර ඇති අතර, බස්නාහිර පළාත වැනි ඉහළ අවදානම් සහිත ප්‍රදේශවල පිරිස් දැඩි අවදානයෙන් කටයුතු කළ යුතු බව එහි සඳහන්.\nකෝවිල්වල සහ වතු ආශ්‍රිතව ආගමික උත්සව නොපැවැත්විය යුතු අතර, අතට අත දීමෙන් සහ වැළද ගැනීමෙන් තොරව ආයුබෝවන් හෝ වනක්කම් යැයි කියමින් ආචාරය කිරීම සුදුසු බව මාර්ගෝපදේශ මාලාවේ සදහන්.\nඑමෙන්ම මත්පැන් සහ දුම්වැටි භාවිත කරමින් සාද පැවැත්වීමෙන් වැළකිය යුතු බව ද සෞඛ්‍ය අමාත්‍යාංශය නිකුත් කළ මාර්ගෝපදේශ මාලාවේ දැක්වෙනවා.",
       "URL": "https://www.hirunews.lk/254547/දීපවාලිය-සැමරිය-යුතු-ආකාරය-ගැන-මාර්ගෝපදේශන-මාලාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2336"
}