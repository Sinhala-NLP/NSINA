{
       "Source": "hirunews",
       "Timestamp": "Sunday, 19 February 2023 - 9:43",
       "Headline": "ග්‍රේබියෙල් සුළි කුණාටුවෙන් නවසීලන්තයට දැඩි බලපෑම්",
       "News Content": "නවසීලන්තයට බලපෑ ග්‍රේබියෙල් සුළි කුණාටුවෙන් මියගිය සංඛ්‍යාව මේ වනවිට 11 දක්වා ඉහළ ගොස් තිබෙනවා.\nසුළි කුණාටුවෙන් ලක්ෂ ගණනක ජනතාවට දැඩි බලපෑම් එල්ල වූ අතර, නිවාස 62,000 කට විදුලිය විසන්ධි වී තිබුණා.\nපුද්ගලයන් 5,608 දෙනෙකු අතුරුදන් වී ඇති බවට වාර්තා පළවුවත් ඔවුන් මේ වනවිට යහපත් සෞඛ්‍ය තත්වයෙන් පසුවන බවයි බලධාරීන් ප්‍රකාශ කළේ.\nසුළි කුණාටුව හේතුවෙන් නිවාස, ගොවිපලවල්, ජලයෙන් යටවී තිබූ අතර, කොල්ලකෑම් හේතුවෙන් නගර කිහිපයකට පොලිස් ආරක්ෂාව යෙදවීමට ද සිදුව ඇති බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/327758/ග්‍රේබියෙල්-සුළි-කුණාටුවෙන්-නවසීලන්තයට-දැඩි-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=526"
}