{
       "Source": "hirunews",
       "Timestamp": "Tuesday, 18 July 2023 - 12:12",
       "Headline": "යාපනේ පාපන්දු තරගාවලියක් අතරතුර ආධාරකරුවන් දෙපිරිසක් අතර ගැටුමක් 9ක් රෝහලේ",
       "News Content": "යාපනයේ නාවන්තුරේ ක්‍රීඩාංගණයේ පැවති පාපන්දු තරගාවලියක් අතරතුර දෙපිලට අයත් ආධාරකරුවන් දෙපිරිසක් අතර ඇති වූ ගැටුමකින් තරු ණයින් 9 දෙනෙකු තුවාල ලබා 17දා රෝහල් ගතකොට තිබෙනවා.\nමුලින්ම මෙම ගැටුම හටගත් අවස්ථාවේදී පොලිස් නිලධාරීන් පිරිසක් පැමිණ සිද්ධිය යථා තත්ත්වයට පත්කළත් පසුව දෙවන අවස්ථාවේදී ඉතා බිහිසුණු ලෙස මේ දෙපිරිස එකිනෙකාට පහර දී අතර එම ප්‍රහාරදීම සඳහා ක්‍රීඩාංගණයේ තිබූ යකඩ කොටස්ද වීදුරු බෝතල් කඩා එම කොටස්ද ප්‍රයෝජනයට ගෙන ඇති බව සඳහන් වෙනවා.\nපාපන්දු තරගය නැරඹීමට පැමිණ සිටි නාවන්තුරේ ප්‍රාදේශීය ලේකම්වරයා වහාම මේ පිළිබදව දැනුම් දීමෙන් පසුව පොලිස් විශේෂ කාර්ය බලකායේ නිලධාරීන් පිරිසක් පැමිණ සිද්ධිය සමථයකට පත් කළද යළිත් වරක් ක්‍රිඩාංගණයෙන් පිටතදී මේ දෙපිරිස රාත්‍රී කාලයේදී මහපාරේ එකිනෙකාට පහර දීගෙන තිබෙනවා.\nමෙම ගැටුම නිසා පපන්දු තරගයද නතර කිරීමට සිදු වූ අතර තරුණයින් දෙ පිරිසම රාත්‍රියේ දී මහපාරේ ගුටිඇණගත් අවස්ථාවේ දී ගමනා ගමන කටයුතු වලට බාධා එල්ල වී ඇති අතර පහර දීමට යොදා ගත් වීදුරු හා බෝතල් කටු විසිරීයාම නිසා මාර්ගය අවදානම් සහගත තත්ත්වයකට පත්ව තිබුණි බවයි සඳහන් වෙන්නේ.\nසිද්ධිය සම්බන්ධයෙන් පරීක්ෂණ මෙහෙයවන නාවන්තුරේ පොලීසිය තරුණයින් 14 දෙනෙකු අත අඩංගුවට ගෙන ප්‍රකාශ සටහන් කරගෙන ඇති අතර පරීක්ෂණ කටයුතු තව දුරටත් සිදු කරගෙන යයි.",
       "URL": "https://www.hirunews.lk/341613/යාපනේ-පාපන්දු-තරගාවලියක්-අතරතුර-ආධාරකරුවන්-දෙපිරිසක්-අතර-ගැටුමක්-9ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=174"
}