{
       "Source": "hirunews",
       "Timestamp": "Friday, 21 October 2022 - 15:11",
       "Headline": "මෝටර් රථ අමතර කොටස් සහ රූපලාවන්‍ය උපකරණවලත් ආනයන සීමා ඉවත් කෙරෙන ලකුණු (වීඩියෝ)",
       "News Content": "ඉදිරි සති දෙක තුළ තවත් භාණ්ඩ කිහිපයක ආනයන සීමා ඉවත් කරන බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඒ අනුව මෝටර් රථ අමතර කොටස් , රූපලාවන්‍ය උපකරණ , ඇතුළු භාණ්ඩ වර්ග කිහිපයක ආනයන සීමා මෙලෙස ඉවත් කරන බවයි රාජ්‍ය අමාත්‍යවරයා සඳහන් කළේ.\nඅදාළ ක්ෂේත්‍රයන්වල රැකියාවන්වල නිරත පිරිස් වෙතින් දිගින් දිගමට ලද ඉල්ලීම් අනුව මෙම තීරණය ගත් බව අමාත්‍යවරයා සඳහන් කළා.\nපවතින ආර්ථික අර්බුදය හේතුවෙන් ආනයන භාණ්ඩ 1465 කට සීමා පැනවූ අතර පසුව භාණ්ඩ 708 ක ආනයන සීමා ඉවත් කරනු ලැබුවා.",
       "URL": "https://www.hirunews.lk/318472/මෝටර්-රථ-අමතර-කොටස්-සහ-රූපලාවන්‍ය-උපකරණවලත්-ආනයන-සීමා-ඉවත්-කෙරෙන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=788"
}