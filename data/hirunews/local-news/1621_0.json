{
       "Source": "hirunews",
       "Timestamp": "Monday, 18 October 2021 - 12:11",
       "Headline": "වවුනියාවේ සිදු වූ රි‍ය අනතුරකින් දරුවෙකු ජීවිතක්ෂයට",
       "News Content": "වවුනියාව,පෙරියඋළුක්කුලම ප්‍රදේශයේ සිදු වු රියඅනතුරකින් අවුරුදු 16ක පාසල් දරුවෙකු ජීවිතක්ෂයට පත්ව තිබෙනවා.\nපොලීසිය පැවසුවේ, ඊයේ(17) රාත්‍රියේ සිදු වූ මෙම අනතුරින් යතුරුපැදියක ගමන්ගත් අදාළ දරුවා තවත් යතුරුපැදියක ගැටීමෙන් අනතුරුව මාර්ගයේ ගමන්ගත් ලොරි රථයක රෝදයකට යට වී, ජීවිතක්ෂයට පත්ව ඇති බවයි.\nසිද්ධියෙන් ජීවිතක්ෂයට පත් මෙම දරුවා,වවුනියාව සිරිසුමන මහා විද්‍යාලයේ අධ්‍යාපනය ලබමින් සිට ඇති බවයි උළුක්කුලම පොලීසිය පවසන්නේ.\nඅනතුර සිදු කළ ලොරි රථයේ රියදුරු අත්අඩංගුවට ගෙන ඇති අතර,ජීවිතක්ෂයට පත් වූ දරුවාගේ සිරුර පශ්චාත් මරණ පරීක්ෂණ සඳහා වවුනියාව රෝහලේ මෘත ශරීරාගාරයට යොමුකොට තිබෙනවා.\nසිද්ධිය සම්බන්ධයෙන් උළුක්කුලම පොලීසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/285337/වවුනියාවේ-සිදු-වූ-රි‍ය-අනතුරකින්-දරුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1621"
}