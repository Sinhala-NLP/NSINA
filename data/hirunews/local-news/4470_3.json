{
       "Source": "hirunews",
       "Timestamp": "Wednesday, 14 June 2017 - 17:16",
       "Headline": "හුංගම සහ මහරගම ව්‍යාපාරික ස්ථාන ගිනි තැබීම ගැන ඉදිරි විමර්ශන ඇරඹේ",
       "News Content": "පසුගියදා හුංගම සහ මහරගම ප්‍රදේශවලදී ව්‍යාපාරික ස්ථාන ගිනි තැබීමේ සිද්ධීන් සම්බන්ධයෙන් සැකපිට අත්අඩංගුවට ගත් සැකකරුගෙන් ලබාගත් ප්‍රකාශ මත ඉදිරි විමර්ශන ආරම්භ කර ඇති බව පොලිසිය පවසනවා.\nඔහු සමග සමීප සබදතා පැවැත්වූ බොදුබල සේනා සංවිධානයේ නියෝජිතයින් කිහිපදෙනෙකු සහ ස්වාමින් වහන්සේලා කිහිපනමකගෙන් ඊට අදාළව ප්‍රශ්න කිරීමට නියමිතව ඇති බවයි නිවේදනයක් නිකුත් කරමින් පොලිස් මූලස්ථානය සදහන් කළේ.\nඅත්අඩංගුවට ගත් අදාළ සැකකරු 32 හැවිරිදි අයෙකු වන අතර, වසර දෙකක පමණ කාලයක් යුද හමුදාවේ සේවය කර තිබෙනවා.\nඔහු 2014 වසරේ සිට බොදුබල සේනා සංවිධානයේ ක්‍රියාකාරිකයෙකු ලෙස කටයුතු කර ඇති බව ද මූලික විමර්ශනවලදී අනාවරණ වී  ඇතැයි පොලිසිය ප්‍රකාශ කළා.",
       "URL": "https://www.hirunews.lk/163571/හුංගම-සහ-මහරගම-ව්‍යාපාරික-ස්ථාන-ගිනි-තැබීම-ගැන-ඉදිරි-විමර්ශන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4470"
}