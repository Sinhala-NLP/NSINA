{
       "Source": "hirunews",
       "Timestamp": "Monday, 23 November 2020 - 15:15",
       "Headline": "සෞඛ්‍ය මාර්ගෝපදේශ වලට අනුව LPL සහ එංගලන්ත තරඟාවලිය ක්‍රියාත්මක කිරීමට පියවර",
       "News Content": "සෞඛ්‍ය මාර්ගෝපදේශනවලට අනුකූලව එල්.පී.එල්. සහ එංගලන්ත සංචාරය පැවැත්වීමට පියවර ගන්නා බව සෞඛ්‍ය අමාත්‍යාංශය පවසනවා.\nමේ මස 26 වනදා එල්.පී.එල්. ක්‍රිකට් තරගාවලිය ආරම්භ වන අතර, එංගලන්තය සහ ශ්‍රී ලංකාව අතර පැවැත්වෙන ක්‍රිකට් තරගාවලිය ලබන ජනවාරි මස 14 වනදා මෙරටදී ආරම්භ වීමට නියමිතයි.\nමේ සම්බන්ධයෙන් සාකච්ඡාවක් සෞඛ්‍ය අමාත්‍ය පවිත්‍රා වන්නිආරච්චිගේ සහ ශ්‍රී ලංකා ක්‍රිකට් පාලක මණ්ඩලයේ නිලධාරීන්ගේ සහභාගීත්වයෙන් අද පැවැත්වුණු අතර, එහිදී සෞඛ්‍ය අමාත්‍යාංශයේ මාර්ගෝපදේශනවලට අනුව එම තරගාවලි පැවැත්වීමටයි තීරණය වී ඇත්තේ.",
       "URL": "https://www.hirunews.lk/255410/සෞඛ්‍ය-මාර්ගෝපදේශ-වලට-අනුව-lpl-සහ-එංගලන්ත-තරඟාවලිය-ක්‍රියාත්මක-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2316"
}