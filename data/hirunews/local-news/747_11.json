{
       "Source": "hirunews",
       "Timestamp": "Wednesday, 09 November 2022 - 13:34",
       "Headline": "ඉදිකිරීම් ශිල්පීන් ලියාපදිංචි කිරීම හෙට ඇරඹේ",
       "News Content": "ඉදිකිරීම් ක්ෂේත්‍රයේ නිපුණතා සහිත ඉදිකිරීම් ශිල්පීන් ලියාපදිංචි කිරීම සහ හැඳුනුම්පත් නිකුත් කිරීම හෙට ආරම්භ කරන බව නාගරික සංවර්ධන සහ නිවාස අමාත්‍යාංශය ප්‍රකාශ කළා.\nලියාපදිංචි වන ඉදිකිරීම් ශ්‍රමිකයින් ක්ෂේත්‍ර 25ක් යටතේ වර්ගීකරණය කර ප්‍රධාන ඉදිකිරීම් ශ්‍රමිකයින් සහ ඉදිකිරීම් ශ්‍රමිකයින් ලෙස කාණ්ඩ දෙකක් යටතේ හැඳුනුම්පත් ලබාදීම සිදුකිරීමට නියමිත යි.\nප්‍රධාන ඉදිකිරීම් ශිල්පී කාණ්ඩයේ හැඳුනුම්පත ලබාදීමේදී එන්.වී.කිව්. 4 මට්ටම හා වසරක පළපුරුද්ද අවශ්‍ය වනවා.\nඉදිකිරීම් ශිල්පී කාණ්ඩයේ හැඳුනුම්පත ලබාදීමේදී එන්.වී.කිව් 3 සහ මාස 6 ක පළපුරුද්ද අවශ්‍ය බවයි එම අමාත්‍යාංශය සඳහන් කළේ.\nඉදිකිරීම් ශ්‍රමිකයෙකු ලෙස ලියාපදිංචි කිරීම සඳහා කුසලතා පරීක්ෂණයක් ද පැවැත්වෙනවා.",
       "URL": "https://www.hirunews.lk/319969/ඉදිකිරීම්-ශිල්පීන්-ලියාපදිංචි-කිරීම-හෙට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=747"
}