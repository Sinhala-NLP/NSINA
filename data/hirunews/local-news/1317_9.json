{
       "Source": "hirunews",
       "Timestamp": "Saturday, 05 March 2022 - 11:14",
       "Headline": "ඔස්ට්‍රෙලියාවේ ශ්‍රී ලාංකික ශිෂ්‍යයෙකුට වසර දහ තුනහාමාරක සිර දඬුවම්",
       "News Content": "යොවුන් වියේ දැරියන්ගේ අසභ්‍ය ඡායාරූප සහ වීඩියෝ ලබාගෙන ඔවුන්ගේ පවුල්වල සාමාජිකයන්ට දැනුම් දෙන බවට තර්ජනය කළ ඔස්ට්‍රෙලියාවේ ශ්‍රී ලාංකික ශිෂ්‍යයෙකුට වසර දහතුනහමාරක සිර දඬුවමක් නියම කර තිබෙනවා.\nමෙලෙස දඬුවම් නියම වූ 24 හැවිරිදි ශ්‍රී ලාංකික ශිෂ්‍යයා බාල වයස්කාර දැරියන් සම්බන්ධයෙන් අමානුෂිය ලෙස කටයුතු කර ඇති බවයි වික්ටෝරියා අධිකරණයේ විනිසුරුවරයා ප්‍රකාශ කළේ.\nදැරියන්ගේ ඡායාරූප හා වීඩියෝ ලබාගෙන තවදුරටත් එවැනි දෑ එවන ලෙස බලපෑම් කරන ඔහු එසේ නොවුනහොත් ඔවුන්ගේ දෙමාපියන් වෙත මුල් ඡායාරූප යැවූ අවස්ථා ද පැවති බව සඳහන්.\nමෙම ශ්‍රී ලාංකික ශිෂ්‍යයාට එරෙහිව චෝදනා 25 ක් ගොනුකර තිබූ අතර, ළමා ලිංගික අපචාරවලට සම්බන්ධ ඡායාරූප සහ වීඩියෝ පට ළඟ තබාගැනීම ඊට ඇතුළත්.\nඔස්ට්‍රෙලියාවේ ඩේකින් විශ්වවිද්‍යාලයට අනුබද්ධව සිටිමින් එරට සේවය කිරීමට ද වරම් ලැබූ මෙම ශිෂ්‍යයාට නියමවී ඇති වසර 13 හමාරක සිර දඬුවමෙන් වසර 8 ක් යනතුරු සහනයක් සඳහා ඉල්ලීම් ඉදිරිපත් කළ නොහැකියි.\nදඬුවම් කාලසීමාව නිමා වූ පසු ඔහු ශ්‍රී ලංකාවට පිටුවහල් කරන බවයි අධිකරණය දන්වා ඇත්තේ.",
       "URL": "https://www.hirunews.lk/298708/ඔස්ට්‍රෙලියාවේ-ශ්‍රී-ලාංකික-ශිෂ්‍යයෙකුට-වසර-දහ-තුනහාමාරක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=1317"
}