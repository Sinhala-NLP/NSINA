{
       "Source": "hirunews",
       "Timestamp": "Thursday, 25 January 2018 - 17:25",
       "Headline": "කංසා වැටලීමකට පැමිණි පිරිසක් නිසා උණුසුම් තත්වයක්",
       "News Content": "කංසා වැටලීමක් සදහා යැයි පවසමින් ගිනි අවි රැගෙන පැමිණි පිරිසක් හේතුවෙන් අනුරාධපුර තිරප්පනේ ප්‍රදේශයේ රාත්‍රියේ අවන්හලක නොසන්සුන්තාවක් ඇතිවුණා.\nඅවන්හල් සේවකයින් පැවසුවේ පැමිණි පිරිස අහසට වෙඩි තැබීමක් ද සිදුකළ බවයි.\nඅනුරාධපුර තිරප්පනේ ප්‍රදේශයේ පිහිටි රාත්‍රි අවන්හලක කංසා අලෙවි කරන බවට චෝදනා කරමින් ඊයේ රාත්‍රියේ පොලිසියෙන් යැයි පවසා සිවිල් ඇඳුමින්\nසැරසුණු පිරිසක් වෙළෙඳ සැල සෝදිසි කර තිබෙනවා.\nඑහිදී පුද්ගලයෙකුට මාංචු දමා රැගෙන යෑමට උත්සාහ දැරීමේදී උණුසුම් තත්ත්වයක් ඇති වුණා.\nපොලිසියෙන් බව පවසමින් වැටලීමට පැමිණි පිරිස ටී -56 ගිනි අවියක් ද රැගෙන අවන්හලේ සැරි සරන අයුරු එහි පුද්ගලයෙකු තම ජංගම දුරකතනයෙන් මෙලෙස රූගතකර තිබුණා.\nවැටලීමට පැමිණි පිරිස වෙඩි තැබීම් ද සිදුකළ බවයි අවන්හලේ පිරිස ප්‍රකාශ කළේ.",
       "URL": "https://www.hirunews.lk/182031/කංසා-වැටලීමකට-පැමිණි-පිරිසක්-නිසා-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4108"
}