{
       "Source": "hirunews",
       "Timestamp": "Friday, 23 June 2023 - 14:34",
       "Headline": "සුළු ජාතීන්ට වෙනස් කොට නොසලකන බව ඉන්දීය අගමැති සහතික වෙයි",
       "News Content": "තම රජයක් යටතේ සුළු ජාතීන්ට වෙනස් කොට නොසලකන බව ඉන්දීය අග්‍රාමාත්‍ය නරේන්ද්‍ර මෝදි පවසනවා.\nඉන්දීය ආග්‍රාමාත්‍යවරයා මේ බව ප්‍රකාශ කළේ මේ දිනවල අමෙරිකාවේ සංචාරයක නිරතව සිටින ජනාධිපති ජෝ බයිඩ්න් සමඟ පැවති මාධ්‍ය සාකච්ඡාවකට එක්වෙමින්.\nමානව හිමිකම් සහ ආගමික නිදහස කඩ කර ඇති බවට විවිධ සංවිධාන විසින් එල්ල කරන චෝදනා සම්බන්ධයෙන් මෙහිදී මාධ්‍යවේදීන් විසින් ප්‍රශ්න කර තිබෙනවා.\nඊට පිළිතුරු ලබා දෙමින් අග්‍රාමාත්‍ය නරේන්ද්‍ර මෝදි වැඩිදුරටත් ප්‍රකාශ කර ඇත්තේ ස්ත්‍රී පුරුෂ භාවය, කුලය, ආගම ආදී කිසිදු වෙනස්කමකට තම ආණ්ඩුව තුළ ඉඩක් නොමැති බවයි.\nඅමෙරිකානු ජනාධිපතිවරයා සහ ඉන්දීය අග්‍රාමාත්‍යවරයා අතර මානව හිමිකම් සහ ප්‍රජාතන්ත්‍රවාදය ආරක්ෂා කිරීම සම්බන්ධයෙන් ද වැඩිදුරටත් සාකච්ඡා වී ඇති බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/338830/සුළු-ජාතීන්ට-වෙනස්-කොට-නොසලකන-බව-ඉන්දීය-අගමැති-සහතික-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=243"
}