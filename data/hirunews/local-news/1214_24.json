{
       "Source": "hirunews",
       "Timestamp": "Saturday, 23 April 2022 - 7:19",
       "Headline": "ඇමති ධුරයක දිවුරුම් දුන්,නසීර් අහමඩ්, මුස්ලිම් කොංග්‍රසයෙන් ඉවතට",
       "News Content": "පරිසර අමාත්‍ය ධුරයේ දිවුරුම් දුන් නසීර් අහමද් ශ්‍රී ලංකා මුස්ලිම් කොංග්‍රසයෙන් ඉවත් කිරීමට තිීරණය කළ බව එම පක්ෂයේ නායක පාර්ලිමේන්තු මන්ත්‍රී රවුෆ් හකීම් ප්‍රකාශ කළා.\nඑම පක්ෂයේ උත්තරීතර මණ්ඩලය ඊයේ රැස්වූ අතර එහිදී මෙම තීරණය ගෙන තිබෙනවා.\nමීට පෙර අමාත්‍ය නසීර් අහමද් අයවැයට පක්ෂව ඡන්දය ලබා දුන් අතර ඔහු 20 වන සංශෝධනයටද සහයෝගය ලබා දී තිබෙනවා.\nමොහු පක්ෂයෙන් ඉවත් කිරීමට, එය මූලික හේතුවක් වූ බවයි ශ්‍රී ලංකා මුස්ලිම් කොංග්‍රසයේ නායක පාර්ලිමේන්තු මන්ත්‍රී රවුෆ් හකීම් වැඩිදුරටත් සඳහන් කළේ.\nමේ අතර ජනමාධ්‍ය අමාත්‍ය නාලක ගොඩහේවා සිය ධූරයෙන් ඉවත් වීමේ ලිපිය ජනාධිපතිවරයා වෙත භාර දී ඇති නමුත් එය ජනාධිපතිවරයා ප්‍රතික්ෂේප කර ඇති බවයි ඔහු හිරු ප්‍රවෘත්තී අංශයට සඳහන් කළේ.",
       "URL": "https://www.hirunews.lk/302583/ඇමති-ධුරයක-දිවුරුම්-දුන්නසීර්-අහමඩ්-මුස්ලිම්-කොංග්‍රසයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1214"
}