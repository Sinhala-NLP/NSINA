{
       "Source": "hirunews",
       "Timestamp": "Thursday, 20 January 2022 - 16:08",
       "Headline": "ළිඳකට වැටීමෙන් 16 හැවිරිදි තරුණියක් මරුට",
       "News Content": "තම නිවසේ ඇති දැඩි කරන එළුවෙක්ට ලැගුම් ගැනීම සඳහා වලක් කැපීමට ගිය 16 හැවිරිදි දැරියක් ළිඳකට වැටීමෙන් මියගොස් තිබෙනවා.\nපසුගියදා රාත්‍රී තම ඉඩමේ ළිඳ ආසන්නයේ වලක් කපමින් සිටින අතර පය ලිස්සා වැටීමෙන් මෙම අනතුර සිදුව ඇති බවයි අප වාර්තාකරු සඳහන් කළේ.\nමෙලෙස මියගොස් ඇත්තේ යාපනය නෙල්ලිඅඩි ප්‍රදේශයේ පදිංචිව සිටි දැරියක්.\nනිවැසියන් විසින් දැරිය එම අවස්ථාවේදීම ළිඳෙන් ගොඩට ගෙන පේදුරුතුඩුව මූලික රෝහලට ඇතුලත් කර ඇති අතර එහි ප්‍රතිකාර ලබමින් සිටියදී මියගොස් තිබෙනවා.\nපසුගිය 18 වනදා රාත්‍රී මෙම අනතුර සිදුවී ඇති අතර රෝහල්ගතව බරපතල තත්වයෙන් ප්‍රතිකාර ලබමින් සිටි ඇය ඊයේ සවස මියගොස් ඇති බවයි අප වාර්තාකරු කියාසිටියේ.\nසිද්ධිය පිළිබඳ නෙල්ලිඅඩි පොලිසිය පරීක්ෂණ සිදුකරනවා.",
       "URL": "https://www.hirunews.lk/294592/ළිඳකට-වැටීමෙන්-16-හැවිරිදි-තරුණියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1411"
}