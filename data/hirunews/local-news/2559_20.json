{
       "Source": "hirunews",
       "Timestamp": "Sunday, 26 July 2020 - 11:30",
       "Headline": "පැය 24ක් තුළ සැකකරුවන් 364 දෙනෙකු  බස්නාහිර පළාතෙන් අත්අඩංගුවට",
       "News Content": "අද උදෑසන පහෙන් අවසන් වූ ගතවූ පැය 24 තුළ බස්නාහිර පළාතේ සිදුකළ වැටලීම්වලින් මත්ද්‍රව්‍ය ළඟ තබාගත් පුද්ගලයින් ඇතුලූ සැකකරුවන් 364 දෙනෙකු අත්අඩංගුවට ගෙන තිබෙනවා.\nඅදාළ පිරිස අතර හෙරොයින් ළඟ තබාගත් පුද්ගලයින් 134 දෙනෙකු සහ ගංජා ළඟ තබාගත් පුද්ගලයින් 73 දෙනෙකු මෙන්ම අයිස් මත්ද්‍රව්‍ය ළඟ තබාගත් පුද්ගලයින් හතරදෙනෙකු ද සිටින බවයි පොලීසිය සඳහන් කළේ.\nඔවුන් සතුව තිබී සොයාගන්නා ලද හෙරොයින් ප්‍රමාණය ග්‍රෑම් 206 කට අධික වන අතර, කිලෝ හතරකට අධික ගංජා මෙන්ම ග්‍රෑම් 11කට අධික අයිස් මත්ද්‍රව්‍ය ප්‍රමාණයක්ද පොලීසිය සොයාගෙන තිබෙනවා.",
       "URL": "https://www.hirunews.lk/246422/පැය-24ක්-තුළ-සැකකරුවන්-364-දෙනෙකු-බස්නාහිර-පළාතෙන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2559"
}