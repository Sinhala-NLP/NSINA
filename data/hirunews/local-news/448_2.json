{
       "Source": "hirunews",
       "Timestamp": "Wednesday, 29 March 2023 - 7:47",
       "Headline": "ආනයනික බිත්තර හෙට සිට රුපියල් 35ට (වීඩියෝ)",
       "News Content": "ආනයනික බිත්තර සඳහා සත්ත්ව නිෂ්පාදන සහ සෞඛ්‍ය දෙපාර්තමේන්තුවේ අනුමැතිය හිමිවූ බව කෘෂිකර්ම අමාත්‍ය මහින්ද අමරවීර ප්‍රකාශ කළා.\nමේ අතර රාජ්‍ය වානිජ විවිධ නීතිගත සංස්ථාව සඳහන් කළේ අද (29) දිනයේ අදාළ බිත්තර තොග නිදහස් කරගෙන හෙට (30) සිට ඒවා බෙදාහරින බවයි.\nඒ අනුව හෝටල් සහ බේකරි හිමියන්ට රුපියල් 35ක මිලකට බිත්තර අලෙවි කෙරෙනු ඇති.\nරාජ්‍ය විවිධ නීතිගත සංස්ථාවට පැමිණ බිත්තර සඳහා ඇණවුම් ලබාදිය හැකි අතර, එහි ගබඩාවලින් බිත්තර නිකුත් කිරීම සිදු කෙරෙන බවයි එහි උසස් නිලධාරියෙකු සඳහන් කළේ.\nමෙරට බිත්තර මිල පාලනය කිරීම මෙන්ම බිත්තර හිඟයට පිළියමක් ලෙස ඉන්දියාවෙන් ආනයනය කෙරුණු පළමු බිත්තර තොගය රැගත් නෞකාව පසුගිය 23 වැනිදා දිවයිනට ළඟා වුණා.",
       "URL": "https://www.hirunews.lk/331197/ආනයනික-බිත්තර-හෙට-සිට-රුපියල්-35ට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=448"
}