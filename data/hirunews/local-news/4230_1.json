{
       "Source": "hirunews",
       "Timestamp": "Wednesday, 08 November 2017 - 8:08",
       "Headline": "මුල්ලිවයික්කාල්හිදී වලදමා තිබූ පුද්ගල නාශක බෝම්බ 50ක් සොයා ගැනේ (ඡායාරූප)",
       "News Content": "මුලතිව් - මුල්ලිවයික්කාල් ප්‍රදේශයේ ගෙවත්තක වලදමා තිබී පුද්ගල නාශක බෝම්බ 50 ක් සොයාගෙන තිබෙනවා.\nපොලීසිය ප්‍රකාශ කළේ කිසියම් කටයුත්තක් සඳහා ගෙවත්තේ වලක් හාරන අවස්ථාවේ වලදමා තිබූ පොහොර බෑගයකින් මෙම පුද්ගල නාශක බෝම්බ තොගය ඊයේ හමුවී ඇති බවයි.\nපසුගිය යුද සමයේ පලාගිය එල්.ටී.ටී.ඊ සාමාජිකයින් විසින් අදාළ බෝම්බ තොගය වලදමා යන්නට ඇති බවට පොලීසිය සැක පළ කරනවා.\nපොලිස් විශේෂ කාර්ය බලකායේ මැදිහත්වීමෙන් අද එම බෝම්බ තොගය නිෂ්ක්‍රිය කිරීමට නියමිතයි.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/175512/මුල්ලිවයික්කාල්හිදී-වලදමා-තිබූ-පුද්ගල-නාශක-බෝම්බ-50ක්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4230"
}