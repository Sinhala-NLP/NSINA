{
       "Source": "hirunews",
       "Timestamp": "Sunday, 25 July 2021 - 23:39",
       "Headline": "පළමු 20 - 20 තරගයේ ජය ඉන්දියාවට",
       "News Content": "ශ්‍රී ලංකා කණ්ඩායම සමඟ පැවැති පළමු විස්සයි විස්ස ක්‍රිකට් තරගය ලකුණු 38 කින් ජයගැනීමට ඉන්දිය කණ්ඩායම සමත් වුණා.\nතරගයේ කාසියේ වාසිය දිනු ශ්‍රී ලංකා කණ්ඩායමේ ආරාධනාවෙන් ප්‍රථමයෙන් පන්දුවට පහර දුන් ඉන්දිය කණ්ඩායම නියමිත පන්දුවාර 20 තුළ කඩුලු 05ක් දැවි ලබා ගත් ලකුණු සංඛ්‍යාව 164ක්.\nඑහිදී ඉන්දිය කණ්ඩායම වෙනුවෙන් සූර්යකුමාර් 50ක් රැස්කරගැනීමටයි සමත් වුණේ.\nඑමෙන්ම නායක ශිකර් ධාවාන් ලකුණු 46 ක් ද, සංජු සැම්සන් ලකුණු 27 ක් ලබාගත්තා.\nපන්දු යැවීමේදී ශ්‍රී ලංකා පිළ වෙනුවෙන් දුෂ්මන්ත චමීර සහ වනිඳු හසරංග කඩුලු දෙක බැගින් බිඳහෙළුවා.\nලකුණු 165ක ජයග්‍රාහී ඉලක්කයක් හඹා යාමට පිටියට පිවිසි ශ්‍රී ලංකා කණ්ඩායම පන්දුවාර 18 යි පන්දු තුනක් තුළ  සියලු දෙනා දැවි ලබාගැනීමට හැකි වූයේ ලකුණු 126ක් පමණයි.\nඑහිදී සටන්කාමී ඉනිමක් දියත් කළ චරිත් අසලංක පන්දු 26කට මුහුණදෙමින් ලකුණු 44ක් රැස්කරගත්තා.\nඊට හතරේ පහරවල් තුනක් සහ හයේ පහරවල් තුනක් ඇතුළත් වීම විශේෂත්වයක්.\nපන්දු යැවීමේදී බුවනේෂ්වර් කුමාර් ලකුණු 22ක් ලබාදී බිඳ දැමු කඩුලු සංඛ්‍යාව 04ක්.\nතරගය පැවැත්වුණේ, කොළඹ, ආර්. ප්‍රේමදාස ක්‍රිකට් ක්‍රීඩාංගණයේදීයි.\nදෙරට අතර පැවැත්වෙන දෙවන විස්සයි විස්ස ක්‍රිකට් තරගය ලබන 27 වනදා පැවැත්වීමට නියමිතයි.",
       "URL": "https://www.hirunews.lk/278007/පළමු-20-20-තරගයේ-ජය-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=1796"
}