{
       "Source": "hirunews",
       "Timestamp": "Monday, 16 October 2017 - 13:21",
       "Headline": "සයිටම් වසාදැමීමෙන් තොරව විසදුමකට සූදානම් - මහනාහිමිවරුන්ගේ ලිපියට ඇමති කිරිඇල්ලගෙන් ප්‍රතිචාර",
       "News Content": "මාලඹේ පෞද්ගලික වෛද්‍ය විද්‍යාලය වසා දැමීමකින් තොරව  ඕනෑම විසඳුමකට එලඹීමට රජය සූදානම් බව උසස් අධ්‍යාපන සහ මහාමාර්ග අමාත්‍ය ලක්ෂ්මන් කිරිඇල්ල පවසනවා.\nඔහු කියා සිටියේ සයිටම් ගැටළුව සම්බන්ධයෙන් අධිකරණ ක්‍රියාමාර්ග දක්වා ගොස් ඇති බැවින් අවසන් තීරණය ඇත්තේ අධිකරණය සතුව බවයි.\nත්‍රෛනිකායික මහනාහිමිවරුන් සයිටම් ගැටළුව සම්බන්ධයෙන් යොමු කළ ලිපියට ප්‍රතිචාර දක්වමින් අමාත්‍යවරයා මේ බව කියා සිටියා.\nසයිටම් ගැටළුව වහා මැදිහත් වන ලෙස ඉල්ලා ත්‍රෛනිකායික මහනාහිමිවරුන් ජනාධිපතිවරයා සහ අග්‍රාමාත්‍යවරයා වෙත ලිපි යොමුකළේ ඊයේ දිනයේදියි.\nසයිටම් ආයතනය මුල්කරගෙන පැන නැගී ඇති අර්බුදය විසදීමට ප්‍රමාද වීම රටට හිතකර නොවන බවයි එහි දැක්වුණේ.\nඑමෙන්ම අදාල ගැටළුව තවදුරටත් වර්ධනය වීමට ඉඩ නොතබා අදාල පාර්ශව සියල්ලටම එකඟ වියහැකි විසදුමක් කෙරෙහි අවධානය යොමු කරන ලෙසටද මෙම ලිපිය මගින් තවදුරටත් ඉල්ලා තිබුණා.",
       "URL": "https://www.hirunews.lk/173615/සයිටම්-වසාදැමීමෙන්-තොරව-විසදුමකට-සූදානම්-මහනාහිමිවරුන්ගේ-ලිපියට-ඇමති-කිරිඇල්ලගෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=4269"
}