{
       "Source": "hirunews",
       "Timestamp": "Tuesday, 30 August 2016 - 16:04",
       "Headline": "පළාත් සභා මන්ත්‍රීගේ වාහනයට පහරදුන් සිද්ධියේ සැකකරුවන් හෙට දක්වා රිමාන්ඩ්",
       "News Content": "අමාත්‍ය ජෝන් අමරතුංගට විරෝධය පළ වූ උත්සවයේදී බස්නාහිර පළාත් සභා මන්ත්‍රී ජානක සූරියබණ්ඩාරගේ මෝටර් රථයට පහර දීමේ සිද්ධියට අත්අඩංගුවට ගත් සැකකරුවන් හයදෙනා හෙට දිනය දක්වා රක්ෂිත බන්ධනාගාර ගතකර තිබෙනවා.\nඒ, වත්තල මහේස්ත්‍රාත් පූර්නිමා පරණගමගේ හමුවට ඔවුන් අද ඉදිරිපත් කළ අවස්ථාවේදියි.\nනවලෝක - උද්‍යානපුර ප්‍රදේශයේ නව පාසලක් ඉදිකිරිම සදහා මුල් ගල තැබීමේ උත්සවයක් පසුගිය ඉරිදා පැවති අතර එහිදී පිරිසක් අමාත්‍යවරයාට විරෝධය පළ කළා.\nඒ අතරතුරයි උත්සවයට පැමිණි නිදහස් සන්ධානයේ බස්නාහිර පළාත් සභා මන්ත්‍රී ජානක සූරියබණ්ඩාරගේ මෝටර් රථයට ගල් ප්‍රහාරයක් එල්ල වූයේ.\nපසුව වත්තල පොලීසිය මගින් සැකකරුවන් තුන්දෙනෙකු ඊයේ අත්අඩංගුවට ගත් අතර, අද තවත් තුන්දෙනෙකු අත්අඩංගුවට ගැනුනා.\nඔවුන් හඳුනාගැනීමේ පෙරට්ටුවකට ඉදිරිපත් කිරීමට නියමිත අතර, පළාත් සභා මන්ත්‍රීවරයා අද අධිකරණයට නොපැමිණීම හේතුවෙන් සැකකරුවන් හෙට දිනය දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/141836/පළාත්-සභා-මන්ත්‍රීගේ-වාහනයට-පහරදුන්-සිද්ධියේ-සැකකරුවන්-හෙට-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4901"
}