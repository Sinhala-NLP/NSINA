{
       "Source": "hirunews",
       "Timestamp": "Sunday, 30 January 2022 - 11:27",
       "Headline": "රාජගිරිය - නාවල ඇළ හරහා ඉදිකරන පාලමේ වැඩකටයුතු අවසන් අදියරට (ඡායාරූප)",
       "News Content": "ඇතුල්කෝට්ටේ සිට නාවල මාර්ගයේ පවතින දැඩි රථවාහන තදබදයට විසඳුමක් ලෙස රාජගිරිය - නාවල ඇළ හරහා ඉදිකරන නව පාලමේ කටයුතු මේ වනවිට අවසන් අදියරට පැමිණ ඇති බව මහාමාර්ග අමාත්‍යාංශය ප්‍රකාශ කළා.\nමංතීරු දෙකකින් සමන්විත මෙම නව පාලම මීටර 600 ක දිගින් සහ මීටර 10.4 ක පළලකින් යුක්තයි.\nඒ සඳහා ඇස්තමේන්තුගත වියදම රුපියල් මිලියන 1,698.55 ක් වන අතර, පාලම දෙපස මීටර 1.5 ක පදික මංතීරු දෙකක් ද ඉදි කෙරෙනු ඇති.",
       "URL": "https://www.hirunews.lk/295637/රාජගිරිය-නාවල-ඇළ-හරහා-ඉදිකරන-පාලමේ-වැඩකටයුතු-අවසන්-අදියරට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1387"
}