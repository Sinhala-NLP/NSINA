{
       "Source": "hirunews",
       "Timestamp": "Sunday, 14 January 2018 - 12:51",
       "Headline": "හම්බන්තොට වරාය අයෝජනයේ දෙවන කොටස් මුදල වරාය අධිකාරියට",
       "News Content": "හම්බන්තොට වරාය ආයෝජනයේ දෙවන කොටස් මුදල ලෙස ඇමරිකානු ඩොලර් මිලියන 97 යි දශම 3 ක් චීනය ශ්‍රී ලංකාවට ලබාදී තිබෙනවා.\nචයිනා මර්චන්ට් පෝට් හෝල්ඩින්ස් සමාගම අදාළ මුදල ශ්‍රී ලංකා වරාය අධිකාරිය වෙත ලබාදී ඇති බවයි වරාය අධිකාරිය නිවේදනයක් නිකුත් කරමින් ප්‍රකාශ කළේ.\nහම්බන්තොට වරාය සංවර්ධනය සඳහා වන ආයෝජනය වෙනුවෙන් ශ්‍රී ලංකා වරාය අධිකාරිය හා චයිනා මර්චන්ට් පෝට් හෝල්ඩින්ස් සමාගම පසුගිය දෙසැම්බර් 09 වනදා ගිවිසුමකට එළැඹුණා.\nරාජ්‍ය හා පෞද්ගලික අංශයේ ඒකාබද්ධ ව්‍යාපාරයක් ලෙසින් ක්‍රියාත්මක මෙම ව්‍යාපෘතිය සඳහා ප්‍රථම අදියර යටතේ ඇමරිකානු ඩොලර් මිලියන 389 යි දශම 4 ක් මීට පෙර වරාය අධිකාරිය වෙත ලබාදී තිබෙනවා.",
       "URL": "https://www.hirunews.lk/181021/හම්බන්තොට-වරාය-අයෝජනයේ-දෙවන-කොටස්-මුදල-අධිකාරියට",
       "Category": "Local News",
       "Parent URL": "https://www.hirunews.lk/local-news.php?pageID=4126"
}