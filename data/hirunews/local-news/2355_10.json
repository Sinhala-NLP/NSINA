{
       "Source": "hirunews",
       "Timestamp": "Monday, 02 November 2020 - 17:22",
       "Headline": "ගිනි නිවීම් සේවා දෙපාර්තමේන්තුවේ නිලධාරීන් හතරදෙනෙකුටත් කොරෝනා",
       "News Content": "කොළඹ මහ නගර සභාවේ ගිනි නිවීම් සේවා දෙපාර්තමේන්තුවේ සේවකයින් හතරදෙනෙකුටද කොරෝනා ආසාදනය වී තිබෙනවා.\nකොළඹ මහ නගර සභාවේ ප්‍රධාන සෞඛ්‍ය වෛද්‍ය නිලධාරී රුවන් විජයමුණි සඳහන් කළේ පසුගියදා එහි 65 දෙනෙකුගේ පමණ සිදුකරන ලද පී සී ආර් පරික්ෂණවලින් අනතුරුව මෙලෙස හතරදෙනෙකුට වෛරසය ආසාදනය වී ඇති බවට තහවුරු වී ඇති බවයි.\nඑමෙන්ම කොළඹ පිහිටි ඉන්දීය මහ කොමසාරිස් කාර්යාලයේ කාර්ය සහකයෙකුට ද කොරෝනා වෛරසය ආසාදනය වී තිබෙනවා.\nඊයේ හඳුනාගත් එම ආසාදිත පුද්ගලයා මේ වනවිට රෝහල්ගතව ප්‍රතිකාර ලබන බව ඉන්දීය මහ කොමසාරිස් කාර්යාලය නිවේදනය කළා.\nමේ අතර සෞඛ්‍ය අමාත්‍යාංශයේ නියාමනය යටතේ පී සී ආර් පරීක්ෂණ සිදුකිරීම සඳහා පෞද්ගලික රෝහල්වල සහය වැඩිකරගැනීමට සෞඛ්‍ය අමාත්‍යාංශය තීරණය කර තිබෙනවා.\nඒ අනුව පෞද්ගලික රෝහල් අනුගමනය කළ යුතු ක්‍රියාමාර්ග පිළිබඳව දැනුවත් කිරීම සඳහා සෞඛ්‍ය අමාත්‍යවරියගේ ප්‍රධානත්වයෙන් අද සාකච්ඡාවක් පවත්වා ඇත්තේ  සෞඛ්‍ය අමාත්‍යාංශයේදියි.",
       "URL": "https://www.hirunews.lk/253864/ගිනි-නිවීම්-සේවා-දෙපාර්තමේන්තුවේ-නිලධාරීන්-හතරදෙනෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2355"
}