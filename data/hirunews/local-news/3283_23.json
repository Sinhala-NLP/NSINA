{
       "Source": "hirunews",
       "Timestamp": "Monday, 24 June 2019 - 19:42",
       "Headline": "ප්‍රහාරය පිටුපස, අයි.එස්. නොමැති බව හකීම් කියයි",
       "News Content": "පාස්කු ප්‍රහාරය පසුපස අයි.එස්.අයි.එස්. සංවිධානය සිටින බවට තමා පිළිනොගන්නා බව ශ්‍රී ලංකා මුස්ලිම් කොංග්‍රසයේ නායක හිටපු අමාත්‍ය රවුෆ් හකීම් පවසනවා.\nමහනුවර ප්‍රදේශයේ ඊයේ පැවති උත්සවයකට එක්වෙමින් ඔහු මේ බව සඳහන් කළා.\nමේ අතර, පාස්කු ඉරිදා ත්‍රස්ත ප්‍රහාරය සම්බන්ධයෙන් සොයාබලන පාර්ලිමේන්තු විශේෂ තේරීම් කාරක සභාව හමුවට හිටපු අමාත්‍ය රිෂාඞ් බදියුදීන් අනිද්දා දිනයේදී කැඳවා තිබෙනවා.\nඑම කාරක සභාවේ සාමාජිකයෙකු හිරු ප්‍රවෘත්ති අංශයට කියා සිටියේ මේ සම්බන්ධයෙන් කාරක සභාව අවසන් එකඟතාවකට පැමිණ ඇති බවයි.\nඊට අමතරව අග්‍රාමාත්‍ය රනිල් වික්‍රමසිංහ, ආරක්ෂක රාජ්‍ය අමාත්‍ය රුවන් විජේවර්ධන සහ හිටපු නීතිය හා සාමය විෂයභාර අමාත්‍යවරුන් වන සාගල රත්නායක සහ රංජිත් මද්දුමබණ්ඩාර ද කාරක සභාව වෙත කැඳවීමටයි තීරණය කෙරුණේ.",
       "URL": "https://www.hirunews.lk/219030/ප්‍රහාරය-පිටුපස-අයි-එස්-නොමැති-බව-හකීම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3283"
}