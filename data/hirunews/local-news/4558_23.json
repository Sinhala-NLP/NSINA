{
       "Source": "hirunews",
       "Timestamp": "Tuesday, 18 April 2017 - 12:56",
       "Headline": "මීතොටමුල්ලට පිටින් කුණු ගෙන ආ බවට චෝදනා",
       "News Content": "මීතොටමුල්ල කසල කන්ද නාය යාමෙන් අතුරුදන්වූවන් සෙවීමේ මෙහෙයුම් තවදුරටත් ක්‍රියාත්මක වනවා.\nකසල කන්ද නාය යාම හේතුවෙන් මිය ගිය ගණන මේ වන විට 30 දක්වා ඉහළ ගොස් ඇති අතර, අද උදෑසන මෙහෙයුම්වල නිරත හමුදා සාමාජිකයින්ට මිය ගිය පුද්ගලයෙකුගේ ශරීර කොටසක් හමුවුණා.\nආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි කියා සිටියේ සිද්ධිය හේතුවෙන් අවතැන් වූ පුද්ගලයින් 284 දෙනෙකු තාවකාලික කදුවරුවල තවදුරටත් රදවා සිටින බවයි.\nඑසේම සිද්ධියෙන් තවත් පුද්ගලයින් 11 දෙනෙකු තවදුරටත් අතුරුදන්ව සිටින බව ඔහු කියා සිටියා.\nමේ අතර, පරිසර හා සොබාදහම් අධ්‍යයන මධ්‍යස්ථානය නිවේදනයක් නිකුත් කරමින් සඳහන් කළේ මීතොටමුල්ල - කුණුකන්දට සෑම දිනකම රණාල - බියගම සහ කඩුවෙල ප්‍රදේශයන්හි පෞද්ගලික ආයතනවල විෂ සහිත අපද්‍රව්‍ය බැහැර කර ඇති බවයි.\nඒ සඳහා කොළොන්නාව නගර සභාවේ හිටපු සභාපති රවීන්ද්‍ර උදයශාන්ත ඇතුළු පිරිස් වෙත එක් ලොරියක් සඳහා දිනකට රුපියල් 4000ක මුදලක් අල්ලස් ලෙස ලබාදී ඇති බව එම නිවේදනයේ දැක්වෙනවා.",
       "URL": "https://www.hirunews.lk/159413/මීතොටමුල්ලට-පිටින්-කුණු-ගෙන-ආ-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4558"
}