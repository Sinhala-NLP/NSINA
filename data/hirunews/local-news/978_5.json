{
       "Source": "hirunews",
       "Timestamp": "Sunday, 31 July 2022 - 12:50",
       "Headline": "ජනතා දුෂ්කරතා අවම කිරීමට ක්‍රියාමාර්ග ගනිමින් සිටින බව මහ බැංකුව කියයි",
       "News Content": "රජයේ ප්‍රතිපත්තිවලට අනුකූලව ජනතාව මුහුණදෙන දුෂ්කරතාවන් අවම කිරීම සඳහා විවිධ ක්‍රියාමාර්ග ගනිමින් සිටින බව මහබැංකුව පවසනවා. වත්මන් අර්බුදයට ප්‍රධාන හේතුව වී ඇත්තේ බැංකු පද්ධතිය තුළ විදේශ විනිමය ද්‍රවශීලතාව අවම වීමයි.\nඑය, ආනයන සීමා සඳහා ඍජුව බලපා තිබෙනවා.\nඒ අනුව බැංකු පද්ධතිය තුළ ප්‍රමාණවත් විදේශ විනිමය ද්‍රවශීලතාවක් සහතික කිරීම සඳහා පියවර කිහිපයක් මේ වනවිටත් ගෙන ඇති බවයි මහ බැංකුව සඳහන් කළේ.\nකෙසේ වෙතත් මෙම නියාමන ක්‍රියාමාර්ගවල සාර්ථකත්වය සහ අපේක්ෂිත ප්‍රතිඵල ලබාගැනීමේ හැකියාව පවතින්නේ බැංකු පද්ධතියේ සහ වෙළඳ ප්‍රජාවේ සහයෝගය මතයි.\nරජය සහ මහ බැංකුව නුදුරේදීම ආර්ථික පීඩනයන් සමනය කිරීම සඳහා අවශ්‍ය විදේශීය මූල්‍ය සුරක්ෂිතතාව ඇති කිරීමට අඛණ්ඩ උත්සහයක් ගනිමින් සිටින බව ශ්‍රී ලංකා මහ බැංකුව වැඩිදුරටත් ප්‍රකාශ කළා.",
       "URL": "https://www.hirunews.lk/311466/ජනතා-දුෂ්කරතා-අවම-කිරීමට-ක්‍රියාමාර්ග-ගනිමින්-සිටින-බව-මහ-බැංකුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=978"
}