{
       "Source": "hirunews",
       "Timestamp": "Saturday, 09 June 2018 - 16:26",
       "Headline": "සුළං වේගය අනිද්දා සිට අඩුවෙයි",
       "News Content": "දිවයින අභ්‍යන්තරයේ සහ දිවයින වටා පවතින සුළඟේ වේගය අනිද්දා සිට ක්‍රමයෙන් අඩුවනු ඇතැයි කාලගුණ විද්‍යා දෙපාර්තමේන්තුව පවසනවා.\nඑතෙක්, දිවයින හරහා විශේෂයෙන් බස්නාහිර, දකුණ, මධ්‍යම, උතුරු, උතුරුමැද සහ වයඹ යන පළාත්වලත් මොණරාගල දිස්ත්‍රික්කයේත් විටින් විට හමන පැයට කිලෝමීටර් 60 දක්වා වන සුළං බලාපොරොත්තු වන බවයි එම දෙපාර්තමේන්තුව සදහන් කළේ.\nඑසේම, ගාල්ල සිට කොළඹ, පුත්තලම සහ කන්කසන්තුරේ හරහා ත්‍රිකුණාමලය දක්වා සහ මාතර සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළඟේ වේගය ද විටින් විට ඉහළ යා හැකියි.",
       "URL": "https://www.hirunews.lk/192670/සුළං-වේගය-අනිද්දා-සිට-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3903"
}