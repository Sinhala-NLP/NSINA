{
       "Source": "hirunews",
       "Timestamp": "Monday, 04 September 2017 - 10:38",
       "Headline": "පංති ගිය සිසුවිය තරුණයන් දෙදෙනෙකු විරවිලදී පැහැර ගනී (ඡායාරූප)",
       "News Content": "උපකාරක පංති ගිය පාසල් සිසුවියක් තරුණයක් දෙදෙනෙකු විසින් පැහැරගෙන ගොස් ඇතැයි තිස්සමහාරාමයෙන් වාර්තා වනවා.\nදෙබරවැව ජාතික පාසලේ උසස් පෙළ හදාරන භාග්‍යා සඳනි නමැති මෙම සිසුවිය තිස්සමහාරාමයේ තිබෙන උපකාරක පංතියකට සහභාගී වී යහළු යෙහෙළියන් සමග වීරවිල නගරයට ගිය අවස්ථාවේ මෙම සිද්ධියට මුහුණ පා ඇතැයි සඳහන්.\nඑම පවුලේ දියණියන් තුන් දෙනෙකු සිටින අතර මෙසේ පැහැරගෙන ඇත්තේ මද්දුම දියණියයි.\nඅවුරුදු 16 වයසැති මෙම දැරියගේ පියා වන්නේ ගාමිණී ජයතිලකයි.\nඔහු කියා සිටින්නේ දියණිය ඇසුරු කළ එම වයස් මට්ටමේ යහළුවන්ගේ සැලසුමක් මත මෙම පහර ගැනීම සිදු වූ බවට සැක කරන බවයි.\nතිස්සමහාරාම, හැළඹගස්වැව පදිංචි මෙම සිසුවිය මෙසේ පැහැරගෙන ගොස් දැනට මාසයකට අධික කාලයක් ගත වනවා.\nපසුගිය ජුලි 29 වනදා මෙම පැහැරගැනීම සිදු වූ බවටයි වීරවිල පොලිසියට පැමිණිලි කර ඇත්තේ.\nඇයගේ පියා පවසන්නේ මෙය ප්‍රේම සම්බන්ධයක් මුල් කරගනිමින් සිදු වූ පැහැර ගැනීමක් බවයි.\nඑමෙන්ම සිය දියණියගේ කැමැත්ත ඉල්ලමින් පැමිණි එම ප්‍රදේශයේ තරුණයෙකුද මේවන විට සැඟව ඇති බවද පියා ප්‍රකාශ කරනවා.",
       "URL": "https://www.hirunews.lk/170103/පංති-ගිය-සිසුවිය-තරුණයන්-දෙදෙනෙකු-විරවිලදී-පැහැර-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4339"
}