{
       "Source": "hirunews",
       "Timestamp": "Friday, 02 March 2018 - 13:10",
       "Headline": "ආගමික කටයුතුවලට හීලෑ අලි ඇතුන් දෙන්න නව විෂය භාර ඇමති සැරසේ",
       "News Content": "ආගමික කටයුතු සඳහා හීලෑ අලි ඇතුන් ලබාදීමේ විධිමත් වැඩපිලිවෙලක් කඩිනමින් සකස් කරන බව වනජිවි හා තිරසර සංවර්ධන අමාත්‍ය රවීන්ද්‍ර සමරවීර පවසනවා.\nඅමාත්‍යවරයා මේ බව කියා සිටියේ එම අමාත්‍යාංශයේදී අද (02) වැඩභාර ගැනීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nමේ අතර, කැබිනට් සංශෝධනයෙන් අනතුරුව ස්වදේශ කටයුතු නියෝජ්‍ය අමාත්‍ය ධුරය හිමිවූ ජේ.සී.අලවතුවල ද අද (02) සිය ධුරයේ වැඩ භාර ගත්තා.\nස්වදේශ කටයුතු නියෝජ්‍ය අමාත්‍යවරයා ලෙස මීට පෙර කටයුතු කළ නිමල් ලන්සා සිය ධුරයෙන් ඉල්ලා අස්වීමෙන් අනතුරුව එම තනතුර පුරප්පාඩු වී තිබුණා.",
       "URL": "https://www.hirunews.lk/184919/ආගමික-කටයුතුවලට-හීලෑ-අලි-ඇතුන්-දෙන්න-නව-විෂය-භාර-ඇමති-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4056"
}