{
       "Source": "hirunews",
       "Timestamp": "Thursday, 24 November 2022 - 20:03",
       "Headline": "උද්ධමනය තව තවත් අඩුවීමේ ප්‍රවණතාවක් - මුදල් අච්චු ගැසීමත් පහතට (වීඩියෝ)",
       "News Content": "පිපිරීමට ආසන්නව තිබූ මෙරට ආර්ථිකය, එම තත්ත්වයට යා නොදී වළක්වා ගැනීමට හැකියාව ලැබී ඇති බව මහ බැංකු අධිපති ආචාර්ය නන්දලාල් වීරසිංහ පවසනවා.\nමහබැංකුවේ අද (24) පැවති මාධ්‍ය හමුවකට එක්වෙමින් අධිපතිවරයා කියා සිටියේ ඉදිරියේදී මෙරට පොලී අනුපාතවල ස්ථාවරවීමක් සහ අඩුවීමක් දක්නට ලැබෙනු ඇති බවයි.\nඑසේම, ඉදිරි සති කිහිපය තුළ ශ්‍රී ලංකාවේ ද්විපාර්ශවික ණය හිමියන්ගේ එකඟතාවය ලබා ගැනීමට හැකි වුවහොත් ජාත්‍යන්තර මූල්‍ය අරමුදලේ අපේක්ෂිත සහනය එළැඹෙන ජනවාරි මාසය පමණ වනවිට ලබාගත හැකි වනු ඇති බවට බලාපොරොත්තු වන බවයි මහ බැංකු අධිපතිවරයා කියා සිටියේ.\nපසුගිය වසරට සාපේක්ෂව මෙම වසරේ මුදල් මුද්‍රණයේ අඩුවක් දක්නට ලැබෙන බවද මහ ඔහු සඳහන් කළා.\n2022 ජනවාරි සිට මේ දක්වා කාලය තුළ මුදල් මුද්‍රණය කර ඇත්තේ රුපියල් බිලියන 47 ක් පමණයි. පසුගිය 2021 වසර තුළ දී රුපියල් බිලියන 341 ක මුදලක් මුද්‍රණය කර ඇති බවයි මහ බැංකු අධිපතිවරයා සඳහන් කළේ.",
       "URL": "https://www.hirunews.lk/321192/උද්ධමනය-තව-තවත්-අඩුවීමේ-ප්‍රවණතාවක්-මුදල්-අච්චු-ගැසීමත්-පහතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=711"
}