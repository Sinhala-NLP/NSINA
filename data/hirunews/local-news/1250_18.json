{
       "Source": "hirunews",
       "Timestamp": "Monday, 04 April 2022 - 15:06",
       "Headline": "යාපනය විශ්වවිද්‍යාලය වැසේ",
       "News Content": "නැවත දැනුම්දෙන තුරු යාපනය විශ්වවිද්‍යාලය වසා දැමීමට එහි පාලන අධිකාරිය පියවර ගෙන තිබෙනවා.\nඒ, විශ්වවිද්‍යාලයේ මතු ව ඇති පරිපාලනමය ගැටළු කිහිපයක් මුල් කර ගනිමින්.\nඒ අනුව විශ්වවිද්‍යාල පරිපාලනය විසින් නේවාසිකාගාරවල සිටින සිසුන්ට ද ඉවත් වන ලෙසට දැනුම් දී තිබෙනවා.\nයාපනය විශ්වවිද්‍යාලයේ සිසුන් පිරිසක් අද යාපනය - නුවර ප්‍රධාන මාර්ගය විශ්වවිද්‍යාලය ඉදිරිපිටින් අවහිර කරමින් විරෝධතාවක ද නිරත වූ බවයි හිරු වාර්තාකරු සඳහන් කළේ.\nපසුව ඔවුන් හිටපු අමාත්‍ය ඩග්ලස් දේවානන්දාගේ යාපනයේ පිහිටි පක්ෂ කාර්යාලය ඉදිරිපිට විරෝධතාවක ද නිරත වී තිබෙනවා.",
       "URL": "https://www.hirunews.lk/301174/යාපනය-විශ්වවිද්‍යාලය-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1250"
}