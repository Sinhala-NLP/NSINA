{
       "Source": "hirunews",
       "Timestamp": "Thursday, 20 July 2023 - 13:06",
       "Headline": "පොලිසියට පහර දුන් යුධ  හමුදා සෙබළා බෝම්බයක් සමග අත්අඩංගුවට",
       "News Content": "පොලිස් නිලධාරීන්ට පහර තුවාල සිදුකළ හමුදා සෙබලෙකු  විදෙස් රටක නිෂ්පාදිත ජීව අත්බෝම්බයක් සමග ගල්ගමුව පොලිසිය විසින් අත්අඩංගුවට ගෙන තිබෙනවා.\nපසුගිය 14 වැනි දා ගිරිබාව පොලිස් වසමේ වන්නිකුඩාවැව ප්‍රදේශයේ පැවති සංගීත ප්‍රසංගයක් අතරතුර මෙම යුධ හමුදා සෙබලා ඇතුළු තිදෙනෙකු විසින් පොලිස් නිලධාරීන්ට පහරදී  තුවාල සිදුකර ඇති බව පොලීසිය පවසයි.\nඑම පහරදීමට සම්බන්ධ අනෙක් සැකකරුවන් දෙදෙනාද  පොලිසිය විසින් අත්අඩංගුවට ගෙන තිබෙනවා. අත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/341884/පොලිසියට-පහර-දුන්-යුධ-හමුදා-සෙබළා-බෝම්බයක්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=167"
}