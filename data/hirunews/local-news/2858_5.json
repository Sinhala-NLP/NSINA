{
       "Source": "hirunews",
       "Timestamp": "Wednesday, 11 March 2020 - 19:40",
       "Headline": "එක්කෝටි තිස්පන්ලක්ෂයක මත්පෙති මධ්‍යම තැපැල් හුවමාරුවේ",
       "News Content": "රුපියල් එක්කෝටි 35 ලක්ෂ 97,500ක් වටිනා මත්පෙති තොගයක් කොළඹ මධ්‍යම තැපැල් හුවමාරුවේ තිබී ඊයේ සොයාගෙන තිබෙනවා.\nරේගු මාධ්‍ය ප්‍රකාශක අතිරේක රේගු අධ්‍යක්‍ෂ සුනිල් ජයරත්න කියා සිටියේ බෙල්ජියමේ සිට කොළඹ - මරදාන ප්‍රදේශයේ ලිපිනයකට මෙම මත්පෙති පාර්සලය එවා තිබූ බවයි.\nමෙම පාර්සලය මාස 5 ක පමණ කාලයක් මධ්‍යම තැපැල් හුවමාරුවේ තිබී ඇති අතර, එය භාරගැනීමට කිසිවෙකු ඉදිරිපත්වී නැහැ.\nපසුව රේගු බුද්ධි තොරතුරු ඒකකය සිදුකළ විමර්ශනයකදී අනාවරණ වී ඇත්තේ මෙම මත්පෙති එවා ඇති ලිපිනය ව්‍යාජ එකක් බවටයි.",
       "URL": "https://www.hirunews.lk/236303/එක්කෝටි-තිස්පන්ලක්ෂයක-මත්පෙති-මධ්‍යම-තැපැල්-හුවමාරුවේ",
       "Category": "Local News",
       "Parent URL": "https://www.hirunews.lk/local-news.php?pageID=2858"
}