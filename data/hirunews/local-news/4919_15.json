{
       "Source": "hirunews",
       "Timestamp": "Wednesday, 17 August 2016 - 10:57",
       "Headline": "නිධන්  හෑරූ 10 දෙනෙකු අත්අඩංගුවට",
       "News Content": "හුංගම - කට්ටකඩුව සහ කුච්චවේලි ප්‍රදේශවල අනවසරයෙන් කැණීම් කරමින් සිටි පුද්ගලයන් 10 දෙනෙකු පොලිසිය අත්අඩංගුවට ගෙන තිබෙනවා.\nහුංගම, කට්ටකඩුව, යාය 19 ප්‍රදේශයේ පාළු ස්ථානයක අනවසරයෙන් නිදන් හාරමින් සිටින බවට ලද තොරතුරකට අනුව පොලිසිය එහි ගොස් තිබුණා.\nඑහිදී කැණීම් කරමින් සිටි පුද්ගලයන් 7 දෙනෙකු පොලිස් භාරයට ගනු ලැබුවේ ඒ සදහා යොදා ගනු ලැබූ උපකරණ ද සමගයි.\nසැකකරුවන් අගුණකොලපැලැස්ස සහ අම්බලන්තොට ප්‍රදේශවල පදිංචිකරුවන්.\nඉතිරි සැකකරුවන් තුන්දෙනා කුච්චවේලි පොලිසිය මගින් අත්අඩංගුවට ගනු ලැබුවේ කුච්චවේලි - වඩලිකුලම් - කල්ලම්පත්තුව මාර්ගයේ 6 කණුව අසල රක්ෂිතයේ නිධන් හාරමින් සිටියදීයි.\nඑම සැකකරුවන් කුච්චවේලි ප්‍රදේශයේම පදිංචිකරුවන් බවයි පොලිසිය සදහන් කළේ.",
       "URL": "https://www.hirunews.lk/140825/නිධන්-හෑරූ-10-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4919"
}