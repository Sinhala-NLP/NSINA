{
       "Source": "hirunews",
       "Timestamp": "Wednesday, 05 April 2023 - 13:16",
       "Headline": "වනඅලි ප්‍රහාරයකින් පුද්ගලයෙක් මරුට",
       "News Content": "අම්පාර - මහඔය සහ දීඝවාපිය ප්‍රදේශවල දී වනඅලි ප්‍රහාරයන්ට ලක්ව පුද්ගලයින් දෙදෙනෙකු ජිවිතක්ෂයට පත්ව තිබෙනවා.\nඉන් එක් අයෙකු මහඔය - ටැම්පිටිය ප්‍රදේශයේ දී මියගොස් ඇති අතර, ඔහු 72 හැවිරිදි වියේ පසුවන අයෙකු බවයි පොලීසිය සඳහන් කළේ.\nඑම පුද්ගලයා ඊයේ (04) රාත්‍රියේ සුනඛයා බුරන ශබ්දය ඇසී නිවසින් පිටතට පැමිණ ඇති අතර, එම අවස්ථාවේ දී ඔහු වනඅලි ප්‍රහාරයට ලක්වුණා.\nඅනෙක් වනඅලි ප්‍රහාරයෙන් මියගොස් ඇත්තේ අම්පාර - උහන ප්‍රදේශයේ පදිංචි අම්පාර පොලිස් උප ගරාජයට අනුයුක්තව සේවය කරනු ලබන සැරයන්වරයෙක්.\nරාජකාරි නිමවී නිවසට යමින් සිටිය දී එරගම දීඝවාපිය ප්‍රදේශයේ දී මොහු වනඅලි ප්‍රහාරයට ලක්ව තිබෙනවා.",
       "URL": "https://www.hirunews.lk/331752/වනඅලි-ප්‍රහාරයකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=432"
}