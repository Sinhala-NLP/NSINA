{
       "Source": "hirunews",
       "Timestamp": "Sunday, 28 August 2022 - 14:58",
       "Headline": "මත්ද්‍රව්‍ය කිලෝ 33ක් සමග තුන්දෙනෙකු අත්අඩංගුවට  (වීඩියෝ)",
       "News Content": "අධික වටිනාකමකින් යුත් කොකේන්, ඈෂ්, කුෂ් මත්ද්‍රව්‍ය කිලෝ 33කට අධික ප්‍රමාණයක් සහ රුපියල් ලක්ෂ 30ක මුදලක් සමග මත්ද්‍රව්‍ය ජාවාරම්කරුවන් තුන් දෙනෙකු පෑලියගොඩ දී අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ පෑලියගොඩ පොලිසියේ රාත්‍රී මුර සංචාරයේ යෙදී සිටි නිලධාරීන්ට ලද තොරතුරක් මත අද අලුයම මෙම වැටලීම සිදුකර ඇති බවයි.\nකොකේන් කිලෝග්‍රෑම් 1ක්, ඈෂ් කිලෝග්‍රෑම් 24යි ග්‍රෑම් 500ක් සහ කුෂ් කිලෝග්‍රෑම් 8ක් මොවුන් සතුව තිබී පොලිසිය භාරයට ගෙන තිබෙනවා.\nඑහිදී වැටලීම සිදුකළ ප්‍රධාන පොලිස් පරීක්ෂකවරයා ඇතුළු නිලධාරීන්ට රුපියල් ලක්ෂ 30ක අල්ලස් මුදලක් ලබා දීමට සැකකරුවන් තැත්කර ඇති අතර එම මුදල ද සැකකරුවන් සමග පොලිස් භාරයට ගෙන ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/313962/මත්ද්‍රව්‍ය-කිලෝ-33ක්-සමග-තුන්දෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=907"
}