{
       "Source": "hirunews",
       "Timestamp": "Tuesday, 24 August 2021 - 9:24",
       "Headline": "මැතිවරණ කොමසාරිස් ජනරාල්වරයාගේ තත්ත්වය යහපත් අතට",
       "News Content": "මැතිවරණ කොමසාරිස් ජනරාල් සමන් ශ්‍රී රත්නායක කොවිඩ් 19 වෛරසය ආසාදනය වීම හේතුවෙන් කොතලාවල ආරක්ෂක පීඨ රෝහලේ හදිසි ප්‍රතිකාර ඒකකයේ ප්‍රතිකාර ලබන බව වාර්තා වනවා.\nමැතිවරණ කොමසාරිස් කාර්යාල ආරංචි මාර්ග සඳහන් කළේ, තරමක් අසාධ්‍ය තත්ත්වයේ පසු වූ කොමසාරිස් ජනරාල්වරයාගේ සෞඛ්‍ය තත්ත්වය මේ වන විට යහපත් අතට හැරී ඇති බවයි.\nපෙරේදා දිනයේ දී හුස්ම ගැනීමේ අපහසුතාවයෙන් පසු වූ මැතිවරණ කොමසාරිස් ජනරාල් සමන් ශ්‍රී රත්නායක හට ඔක්සිජන් ලබාදීම ද සිදු කර තිබෙනවා.\nකෙසේ වෙතත් මේ වනවිට ඔහුට තවදුරටත් එලෙස ස්වසනාධාරක ලබාදීම සිදු කළ යුතු නැති බවට යි වාර්තා වන්නේ.",
       "URL": "https://www.hirunews.lk/280477/මැතිවරණ-කොමසාරිස්-ජනරාල්වරයාගේ-තත්ත්වය-යහපත්-අතට",
       "Category": "Local News",
       "Parent URL": "https://www.hirunews.lk/local-news.php?pageID=1734"
}