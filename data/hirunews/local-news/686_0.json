{
       "Source": "hirunews",
       "Timestamp": "Tuesday, 06 December 2022 - 7:34",
       "Headline": "පොඩි ලැසීට මුදල් විශුද්ධිකරණ පනත යටතේ විමර්ශනයක්",
       "News Content": "යතුරුපැදියකින් පැමිණි දෙදෙනකු නිට්ටඹුව නගරය ආසන්නයේ දී හෙද නිලධාරිනියකගේ අතට තියුණු ආයුධයකින් පහර දී ඇය සතු ව තිබූ මුදල් සහිත අත් බෑගය කොල්ල කා පලා ගොස් තිබෙනවා.\nතුවාල ලැබූ හෙද නිලධාරිනිය ප්‍රතිකාර සඳහා වතුපිටිවල මූලික රෝහලේ ඇතුලත් කළ බවයි පොලිසිය සඳහන් කළේ.\nමේ අතර, බූස්ස අධිආරක්ෂිත බන්ධනාගාරයේ මේ වන විට රඳවා සිටින ජනිත් මධුසංක ද සිල්වා නොහොත් පොඩි ලැසී ඇතුළු සැකකරුවන් තුන්දෙනෙකු සම්බන්ධයෙන් මුදල් විශුද්ධිකරණ පනත යටතේ විමර්ශනයක් ආරම්භ කර ඇති බව අපරාධ පරීක්ෂණ දෙපාර්තමේන්තුව ඊයේ (05) කොළඹ ප්‍රධාන මහේස්ත්‍රාත් අධිකරණයට දැනුම් දෙනු ලැබුවා.",
       "URL": "https://www.hirunews.lk/322050/පොඩි-ලැසීට-මුදල්-විශුද්ධිකරණ-පනත-යටතේ-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=686"
}