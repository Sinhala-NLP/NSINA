{
       "Source": "hirunews",
       "Timestamp": "Thursday, 27 April 2023 - 14:19",
       "Headline": "ඌරුබොක්කේ එකම පවුලේ හතරකට ප්‍රහාරයක්",
       "News Content": "මාතර - ඌරුබොක්ක, බෙන්ගමුව පුහුල්හේන ප්‍රදේශයේ නිවසකට ඇතුළුවූ මැර කණ්ඩායමක් එහි සිටි මව, පියා ඇතුළු දරුවන් දෙදෙනාට තියුණු ආයුධකයින් පහරදී පළාගොස් තිබෙනවා.\nඊයේ (26) රාත්‍රියේ මෙම පහරදීම සිදුව ඇති අතර තුවාල ලැබූ ඔවුන් ප්‍රතිකාර සඳහා ඇතුළත් කෙරුණේ ඌරුබොක්ක, හීගොඩ ප්‍රාදේශීය රෝහලටයි.\nඑහිදී 51 හැවිරිදි මව සහ 13 හැවිරිදි පුතා වැඩිදුර ප්‍රතිකාර සඳහා ඇඹිලිපිටිය මහරෝහලට මාරුකර යැවුණා.\nපහරදීම සඳහා පැමිණි පුද්ගලයින් මුහුණු ආවරණය කරගෙන පැමිණ ඇති අතර ඔවුන් හදුනාගැනීම සඳහා පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/333589/ඌරුබොක්කේ-එකම-පවුලේ-හතරකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=387"
}