{
       "Source": "hirunews",
       "Timestamp": "Friday, 17 February 2017 - 14:03",
       "Headline": "අම්බලන්ගොඩ - ඉඩම්තොට ඝාතනයේ තවත් සැකකරුවෙකු අත්අඩංගුවට",
       "News Content": "අම්බලන්ගොඩ - ඉඩම්තොට ප්‍රදේශයේදී එකම පවුලේ මව, පියා සහ කුඩා දරුවෙකු ඝාතනය කිරීමේ සිද්ධිය සම්බන්ධයෙන් තවත් සැකකරුවෙකු අම්බලන්ගොඩ පොලීසිය මගින් ඊයේ රාත්‍රියේ අත්අඩංගුවට ගෙන තිබෙනවා.\nඝාතනය පිළිබඳව ඉකුත් දා අත්අඩංගුවට ගත් ප්‍රධාන සැකකරුගේ ඥාතියෙකු ලෙස සැලකෙන ඊයේ රාත්‍රියේ අත්අඩංගුවට ගත් පුද්ගලයා ඝාතනය සඳහා ප්‍රවාහන පහසුකම් සපයා ඇති බවයි වාර්තා වන්නේ.\nඔහු සතුව තිබී ස්පාඤ්ඤයේ නිෂ්පාදිත ගිනි අවියක් ද සොයාගෙන තිබෙනවා.\nමීට ඉහත දී ඝාතන සිද්ධිය සම්බන්ධයෙන් සැකකරුවන් 7 දෙනෙකු සහ ත්‍රිරෝද රථයක් පොලිස් භාරයට ගැනුණා.\nඅම්බන්ගොඩ - ඉඩම්තොට ප්‍රදේශයේදී මව, පියා සහ කුඩා දරුවා ගිනි අවි වලින් වෙඩි තබා ඝාතනය කර තිබුණේ පසුගිය වසරේ දෙසැම්බර් මස 5 වන දායි.",
       "URL": "https://www.hirunews.lk/154717/අම්බලන්ගොඩ-ඉඩම්තොට-ඝාතනයේ-තවත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4657"
}