{
       "Source": "hirunews",
       "Timestamp": "Thursday, 08 November 2018 - 13:35",
       "Headline": "සී.වී.විග්නේෂ්වරන්, ඉලංගෙයි තමිල අරසු පක්ෂයෙන් ඉවත්වීමේ ලිපිය භාරදෙයි",
       "News Content": "උතුර පළාත් හිටපු ප්‍රධාන අමාත්‍ය සී.වී. විග්නේෂ්වරන් ඉලංගෙයි තමිල් අරසු පක්ෂයෙන් ඉවත්වන බවට සඳහන් ලිපිය පක්ෂ නායක පාර්ලිමේන්තු මන්ත්‍රී මාවෙයි සේනාධිරාජා වෙත  ලබාදී තිබෙනවා.\nයාපනයේ පිහිටි දෙමළ ජාතික සන්ධාන පක්ෂ කාර්යාලයට පැමිණ ඊයේ දිනයේදී ඔහු මෙම ලිපිය තමන් වෙත භාරදුන් බවයි පාර්ලිමේන්තු මන්ත්‍රී මාවෙයි සේනාධිරාජා හිරු ප්‍රවෘත්ති අංශය කළ විමසීමකදී සඳහන් කළේ.\nලිපිය භාරදීමෙන් පසු පක්ෂ නායක පාර්ලිමේන්තු මන්ත්‍රී මාවෙයි සේනාධිරාජා සහ උතුර පළාතේ හිටපු ප්‍රධාන අමාත්‍යවරයා අතර පැයක පමණ සුහද සාකච්ඡාවක්ද පැවති බව අප වාර්තාකරු කියා සිටියා.\nඑහිදී අදහස් දක්වමින් හිටපු ප්‍රධාන අමාත්‍යවරයා සඳහන් කර ඇත්තේ තමන් පිහිටවූ දෙමළ ජනතා සන්ධානය ඔස්සේ ඉදිරි දේශපාලන කටයුතු සිදුකරගෙන යන බවයි.",
       "URL": "https://www.hirunews.lk/203815/සී-වී-විග්නේෂ්වරන්-ඉලංගෙයි-තමිල-අරසු-පක්ෂයෙන්-ඉවත්වීමේ-ලිපිය-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=3661"
}