{
       "Source": "hirunews",
       "Timestamp": "Sunday, 24 July 2022 - 7:30",
       "Headline": "සතියක් තුළ තවත් ගෑස් නෞකා හයක් දිවයිනට",
       "News Content": "තවත් ගෑස් නෞකා හයක් ඉදිරි සතිය තුළ දිවයිනට ළඟාවීමට නියමිතයි.\nඒ අනුව මෙම මාසය තුළ සපුරාගැනීමට අපේක්ෂිත ගෑස් සංචිතය මෙට්‍රික් ටොන් 33,000 ක්.\nලිට්රෝ සමාගම පවසන්නේ මහජනතාවට අඛණ්ඩ ගෑස් සැපයුමක් සහතික කිරීම සඳහා මෙලෙස ආනයනය වැඩි කිරීමට පියවර ගෙන ඇති බවයි.\nඊයේ දිනයේදීත් ගෑස් මෙට්‍රික් ටොන් 3,740 ක් රැගත් නෞකාවක් දිවයිනට ළඟා වී තිබෙනවා.\nසාමාන්‍යයෙන් මීට පෙර දෛනිකව වෙළඳපොලට නිකුත් කළ ගෘහස්ථ ගෑස් සිලින්ඩර 80,000 ක් පමණ වුවත් මේ වනවිට එය ලක්ෂයක් පමණ දක්වා ඉහළ නැංවීමට පියවර ගෙන ඇති බවයි ලිට්රෝ සමාගම ප්‍රකාශ කළේ.",
       "URL": "https://www.hirunews.lk/310797/සතියක්-තුළ-තවත්-ගෑස්-නෞකා-හයක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=997"
}