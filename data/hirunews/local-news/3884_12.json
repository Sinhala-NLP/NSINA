{
       "Source": "hirunews",
       "Timestamp": "Friday, 22 June 2018 - 6:49",
       "Headline": "නීති විරෝධී මත්පැන් පෙරමින් සිටි කාන්තාවක් අල්ලයි",
       "News Content": "හලාවත - මැරවල ප්‍රදේශයේ සිදු කරන ලද හදිසි වැටලීමකදී නීති විරෝධී මත්පැන් නිෂ්පාදනය කරමින් සිටි සැකකාරියක්,සැකකරුවන් දෙදෙනෙකු සමග නීති විරෝධී මත්පැන් නිෂ්පාදනය කිරීමට ගන්නා උපකරණ තොගයක් අත්අඩංගුවට ගැනීමට වලාන දුෂණ මර්ධන ඒකකය සමත්ව තිබෙනවා.\nපසුගිය 21 වැනිදා දවස පුරා පොලිස් නිලධාරීන් 100 දෙනෙකු යොදා ගෙන මෙම මෙහෙයුම ක්‍රියාත්මක කර තිබෙනවා.\nසැකකාරිය අත්අඩංගුවට ගෙන ඇත්තේ මැරවල ගමේ පිහිටි තම නිවසේ නීති විරෝධී මත්පැන් නිෂ්පාදනය කිරීමට සුදානම් වන අවස්ථාවේදීයි.\nසෙසු සැකකරුවන් දෙදෙනා මැරවල දූපතේදී අත්අඩංගුවට ගැනීමට මෙහෙයුම ක්‍රියාත්මක කළ නිලධාරීන්ට හැකිව තිබෙනවා.\nමෙම මෙහෙයුමේදී ගෝඩා බැරල් 21 ක්, හිස් බැරල් 12 ක්, ගෑස් ලිප් 02 ක්, සීනි කිලෝ 50 ක් සහ යීස්ට් පැකට් 02 ක් ද අත්අඩංගුවට ගෙන තිබෙනවා.\nමෙම වැටලීම සදහා පොලිස් නාවුක කොට්ඨාසයේ නිලධාරීන්ගේ සහායද වලාන දුෂන මර්ධන ඒකකයට ලැබී තිබෙනවා.",
       "URL": "https://www.hirunews.lk/193634/නීති-විරෝධී-මත්පැන්-පෙරමින්-සිටි-කාන්තාවක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3884"
}