{
       "Source": "hirunews",
       "Timestamp": "Wednesday, 07 June 2017 - 19:33",
       "Headline": "මාතර කතරගම දුම්රිය මාර්ගයේ පළමු අධියරේ ඉදි කිරීම් ගැන චෝදනාවක්",
       "News Content": "මාතර සිට කතරගම දක්වා වන දුම්රිය මාර්ගයේ පළමු අදියරේ ඉදිකිරීම් සිදුකරන චින සමාගම නිසි ප්‍රමිතියකින් තොරව අදාළ කටයුතු සිදුකරන බවට ඉංජිනේරු කාර්යයන් පිළිබඳ මධ්‍යම උපදේශක කාර්යංශ ඉංජිනේරුවන්ගේ සංගමය චෝදනා කරනවා.\nඑහි නියෝජිතයන් පවසන්නේ අදාළ ඉදිකිරීම්වල ප්‍රමිතිය සම්බන්ධයෙන් නිසි පරිදි සොයා බැලූ අදාල ව්‍යාපෘතියේ කණ්ඩායම් නායක ඉංජිනේරු එම්.එම් අක්‍රම් මහතාව එම තනතුරින් මේ වනවිට කිසිදු හේතු දැක්වීමකින් තොරව ඉවත් කර ඇති බවයි.\n2006 වසරේදී මාතර - කතරගම දුම්රිය මාර්ගයේ ඉදිකිරීම් ඇරඹෙන්නේ මුහුදු මාර්ගයේ දුම්රිය ධාවනය තවදුරටත් දීර්ඝ කිරීමේ අරමුණින්.\nකිලෝ මීටර් 158 ක් පමණ වූ එම මාර්ගයේ වේගය කිලෝමීටර් 120 ක පමණ රඳවා ගැනීමට ඉංජිනේරුවන් බලාපොරොත්තු වුණා.\nකෙසේ වෙතත්, දුම්රිය මාර්ග ඉදිකරන චීන සමාගම සහ මෙරට ඉංජිනේරුවන් අතර විටින් විට මතුවන ගැටලු ඉදිකිරීම්වලට දැඩි බාධා එල්ල කර තිබෙනවා.",
       "URL": "https://www.hirunews.lk/163072/මාතර-කතරගම-දුම්රිය-මාර්ගයේ-පළමු-අධියරේ-ඉදි-කිරීම්-ගැන-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4479"
}