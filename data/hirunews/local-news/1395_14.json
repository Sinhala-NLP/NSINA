{
       "Source": "hirunews",
       "Timestamp": "Wednesday, 26 January 2022 - 21:27",
       "Headline": "වීදි ගණිකාවන්ගේ අලුත්ම සෙල්ලම (වීඩියෝ)",
       "News Content": "ගල්කිස්ස - දක්ෂිණාරාම පාරේ පිහිටා ඇති වදකාගරයක් බදු වු මෙම ලැගුම්හල තුලින් දින පතා මෙලෙස පුද්ගලයන් ජීවිතය යදින අඳෝනා හඬ නැගෙන්නේ ප්‍රදේශයේ නිහැඩියාව සුනු විසුනු කරමින්.\n36රැ1 ලෙස සටහන් කෙටි තාප්පයකින් වට ව ඇති මෙම ස්ථානයේ රාත්‍රිය පුරා පිරිමින් හඩා වැටෙන්නේ මන් දැයි සොයා බැලීමට හිරු සී.අයි.ඒ. කණ්ඩායම මෙම ස්ථානයට ලගා වුණා.\nදින ගණනාවක් රාත්‍රියේ මෙහි සිදුවන දෑ රූගත කළ අපට දැක ගත හැකිවුයේ මෙය අධික ලෙස මත් ද්‍රව්‍යවලට ඇබ්බැහි වු වීදී ගණිකාවන්ගේ තිප්පොලක් බවයි.\nගල්කිස්ස - දක්ෂිනාරාම මාර්ගය ආරම්භ වන ස්ථානයේ සැරිසරන ගණිකාවන් එක් රැයකට පුරුෂයන් කිහිප දෙනෙකු තම වසගයට ගෙන මෙම තිප්පොල කරා රැගෙන එනවා.\nමෙම ස්ථානයට පැමිණෙන ඇතැම් පිරිස් ඇතුලට යාමට බියක් දැක් වු අවස්ථාවල වීදි ගණිකාවන් කෙලෙස හෝ ඔවුන්ව තම තිප්පොලට රැගෙනයාමට ඇවිටිලි කරනවා.\nකෙසේ හෝ ගණිකා තිප්පොලට තුලට රැගෙන ගිය පසු එන පුද්ගලයන්ගේ මුදල් පසුම්බි, රන් භාණ්ඩ ආදිය කොල්ලකෑම සදහා පොලු මුගුරැ රැගත් සංවිධානාත්මක පිරිසක් මෙම ස්ථානයේම රැදී සිටිනවා.",
       "URL": "https://www.hirunews.lk/295286/වීදි-ගණිකාවන්ගේ-අලුත්ම-සෙල්ලම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1395"
}