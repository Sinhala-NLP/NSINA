{
       "Source": "hirunews",
       "Timestamp": "Tuesday, 19 April 2016 - 19:49",
       "Headline": "කාන්තාවක් පැහැර ගැනීමේ උත්සාහයක් වැළකෙයි",
       "News Content": "ගාල්ල මාපලගම ප්‍රදේශයේදී කාන්තාවක් පැහැර ගැනීමට තැත් කිරීම සම්බන්ධයෙන් නාගොඩ ප්‍රදේශයේ පදිංචි ත්‍රිරෝද රථ රියදුරෙකු අත්අඩංගුවට ගෙන තිබෙනවා.\nඅදාළ කාන්තාව පැහැර ගෙන යන අතරතුර එම ත්‍රිරෝද රථයෙන් පැන බේරීමට සමත්ව තිබුනා.\nඊයේ පස්වරුවේ මෙලෙස පැහැරගැනීමට උත්සාහ කර ඇත්තේ තල්ගස්වල ප්‍රදේශයේ පදිංචි 30 හැවිරිදි කාන්තාවක්.\nමාපලගම - හේමාල්ගොඩ පාලු ප්‍රදේශයකදී ඇයව ත්‍රී රෝද රථයට නංවාගෙන ඇත්තේ නිවසට කැඳවාගෙන යන බව පවසමින්.\nපසුව අදාළ ස්ථානය පසුකර ත්‍රි රෝද රථය නොනවත්වාම ධාවනය කිරීම හේතුවෙන් එම කාන්තාව ත්‍රිරෝද රථයෙන් පැන තිබෙනවා.\nකාන්තාව ත්‍රිරෝද රථයෙන් පනින ආකාරය එම ස්ථානයේ ව්‍යාපාරික ස්ථානයක සවි කර තිබූ ආරක්ෂක කැමරාවල සටහන්ව තිබුණේ මෙලෙසින්.",
       "URL": "https://www.hirunews.lk/131251/කාන්තාවක්-පැහැර-ගැනීමේ-උත්සාහයක්-වැළකෙයි",
       "Category": "Local News",
       "Parent URL": "https://www.hirunews.lk/local-news.php?pageID=5081"
}