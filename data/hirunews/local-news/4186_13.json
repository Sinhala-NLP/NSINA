{
       "Source": "hirunews",
       "Timestamp": "Tuesday, 05 December 2017 - 13:07",
       "Headline": "හික්කඩුවේත් වෙඩි පත්තුවෙයි",
       "News Content": "හික්කඩුව, කුමාරකන්ද ප්‍රදේශයේ වෙඩි තැබීමක් සිදුව තිබෙනවා.\nවෙඩි තැබීමෙන් පුද්ගලයෙකු තුවාල ලබා ඇති අතර ඔහු ගාල්ල කරාපිටිය රෝහලට ඇතුලත් කර ඇති බවයි වාර්තා වන්නේ.\nයතුරුපැදියකින් පැමිණි පුද්ගලයන් දෙදෙනෙකු මෙම වෙඩි තැබීම සිදුකර පලා ගොස් ඇති බවයි පොලිසිය පවසන්නේ.\nතුවාල ලබා ඇත්තේ නාරම්මල ප්‍රදේශයේ පදිංචි 28 හැවිරිදි තරුණයෙක්.\nඔහු වෙල්ඩින් වැඩ සඳහා හික්කඩුව ප්‍රදේශයට පැමිණ ඇතැයි අනාවරණ වී තිබෙනවා.\nසිද්ධිය පිළිබඳ හික්කඩුව පොලිසිය විමර්ශණ ආරම්භ කර තිබෙනවා.\nමේ අතර තංගල්ල - කුඩාවැල්ල ප්‍රදේශයේ රාජ්‍ය බැංකුවකට ආයුධ සන්නද්ධව පැමිණි කොල්ලකරුවන් දෙදෙනෙකු රුපියල් ලක්ෂ 50කට අධික මුදලක් කොල්ල කා පළා ගොස් තිබෙනවා.\nඅද පෙරවරුවේ මොවුන් මුහුණු ආවරණය කරගෙන යතුරුපැදියකින් පැමිණ මෙම කොල්ලය සිදුකර ඇති බවයි පොලීසිය සඳහන් කළේ.\nඑහිදී කොල්ලකරුවන් එල්ල කළ වෙඩි පහරකින් ගනුදෙනුකරුවෙකු තුවාල ලැබුවා.\nකොල්ලකරුවන් අනතුරුව ඔවුන් පැමිණි යතුරුපැදියෙන් දික්වැල්ල දෙසට පළා ගොස් ඇති අතර, ඔවුන් අත්අඩංගුවට ගැනීම සඳහා තංගල්ල පොලීසිය විමර්ශනයක් ආරම්භ කර තිබෙනවා.\nවෙඩි ප්‍රහාරයෙන් තුවාල ලැබූ පුද්ගලයා තංගල්ල මූලික රෝහලට ඇතුළත් කර ඇති අතර ඔහුගේ පාදයකට තුවාල සිදුව ඇති බව පොලීසිය සඳහන් කළා.",
       "URL": "https://www.hirunews.lk/177634/හික්කඩුවේත්-වෙඩි-පත්තුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4186"
}