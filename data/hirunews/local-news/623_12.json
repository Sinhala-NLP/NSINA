{
       "Source": "hirunews",
       "Timestamp": "Wednesday, 04 January 2023 - 16:49",
       "Headline": "මියගිය දිනේෂ් ෂාෆ්ටර්ගේ මරණයේ සාක්ෂි විමසීම මහේස්ත්‍රාත් නිළමැදිරියේදී",
       "News Content": "ව්‍යාපාරික දිනේෂ් ෂාෆ්ටර්ගේ මිය යෑමේ සිද්ධියට අදාළව මහේස්ත්‍රාත් පරීක්ෂණය අද කොළඹ අතිරේක මහේස්ත්‍රාත් රජින්ද්‍රා ජයසූරිය හමුවේ කැඳවා තිබෙනවා.\nඑය ප්‍රථමයෙන් විවෘත අධිකරණයේ කැදවූ අතර, එහිදී මහේස්ත්‍රාත්වරිය සඳහන් කළේ මරණකරුගේ පාර්ශවයෙන් කරන ලද ඉල්ලීමකට අනුව සාක්ෂි සටහන් කර ගැනීම තම නිළ මැදිරියේ සිදු කරන බවයි.\nඒ අනුව මහේස්ත්‍රාත්වරියගේ නිළමැදිරියේදී සාක්ෂි සටහන් කර ගැනීම සිදු කර තිබෙනවා.\nඑය ආවරණය කිරීම සඳහා මාධ්‍යටද අවසර ලබා දී තිබුණේ නැහැ.\nප්‍රථමයෙන් මියගිය දිනේෂ් ෂාෆ්ටර්ගේ බිරිදගෙන් සහ ඔවුන්ගේ සමාගමේ අධ්‍යක්ෂකවරයෙකු වූ ක්‍රිෂ් පෙරේරාගෙන් සාක්ෂි සටහන් කර ගැනීම සිදු වූ බවයි හිරු අධිකරණ වාර්තාකරු සදහන් කළේ.\nවැඩි දුර සාක්ෂි විභාගය ලබන 10 වනදා දක්වා කල් තැබුණා.",
       "URL": "https://www.hirunews.lk/324274/මියගිය-දිනේෂ්-ෂාෆ්ටර්ගේ-මරණයේ-සාක්ෂි-විමසීම-මහේස්ත්‍රාත්-නිළමැදිරියේදී",
       "Category": "Local News",
       "Parent URL": "https://www.hirunews.lk/local-news.php?pageID=623"
}