{
       "Source": "hirunews",
       "Timestamp": "Tuesday, 18 October 2016 - 14:58",
       "Headline": "ජවිපෙ පළාත් මන්ත්‍රීගේ පෙත්සමක් අධිකරණය ඉවත දමයි",
       "News Content": "රුපියල් කෝටි 25 ක් වටිනා රජයේ ඉදිකිරීම් කොන්ත්‍රාත් දේශපාලන හිතවතුන්ට ලබාදීමට ගත් තීරණයක් අත්හිටුවන ලෙස ඉල්ලා ජනතා විමුක්ති පෙරමුණේ පළාත් සභා මන්ත්‍රී වසන්ත සමරසිංහ ගොනු කළ පෙත්සමක් අධිකරණය අද ප්‍රතික්ෂේප කළා.\nඋතුරුමැද පළාත්බද සිවිල් අභියාචනා මහාධිකරණ විනිසුරු ආදිත්‍ය පටබැඳිගේ පෙත්සම ප්‍රතික්ෂේප කළේ එහි තිබූ දෝෂ සහිත ස්වභාවය හේතුවෙන්.\nඋතුරුමැද පළාත් ප්‍රධාන අමාත්‍යවරයා අමාත්‍ය මණ්ඩලය, පළාත් ප්‍රධාන ලේකම්වරයා ඇතුලූ පාර්ශව කිහිපයකට එරෙහිව අදාළ නියෝගය නිකුත් කරන ලෙස පෙත්සම්කාර මන්ත්‍රීවරයා ඉල්ලා තිබුණා.\nකෙසේ වෙතත් වගඋත්තරකරුවන්ගේ නම් පෙත්සමට ඇතුළත් නොකිරීම හේතුවෙනුයි එය දෝෂ සහිත බවට අධිකරණය තීරණය කළේ.",
       "URL": "https://www.hirunews.lk/145521/ජවිපෙ-පළාත්-මන්ත්‍රීගේ-පෙත්සමක්-අධිකරණය-ඉවත-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4832"
}