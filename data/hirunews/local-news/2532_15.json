{
       "Source": "hirunews",
       "Timestamp": "Saturday, 08 August 2020 - 13:12",
       "Headline": "TNA සහය රජයට ලැබෙයිද? (වීඩියෝ)",
       "News Content": "දෙමළ ජනතාවට සමානාත්මතාවය ප්‍රමුඛ කොටගෙන නීතිය හා ගෞරවය ලබාදීමට කටයුතු කරන්නේ නම් නව රජය සමග එක්ව ඉදිරියට යාමට සූදානම් බව දෙමළ ජාතික සන්ධානයේ නායක ආර්. සම්බන්ධන් මහතා පවසනවා.\nත්‍රිකුණාමලයේ පැවති ආගමික උත්සවයකින් අනතුරව ඔහු මේ බව සඳහන් කළා.\nදුන් තීන්දු ක්‍රියාත්මකවෙලා නැහැ කියලා ජනතාව අතර කලකිරීමක් තියෙනවා.\nඒවගේම සංවර්ධනය ගැන ජනතාව අතර පොඩි ප්‍රශ්නයක් තියෙනවා.\nඊළඟ රජය පත්වන්නේ පොදුජන පෙරමුණෙන්.\nඅපේ ස්ථාවරය රටේ දීර්ඝකාලීන සාමකාමී තත්ත්වයක් පවත්වන්න.\nදෙමළ ජනතාවට සමානාත්මතාවය ප්‍රමුඛකොටගෙන නීතිය හා ගෞරවය ලබාදුනහොත් නව රජය සමග එක්ව ඉදිරියට යන්න ලෑස්තියි.\nඒ මතයේ කිසි වෙනසක් නැහැ.\nපවතින රජය මේ ක්‍රියාමාර්ගය ඉදිරියට ගෙන යන ආකාරය අනුව තමයි එය රඳා පවතින්නේ.\nරජය අනෙක් පාර්ශ්ව සමග එකඟතාවයට පැමිණ අපේ සහයෝගයත් අරගෙන දේශපාලන තීන්දු ගැන ක්‍රියා කළොත් ඒකට අපි පූර්ණ සහයෝගය ලබාදෙනවා.",
       "URL": "https://www.hirunews.lk/247361/tna-සහය-රජයට-ලැබෙයිද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2532"
}