{
       "Source": "hirunews",
       "Timestamp": "Wednesday, 30 December 2020 - 8:15",
       "Headline": "මෙරට කොරෝනා ආසාදිතයන් 42,000 ඉක්මවයි",
       "News Content": "කොරෝනා ආසාදිතයන් 453 දෙනෙකු ඊයේ වාර්තාවීමත් සමඟ මෙරට සමස්ත කොරෝනා ආසාදිතයින් සංඛ්‍යාව හතලිස් දෙදහසේ සීමාව ඉක්මවා ගියා.\nඑය සටහන් වුයේ 42,063 ලෙසයි. ඒ අනුව මිනුවන්ගොඩ බ්‍රැන්ඩික්ස්, පෑලියගොඩ මත්ස්‍ය වෙළඳපොළ සහ බන්ධනාගාර ආශ්‍රිත කොරෝනා පොකුර 38,343 දෙනෙකු වනවා.\nනව ආසාදිතයින් අතරින් 35 දෙනෙකු බන්ධනාගාරවලින් වාර්තා වන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nතවදුරටත් රෝහල්ගතව ප්‍රතිකාර ලබන ආසාදිතයින් සංඛ්‍යාව 7,944 ක්. ඊයේ දිනයේදී තවත් ආසාදිතයින් 704 දෙනෙකු සුවය ලබා රෝහල්වලින් පිටව යෑමත් සමඟ මෙරට සුවය ලැබූ සමස්ත ආසාදිතයින් සංඛ්‍යාව සටහන් වන්නේ 33,925 ක් ලෙසයි.\nඑමෙන්ම, තවත් කොරෝනා ආසාදිත පුද්ගලයෙකුගේ මරණයක් ඊයේ වාර්තාවීමත් සමඟ මෙරට සමස්ත කොරෝනා මරණ සංඛ්‍යාව 195 ක් වනවා. මෙලෙස මියගොස් ඇත්තේ  වැල්ලම්පිටිය ප්‍රදේශයේ පදිංචි 45 හැවිරිදි පුද්ගලයෙක්.\nකොවිඞ් නියුමෝනියා සහ වකුගඩු ආසාදනය වීම හේතුවෙන් ඊයේ දිනයේදි ඔහු හෝමාගම මුලික රෝහලේදි මියගොස් ඇති බවයි රජයේ ප්‍රවෘත්ති දෙපාර්තමේන්තුව සඳහන් කළේ.",
       "URL": "https://www.hirunews.lk/258296/මෙරට-කොරෝනා-ආසාදිතයන්-42000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2245"
}