{
       "Source": "hirunews",
       "Timestamp": "Thursday, 12 January 2023 - 7:28",
       "Headline": "රන් පොල්ලක් පෙන්වා කරන්න ගිය ජාවාරමක් STF දැලේ",
       "News Content": "නිධානයකින් ගොඩගත් රන් කුට්ටියක් බව පෙන්වමින් රන් පැහැති ලෝහමය කුට්ටියක් අලෙවි කිරීමට සූදානම් වූ ජාවාරම්කරුවන් දෙදෙනෙකුව අත්බෝම්බ දෙකක් සමඟ පරකඩුව ප්‍රදේශයේ දී පොලිස් විශේෂ කාර්ය බළකාය විසින් අත්අඩංගුවට ගෙන තිබෙනවා.\nඒ, නිධානයකින් ගොඩගත් කිලෝ දහතුනහමාරක් බරැති රන් කුට්ටියක් රුපියල් කෝටි 20කට අලෙවි කිරීමට නිධන් ජාවාරම්කරුවන් පිරිසක් සූදානම් වන බවට ලද තොරතුරකට අනුවයි.\nව්‍යාපාරික වෙස් ගත් පොලිස් විශේෂ කාර්ය බළකායේ පූගොඩ කඳවුරේ නිලධාරීන් විසින් පසුගිය 09 වෙනිදා රාත්‍රී කාලයේ දී මෙම වැටලීම සිදු කර තිබුණා.\nඅත්අඩංගුවට ගත් 48 සහ 43 හැවිරිදි සැකකරුවන් දෙදෙනා පරකඩුව, තලාවිටිය, අමුහේන්කන්දේ පදිංචිකරුවෙක් සහ ඇඹිලිපිටිය, හේන්යාය ප්‍රදේශයේ පදිංචිකරුවෙක්.",
       "URL": "https://www.hirunews.lk/324827/රන්-පොල්ලක්-පෙන්වා-කරන්න-ගිය-ජාවාරමක්-stf-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=608"
}