{
       "Source": "hirunews",
       "Timestamp": "Saturday, 29 May 2021 - 11:49",
       "Headline": "සිනොවැක් එන්නත ගැන ලෝක සෞඛ්‍ය සංවිධානය වැඩිදුර දත්ත ඉල්ලයි",
       "News Content": "කොරෝනා වෛරසයට එරෙහිව චීනයේ නිෂ්පාදිත සිනොවැක් එන්නත සම්බන්ධයෙන් ලෝක සෞඛ්‍ය සංවිධානය වැඩිදුර දත්ත ලබාදෙන ලෙස ඉල්ලීමක් කර තිබෙනවා.\nඒ, අදාළ එන්නත හදිසි භාවිතය සඳහා අනුමැතිය ලබාදෙන ලෙස කළ ඉල්ලීමකට ප්‍රතිචාර දක්වමින්.\nකොවැක්ස් පහසුකම යටතේ අඩු ආදායම්ලාභී රටවලට සහයවීමට සිනොවැක් එන්නත ලබාදීමට හදිසි භාවිතය සඳහා වන අනුමැතිය ලබාදෙන ලෙස ඉල්ලීම් ඉදිරිපත්ව තිබුණා.\nකෙසේ වෙතත්, අදාළ එන්නත ලෝක සෞඛ්‍ය සංවිධානයේ නිර්ණායකයන්ට අනුකූල දැයි තහවුරු කර ගැනීමට වැඩිදුර දත්ත අවශ්‍ය බවයි ලෝක සෞඛ්‍ය සංවිධානය සිනොවැක් සමාගමට දැනුම් දී ඇත්තේ.\nචීනයේ නිෂ්පාදිත සයිනොෆාම් එන්නත දැනටමත් ලෝක සෞඛ්‍ය සංවිධානය මගින් හදිසි භාවිතය සඳහා අනුමත කර තිබෙනවා.",
       "URL": "https://www.hirunews.lk/272774/සිනොවැක්-එන්නත-ගැන-ලෝක-සෞඛ්‍ය-සංවිධානය-වැඩිදුර-දත්ත-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1921"
}