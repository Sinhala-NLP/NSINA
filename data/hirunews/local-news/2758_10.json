{
       "Source": "hirunews",
       "Timestamp": "Saturday, 02 May 2020 - 21:28",
       "Headline": "හැටන් ප්‍රදේශයේ ගින්නකින් වතු නිවාස 14කට හානි (ඡායාරූප)",
       "News Content": "හැටන් ඇබොස්ලි වතු යායේ නිවාස පේලියක ඇතිවූ ගින්නකින් වතු නිවාස 14ක් විනාශවී තිබෙනවා.\nඅද පස්වරු 6.30ට පමණ ගින්න හටගෙන ඇති අතර ගින්නෙන් නිවාස 8ක් සම්පූර්ණයෙන් විනාශවී ඇති අතර අනෙක් නිවාස අර්ධ වශයෙන් හානියට පත්ව ඇති බවයි අප වාර්තාකරු සඳහන් කළේ.\nඑක් නිවසක ඇතිවූ ගින්න සෙසු නිවාසවලට ද පැතිර ගොස් ඇතැයි අනාවරණ වී තිබෙනවා.\nමෙහිදී කිසිවෙකුටත් හානියක් සිදුව නොමැති අතර ගින්නට හේතුවක් ද අනාවරණ වී නැහැ.\nපැතිර යමින් පැවති ගින්න වතු කම්කරුවන් සහ හැටන් දික්ඔය නගර සභාවේ ගිනි නිවීමේ ඒකකය මැදිහත්වීමෙන් පාලනය කර තිබෙනවා.\nගින්නෙන් වතු නිවාසවල තිබූ බඩු භාහිරාදිය ද විනාශවී ඇති බවයි අප වාර්තාකරු කියාසිටියේ.",
       "URL": "https://www.hirunews.lk/239934/හැටන්-ප්‍රදේශයේ-ගින්නකින්-වතු-නිවාස-14කට-හානි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2758"
}