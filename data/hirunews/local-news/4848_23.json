{
       "Source": "hirunews",
       "Timestamp": "Thursday, 06 October 2016 - 18:11",
       "Headline": "ජනතා බලය කා සතුයි ද ? 08 වැනිදා බලන්න",
       "News Content": "ජනතා බලය කා සතුව ද යන වග ලබන 8 වනදා රත්නපුරේදී දැක බලා ගත හැකි බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ජානක වක්කුඹුර පවසනවා.\nබත්තරමුල්ලේ පිහිටි හිටපු ජනාධිපතිවරයාගේ කාර්යාලයේ අද (06) කැදවා තිබූ මාධ්‍ය හමුවකට එක්වෙමින් මන්ත්‍රීවරයා මේ බව කියා සිටියා.\nනවීකරණ කටයුත්තක් හේතුවෙන් ලබන ජනවාරි මාසයේ තාවකාලිකව වසා දැමෙන කටුනායක ජාත්‍යන්තර ගුවන්තොටුපල වෙනුවට මත්තල මහින්ද රාජපක්ෂ ගුවන්තොටුපල භාවිතා කරන ලෙස එම මාධ්‍ය හමුවට එක්වූ පාර්ලිමේන්තු මන්ත්‍රී කනක හේරත් ආණ්ඩුවෙන් ඉල්ලීමක් කළා.\nමේ අතර මහ බැංකුවේ බැඳුම්කර ගණුදෙනුව සම්බන්ධයෙන් මහ බැංකුවම සැකසූ වාර්තාවක් සඟවාගෙන සිටින බව හිටපු අමාත්‍ය බැසිල් රාජපක්ෂ මහතා  පවසනවා.\nඅමාත්‍යවරයා වැඩිදුරටත් සඳහන් කළේ ණය පොලී අනුපාතික ඉහළ යෑමට ද බැඳුම්කර ගණුදෙනුව හේතුවක් වී ඇති බවයි.",
       "URL": "https://www.hirunews.lk/144605/ජනතා-බලය-කා-සතුයි-ද-08-වැනිදා-බලන්න",
       "Category": "Local News",
       "Parent URL": "https://www.hirunews.lk/local-news.php?pageID=4848"
}