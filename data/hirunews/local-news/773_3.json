{
       "Source": "hirunews",
       "Timestamp": "Friday, 28 October 2022 - 11:15",
       "Headline": "මහ කන්නයට රැගෙන ආ පළමු යූරියා තොගය ගොඩ බෑම ඇරඹේ (වීඩියෝ)",
       "News Content": "මහ කන්නය සඳහා මෙරටට ආනයනය කළ මෙට්‍රික් ටොන් 13,000ක පළමු යූරියා තොගය ගොඩබෑමේ කටයුතු මේ වනවිට ආරම්භ කර තිබෙනවා.\nඊයේ අදාළ නෞකාව කොළඹ වරායට සේන්දු වූ අතර, දෙවන තොගය වන යූරියා මෙට්‍රික් ටොන් 120,000ක් ලබන මස අවසන් සතිය තුළ මෙරටට ලැබීමට නියමිත බවයි කෘෂිකර්ම අමාත්‍යාංශය සඳහන් කළේ.\nමෙම යූරියා පොහොර මිලදී ගැනීම සඳහා ලෝක බැංකුව ඇමරිකානු ඩොලර් මිලියන 105 ක ණය මුදලක් ලබාදුන් අතර, ප්‍රසම්පාදන ක්‍රියාවලිය සඳහා ද ඔවුන් මැදිහත් වුණා.\nමෙලෙස ආනයනය කළ යූරියා මහ කන්නයේ වී සහ බඩඉරිඟු වගාවන් සඳහා යොදාගැනීමට නියමිත අතර, ගොවීන්ට බෙදාහැරීම් අද සිට ආරම්භ කරන බවයි කෘෂිකර්ම අමාත්‍යාංශය සඳහන් කළේ.\nපළමු යූරියා තොගය ගොඩබෑමේ කටයුතු නිරීක්ෂණය සඳහා කෘෂිකර්ම අමාත්‍ය මහින්ද අමරවීර එක්වූ අතර, පොහොර මිටියක කිලෝග්‍රෑම් 50 ක පොහොර අඩංගුදැයි නිවැරදිව තහවුරු කරගැනීම ද අමාත්‍යවරයා එහිදී සිදුකළා.\nකෙසේ වෙතත් මහ කන්නය සඳහා අවශ්‍ය මූලික පොහොර මෙතෙක් නොලැබීම හේතුවෙන් වගා කටයුතු ආරම්භ කිරීම දැනටමත් ප්‍රමාද වී ඇති බවට ගොවීන් චෝදනා කරනවා.",
       "URL": "https://www.hirunews.lk/319031/මහ-කන්නයට-රැගෙන-ආ-පළමු-යූරියා-තොගය-ගොඩ-බෑම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=773"
}