{
       "Source": "hirunews",
       "Timestamp": "Wednesday, 19 January 2022 - 16:06",
       "Headline": "කොළඹ - ටෙක්නිකල් හන්දිය විරෝධයකට මැදි වෙයි - ගමනාගමනයටත් බාධා",
       "News Content": "ජනතා විමුක්ති පෙරමුණ සංවිධාන කර ඇති විරෝධතාවක් හේතුවෙන් කොළඹ - පිටකොටුව සහ මරදාන - ටෙක්නිකල් මංසන්ධිය අවට මේ වන විට රථවාහන තදබදයක් හට ගෙන තිබෙනවා.\nත්‍රිකුණාමලයේ තෙල් ටැංකි ඉන්දියාවට පවරා දීමේ ගිවිසුම හකුලා ගන්නා ලෙස බල කරමිනුයි මෙම විරෝධතාව පැවැත්වෙන්නේ.\nමෙරට තුළ මේ වනවිට උද්ගත ව ඇති ආර්ථික සහ සමාජීය ගැටලුවලට වහා විසඳුම් ලබාදෙන ලෙසට සහ විදේශ සංචිත අවම වීම, විදුලි කප්පාදුව, රාජ්‍ය භාණ්ඩාගාරය හිස් වීම, පොහොර ගැටලුව ආදී අර්බුදවලට එරෙහිව ද මෙම විරෝධතාව ක්‍රියාත්මක වෙනවා.",
       "URL": "https://www.hirunews.lk/294474/කොළඹ-ටෙක්නිකල්-හන්දිය-විරෝධයකට-මැදි-වෙයි-ගමනාගමනයටත්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1414"
}