{
       "Source": "hirunews",
       "Timestamp": "Saturday, 25 June 2022 - 8:26",
       "Headline": "තෙල් පිරවුම්හලක පිහි ඇනුමක් - සිව්දෙනෙකු රෝහල්ගත කෙරේ (වීඩියෝ)",
       "News Content": "වැල්ලවායේ ඉන්ධන පිරවුම්හලක ඊයේ (24) රාත්‍රියේදී පිහි ඇනුමක් සිදු වී තිබෙනවා.\nමෙම පිහි ඇනුමෙන් සිව්දෙනෙකු තුවාල ලබා මේ වනවිට වැල්ලවාය මූලික රෝහලට ඇතුළත් කර ඇති බවයි අප ප්‍රාදේශීය වාර්තාකරු පැවසුවේ.\nපෝලිමේ සිටි පුද්ගලයින් අතර ඇති වූ බහින්බස් වීමක් දුරදිග යාමෙන් මෙම අපරාධය සිදු වී තිබෙනවා.\nපිහි ඇනුමෙන් බරපතළ තුවාල ලැබූ අයෙකු මොනරාගල රෝහලට මාරුකර යැවීමටත් කටයුතු කෙරුණා.\nපහරදීම සිදුකළ පුද්ගලයා පලා ගොස් ඇති අතර, සිද්ධිය සම්බන්ධයෙන් වැල්ලවාය පොලිසිය පරීක්ෂණ සිදු කරනවා.",
       "URL": "https://www.hirunews.lk/308115/තෙල්-පිරවුම්හලක-පිහි-ඇනුමක්-සිව්දෙනෙකු-රෝහල්ගත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1070"
}