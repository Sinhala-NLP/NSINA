{
       "Source": "hirunews",
       "Timestamp": "Saturday, 12 June 2021 - 14:40",
       "Headline": "හෙරොයින් ජාවාරම්කරුවන් 06 දෙනෙක් පොලිස් අත්අඩංගුවට",
       "News Content": "හෙරොයින් ජාවාරමේ යෙදුණු පුද්ගලයින් 06 දෙනෙකු අත්අඩංගුවට ගෙන තිබෙනවා.\nඒ, පොලිස් මත්ද්‍රව්‍ය නාශක කාර්යාංශය සහ කැලණිය කොට්ඨාශ අපරාධ විමර්ශන අංශය සිදුකළ වැටලීම්වලදීයි. ඉන් එක් සැකකරුවෙකු අත්අඩංගුවට ගෙන ඇත්තේ කුරුණෑගල මල්ලවපිටිය ප්‍රදේශයේදී වන අතර, ඔහු සතුව තිබූ හෙරොයින් ග්‍රෑම් 102 ක් පොලිස් භාරයට ගෙන තිබෙනවා.\nමේ අතර, පෑලියගොඩ - මයික්‍රෝ හන්දිය ප්‍රදේශයේදී හෙරොයින් ජාවාරමේ යෙදුණු තවත් සැකකරුවන් දෙදෙනෙකු පොලිස් භාරයට ගෙන ඇති බව සඳහන්.\nබොරැල්ල සහ කොල්ලුපිටිය ප්‍රදේශවලදීද හෙරොයින් අලෙවියේ යෙදුණු තවත් පුද්ගලයින් දෙදෙනෙකු අත්අඩංගුවට ගත් බව පොලිස් මාධ්‍ය කොට්ඨාශය සඳහන් කළා.",
       "URL": "https://www.hirunews.lk/274111/හෙරොයින්-ජාවාරම්කරුවන්-06-දෙනෙක්-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1889"
}