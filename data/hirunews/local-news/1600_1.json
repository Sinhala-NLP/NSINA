{
       "Source": "hirunews",
       "Timestamp": "Thursday, 28 October 2021 - 15:26",
       "Headline": "දහ අටට අඩු අයට මරණ දඬුවම ක්‍රියාත්මක නොකිරීමට පනත් කෙටුම්පතක්",
       "News Content": "දණ්ඩ නීති සංග්‍රහය සංශෝධන පනත් කෙටුම්පතට සහ තරුණ වරදකරුවන් සංශෝධන පනත් කෙටුම්පතට කථානායක මහින්ද යාපා අබේවර්ධන අත්සන් තබා තිබෙනවා.\nදණ්ඩ නීති සංග්‍රහය සංශෝධන පනත් කෙටුම්පතට අනුව යම් වරදක් සිදු කරනු ලබන අවස්ථාවේ වයස අවුරුදු 18ට අඩු යම් තැනැත්තෙකුට එරෙහිව මරණ දණ්ඩනය ප්‍රකාශයට පත් කිරීම හෝ වාර්තා කිරීම නොකර, ඔහු රඳවා තැබීමේ ආයතනයක රඳවා තැබීමට විධිවිධාන සැලසෙනවා.\nතරුණ වරදකරුවන් සංශෝධන පනත් කෙටුම්පත මගින් තරුණ තැනැත්තා යන යෙදුම වයස අවුරුදු දහ අට සම්පූර්ණ වූ එහෙත්, වයස අවුරුදු 22 සම්පූර්ණ නොවූ තැනැත්තෙකු වශයෙන් නැවත අර්ථ නිරූපණය කිරීමයි සිදුවන්නේ.",
       "URL": "https://www.hirunews.lk/286301/දහ-අටට-අඩු-අයට-මරණ-දඬුවම-ක්‍රියාත්මක-නොකිරීමට-පනත්-කෙටුම්පතක්",
       "Category": "Local News",
       "Parent URL": "https://www.hirunews.lk/local-news.php?pageID=1600"
}