{
       "Source": "hirunews",
       "Timestamp": "Friday, 26 February 2016 - 7:18",
       "Headline": "ආර්ථික ප්‍රතිසංස්කරණයට රජය කැපවනවා",
       "News Content": "යහපාලනය සහ ආර්ථික ප්‍රතිසංස්කරණය උදෙසා වත්මන් සම්මුතිවාදී ආණ්ඩුව කැපවී සිටින බව අග්‍රාමාත්‍ය රනිල් වික්‍රමසිංහ මහතා පවසනවා.\nඅග්‍රාමාත්‍යවරයා මේ අදහස් පළ කළේ කොළඹදී පැවති හමුවකට එක්වෙමින්.\nඅග්‍රාමාත්‍ය රනිල් වික්‍රමසිංහගේ සහ නවසීලන්ත අග්‍රාමාත්‍ය ජෝන් කී ගේ ප්‍රධානත්වයෙන් අද උදෑසන ජාත්‍යන්තර ප්‍රජාතන්ත්‍රීය සංගමයේ විධායක කමිටු රැස්වීම කොළඹ දී ආරම්භ වීමට නියමිතයි.\nඑහිදී අග්‍රාමාත්‍ය රනිල් වික්‍රමසිංහ සහ නවසීලන්ත අග්‍රාමාත්‍ය ජෝන් කී විශේෂ දේශන පවත්වනු ඇති. ජාත්‍යන්තර ප්‍රජාතන්ත්‍රීය සංගමයේ සභාපතිවරයා ලෙස කටයුතු කරන්නේ නවසීලන්ත අග්‍රාමාත්‍යවරයායි.\nමේ අතර, ශ්‍රී ලංකාවේ සංචාරයක නිරත වන නවසීලන්ත අග්‍රාමාත්‍ය ජෝන් කී වෙනුවෙන් ඊයේ පස්වරුවේ අරලියගහ මන්දිරයේදී විශේෂ රාත්‍රී භෝජන සංග්‍රහයක් ද පැවැත්වුණා.\nමෙම අවස්ථාවට අග්‍රාමාත්‍ය රනිල් වික්‍රමසිංහ, විපක්ෂ නායක ආර්. සම්බන්ධන් සහ ආණ්ඩු පක්ෂයේ, මෙන්ම විපක්ෂයේ දේශපාලන නායකයින් රැසක් සහභාගි වුණා.",
       "URL": "https://www.hirunews.lk/127171/ආර්ථික-ප්‍රතිසංස්කරණයට-රජය-කැපවනවා",
       "Category": "Local News",
       "Parent URL": "https://www.hirunews.lk/local-news.php?pageID=5152"
}