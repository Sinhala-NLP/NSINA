{
       "Source": "hirunews",
       "Timestamp": "Friday, 17 July 2020 - 17:11",
       "Headline": "විශ්‍රාම වැටුප් වර්ධක කප්පාදුවට එරෙහි පෙත්සම සලකා බැලීමට දින නියම කෙරේ",
       "News Content": "විශ්‍රාම වැටුප් වර්ධක කප්පාදු කිරීමට එරෙහිව අභියාචනාධිකරණය හමුවේ ගොනුකර ඇති පෙත්සම සලකා බැලීම සඳහා ලබන සැප්තැම්බර් මස 29 වනදා කැඳවීමට අභියාචනාධිකරණය අද නියෝග කළා.\nරජයේ විශ්‍රාමිකයන් සහ විශ්‍රාමික අයිතීන් සුරැකීමේ ජාතික සංවිධානයේ කැඳවුම්කරු මහින්ද ජයසිංහ ඇතුළු 95 දෙනෙකු විසින් අදාළ පෙත්සම ඉදිරිපත් කර තිබූ බවයි හිරු අධිකරණ වාර්තාකරු සඳහන් කළේ.\nඅභියාචනාධිකරණයේ සභාපති විනිසුරු ඒ.එච්.එම්.ඩී නවාස් සහ සෝභිත රාජකරුණා යන විනිසුරු මඩුල්ල හමුවේ එම පෙත්සම කැඳවනු ලැබූ අතර, එහි වගඋත්තරකරුවන් ලෙස අග්‍රාමාත්‍ය සහ මුදල් අමාත්‍ය මහින්ද රාජපක්ෂ ප්‍රමුඛ අමාත්‍ය මණ්ඩලය, රාජ්‍ය පරිපාලන අමාත්‍යාංශයේ ලේකම්වරයා ඇතුළු 20 දෙනෙකු නම් කර තිබෙනවා.",
       "URL": "https://www.hirunews.lk/245759/විශ්‍රාම-වැටුප්-වර්ධක-කප්පාදුවට-එරෙහි-පෙත්සම-සලකා-බැලීමට-දින-නියම-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2578"
}