{
       "Source": "hirunews",
       "Timestamp": "Wednesday, 21 December 2016 - 16:15",
       "Headline": "තැපැල් සේවකයන්ට සතියකින් විසඳුමක් ලැබෙන ලකුණු",
       "News Content": "වර්ජනයේ නිරත තැපැල් සේවකයන්ගේ විරෝධතා පා ගමනක් හේතුවෙන් තාවකාලිකව වසා දමා තිබූ කොළඹ ලෝටස් පාර මේ වනවිට විවෘත කර තිබෙනවා.\nඒ, සතියක් තුළ මෙම සේවකයන්ගේ ගැටළුවලට විසඳුම් ලබාදීමට ජනාධිපති ලේකම් කාර්යාලයේ නිලධාරියෙකු එකඟවීමත් සමඟ පිරිස විසිර යාම හේතුවෙන්.\nතැපැල් සේවකයන් කොළඹ මධ්‍යම තැපැල් හුවමාරුව අසළ සිටයි පා ගමනින් එම ස්ථානයට පැමිණි අතර පොලීසිය සාමාජිකයන් අටදෙනෙකුට පමණක් ජනාධිපති ලේකම් කාර්යාලයේ නිලධාරීන් සමඟ සාකච්ඡා කිරීමට අවස්ථාව ලබාදුන්නා.\nඒ අනුවයි සතියක් තුළ තැපැල් සේවකයන්ගේ ගැටළුවලට විසඳුම් ලබාදීමට ජනාධිපති ලේකම් කාර්යාලයේ නිලධාරියෙකු එකඟ වී ඇත්තේ.\nඋසස්වීම් සහ බඳවාගැනීම් පටිපාටියේ පවතින අක්‍රමිකතා ඉවත් කිරීම ඇතුලූ ඉල්ලීම් හතක් මුල් කර ගනිමින් තැපැල් සේවකයින් පැය 48 ක වැඩවර්ජනයක් ආරම්භ කළේ පෙරේදා මධ්‍යම රාත්‍රියේයි.",
       "URL": "https://www.hirunews.lk/150260/තැපැල්-සේවකයන්ට-සතියකින්-විසඳුමක්-ලැබෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4744"
}