{
       "Source": "hirunews",
       "Timestamp": "Tuesday, 26 October 2021 - 8:00",
       "Headline": "බකමූණ ගොවි උපවාසයට අදට දින 3යි",
       "News Content": "වගාවන්ට අවශ්‍ය පොහොර ඉල්ලා පොළොන්නරුව බකමූණ ප්‍රදේශයේ ගොවීන් ආරම්භ කළ උපවාසය අද අඛණ්ඩව තුන් වැනි දිනටත් ක්‍රියාත්මකයි.\nමෙවර මහා කන්නයට රසායනික පොහොර, කෘමිනාශක හා වල්නාශක ලබාදෙන ලෙස රජයට බල කරමින් මොරගහකන්ද ඇළහැර ව්‍යාපාරයේ ගොවි සංවිධාන 41ක නියෝජිතයින් විසින් මෙම අඛණ්ඩ උපවාසය ආරම්භ කළේ පෙරේදා දිනයේදීයි.\nමේ අතර, ඉන්දියාවෙන් නයිට්‍රජන් දියර පොහොර ගෙන්වීමේදී සිදු වූ බව කියන ගනුදෙනුවක් සම්බන්ධයෙන් අපරාධ පරීක්ෂණ දෙපාර්තමේන්තුව, කෘෂිකර්ම අමාත්‍යාංශයේ සහ කෘෂිකර්ම රාජ්‍ය අමාත්‍යාංශ ලේකම්වරුන්ගෙන් ප්‍රකාශ සටහන් කර ගත් බවයි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දූව සඳහන් කළේ.",
       "URL": "https://www.hirunews.lk/286068/බකමූණ-ගොවි-උපවාසයට-අදට-දින-3යි",
       "Category": "Local News",
       "Parent URL": "https://www.hirunews.lk/local-news.php?pageID=1605"
}