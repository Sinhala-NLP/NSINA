{
       "Source": "hirunews",
       "Timestamp": "Tuesday, 23 August 2016 - 16:32",
       "Headline": "දුර ගමන් සේවා බස් රථ නතර කරන ආපනශාලා අද විශේෂ පරීක්ෂාවකට",
       "News Content": "දුර ගමන් සේවා බස් රථ නතර කරන ආපනශාලා සියල්ල අද රාත්‍රියේ විශේෂ පරීක්ෂාවකට ලක් කිරීමට සෞඛ්‍ය අමාත්‍යාංශය තීරණය කර තිබෙනවා.\nඊයේ දිනයෙන්  ආරම්භ වූ ආහාර සුරක්ෂිතතා සතියට සමගාමීවයි මෙය සිදුකිරීමට තීරණය කර ඇත්තේ.\nදුරගමන් සේවා බස් රථ නතර කරන ආපනශාලා පිරිසිදු භාවයෙන් තොරව ආහාර සකස් කරන බවට මීට පෙර සිට පැමිණිලි ලැබී තිබුණා.\nඑම පැමිණිලි සැළකිල්ලට ගනිමිනිනුයි මෙම පරීක්ෂා කිරීම් සිදු කෙරෙන්නේ.\nමේ අතර ආහාර සුරක්ෂිතතා සතියේ පළමු දිනයේ දී පමණක් වෙළඳසැල් 137 කට නඩු පවරා තිබෙනවා.",
       "URL": "https://www.hirunews.lk/141315/දුර-ගමන්-සේවා-බස්-රථ-නතර-කරන-ආපනශාලා-අද-විශේෂ-පරීක්ෂාවකට",
       "Category": "Local News",
       "Parent URL": "https://www.hirunews.lk/local-news.php?pageID=4911"
}