{
       "Source": "hirunews",
       "Timestamp": "Saturday, 27 August 2022 - 7:29",
       "Headline": "මෙරට දරුවන්ගෙන් අඩකට හදිසි උපකාර අවශ්‍යයි - යුනිසෙෆ්",
       "News Content": "මෙරට දරුවන්ගෙන් අඩකට පමණ දැනටමත් හදිසි උපකාරයක් අවශ්‍ය තත්ත්වයක් පවතින බව යුනිසෙෆ් සංවිධානය පවසනවා.\nඑහි දකුණු ආසියා කලාපීය අධ්‍යක්ෂ ජෝර්ජ් ලරියා කොළඹ ඊයේ (26) පැවති මාධ්‍ය හමුවක දී කියා සිටියේ දැනටමත් මෙරට මිලියන 4.8කගේ අධ්‍යාපනය අවදානමට ලක්ව ඇති බවයි.\nගෝලීය වසංගත තත්ත්වය ඊට මුල් වූ අතර පවතින ආර්ථික අර්බුදය හේතුවෙන් එම තත්වය බරපතළ වී තිබෙනවා.\nදිනෙන් දින උග්‍ර වන ආර්ථීක අර්බුදය හේතුවෙන් ළමා අපයෝජන, දරුවන්ට එරෙහි ප්‍රචණ්ඩකාරීත්වය මෙන්ම සූරාකෑම ඉහළ ගොස් ඇති බව ද අධ්‍යක්ෂවරයා සඳහන් කළා.\nප්‍රධාන වශයෙන් දරිද්‍රතාවයේ ප්‍රතිඵලයක් ලෙස ශ්‍රී ලංකාව තුළ දැනටමත් 10,000කට අධික ළමයින් පවුලේ ආරක්ෂාවෙන් මිදී ආයතනික රැකවරණ යටතේ සිටිනවා.\nවත්මන් අර්බුදය හමුවේ මෙම තත්වය තවත් වැඩිවනු ඇති බවටයි ඔහු විශ්වාසය පළ කරන්නේ.\nශ්‍රී ලංකාවේ මෙම තත්වය දකුණු ආසියාවේ අනෙකුත් අනෙකුත් රටවලට ද අනතුරු ඇඟවීමන් බවයි දකුණු ආසියානු කළාපීය මානුෂීය වාර්තාව එළි දක්වමින් යුන්සෙෆ් සංවිධානයේ ප්‍රකාශ කළේ පවතින අර්බුදය හමුවේ දරුවන් මිලියන 2.3කට උපකාර අවශ්‍ය බවයි ඊට අදාළ තොරතුරු පැහැදිළි කිරීමටයි අදාළ මාධ්‍ය හමුව කැඳවා තිබුණේ.",
       "URL": "https://www.hirunews.lk/313832/මෙරට-දරුවන්ගෙන්-අඩකට-හදිසි-උපකාර-අවශ්‍යයි-යුනිසෙෆ්",
       "Category": "Local News",
       "Parent URL": "https://www.hirunews.lk/local-news.php?pageID=911"
}