{
       "Source": "hirunews",
       "Timestamp": "Monday, 10 October 2022 - 21:53",
       "Headline": "සංචාරකයින් ගේ පැමිණීමේ 1287.6% ක වර්ධනයක් - මහ බැංකු වාර්තාවක් පෙන්වා දෙයි",
       "News Content": "පසුගිය සැප්තැම්බර් මාසයේදී මෙරට ට විදේශීය සංචාරකයින් 29,802 ක් පැමිණ ඇති බව ශ්‍රී ලංකා මහ බැංකු දත්ත පෙන්වා දෙනවා.\nඑම සංඛ්‍යාව 2021 වසරේ සැප්තැම්බර් මාසයේදී ශ්‍රී ලංකාවට පැමිණි සංචාරකයින් ගේ සංඛ්‍යාව හා සසඳා බැලීමේදී 119% ක වර්ධනයක්.\nඑමෙන්ම එම වාර්තාවෙන් පෙන්වා දෙන්නේ මේ වසරේ මේ දක්වා රට තුළට විදෙස් සංචාරකයින් ගේ පැමිණීමේ කැපී පෙනෙන ප්‍රගතියක් පෙන්නුම් කරන බවයි.\nමේ වසරේ ජනවාරි සිට සැප්තැම්බර් දක්වා කාලය තුළ සංචාරකයින් 526,232 ක් දිවයිනට පැමිණ ඇති අතර එය 2021 වසරේ එම කාල සීමාව හා සසඳන විට 1287.6% ක වර්ධනයක්.\n2022 ජනවාරි සිට සැප්තැම්බර් දක්වා කාලය තුළ ශ්‍රී ලංකාව සංචාරක කර්මාන්තය හරහා ඉපයු ආදායම අමෙරිකානු ඩොලර් මිලියන 946.4ක් බවත් මහ බැංකු දත්ත පෙන්වා දෙනවා.",
       "URL": "https://www.hirunews.lk/317533/සංචාරකයින්-ගේ-පැමිණීමේ-1287-6-ක-වර්ධනයක්-මහ-බැංකු-වාර්තාවක්-පෙන්වා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=812"
}