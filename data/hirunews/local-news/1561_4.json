{
       "Source": "hirunews",
       "Timestamp": "Monday, 15 November 2021 - 8:15",
       "Headline": "චීන පොහොරවල ප්‍රමිතිය ගැන චීන තානාපති හෙළි කරයි (වීඩියෝ)",
       "News Content": "මතභේදයට තුඩු දී ඇති චීන පොහොර තොගය සම්බන්ධයෙන් තුන්වන පාර්ශ්වයක මැදිහත්වීමෙන් ප්‍රමිතිය පරීක්ෂා කිරීමට චීන පොහොර සමාගම සහ ශ්‍රී ලංකා බලධාරීන් එකඟතාවකට එළඹ ඇති බව මෙරට චීන තානාපති චී ෂෙන්ග්හොන්ග් ප්‍රකාශ කළා.\nඒ, අස්ගිරි මහනාහිමියන් බැහැ දැකීමට අස්ගිරි මහා විහාරය වෙත ඊයේ (14) පැමිණි අවස්ථාවේ මාධ්‍යවේදීන් යොමු කළ ප්‍රශ්නයකට පිළිතුරු ලබා දෙමින්.\nඅදාළ පොහොර තොගය රැගත් නෞකාව මේ වන විට බේරුවල සහ කළුතර අතර මුහුදු ප්‍රදේශයේ තවදුරටත් ස්ථානගතව පවතින බවයි නෞකා ගමනාගමනය සම්බන්ධයෙන් තොරතුරු වාර්තා කරන මැරින් ට්‍රැෆික් වෙබ් අඩවියේ දක්වා ඇත්තේ.",
       "URL": "https://www.hirunews.lk/288034/චීන-පොහොරවල-ප්‍රමිතිය-ගැන-චීන-තානාපති-හෙළි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1561"
}