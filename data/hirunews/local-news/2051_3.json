{
       "Source": "hirunews",
       "Timestamp": "Wednesday, 31 March 2021 - 10:02",
       "Headline": "පරිසරය ආරක්ෂා ගැන පොලිස් ස්ථාන වෙත විශේෂ දැනුම්දීමක්",
       "News Content": "පරිසරය ආරක්ෂා කිරීමට අවශ්‍ය ක්‍රියාමාර්ග ගන්නා ලෙසත් පරිසරයට එරෙහි වන්නන්ට නීතිය ක්‍රියාත්මක කරන ලෙසත් දැනුම් දෙමින් පොලිස් මූලස්ථානය සියලුම පොලිස් ස්ථාන වෙත විශේෂ දැනුම්දීමක් සිදුකර තිබෙනවා.\nජ්‍යෙෂ්ඨ නියෝජ්‍ය පොලිස්පතිවරුන්ගේ සිට ප්‍රාදේශීය පොලිස් ස්ථානාධිපතිවරුන් දක්වාම මෙම දැනුම්දීම සිදුකර ඇති බව සඳහන්.\nපරිසරයට හානි කරන්නන් සහ පරිසර දූෂණය සම්බන්ධයෙන් දැනුම්දීම සඳහා මේ වනවිට 19 97 යන දුරකථන අංකය වෙන් කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/267072/පරිසරය-ආරක්ෂා-ගැන-පොලිස්-ස්ථාන-වෙත-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2051"
}