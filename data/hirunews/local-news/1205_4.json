{
       "Source": "hirunews",
       "Timestamp": "Thursday, 28 April 2022 - 13:04",
       "Headline": "ගාලුමුවදොර විරෝධතාව අද 20 වැනි දිනටත් (වීඩියෝ)",
       "News Content": "ගාලුමුවදොර විරෝධතාව අද 20 වන දිනටත් ක්‍රියාත්මකයි.\nඊට සමඟාමීව අරලියගහ මන්දිරය ඉදිරිපිට විරෝධතාවයද තවදුරටත් පැවැත්වෙනවා.\nමේ අතර, ගාලුමුවදොර විරෝධතාවයට සහය පළ කරමින් ප්‍රදේශ ගණනාවක තවදුරටත් විරෝධතා පැවැත්වෙනවා.\nනිට්ටඹුව ප්‍රදේශයේ ජනතාව එක්ව අද දහවල් සිදු කළ විරෝධතා හේතුවෙන් රථ වාහන ගමනාගමනයට බාධා එල්ල වුණා.\nඑමෙන්ම, පුත්තලම, වත්තල, කොට්ටාව, ගාල්ල - කලේගන, හිනිදුම, කුරුණෑගල, පොළොන්නරුව, ගිරිතලේ ප්‍රදේශවල ඊයේ රාත්‍රියේ පන්දම් දල්වාගෙන පිරිස් විරෝධතාවයේ නිරත වුණා.\nමේ අතර, ගිරිතලේ සහ වාද්දුව - මොරොන්තුඩුව නගරයේ දී ගොවි සංවිධාන කිහිපයක් ද විරෝධතාවයේ නිරත වුණා.",
       "URL": "https://www.hirunews.lk/303000/ගාලුමුවදොර-විරෝධතාව-අද-20-වැනි-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1205"
}