{
       "Source": "hirunews",
       "Timestamp": "Sunday, 09 April 2017 - 19:21",
       "Headline": "රිටිගල රක්ෂිතයේ මෙහෙයුමක්",
       "News Content": "රිටිගල රක්ෂිතයේ වන විනාශයක් හා පුරාවස්තු හානි කිරීමක් සම්බන්ධයෙන් ලද තොරතුරක් මත හබරන, කැකිරාව, ගලෙන්බිදුණුවැව පොලිස් ස්ථානවල සහ මොරගොඩ පොලිස් මුරපළේ නිලධාරීන් 100 දෙනෙකු යුත් කණ්ඩායමක් අද විශේෂ මෙහෙයුමක් ක්‍රියාත්මක කළා.\nඋදෑසන 6ට ආරම්භ කළ මෙම මෙහෙයුම පැය 7කට අධික කාලයක් ක්‍රියාත්මක වූ බවයි කැකිරාව පොලීසිය සඳහන් කළේ.\nඑහෙත් පුරාවස්තු හානි කිරීම් සම්බන්ධයෙන් හෝ රිටිගල රක්ෂිතයේ වන විනාශයක් සිදුවන බවට කිසිදු හෝඩුවාවක් මෙම වැටලීමේදී ලැබී නැහැ.\nකෙසේ වෙතත්, රිටිගල රක්ෂිතයේ පවතින පුරාවස්තු ආරක්ෂා කිරීම් සම්බන්ධයෙන් තවදුරටත් අවදානයෙන් සිටින බවයි පොලීසිය ප්‍රකාශ කළේ.",
       "URL": "https://www.hirunews.lk/158857/රිටිගල-රක්ෂිතයේ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4570"
}