{
       "Source": "hirunews",
       "Timestamp": "Friday, 22 September 2023 - 7:41",
       "Headline": "කායවර්ධන සහ ශාරීරික නිරූපන තරගාවලියේ පදක්කම්ලාභීන් දිවයිනට",
       "News Content": "ජපානයේ පැවති ආසියානු ෆැසිපික් කලාපීය කායවර්ධන සහ ශාරීරික නිරූපන 2023 තරගාවලියේ දී රන් පදක්කමක් සහ සිව්වන ස්ථාන දෙකක් දිනාගත් ශ්‍රී ලාංකික ක්‍රීඩකයින් තුන්දෙනකු ඊයේ(21) රාත්‍රියේ දිවයිනට පැමිණියා.\nමෙම තරගාවලිය ජපානයේ ටෝකියෝ නුවර පසුගිය 16 සහ 17 යන දිනවල පැවති අතර ඊට රටවල් 23 ක ක්‍රීඩක ක්‍රීඩිකාවන් 300ක් එක්ව සිටියා.\nඑහිදී කිලෝග්‍රෑම් 70 - 75 බර පංතිය යටතේ කායවර්ධන අංශයෙන් තරග කළ සුමිත් චන්දන ද සිල්වා එහි ශූරතාවය දිනා ගනිමින් රන් පදක්කම හිමි කරගත්තා.\nඊට අමතරව ජීන්ස් මොඩ්ල් අංශයෙන් තරග කළ තරංග සංජීව සහ ස්පෝර්ට්ස් මොඩ්ල් අංශයෙන් තරග කළ අකිල ශාමික ප්‍රනාන්දු යන දෙදෙනා ද එම අංශ වලින් සිව්වන ස්ථානය දිනාගනු ලැබුවා.",
       "URL": "https://www.hirunews.lk/349040/කායවර්ධන-සහ-ශාරීරික-නිරූපන-තරගාවලියේ-පදක්කම්ලාභීන්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=14"
}