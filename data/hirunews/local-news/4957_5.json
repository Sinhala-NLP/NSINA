{
       "Source": "hirunews",
       "Timestamp": "Thursday, 21 July 2016 - 7:46",
       "Headline": "අරණායක අවතැන්වූවන්ට නිවාස ඉදිකිරීම ඉදිරි සතියේ ඇරඹේ (ඡායාරූප)",
       "News Content": "අරණායක - සාමසර කන්ද නායයාමෙන් අවතැන්වූවන්ට ස්ථිර නිවාස සකස්  කිරීමේ කටයුතු ඉදිරි සතියේදී ආරම්භ කරන බව අරණායක ප්‍රාදේශීය ලේකම් A.M.ෆයිසාල් පවසනවා.\nඔහු මේ බව සදහන් කළේ අවතැන් වූවන් සඳහා ලබාදෙන තාවකාලික නිවාසවල ඉදිකිරීම් කටයුතු පරීක්ෂා කිරීමෙන් අනතුරුවයි.\nමෙම තාවකාලික නිවාස ඉදිකෙරෙන්නේ අරණායක සාමසර කන්ද ආසන්නයේයි.\nවසන්තගම ජනපදයේ හඳුනා ගත් බිම් කොටස් 48 ඉදිකෙරෙන තාවකාලික නිවාස සඳහා මූල්‍ය දායකත්වය ලබාදී ඇත්තේ සංක්‍රමණිකයන් වෙනුවෙන් වූ ජාත්‍යන්ර සංවිධානය නම් රාජ්‍ය නොවන ආයතනයයි.\nපවුල් 48ක් සඳහා තාවකාලික නිවාස ඉදිකෙරුණ ද නාය යාමෙන් අවතැන් වූ තවත් පවුල් 500ක් දෙබත්ගම, වියන්එළිය විහාරස්ථානය ඇතුළු තාවකාලික කදවුරු 14ක ජීවත් වනවා.\nඡායාරූප (සමන් විජය බංඩාර)",
       "URL": "https://www.hirunews.lk/138555/අරණායක-අවතැන්වූවන්ට-නිවාස-ඉදිකිරීම-ඉදිරි-සතියේ-ඇරඹේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4957"
}