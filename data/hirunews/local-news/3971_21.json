{
       "Source": "hirunews",
       "Timestamp": "Friday, 27 April 2018 - 15:22",
       "Headline": "කොළඹ - වැල්ලවාය මාර්ගයේ අනතුරකින් පුද්ගලයෙකු මිය ගොස් 6 කට තුවාල",
       "News Content": "කොළඹ - වැල්ලවාය මාර්ගයේ මාරකොල්ලිය ප්‍රදේශයේදී මෝටර් රථ දෙකක් එකිනෙක ගැටී අද සිදුවූ අනතුරකින් එක් අයෙකු මිය ගොස් තවත් 6 දෙනෙකු තුවාල ලබා තිබෙනවා.\nමියගොස් ඇත්තේ හුංගම හාතාගල ප්‍රදේශයේ පදිංචිව සිටි 77 හැවිරිදි පුද්ගලයෙක්.\nතුවාල ලැබූවන් අතර කාන්තාවන් දෙදෙනෙකු සහ 7 හැවිරිදි දැරියක් ද සිටින බවයි පොලීසිය පැවසුවේ.\nඔවුන් මේ වන විට තංගල්ල රෝහලේ ප්‍රතිකාර ලබනවා.\nඅද අලුයම හම්බන්තොට සිට තංගල්ල දෙසට ධාවනය වූ මෝටර් රථයක් මාර්ගයේ දකුණු මංතීරුව දෙසට ධාවනය කිරීමේදීයි ඉදිරියෙන් පැමිණි මෝටර් රථයක ගැටී ඇත්තේ.",
       "URL": "https://www.hirunews.lk/189399/කොළඹ-වැල්ලවාය-මාර්ගයේ-අනතුරකින්-පුද්ගලයෙකු-මිය-ගොස්-6-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3971"
}