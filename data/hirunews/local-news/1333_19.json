{
       "Source": "hirunews",
       "Timestamp": "Friday, 25 February 2022 - 16:08",
       "Headline": "හමුදා නිලධාරියෙකුගෙන් තවත් ප්‍රශංසනීය ක්‍රියාවක්",
       "News Content": "වැල්වැටිතුරෙයි ප්‍රදේශයේ මහාමාර්ගයක වැටී තිබූ මුදල් සහිත පසුම්බියක් යුද හමුදා සෙබලෙකු විසින් අදාළ හිමිකරු වෙත භාර දී තිබෙනවා.\nප්‍රදේශයේ මුර සංචාරයක අදාළ හමුදා සැරයන්වරයා නිරත ව සිට ඇති අතර, එහි දී රුපියල් 24,000ක් ඒ.ටී.එම් කාඩ් පත් දෙකක්, රියදුරු බලපත්‍රයක් සහ රක්ෂණ කාඩ්පතක් සහිත පසුම්බියක් ඔහුට හමු වී තිබුණා.\nපසු ව වැල්වැටිතුරෙයි පොලිස් ස්ථානයට අදාළ පසුම්බියේ හිමිකරුට පැමිණෙන ලෙස දැනුම් දී එම මුදල් සහිත පසුම්බිය ඔහු විසින් භාර දී තිබෙනවා.",
       "URL": "https://www.hirunews.lk/298032/හමුදා-නිලධාරියෙකුගෙන්-තවත්-ප්‍රශංසනීය-ක්‍රියාවක්",
       "Category": "Local News",
       "Parent URL": "https://www.hirunews.lk/local-news.php?pageID=1333"
}