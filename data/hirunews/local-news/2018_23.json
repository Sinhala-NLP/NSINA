{
       "Source": "hirunews",
       "Timestamp": "Thursday, 15 April 2021 - 13:18",
       "Headline": "පෑලියගොඩ නියෝජ්‍ය පොලිස්පති කාර්යාලයේ උඩුමහලේ සැකසු වාගා බිම (වීඩියෝ)",
       "News Content": "යමෙකුට සිය රාජකාරිය කරන අතරතුර තවත් සමාජ මෙහෙවරක් සිදුකළ හැකිනම් එය අගය කළයුතු සුවිශේෂී තත්ත්වයක්.\nකොවිඩ් වසංගත තත්ත්වය හමුවේ අසරණ වූ බොහෝ අයටත් කදිම ආදර්ශයක් වන එවන් ක්‍රියාවක නිරත වූ පිරිසක් පිළිබඳවයි මේ තොරතුරු.\nමේ පෑලියගොඩ පිහිටි බස්නාහිර පළාත උතුර භාර නියෝජ්‍ය පොලිස්පති කාර්යාලයේ ප්‍රධාන ගොඩනැගිල්ලේ උඩුමහලට පැමිණි විට දැක ගත හැකි දර්ශනයයි.\nමීට මාස 5කට පෙර කිසිඳු ප්‍රයෝජනයක් නොගත් වර්ග අඩි 3800ක භූමි ප්‍රමාණයක් මේ වන විට අපූරු වගාබිමක් බවට පත්වෙලා.\nමේ වගා ව්‍යාපෘතියට පණ පෙව්වේ කවුද කියලා අප සොයා බැලුවා.\nප්‍ර - අපරාධ මඬින්න , දූෂණ ක්‍රියා වළක්වන්න, සාමය ස්ථාපිත කරන්න තමයි පොලිස් නිලධාරීන් කටයුතු කරන්නේ .\nඑත් ඔවුන් මේ සිදු කර ඇති සමාජ මෙහෙවර සුළුපටු නැහැ ?\nකොවිඩ් වසංගතයත් සමඟ පැන නැගුණු ආහාර අර්බුදයටත් මෙය කඳිම පිළියමක්.\nමාස 5 කාලයක් තුළ සිදුකළ මේ අපූරු වගාවේ ප්‍රතිඵලයනම් සුළුපටු නැහැ.\nඑක් වතාවකට එළවළු කිලෝ 20 ක් බැඟින් මේ වන විට 15 ස් වතාවක් එළවළු එලදාව නෙලා ගැනීමට ඔවුන්ට හැකියාව ලැබී තිබෙනවා.\nපොලිස් නිලධාරීන් අතරේ පමණක් නොව ප්‍රදේශයේ අඩු ආදායම් ලාභී පවුල් සඳහා ද ඒවා පරිත්‍යාග කිරීමවිශේෂත්වයක්.\nකොවිඩ් වසංගත තත්ත්වය හමුවේ පැමිණෙන ආහාර අර්බුදය ගැන මැසිවිලි නගමින් සිටිනවාට වඩා මෙම නිලධාරීන් මුල්වී සිදුකරන මෙම කටයුත්ත සැබෑවටම අගය කළ යුතු නොවේද?\nති- කොතරම් කාර්යබහුල වෘත්තිමය රාජකාරි අතරේ වුවද ශ්‍රී ලංකා පොලිසියේ නිලධාරීන් එකමුතුව සිදුකරන ලද හරිත ඵලදා ව්‍යාපෘතිය ශ්‍රී ලාංකික පුරවැසියන්වන සැමට ආදර්ශයක්.",
       "URL": "https://www.hirunews.lk/268501/පෑලියගොඩ-නියෝජ්‍ය-පොලිස්පති-කාර්යාලයේ-උඩුමහලේ-සැකසු-වාගා-බිම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2018"
}