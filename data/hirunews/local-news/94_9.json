{
       "Source": "hirunews",
       "Timestamp": "Wednesday, 16 August 2023 - 12:16",
       "Headline": "වාහන ආදායම් බලපත්‍ර නිකුත් කිරීම පිළිබඳ විශේෂ දැනුම්දීමක්",
       "News Content": "වාහන අදායම් බලපත්‍ර නිකුත් කිරීමේ කාර්යය වඩාත් පුළුල් කරමින් දිවයින තුළ ලියාපදිංචි සියලුම වාහන සදහා ආදායම් බලපත්‍ර නිකුත් කිරීමේ eRL.2.0 වැඩසටහන සැප්තැම්බර් 01 දින සිට මධ්‍යම පළාත තුළ ක්‍රියාත්මක කිරීමට සියලු කටයුතු සුදානම් කර තිබෙනවා.\nමධ්‍යම පළාත් ප්‍රවාහන කොමසාරිස් පාරමී තෙන්නකෝන් මේ බව කිය සිටියේ සංවර්ධන නිලධාරින් හා කළමනාකරණ සේවා නිලධාරින් 150 දෙනෙකු සඳහා විධිමත් පුහුණුවක් ලබාදීමේ දෙදින වැඩසටහන සදහා එක් වෙමිනි.\nවැඩසටහන මගින් ලංකාවාසී සියලු දෙනා හට කඩිනමින් තම සේවාවන් ඉටුකර ගැනීමට හැකියාව උදා කිරීම මධ්‍යම පළාත් ප්‍රවාහන දෙපාර්තමේන්තුවේ අරමුණ බව ද මධ්‍යම පළාත් ප්‍රවාහන කොමසාරිස්වරයා වැඩිදුරටත් සඳහන් කරනවා.",
       "URL": "https://www.hirunews.lk/344992/වාහන-ආදායම්-බලපත්‍ර-නිකුත්-කිරීම-පිළිබඳ-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=94"
}