{
       "Source": "hirunews",
       "Timestamp": "Friday, 28 October 2022 - 11:28",
       "Headline": "ඇෆ්ගනිස්තානය හා අයර්ලන්තය අතර තරග අත් හැර දැමෙයි",
       "News Content": "20යි 20 ලෝක කුසලාන ක්‍රිකට් තරගාවලියේ සුපිරි දොළොස් දෙනාගේ වටයේ තරගයක් අද (28) පැවැත්වීමට නියමිත ව තිබුණේ, ඇෆ්ගනිස්තානය හා අයර්ලන්තය අතර යි.\nනමුත් උදෑසන සිට ම ක්‍රීඩාංගණයට ඇද හැලුණු අධික වර්ෂාව හේතුවෙන් තරගය අත් හැර දමන්නට යි තරග තීරකවරයා තීරණය කළේ.\nමේ අනුව කණ්ඩායම් දෙකට ම ලකුණු සටහනේ ලකුණු එක බැගින් හිමි වනු ඇති.\nමේ අනුව පළමු කාණ්ඩයේ ප්‍රසාද ලකුණු සටහනේ දෙවැනි තැන සිටි ශ්‍රී ලංකාව අභිබවා යමින් අයර්ලන්තය දෙවැනි ස්ථානය දක්වා ඉදිරියට පැමිණ ඇති අතර, ශ්‍රී ලංකාවට හිමි ව ඇත්තේ, තෙවැනි ස්ථානය යි.\nතවමත් එම සටහනේ ප්‍රථම ස්ථානය නවසීලන්තයට හිමි වනවා.\nමේ අතර, ශ්‍රී ලංකාව හා නවසීලන්තය අතර තරගය හෙට පැවැත්වීමට නියමිත යි.",
       "URL": "https://www.hirunews.lk/319033/ඇෆ්ගනිස්තානය-හා-අයර්ලන්තය-අතර-තරග-අත්-හැර-දැමෙයි",
       "Category": "Local News",
       "Parent URL": "https://www.hirunews.lk/local-news.php?pageID=773"
}