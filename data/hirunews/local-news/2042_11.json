{
       "Source": "hirunews",
       "Timestamp": "Sunday, 04 April 2021 - 13:49",
       "Headline": "පාස්කු කොමිසමේ වාර්තාව අධ්‍යයනය කළ කමිටුවේ වාර්තාව හෙට ජනපතිට",
       "News Content": "පාස්කු ප්‍රහාරය සම්බන්ධයෙන් පත්කළ ජනාධිපති කොමිසමේ වාර්තාව අධ්‍යයනය කළ කමිටුවේ වාර්තාවේ හෙට ජනාධිපති ගෝඨාභය රාජපක්ෂ වෙත භාරදීමට නියමිතව තිබෙනවා.\nපසුගිය 15 වැනිදා එය භාරදීමට නියමිතව තිබුණත්, වැඩිදුර විමර්ශන සඳහා කමිටුව සති දෙකක කාලයක් ලබාගත්තා.\nඒ අනුව කැබිනට් මණ්ඩලය රැස්වීමට පෙර හෙට එය ජනාධිපතිවරයා වෙත භාරදීමට නියමිත බවයි කමිටුවේ සාමාජික, සංචාරක අමාත්‍ය ප්‍රසන්න රණතුංග ප්‍රකාශ කළේ.\nමේ අතර, පාස්කු ප්‍රහාරය පිළිබඳව විමර්ශනය කළ ජනාධිපති කොමිසමේ වාර්තාව ගැන පාර්ලිමේන්තු කල් තැබීමේ විවාදය 04 වන දිනටත් අප්‍රේල් 07 වැනිදා පැවැත්වීමට තීරණය කළ බව පාර්ලිමේන්තු මහ ලේකම්වරයා පසුගියදා සඳහන් කළා.",
       "URL": "https://www.hirunews.lk/267470/පාස්කු-කොමිසමේ-වාර්තාව-අධ්‍යයනය-කළ-කමිටුවේ-වාර්තාව-හෙට-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=2042"
}