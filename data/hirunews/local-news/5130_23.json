{
       "Source": "hirunews",
       "Timestamp": "Monday, 14 March 2016 - 8:05",
       "Headline": "වසරේ දීර්ඝතම විදුලිය බිඳ වැටීම ගැන දැනුවත් කිරීමට විශේෂ හමුවක්",
       "News Content": "වසර 20කට පසු වාර්තාවූ දීර්ඝතම විදුලිය බිඳ වැටීම සම්බන්ධයෙන් ජනතාව දැනුවත් කිරීම සඳහා විශේෂ මාධ්‍ය හමුවක් අද උදෑසන පැවැත්වීමට නියමිතයි.\nඒ සඳහා විදුලිබල අමාත්‍යවරුන් මෙන්ම සියලූම පාර්ශවයන් නියෝජනය කරන නිලධාරින්ද සහභාගි වන බවයි වාර්තාවන්නේ.\nමේ අතර තම ඉල්ලා අස්වීමේ ලිපිය අද උදෑසන විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය වෙත භාරදෙන බව විදුලිබල මණ්ඩලයේ සභාපති අනුර විජේපාල හිරු ප්‍රවෘත්ති අංශයට සඳහන් කළා.\nදැනට සිදුකරන ලද පරීක්ෂනවලින් අනාවරණ වී ඇත්තේ බියගම විදුලි උපපොලේ සිදුවූ විශාල පිපිරීමක් විදුලිය බිඳ වැටීමට හේතුවී ඇති බවයි.\nකෙසේ වෙතත් එය තාක්ෂණික දෝෂයක් නිසා සිදුවූවක්ද? නැතහොත් කඩාකප්පල්කාරී ක්‍රියාවක්ද යන්න පිළිබඳවද පරීක්ෂණ ක්‍රියාත්මක බවයි විදුලිබල මණ්ඩලයේ සභාපති අනුර විජේපාල වැඩිදුරටත් කියා සිටියේ.",
       "URL": "https://www.hirunews.lk/128477/වසරේ-දීර්ඝතම-විදුලිය-බිඳ-වැටීම-ගැන-දැනුවත්-කිරීමට-විශේෂ-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=5130"
}