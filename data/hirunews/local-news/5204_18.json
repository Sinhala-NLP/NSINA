{
       "Source": "hirunews",
       "Timestamp": "Tuesday, 19 January 2016 - 12:53",
       "Headline": "උතුරුමැද මහ ඇමතිගෙන් මධ්‍යම රජයට අභියෝගයක්",
       "News Content": "පළාත් සභා බලතල පිළිබඳ අර්ථකථනයක් ඉල්ලා ඉදිරියේදී ශ්‍රේෂ්ඨාධිකරණය හමුවේ පෙත්සමක් ගොනු කරන බව උතුරුමැද පළාත් ප්‍රධාන අමාත්‍ය පේෂල ජයරත්න ප්‍රකාශ කළා.\nමධ්‍යම රජයේ ඇතැම් අමාත්‍යවරුන් පළාත්සභා බලතල උල්ලංඝනය කරමින් දිගින් දිගටම කටයුතු කිරීම ඊට හේතුව බවයි ප්‍රධාන අමාත්‍යවරයා සඳහන් කළේ.\nවිශේෂයෙන් පළාත් සභාවල අවසරයකින් තොරව මධ්‍යම රජයේ අධ්‍යාපන අමාත්‍යාංශය නිලධාරීන් කොළඹට කැඳවීම නිසා ගැටළු සහගත තත්ත්වයක් මතුව ඇති බව උතුරු මැද පළාත් ප්‍රධාන අමාත්‍ය පේෂල ජයරත්න පෙන්වා දුන්නා.",
       "URL": "https://www.hirunews.lk/124294/උතුරුමැද-මහ-ඇමතිගෙන්-මධ්‍යම-රජයට-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=5204"
}