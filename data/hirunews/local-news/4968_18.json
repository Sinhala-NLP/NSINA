{
       "Source": "hirunews",
       "Timestamp": "Tuesday, 12 July 2016 - 15:26",
       "Headline": "පරිපාලන ඇමති මුල්ගල් තැබූ සමරු ඵලකයක් කඩා විනාශ කරයි",
       "News Content": "මහනුවර - කුණ්ඩසාලේ වත්තේ ඉදිකිරීමට යෝජිත නිල සෙවණ නිවාස යෝජනා ක්‍රමයේ සමරු ඵලකය ඊයේ කිසියම් පිරිසක් කඩා විනාශ කර තිබෙනවා.\nරාජ්‍ය සේවකයන් සඳහා ඉදිකෙරෙන මෙම නිවාස යෝජනා ක්‍රමයට රාජ්‍ය පරිපාලන අමාත්‍ය රංජිත් මද්දුමබණ්ඩාර පසුගිය 9 වනදා මුල්ගල් තැබුවා.\nඑම කටයුතු අධීක්ෂණය කරන්නේ නිවාස සංවර්ධන අධිකාරියයි.\nමීට පෙරද හිටපු අග්‍රාමාත්‍ය රත්නසිරි වික්‍රමනායක මෙහි නිවාස ව්‍යාපෘතියක් සඳහා මුල්ගල තැබූ අතර, පසුව ව්‍යාපෘතිය ක්‍රියාත්මක වූයේ නැහැ.\nඅනතුරුව යළි පසුගියදා ඒ සඳහා මුල්ගල් තැබුණු අතර, එහි සමරු ඵලකය සහ අවට ප්‍රදේශයේ ප්‍රදර්ශනය කෙරුණු බැනර්ද ඊයේ රාත්‍රියේ මෙලෙස විනාශ කර ඇතැයි අප වාර්තාකරු ප්‍රකාශ කළා.",
       "URL": "https://www.hirunews.lk/137821/පරිපාලන-ඇමති-මුල්ගල්-තැබූ-සමරු-ඵලකයක්-කඩා-විනාශ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4968"
}