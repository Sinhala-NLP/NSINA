{
       "Source": "hirunews",
       "Timestamp": "Sunday, 07 November 2021 - 7:50",
       "Headline": "නගරාන්තර දුම්රිය හෙට සිට ධාවනයේ",
       "News Content": "නගරාන්තර සීඝ්‍රගාමී දුම්රිය ගමන්වාර හෙට සිට ආරම්භ කරන බව දුම්රිය දෙපාර්තමේන්තුව පවසනවා.\nදුම්රිය සාමාන්‍යාධිකාරි ධම්මික ජයසුන්දර හිරු ප්‍රවෘත්ති අංශයට කියා සිටියේ රාත්‍රී තැපැල් දුම්රිය සහ සාමාන්‍ය කාලසටහන් වල රාත්‍රී 7 න් පසුව දුම්රිය ධාවනය සම්බන්ධයෙන් සාකච්ඡා කර ඉදිරි සතියේදී තිීරණයකට එළඹෙන බවයි.\nකොරෝනා ව්‍යාප්තිය පාලනය යටතේ තිබූ අන්තර් පළාත් සංචරණ සීමා ඉවත් කිරීමෙන් පසු ඉකුත් පළමු වනදා සිට අන්තර් පළාත් කාර්යාල දුම්රිය පමණක් ආරම්භ කෙරුණා.\nකෙසේ වෙතත් මේ වන තෙක් රාත්‍රී 7න් පසුව දුරගමන් සේවා දුම්රිය මෙන්ම කෙටි දුර ධාවන දුම්රිය ගමන් වාරද සාමාන්‍ය පරිදි ක්‍රියාත්මක වන්නේ නැහැ.\nදුම්රිය දෙපාර්තමේන්තුව සඳහන් කළේ දැනට ක්‍රියාත්මක ක්‍රමවේදයට අනුව රාත්‍රී 7 න් පසුව මගී අවශ්‍යතාවය මත පමණක් දුම්රිය යෙදවීමට කටයුතු කෙරෙන බවයි.",
       "URL": "https://www.hirunews.lk/287234/නගරාන්තර-දුම්රිය-හෙට-සිට-ධාවනයේ",
       "Category": "Local News",
       "Parent URL": "https://www.hirunews.lk/local-news.php?pageID=1579"
}