{
       "Source": "hirunews",
       "Timestamp": "Wednesday, 18 August 2021 - 20:42",
       "Headline": "ආසාදිතයින් 7000ක් නිවෙස්වල ප්‍රතිකාර ලබයි (වීඩියෝ)",
       "News Content": "ආසාදිතයින් 7000ක් පමණ මේ වන විට නිවෙස් තුළ ප්‍රතිකාර  ලබන බවයි සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන ප්‍රකාශ කළේ.\nබස්නාහිර ඇතුළු පළාත් 4ක ඔවුන් මෙලෙස නිවෙස් තුළ ප්‍රතිකාර ලබන බව අද පැවති මාධ්‍ය හමුවකදී ඔහු කියා සිටියා.\nබස්නාහිර පළාතේ රෝගීන් වර්ගීකරණය කරමින් රෝහල් ගත කිරීමේ වැඩපිළිවෙළක් ද මේ වන විට ක්‍රියාත්මකයි.\nමේ අතර ශ්වසන රෝග විශේෂඥ වෛද්‍යවරුන්ගේ සංගමයේ සභාපති විශේෂඥ වෛද්‍ය ගීතාල් පෙරේරා කොළඹ අද පැවති මාධ්‍ය හමුවකට එක්වෙමින් ප්‍රකාශ කළේ ප්‍රමාදවී ප්‍රතිකාර ගැනීමට යොමුවීම ද රෝහල්වල ධාරිතාව ඉහළ යාමට හේතු වී ඇති බවයි.",
       "URL": "https://www.hirunews.lk/280051/ආසාදිතයින්-7000ක්-නිවෙස්වල-ප්‍රතිකාර-ලබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1745"
}