{
       "Source": "hirunews",
       "Timestamp": "Saturday, 23 April 2022 - 15:32",
       "Headline": "තෙල් බෙදන්න බවුසර් ඕන නැති විනාශ වන පොළොන්නරුවේ සම්පත (වීඩියෝ)",
       "News Content": "මේ පොළොන්නරුව - කදුරුවෙල දුම්රිය ස්ථානය ආසන්නයේ පිහිටි ඛනිජ තෙල් නීතිගත සංස්ථාවට අයත් ඉන්ධන ගබඩාකර බෙදාහැරීමේ මධ්‍යස්ථානයයි.\n1970දී ස්ථාපිත කෙරුණු මෙම ඉන්ධන ගබඩාව අදවන විට කිසිදු භාවිතයකින් තොරව විනාශ වෙමින් පවතිනවා.\nමෙහි එකවර ඉන්ධන ලීටර් ලක්ෂ 5ක් ගබඩා කළ හැකියි.\n2014 වසර වනවිටත් භාවිතයට ගනිමින් පැවති මෙම ඉන්ධන බෙදා හැරීමේ මධ්‍යස්ථානය අත්හැර දමා දැනට වසර 8කට ආසන්නයි.\nගබඩා පහසුකම් නොමැතිවීමෙන් දෛනිකව කොළඹ සිට ඉන්ධන ලීටර් ලක්ෂයක් දුම්රියෙන් මඩකලපුව දක්වා\nමෙම ස්ථානය පසුකරමින් තවමත් යනවා.\nනමුත් පොළොන්නරුව දිස්ත්‍රික්කයට ඉන්ධන ප්‍රවාහනය කෙරෙන්නේ බවුසර් මගින්.\nකොළඹ සිට මඩකලපුව දක්වා දුම්රිය මගින් ඉන්ධන ලීටර් ලක්ෂයක් රැගෙන යාම සඳහා වැයවන මුදල රුපියල් 60,000ක් පමණයි.\nබවුසර් රථයකින් ඉන්ධන ප්‍රවාහනය කරන්නේනම් ඒ සඳහා වැයවන මුදල රුපියල් 50,000ක් වන අතර, ඉන් රැගෙන යා හැක්කේ ඉන්ධන ලීටර් 19,000කට ආසන්න ප්‍රමාණයක් පමණයි.\nප්‍රදේශවාසීන් පෙන්වා දෙන්නේ මෙම ජාතික සම්පත නිසි ආකාරයෙන් ප්‍ර යෝජනයට ගතහැකි පරිදි ප්‍රතිසංස්කරණය කළහොත් දැනට පවතින ඉන්ධන පෝලිම් සඳහා කදිම විසඳුමක් වන බවයි.\nකදුරුවෙල ප්‍රදේශයේ ජනතාව බලධාරීන්ගෙන් ඉල්ලා සිටින්නේ මෙම ඉන්ධන ගබඩාව නැවත ක්‍රියාත්මක කර පොළොන්නරුව දිස්ත්‍රික්කයේ ඉන්ධන බෙදාහැරීම විධිමත් කීරීමට විසඳුමක් ලබාදෙන ලෙසයි.",
       "URL": "https://www.hirunews.lk/302625/තෙල්-බෙදන්න-බවුසර්-ඕන-නැති-විනාශ-වන-පොළොන්නරුවේ-සම්පත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1214"
}