{
       "Source": "hirunews",
       "Timestamp": "Tuesday, 27 December 2022 - 20:33",
       "Headline": "හොකී සම්මේලනය ක්‍රීඩකයන්ගෙන් ලක්ෂ හතරහමාරක් ඉල්ලයි",
       "News Content": "ඕමානයේ - මස්කට්හි පැවැත්වෙන ආසියානු කුසලාන කනිෂ්ඨ හොකී තරගාවලිය සඳහා එක් අයෙකුගෙන් රුපියල් ලක්ෂ හතරහමාරක් හොකී සම්මේලනය ඉල්ලා සිටීම හේතුවෙන් ක්‍රීඩකයන් දැඩි අපහසුතාවට පත්ව සිටිනවා.\nඒ ගමන් වියදම් තමන් දැරිය යුතු බවට ශ්‍රී ලංකා හොකී සම්මේලනය දැනුම්දීමත් සමගයි.\nඒ අනුව ඊට සහභාගි වීමට නියමිත ක්‍රීඩකයින් 18 දෙනාට ගමන් වියදම් සඳහා එක් අයෙකුගෙන් රුපියල් ලක්ෂ හතරහමාරක මුදලක් ඔවුන් ඉල්ලා තිබෙනවා.\nක්‍රීඩකයින්ගේ දෙමව්පියන් ප්‍රකාශ කළේ පවතින ආර්ථික දුෂ්කරතා හමුවේ එවැනි මුදලක් දැරීම තමන්ට ගැටලුවක් වී ඇති බවයි.",
       "URL": "https://www.hirunews.lk/323701/හොකී-සම්මේලනය-ක්‍රීඩකයන්ගෙන්-ලක්ෂ-හතරහමාරක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=639"
}