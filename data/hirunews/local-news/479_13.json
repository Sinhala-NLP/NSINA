{
       "Source": "hirunews",
       "Timestamp": "Monday, 13 March 2023 - 9:52",
       "Headline": "සුළං බලාගාර ව්‍යාපෘතිවල ධාරිතාව වැඩි කරන්න අදානි ඉල්ලයි",
       "News Content": "ශ්‍රී ලංකාව තුළ මෙගාවොට් 340ක සුළං බලාගාර ව්‍යාපෘති ආරම්භ කිරීමට අවසර ලබා දී ඇති අදානි සමූහය අනුමත ධාරිතාව මෙගාවොට් 500 දක්වා වැඩි කරන ලෙස ශ්‍රී ලංකා රජයෙන් ඉල්ලා තිබෙනවා.\nමෙම යෝජනාව සලකා බලමින් සිටින බවයි ශ්‍රී ලංකාවේ විදුලිබල හා බලශක්ති රාජ්‍ය අමාත්‍ය ඩී.වී චානක පසුගිය සිකුරාදා (10) ව්‍යාපාරික සේවයට පැවසුවේ.\nඅදානි සමූහ ව්‍යාපාරය විසින් තමන්ගේම මෙගාවොටි 5.2ක ටර්බයින දිවයිනට ගෙන එන බවත්, එහි මූලාකෘතියක් ගුජරාටයේ මුන්ද්‍රා හි වසරක් තිස්සේ ක්‍රියාත්මක වන බවත් වාර්තා වෙනවා.\nඅදානි සමූහය විසින් මෙම යන්ත්‍රය නිපදවා ඇත්තේ ජර්මනියේ W2E (Wind to Energy) GmbH තාක්‍ෂණයෙන්.\nඑය විනාඩියකට මීටර් 3 සිට 20 mps දක්වා සුළං වේගයකින් ක්‍රියා කළ හැකි අතර, 12 mps සුළං වේගයකින් එහි ප්‍රශස්ත බල නිෂ්පාදනය කරා ළඟා විය හැකියි.\nශ්‍රී ලංකාවට විශාල සුළං බල විභවයක් ඇති අතර එහි සමහර ස්ථානවල සුළගේ වේගය mps 75ක්.\nජාතික පුනර්ජනනීය බලශක්ති රසායනාගාරයේ (NREL) ඇස්තමේන්තුවකට අනුව, ඇමරිකා එක්සත් ජනපදය මීට වසර ගණනාවකට පෙර, ශ්‍රී ලංකාවට ගිගාවොට් 45ක් ලබා දීමට මුහුදු වෙරළේ සුළං විභවයක් සකසා තිබුණා.\nනවීන යන්ත්‍ර පදනම් කරගෙන දැන් ඇස්තමේන්තුවක් සකස් කළහොත්, එම සංඛ්‍යාව මීට වඩා බෙහෙවින් වැඩි වනු ඇති බවයි කර්මාන්තයේ ප්‍රවීණයන් පවසන්නේ.\nඔවුන් පෙන්වා දෙන්නේ රට තුළ වෙරළාසන්න සුළං විභවය ද අතිවිශාල බව යි.\nශ්‍රී ලංකාවටම එයින් අවශ්‍ය වන්නේ ඉතා සුළු ප්‍රමාණයක් වන අතර සමහර විට 2030 දී GW 10ක් විය හැකි බව විශේෂඥයෝ පවසනවා.\nභූතානය සිදුකරන ආකාරයටම ලංකාවට අතිරික්තය ඉන්දියාවට විකුණා මුදල් උපයා ගත හැකියි.\nඅමාත්‍ය ඩී.වී චානක පැවසුවේ ශ්‍රී ලංකාවේ අනුරාධපුරයේ සිට මදුරෙයි දක්වා ධාවනය කළ හැකි විදුලි සම්ප්‍රේෂණ මාර්ග ව්‍යාපෘතියක් ඉදිකිරීමේ ගිවිසුමක් ඇති බවයි.\nඉන්දියාව ද ශ්‍රී ලංකාවේ ව්‍යාපෘති ක්‍රියාත්මක කිරීම සම්බන්ධයෙන් දැඩි උනන්දුවක් දක්වනවා.",
       "URL": "https://www.hirunews.lk/329795/සුළං-බලාගාර-ව්‍යාපෘතිවල-ධාරිතාව-වැඩි-කරන්න-අදානි-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=479"
}