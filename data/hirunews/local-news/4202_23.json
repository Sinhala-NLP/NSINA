{
       "Source": "hirunews",
       "Timestamp": "Friday, 24 November 2017 - 14:11",
       "Headline": "දකුණේ අලි උතුරට",
       "News Content": "අයවැය කාරක සභා අවස්ථාවේ විවාදය අද 07 වන දිනටත් පාර්ලිමේන්තුවේදී පැවැත්වෙනවා.\nඅද දිනයේ විවාදයට ගැනෙන්නේ ඉඩම් හා පාර්ලිමේන්තු ප්‍රතිසංස්කරණ, වැවිලි කර්මාන්ත, තිරසර සංවර්ධන හා වනජීවි යන අමාත්‍යාංශවලට අයත්  වැයශීර්ෂයි.\nවිවාදය ආරම්භ කරමින් දෙමළ ජාතික සන්ධාන පාර්ලිමේන්තු මන්ත්‍රී ශිව ශක්ති ආනන්දන් කියා සිටියේ දකුණේ ප්‍රදේශවලින් අල්ලාගන්නා වන අලින් උතුරේ ඇතැම් ප්‍රදේශවලට ගෙනගොස් දැමීම හේතුවෙන් එහි ජන ජීවිතයට බාධා එල්ලවී ඇති බවයි.\nවන අලින්ගෙන් සිදුවන හානි සඳහා ලබාදෙන වන්දි මුදල ඉහළ නංවා ඇති බව ඊට පිළිතුරු ලබාදෙමින් විෂය භාර අමාත්‍ය ගාමිණී ජයවික්‍රම පෙරේරා කියා සිටියා.",
       "URL": "https://www.hirunews.lk/176834/දකුණේ-අලි-උතුරට",
       "Category": "Local News",
       "Parent URL": "https://www.hirunews.lk/local-news.php?pageID=4202"
}