{
       "Source": "hirunews",
       "Timestamp": "Friday, 28 June 2019 - 12:40",
       "Headline": "පාස්කු ප්‍රහාරයේ වගකීම භාර ගැනීමට කිසිවෙකුත් නැහැ - පා.ම. එස්.බී",
       "News Content": "පාස්කු ඉරිදා ත්‍රස්ත ප්‍රහාරයේ වගකීම භාර ගැනීමට කිසිවෙකුත් ඉදිරිපත් නොවන තත්ත්වයක් උද්ගත වී ඇති බව පාර්ලිමේන්තු මන්ත්‍රී එස්.බී. දිසානායක පවසනවා.\nමහනුවර ප්‍රදේශයේ ඊයේ පැවති උත්සවයකට එක්වෙමින් මන්ත්‍රීවරයා මේ බව කියා සිටියා.\nගාල්ල ප්‍රදේශයේ ඊයේ පැවතී ජන හමුවකදී ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක පාස්කු ඉරිදා ප්‍රහාරය සම්බන්ධයෙන් කියා සිටියේ රට මේ වන විට අන්තවාදී ත්‍රස්තවාදයට ගොදුරුව ඇති බවයි.\nමේ අතර, කොළඹ අද පැවති මාධ්‍ය හමුවකට එක්වෙමින් නිදහස් සන්ධාන මහලේකම්, පාර්ලිමේන්තු මන්ත්‍රී මහින්ද අමරවීර කියා සිටියේ බලය රැක ගැනීම සඳහා එක්සත් ජාතික පක්ෂ ආණ්ඩුව පාවාදීමේ ප්‍රතිපත්ති අනුගමනය කරමින් සිටින බවයි.",
       "URL": "https://www.hirunews.lk/219272/පාස්කු-ප්‍රහාරයේ-වගකීම-භාර-ගැනීමට-කිසිවෙකුත්-නැහැ-පා-ම-එස්-බී",
       "Category": "Local News",
       "Parent URL": "https://www.hirunews.lk/local-news.php?pageID=3277"
}