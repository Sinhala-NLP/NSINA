{
       "Source": "hirunews",
       "Timestamp": "Friday, 18 November 2022 - 11:02",
       "Headline": "බැසිල් රාජපක්ෂ ඉරිදා දිවයිනට",
       "News Content": "පසුගිය දේශපාලන අර්බුදය අතරතුර පාර්ලිමේන්තු මන්ත්‍රී ධුරයෙන් ඉල්ලා අස්වූ හිටපු මුදල් අමාත්‍ය බැසිල් රාජපක්ෂ සැප්තැම්බර් මාසයේ දී ඇමරිකාව බලා පිටත් වුණා.\nඔහු එළැඹෙන ඉරිදා (20) යළි ශ්‍රී ලංකාවට පැමිණීමට නියමිත බව පොදුජන පෙරමුණු මහලේකම් සාගර කාරියවසම් පවසනවා.\nබැසිල් රාජපක්ෂ ඊයේ රාත්‍රියේ ඇමරිකාවෙන් පිටත් වී ඇති අතර, නොවැම්බර් මාසයේ ජනාධිපතිවරණයට පෙර කළාක් මෙන් ශ්‍රී ලංකා පොදුජන පෙරමුණ ප්‍රතිව්‍යුහගත කිරීම ආරම්භ කරනු ඇතැ යි ද දේශපාලන ආරංචි මාර්ග සඳහන් කරනවා.\nකෙසේ වෙතත් අවසන් ඡන්ද විමසීම සඳහා දෙසැම්බර් මාසයේ පාර්ලිමේන්තුවේ දී පැවැත්වෙන අයවැයට පක්ෂ ව ඡන්දය ඉල්ලා පාර්ලිමේන්තු මන්ත්‍රීවරුන් සමඟ සාකච්ඡා ආරම්භ කිරීම ද ඔහුගේ ක්ෂණික කාර්යයට ඇතුළත් බව වාර්තා වනවා.\nබැසිල් රාජපක්ෂ විසින් ශ්‍රී ලංකා පොදුජන පෙරමුණ ප්‍රතිව්‍යුහගත කර බිම් මට්ටමේ ප්‍රචාරක කටයුතු ආරම්භ කරනු ඇති බවත් නැවත පැමිණීමෙන් පසු පක්ෂයේ වෙනස්කම් කිහිපයක් ද අපේක්ෂා කළ හැකි බවත් ආරංචි මාර්ගවල සඳහන්.",
       "URL": "https://www.hirunews.lk/320684/බැසිල්-රාජපක්ෂ-ඉරිදා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=726"
}