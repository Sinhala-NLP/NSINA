{
       "Source": "hirunews",
       "Timestamp": "Wednesday, 08 June 2022 - 9:26",
       "Headline": "දුම්රියේ පාඩුව බිලියන 15 දක්වා ඉහළට",
       "News Content": "පවතින තත්වය හමුවේ දුම්රිය දෙපාර්තමේන්තුව වාර්ෂිකව ලබන පාඩුව මේ වන විට රුපියල් බිලියන 15 දක්වා ඉහළ ගොස් ඇති බව එම දෙපාර්තමේන්තුව පවසනවා.\nඑහි ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළේ මේ වසර තුළ අවස්ථා ගණනාවකදී ඉන්ධන මිල ඉහළ යාමත් ඊට සාපේක්ෂව දුම්රිය ගාස්තු ඉහළ නොදැමීම ඊට හේතු වී ඇති බවයි.\nදුම්රිය ගාස්තු පවතින්නේ බස් ගාස්තුවෙන් හතරෙන් එකකටත් වඩා අඩු මට්ටමක බව ඔහු පෙන්වා දෙනවා.\nකෙසේ වෙතත් ඉන්ධන මිලට සාපේක්ෂව බස් ගාස්තු ඉහළ යාමත් සමග දුම්රිය මගින් ගමනාගමන පහසුකම් සලසා ගන්නා මගීන් සංඛ්‍යාව ඉහළ ගොස් ඇති බව දුම්රිය දෙපාර්තමේන්තුව ප්‍රකාශ කළා.\nදුම්රිය ගාස්තු ඉතා අඩු මට්ටමක පැවතීම හේතුවෙන් මගීන් ප්‍රමාණය ඉහළ යාමෙන් වැඩිවෙන ආදායම දෙපාර්තමේන්තුව ලබන පාඩුව පියවා ගැනීමට කිසිසේත් ප්‍රමාණවත් නොවන බවයි දුම්රිය දෙපාර්තමේන්තුවේ ජේෂ්ඨ ප්‍රකාශකයා වැඩිදුරටත් සඳහන් කළේ.",
       "URL": "https://www.hirunews.lk/306537/දුම්රියේ-පාඩුව-බිලියන-15-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1111"
}