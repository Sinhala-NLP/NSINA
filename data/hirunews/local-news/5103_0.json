{
       "Source": "hirunews",
       "Timestamp": "Monday, 04 April 2016 - 7:40",
       "Headline": "පැරෂුට්කරුගේ පිම්ම වරදී",
       "News Content": "පැරෂුට් සංදර්ශනයක් අතරතුර අනතුරට ලක්වීමෙන් කොළඹ ජාතික රෝහලට ඇතුළත් කෙරුණු  ඕස්ට්‍රේලියානු ජාතිකයාගේ තත්ත්වය බරපතල නොවන බව වාර්තා වනවා.\nමෙරට සංචාරක ආකර්ශනය ප්‍රවර්ධනය කිරීමේ අරමුණින් මෙම පැරෂුට් සංදර්ශනය පැවැත්වූයේ ලෝක වෙළද මධ්‍යස්ථානය කේන්ද්‍ර කර ගනිමින්.\nදින දෙකක් පුරා පැවැති මෙම සංදර්ශනයට විදේශීය පැරෂුට්කරුවන් 25 දෙනෙකු පමණ එක්ව සිටියා.\nකෙසේ වෙතත් ඊයේ පස්වරුවේ සංදර්ශනය පැවැත්වෙන අතරතුර 44 හැවිරිදි මෙම පුද්ගලයා අනතුරට පත්වූයේ ඔහුගේ පැරෂුටය නිසි පරිදි ක්‍රියාත්මක නොවීම හේතුවෙන්.\nපසුව මෙම විදේශිකයා ප්‍රතිකාර සඳහා කොළඹ ජාතික රෝහලට ඇතුළත් කෙරුණා.",
       "URL": "https://www.hirunews.lk/130062/පැරෂුට්කරුගේ-පිම්ම-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5103"
}