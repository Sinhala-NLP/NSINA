{
       "Source": "hirunews",
       "Timestamp": "Tuesday, 13 December 2022 - 13:14",
       "Headline": "විමල්ගේ සභාගය පුංචි ඡන්දයට තනිවම",
       "News Content": "ඉදිරියේදී පැවැත්වෙන පළාත් පාලන මැතිවරණය සඳහා උත්තර ලංකා සභාගය තනිව තරඟ කරන බව එහි සභාපති පාර්ලිමේන්තු මන්ත්‍රී විමල් වීරවංශ ප්‍රකාශ කළා.\nඔහු මේ බව කියා සිටියේ කොමියුනිස්ට් පක්ෂ මුලස්ථානයේ ඊයේ පැවැති එම සභාගයේ නායක හමුවෙන් අනතුරුව මාධ්‍ය වෙත අදහස් දක්වමින්.\nඑහිදී උත්තර ලංකා සභාගයේ උප සභාපති උදය ගම්මන්පිල කියා සිටියේ ජනාධිපති රනිල් වික්‍රමසිංහගේ ප්‍රධානත්වයෙන් අද (13) පස්වරුවේ පැවැත්වෙන සර්ව පාක්ෂික හමුව සඳහා තම සභාගය සහභාගි නොවන බවයි.\nදේශපාලන විසඳුමක් සඳහා සියලු පක්ෂ සමඟ සාකච්ඡා කිරිමට සුදානම් බවට ජනාධිපතිවරයා පසුගියදා පාර්ලිමේන්තුවේ සිදුකළ ප්‍රකාශයට අනුවයි අද පස්වරුවේ ජනාධිපති කාර්යාලයේ මෙම හමුව පැවැත්වෙන්නේ.\nමේ අතර අද පස්වරුවේ පැවැත්වෙන සාර්ව පාක්ෂික හමුව සඳහා පාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම් නායකත්වය දරණ දෙමළ ජාතික ජනතා සන්ධානය සහභාගි නොවිමට තිරණය කර තිබෙනවා.\nකෙසේ වෙතත් අනිකුත් දෙමල පක්ෂ සර්ව පාක්ෂික හමුව සඳහා සහභාගි වන අතර මේවන විට දෙමළ ජනතා සන්ධානයේ නායක පාර්ලිමේන්තු මන්ත්‍රී ආර්. සම්බන්ධගේ නිවසේ හමුවට සහභාගි වන පක්ෂවල නියෝජිතයින් සාකච්ඡාවක ද නිරත වන බවයි වාර්තා වන්නේ.",
       "URL": "https://www.hirunews.lk/322597/විමල්ගේ-සභාගය-පුංචි-ඡන්දයට-තනිවම",
       "Category": "Local News",
       "Parent URL": "https://www.hirunews.lk/local-news.php?pageID=669"
}