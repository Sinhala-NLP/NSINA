{
       "Source": "hirunews",
       "Timestamp": "Tuesday, 03 May 2022 - 17:32",
       "Headline": "ඉන්ධන බවුසරයට පහරදුන් සැකකරු රිමාන්ඩ්",
       "News Content": "ඉන්ධන ප්‍රවාහන පෞද්ගලික ටැංකි රථ හිමියන් සිදුකළ වර්ජනය අතරතුර ඊයේ මුල්ලේරියාව - ගල්වාන ප්‍රදේශයේදී ඉන්ධන ප්‍රවාහනය කළ බවුසරයකට පහරදුන් සිද්ධියට අදාළව පුද්ගලයෙකු අත්අඩංගුවට ගෙන තිබෙනවා.\nඔහු අද අලුත්කඩේ අංක අට මහේස්ත්‍රාත් අධිකරණයට ඉදිරිපත් කිරීමෙන් පසු හෙට දිනය දක්වා රක්ෂිත බන්ධනාගාර ගත කෙරුණා.\nසැකකරු බවුසර් රථ කිහිපයක හිමිකරුවෙකු වන අතර, තවත් තුන්දෙනෙකු සමඟ එක්වී මෙම පහරදීම සිදුකර ඇති බවයි වාර්තාවන්නේ.\nඉතිරි සැකකරුවන් අත්අඩංගුවට ගැනීමට පරීක්ෂණ ක්‍රියාත්මක බව මුල්ලේරියාව පොලිසිය ප්‍රකාශ කළා.",
       "URL": "https://www.hirunews.lk/303423/ඉන්ධන-බවුසරයට-පහරදුන්-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1194"
}