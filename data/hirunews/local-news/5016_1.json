{
       "Source": "hirunews",
       "Timestamp": "Tuesday, 07 June 2016 - 17:02",
       "Headline": "පුද්ගලයෙකු යටකර පලාගිය වාහනයක් සොයා පොලීසියෙන් මෙහෙයුමක්",
       "News Content": "කුරුණෑගල - මීගමුව ප්‍රධාන මාර්ගයේ බුළුපිටිය ප්‍රදේශයේදී මාර්ගයේ ගමන් කරමින් සිටි 68 හැවිරිදි පුද්ගලයෙකු වාහනයක හැපී අද මියගියා.\nඔහු මහනුවර - හන්තාන පාරේ පදිංචි අයෙකු බවට හඳුනාගෙන ඇතත් අදාළ පුද්ගලයා පිළිබඳ වැඩි විස්තරයක්  පොලීසියට සොයාගැනීමට හැකිවී නැහැ.\nමෘතදේහය කුරුණෑගල ශික්ෂණ රෝහලේ මේ වනවිට තැන්පත් කර තිබෙනවා.\nඅනතුර සිදුකර පලාගිය වාහනය හඳුනාගෙන  ඇති අතර, එය සොයා පොලීසිය විශේෂ පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/134995/පුද්ගලයෙකු-යටකර-පලාගිය-වාහනයක්-සොයා-පොලීසියෙන්-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=5016"
}