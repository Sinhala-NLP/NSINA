{
       "Source": "hirunews",
       "Timestamp": "Tuesday, 28 March 2023 - 15:21",
       "Headline": "සාන්ත සිල්වෙස්ටර් විද්‍යාලීය මාධ්‍ය දින උළෙල එළැඹෙන මාර්තු 29 වැනි දා",
       "News Content": "මහනුවර සාන්ත සිල්වෙස්ටර් විද්‍යාලීය 2023 මාධ්‍ය දින උළෙල එළැඹෙන මාර්තු 29 වැනි දා විද්‍යාලීය ශ්‍රවණාගාරයේ දී පැවැත්වීමට නියමිතයි.\nවිදුහල්පති අසේල රවින්ද්‍ර රණසිංහගේ ප්‍රධානත්වයෙන් එදින වැඩසටහන පැවැත්වීමට නියමිත අතර, විදුහලේ කලා සහ මාධ්‍ය අංශයේ දක්‍ෂත ම සිසුවාට ආදි සිල්වෙස්තර මාධ්‍ය සංසදයෙන් පිරිනැමෙන මඩවල එස්. රත්නායක අනුස්මරණ සම්මානය පිරිනැමීමට කටයුතු සූදානම් කොට තිබෙනවා.\n1940 වසරේ නොවැම්බර් 01 දින ආරම්භ කරන ලද සිල්වෙස්ට‍ර් විද්‍යාලය මෙරටට කීර්තිමත් පුරවැසියන් රැසක් දායාද කළ පාසලක්.\nඑම පිරිස අතර මාධ්‍යවේදී මඩවල එස්. රත්නායක, ආචාර්ය ලීල් ගුණසේකර, චිත්‍ර හා මූර්ති ශීල්පී තිලක අබේසිංහ, හිටපු යුධ හමුදා ඒකාබද්ධ මෙහෙයුම් ප්‍රධානී ජනරාල් සිරිල් රණතුංග, හිටපු නාවික හමුදාපති ජයනාත් කොළඹගේ සහ ජ්‍යෙෂ්ඨ පොලිස් අධිකාරි රංජිත් ගුණසේකර යන අය ද වනවා.",
       "URL": "https://www.hirunews.lk/331161/සාන්ත-සිල්වෙස්ටර්-විද්‍යාලීය-මාධ්‍ය-දින-උළෙල-එළැඹෙන-මාර්තු-29-වැනි-දා",
       "Category": "Local News",
       "Parent URL": "https://www.hirunews.lk/local-news.php?pageID=448"
}