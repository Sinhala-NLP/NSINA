{
       "Source": "hirunews",
       "Timestamp": "Friday, 09 July 2021 - 10:41",
       "Headline": "ඉන්දියාව සමඟ එක්දින සහ 20-20 තරඟාවලියට එක්වන ශ්‍රී ලංකා සංචිතය නම් කරයි ?",
       "News Content": "ඉන්දියාව සමඟ අරම්භ වීමට නියමිත විස්සයි විස්ස සහ එක්දින තරඟාවලිය සඳහා  ක්‍රීඩකයින් 25 දෙනෙකුගෙන් යුතු ශ්‍රී ලංකා සංචිතය ක්‍රීඩා අමාත්‍යවරයා වෙත යොමු කර ඇති බව ආරංචි මාර්ග පවසනවා.\nඑහිදී නායකයා ලෙස දසුන් ශානක නම් කර ඇති අතර ධනංජය ද සිල්වා උපනායකයා ලෙස නම් කර ඇති බව සඳහන්.\nඑමෙන්ම භානුක රාජපක්ෂ ද කණ්ඩායමට කැඳවා තිබීම විශේෂත්වයක්.\nකෙසේ වෙතත්, අදාළ සංචිතය සම්බන්ධයෙන් මේ දක්වා ශ්‍රී ලංකා ක්‍රිකට් ආයතනය නිළ වශයෙන් නිවේදනයක් නිකුත් කර නැහැ.\nඅමාත්‍යවරයා වෙත යොමුකර ඇති සංචිතයේ දසුන් ශානක, ධනංජය ද සිල්වා, කුසල් ජනිත්, අවිශ්ක ප්‍රනාන්දු, පැතුම් නිස්සංක, චරිත අසලංක, වනිඳු හසරංග, රමේෂ් මෙන්ඩිස්, චාමික කරුණාරත්න, ධනංජය ලක්ෂාන්, ඉෂාන් ජයරත්න, දුෂ්මන්ත චමීර, ඉසුරු උදාන, අසිත ප්‍රනාන්දු, බිනුර ප්‍රනාන්දු, ලක්ෂණ සඳකැන්, ශිරාන් ප්‍රනාන්දු, අකිල ධනංජය, ප්‍රවීන් ජයවික්‍රම, අශේන් බණ්ඩාර, ලහිරු උදාර, මිනෝද් භානුක, ලහිරු කුමාර, කසුන් රාජිත, භානුක රාජපක්ෂ යන ක්‍රීඩකයින් ඇතුළත් බවයි වාර්තාවන්නේ.\nදෙරට අතර ආරම්භ වන තරඟාවලියේ පළමු විස්සයි විස්ස තරඟය ලබන 13 වනදා පැවැත්වීමටයි සැලසුම් කර ඇත්තේ.",
       "URL": "https://www.hirunews.lk/276506/ඉන්දියාව-සමඟ-එක්දින-සහ-20-20-තරඟාවලියට-එක්වන-ශ්‍රී-ලංකා-සංචිතය-නම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1832"
}