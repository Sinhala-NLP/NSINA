{
       "Source": "hirunews",
       "Timestamp": "Saturday, 12 September 2020 - 16:36",
       "Headline": "හෙරොයින් කිලෝවක් සමග දෙදෙනෙකු මීගොඩදී අත්අඩංගුවට",
       "News Content": "මීගොඩ ප්‍රදේශයේදී හෙරොයින් කිලෝවක් සමග පුද්ගලයන් දෙදෙනෙකු පොලිස් අත්අඩංගුවට ගෙන තිබෙනවා.\nමේ අතර ඊයේ රාත්‍රියේ සිට අද අලුයම දක්වා දිවයින පුරා සිදු කළ මෙහෙයුමකින් වරෙන්තුකරුවන් ඇතුලු පුද්ගලයන් 4186ක් අත්අඩංගුවට ගෙන ඇතැයි පොලිසිය සඳහන් කළා.\nඊයේ රාත්‍රී 11 සිට අද අලුයම 3 දක්වා මෙම විශේෂ මෙහෙයුම සිදුකර ඇත්තේ වැඩබලන පොලිස්පතිවරයාගේ උපදෙස් අනුවයි.\nඊට පොලිස් නිලධාරීන් 16347ක් සහ නිල සුනඛයන් 45ක් එක්වී තිබෙනවා.\nඑහිදී වරෙන්තුකරුවන් 1143ක් අත්අඩංගුවට ගැනුනා.\nසැකපිට පුද්ගලයන් 811ක් අත්අඩංගුවට පත්වී ඇති අතර මත්ද්‍රව්‍ය සහ නීති විරෝධී මත්පැන් සම්බන්ධයෙන් පුද්ගලයන් 1205ක් අත්අඩංගුවට පත්වී තිබෙනවා.\nබලපත්‍ර නොමැති ගිනි අවි 7ක් ද මෙහිදී අත්අඩංගුවට ගැනුනා.\nඒ ගාල්ල නිකවැරටිය කිලිනොච්චි සහ පූගොඩ යන ප්‍රදේශවලින්.\nවිවිධ අපරාධ සම්බන්ධයෙන් සැකකරුවන් 114 දෙනෙකු මෙම විශේෂ මෙහෙයුමේදී අත්අඩංගුවට පත්වී තිබෙනවා.\nපොලිසිය සඳහන් කළේ බීමත්ව රිය පදවා අත්අඩංගුවට ගැනීම් 903ක් ද සිදුකර ඇති බවයි.",
       "URL": "https://www.hirunews.lk/250041/හෙරොයින්-කිලෝවක්-සමග-දෙදෙනෙකු-මීගොඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2459"
}