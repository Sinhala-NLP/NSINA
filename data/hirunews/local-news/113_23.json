{
       "Source": "hirunews",
       "Timestamp": "Tuesday, 08 August 2023 - 16:10",
       "Headline": "වැව් රක්ෂිතයක තිබී මියගිය ඇතින්නියකගේ සිරුරක් හමුවේ",
       "News Content": "වැව් රක්ෂිතයක තිබී මියගිය ඇතින්නියකගේ සිරුවක් හමු වී තිබෙනවා.\nමුලතිව්, මල්ලාවි,විනායගපුරම් ප්‍රදේශයේ වැව් රක්ෂිතයේ තිබී මෙම සිරුර හමු වී ඇති බවයි වාර්තා වෙන්නේ.\nහිරු වාර්තාකරු සඳහන් කර සිටියේ බිම් බෝම්බයක් පත්තු වී මෙම සත්වයාගේ පාදයකට බරපතළ හානි සිදුව තිබූ බවයි.\nවයස අවුරුදු 35-40 අතර වයසේ පසු වූ මෙම සත්වයා ජීවිතක්ෂයට පත්වන විටත් ගැබ්ගෙන සිටි බවයි අනාවරණය වී ඇත්තේ.\nඇතින්න බෝම්බයට හසු වීම ජීවිතක්ෂයට පත්ව ඇති බවත් පැටවෙකු බිහිකිරීමට ආසන්නව සිටි නිසා ගැබතුළ සිදු වූ අභ්‍යන්තර රුධිර වහනය නිසා මෙම මරණය සිදු වූ බවයි මරණ පරීක්ෂණයේ දී අනාවරණය වී ඇත්තේ.",
       "URL": "https://www.hirunews.lk/344108/වැව්-රක්ෂිතයක-තිබී-මියගිය-ඇතින්නියකගේ-සිරුරක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=113"
}