{
       "Source": "hirunews",
       "Timestamp": "Monday, 25 April 2016 - 14:17",
       "Headline": "මවක් උපන් ගමන් බිළිඳෙකු ඝාතනය කරයි",
       "News Content": "උපන් විගස බිළිඳෙකු ඝාතනය කර වැසිකිලි වලකට දැමූ මවක් කිරිඳිවැල පොලිසිය විසින් අත්අඩංගුවට ගනු ලැබුවා.\nඊයේ රාත්‍රියේ එම මව අධික ලෙස රුධිරය වහනය වීමක් හේතුවෙන් වතුපිටිවල රෝහලට ඇතුළත් කර තිබෙනවා.\nපසුව රෝහල් පොලිසිය සිදුකළ පරීක්ෂණවලදී අනාවරණ වී ඇත්තේ එම මව විසින් දරුවෙකු ප්‍රසූත කිරීම හේතුවෙන් මෙලෙස රුධිර වහනය වී ඇති බවයි.\nප්‍රසූත කළ දරුවා වැසිකිලි වලකට දැමූ බව මව විසින් පොලිසියට ප්‍රකාශ කර තිබෙනවා.\nඒ අනුව පරීක්ෂණ ආරම්භ කළ පොලිසිය දරුවාගේ මළ සිරුර ගොඩගෙන ඇති අතර එය ගම්පහ රෝහලේ තැන්පත් කර ඇති බව සදහන්.\nසිද්ධියට සම්බන්ධ මව ද පොලිස් ආරක්ෂාව යටතේ වතුපිටිවල රෝහලේ තවදුරටත් ප්‍රතිකාර ලබනවා.",
       "URL": "https://www.hirunews.lk/131698/මවක්-උපන්-ගමන්-බිළිඳෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5073"
}