{
       "Source": "hirunews",
       "Timestamp": "Monday, 01 January 2018 - 21:27",
       "Headline": "විදේශීය වෘත්තීකයන් 25,000 ක් මෙරට සේවයට",
       "News Content": "විදේශීය වෘත්තීකයන් සහ පුහුණු ශ්‍රමිකයන් 25,000 කට වැඩි ප්‍රමාණයකට මෙරට සේවය කිරීම සදහා වීසා බලපත් ලබාදී තිබෙනවා.\nකළමනාකරණ තනතුරුවල සිට පුහුණු කම්කරුවන් දක්වා විවිධ ක්ෂේත්‍රවල රැකියා සදහා මෙලෙස මාස 6 සිට වසර දෙකකට වැඩි කාලයක් දක්වා වීසා බලපත් නිකුත් කර ඇති බව සදහන්.\nඑලෙස දිවයිනේ සේවය සදහා පැමිණ ඇති වෘත්තීකයන් හා ශ්‍රමිකයන් රටවල් රැසකට අයත් වන අතර, වැඩිම පිරිසක් පැමිණ ඇත්තේ චීනයෙන් සහ ඉන්දියාවෙන්.\nඔවුන් ආයෝජන මණ්ඩල ව්‍යාපෘති, මෙන්ම කොළඹ වරාය නගරය සහ මහල් ගොඩනැගිලි ඉදිකිරීමේ ව්‍යාපෘති දක්වා විවිධ ක්ෂේත්‍රයන්හි සේවයේ නිරතව සිටිනවා.",
       "URL": "https://www.hirunews.lk/179891/විදේශීය-වෘත්තීකයන්-25000-ක්-මෙරට-සේවයට",
       "Category": "Local News",
       "Parent URL": "https://www.hirunews.lk/local-news.php?pageID=4146"
}