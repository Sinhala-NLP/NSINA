{
       "Source": "hirunews",
       "Timestamp": "Tuesday, 19 September 2023 - 11:24",
       "Headline": "සිසුවෙකු අපයෝජනය කළ  උපකාරක පන්ති ගුරා අත්අඩංගුවට",
       "News Content": "පාසල් සිසුවෙකු අපයෝජනයට ලක්කළ උපකාරක පන්ති ගුරුවරයකු වත්තේගම පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ නාපාන, ගුන්නෑපාන ප්‍රදේශයේ පදිංචි  44 හැවිරිදි ගණිතය විෂය උගන්වන උපකාරක පන්ති ගුරුවරයකු බව පොලීසිය පවසනවා.\nවත්තේගම ප්‍රදේශයේ පිහිටි උපකාරක පන්තියක් තුල දී මාස කිහිපයක සිට මෙම සිසුවා අපයෝජනයට ලක් වී ඇති බව විමර්ශනවලදී හෙළිවී තිබෙනවා.\nඅත්අඩංගුවට ගත් සැකකාර ගුරුවරයා අද දින අධිකරණයට ඉදිරිපත් කිරීමට නියමිත බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/348732/සිසුවෙකු-අපයෝජනය-කළ-උපකාරක-පන්ති-ගුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=21"
}