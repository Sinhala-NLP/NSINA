{
       "Source": "hirunews",
       "Timestamp": "Monday, 31 August 2020 - 13:35",
       "Headline": "අලුතින් පාලමක් ඉල්ලන හාලිඇල වැසියෝ (වීඩියෝ)",
       "News Content": "මේ හාලිඇළ ප්‍රාදේශීය ලේකම් කොට්ඨාසයට අයත් බෝගහමලිත්ත සහ කපුවත්ත යන ගම්මාන යා කරමින් ඉදිකර තිබෙන පාලමයි.\nවසර 29කට පෙර ඉදිකර ඇති මෙම පාලම හාලිඇළ ප්‍රදේශයේ ගම්මාන රැසකට අයත් පුද්ගලයින් 1000කට පමණ හාලිඇළ නගරයට පිවිසීමට අති එකම පාලමද වනවා.\nපාලම අබලන්වීම නිසා ජනතාවට හාළිඇළට පැමිණීමට සිදුව ඇත්තේ බදුල්ල නගරයට ගොස් කිලෝමීටර් 10ක් පමණ නැවත දුර ගෙවා දමමින්.\nගම්වාසීන් බලධාරීන්ගෙන් ඉල්ලා සිටින්නේ දශක 03කට ආසන්න කාලයක් පැරණි මෙම පාලම අලුත්වැඩියා කර දී තම ගමනාගමන කටයුතු සුරක්ෂිතව සිදුකළ හැකි වට පිටාව සකස් කර දෙන ලෙසයි.\nගම්මාන රැසක ජනතාවට සිය ගමනාගමන කටයුතු නිසි පරිදි සිදුකර ගත හැකි වන අයුරින් මෙම පාලම ප්‍රතිසංස්කරණයට වගකිවයුත්තන් පියවර ගන්නා තුරු රතු මිනින්තුව අවධානයෙන්.",
       "URL": "https://www.hirunews.lk/249068/අලුතින්-පාලමක්-ඉල්ලන-හාලිඇල-වැසියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2487"
}