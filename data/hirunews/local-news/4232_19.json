{
       "Source": "hirunews",
       "Timestamp": "Monday, 06 November 2017 - 13:04",
       "Headline": "සයිටම් ගැටලුවට ජනපති කමිටුවක් පත් කරයි",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් රජය ඉදිරිපත් කළ විසදුම් ක්‍රියාත්මක කිරීමට සහ ඉදිරිපත් කර ඇති වෙනත් කරුණු සලකා බැලීමට ජනාධිපති මෛත්‍රීපාල සිරිසේන කමිටුවක් පත් කර තිබෙනවා.\nනියෝජ්‍ය අමාත්‍ය ආචාර්ය, හර්ෂ ද සිල්වාගේ සභාපතිත්වයෙන් යුත් එම කමිටුවට නිරීක්ෂණ මට්ටමින් රජයේ වෛද්‍ය නිලධාරින්ගේ සංගමය, වෛද්‍ය පීඨ ආචාර්ය සංගමය, වෛද්‍ය ශිෂ්‍ය දෙමාපිය සංගම්වල නියෝජිතයින් ඇතුළත් කර තිබීම ද විශේෂත්වයක්.\nපසුගිය 3 වනදා උපකුලපතිවරුන්, වෛද්‍ය පීඨ පීඨාධිපතිවරුන්, රජයේ වෛද්‍ය නිලධාරින්ගේ සංගමයේ නියෝජිතයින් සමග පවත්වන ලද සාකච්ඡාවලදී ඉදිරිපත් වූ කරුණු සැලකිල්ලට ගෙන ජනාධිපතිවරයා මෙම කමිටුව පත් කර ඇති බවයි ජනාධිපති ලේකම් කාර්යාලය නිවේදනය කළේ",
       "URL": "https://www.hirunews.lk/175378/සයිටම්-ගැටලුවට-ජනපති-කමිටුවක්-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4232"
}