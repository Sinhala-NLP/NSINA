{
       "Source": "hirunews",
       "Timestamp": "Saturday, 27 March 2021 - 21:35",
       "Headline": "තවත් හිටපු ඉන්දියානු ක්‍රිකට් ක්‍රීඩකයෙකුට කොරෝනා ආසාදනය වෙයි",
       "News Content": "ඉන්දීය හිටපු සුපිරි ක්‍රිකට් ක්‍රීඩකයෙකු වන යුසුෆ් පතන්ට කොරෝනා ආසාදනය වී ඇති බවට වාර්තා වනවා.\n38 හැවිරිදි යුසුෆ් සඳහන් කර ඇත්තේ, මේ වන විට තමන් නිවසේ නිරෝධායනය වෙමින් සිටින බවයි.\n\"මා එක්ක වැඩ කටයුතු කරපු සියලු දෙනාටත් පරීක්ෂාවට ලක් වෙන මෙන් ඉල්ලා සිටිනවා..\" යැයි ඔහු පවසනවා.\nපසුගිය 11 වැනිදා ඉන්දියාව හා ශ්‍රී ලංකාව අතර පැවති ප්‍රවීණයන්ගේ ක්‍රිකට් තරඟයට ද යුසුෆ් එක්ව සිටියා.\nතවත් ඉන්දියානු ක්‍රිකට් ක්‍රීඩකයෙකු වන සචින් තෙන්ඩුල්කාර්ට ද කොරෝනා ආසාදනය වූ බව ඉන්දීය මාධ්‍ය මීට පෙර වාර්තා කළා.",
       "URL": "https://www.hirunews.lk/266747/තවත්-හිටපු-ඉන්දියානු-ක්‍රිකට්-ක්‍රීඩකයෙකුට-කොරෝනා-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2058"
}