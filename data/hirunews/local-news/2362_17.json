{
       "Source": "hirunews",
       "Timestamp": "Thursday, 29 October 2020 - 15:17",
       "Headline": "කොරෝනා වෛරසය විනාශ කළ හැකි නව මුහුණු ආවරණයක් ඇමරිකාවෙන්",
       "News Content": "කොරෝනා වෛරසය විනාශ කළ හැකි මුහුණු ආවරණයක් නිර්මාණය කිරීමට ඇමරිකාවේ මැසචුසෙට් තාක්ෂණ ආයතනයේ විද්‍යාඥයන් සමත්ව තිබෙනවා.\nරත්වූ තඹ දැලකින් සමන්විත අදාළ මුහුණු ආවරණය නැවත නැවත භාවිත කළ හැකි වන අතර, සේදීමද අවශ්‍ය නොවන බවයි එම පර්යේෂකයන් පෙන්වා දෙන්නේ.\nමෙම නව මුහුණු ආවරණය පැළඳීමෙන් ආශ්වාස කෙරෙන වාතය අදාළ රත්වූ තඹ දැල් හරහා ගමන් කිරීමේදී විනාශ වන අතර, අධික උෂ්ණත්වය හේතුවෙන් ඕනෑම වෛරසයක් අක්‍රිය තත්ත්වයට පත්වන බව සඳහන්.\nසෞඛ්‍ය ක්‍ෂේත්‍රයේ වෘත්තිකයන්ට සහ පොදු ස්ථානවල සමාජ දුරස්ථභාවය පවත්වා ගැනීමට අපහසු බස් රථ වැනි ස්ථානවලදී භාවිතයට ගත හැකි මුහුණු ආවරණයක් ලෙස මෙය හඳුන්වාදිය හැකි බවයි පර්යේෂකයන් සඳහන් කර ඇත්තේ.\nදැනටමත් අදාළ මුහුණු ආවරණයේ මූලකෘති නිර්මාණය කිරීම ආරම්භ කර ඇති අතර, එය ඉතා නුදුරේදීම අත්හදා බැලීමට අපේක්ෂා කරන බව මැසචුසෙට් තාක්ෂණ ආයතනයේ විද්‍යාඥයන් ප්‍රකාශ කර තිබෙනවා.",
       "URL": "https://www.hirunews.lk/253579/කොරෝනා-වෛරසය-විනාශ-කළ-හැකි-නව-මුහුණු-ආවරණයක්-ඇමරිකාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2362"
}