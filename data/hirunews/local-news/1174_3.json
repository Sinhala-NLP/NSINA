{
       "Source": "hirunews",
       "Timestamp": "Thursday, 12 May 2022 - 15:09",
       "Headline": "ජනපතිට අප්‍රසාදය පළ කිරීමේ යෝජනාව අඟහරුවාදා විවාදයට (වීඩියෝ)",
       "News Content": "ජනාධිපතිවරයාගේ ක්‍රියාකලාපයට අප්‍රසාදය පළ කිරීමේ යෝජනාව ලබන 17 වැනිදා පාර්ලිමේන්තුවේ විශේෂ අනුමැතියකින් පසු විවාදයට ගැනීමට පක්ෂ නායකයින් අද තීරණය කළා.\nකථානායක මහින්ද යාපා අබේවර්ධනගේ ප්‍රධානත්වයෙන් පාර්ලිමේන්තු සංකීර්ණයේදී මෙම පක්ෂ නායක රැස්වීම පැවති අතර, ඒ හේතුවෙන් පාර්ලිමේන්තුව අවට විශේෂ ආරක්ෂාවක්ද යොදවා තිබුණා.\nඒ සඳහා සභානායක දිනේෂ් ගුණවර්ධන සහ ආණ්ඩු පක්ෂයේ ප්‍රධාන සංවිධායක ප්‍රසන්න රණතුංග එක්ව සිටියේ නැහැ.",
       "URL": "https://www.hirunews.lk/304153/ජනපතිට-අප්‍රසාදය-පළ-කිරීමේ-යෝජනාව-අඟහරුවාදා-විවාදයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1174"
}