{
       "Source": "hirunews",
       "Timestamp": "Thursday, 16 December 2021 - 17:28",
       "Headline": "ඔස්ට්‍රේලියාවේ ප්‍රාථමික පාසලක අනතුරකින් කුඩා ළමුන් 5ක් මියයයි",
       "News Content": "ඔස්ට්‍රේලියාවේ ප්‍රාථමික පාසලක සිදුවූ අනතුරකින් ළමුන් 5 දෙනෙකු ජීවිතක්ෂයට පත්වී තිබෙනවා.\nතවත් 4 දෙනෙකු මෙම අනතුරින් තුවාල ලබා ඇති බවයි විදෙස් මාධ්‍ය වාර්තා කළේ.\nවාතය පුරවන ලද ක්‍රීඩා උපකරණයක් bouncy castle ගුවනට විසිවී ඉන් ළමුන් බිම පතිත වීමෙන් මෙම අනතුර සිදුව තිබෙනවා.\nඑක්වරම ඇති වූ සුළං තත්වයක් හමුවේ අනතුර සිදුව ඇති බවයි මූලික විමර්ශනවලදී අනාවරණ වී ඇත්තේ.\nමියගිය සහ තුවාල ලැබූ අවුරුදු 10 සහ 12 වයස්වල පසුවන ළමුන් අතර ගැහැණු දරුවන් ද වන බව සඳහන්.\nඔවුන් මීටර් 10ක පමණ ඉහළ සිට බිමට පතිත වී තිබෙනවා.\nමෙම අනතුර සම්බන්ධයෙන් ඔස්ටේ්‍රලියා අග්‍රාමාත්‍ය ස්කොට් මොරිසන් ද කණගාටුව පළකර තිබෙනවා.",
       "URL": "https://www.hirunews.lk/291248/ඔස්ට්‍රේලියාවේ-ප්‍රාථමික-පාසලක-අනතුරකින්-කුඩා-ළමුන්-5ක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1489"
}