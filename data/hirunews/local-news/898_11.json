{
       "Source": "hirunews",
       "Timestamp": "Thursday, 01 September 2022 - 10:24",
       "Headline": "සජබ කෑගල්ල දිස්ත්‍රික් සංවිධායක කාර්යාලයේ වෙඩි තැබීමකින් කාන්තාවක් මරුට",
       "News Content": "සමගි ජනබලවේගයේ කෑගල්ල ආසන සංවිධායක ලක්ෂ්මන් දිසානායකගේ කාර්යාලයේ වෙඩි වැදී මියගොස් සිටි කාන්තාවකගේ මළ සිරුරක් අද උදෑසන සොයා ගෙන තිබෙනවා.\nපොලිසිය සඳහන් කළේ ඔහුගේ කෑගල්ල - කළුගල්ල මාවතේ පිහිටි කාර්යාලයේ සේවයේ නියුතු 38 හැවිරිදි කාන්තාවක් මෙලෙස වෙඩි වැදී ජිවිතක්ෂයට පත්වී ඇති බවයි.\nඅදාළ පක්ෂ කාර්යාලයේ සේවිකාවක් වන කෑගල්ල - හබුදුගල ප්‍රදේශයේ පදිංචි 38 හැවිරිදි මෙම කාන්තාව ආසන සංවිධායකවරයා විසින් අද උදෑසන ඇයගේ නිවස වෙත ගොස් කාර්යාලය වෙත කැඳවාගෙන ඇති බවටයි තොරතුරු වාර්තා වන්නේ.\nකෙසේ වෙතත්, මෙම කාන්තාවගේ මළ සිරුර හමුවී ඇත්තේ එහි කාර්යාලයේ පිටුපස කාමරයක ඇඳක් මත තිබියදීයි.\nකෙසේ වෙතත්, මෙම කාන්තාව වෙඩි තබා ඝාතනය කර ඇත් ද නැතහොත් වෙඩි තබා ගෙන සියදිවි හානි කර ගත්තේ ද යන්න පිළිබඳව පොලීසිය විමර්ශන ආරම්භ කර තිබෙනවා.",
       "URL": "https://www.hirunews.lk/314272/සජබ-කෑගල්ල-දිස්ත්‍රික්-සංවිධායක-කාර්යාලයේ-වෙඩි-තැබීමකින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=898"
}