{
       "Source": "hirunews",
       "Timestamp": "Tuesday, 26 July 2022 - 21:17",
       "Headline": "අධිකරණ නියෝගය උල්ලංඝනය කරමින් බණ්ඩාරනායක පිළිරුව අසලදී අත්අඩංගුවට ගත් සිව්දෙනා රිමාන්ඩ්",
       "News Content": "අධිකරණ නියෝග නොතකමින් ගාලූ මුවදොර බණ්ඩාරනායක පිළිරුව ඉදිරිපිට රැඳී සිටියදී අත්අඩංගුවට ගත් අරගලකරුවන් සිව් දෙනෙකු ලබන 29 වැනිදා තෙක් රක්ෂිත බන්ධනාගාරගත කර තිබෙනවා.\nකොළඹ කොටුව මහේස්ත්‍රාත් තිළිණ ගමගේ මහතායි රාත්‍රියේ එම නියෝගය ලබාදුන්නේ.\nමෙලෙස රක්ෂිත බන්ධනාගාර ගත කරනු ලැබුවේ ගල්කිරියාගම, කොළඹ 07, ගම්පහ සහ කොළඹ 09 යන ප්‍රදේශවල පදිංචිකරුවන් 04 දෙනෙකුයි.\nගාලූ මුවදොර පිහිටි බණ්ඩාරනායක පිළිරුව අබියස සිට මීටර් 50 ක් ඇතුළත රැඳී සිටීම තහනම් කරමින් නියෝගයක් කොළඹ කොටුව අධිකරණය මගින් නිකුත් කර තිබුණා.\nඅධිකරණය එම නියෝගය නිකුත් කරනු ලැබුවේ කොටුව පොලිසිය අධිකරණයෙන් කළ ඉල්ලීමක් අනුවයි.",
       "URL": "https://www.hirunews.lk/311039/අධිකරණ-නියෝගය-උල්ලංඝනය-කරමින්-බණ්ඩාරනායක-පිළිරුව-අසලදී-අත්අඩංගුවට-ගත්-සිව්දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=990"
}