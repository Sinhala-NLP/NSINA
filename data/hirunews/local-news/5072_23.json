{
       "Source": "hirunews",
       "Timestamp": "Tuesday, 26 April 2016 - 8:33",
       "Headline": "බදු සංශෝධනයෙන් වාහන මිළ වෙනස් වෙන හැටි මෙන්න",
       "News Content": "මැයි දෙවනදා සිදුවන වැට් බදු සංශෝධනයත් සමග වාහන මිල ගණන් විශාල ප්‍රමාණයකින් වැඩි වන බව\nවාහන ආනයනකරුවන්ගේ සංගමය පවසනවා.\nසභාපති ඉන්දික සම්පත් මෙරින්චිගේ පැවසුවේ කුමන අයුරකින් සංශෝධනයවේදැයි නිශ්චිතව ප්‍රකාශ කල නොහැකි බවයි.\nසෑම වාහනයකම මිළ ගණන්   ඉහළ යාමක් මිස පහත වැටීමක් සිදුනොවන බවයි වාහන ආනයනකරුවන්ගේ මතය වන්නේ.\nකෙසේ වෙතත් පාරිභෝගිකයන් මෙමකාලසීමාවේ වෙළදපොලේ  පවතින වාහනයක් ගන්නේ නම් සුදුසු බවද ඔහු ප්‍රකාශ කලා.\nඅද වන විට වාහන වෙළඳපොලෙහි කිසියම් අස්ථාවරභාවයක් පෙන්නුම්  කරන බවයි ඔහු පෙන්වා දුන්නේ.\nඅමරිකානු ඩොලරය වෙනස්වීම සහ මේවනවිට ජපානයේ පවතින ආර්ථික තත්වය ඊට බලපා ඇතැයි  සභාපතිවරයා ප්‍රකාශ කලා.",
       "URL": "https://www.hirunews.lk/131752/බදු-සංශෝධනයෙන්-වාහන-මිළ-වෙනස්-වෙන-හැටි-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=5072"
}