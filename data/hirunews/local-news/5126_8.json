{
       "Source": "hirunews",
       "Timestamp": "Friday, 18 March 2016 - 8:54",
       "Headline": "හොරු ඉන්න තැන් ගැන ඉගියක්",
       "News Content": "හිටපු ජනාධිපති මහින්ද රාජපක්ෂගේ ප්‍රධානත්වයෙන් ඒකාබද්ධ විපක්ෂය ඊයේ (17)කොළඹ හයිඞ් පිටියේ සංවිධාන කර තිබූ ජනරැළිය සම්බන්ධයෙන් ශ්‍රී ලංකා නිදහස් පක්ෂයේම මන්ත්‍රීවරුන් ඇතුළු දේශපාලන පක්ෂ කිහිපයක නියෝජිතයින් අදහස් පළ කළා.\nජනතාවට වැරදි අවබෝධ ලබාදෙමින් පෞද්ගලික න්‍යාය පත්‍රයන් පදනම් කර ගනිමින් ඇතමුන් ආණ්ඩු විරෝධී රැළි පවත්වන බව නිපුණතා සංවර්ධන හා වෘත්තීය පුහුණු අමාත්‍ය මහින්ද සමරසිංහ පවසනවා.\nකළුතර - පනාපිටිය වෘත්තීය පුහුණු මධ්‍යස්ථානයේ ඊයේ පැවති උත්සවයකට එක්වෙමින් ඔහු මේ බව කියා සිටියා.\nආණ්ඩුව ගෙන යන ක්‍රියාමාර්ග හමුවේ විපක්ෂයේ කණ්ඩායම් විසින් පවත්වන ජනරැළි විහිළුවක් බවයි අමාත්‍ය ලක්ෂ්මන් කිරිඇල්ල කියා සිටියේ.\nතමන්ට එල්ල වී ඇති අපරාධ, වංචා, දූෂණ වසා ගැනීමේ අරමුණින් මෙවැනි රැළි පවත්වන බවයි ජනතා විමුක්ති පෙරමුණේ නායක අනුර කුමාර දිසානායක ඊයේ පැවති මාධ්‍ය හමුවකට එක්වෙමින් කියා සිටියේ.",
       "URL": "https://www.hirunews.lk/128779/හොරු-ඉන්න-තැන්-ගැන-ඉගියක්",
       "Category": "Local News",
       "Parent URL": "https://www.hirunews.lk/local-news.php?pageID=5126"
}