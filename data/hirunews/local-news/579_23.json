{
       "Source": "hirunews",
       "Timestamp": "Wednesday, 25 January 2023 - 15:08",
       "Headline": "මධ්‍යම පාන්තික නිවාස අලෙවි කිරීමෙන් ඩොලර් ලක්ෂ 05කට වැඩි අදායමක්",
       "News Content": "විදෙස් ගත ශ්‍රී ලාංකිකයින් සදහා නාගරික සංවර්ධන අධිකාරියේ මධ්‍යම පාන්තික නිවාස අලෙවි කිරීමේ ව්‍යාපෘතියෙන් මේ වන විට ඩොලර් 502,170ක් උපයාගෙන ඇති බව නාගරික සංවර්ධන සහ නිවාස අමාත්‍යාංශය පවසනවා.\nඑය මෙරට මුදලින් රුපියල් මිලියන 181ක්.\nමෙම ව්‍යාපෘතියේ ප්‍රවර්ධන කටයුතු ජාත්‍යන්තර මට්ටමින් ඇරඹිම පෙබරවාරි මස 11 වැනිදා ඩුබායි හිදී මෙරට නිදහස් දින සැමරුමේ දී සිදුකිරීමට නියමිතයි.\nමේ වසරේ නාගරික සංවර්ධන අධිකාරිය සතු මධ්‍යම පාන්තික නිවාස විදෙස්ගත ශ්‍රී ලාංකිකයින්ට අළෙවි කිරීමෙන් ඩොලර් මිලියන 2ක අදායමක් අපේක්ෂිත බව නාගරික සංවර්ධන අධිකාරිය සදහන් කර තිබෙනවා.\nඑම අධිකාරිය මේ වන විට ඉදිකිරීම් අවසන් කර ඇති කොළඹ හාබර් වීච් රෙසිඩන්සිස් නිවාස ව්‍යාපෘතිය ද මෙම වැඩපිලිවෙල සඳහා වෙන් කිරීමට ද නියමිතයි.\nනිවාස 400කින් යුත් එහි එක් නිවසක් මිල දී ගැනීම සදහා ඩොලර් 40,000ක් ගෙවිය යුතු වෙනවා.",
       "URL": "https://www.hirunews.lk/325860/මධ්‍යම-පාන්තික-නිවාස-අලෙවි-කිරීමෙන්-ඩොලර්-ලක්ෂ-05කට-වැඩි-අදායමක්",
       "Category": "Local News",
       "Parent URL": "https://www.hirunews.lk/local-news.php?pageID=579"
}