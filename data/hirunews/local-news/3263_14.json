{
       "Source": "hirunews",
       "Timestamp": "Saturday, 06 July 2019 - 12:40",
       "Headline": "අටළුගම කාන්තාවගෙන්, පොලිස් විශේෂ විමර්ශන ඒකකයට ප්‍රකාශයක්",
       "News Content": "තමාට හිරිහැර වූ බවට කරුණු හෙලිකල බණ්ඩාරගම - අටළුගම ප්‍රදේශයේ මුස්ලිම් කාන්තාවගෙන් පොලිස් විශේෂ විමර්ශන ඒකකය මේ වන විට ප්‍රකාශයක් ලබා ගනිමින් පවතිනවා.\nඒ, අදාළ සිද්ධිය සම්බන්ධයෙන් පැමිණ ප්‍රකාශයක් ලබාදෙන ලෙස විශේෂ විමර්ශන ඒකකය ඊයේ සිදුකර ඇති දැනුම් දීමකට අනුවයි.\nමෙම කාන්තාවට මුහුණපෑමට සිදුවු හිරිහැර සම්බන්ධයෙන් බණ්ඩාරගම පොලිසිය ක්‍රියා කළ ආකාරය ගැන මේ වන විට පොලිස් විශේෂ විමර්ශන ඒකකය පරීක්ෂණයක් සිදුකරනු ලබනවා.\nමේ අතර, අදාළ කාන්තාවගේ නිවස අසල නොසන්සුන්කාරී ලෙස හැසිරීමේදී අත්අඩංගුවට ගත් සැකකරුවන් 06 දෙනෙකු ලබන 11 වැනිදා දක්වා රක්ෂිත බන්ධනාගාරගත කෙරුණා.",
       "URL": "https://www.hirunews.lk/219762/අටළුගම-කාන්තාවගෙන්-පොලිස්-විශේෂ-විමර්ශන-ඒකකයට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3263"
}