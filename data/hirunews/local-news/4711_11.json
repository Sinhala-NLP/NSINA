{
       "Source": "hirunews",
       "Timestamp": "Friday, 13 January 2017 - 12:26",
       "Headline": "FCID  ගැන විශ්වාසයක් නැහැ - ඇමති මනෝ ගනේෂන්",
       "News Content": "පොලිස් මූල්‍ය අපරාධ කොට්ඨාශය පිළිබඳව තමන්ට කිසිදු විශ්වාසයක් නොමැති බව ජාතික සහජීවනය, සංවාද හා රාජ්‍ය භාෂා අමාත්‍ය මනෝ ගනේෂන් පවසනවා.\nදෙහිවල ඊයේ (12) පැවති උත්සවයකට එක්වෙමින් ඔහු මේ බව සඳහන් කළා.\n‘‘ඇත්තටම මම කියන්න  ඕන එකක් තියෙනවා. මට නම් මේ ජෙසා ගැන කිසිම විශ්වාසයක් නෑ. ආණ්ඩුවේ ඇමතිවරයා හැටියට මම කියන් කැමතියි මූල්‍ය අපරාධ විමර්ශන කොට්ඨාශය ගැන, ඒ නිලධාරීන් ගැන කිසිම විශ්වාසයක් මට නෑ. ඒ ගොල්ලෝ කරන්නේ දේශපාලන වැඩක්. මොකද ආණ්ඩුවේ දේශපාලනය නෙවෙයි, ඒ ගොල්ලෝ දේශපාලනය කරනවා. මොකක්ද දේශපාලනය, විමල් වීරවංශ මහත්තයා අරන් ගියේ මොකක්ද කාරණය උඩ....වාහන අවභාවිත කරා කියලා. ඔන්න ලබන සුමානේ එලියට එයි එයා. විමල් වීරවංශ මැතිතුමා පිළිබඳව වෙන වෙන නඩු තියෙනවා. අරන් යන්නේ පොඩි පොඩි තුට්ටු දෙකේ වැඩවලට. ඒ නිසා තමයි මං කියන්නේ ජෙසා ගැන මට කිසිම විශ්වාසයක් නෑ. ’’",
       "URL": "https://www.hirunews.lk/151967/fcid-ගැන-විශ්වාසයක්-නැහැ-ඇමති-මනෝ-ගනේෂන්",
       "Category": "Local News",
       "Parent URL": "https://www.hirunews.lk/local-news.php?pageID=4711"
}