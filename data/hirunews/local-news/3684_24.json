{
       "Source": "hirunews",
       "Timestamp": "Tuesday, 23 October 2018 - 19:59",
       "Headline": "මැතිවරණ කොමසාරිස්ගෙන් දැනුම්දීමක්",
       "News Content": "නිල කාලය අවසන් වූ පළාත් සභා සඳහා කඩිනමින් මැතිවරණය පැවැත්වීමට පාර්ලිමේන්තුව නියෝජනය කරන දේශපාලන පක්ෂ පියවර ගත යුතු බව, මැතිවරණ කොමිෂන් සභාව පවසනවා.\nඑහි සභාපති මහින්ද දේශප්‍රිය පෙන්වා දෙන්නේ, පළාත් සභා පරිපාලනය නිලධාරීන් යටතේ පැවතීම ඒකාධිපති පාලනයක් බවයි.\nපසුගිය ඔක්තෝබර් මස 11 වනදා දේශපාලන පක්ෂ නියෝජිතයින් සහ මැතිවරණ කොමිසම අතර විශේෂ සාකච්ඡාවක් පැවති අතර, එහිදී ඇතිවූ එකඟතා සම්බන්ධයෙන් කොමිසම වාර්තාවක් සකස් කර තිබෙනවා.\nමැතිවරණ කොමිසමේ සභාපති මහින්ද දේශප්‍රිය පැවසුවේ, අදාළ වාර්තාව කඩිනමින් පක්ෂ ලේකම්වරුන් වෙත යොමු කිරීමට බලාපොරොත්තු වන බවයි.",
       "URL": "https://www.hirunews.lk/202795/මැතිවරණ-කොමසාරිස්ගෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=3684"
}