{
       "Source": "hirunews",
       "Timestamp": "Saturday, 07 November 2020 - 15:25",
       "Headline": "වැලිකඩ සිටි සහරාන්ගේ බිරිඳටත් කොරෝනා",
       "News Content": "පාස්කු ඉරිදා ත්‍රස්ත ප්‍රහාරය මෙහෙය වූ ජාතික තවුහිද් ජමාද් සංවිධානයේ නායක සහරාන් හෂීම්ගේ බිරිඳ වන අබ්දුල් කාදර් ෆාතිමා හාදියාට කොරෝනා වෛරසය ආසාදනය වීම හේතුවෙන් වැලිකන්ද රෝහල වෙත ඇතුළත් කර තිබෙනවා.\nවැලිකඩ බන්ධනාගාරයේ රඳවා සිටියදී 25 හැවිරිදි ඇයට මෙලෙස වෛරසය ආසාදනය වී ඇති අතර, අද අලුයම ඇය ප්‍රතිකාර මධ්‍යස්ථානය වෙත යොමුකර තිබුණා.\nවැලිකඩ බන්ධනාගාරයේ රැඳවියන් 29 දෙනෙකුට මේ වනවිට කොරෝනා වෛරසය ආසාදනය වී ඇති අතර, ඉන් 26 දෙනෙකුම කාන්තා රැඳවියන්.\nඑසේම, වැලිකඩ බන්ධනාගාරයේ රැඳවියන් 300 දෙනෙකුට සිදුකළ පී.සී.ආර්. පරීක්ෂණවල ප්‍රතිඵල ලැබී ඇති අතර, ඒවායේ ප්‍රතිඵල අනුව ඔවුන්ට වෛරස ආසාදනය වී නොමැති බව තහවුරු වී තිබෙනවා.\nමේ අතර, කොළඹ රිමාන්ඩ් බන්ධනාගාරයේ ඉඩකඩ සීමිතවීම හේතුවෙන් පැරණි බෝගම්බර බන්ධනාගාරයට මාරු කර යැවූ රැඳවියන් 07 දෙනෙකුටද කොරෝනා වෛරසය ආසාදනය වී ඇති බව බන්ධනාගාර දෙපාර්තමේන්තුව ප්‍රකාශ කළා.\nබන්ධනාගාර පාලන කොමසාරිස් ජනරාල් චන්දන ඒකනායක කියා සිටියේ ඔවුන් ද වැලිකන්ද රෝහලට ඇතුළත් කර ඇති බවයි.",
       "URL": "https://www.hirunews.lk/254216/වැලිකඩ-සිටි-සහරාන්ගේ-බිරිඳටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2346"
}