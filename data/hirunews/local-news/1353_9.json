{
       "Source": "hirunews",
       "Timestamp": "Wednesday, 16 February 2022 - 16:22",
       "Headline": "පෘථිවි අභ්‍යන්තරය ගැන නවතම අනාවරණයක්",
       "News Content": "පෘථිවි අභ්‍යන්තර හරයේ පවතින්නේ ද්‍රව හෝ ඝණ නොවන අතරමැදි අවස්ථාවේ පවතින කලාපයක් බවට චීන විද්‍යා ඇකඩමිය සිදුකල නවතම පරීක්ෂණයකින් හෙලි කර තිබෙනවා.\nඒ බව අනාවරණය වී ඇත්තේ භෞතික විද්‍යාඥ යූ හේ ප්‍රමුඛ විද්‍යාඥයන් කණ්ඩායමක් විසින් පෘථිවි හරයේ සිදුවන භූ කම්පා දත්ත විශ්ලේෂණ සඳහා සිදුකල පරීක්ෂණයකදීයි.\nඒ අනුව පෘථිවි හරය හයිඩ්‍රජන්, ඔක්සිජන් සහ කාබන් යන මූලද්‍රව්‍ය වලින් යුත් ඉතා ඉහළ විද්‍යුත් සන්නායකතාවයකින් සමන්විත ඝණ හා ද්‍රව අතරමැදි කලාපයක් බව එම විද්‍යාඥයන් පෙන්වා දෙනවා.\nඔවුන් වැඩිදුරටත් සඳහන් කර ඇත්තේ එය සුපිරි යෝනික් කලාපයක් ලෙස හැඳින්වෙන බවයි.\nපෘථිවි අභ්‍යන්තර හරය සම්බන්ධයෙන් විද්‍යාඥයන් විවිධ මත අදහස් පල කරන අතර මේ වන විට පිළිගත් මතය ලෙස සැලකෙන්නේ පෘථිවි අභ්‍යන්තරය ද්‍රව තත්වයේ පවතින ගිනියම් ලෝදිය කලාපයක් ලෙස පවතින බවටයි.",
       "URL": "https://www.hirunews.lk/297183/පෘථිවි-අභ්‍යන්තරය-ගැන-නවතම-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1353"
}