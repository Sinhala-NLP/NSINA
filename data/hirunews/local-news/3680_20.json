{
       "Source": "hirunews",
       "Timestamp": "Friday, 26 October 2018 - 14:52",
       "Headline": "ගිනි අවියක් සමඟ සැකකරුවන් දෙදෙනෙකු කොස්ගොඩ දී අත්අඩංගුවට",
       "News Content": "කොස්ගොඩ - දූවේමෝදර ප්‍රදේශයේදී ගිනි අවියක් සමඟ පුද්ගලයින් දෙදෙනෙකු පොලීසිය ඊයේ (25) අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පොලීසියට ලද තොරතුරක් මත සිදුකළ වැටලීමකදී විදේශ රටක නිෂ්පාදිත බෝර 12 ගිනි අවියක් සහ උණ්ඩ දෙකක් සොයා ගත් බවයි.\nඑමෙන්ම සැකකරුවන් සතුව තිබී හෙරොයින් මිලිග්‍රෑම් 82ක් ද සොයාගෙන තිබෙනවා.\n42 හැවිරිදි සහ 49 හැවිරිදි සැකකරුවන් දූවේමෝදර සහ නාපේ ප්‍රදේශවල පදිංචිකරුවන් වන අතර ඔවුන් අද බලපිටිය මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/202978/ගිනි-අවියක්-සමඟ-සැකකරුවන්-දෙදෙනෙකු-කොස්ගොඩ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3680"
}