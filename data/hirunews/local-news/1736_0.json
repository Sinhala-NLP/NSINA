{
       "Source": "hirunews",
       "Timestamp": "Monday, 23 August 2021 - 15:17",
       "Headline": "වරාය අධිකාරියට කොරෝනා ප්‍රතිකාර මධ්‍යස්ථානයක්  (ඡායාරූප)",
       "News Content": "ශ්‍රී ලංකා වරාය අධිකාරියේ සේවකයන් වෙනුවෙන් කොරෝනා අතරමැදි ප්‍රතිකාර මධ්‍යස්ථානයක් අද පෑලියගොඩ දී විවෘත කෙරුණා.\nඒ වරාය හා නාවික අමාත්‍ය රෝහිත අබේගුණවර්ධනගේ ප්‍රධානත්වයෙන්.\nශ්‍රී ලංකා වරාය අධිකාරියේ කාර්ය මණ්ඩලයට පළමු වටයේදී ම එන්නත් මාත්‍රා දෙක ම ලබා දී ඇති අතර, යම් හෙයකින් ඔවුන්ට රෝගය වැළඳුනහොත්, ඔවුන් අපහසුතාවට පත් නො වී ප්‍රතිකාර කිරීම වෙනුවෙන් මෙම මධ්‍යස්ථානය විවෘත කර තිබෙනවා.\nශ්‍රී ලංකා වරාය අධිකාරියේ වෛද්‍ය මධ්‍යස්ථානය සහ සෞඛ්‍ය අමාත්‍යාංශයේ මාර්ගෝපදේශයන්ට අනුව මෙම මධ්‍යස්ථානය සකස් කර ඇති බවට යි වරාය හා නාවික අමාත්‍යාංශය සඳහන් කළේ.",
       "URL": "https://www.hirunews.lk/280425/වරාය-අධිකාරියට-කොරෝනා-ප්‍රතිකාර-මධ්‍යස්ථානයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1736"
}