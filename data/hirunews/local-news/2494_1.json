{
       "Source": "hirunews",
       "Timestamp": "Thursday, 27 August 2020 - 19:45",
       "Headline": "දූනගහ දී පොලිස් අණ නොතකා වෙඩි කෑ වෑන් රථයක රියදුරු ජාතික රෝහලේ",
       "News Content": "දිවුලපිටිය - දූනගහ හන්දිය ප්‍රදේශයේ පිහිටි මාර්ග බාධකයේදී අණ නොතකා ධාවනය කළ වෑන් රථයකට පොලිසිය වෙඩි තබා තිබූ අතර වෑන් රථය පලාගොස් තිබුණා.\nකෙසේ වෙතත්, කොළඹ ජාතික රෝහලට වෙඩි වැදී තුවාල සිදුව ඇතුළත් වුණු පුද්ගලයෙකු සම්බන්ධයෙන් සිදුකළ පරීක්ෂණවලදී ඔහු අදාළ වෑන් රථයේ රියදුරු බවට පසුව අනාවරණ වූ බවයි පොලීසිය ප්‍රකාශ කළේ.\nඅවිස්සාවේල්ල ප්‍රදේශයේ පදිංචිකරුවෙකු වන සැකකරු අත්අඩංගුවට ගෙන ඇති අතර, ඔහු මේ වනවිට පොලිස් ආරක්ෂාව යටතේ කොළඹ ජාතික රෝහලේ තවදුරටත් ප්‍රතිකාර ලබනවා.",
       "URL": "https://www.hirunews.lk/248796/දූනගහ-දී-පොලිස්-අණ-නොතකා-වෙඩි-කෑ-වෑන්-රථයක-රියදුරු-ජාතික-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}