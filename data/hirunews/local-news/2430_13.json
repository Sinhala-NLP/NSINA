{
       "Source": "hirunews",
       "Timestamp": "Friday, 25 September 2020 - 17:10",
       "Headline": "රුසියානු ජාතිකයාට කොරෝනා නොමැති බව හෙළිවේ",
       "News Content": "මාතර - පොල්හේන ප්‍රදේශයේ සංචාරක හෝටලයක නවාතැන් ගෙන සිටියදී කොරෝනා ආසාදිතයෙකු ලෙසට වාර්තා වූ රුසියානු ජාතිකයාට කොරෝනා වෛරසය ආසාදනය වී නොමැති බව තහවුරු වී ඇති බව හම්බන්තොට මහරෝහලේ අධ්‍යක්ෂ සුරංග ඔබේසේකර ප්‍රකාශ කළා.\nඒ හම්බන්තොට රෝහලේදී අද අවසන් වරට සිදුකළ පී.සී.ආර් පරීක්ෂණයට අනුවයි. ඊයේ ලැබුණු පී.සී.ආර්. වාර්තාවෙන් ද ප්‍රකාශ වුණේ ඔහු කොරෝනා ආසාදිතයෙකු නොවන බවටයි.\nමේ අතර අදාළ රුසියානු ජාතිකයා නවාතැන්ගෙන සිටි සංචාරක හෝටලයේ පරිපාලනය විසින් නිරෝධායන මධ්‍යස්ථානයක් මගින් අනුගමනය කළ යුතු මාර්ගෝපදේශ සහ උපදෙස් නිසිලෙස අනුගමනය කර නොමැති බවයි වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ, විශේෂඥ වෛද්‍ය සුදත් සමරවීර කියා සිටියේ.\nමේ වනවිට සුවය ලබා පිටව ගිය කොරෝනා ආසාදිතයින් සංඛ්‍යාව 3158 ක් ලෙස සටහන් වන අතර මෙරටින් වාර්තා වී ඇති මුළු ආසාදිතයින් සංඛ්‍යාව 163ක්.",
       "URL": "https://www.hirunews.lk/251093/රුසියානු-ජාතිකයාට-කොරෝනා-නොමැති-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2430"
}