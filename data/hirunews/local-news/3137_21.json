{
       "Source": "hirunews",
       "Timestamp": "Friday, 20 September 2019 - 11:05",
       "Headline": "බිරිඳට පහර දී සැමියා සිය දිවි නසා ගනී",
       "News Content": "තංගල්ල - මැඩිල්ල පාරේ පිහිටි නිවසක සැමියා විසින් සිය බිරිඳට තියුණු ආයුධයකින් පහර දීමෙන් අනතුරුව ගෙළ වැළලාගෙන සිය දිවි කරගෙන තිබෙනවා.\nලද තොරතුරකට අනුව පොලීසිය එම ස්ථානයට යන විටත් පහරකෑමට ලක්වූ කාන්තාව බරපතල තත්ත්වයෙන් වැටී සිට ඇති අතර, ඇය තංගල්ල රෝහලට ඇතුළත් කළ බව සඳහන්.\nපසුව එම කාන්තාව වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරු කර යවා ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.\nපවුල් ආරවුලක් දුරදිග යාමෙන් මෙම පහරදීම සහ සිය දිවි  නසා ගැනීම සිදුව ඇති බවට මූලික විමර්ශනවලදී අනාවරණ වී තිබෙනවා.",
       "URL": "https://www.hirunews.lk/224639/බිරිඳට-පහර-දී-සැමියා-සිය-දිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3137"
}