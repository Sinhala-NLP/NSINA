{
       "Source": "hirunews",
       "Timestamp": "Thursday, 03 November 2022 - 7:44",
       "Headline": "ඉන්ධන බෙදාහැරීම සාමාන්‍ය පරිදි",
       "News Content": "මිල අඩු වන බවට ප්‍රචාරය වීමත් සමඟ ඉන්ධන ඇණවුම් නොකර සිටි පිරවුම්හල් යළි ඇණවුම් සිදු කර ඇති බව ඛනිජ තෙල් බෙදුම්කරුවන්ගේ සංගමය පවසනවා.\nඑහි සමලේකම් කපිල නාඔටුන්න කියා සිටියේ, මේ වනවිට සියලු ඉන්ධන පිරවුම්හල් වෙත ඉන්ධන බෙදා හැරීම සිදු කෙරෙන බව යි.\nමිල සූත්‍රයට අනුව ඉන්ධන මිල අඩුවන බවට විශ්වාස කරමින් හැටන් නගරයේ ඉන්ධන පිරවුම්හල් රැසකම ඉන්ධන හිඟයක් පසුගිය දින දෙකෙහි මතු ව තිබුණා.\nමේ අතර, ගුවන් තොටුපල හරහා ධාවනය වූ ලංගම මගී ප්‍රවාහන බස් මෑතක සිට නතර කර ඇති බව ගුවන් තොටුපළ නිදහස් සේවක සංගමයේ සභාපති එම්.ඩබ්ලිව්.ඩී.මුහන්දිරම් ප්‍රකාශ කළා.",
       "URL": "https://www.hirunews.lk/319493/ඉන්ධන-බෙදාහැරීම-සාමාන්‍ය-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=760"
}