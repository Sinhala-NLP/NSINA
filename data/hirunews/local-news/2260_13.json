{
       "Source": "hirunews",
       "Timestamp": "Tuesday, 22 December 2020 - 11:00",
       "Headline": "ස්වයං නිරෝධායනය වන ලෙසට දුන් උපදෙස් නොතකා, රෝගීන් පරික්ෂා කළ වෛද්‍යවරයා යළි නිරෝධායනයට (වීඩියෝ)",
       "News Content": "නාවලපිටිය නව කුරුදුවත්ත සෞඛ්‍ය වෛද්‍යය නිලධාරී කාර්යාලය යටතේ පාලනය වන නාවලපිටිය උලපනේ නගරයේ පෞද්ගලික වෛද්‍යය මධ්‍යස්ථානයක් වසා දැමීමට නාවලපිටිය නවකුරුදුවත්ත මහජන සෞඛ්‍ය පරික්ෂකවරුන් ඊයේ (21) කටයුතු කර තිබෙනවා.\nඒ, අදාළ වෛද්‍යවරයාට ස්වයං නිරෝධානයට යොමු වන ලෙසට, මහජන සෞඛ්‍ය පරික්ෂකවරුන් ලබාදුන් උපදෙස් වලට පටහැනිව ක්‍රියාකරමින් ඔහුගේ පෞද්ගලික වෛද්‍යය මධ්‍යස්ථානය ඊයේ (21) විවෘත කර රෝගින් පරික්ෂා කර ඖෂධ නිකුත් කර තිබීම හේතුවෙන්.\nඑම වෛද්‍යවරයා පේරාදෙණිය ශික්ෂණ රෝහලේ වෛද්‍යයවරයෙකු බවත්, නාවලපිටිය පල්ලේගම කොවිඩ් 19 වෛරසය අසාදනය වී දැනට නිරෝධායන මධ්‍යස්ථානයකට යොමු කර සිටින අසාදිතයෙකුගේ ළගම ආශ්‍රිතයෙකු වන බවත්‍, නාවලපිටිය නව කුරුදු වත්ත සෞඛ්‍ය වෛද්‍යය නිලධාරී කාර්යාලයේ මහජන සෞඛ්‍යය පරික්ෂකවරයා ප්‍රකාශ කර සිටියා.\nඑහිදී මහජන සෞඛ්‍ය පරික්ෂකවරුන් විසින් අදාළ වෛද්‍යවරයාට උපදෙස් දී ඇත්තේ, විවෘත කර තිබු පෞද්ගලික වෛද්‍ය මධ්‍යස්ථානය වසා දමා තවදුරටත් ස්වයං නිරෝධනයේ යෙදෙන ලෙසයි.",
       "URL": "https://www.hirunews.lk/257635/ස්වයං-නිරෝධායනය-වන-ලෙසට-දුන්-උපදෙස්-නොතකා-රෝගීන්-පරික්ෂා-කළ-වෛද්‍යවරයා-යළි-නිරෝධායනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2260"
}