{
       "Source": "hirunews",
       "Timestamp": "Wednesday, 10 July 2019 - 14:29",
       "Headline": "දයාසිරි ජයසේකර පාර්ලිමේන්තු තේරීම් කාරක සභාවට",
       "News Content": "ශ්‍රී ලංකා නිදහස් පක්ෂයේ මහ ලේකම් පාර්ලිමේන්තු මන්ත්‍රී දයාසිරි ජයසේකර පාස්කු ඉරිදා ප්‍රහාරය සම්බන්ධයෙන් සොයන පාර්ලිමේන්තු තේරීම් කාරක සභාව හමුවේ මේ වනවිට සාක්ෂී ලබාදෙමින් සිටිනවා.\nඅද පස්වරු දෙකට එම කාරක සභාව පාර්ලිමේන්තු සංකීර්ණයේදී රැස්වූ අතර, අද දිනයේ සාක්ෂි ලබාදීමට පැමිණෙන ලෙස පාර්ලිමේන්තු මන්ත්‍රී දයාසිරි ජයසේකරට එම තේරීම් කාරක සභාව මීට පෙර දැනුම්දී තිබුණා.\nමීට පෙර පසුගිය 28 වනදා කළ කැදවීමට මන්ත්‍රීවරයා තේරීම්කාරක සභාව හමුවට පැමිණියේ නැහැ.\nඒ අනුව කාරක සභාව හමුවේ පෙනී නොසිටින  ඕනෑම මන්ත්‍රීවරයෙකු සම්බන්ධයෙන් අවශ්‍ය ක්‍රියාමාර්ගවලට අනිවාර්යයෙන්ම එළඹෙන බව කමිටු සභාපති නියෝජ්‍ය කතානායක ආනන්ද කුමාරසිරි ප්‍රකාශ කර තිබුණා.\nපසුව පාර්ලිමේන්තු මන්ත්‍රි දයාසිරි ජයසේකර ඊයේ පාර්ලිමේන්තුවේදී කථානායකවරයාගෙන් ඒ සම්බන්ධයෙන් විමසා සිටි අතර, ඉන් අනතුරුව ඔහු හිරු ප්‍රවෘත්ති අංශයට සඳහන් කළේ  තේරීම් කාරක සභාව හමුවේ පෙනී සිටීමට තීරණය කළ බවයි.\nඑමෙන්ම නැගෙනහිර පළාත් ජ්‍යෙෂ්ඨ නියෝජ්‍ය පොලිස්පතිවරයා සහ අධ්‍යාපන අමාත්‍යාංශ ලේකම්වරයා ද අද තේරීම් කාරක සභාව හමුවට කැඳවා තිබෙනවා.",
       "URL": "https://www.hirunews.lk/220031/දයාසිරි-ජයසේකර-පාර්ලිමේන්තු-තේරීම්-කාරක-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=3255"
}