{
       "Source": "hirunews",
       "Timestamp": "Sunday, 10 December 2017 - 15:24",
       "Headline": "හම්බන්තොටට හෙරොයින් බෙදන අලුත් ක්‍රමය",
       "News Content": "ඊසි කෑෂ් ක්‍රමයට හෙරොයින් ජාවාරමේ නිරත පුද්ගලයෙකු, තංගල්ල කොට්ඨාශ විෂ මත්ද්‍රව්‍ය ඒකකය අත්අඩංගුවට ගෙන තිබෙනවා.\nසූරියවැව - බැද්දේවැව ප්‍රදේශයේ පදිංචි මෙම පුද්ගලයා හම්බන්තොට සහ අම්බලන්තොට ඇතුළු ප්‍රධාන නගර කිහිපයකට ඊසි කෑෂ් ක්‍රමයට හෙරොයින් බෙදා හැර ඇති බවයි පොලීසිය සදහන් කළේ.\nතංගල්ල කොට්ඨාශ විශේෂ විෂ මත්ද්‍රව්‍ය වැටලීම් ඒකකයට ලද තොරතුරක් මත උපාය ධූතයෙකු යොදවා මෙම සැකකරු ඊයේ පස්වරුවේ අත්අඩංගුවට ගෙන තිබෙනවා.\nසැකකරු සතුව තිබී හෙරොයින් මත්කුඩු ග්‍රෑම් 15කට අධික ප්‍රමාණයක් සොයාගෙන ඇති බව සඳහන්.",
       "URL": "https://www.hirunews.lk/178057/හම්බන්තොටට-හෙරොයින්-බෙදන-අලුත්-ක්‍රමය",
       "Category": "Local News",
       "Parent URL": "https://www.hirunews.lk/local-news.php?pageID=4178"
}