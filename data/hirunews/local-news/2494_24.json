{
       "Source": "hirunews",
       "Timestamp": "Thursday, 27 August 2020 - 13:10",
       "Headline": "නඩත්තුවක් නොවූ අම්පිටිය සංචාරක ගම්මානය",
       "News Content": "2008 වසරේ මහින්ද චින්තනය යටතේ ආරම්භ කල ව්‍යාපෘතියක් වන මධුරාවල අම්පිටිය සංචාරක ගම්මානය පසුගිය වසර කිහිපය තුල නිසි ලෙස  නඩත්තු නොකිරීම හේතුවෙන් මේ වන විට ගැටළු රැසක් උද්ගතවී තිබෙනවා.\nකම්හල , කුඹල් කර්මාන්තය හා රෙදි විවීම ඇතුලු දේශීය කර්මාන්ත රැසක් මෙහි පැමිණෙන දෙස් විදෙස් සංචාරකයින් වෙනුවෙන් ක්‍රියාත්මක වුණා.\nකෙසේ වෙතත් පැවති රජය විසින් කිසිදු නඩත්තු කටයුත්තක් සිදු නොකිරීම හේතුවෙන් එම ගොඩනැගිලි වලට අද අත්ව ඇති ඉරණමයි මේ.\nපාස්කු ප්‍රහාරයෙන් පසුව සහ කොවිඩ් 19 ගෝලීය වසංගතය හේතුවෙන් සංචාරකයින්ගේ පැමිණීම සීමා වීමත් සමග මෙම සංචාරක ගම්මානයෙන් යැපුණු බොහෝ පිරිකට අද ගැටළු රැසකට මුහුණ පෑමට සිදුව තිබෙනවා.\nදෙස් විදෙස් සංචාරකයින්ගේ මෙන්ම පාසල් ළමුන්ගේ අධ්‍යාපන චාරිකාවලද ගමනාන්තය වූ අම්පිටිය සංචාරක ගම්මානය ,  වසර 6කට වරක් සංචාරක අමාත්‍යාංශය පිරිනැමෙන හොදම සංචාරක ගම්මානයට හිමි සම්මානය දිනා ගැනීමටද සමත් වුණා.\nඒ අනුව නව තාක්ෂණ දැනුම සමග මෙම කර්මාන්ත ඉදිරියට ගෙන යෑමෙන් සංචාරක ආකර්ශනය දිනා ගැනීමේ අපේක්ෂාව තවමත් මේ කර්මාන්තකරුවන් තුළ නොනැසී පවතිනවා.\nරුපියල් හිලියන ගණනක් වියදම් කරමින් සංචාරක ආකර්ශනය දිනා ගැනීම සඳහා ඉඳී කල මේ ගම්මානය නැවත යථා තත්ත්වයට පත් කිරීම සදහා බලධාරින්ගේ අවධානය යොමු වන තෙක් රතු මිනිත්තුව අවධානයෙන්.",
       "URL": "https://www.hirunews.lk/248770/නඩත්තුවක්-නොවූ-අම්පිටිය-සංචාරක-ගම්මානය",
       "Category": "Local News",
       "Parent URL": "https://www.hirunews.lk/local-news.php?pageID=2494"
}