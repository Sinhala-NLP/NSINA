{
       "Source": "hirunews",
       "Timestamp": "Saturday, 13 June 2020 - 17:37",
       "Headline": "ලොව දෙවන විශාලතම භාණ්ඩ ප්‍රවාහන ගුවන් යානය මත්තලට (වීඩියෝ)",
       "News Content": "ලොව දෙවන විශාලතම භාණ්ඩ ප්‍රවාහන ගුවන්යානය ලෙසට සැලකෙන ඇන්ටනෝව් AH 124-100 යානය මත්තල ජාත්‍යන්තර ගුවන්තොටුපලට ගොඩබස්වා තිබෙනවා.\nඑමෙන්ම අසර්බයිජාන් රාජ්‍යයේ සිට නාවික ඉංජිනේරුවරුන් තුන් දෙනෙකු රැගත් FXT 712 වර්ගයේ කුඩා යානයක් ද මත්තලට ගොඩබැස්වූ බවයි අප වාර්තාකරු සඳහන් කළේ.\nලොව දෙවන විශාලතම භාණ්ඩ ප්‍රවාහන යානය මත්තලට පැමිණ ඇත්තේ දින 4ක විවේකයක් සඳහා සහ ඉන්ධන ලබාගැනීම සඳහායි.\nදකුණු අප්‍රිකාවේ ජොහැන්ස්බර්ග් නුවර සිට පැමිණි එය ඊයේ රාත්‍රී 10.35ට පමණ ගොඩබස්වා තිබෙනවා.\nඑම යානය යළිත් ලබන 16 වනදා පස්වරු 1.30 තායිලන්තය බලා පිටත්ව යාමට නියමිතයි.\nමේ අතර අසර්බයිජානයේ සිට පැමිණි යානය අද අලුයම මත්තල ගුවන්තොටුපලට ගොඩබස්වා තිබෙනවා.\nඑහි නාවික ඉංජිනේරුවරුන් පැමිණ ඇත්තේ හම්බන්තොට වරායේ කාර්මික දෝෂයකට ලක්ව නවතා ඇති නෞකාවක අලුත්වැඩියා කටයුතු සඳහායි.\nමෙම යානා දෙකෙහිම පැමිණි සියලුදෙනා ගුවන්තොටපල තුලදීම පී.සී.ආර් පරීක්ෂණවලට ලක්කර තිබෙනවා.",
       "URL": "https://www.hirunews.lk/242979/ලොව-දෙවන-විශාලතම-භාණ්ඩ-ප්‍රවාහන-ගුවන්-යානය-මත්තලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2662"
}