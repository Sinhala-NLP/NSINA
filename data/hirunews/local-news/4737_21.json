{
       "Source": "hirunews",
       "Timestamp": "Monday, 26 December 2016 - 7:33",
       "Headline": "සීමානිර්ණ අවසන් වාර්තාව හෙට",
       "News Content": "පළාත්පාලන ආයතනවල සීමා මායිම් ලකුණු කර සකස් කෙරුණු සීමා නිර්ණය කමිටු වාර්තාව විෂයභාර අමාත්‍යවරයා වෙත හෙට භාරදීමට නියමිතයි.\nපළාත්පාලන සීමා නිර්ණය පිළිබඳ පැමිණිලි සළකා බලා අදාළ සංශෝධන ඉදිරිපත් කිරීමට ජනාධිපතිවරයා විසින් අශෝක පීරිස්ගේ ප්‍රධානත්වයෙන් යුත් කමිටුවක් පත් කෙරුණා.\nඑම කමිටුව ඉකුත් වසරේ දෙසැම්බර් මස පළමුවනදා සිට වැඩ ආරම්භ කළ අතර, මේ වනවිට එම කමිටුවේ වාර්තාව ඒ ඒ කොට්ඨාශවලට අයත් සිතියම්ද සහිතව සම්පූර්ණයෙන් සකසා අවසන් කර ඇති බවයි වාර්තාවන්නේ.\nසීමා නිර්ණ කමිටුවේ වාර්තාව  කඩිනමින් ලබාදෙන ලෙස පළාත්පාලන සභා සහ පළාත්පාලන අමාත්‍යාංශයේ ලේකම්වරයා පසුගියදා එම කමිටුව වෙත දැනුම්දී තිබුණා.\nපසුගිය 30 වනදා මෙම කමිටුවේ වාර්තාව විෂයභාර අමාත්‍යවරයා වෙත භාරදීමට නියමිතව තිබුණා.\nඑහෙත් එය එලෙස භාර නොදුන්නේ එම වාර්තාව දෙමළ සහ ඉංග්‍රීසි භාෂාවලට පරිවර්තනය කිරීම සඳහා කල් ඉල්ලීම හේතුවෙන්.",
       "URL": "https://www.hirunews.lk/150578/සීමානිර්ණ-අවසන්-වාර්තාව-හෙට",
       "Category": "Local News",
       "Parent URL": "https://www.hirunews.lk/local-news.php?pageID=4737"
}