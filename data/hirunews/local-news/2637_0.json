{
       "Source": "hirunews",
       "Timestamp": "Wednesday, 24 June 2020 - 8:15",
       "Headline": "ආණ්ඩුක්‍රම ව්‍යවස්ථා සභාව අද රැස්වේ",
       "News Content": "ආණ්ඩුක්‍රම ව්‍යවස්ථා සභාවේ විශේෂ රැස්වීමක් අද පස්වරුවේ පැවැත්වීමට නියමිතයි.\nඒ, එහි සභාපති සහ හිටපු කථානායක කරූ ජයසූරියගේ ප්‍රධානත්වයෙන්.\nමේ අනුව අද පස්වරු 6 ට මෙම රැස්වීම කථානායක නිල නිවසේදී පැවැත්වීමට නියමිත බව පාර්ලිමේන්තුවේ සන්නිවේදන දෙපාර්තමේන්තුව නිවේදනය කළා.\nඑම රැස්වීමට අග්‍රාමාත්‍ය මහින්ද රාජපක්ෂ ඇතුලු ආණ්ඩුක්‍රම ව්‍යවස්ථා සභාවේ සාමාජිකයන් සහභාගිවීමට නියමිතයි.\nශ්‍රී ලංකා මහ බැංකුවේ මුදල් මණ්ඩලයේ පුරප්පාඩුව පවතින සාමාජිකයන් දෙදෙනා සඳහා ජනාධිපතිවරයා විසින් යොමුකර ඇති නාමයෝජනා පිළිබඳව මෙහිදී සාකච්ඡාවට ලක් කිරීමට නියමිතයි.\nඑසේම මැතිවරණ කොමිසන් සභාවේ ක්‍රියාකාරීත්වය පිළිබඳව පසුගියදා පළවූ මත සම්බන්ධයෙන් ද අද පැවැත්වෙන ආණ්ඩුක්‍රම ව්‍යවස්ථා සභා රැස්වීමේදී සාකච්ඡා කිරීමට නියමිත බවයි ආරංචි මාර්ග සඳහන් කළේ.",
       "URL": "https://www.hirunews.lk/243800/ආණ්ඩුක්‍රම-ව්‍යවස්ථා-සභාව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=2637"
}