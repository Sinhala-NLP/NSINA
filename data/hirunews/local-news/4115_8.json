{
       "Source": "hirunews",
       "Timestamp": "Sunday, 21 January 2018 - 16:19",
       "Headline": "වන්දනාවේ ගිහින්, බන්ධනාගාර ගතවීම (ඡායාරූප)",
       "News Content": "කේරල ගංජා රැගෙන ශ්‍රී පාද වන්දනාවේ පැමිණ පොලිස් අත්අඩංගුවට පත් පුද්ගලයින් 29 දෙනෙකු හෙට (22) දින දක්වා රක්ෂිත බන්ධනාගාර ගතකර තිබෙනවා.\nඒ සැකකරුවන් අද (21) හැටන් වැඩ බලන මහේස්ත්‍රාත්වරිය හමුවට ඉදිරිපත් කිරීමෙන් අනතුරුවයි.\nඅදාල සැකකරුවන් හැටන්, වටවල සහ ගිනිගත්හේන යන පොලිස් ස්ථාන මගින් ඊයේ (20) අත්අඩංගුවට ගැනුණා.\nමෙම සැකකරුවන් අතරින් විසිදෙදෙනෙක් හැටන් පොලිස් කොට්ඨාශ දුෂණ මර්දන ඒකකයේ නිල පොලිස් සුනඛ අංශයේ කෝරා සුනඛයාගේ සහයෝගය ලබා ගනිමින් අත්අඩංගුවට ගත් බවයි පොලිසිය පවසන්නේ.\nඅත්අඩංගුවට ගත් පිරිස කොළඹ, හංවැල්ල, පිළිමතලාව, මහරගම, හොරණ, අවිස්සාෙවිල්ල සහ කළුතර යන ප්‍රදේශවල පදිංචිකරුවන් බව සඳහන්.\nමත්ද්‍රව්‍ය සහ මත්පැන් රැගෙන ශ්‍රීපාද වන්දනාවේ පැමිණෙන පිරිස් අත්අඩංගුවට ගැනිමට විශේෂ පොලිස් කණ්ඩායම් දිවා රාත්‍රි රාජකාරියේ යොදවා ඇති බවයි පොලිසිය පවසන්නේ.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/181645/වන්දනාවේ-ගිහින්-බන්ධනාගාර-ගතවීම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4115"
}