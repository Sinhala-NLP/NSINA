{
       "Source": "hirunews",
       "Timestamp": "Monday, 10 December 2018 - 12:46",
       "Headline": "ඇමරිකානු තානාපතිනිය මල්වතු - අස්ගිරි නාහිමිවරුන් බැහැදකී",
       "News Content": "ඇමරිකානු තානාපතිනි ඇලෙයිනා ටෙලිප්ස් අද (10) උදෑසන අස්ගිරි සහ මල්වතු මහනාහිමිවරුන් බැහැදැක තිබෙනවා.\nපළමුව අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන නාහිමියන් බැහැ දුටු ඇය පසුව මල්වතු විහාරය වෙත ගිය බවයි එහි සිටින හිරු වාර්තාකරු සඳහන් කළේ.\nපසුව මල්වතු පාර්ශවයේ මහ නායක අතිපූජ්‍ය තිබ්බටුවාවේ ශ්‍රී සුමංගල නාහිමියන් හමුවී ආශිර්වාද ලබා ගත්තා.\nඉන් අනතුරුවයි ඇය ශ්‍රී දළදා මාලිගාවට ගොස් ඇත්තේ.\nමේ අතර ශ්‍රී ලංකාව තුළ පවතින දේශපාලන අර්බුදය කඩිනමින් විසඳීමට බලධාරීන් කටයුතු කළ යුතු බව ශ්‍රී ලංකාවේ ඇමරිකානු තානාපතිනි ඇලෙයිනා ටෙලිප්ස් පවසනවා.\nඇය මේ බව  කියා සිටියේ මහනුවර ඊයේ (09) පැවති උත්සවයකට එක්වෙමින්.",
       "URL": "https://www.hirunews.lk/205854/ඇමරිකානු-තානාපතිනිය-මල්වතු-අස්ගිරි-නාහිමිවරුන්-බැහැදකී",
       "Category": "Local News",
       "Parent URL": "https://www.hirunews.lk/local-news.php?pageID=3611"
}