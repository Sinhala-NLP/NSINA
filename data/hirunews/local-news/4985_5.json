{
       "Source": "hirunews",
       "Timestamp": "Thursday, 30 June 2016 - 9:49",
       "Headline": "මත්පෙති සහ ගබ්සා පෙති සමඟ තුන්දෙනෙකු අත්අඩංගුවට",
       "News Content": "පාසල් සිසුන් ඉලක්ක කර බෙදාහැරීම සඳහා මත්පෙති රැගෙන ආ පුද්ගලයින් තුන්දෙනෙකු කටුනායක ගුවන් තොටුපලේදී ඊයේ අත්අඩංගුවට ගෙන තිබෙනවා.\nඊට අමතරව ගබ්සා පෙති සහ මිල අධික විදේශීය මත්පැන් බෝතල් තොගයක් ද ඔවුන් රැගෙනවිත් ඇති බවයි පොලීසිය සඳහන් කළේ.\nශ්‍රී ලාංකිකයෙකු සහ තවත් ඉන්දීය ජාතිකයන් දෙදෙනෙකු මෙලෙස අත්අඩංගුවට ගෙන ඇති අතර ඔවුන් ඉන්දියාවේ චෙන්නායි නුවර සිට මේවා රැගෙනවිත් තිබෙනවා.\nමත්වීම සඳහා භාවිතා කරන ඖෂධ කරල් 5000 කට අධික සංඛ්‍යාවක්, ගබ්සා පෙති 2100 ක් සහ මත්පැන් බෝතල් 93 ක් මොවුන්ගේ ගමන් මළුවල තිබී රේගු භාරයට ගනු ලැබුවා.",
       "URL": "https://www.hirunews.lk/136827/මත්පෙති-සහ-ගබ්සා-පෙති-සමඟ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4985"
}