{
       "Source": "hirunews",
       "Timestamp": "Saturday, 06 January 2018 - 19:14",
       "Headline": "මැතිවරණ කොමිසමෙන් පොදුජන පෙරමුණට ලිපියක්",
       "News Content": "මැතිවරණ කොමිසමේ සභාපති මහින්ද දේශප්‍රිය ශ්‍රී ලංකා පොදුජන පෙරමුණේ ලේකම් සාගර කාරියවසම් වෙත ලිපියක් යොමුකර තිබෙනවා.\nඒ මැතිවරණ ප්‍රචාරක කටයුතු සම්බන්ධයෙන් සිදුකළ විමසීමකට පිළිතුරු සපයමින්.\nඒ අනුව, පක්ෂ කාර්යාලවල ප්‍රදර්ශනය කෙරෙන ප්‍රචාරක පුවරුවල ආගමික ශාස්ත්‍රෘවරුන්ගේ රුව, ආගමික ඇදහිලි සම්බන්ධ රූප හෝ රාජ්‍ය සේවයේ නියුතු නිලධාරින්ගේ ඡායාරූප ප්‍රදර්ශනය කළ නොහැකි බව මැතිවරණ කොමිසම සදහන් කර ඇත්තේ.\nඑම ඡායාරූප හැර අන්  ඕනෑම පුද්ගලයෙකුගේ ඡායාරූප ඔහුගේ හෝ ඇයගේ එකගතාව සහිතව ප්‍රදර්ශනය කිරීම සම්බන්ධයෙන් කොමිෂන් සභාවේ විරුද්ධත්වයක් නොමැති බව ශ්‍රී ලංකා පොදුජන පෙරමුණේ ලේකම් සාගර කාරියවසම් වෙත එමගින් දන්වා තිබෙනවා.",
       "URL": "https://www.hirunews.lk/180362/මැතිවරණ-කොමිසමෙන්-පොදුජන-පෙරමුණට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4138"
}