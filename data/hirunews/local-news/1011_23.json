{
       "Source": "hirunews",
       "Timestamp": "Monday, 18 July 2022 - 12:51",
       "Headline": "කුසල්ගෙන් අගනා ටෙස්ට් අර්ධ ශතකයක්",
       "News Content": "සංචාරක පාකිස්තානු ක්‍රිකට් කණ්ඩායම සහ ශ්‍රී ලංකා කණ්ඩායම අතර මේ වනවිට (18) ගාල්ල ජාත්‍යන්තර ක්‍රිකට් ක්‍රීඩාංගණයේ දී පැවැත්වෙන පළමු ටෙස්ට් තරගයේ දෙවැනි ඉනිමේ දී අර්ධ ශතකයක් රැස්කරගැනීමට කුසල් මෙන්ඩිස් සමත් වුණා.\nඒ මීට ටික වේලාවකට පෙරයි.\nකුසල් මෙන්ඩිස් විසින් අද දිනයේ දී රැස් කර ගනු ලැබුවේ සිය ටෙස්ට් දිවියේ 15 වැනි අර්ධ ශතකයයි.\nඒ සඳහා ඔහු වැය කළ පන්දු ගණන 92ක්.\nඅර්ධ ශතකය සම්පූර්ණ කරගැනීම සඳහා කුසල් මෙන්ඩිස් තම ලකුණු ගොන්නට එකතු කරගෙන සිටි හතරෙ පහරවල් ගණන 06ක්.\nමේ වනවිට ශ්‍රී ලංකා කණ්ඩායම කඩුලු 03 ක් දැවී ලකුණු139 ක් ලබා සිටිනවා.\nඒ පාකිස්ථානු පළමු ඉනිමට වඩා ලකුණු 143ක් ඉදිරියෙන්.\nපන්දුවට පහර දෙමින් කුසල් මෙන්ඩිස් සමග මේ වනවිට පිටියේ රැඳී සිටින්නේ ඇන්ජලෝ මැතිව්ස්.",
       "URL": "https://www.hirunews.lk/310282/කුසල්ගෙන්-අගනා-ටෙස්ට්-අර්ධ-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=1011"
}