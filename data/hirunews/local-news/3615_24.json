{
       "Source": "hirunews",
       "Timestamp": "Friday, 07 December 2018 - 13:57",
       "Headline": "බේරුවලදී ඇල්ලූ හෙරොයින් ගෙන ආ යාත්‍රාවේ හිමිකරු අත්අඩංගුවට",
       "News Content": "බේරුවල - බලපිටිය මුහුදු තීරයේදී රුපියල් මිලියන 2778 ක් වටිනා කිලෝග්‍රෑම් 231 හෙරොයින් තොගය සමඟ අත්අඩංගුවට ගත් කුඩා බෝට්ටුවට ඒවා ලබාදුන් ට්‍රෝලර් යාත්‍රාවේ හිමිකරු යටියන්තොට ප්‍රදේශයේදී පොලීසිය අද අත්අඩංගුවට ගත්තා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර ප්‍රකාශ කළේ දුලිප් සමන්ත ද සිල්වා නැමති 44 හැවිරිදි සැකකරු බේරුවල - මොරගල්ල ප්‍රදේශයේ පදිංචිකරුවෙකු බවයි.\nයටියන්තොටදී සැකකරු අත්අඩංගුවට ගැනීමට උත්සාහ කළ අවස්ථාවේ කැලණි ගඟට පැන පළායෑමට තැත් කළ බවද පොලිස් මාධ්‍ය ප්‍රකාශකවරයා සඳහන් කළා.\nපසුව පොලිසිය ඔහුව ලූහුබැඳ ගොස් අත්අඩංගුවට ගෙන ඇති අතර, සැකකරු සතුව තිබී රුපියල් ලක්ෂ 15 ක මුදලක්ද සොයාගෙන තිබෙනවා.\nමෙම හෙරොයින් තොගය ගොඩබිම වෙත රැගෙන එමින් සිටි පුද්ගලයින් දෙදෙනෙකු පෙරේදා අත්අඩංගුවට ගැණුනා.\nසැකකරුවන් දෙදෙනා කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් අනතුරුව දින 7ක් රදවාගෙන ප්‍රශ්න කිරීමට පොලීසියට අවසර හිමිවුණා.",
       "URL": "https://www.hirunews.lk/205675/බේරුවලදී-ඇල්ලූ-හෙරොයින්-ගෙන-ආ-යාත්‍රාවේ-හිමිකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3615"
}