{
       "Source": "hirunews",
       "Timestamp": "Sunday, 19 March 2023 - 11:16",
       "Headline": "ඉක්වදෝරයේ භූ කම්පනයෙන් මියගිය ගණන 14 දක්වා ඉහළට",
       "News Content": "ඉක්වදෝරයේ දකුණු වෙරළ තීරයේ හටගත් භූ කම්පනයෙන් මියගිය සංඛ්‍යාව 14 දක්වා ඉහළ ගොස් තිබෙනවා.\nරික්ටර් පරිමාණයේ 6.7 ක අගයක් ගත් මෙම භූ කම්පනයෙන් නගර රැසක ගොඩනැගිලි කඩාවැටී ඇති අතර, විශාල පිරිසක් එම ගොඩනැගිලි අතර සිරවී ඇති බවටයි විදෙස් වාර්තා සඳහන් කළේ.\nපොළොව අභ්‍යන්තරයේ කිලෝ මීටර 66 ක් ගැඹුරෙන් මෙම භූ කම්පනය හටගෙන තිබෙනවා.\nමෙයින් සිදුවිය හැකි ජීවිත හානි ප්‍රමාණය තවදුරටත් ඉහළ යා හැකි බව ද විදෙස් වාර්තාවල වැඩිදුරටත් සඳහන්.\nදකුණු ඇමරිකා මහද්වීපයේ පිහිටි ඉක්වදෝරයේ දෙවන විශාලතම නගරය වන ගුවායාකිල් සිට සැතපුම් 50 ක දුරින් පිහිටි බලඕ ආසන්නයේ මෙම භූ කම්පනය සිදුව තිබුණා.",
       "URL": "https://www.hirunews.lk/330334/ඉක්වදෝරයේ-භූ-කම්පනයෙන්-මියගිය-ගණන-14-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=467"
}