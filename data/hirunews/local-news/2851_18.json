{
       "Source": "hirunews",
       "Timestamp": "Sunday, 15 March 2020 - 16:01",
       "Headline": "ශ්‍රී ලංකා දූත මණ්ඩල කාර්යාල 14ක කටයුතු සීමා කෙරේ",
       "News Content": "බ්‍රිතාන්‍ය, බෙල්ජියම සහ නෝර්වේ යන රටවල පිහිටි කොන්සියුලර් සේවා අද මධ්‍යම රාත්‍රියේ සිට සීමා කිරීමට විදෙස් සබඳතා අමාත්‍යාංශය තීරණය කර තිබෙනවා.\nමීට පෙර විදේශ සබඳතා අමාත්‍යාංශය නිවේදනය කළේ රටවල් 11ක කන්සියුලර් සේවා හෙට සිට සීමා කරන බවයි.\nඉතාලිය, ඉරානය, දකුණු කොරියාව, ප්‍රංශය, ස්පාඤ්ඤය, ජර්මනිය, ස්විට්සර්ලන්තය, ඩෙන්මාර්කය, නෙදර්ලන්තය, ස්වීඩනය සහ ඔස්ටි‍්‍රයාව මෙම රටවල් 11ට අයත්.\nඑමෙන්ම, බ්‍රිතාන්‍ය, බෙල්ජියම, නෝර්වේ, කටාර් සහ බහාරේන් හි සිට පැමිණෙන සියළු මගීන් නිරෝධයන සඳහා යොමු කිරීමට ගුවන් තොටුපළ පාලන අධිකාරිය තීරණය කර තිබෙනවා.\nමීට පෙර රටවල් 11කින් පැමිණෙන මගීන් නිරෝධායනට ලක් කිරීමට ගුවන් තොටුපළ බලධාරීන් පියවර ගත්තා.\nමේ අතර, නව කොරෝනා වෛරසය පැතිර යාම වැළැක්වීම සඳහා පූර්ව ක්‍රියාමාර්ග ගැනීමේ අරමුණෙන් පොලිස් නිශ්කාෂණ වාර්තා ඔන්ලයින් ක්‍රමය යටතේ නිකුත් කිරීමට තීරණය කර තිබෙනවා.\nඒ අනුව නිශ්කාෂණ වාර්තා අයදුම් පත් භාර ගැනීම සඳහා නියෝජ්‍ය පොලිස්පති කොළඹ දිසා කාර්යාලයේ ස්ථාපිත කර ඇති කාර්යාල ද සති දෙකක් වසා තැබෙනු ඇති.",
       "URL": "https://www.hirunews.lk/236554/ශ්‍රී-ලංකා-දූත-මණ්ඩල-කාර්යාල-14ක-කටයුතු-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2851"
}