{
       "Source": "hirunews",
       "Timestamp": "Thursday, 09 November 2017 - 13:04",
       "Headline": "සීගිරියේ සුනඛයින් සංචාරකයින්ට හරස්වෙයි",
       "News Content": "සීගිරිය සංචාරක පුරවරය තුළ අයාළේ සැරිසරන සුනඛයන් හේතුවෙන් සංචාරක කර්මාන්තයට දැඩි බලපෑම් එල්ලවී ඇති බව වාර්තා වනවා.\nමේ හේතුවෙන් විදේශීය සංචාරකයන් එම ප්‍රදේශවලට පැමිණීමට බියක් දක්වන බවයි ප්‍රදේශවාසීන් සහ සංචාරක මගපෙන්වන්නන් කියා සිටියේ.\nසීගිරිය නව නගරය, පොදු රථ ගාල සහ සීගිරිය මහා විද්‍යාල භූමිය ආදී ප්‍රදේශ රැසක මෙලෙස අයාලේ යන සුනඛයින් වැඩි වශයෙන් ගැවසෙන බවයි ඔවුන් කියා සිටියේ.\nමෙම ගැටළුව විසඳීම සඳහා කඩිනමින් පියවර නොගතහොත් මෙරට සංචාරක කර්මාන්තයට දැඩි බලපෑමක් එල්ලවනු ඇති බවයි හිරු ප්‍රවෘත්ති අංශයට අදහස් දැක්වූ සංචාරක මගපෙන්වන්නෙකු කියා සිටියේ.\nමේ අතර ශ්‍රී ලංකාවේ සංචාරයක නිරත වන අතරතුර අයාලේ යන සුනඛයෙකු සපා කෑ ප්‍රංශ ජාතික දරුවෙකු සිය රටට ගිය පසු ජීවිතක්ෂයට පත්වීමේ පුවතක් පසුගියදා විදෙස් මාධ්‍ය වාර්තා කර තිබුණා.\nදස හැවිරිදි මෙම ප්‍රංශ ජාතික දරුවා සිය දෙමාපියන් සමඟ පසුගිය අගෝස්තු මාසයේ මෙරට සංචාරයක නිරත වී ඇති අතර සුනඛයෙකුගේ සපා කෑමට ලක්ව ඇත්තේ දික්වැල්ල වෙරල තීරයේදීයි.",
       "URL": "https://www.hirunews.lk/175638/සීගිරියේ-සුනඛයින්-සංචාරකයින්ට-හරස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4227"
}