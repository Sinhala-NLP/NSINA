{
       "Source": "hirunews",
       "Timestamp": "Wednesday, 18 December 2019 - 16:48",
       "Headline": "හෙරොයින් ළඟ තබාගත් පාකිස්ථාන ජාතිකයෙකුට ජීවිතාන්තය දක්වා සිර දඬුවම්",
       "News Content": "හෙරොයින් ග්‍රෑම් 720.2 ක් ළඟ තබා ගැනීම හා ජාවාරම් කිරීම යන අධි චෝදනා දෙකකට වරදකරු වූ පාකිස්ථාන ජාතිකයෙකුට කොළඹ මහාධිකරණය විසින් ජීවිතාන්තය දක්වා සිර දඬුවම් නියම කර තිබෙනවා.\nමහාධිකරණ විනිසුරු ගිහාන් කුලතුංග අද මෙලෙස සිර දඬුවම් නියම කර ඇත්තේ 45 හැවිරිදි පුද්ගලයෙකුට වන අතර, ඔහු 2017 වසරේ ඔක්තෝම්බර් 27 වනදා හෙරොයින් සමග අත්අඩංගුවට ගෙන තිබුණා.\nඒ පොලිස් මත්ද්‍රව්‍ය නාශක කාර්යාංශය වැල්ලවත්ත ප්‍රදේශයේ සිදුකළ මෙහෙයුමකදීයි.\nපසුව සැකකරුට එරෙහිව නීතිපතිවරයා විසින් අධි චෝදනා ගොනුකළා.",
       "URL": "https://www.hirunews.lk/230503/හෙරොයින්-ළඟ-තබාගත්-පාකිස්ථාන-ජාතිකයෙකුට-ජීවිතාන්තය-දක්වා-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=2996"
}