{
       "Source": "hirunews",
       "Timestamp": "Sunday, 30 January 2022 - 15:05",
       "Headline": "නීතිවිරෝධී මත්ද්‍රව්‍ය සමග පස්දෙනෙකු දැලේ - කතකුත් ඒ අතර  (වීඩියෝ)",
       "News Content": "සාලියවැව පොලිසිය විසින් සිදු කරන සෝදිසි කිරීමක දී නීතිවිරෝධී මත්ද්‍රව්‍ය ළඟ තබාගෙන සිටීම සහ ඒවා අලෙවි කිරීමට උත්සාහ කිරීමේ චෝදනා මත පුද්ගලයින් පස් දෙනෙකු අත්අඩංගුවට ගැනුණා.\nඒ ඊයේ (29) පස්වරුවේ කරුවලගස් වැව - සාලියවැව ප්‍රදේශයේ දී යි.\nමෙම සැකකරුවන් අතර කාන්තාවක් ද සිටින බවයි පොලිස් මාධ්‍ය ප්‍රකාශක කාර්යාලය පැවසුවේ.\nමෙම නීතිවිරෝධී මත්ද්‍රව්‍ය අතර හෙරොයින් සහ ගංජා තිබී සොයා ගැනුණු අතර, ඒවායේ වටිනාකම රුපියල් 120,000කට අධික බවට ද අනාවරණ වී තිබෙනවා.\nසිද්ධිය සම්බන්ධයෙන් සාලියවැව පොලීසිය විසින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/295662/නීතිවිරෝධී-මත්ද්‍රව්‍ය-සමග-පස්දෙනෙකු-දැලේ-කතකුත්-ඒ-අතර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1387"
}