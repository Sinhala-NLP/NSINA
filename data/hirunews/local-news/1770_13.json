{
       "Source": "hirunews",
       "Timestamp": "Saturday, 07 August 2021 - 8:12",
       "Headline": "දිනකට පැය 7ක් පමණක් ඉරක් දකින මිනිස්සු",
       "News Content": "දිනකට පැය 7ක් පමණක් හිරු එළිය දකින ජනතාවක් වාසය කරන ගම්මානයක් පිළිබදව තොරතුරු හිරු ප්‍රවෘත්ති අංශයට වාර්තා වුණා.\nලුණුගල ප්‍රාදේශීය ලේකම් කොට්ඨාශයේ මඩොල්සිම ග්‍රාම නිලධාරී වසමේ පිහිටි කොහොනාවෙල නැමති මෙම ගම්මානය යහන්ගල, ගල්උල්ල, හයින්දම්මාගල සහ වියන්ගල යන කඳු පන්ති මැදි කර පිහිටා තිබෙනවා.\n1815 ඌව වෙල්ලස්ස කැරැල්ලේදී සැඟව සිටීමට ආ කිහිප දෙනෙකුගෙන් මෙම ගම්මානයේ ආරම්භය සිදුව ඇති අතර, මේ වන විට පවුල් 55ක් පමණ එහි දිවි ගෙවන්නේ ගොවිතැන සිය ජීවනෝපාය කර ගනිමින්.\nමොවුන්ට අති දුෂ්කර ජීවිතයක් ගත කිරීමට සිදුව ඇත්තේ  මූලික අවශ්‍යතා සපුරා ගැනීමට පහසුකම් මෙන්ම ගම්මානයට යාමට හැකි මහා මාර්ගයක් ද නොමැතිවීම හේතුවෙන්.",
       "URL": "https://www.hirunews.lk/279074/දිනකට-පැය-7ක්-පමණක්-ඉරක්-දකින-මිනිස්සු",
       "Category": "Local News",
       "Parent URL": "https://www.hirunews.lk/local-news.php?pageID=1770"
}