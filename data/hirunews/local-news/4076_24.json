{
       "Source": "hirunews",
       "Timestamp": "Friday, 16 February 2018 - 17:31",
       "Headline": "Update : අලූත්කඩේ වෙඩි තැබීමක් - තුවාලකරු සමඟ සැකකරුත් මියයයි",
       "News Content": "අලුත්කඩේ අධිකරණය අසල අද පස්වරු 4.50 ට පමණ සිදුවූ වෙඩි තැබීමෙන් පුද්ගලයන් දෙදෙනෙකු මියගොස් තිබෙනවා.\nඒ කොළඹ ජාතික රෝහලේ ප්‍රතිකාර ලබමින් සිටියදීයි.\nවෙඩි ප්‍රහාරයට ලක්ව තුවාල ලැබු පුද්ගලයා කොළඹ ජාතික රෝහලේ හදිසි අනතුරු ඒකකයට ඇතුලත් කරනු ලැබුවා.\nඑහිදී ඔහු මරණයට පත්වී ඇති අතර ඔහු කෙසෙල්වත්ත ප්‍රදේශයේ පදිංචි 39 හැවිරිදි පුද්ගලයෙක්.\nවෙඩි තැබීමට පැමිණි සැකකරු ප්‍රදේශවාසීන් විසින් අත්අඩංගුවට ගෙන පොලිසියට භාරදී තිබු අතර ඔහු ඇතුලත් කෙරුනේ කොළඹ ජාතික රෝහලේ දැඩි සත්කාර ඒකකයටයි.\nඑහි ප්‍රතිකාර ලබමින් සිටියදී ඔහු ද මරණයට පත්වු බවයි පොලිසිය කියාසිටියේ.\nUpdate : Friday, 16 February 2018 - 17.50\n----------------------------------------------------------------------\nකොළඹ අලුත්කඩේ අධිකරණ සංකීර්ණය අසල සිදුවූ වෙඩි තැබීමකින් පුද්ගලයෙකු තුවාල ලබා තිබෙනවා.\n39 හැවිරිදි මෙම පුද්ගලයා බරපතල තුවාල ලබා ඇති අතර ඔහු කොළඹ ජාතික රෝහලේ හදිසි අනතුරු ඒකකයේ ප්‍රතිකාර ලබන බවයි පොලිසිය සඳහන් කළේ.\nපස්වරු 4.50 ට පමණ වෙඩි තැබීම සිදුව ඇති අතර තුවාලකරු කෙසෙල්වත්ත ප්‍රදේශයේ පදිංචිකරුවෙක් බවට අනාවරණ වී තිබෙනවා.\nවෙඩි තැබීමට අදාළව සැකපිට පුද්ගලයෙකු ප්‍රදේශවාසීන් විසින් අල්ලා පොලිසියට භාරදී ඇතැයි සඳහන්.\nසැකකරු ද තුවාල ලබා බරපතල තත්වයෙන් කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබනවා.\nසිද්ධිය පිළිබඳ කෙසෙල්වත්ත පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/183808/update-අලූත්කඩේ-වෙඩි-තැබීමක්-තුවාලකරු-සමඟ-සැකකරුත්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4076"
}