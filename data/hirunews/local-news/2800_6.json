{
       "Source": "hirunews",
       "Timestamp": "Monday, 13 April 2020 - 6:09",
       "Headline": "ලොව පුරා කොරෝනා ආසාදිතයින් 18 ලක්ෂය ඉක්මවයි",
       "News Content": "ලොව රටවල් රැසක් පුරා පැතිර ගොස් ඇති කොරෝනා වසංගතය හේතුවෙන් මිය ගිය සංඛ්‍යාව 114,175ක් දක්වා ඉහළ ගොස් තිබෙනවා.\n18 ලක්ෂ 51,578කට වෛරසය ආසාදනය වී ඇති අතර ඉන් සුවය ලැබූ සංඛ්‍යාව 404,616ක්.\nඇමරිකාව තුළ ඊයේ දිනයේ පමණක් මරණ 1,524ක් වාර්තා වී ඇති අතර, ඒ අනුව එරටින් මෙතෙක් වාර්තා වූ මුළු මරණ 22,101ක්.\nඑමෙන්ම, 560,246ක් මේ වන විට වෛරසය ආසාදනය වී තිබෙනවා.\nප්‍රංශයේ දිනක් තුළ මරණ 561ක් වාර්තා වන අතර, එරටින් වාර්තා වන මුළු මරණ සංඛ්‍යාව 14,393ක්.\nආසාදිතයින් 132,591ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nස්පාඤ්ඤයේ දිනක් තුළ මරණ 603ක් වාර්තා වන අතර ඒ අනුව එහි සමස්ත මරණ සංඛ්‍යාව 17,209ක්.\nඑක්ලක්ෂ 166,831ක් ආසාදිතයින් එරටින් වාර්තා වනවා.\nගත වූ පැය 24 තුළ පමණක් ඉතාලියේ මරණ 431ක් වාර්තා වන අතර ඒ අනුව එරටින් වාර්තා වන මුළු මරණ සංඛ්‍යාව 19,899ක්.\nආසාදිතයින් සංඛ්‍යාව එක්ලක්ෂ 56,363ක් දක්වා ඉහළ ගොස් තිබෙනවා.\nඉන්දියාව තුළ ඊයේ දිනයේ පමණක් මරණ 43ක් වන අතර එරටින් වාර්තා වන මුළු ආසාදිතයන් සංඛ්‍යාව 9,205ක්.\nමේ අතර,ඉන්දුනීසියාවේ දිනක් තුළ වාර්තා වූ වැඩිම ආසාදිතයන් සංඛ්‍යාව ඊයේ(12) වාර්තා වී ඇත්තේ නව ආසාදිතයන් 399ක් හඳුනා ගැනීමත් සමඟයි.\nඒ අනුව එරට මුළු ආසාදිත සංඛ්‍යාව ද 4241 දක්වා ඉහළ ගොස් තිබෙනවා.\nඉන්දුනීසියාවෙන් වාර්තා වන කොරෝනා මරණ සංඛ්‍යාව 399ක් බවයි විදෙස් වාර්තා සඳහන් කළේ.",
       "URL": "https://www.hirunews.lk/238502/ලොව-පුරා-කොරෝනා-ආසාදිතයින්-18-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2800"
}