{
       "Source": "hirunews",
       "Timestamp": "Saturday, 03 June 2017 - 13:22",
       "Headline": "update: රට වෙනුවෙන් හිරු, හිරු සහන යාත්‍රා ක්‍රියාන්විතයේ 7 වන ආධාර තොගය අකුරැස්ස - අතුරලිය ප්‍රාදේශීය ලේකම්ට භාරදෙයි - සෞඛ්‍ය කඳවුරු ක්‍රියාන්විතය දෙවන දිනටත් මෙහෙවරේ (ඡායාරූප)",
       "News Content": "ආපදා තත්ත්වයෙන් විපතට පත් අපේම සහෝදර ජනතාවට සහන සැලසීම අරමුණු කරගත් රට වෙනුවෙන් හිරු, හිරු සහන යාත්‍රා ක්‍රියාන්විතයේ 7 වන ආධාර තොගය අකුරැස්ස - අතුරලිය ප්‍රාදේශීය ලේකම් කාර්යාලයට අද භාරදෙනු ලැබුවා.\nමෙම ආධාර තොගය රැගත් විශේෂ රථ පෙළ අද පෙරවරුවේ පිටත්වුණේ නුගේගොඩ - නාවල පාරේ පිහිටා ඇති ප්‍රධාන එකතු කිරීමේ මධ්‍යස්ථානයෙන්.\nනිල්වලා ගඟ පිටාර ගැලීම හේතුවෙන් ඇතිවූ ගං වතුර තත්ත්වයෙන් අකුරැස්ස - අතුරලිය ප්‍රදේශයේ  පවුල් 5186 ක පුද්ගලයින් 18 000 ක් පමණ ආපදාවට ලක්වුණා.\n-----------------------------------------------------------------------------\nආපදා තත්ත්වයෙන් විපතට පත් අපේම සහෝදර ජනතාවට සහන සැලසීම අරමුණු කරගත් \"රට වෙනුවෙන් හිරු\", හිරු සහන යාත්‍රා ක්‍රියාන්විතයේ 7 වන ආධාර තොගය මාතර දිස්ත්‍රික්කයේ තවත් ප්‍රදේශ කිහිපයකට බෙදා හැරීම සඳහා මේ වන විට සියල්ල සූදානම්.\nඑම ආධාර තොගය රැගත් විශේෂ රථ පෙළ නුගේගොඩ - නාවල පාරේ පිහිටා ඇති ප්‍රධාන එකතු කිරීමේ මධ්‍යස්ථානයෙන් අද පෙරවරුවේ මාතර බලා ගමන් ආරම්භ කළා.\n\"රට වෙනුවෙන් හිරු\", හිරු සහන යාත්‍රා ක්‍රියාන්විතය ආරම්භ කරනු ලැබුවේ ආපදා තත්ත්වයෙන් විපතට පත් අපේම සහෝදර ජනතාවට සහන සැලසීම අරමුණු කරගනිිමින්.\nඑමෙන්ම හිරු එෆ්.එම්. සහ හිරු ටී.වී. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැලසීමේ මුඛ්‍ය පරමාර්ථයෙන් ආරම්භ කළ \"රට වෙනුවෙන් හිරු\", හිරු සහන යාත්‍රා ක්‍රියාන්විතයේ තවත් දැවැන්ත පියවරක් වන රට වෙනුවෙන් හිරු සෞඛ්‍ය ක්‍රියාන්විතය ද මේ වනවිට මාතර හා හංවැල්ල ප්‍රදේශවලදී ක්‍රියාත්මකයි.\nමෙම සෞඛ්‍ය කදවුරු හරහා ජල ගැලීම් සහ නායයෑම් හේතුවෙන් විපතට පත්වූ ජනතාවට විශේෂඥ වෛද්‍ය පහසුකම්, ප්‍රථමාධාර ඇතුළු සෞඛ්‍ය සේවාවන්, රට වෙනුවෙන් හිරු සෞඛ්‍ය කඳවුර හා එක්වීමෙන් ලබාගත හැකියි.\nකළුඅග්ගල - කිත්සියාවත්ත ශ්‍රී උපෝසථාරාමයේදී අද පෙරවරුවේ ආරම්භ වූ සෞඛ්‍ය කඳවුර මේ වන විටත් පැවැත්වෙනවා.\nඒ සඳහා සීතාවක ප්‍රාදේශීය ලේකම් කොට්ඨාශයට අයත් කැළණි ගඟ පිටාර ගැලීමෙන් ආපදාවට ලක්වූ හංවැල්ල, කඩුවෙල යනාදී ප්‍රදේශවල ජනතාව පැමිණෙමින් සිටින බවයි එහි සිටින අප වාර්තාකරු කියා සිටියේ.\nහිරු එෆ්.එම්. සහ හිරු ටී.වී. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැලසීමේ මුඛ්‍ය පරමාර්ථයෙන් ආරම්භ කළ \"රට වෙනුවෙන් හිරු\", හිරු සහන යාත්‍රා ක්‍රියාන්විතයේ තවත් දැවැන්ත පියවරක් ලෙසයි \"රට වෙනුවෙන් හිරු\" සෞඛ්‍ය ක්‍රියාන්විතය ආරම්භ කිරීමට අප පියවර ගත්තේ.\nඒ අනුව මාතර - නිල්වලා ගඟ පිටාර ගැලීමෙන් ආපදාවට ලක්වූ ප්‍රදේශවල ජනතාව වෙනුවෙන් මාතර මහ විද්‍යාලයේ තවත් සෞඛ්‍ය කඳවුරක් පැවැත්වෙනවා.\nඒ සඳහා තුඩාව, අත්තුඩාව, නාඳුගල, උයන්වත්ත යනාදී ප්‍රදේශවල ආපදාවන්ට ලක්වූ ප්‍රදේශවල ජනතාව සහභාගි වෙමින් සිටින බවයි එහි සිටින අප විශේෂ නියෝජිත අමිල නාත් මාසිංහගේ ප්‍රකාශ කළේ.\nඑසේම තවමත් ජලය බැස නොගිය ප්‍රදේශවලට බෝට්ටු මගින් ගොස් ප්‍රථමාධාර ලබාදීමට ශ්‍රී ලංකා රතු කුරුස සමාජය හා ආසියානු මාධ්‍ය ජාලය කටයුතු කිරීමද විශේෂත්වයක්.\n\"රට වෙනුවෙන් හිරු\", හිරු සහන යාත්‍රා ක්‍රියාන්විතය සඳහා නාවල පාර, නුගේගොඩ පිහිටි ප්‍රධාන එකතු කිරීමේ මධ්‍යස්ථානය වෙත අදත් ද්‍රව්‍යමය ආධාර විශාල වශයෙන් ලැබී තිබුණා.\nඑලෙස ලැබුණු ආධාර තොග බෙදාහැරීමේ කටයුතු තව තවත් පුළුල් කරමින් ඊයේ හිරු සහන යාත්‍රාව ක්‍රියාත්මක කළේ මාතර දිස්ත්‍රික්කය කේන්ද්‍ර කරගනිමින්. හයවන අදියර ක්‍රියාත්මක වූ  දවසේත් ගොඩබිමින් සහ ගුවනින් ගොස් ආධාර බෙදාදීමට අප කටයුතු කළා.\nඑසේම ලැබුණු අති විශාල ආධාර තොග ඊයේ පෙරවරුවේ කන්ටේනර් සහ ලොරි රථ මගින් නුගේගොඩ ප්‍රධාන එකතු කිරීමේ මධ්‍යස්ථානයේ සිට මාතර බලා පිටත්ව ගියා.\nඑම ආධාර තොග රැගත් ලොරි සහ කන්ටේනර් රථ ඊයේ දහවල් මාතර දිස්ත්‍රික් ලේකම් කාර්යාලය වෙත නිල වශයෙන් භාර කෙරුණා.\nපිහිටක් අවැසි මොහොතක පීඩාවට පත් අපේම ජනතාව වෙනුවෙන් හිරු ටී.වී. සහ හිරු එෆ්.එම්. ප්‍රමුඛ ආසියානු මාධ්‍ය ජාලය ඔබ වෙුනවෙන් ඉදිරියටත් කැපවී සිටින බව අප සිහිපත් කරන්නේ නිහතමානීවයි.",
       "URL": "https://www.hirunews.lk/162741/update-රට-වෙනුවෙන්-හිරු-සහන-යාත්‍රා-ක්‍රියාන්විතයේ-7-වන-ආධාර-තොගය-අකුරැස්ස-අතුරලිය-ප්‍රාදේශීය-ලේකම්ට-භාරදෙයි-සෞඛ්‍ය-කඳවුරු-ක්‍රියාන්විතය-දෙවන-දිනටත්-මෙහෙවරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4486"
}