{
       "Source": "hirunews",
       "Timestamp": "Sunday, 05 January 2020 - 19:01",
       "Headline": "දේශපාලන පළි ගැනීමට ලක්වූවන් ගැන සජිත් අවදානයෙන්",
       "News Content": "දේශපාලන පලි ගැනීම්වලට ලක්වූවන් සඳහා පෙනී සිටින තම පක්ෂයේ නීති කණ්ඩායම්වලට  අනාගතයේදී තනතුරු, තානාන්තර ලබාදෙන බව විපක්ෂ නායක සජිත් ප්‍රේමදාස පවසනවා.\nඔහු මේ බව කියා සිටියේ කැළණියේ අද පැවති ජන හමුවකට එක්වෙමින්.\nඑම අවස්ථාවට එක්වූ පාර්ලිමේන්තු මන්ත්‍රී, ෆීල්ඩ් මාර්ෂල් සරත් ෆොන්සේකා කියා සිටියේ මැතිවරණ පරාජයට වගකිව යුත්තේ  එක්සත් ජාතික පක්ෂ නායක හිටපු අග්‍රාමාත්‍ය රනිල් වික්‍රමසිංහ බවයි.\nමේ අතර, 21 වන ආණ්ඩුක්‍රම ව්‍යවස්ථා සංශෝධනය ස්ථාපිත කළහොත් ජනතා විමුක්ති පෙරමුණ, ජාතික හෙළ උරුමය වැනි කුඩා පක්ෂ වලට පාර්ලිමේන්තු නියෝජනය සඳහා ඇති අවස්ථාව අහිමි වන බව පාර්ලිමේන්තු මන්ත්‍රී පාඨලි චම්පික රණවක පවසනවා.\nඔහු මේ බව කියා සිටියේ කැස්බෑව ප්‍රදේශයේ ඊයේ පැවති ජනහමුවකට එක්වෙමින්.",
       "URL": "https://www.hirunews.lk/231637/දේශපාලන-පළි-ගැනීමට-ලක්වූවන්-ගැන-සජිත්-අවදානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2968"
}