{
       "Source": "hirunews",
       "Timestamp": "Wednesday, 24 April 2019 - 12:48",
       "Headline": "එකිනෙකාට චෝදනා කරගනිමින් ත්‍රස්තවාදය පරාජය කිරීමට බැහැ - ෆයිසර්",
       "News Content": "එකිනෙකාට චෝදනා එල්ල කර නොගනිමින් ත්‍රස්තවාදය පරාජය කිරීම සඳහා සියලුදෙනා එක්ව කටයුතු කළ යුතු බව පාර්ලිමේන්තු මන්ත්‍රී ෆයිසර් මුස්තාෆා පවසනවා.\nඔහු මේ බව කියා සිටියේ කොළඹ අද කැඳවා තිබූ මාධ්‍ය හමුවකදී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nමේ අතර පසුගියදා වනාතවිල්ලුව ප්‍රදේශයේදී අත්අඩංගුවට ගත් පුද්ගලයන් මුදාහරිනු ලැබුවේ කුමන දේශපාලඥයෙකුගේ මැදිහත් වීම මතද යන්න ආණ්ඩුව රටට හෙලි කළ යුතු බව ශ්‍රී ලංකා පොදුජන පෙරමුණ පවසනවා.\nකොළඹ අද පැවති මාධ්‍ය හමුවකට එක්වෙමින් එහි පාර්ලිමේන්තු මන්ත්‍රී රෝහිත අබේගුණවර්ධන මේ බව කියා සිටියේ අමාත්‍ය කබීර් හෂීම් පසුගියදා මේ සම්බන්ධයෙන් සිදුකළ ප්‍රකාශයද සිහිපත් කරමින්.",
       "URL": "https://www.hirunews.lk/215078/එකිනෙකාට-චෝදනා-කරගනිමින්-ත්‍රස්තවාදය-පරාජය-කිරීමට-බැහැ-ෆයිසර්",
       "Category": "Local News",
       "Parent URL": "https://www.hirunews.lk/local-news.php?pageID=3387"
}