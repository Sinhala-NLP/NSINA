{
       "Source": "hirunews",
       "Timestamp": "Saturday, 19 December 2015 - 16:45",
       "Headline": "මන්ත්‍රී වඩිවේල් සුරේෂ්  ගිනි තබා ගැනීමට ඉන්ධන බෝතල් රැගෙන පාර්ලිමේන්තු එයි",
       "News Content": "වතු සේවක වැටුප් ගැටළුවට  විසඳුමක් නොලැබුනහොත් අද  පාර්ලිමේන්තු සභාගැබ මැද ගිනිතියාගන්නා බව පැවසූ එක්සත් ජාතික පක්ෂ පාර්ලිමේන්තු මන්ත්‍රී වඩිවේල් සුරේෂ්  ඉන්ධන බෝතල් දෙකක් රැගෙන පාර්ලිමේන්තුවට ඇතුළුවීමට උත්සහ  ගෙන තිබේ.  කෙසේ වෙතත් ආරක්ෂක අංශ ඊට ඉඩ දී නොමැත.\nමන්ත්‍රීවරයා පෙට්‍රල් රැගෙන පැමිණි බව දුටු පොලීිසිය ඔහු මන්ත්‍රී පිවිසුම අසලදී රඳවාගෙන ඇති අතර, පසුව අමාත්‍ය පලනි දිගම්බරම් ඇතුලූ පිරිසක් පැමිණ පෙට්‍රල් ගැලූම් පොලීසියට භාරදී මන්ත්‍රීවරයා පාර්ලිමේන්තුව තුළට කැඳවාගෙන ගිය බව අප වාර්තාකරු ප්‍රකාශ කළා.\nවතු කම්කරුවන්ගේ වැටුප් වැඩි නොකළහොත් තමන් පාර්ලිමේන්තු සභා ගර්භය මැද ගිනි තබාගන්නා බව ඔහු ඊයේ ප්‍රකාශ කළා.",
       "URL": "https://www.hirunews.lk/122411/මන්ත්‍රී-වඩිවේල්-සුරේෂ්-ගිනි-තබා-ගැනීමට-ඉන්ධන-බෝතල්-රැගෙන-පාර්ලිමේන්තු-එයි",
       "Category": "Local News",
       "Parent URL": "https://www.hirunews.lk/local-news.php?pageID=5242"
}