{
       "Source": "hirunews",
       "Timestamp": "Saturday, 04 February 2023 - 9:12",
       "Headline": "නිදහසට විරෝධය පා යාපනය සරසවියේ කළු කොඩි",
       "News Content": "ජාතික නිදහස් දිනයට විරෝධය පල කරමින් යාපනය විශ්වවිද්‍යාලයේ ප්‍රධාන කොඩි ගසේ හා ඒ අවට ස්ථාන කීපයක ම කලු කොඩි ඔසවා තිබෙන බව වාර්තා වනවා.\nයාපනය විශ්වවිද්‍යාලීය ශිෂ්‍ය සංගමය උතුරු නැගෙනහිර පළාත් දෙකේ සියලු ම කඩ සාප්පු වසා දමා ශෝක දිනයක් ලෙස සලකන ලෙස ඉල්ලා ඇති අතර අද (04) දින පූර්ණ හර්තාලයක් ක්‍රියාත්මක වන බවට ද නිවේදනයක් නිකුත් කොට තිබෙනවා.\nමේ අතර යාපනයේ සිට මඩකලපුව දක්වා විරෝධතා පාගමනක් යාපනය විශ්ව විද්‍යාලයීය ශිෂ්‍ය සංගමය විසින් සංවිධානය කොට තිබෙනවා.\nමේ අතරවාරයේ උතුරු පළාත් ආණ්ඩුකාර කාර්යාලය හා යුධ හමුදාව විසින් යාපනය කොටුවේ ජාතික ධජය ඔසවා දොරේ අප්පා ක්‍රීඩාංගණයේ දී නිදහස් උළෙලක් සංවිධානය කොට තිබෙනවා.",
       "URL": "https://www.hirunews.lk/326626/නිදහසට-විරෝධය-පා-යාපනය-සරසවියේ-කළු-කොඩි",
       "Category": "Local News",
       "Parent URL": "https://www.hirunews.lk/local-news.php?pageID=559"
}