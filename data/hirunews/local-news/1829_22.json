{
       "Source": "hirunews",
       "Timestamp": "Saturday, 10 July 2021 - 13:21",
       "Headline": "හෙද සහ දන්ත වෛද්‍යවරුන්ගේ විශ්‍රාම වයස දිගු කෙරේ",
       "News Content": "දන්ත ශල්‍ය වෛද්‍ය නිලධාරීන්ගේ සහ හෙද නිලධාරීන්ගේ විශ්‍රාම ගැන්වීමේ වයස් සීමාව 63 දක්වා දීර්ඝ කර තිබෙනවා.\nරජයේ සේවයේ නියුතු සියළුම ශ්‍රේණීන්ට අයත් වෛද්‍ය නිලධාරීන්ගේ විශ්‍රාම ගැන්වීමේ වයස් සීමාව 63 දක්වා දීර්ඝ කරමින් මීට පෙර ගැසට් නිවේදනයක් නිකුත් කෙරුණා.\nඑම ගැසට් නිවේදනය සංශෝධනය කරමින් දන්ත ශල්‍ය වෛද්‍ය නිලධාරීන් සහ හෙද නිලධාරීන් ද ඇතුළත් කර විශ්‍රාම ගැන්වීමේ වයස් සීමාව 63 දක්වා දීර්ඝ කර තිබෙනවා.\nකෙසේ වෙතත්, මෙලෙස විශ්‍රාම ගැන්වීමේ වයස් සීමාව දීර්ඝ කිරීම තුළින් උසස් වීම් ලබාදීම සම්බන්ධයෙන් ගැටළුවක් පවතින බවයි රජයේ හෙද නිලධාරීන්ගේ සංගමයේ සභාපති සමන් රත්නප්‍රිය සඳහන් කළේ.",
       "URL": "https://www.hirunews.lk/276597/හෙද-සහ-දන්ත-වෛද්‍යවරුන්ගේ-විශ්‍රාම-වයස-දිගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1829"
}