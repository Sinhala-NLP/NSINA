{
       "Source": "hirunews",
       "Timestamp": "Tuesday, 20 June 2023 - 16:14",
       "Headline": "අනුරාධපුර ශික්ෂණ රෝහලේ තවත් ගැටුමක්",
       "News Content": "බහින්බස්වීමක් දුරදිග ගොස් අනුරාධපුර ශික්ෂණ රෝහලේ සාත්තු සේවිකාවක සහ සේවකයෙකු අතර ගැටුමක් ඇති වී තිබෙනවා.\nහත්වන වාට්ටුවේ සේවය කරන ඔවුන් මේ වනවිට එම රෝහලේම ප්‍රතිකාර ලබන බවයි රෝහල් පොලිසිය හිරු ප්‍රවෘත්ති අංශය සිදුකළ විමසීමකදී කියා සිටියේ.\nමොවුන් සුළු සේවකයන් සඳහා වෙන් කර ඇති කාමරයේදී අද උදෑසන ආහාර ගනිමින් සිටියදී රාජකාරි ප්‍රශ්ණයක් මුල් කරගනිමින් බහින්බස්වීමක් ඇති කරගෙන ඇති අතර එහිදී ගුටිබැට හුවමාරුවක් සිදුව තිබුණා.\nමේ අතර ඊයේ එම රෝහලේ වෛද්‍යවරුන් දෙදෙනෙකු අතරද ගැටුමක් හටගත් අතර, එහිදී පහරදීමක් සිදුකළ වෛද්‍යවරයා මේ වනවිට අත්අඩංගුවට ගෙන තිබෙනවා.",
       "URL": "https://www.hirunews.lk/338521/අනුරාධපුර-ශික්ෂණ-රෝහලේ-තවත්-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=252"
}