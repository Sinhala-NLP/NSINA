{
       "Source": "hirunews",
       "Timestamp": "Friday, 15 September 2023 - 16:48",
       "Headline": "පියා සහ ලොකු පුතා එක්ව බාලපුතු ඝාතනය කරයි",
       "News Content": "පියා සහ වැඩිමල් පුතු එක්ව බාල පුතුට පොල්ලකින් පහර දී ඝාතනය කළ සිදුවීමක් මැදවච්චිය ,දිවුල්වැව ප්‍රදේශයෙන් වාර්තා වෙනවා.\nමෙලෙස ඝාතනයට ලක්වී ඇත්තේ 25 හැවිරිදි ධීවර රැකියාවේ යෙදෙන තරුණයෙක් බව පොලිසිය පවසනවා.\nමෙම පියා සහ පුතුන් දෙදෙනා එකම නිවසේ වාසය කරන අතර ඔවුන් තිදෙනා අතර ඇතිවූ වචන හුවමාරුවක් දුරදිග යාමෙන් මෙලෙස පහරදීම සිදුකර ඇති බව විමර්ශනවලදී හෙළිවී තිබෙනවා.\nපහරදීම සිදුකළ 56 හැවිරිදි කාර්මික රැකියාවේ යෙදන පියා සහ විසිහත් හැවිරිදි වැඩිමහල් පුතු මැදවච්චිය පොලිසිය විසින් අත්අඩංගුවට ගෙන ඇති අතර ඔවුන් අද දින අධිකරණයට ඉදිරිපත් කිරීමට නියමිත බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/348384/පියා-සහ-ලොකු-පුතා-එක්ව-බාලපුතු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=27"
}