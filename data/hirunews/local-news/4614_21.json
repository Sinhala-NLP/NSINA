{
       "Source": "hirunews",
       "Timestamp": "Tuesday, 14 March 2017 - 16:59",
       "Headline": "වත්තේගම දුම්රිය හරස් මාර්ගයේ අලුත්වැඩියාවක් - මහනුවර මාර්ගය වැසේ",
       "News Content": "මාතලේ සිට වත්තේගම හරහා මහනුවර දක්වා දිවෙන මාර්ගයේ වත්තේගම දුම්රිය හරස් මාර්ගයේ අළුත්වැඩියා සිදුකිරීම හේතුවෙන් එහි ගමනාගමන කටයුතු සීමා කෙරෙන බව පොලිසිය ප්‍රකාශ කළා.\nඒ අනුව අනිද්දා උදෑසන හතේ සිට 17 වනදා උදෑසන 06.30 දක්වා වන කාලය තුළ මාර්ගය අර්ධ වශයෙන් වසා තැබෙන බවයි පොලිසිය සඳහන් කළේ.\nඑමෙන්ම, 18 වනදා උදෑසන හතේ සිට 19 වනදා පස්වරු 06.30 දක්වා කාලය තුළ පූර්ණ වශයෙන් එම මාර්ගය වසා තැබෙනු ඇති.\nමේ හේතුවෙන් අදාළ කාලසීමාවන් තුළදී විකල්ප මාර්ග භාවිත කරන ලෙස පොලිසිය රියදුරන්ගෙන් ඉල්ලා සිටියා.",
       "URL": "https://www.hirunews.lk/156850/වත්තේගම-දුම්රිය-හරස්-මාර්ගයේ-අලුත්වැඩියාවක්-මහනුවර-මාර්ගය-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4614"
}