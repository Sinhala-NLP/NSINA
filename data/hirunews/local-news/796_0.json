{
       "Source": "hirunews",
       "Timestamp": "Tuesday, 18 October 2022 - 10:07",
       "Headline": "අනියම් ඇසුරක අවසානය ඝාතනයකින් කෙළවරට",
       "News Content": "පන්නල පොලිස් වසමේ පන්නල නගරයේ දී මනුෂ්‍ය ඝාතනයක් පිළිබඳ තොරතුරු වාර්තා වනවා.\nපන්නල මගරයේ පිහිටා ඇති තෙමහල් ගොඩනැඟිල්ලක තුන් වැනි මහලේ පිහිටි කුලී කාමරයක දී තියුණු ආයුධයකින් පහර දී මෙම ඝාතනය සිදු කර ඇති අතර, මියගොස් ඇත්තේ, 38 හැවිරිදි කාන්තාවක්.\nඇය වීරඹුව - කුලියාපිටිය ප්‍රදේශයේ පදිංචිකාරියක් බව යො සඳහන් වන්නේ.\nමරනකාරිය සහ ඝාතනය සිදු කළා යැ යි සැක කෙරෙන සැකකරු අතර අනියම් සබඳතාවක් පැවත ඇති අතර, ඔවුන් මෙම තෙමහල් ගොඩනැඟිල්ලේ කාමරයක් කුලී පදනම මත මිල දී ගෙන ජීවත් වූ බව සඳහන්.\nඊයේ (17) දෙදෙනා අතර ආරවුලක් ඇති වී ඇති අතර, එය දුරදිග යාම මත මෙම ඝාතනය සිදු වී ඇති බව වාර්තා වනවා.\nපිහි ඇනුම්වලින් බරපතළ තුවාල ලැබූ කාන්තාව කුලියාපිටිය රෝහලට ඇතුළත් කර ඇති අතර, එ අන විටත් ඇය මිය ගිය බව යි පොලිසිය වාර්තා කරන්නේ.\nමෘත ශරීරය කුලියාපිටිය රෝහල් මෘත ශරීරාගාරයේ තබා ඇති අතර, ප්‍රදේශයෙන් පලා ගොස් සිටින සැකකරු අත් අඩංගුවට ගැනීම සඳහා මෙහෙයුම් ක්‍රියාත්මක යි.\nපන්නල පොලිසිය වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/318158/අනියම්-ඇසුරක-අවසානය-ඝාතනයකින්-කෙළවරට",
       "Category": "Local News",
       "Parent URL": "https://www.hirunews.lk/local-news.php?pageID=796"
}