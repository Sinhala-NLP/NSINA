{
       "Source": "hirunews",
       "Timestamp": "Sunday, 04 September 2022 - 21:03",
       "Headline": "IMF සමග අත්සන් කළ ගිවිසුම පාර්ලිමේන්තුවට ඉදිරිපත් කරන්නැයි මන්ත්‍රී හර්ෂ කියයි (වීඩියෝ)",
       "News Content": "ජාත්‍යන්තර මූල්‍ය අරමුදල සහ ශ්‍රී ලංකාව අතර අත්සන් කළ ගිවිසුම කඩිනමින් පාර්ලිමේන්තුවට ඉදිරිපත් කරන්නැයි පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා අද පැවති ප්‍රවෘත්ති සාකච්ඡාවකදී'ආණ්ඩුවෙන් ඉල්ලා සිටියා.\nමේ අතර ශ්‍රී ලංකාවේ ආර්ථික ප්‍රතිපත්තීන් සඳහා සහය දැක්වීමට කාර්ය මණ්ඩල මට්ටමේ එකඟතාවකට පැමිණීමට හැකිවීම පිළිබඳ සතුට පළ කරන බව ජාත්‍යන්තර මූල්‍ය අරමුදලේ කළමනාකාර අධ්‍යක්ෂ ක්‍රිස්ටලීනා ජෝර්ජිඒවා මහත්මිය පවසනවා.\nඑය ශ්‍රී ලංකාවට වැදගත් ඉදිරි පියවරක් වනු ඇති බව ඇය ට්විටර් සටහනක් තබමින් සඳහන් කළා.",
       "URL": "https://www.hirunews.lk/314563/imf-සමග-අත්සන්-කළ-ගිවිසුම-පාර්ලිමේන්තුවට-ඉදිරිපත්-කරන්නැයි-මන්ත්‍රී-හර්ෂ-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=891"
}