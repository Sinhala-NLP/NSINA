{
       "Source": "hirunews",
       "Timestamp": "Sunday, 03 September 2023 - 14:10",
       "Headline": "බීමතින් යකානැටූ පොලිස් කොස්තාපල්වරුන් අත්අඩංගුවට",
       "News Content": "බීමතින් රාජකාරී කළ පොලිස් කොස්තාපල්වරුන් දෙදෙනෙකු චීනවරාය සහ දළදා මාලිගාව පොලිසිය විසින් අත්අඩංගුවට ගෙන ඇති බව පොලීසිය පවසනවා.\nචීන වරාය පොලීසිය විසින් අත්අඩංගුවට ගෙන ඇති පොලිස් කොස්තාපල්වරයා කෝබ්බෙ පොලිස් මුරපොලෙහි දිවා සේවක වශයෙන් රාජකාරි කරමින් සිටියදී මත්පැන් පානය කර රාජකාරි කරමින් සිටියදී අත්අඩංගුවට ගෙන තිබෙන බව චීනවරාය පොලීසිය පවසනවා.\nදළදා මාලිගා පොලීසිය විසින් අත්අඩංගුවට ගෙන ඇති  පොලිස් කොස්තාපල්වරයා විශේෂ කාර්ය බලකා ගම්පොල කඳවුරට අනුයුක්තව රාජකාරි කරන අයකු වන අතර ඔහු අධික ලෙස බීමත්ව පොලිසියට යාබදව පිහිටා ඇති උඩරට කලා සංගම් ශාලාවේ ආරක්ෂක රාජකාරියේ යොදවා සිටියදී එම ශාලාවේ තිබූ ඡායාරූප වලට  අලාභානි සිදු කර ගිනි තැබීමට තැත් කර ඇති බවටද තොරතුරු අනාවරණය වී ඇති බව පොලීසිය පවසනවා.\nඑම සම්බන්ධයෙන් චීන වරාය සහ දළදා මාලිගාව පොලීසිය විසින් ඉදිරියේ විමර්ශන සිදු කරනවා",
       "URL": "https://www.hirunews.lk/347006/බීමතින්-යකානැටූ-පොලිස්-කොස්තාපල්වරුන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=55"
}