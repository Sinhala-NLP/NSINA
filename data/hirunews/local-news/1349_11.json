{
       "Source": "hirunews",
       "Timestamp": "Friday, 18 February 2022 - 13:26",
       "Headline": "කාසිය වාසිය ඔස්ට්‍රේලියාවට",
       "News Content": "සංචාරක ශ්‍රී ලංකා කණ්ඩායම සහ ඔස්ට්‍රෙලියානු කණ්ඩායම අතර පැවැත්වෙන සිව්වන පන්දුවාර 20 තරගයේ කාසිය වාසිය ඔස්ට්‍රෙලියානු කණ්ඩායම සතු වුණා.\nඒ අනුව ඔස්ට්‍රෙලියානු නායක ආරොන් ෆින්ච් පළමුව පන්දුවට පහර දීමේ අවස්ථාව ශ්‍රී ලංකා කණ්ඩායමට පිරිනැමුවා.\nමෙල්බර්න් ජාත්‍යන්තර ක්‍රිකට් ක්‍රීඩාංගණයේ පැවැත්වෙන මෙම තරගයේදී ඔස්ට්‍රෙලියානු කණ්ඩායමේ වෙනස්කම් කිහිපයක්ම සිදු කිරීමට නියමිත බවට වාර්තා වූ අතර ඔවුන්ගේ ප්‍රධාන පෙළේ වේගපන්දු යවන්නන් තිදෙනාම මේ තරගයට විවේක ගන්නවා ඇති බවයි ඊයේ පැවති මාධ්‍ය හමුවකදී ඔස්ට්‍රෙලියානු ක්‍රිකට් නායකයා පවසා සිටියා.\nකෙසේ වෙතත් මේ වන විට ආබාධයන්ට ලක් විම හා කොරෝනා වෛරසයට ගොදුරු වීම හේතුවෙන් ශ්‍රී ලංකා කණ්ඩායමේ ද ඉදිරිපෙළ ක්‍රීඩකයින් කිහිප දෙනකු කණ්ඩායමෙන් ඉවත් වී සිටින අතර අද දින බොහෝ විට පසුගිය තරග කිහිපයේදීම අසාර්ථක වූ ආරම්භක පිතිකරු ධනුෂ්ක ගුණතිලක වෙනුවට වෙනත් ආරම්භක පිතිකරුවෙකු යොදවනු ඇති බවටයි වාර්තා වන්නේ.",
       "URL": "https://www.hirunews.lk/297351/කාසිය-වාසිය-ඔස්ට්‍රේලියාවට",
       "Category": "Local News",
       "Parent URL": "https://www.hirunews.lk/local-news.php?pageID=1349"
}