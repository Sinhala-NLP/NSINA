{
       "Source": "hirunews",
       "Timestamp": "Friday, 07 July 2023 - 19:29",
       "Headline": "මහබැංකු පනත් කෙටුම්පත පිළිබඳ දෙවනවර කියවීමේ විවාදය ලබන 20 දා",
       "News Content": "ශ්‍රි ලංකා මහබැංකු පනත් කෙටුම්පත පිළිබඳ දෙවනවර කියවීමේ විවාදය ලබන 20 වැනිදා පැවැත්වීමට පාර්ලිමේන්තු කටයුතු පිළිබඳ කාරක සභාව අද (7) තීරණය කළා.\nමෙම පනත් කෙටුම්පත පසුගිය මැයි මස 11 වැනිදා විවාදයට ගැනීමට නියමිතව තිබුණත් විවිධ හේතු මත එය කල් ගියා.\nමේ අතර ශ්‍රී ලංකා මහ බැංකු පනත් කෙටුම්පත වෙනුවට ශ්‍රේෂ්ඨාධිකරණයට ලබා දුන් ප්‍රතිඥාවන්ට අනුකූලව නව කෙටුම්පතක් සකස් කිරීමට කටයුතු කරන ලෙස ඉල්ලා විපක්ෂ මන්ත්‍රීවරු පිරිසක් අග්‍රාමාත්‍ය දිනේෂ් ගුණවර්ධනට පසුගියදා ලිපියක් බාර දුන්නා.\nඑම පිරිසට අතුරලියේ රතන හිමියෝද වාසුදේව නානායක්කාර උදය ගම්මන්පිල යන මන්ත්‍රීවරුන් ඇතුළු පිරිසක්ද ඇතුළත්වූවා.\nමූල්‍ය පරිපාලන ස්වාධීනත්වය ලබා දීම හා පරිපාලන ස්වාධීනත්වය තහවුරු කිරීම සඳහා මහබැංකු පනත් කෙටුම්පතින් ප්‍රතිපාදන සැලසෙනවා.",
       "URL": "https://www.hirunews.lk/340391/මහබැංකු-පනත්-කෙටුම්පත-පිළිබඳ-දෙවනවර-කියවීමේ-විවාදය-ලබන-20-දා",
       "Category": "Local News",
       "Parent URL": "https://www.hirunews.lk/local-news.php?pageID=205"
}