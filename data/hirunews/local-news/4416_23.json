{
       "Source": "hirunews",
       "Timestamp": "Tuesday, 18 July 2017 - 7:55",
       "Headline": "සම්බාහනය මුවාවෙන් කළ ජාවාරම",
       "News Content": "ආයුර්වේද සම්භාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවාසයක් වටලා තිබෙනවා.\nනාරාහේන්පිට පාර, නාවල ප්‍රදේශයේ පවත්වාගෙන ගිය අදාල ගණිකා නිවාසය වටලා එක් සැකකරුවෙක් සහ සැකකාරියන් සිව් දෙනෙකු අත්අඩංගුවට ගෙන තිබෙනවා.\nමොවුන් යහලතැන්න, ඉංගිරිය, මාළඹේ සහ මොරටුව යන ප්‍රදේශ වල පදිංචිකරුවන්  බවයි වාර්තා වන්නේ.\nඅත්අඩංගුවට ගත් පුද්ගලයා එම ස්ථානයේ කළමනාකරු ලෙස කටයුතු කරමින් තරුණියන් ගණිකා සේවයට මෙහෙයවා ඇතැයි සඳහන්.\nපොලිසිය විසින් ඊයේ දහවල් මෙම වැටලීම සිදුකර ඇති අතර අත්අඩංගුවට පත් සැකකරු සහ ගණිකා සේවයේ නියැලුණු කාන්තාවන් සිව් දෙන අද අලුත් කඩේ අංක 04 මහේස්ත්‍රාත් අධිකරණයට ඉදිරිපත් කිරීමට නියමිතයි.\nවැලිකඩ පොලිසිය විසින් මේ සම්බන්ධයෙන් වැඩිදුර පරිකෂන් පවත්වනු ලබනවා.\nමේ අතර මීගමුව ප්‍රදේශයේ ආයුර්වේද සම්භාහනය මුවාවෙන් ගණිකා වෘත්තිය සිදුකරගෙන ගිය ස්ථාන දෙකක් පසුගියදා වටලා කාන්තාවන් 09 දෙනෙක් සහ පිරිමියකු අත්අඩංගුවට ගත්තා.\nමීගමුවේ පවත්වාගෙන ගිය එක් මධ්‍යස්ථානයක ගණිකා සේවය ලබා දුන් කාන්තාවන් 05 දෙනෙක් අත්අඩංගුවට ගත් අතර ඔවුන් පන්විල, නිකවැරටිය, බොරලැස්ගමුව, ජා ඇල, මාදම්පේ පදිංචිකාරිනියන්.\nතවත් රූමත් කාන්තාවන් සිව් දෙනෙක් අනෙක් සම්බාහන මධ්‍යස්ථානයේ සිටිය දී අත්අඩංගුවට ගෙන ඇති අතර ඉන් දෙදෙනෙක් අයුර්වේද සම්භාහනය මුවාවෙන් අනෙක් තරුණියන් දෙදෙනාව විවිධ පුරුෂයන්ට මුදලට විකුණා ඇති බවයි වාර්තා වන්නේ.\nඑම ගණිකා නිවාසය කළමනාකරණය කළ කාන්තාවන් දෙදෙනා හා ගණිකා සේවය ලබාදුන් කාන්තාවන් දෙදෙනා ද අත්අඩංගුවට ගෙන තිබෙනවා.\nමෙම තරුණියන් කඩුවෙල, රාගම, මිගමුව, කැකිරාවේ පදිංචිකාරිනියන් බව සදහන්.",
       "URL": "https://www.hirunews.lk/166117/සම්බාහනය-මුවාවෙන්-කළ-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4416"
}