{
       "Source": "hirunews",
       "Timestamp": "Friday, 08 September 2023 - 17:49",
       "Headline": "කෙහෙළියට එරෙහි විශ්වාසභංගය පරාදයි (වීඩියෝ)",
       "News Content": "විපක්ෂ මන්ත්‍රී කාවින්ද ජයවර්ධන විසින් සෞඛ්‍ය අමාත්‍ය කෙහෙළිය රඹුක්වැල්ලට එරෙහිව ගෙන ආ විශ්වාසභංගය යෝජනාව අද දින පාර්ලිමේන්තුවේදි පරාජයට පත්වුණා.\nයෝජනාවට පක්ෂව ඡන්ද 73 විපක්ෂව ඡන්ද 113 ලැබී තිබුණා.\nමේ අනුව වැඩි ඡන්ද 40කින් විශ්වාසභංගය යෝජනාව අද (08) පාර්ලිමේන්තුවේදී පරාජයට පත්වුණා.\nදින තුනක් පුරා මෙම විවාදය පාර්ලිමේන්තුවේදි සාකච්ඡාවට බදුන්වුණා.\nමෑත කාලයේ දිගින් දිගටම රෝහල්වල රෝගීන් මිය යාම හා බාල ඖෂධ භාවිතය හා එන්නත් නිසා ඇතිවන ආසාත්මිකතාවන් ඇතුලු සෞඛ්‍ය ක්ෂේත්‍රයේ පැන නැගුණු ගැටලු කාරි තත්වයන් නිසයි මෙම විශ්වාසභංගය පාර්ලිමේන්තුවට ගෙන ආවේ.\nඅද පාර්ලිමේන්තුවට පැමිණි සිට සියළුම මන්ත්‍රීවරු විශ්වාසභංගය සඳහා ඡන්දය ප්‍රකාශකර තිබීමද අද දවසේ විශේෂත්වයක් වෙනවා.\nපසුගිය දිනවල ඖෂධ ආසාත්මිකතා නිසා මියගිය රෝගීන්ගේ ඥාාතීන්ද අද දවසේ මෙම විශ්වාසභංග යෝජනාවට ඡන්දය ප්‍රකාශ කරන අයුරු දැක බලා ගැනීම සඳහා පාර්ලිමේන්තු ගැලරියට පැමිණි සිටි බව අප පාර්ලිමේන්තු වාර්තාකරු පවසුවා.",
       "URL": "https://www.hirunews.lk/347612/කෙහෙළියට-එරෙහි-විශ්වාසභංගය-පරාදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=43"
}