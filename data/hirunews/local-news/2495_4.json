{
       "Source": "hirunews",
       "Timestamp": "Thursday, 27 August 2020 - 12:43",
       "Headline": "බලහත්කාරයෙන් මුදල් එකතු කළ පුද්ගලයින් දෙදෙනෙකු ගස් බැඳ පොලීසියට භාරදෙයි (වීඩියෝ)",
       "News Content": "නාරම්මල නගරයේදී ජනතාවගෙන් බලහත්කාරයෙන් මුදල් එකතු කළ පුද්ගලයින් දෙදෙනෙකු ගස් බැඳ පොලීසියට භාරදීමේ සිද්ධියකට අදාළ වීඩියෝ දර්ශන පෙළක් සමාජ මාධ්‍ය ඔස්සේ සංසරණය වනවා.\nමෙම පුද්ගලයින් දෙදෙනා ජනතාවගෙන් බලහත්කාරයෙන් මුදල් එකතුකර ඇත්තේ පොලිස් නිලධාරීන් ලෙස ව්‍යාජව පෙනී සිටිමින්.\nඉන් එක් අයෙකු සතුව තිබූ පිහියක්ද අවට සිටි පිරිස විසින් සොයාගනු ලැබුවා.\nඑම පුද්ගලයින් දෙදෙනා පොලීසියට භාර දෙනු ලැබූ අතර පොලිසිය පැවසුවේ ඔවුන් පූජාපිටිය සහ මිනුවන්ගොඩ පදිංචිකරුවන් බවයි.\nඔවුන්ට එරෙහිව මෙවැනි සිද්ධීන් 50 ක් පමණ සම්බන්ධයෙන් චෝදනා එල්ල වී ඇතැයි නාරම්මල පොලිසියේ ප්‍රකාශකයෙකු හිරු ප්‍රවෘත්ති වෙත පැවසුවා.\nඒ අනුව රැඳවුම් නියෝග ලබාගෙන ඔවුන් සම්බන්ධයෙන් ඉදිරි විමර්ශන සිදුකිරීමට නියමිතයි.",
       "URL": "https://www.hirunews.lk/248763/බලහත්කාරයෙන්-මුදල්-එකතු-කළ-පුද්ගලයින්-දෙදෙනෙකු-ගස්-බැඳ-පොලීසියට-භාරදෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2495"
}