{
       "Source": "hirunews",
       "Timestamp": "Sunday, 30 July 2017 - 7:44",
       "Headline": "නිදහස් පක්ෂ මහලේකම් ගැන සන්ධාන මහලේකම්ගෙන් සහතිකයක්",
       "News Content": "ශ්‍රී ලංකා නිදහස් පක්ෂ මහලේකම් දුමින්ද දිසානායක එම තනතුරෙන් ඉවත් කිරීමේ අවශ්‍යතාවයක් නොමැති බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර පවසනවා.\nරාජ්‍ය අමාත්‍ය ඩිලාන් පෙරේරා සිදුකළ ප්‍රකාශයක් පිලිබදව අදහස් දක්වමින් ඔහු මේ බව සදහන් කළා.\nබදුල්ලේ පෙරේදා පැවති ජනහමුවකදී රාජ්‍ය අමාත්‍ය ඩිලාන් පෙරේරා ශ්‍රී ලංකා නිදහස් පක්ෂ මහලේකම් දුමින්ද දිසානායක සම්බන්ධයෙන්  අදහස් පළ කරමින් කියා සිටියේ ඔහු පක්ෂ ලේකම් ධුරයෙන් ඉවත් කළ යුතු බවයි.\nඒ සඳහා පක්ෂ ජ්‍යෙෂ්ඨයෙකු පත් කළ යුතු බවද ඔහු පෙන්වා දුන්නා.\nකෙසේ වෙතත්, එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර ඒ සම්බන්ධයෙන් පළ කළේ මෙවන් අදහසක්.\n‘‘ මම හිතන්නේ ඒක එච්චර ප්‍රශ්නයක් නෙමෙයි. එතුමාගේ අදහසක්නේ. දුමින්ද දිසානායක ලේකම්තුමා ඉතාමත් හොඳින් පක්ෂයේ කටයුතු කරගෙන යනවා.  ඔහු තරුණ නායකයෙක් විදිහට ඒ අවස්ථාව දීමේ ගැටලුවක් ඇති වෙන්නේ නැහැ පක්ෂයට. මම හිතන විදිහට ’’",
       "URL": "https://www.hirunews.lk/167112/නිදහස්-පක්ෂ-මහලේකම්-ගැන-සන්ධාන-මහලේකම්ගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4396"
}