{
       "Source": "hirunews",
       "Timestamp": "Saturday, 19 November 2016 - 18:14",
       "Headline": "අලූත් පක්ෂයෙන් ආරාධනාවක් ලැබී නැහැ - හිටපු ජනපති",
       "News Content": "මෙවර අයවැය මගින් සිදුවූයේ ජනතාවට සහන ලැබීමක් නොව ජනතාව පීඩාවට පත්වීමක් බව හිටපු ජනාධිපති මහින්ද රාජපක්ෂ පවසනවා.\nපාර්ලිමේන්තු මන්ත්‍රී සිසිර ජයකොඩිගේ නිවසේ පැවති උත්සවයකින් අනතුරුව මාධ්‍යවෙත අදහස් දක්වමින් හිටපු ජනාධිපතිවරයා මේ බව කියා සිටියා.\nශ්‍රී ලංකා පොදුජන පෙරමුණේ නායකත්වය ලබාගන්නා ලෙස තමන්ට මෙතෙක් කිසිදු ආරාධනාවක් කර නොමැති බව හිටපු ජනාධිපති මහින්ද රාජපක්ෂ එහිදී කියා සිටියා. එලෙස ආරාධනාවක් ලදහොත් සලකා බැලිය හැකි බවයි මහින්ද රාජපක්ෂ හිටපු ජනාධිපතිවරයා සඳහන් කළේ.",
       "URL": "https://www.hirunews.lk/147893/අලූත්-පක්ෂයෙන්-ආරාධනාවක්-ලැබී-නැහැ-හිටපු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4789"
}