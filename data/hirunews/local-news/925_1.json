{
       "Source": "hirunews",
       "Timestamp": "Sunday, 21 August 2022 - 10:55",
       "Headline": "ඩීසල් ලීටර් 1000ක් ප්‍රවාහනය කළ අයෙක් අත්අඩංගුවට",
       "News Content": "හිනිදුම ප්‍රදේශයේදී කැබ් රථයකින් නීති විරෝධීව ඩීසල් ප්‍රවාහනය කළ සැකකරුවෙකු පොලිස් අත්අඩංගුවට ගෙන තිබෙනවා.\nකැබ් රථයකින් ඉන්ධන ප්‍රවාහනය කරන බවට ඊයේ (20) සවස හිනිදුම පොලිසියට ලැබුණු තොරතුරකට අනුව පොලිසිය අසල හදිසි මාර්ග බාධකයක් යොදා සිදු කළ පරීක්ෂාවකදීයි මෙම ඩීසල් ලීටර් 1000 හමුවී ඇත්තේ.\nඅත්අඩංගුවට පත්වී ඇත්තේ පැලවත්ත ප්‍රදේශයේ පදිංචි 31 හැවිරිදි සැකකරුවෙක්. මෙ පුද්ගලයාට ලබන 22 වනදා උඩුගම මහේස්ත්‍රාත් අධිකරණය හමුවට ඉදිරිපත් වන ලෙසට දන්වා පොලිස් ඇප මත නිදහස් කර තිබෙනවා.\nහිනිදුම පොලිසියයි විමර්ශන සිදුකරන්නේ.",
       "URL": "https://www.hirunews.lk/313343/ඩීසල්-ලීටර්-1000ක්-ප්‍රවාහනය-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=925"
}