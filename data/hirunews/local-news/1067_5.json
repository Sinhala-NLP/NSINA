{
       "Source": "hirunews",
       "Timestamp": "Sunday, 26 June 2022 - 15:17",
       "Headline": "අඹුසැමි යුවලට මරු කැඳවූ ගින්නට හේතුව තවමත් අනාවරණ වී නැහැ (වීඩියෝ)",
       "News Content": "අඹු සැමි යුවළක් ජීවිතක්ෂයට පත් කරමින් හෝමාගම - මාගම්මන ප්‍රදේශයේ දෙමහල් නිවසක ඇතිවූ ගින්නට හේතුව තවමත් අනාවරණ වී නැහැ.\nඊයේ (26) රාත්‍රියේ ඇතිවූ මෙම ගින්නෙන් අඹු සැමි යුවළ සහ ඔවුන්ගේ දියණියන් දෙදෙනා බරපතළ තුවාල ලබා හෝමාගම මූලික රෝහලට ඇතුළත් කෙරුණා.\nඑම අවස්ථාවේදී වැඩිදුර ප්‍රතිකාර සඳහා ඔවුන් කොළඹ ජාතික රෝහලට මාරු කර යැවුණත් බිරිඳ සහ සැමියා ජීවිතක්ෂයට පත්වුණා.\n19 හැවිරිදි එක් දියණියක් රෝහලේ දැඩි සත්කාර ඒකකයේ ප්‍රතිකාර ලබන අතර, ඇයගේ තත්ත්වය ද බරපතළ බවටයි වාර්තාවන්නේ.\nඑමෙන්ම 6 හැවිරිදි දියණිය ද රිජ්වේ ආර්යා ළමා රෝහලේ මේ වනවිට ප්‍රතිකාර ලබනවා.",
       "URL": "https://www.hirunews.lk/308227/අඹුසැමි-යුවලට-මරු-කැඳවූ-ගින්නට-හේතුව-තවමත්-අනාවරණ-වී-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1067"
}