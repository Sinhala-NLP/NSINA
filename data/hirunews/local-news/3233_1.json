{
       "Source": "hirunews",
       "Timestamp": "Tuesday, 23 July 2019 - 14:58",
       "Headline": "ශ්‍රේෂ්ඨාධිකරණයෙන් ශ්‍රී ලංකා වෛද්‍ය සභාවට නියෝගයක්",
       "News Content": "විදේශ විශ්වවිද්‍යාලවලින් වෛද්‍ය උපාධිය ලබාගෙන ශ්‍රී ලංකා වෛද්‍ය සභාව මගින් පවත්වන විභාගය සමත්වූ සිසුන් වෛද්‍යවරුන් ලෙස ලියාපදිංචි කරගන්නා ලෙස ශ්‍රේෂ්ඨාධිකරණය ශ්‍රී ලංකා වෛද්‍ය සභාවට අද නියෝග කළා.\nඒ, විදේශ විශ්වවිද්‍යාලවලින් වෛද්‍ය උපාධිය ලබාගත් සිසුන් 16 දෙනෙකු ඉදිරිපත් කර තිබූ මූලික අයිතිවාසිකම් පෙත්සමක් සළකා බැලීමෙන් අනතුරුවයි.\nප්‍රසන්න ජයවර්ධන, එල්.ටී.බී. දෙහිදෙණිය සහ මුර්දු ප්‍රනාන්දු යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලයි මෙම නියෝගය අද ලබාදුන්නේ.",
       "URL": "https://www.hirunews.lk/220875/ශ්‍රේෂ්ඨාධිකරණයෙන්-ශ්‍රී-ලංකා-වෛද්‍ය-සභාවට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3233"
}