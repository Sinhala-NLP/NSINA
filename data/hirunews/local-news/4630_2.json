{
       "Source": "hirunews",
       "Timestamp": "Sunday, 05 March 2017 - 18:46",
       "Headline": "අතුරුදන් පියා සෙවීමට ජර්මානු පුතා, හිරුගෙන් සහය පතයි",
       "News Content": "මෙරට සංචාරයක නිරත වූ ජර්මන් ජාතික තම පියා අතුරුදන්ව ඇති බැවින් ඔහු සොයාදෙන ලෙස ඉල්ලා එම පුද්ගලයාගේ පුත්‍රයා අද පෙරවරුවේ හිරු ප්‍රවෘත්ති අංශය වෙත පැමිණියා.\nඩිත්මා බොප් නමැති අතුරුදන් වූ මෙම පුද්ගලයා සංචාරයක් සදහා ශ්‍රී ලංකාවට පැමිණ ඇත්තේ පසුගිය වසරේ අගෝස්තු මාසයේදීයි.\nඔහු නොවැම්බර් මාසයේදී යළිත් තම මව් රටට යාමට නියමිතව තිබුණා.\nඩිත්මාගේ පුත්‍රයා සිය පෙම්වතිය ද සමග පසුගිය දා ශ්‍රී ලංකාවට පැමිණියේ තම පියා සොයා ගැනීමේ අරමුණින්.\nඔවුන්ට කොළඹ කොටුවේදී හමුවූ පදික වෙළඳුන් රැසක් පවසා ඇත්තේ පසුගිය දින කිහිපය තුළ එවැනි පුද්ගලයෙකු තමන් රැදී සිටි ප්‍රදේශයේදී දැක ගැනීමට හැකි වූ බවයි.\nකෙසේ වෙතත්, අතුරුදන්ව සිටින ඩිත්මා බොප් පිළිබද තවමත් නිශ්ච්ත තොරතුරක් හමුවී නැහැ.\nහිරු ප්‍රවෘත්ති අංශය වෙත පැමිණි අතුරුදන් වූ පුද්ගලයාගේ පුත්‍රයා සහ පෙම්වතිය තම පියා සොයාගැනීමට උපකාර කරන ලෙස ද ඉල්ලීමක් කළා.",
       "URL": "https://www.hirunews.lk/156123/අතුරුදන්-පියා-සෙවීමට-ජර්මානු-පුතා-හිරුගෙන්-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=4630"
}