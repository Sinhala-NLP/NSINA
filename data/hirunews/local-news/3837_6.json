{
       "Source": "hirunews",
       "Timestamp": "Sunday, 22 July 2018 - 9:34",
       "Headline": "මරදානේදී සිදුවු වෙඩි තැබීමකට \"ලොක්කා\" අත්අඩංගුවට",
       "News Content": "මරදානේදී ගිනි අවියකින් වෙඩි තබා පුද්ගලයින් තුන් දෙනෙකුට බරපතල තුවාල සිදුකිරීමේ සිද්ධියකට ආධාර අනුබල දුන් බව කියන කොළඹ 12 ප්‍රදේශයේ පදිංචි 29 හැවිරිදි රවීන්ද්‍ර සංජීව හෙවත් ලොක්කා කොළඹ අපරාධ කොට්ඨාශයේ නිලධාරීන් අත්අඩංගුවට ගෙන තිබෙනවා.\nපසුගිය වසරේ අගෝස්තු 29 වැනිදා මෙම වෙඩි තැබීම සිදුකර තිබූ අතර, සැකකරු ඊයේ අත්අඩංගුවට ගෙන ඇත්තේ දෙමටගොඩ ප්‍රදේශයේදීයි.\nඅත්අඩංගුවට ගන්නා අවස්ථාවේදී ඔහු සන්තකයේ තිබී රිවෝල්වරයක්, මිලිමීටර් නවය වර්ගයේ ජීව උණ්ඩ 05 ක් සහ කේරල ගංජා ග්‍රෑම් 20 ක්ද පොලිස් භාරයට ගෙන තිබෙනවා.",
       "URL": "https://www.hirunews.lk/195760/මරදානේදී-සිදුවු-වෙඩි-තැබීමකට-ලොක්කා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3837"
}