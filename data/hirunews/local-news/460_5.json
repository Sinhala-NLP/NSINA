{
       "Source": "hirunews",
       "Timestamp": "Wednesday, 22 March 2023 - 22:05",
       "Headline": "බූරුමූණා ව මානසික වෛද්‍යවරයෙක් වෙත යොමු කෙරෙයි",
       "News Content": "රවිඳු සංඛ ද සිල්වා නොහොත් 'බූරු මූණා' කළුබෝවිල රෝහල වෙත රැගෙන විත් තිබෙන බව වාර්තා වනවා.\nපොලිස් අත්අඩංගුවෙන් පළා යෑම සහ ඝාතන සිද්ධීන් රැසක වෙඩික්කරුවෙකු ලෙස යි සැකකාර බූරුමූණා හඳුනාගෙන ඇත්තේ.\nසැකකරු ව අද (22) කළුබෝවිල ශික්ෂණ රෝහලේ විශේෂඥ මානසික වෛද්‍යවරයෙකු වෙත ඉදිරිපත් කළ බව යි බස්නාහිර පළාත් දකුණු දිසාව අපරාධ කොට්ඨාසය පවසන්නේ.\nතමන් මානසික රෝගයකට ප්‍රතිකාර ගන්නා බවට \"බූරු මූණා\" පැවසීමෙන් අනතුරුව අධිකරණ වෛද්‍යවරයාගේ නිර්දේශ මත සැකකරු මෙලෙස මානසික වෛද්‍යවරයා වෙත ඉදිරිපත් කළ බව සඳහන්.\nබූරුමූණා මේ වන විට නුගේගොඩ පොලිස් කොට්ඨාසයේ පොලිස් ස්ථානයක විශේෂ සිරමැදිරියක රඳවා ඇති බව යි වාර්තා වන්නේ.",
       "URL": "https://www.hirunews.lk/330663/බූරුමූණා-ව-මානසික-වෛද්‍යවරයෙක්-වෙත-යොමු-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=460"
}