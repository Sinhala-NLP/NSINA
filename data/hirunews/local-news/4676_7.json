{
       "Source": "hirunews",
       "Timestamp": "Sunday, 05 February 2017 - 13:02",
       "Headline": "ජාතික නිදහස් පෙරමුණෙන් යළි රන්ජන්ට චෝදනා",
       "News Content": "රජයේ සේවකයන්ට අපහාස කිරීමට නියෝජ්‍ය අමාත්‍ය රන්ජන් රාමනායකට කිසිදු සදාචාරාත්මක අයිතියක් නොමැති බව ජාතික නිදහස් පෙරමුණ පවසනවා.\nඑහි මාධ්‍ය ප්‍රකාශක මොහොමඩ් මුසම්මිල් මේ බව කියා සිටියේ කොළඹ අද පෙරවරුවේ පැවති මාධ්‍ය හමුවකට එක්වෙමින්.\n‘‘මුලින්ම දැන් වන්ෂොට් ගිහිල්ලා හොම්බට අනින්න රංගනයක් කරන්න පටන් අරගෙන. ගෙනත් අතින් අරගෙන හෙනගහන්නත් කියාගෙන හොම්බට අනින රංගනය. රන්ජන් අපෝන්සු මහතා. එතුමා කියනවා. එම් බී බී එස් කියන්නේ තේරුම මුන්ගෙන් බෙහෙත් බිව්වොත් සුන් කියන එකලූ. දැන් අට පාස් රන්ජන් රාමනායක මහතාට එහෙම හිතෙන එක වරදක් නැහැ. දොස්තරවරුන්ගේ මට්ටම ඔහු හිතන්නේ 8 පන්තියේ ලෙවල් එකෙන්. ඒ නිසා 8 වසර කෙනෙක්ගෙන් බෙහෙත් බිව්වොත් ඔය කියන තත්ත්වය සුන් කියන තත්ත්වය ඇති වෙන්න පුළුවන්. හැබැයි දොස්වරු කියන්නේ රන්ජන් රාමනායකගේ 8 පන්තියෙන් ඉදිරියට ගිහිල්ලා ඉතාම දුෂ්කර අධ්‍යාපනයක් අවුරුදු 5 ක් තුළ විශ්වවිද්‍යාලය අධ්‍යාපනය අරගෙන එම්.බී බී එස් උපාධියක් ගන්නේ. ඒ වගේම රන්ජන් රාමනායකව යොදවන අයටත් අපි කියනවා මේ වගේ බාල උපක්‍රමවලින් සමාජයේ මනස වෙන පැත්තකට ගෙනියන්න බැහැ. රජයේ සේවකයින්ට මේ විදිහට අපහාස කරන්න එපා කියන එක අපි මේ ආණ්ඩුවට දැනුම් දෙන්න කැමතියි.’’",
       "URL": "https://www.hirunews.lk/153711/ජාතික-නිදහස්-පෙරමුණෙන්-යළි-රන්ජන්ට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4676"
}