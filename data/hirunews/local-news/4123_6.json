{
       "Source": "hirunews",
       "Timestamp": "Tuesday, 16 January 2018 - 14:20",
       "Headline": "තරුණයන් 11 දෙනෙකු අතුරුදන්වීමේ සිද්ධියේ නව වන සැකකරු රක්ෂිත බන්ධනාගාරයට",
       "News Content": "2008 - 2009 කාල වකවානුවේ තරුණයින් 11 දෙනෙකු බලහත්කාරයෙන් පැහැරගෙන ගොස් අතුරුදන් කිරීමේ සිද්ධියේ 09 වන සැකකරු අත්අඩංගුවට ගෙන රක්ෂිත බන්ධනාගාර ගත කර තිබෙනවා.\nඅපරාධ පරික්ෂණ දෙපාර්තමේන්තුව මගින් මෙලෙස අත්අඩංගුවට ගෙන ඇත්තේ ත්‍රිකුණාමල නාවික හමුදා කදවුරේ සේවය කල හිටපු බුද්ධි අංශ සමාජිකයෙක්.\nඔහු අද කොටුව මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් අනතුරුව මේ මස 25 වනදා දක්වා රක්ෂිත බන්ධනාගාර ගත කරන ලෙසයි නියෝග කෙරුණේ.\nමෙම සිද්ධිය සම්බන්ධයෙන් අත්අඩංගුවට ගෙන සිටි හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී. දසනායක ඇතුලූ 06 දෙනා පසුගිය 12 වනදා ඇප මත මුදාහැරුණා.",
       "URL": "https://www.hirunews.lk/181198/තරුණයන්-11-දෙනෙකු-අතුරුදන්වීමේ-සිද්ධියේ-නව-වන-සැකකරු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4123"
}