{
       "Source": "hirunews",
       "Timestamp": "Tuesday, 19 July 2016 - 17:02",
       "Headline": "මහා පරිමාණ වංචාවක් කොටුවෙයි (ඡායාරූප)",
       "News Content": "ව්‍යාජ විදේශ ගමන් බලපත්‍ර සකස් කල ස්ථානයක් වටලා සැකකරුවන් 3 දෙනෙකු පොලිස් අත්අඩංගුවට ගෙන තිබෙනවා.\nකොටිකාවත්ත ප්‍රදේශයේ පිහිටි නිවසක පවත්වාගෙන ගිය අදාළ ආයතනයේ තිබී ව්‍යාජ ගමන් බලපත්‍ර 75 ක් / ව්‍යාජ කුවේට් වීසා සහිත ගමන් බලපත්‍රවල කොටස් සහ ජාතික හැඳුනුම්පත් ද සොයාගෙන ඇති බවයි පොලිසිය සඳහන් කලේ.\nඊට අමතරව වීසා සකස් කිරීමට යොදාගත් පරිගණක / මුද්‍රණ යන්ත්‍ර / විදේශ සේවා නියුක්ති කාර්යාංශයේ ව්‍යාජ මුද්‍රා / ආගමන විගමන පැමිණීමේ සහ පිටවීමේ මුද්‍රා මෙන්ම රුපියල් ලක්ෂ 2 කට ආසන්න මුදලක් / ත්‍රී රෝද රථයක් සහ මෝටර් රථයක් පොලිස් භාරයට ගෙන තිබෙනවා.\nමෙම නිවස වටලා ඇත්තේ මීට පෙර ව්‍යාජ විදේශ ගමන් බලපත්‍ර සමග අත්අඩංගුවට ගත් දෙදෙනෙකුගෙන් ලබාගත් තොරතුරුවලට අනුවයි.\nඅත්අඩංගුවට ගත් සැකකරුවන් කැකිරාව සහ මරදන්කඩවල ප්‍රදේශයන්හි පදිංචි පිරිසක් බව සඳහන්.\nඔවුන් මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/138431/මහා-පරිමාණ-වංචාවක්-කොටුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4959"
}