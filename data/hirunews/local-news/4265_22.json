{
       "Source": "hirunews",
       "Timestamp": "Wednesday, 18 October 2017 - 13:17",
       "Headline": "බස්නාහිර පළාත් සභාවට අමුතු යෝජනාවක්",
       "News Content": "පාසල් යැවීමට සුදුසු වයස් සීමාවේ පසුවන දරුවන්ට සුදුසු පාසලක් ලබාදීමට නොහැකි නම් දරුවන් හැදීම අඩු කළ යුතු බවට වන යෝජනාවක් බස්නාහිර පළාත් සභාවට ඉදිරිපත් වී තිබෙනවා.\nපළාත් සභාවේ උප සභාපති යසපාල කෝරළගේ විසිනුයි අදාළ යෝජනාව ඊයේ පැවති පළාත් සභා මාසික රැස්වීමට ඉදිරිපත් කර ඇත්තේ.\nඑම යෝජනාවට පළාත් සභා මන්ත්‍රීවරුන්ගෙන් වැඩි පිරිසක් එකග වූ බව ඔහු හිරු ප්‍රවෘත්ති අංශයට අදහස් දක්වමින් කියා සිටියා.\nවර්තමානය වනවිට ජනප්‍රිය පාසල් සංකල්පය ඉස්මතු වී ඇති බැවින් දරුවන් වැඩි පිරිසකට පාසලක් නොමැති වීම යන කරුණ සලකා අදාළ යෝජනාව ඉදිරිපත් කළ බවයි බස්නාහිර පළාත් සභාවේ උප සභාපති යසපාල කෝරළගේ වැඩිදුරටත් සඳහන් කළේ.",
       "URL": "https://www.hirunews.lk/173820/බස්නාහිර-පළාත්-සභාවට-අමුතු-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4265"
}