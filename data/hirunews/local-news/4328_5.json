{
       "Source": "hirunews",
       "Timestamp": "Monday, 11 September 2017 - 10:14",
       "Headline": "රෝහලෙන් ප්‍රතික්ෂේප කළ රෝගියෙක් මහමග මියයයි (ඡායාරූප)",
       "News Content": "හලාවත මහා රෝහලේ ආරක්ෂකයන්  තිදෙනෙකු  අත්අඩංගුවට ගත් බව හලාවත මුලස්ථාන පොලිස් පරීක්ෂක වසන්ත හේරත් සඳහන් කළා.\nපසුගිය 09 වන  දින රාත්‍රියේ හලාවත මහා රෝහලට ප්‍රතිකාර ගැනීම සදහා පැමිණි  රෝගියෙකු හලාවත මහා රෝහලේ ආරක්ෂකයන් තිදෙනෙකු විසින්   රෝහලෙන් ඉවතට තල්ලු කරගෙන ගොස් මහපාරට ඇද දැමීමෙන් මේ රෝගියා  ඊයේ(10 ) පෙරවරුවේ මාර්ගයේ වැටී මියගොස් සිටියදී ප්‍රදේශවාසීන් විසින් හලාවත මහා රෝහලට භාර දී තිබෙනවා.\nමේ පිලිබදව සාමාන්‍ය මරණ පරීක්ෂණයක් පවත්වා  මෟත  ශරීරය නිදහස් කිරීමට හලාවත හදිසි නාගරික මරණ පරීක්ෂකවරයා  තිරණය කර තිබු අතර පොලිසියේ මැදිහත්වීම මත එය නතර කර අධිකරණයට කරුණු වාර්තා කෙරුනා.\nඒ අනුව හලාවත දිසා  විනිසුරු හා  මහේස්ත්‍රාත්  හෙෂාන්ත ද මෙල්  සැකකරුවන් අත්අඩංගුවට ගෙන අධිකරණයට ඉදිරිපත් කරන ලෙස  හලාවත පොලිසියට නියෝග කර තිබුනා.\nහලාවත මුලස්ථාන පොලිස් පරීක්ෂක වසන්ත හේරත් ගේ උපදෙස් පරිදි හලාවත පොලිසියේ අපරාධ විමර්ශන අංශය වැඩිදුර පරීක්ෂණ පවත්වනවා.\nසැකකරුවන්  අද (11 ) අධිකරණයට ඉදිරිපත් කිරීමට නියමිතව තිබෙනවා.\nහලාවත  රෝහල ආසන්නයේ  මරණයට පත්ව සිටි හලාවත ජුලියන් වත්තේ  පදිංචිව සිටි ජූඩ් ෆ්‍රැන්සිස් යන අයගේ   මරණය  සම්බන්ධයෙන්  හලාවත මහා රෝහලේ ආරක්ෂකයින් තිදෙනෙකු  සැකපිට අත්අඩංගුවට ගෙන  අධිකරණයට ඉදිරිපත් කරන ලෙස හලාවත දිසා විනිසුරු හා මහේස්ත්‍රාත්   හේෂාන්ත් ද  මේල් මහතා හලාවත පොලිසියට නියෝග කර තිබුනා.\nමේ මරණය සම්බන්ධයෙන් මුලික මහේස්ත්‍රාත් පරීක්ෂණය පැවැත්වීමෙන් අනතුරුව  හලාවත දිසා විනිසුරු හා මහේස්ත්‍රාත්වරයා  මෙම නියෝගය කළා.",
       "URL": "https://www.hirunews.lk/170627/රෝහලෙන්-ප්‍රතික්ෂේප-කළ-රෝගියෙක්-මහමග-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4328"
}