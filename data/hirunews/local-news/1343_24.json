{
       "Source": "hirunews",
       "Timestamp": "Monday, 21 February 2022 - 8:09",
       "Headline": "ඉතාලියේ කොන්සියුලර් සේවා සඳහා මුදල් අයකරන පුද්ගලයන් ගැන දැනුම් දෙන්නැයි ඉල්ලීමක්",
       "News Content": "ඉතාලියේ මිලාන් හි ශ්‍රී ලංකා කොන්සල් ජනරාල් කාර්යාලය මගින් සපයන කොන්සියුලර් සේවාවන් සඳහා වේලාව වෙන් කරගැනීමට මුදල් අයකරන පුද්ගලයන් සම්බන්ධයෙන් තොරතුරු ලබාදෙන ලෙස එම කාර්යාලය ජනතාවගෙන් ඉල්ලීමක් කරනවා.\nඅදාළ කොන්සියුලර් සේවාවන් සඳහා වේලාව වෙන් කරගැනීම නොමිලේ සිදු කරන්නක් බවයි එම කාර්යාලය නිවේදනයක් නිකුත් කරමින් සඳහන් කළේ.\nකිසියම් පුද්ගලයෙකු හෝ ආයතනයක් කොන්සියුලර් සේවාවන් සඳහා වේලාව වෙන් කර ගැනීමට මුදල් අය කිරීමට හෝ වෙනත් වරප්‍රසාදයක් ලබාගැනීමට උත්සාහ කළහොත් ඒ පිළිබඳව\n[email protected]\nත් ලිපිනයට දැනුම්දෙන ලෙස ඉතාලියේ මිලාන් හි ශ්‍රී ලංකා කොන්සල් ජනරාල් කාර්යාලය ඉල්ලා සිටිනවා.",
       "URL": "https://www.hirunews.lk/297578/ඉතාලියේ-කොන්සියුලර්-සේවා-සඳහා-මුදල්-අයකරන-පුද්ගලයන්-ගැන-දැනුම්-දෙන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1343"
}