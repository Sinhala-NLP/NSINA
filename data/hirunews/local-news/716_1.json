{
       "Source": "hirunews",
       "Timestamp": "Tuesday, 22 November 2022 - 22:29",
       "Headline": "මිතුරා දියට වැටුණු පසු මාරු වූ යාළුවෝ",
       "News Content": "යාපනය, අචුවේලි පොලිස් වසමට අයත් වල්ලෙයි පාලමේ ධීවර කටයුතුවල නිරතව සිටියදී ඉන් ඇද වැටී අතුරුදන් වූ තරුණයෙකු සොයා මෙහෙයුමක් මේ වන විට ක්‍රියාත්මක වෙනවා.\nඅද (22) සවස තරුණයින් කිහිප දෙනෙක් එක්ව ඇමක් යොදා මසුන් අල්ලමින් සිටිය දීයි මෙම සිදුවීම සිදුව තිබෙන්නේ.\nමසුන් අල්ලමින් සිටි තරුණයින් අතරින් එක් තරුණයෙකු ලිස්සා වැටී ඇති අතර අනෙක් තරුණයන් එතැනින් පලා ගිය බවයි වාර්තා වන්නේ.\nදියට වැටී අතුරුදන් වූ පුත්තූර් කලමති ප්‍රදේශයේ පදිංචි 19 හැවිරිදි මෙම තරුණයා සෙවීමේ කටයුතුවලට අචුවේලි පොලිසිය සහ මහජනතාව එක්ව සිටින බවයි වාර්තා වන්නේ.\nපලාගිය පිරිස අතර වූ තරුණයින් තිදෙනෙකු මහජනතාව විසින් අල්ලා පොලිසියට භාරදී ඇති බවයි වාර්තා වන්නේ.",
       "URL": "https://www.hirunews.lk/321035/මිතුරා-දියට-වැටුණු-පසු-මාරු-වූ-යාළුවෝ",
       "Category": "Local News",
       "Parent URL": "https://www.hirunews.lk/local-news.php?pageID=716"
}