{
       "Source": "hirunews",
       "Timestamp": "Friday, 17 January 2020 - 7:57",
       "Headline": "රෝහණ විජේවීරගේ බිරිඳගේ පෙත්සම ඉවතට",
       "News Content": "අතුරුදන්ව සිටින ජනතා විමුක්ති පෙරමුණේ හිටපු නායක රෝහණ විජේවීර අධිකරණය හමුවට ඉදිරිපත් කරන ලෙස රජයට නියෝගයක් නිකුත් කරන ලෙස ඉල්ලා ඔහුගේ බිරිඳ වන චිත්‍රාංගනී විජේවීර ගොනුකළ පෙත්සම විභාගයට නොගෙනම ශ්‍රේෂ්ඨාධිකරණය විසින් ඊයේ ප්‍රතික්ෂේප කළා.\nඑහිදී ඊට අදාළව අභියාචනාධිකරණය ලබාදුන් නියෝගය අභියෝගයට ලක් කරමින් ඇය ගොනුකළ පෙත්සමයි ශ්‍රේෂ්ඨාධිකරණය ප්‍රතික්ෂේප කළේ.\nසාධාරණ හේතු ඉදිරිපත් කිරීමට අපොහොසත්වීම හේතුවෙන් අදාළ පෙත්සම නිෂ්ප්‍රභ කිරීමට අභියාචනාධිකරණය පසුගිය වසරේ නියෝග කළා.\nඅභියාචනාධිකරණය නිකුත් කළ නියෝගයේ දෝෂයක් නොමැති බවටයි ශ්‍රේෂ්ඨාධිකරණය ඊයේ තීන්දු කර ඇත්තේ.",
       "URL": "https://www.hirunews.lk/232409/රෝහණ-විජේවීරගේ-බිරිඳගේ-පෙත්සම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=2950"
}