{
       "Source": "hirunews",
       "Timestamp": "Friday, 29 April 2022 - 7:58",
       "Headline": "අසමත් වූ බව ජගත් සංවිධානය පිළිගනී",
       "News Content": "යුක්රේන යුද්ධය වැළැක්වීමට හෝ නැවැත්වීමට එක්සත් ජාතීන්ගේ ආරක්ෂක මණ්ඩලය අසමත් වූ බව ජගත් සංවිධාන මහලේකම් අන්තෝනියෝ ගුටේරස් පිළිගත්තා.\nඒ යුක්රේනයේ කීව් අගනුවර සංචාරයක නිරතවෙමින්.\nඑහි දී ජනාධිපති වොල්ඩමියර් සෙලෙන්ස්කි හමුවූ ජගත් මහලේකම්වරයා සඳහන් කළේ, යුක්රේන යුද්ධය ජගත් සංවිධානය අපේක්ෂා භංගත්වයට පත් කර ඇති බවයි.\nඑක්සත් ජාතීන්ගේ ආරක්ෂක මණ්ඩලය පිහිටුවා ඇත්තේ ගෝලීය සාමය සහ ආරක්ෂාව සුරක්ෂිත කිරීම සඳහායි.\nඑහෙත් එහි නිත්‍ය සාමාජිකයෙකු වන රුසියාව යුක්රේන ආක්‍රමණයට එරෙහි යෝජනා නිෂේධ බලය යොදා පරාජය කරනු ලැබුවා.\nයුක්රේන යුද්ධය 21 වන සියවසේ මිනිසත් බවේ අඥාන භාවය පිළිබිඹු කරන බවයි ජගත් මහ ලේකම්වරයා සඳහන් කළේ.\nඔහුගේ සංචාරය ක්‍රියාත්මක වද්දීද යුක්රේනයේ කීව් අගනුවර ආසන්නයට රුසියානු මිසයිල පතිත වූ බව සඳහන්.",
       "URL": "https://www.hirunews.lk/303054/අසමත්-වූ-බව-ජගත්-සංවිධානය-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=1203"
}