{
       "Source": "hirunews",
       "Timestamp": "Thursday, 07 September 2017 - 12:57",
       "Headline": "දක්ෂිණ අධිවේගයේ වංචාව කෝටි 1000 ක් - දූෂණ විරෝධී හඬ කියයි",
       "News Content": "දක්ෂිණ අධිවේගී මාර්ගයේ මාතර සිට බෙලිඅත්ත දක්වා කොටස ඉදිකිරීමේදී රුපියල් කෝටි 1000 ක මූල්‍ය වංචාවක් සිදුව ඇති බවට කෝප් කමිටුව කළ අනාවරණය ව්‍යාජ එකක් බව ඔප්පු කර පෙන්වන ලෙසට දූෂණ විරෝධී හඬ සංවිධානය ආණ්ඩුවට අභියෝග කරනවා.\nඑහි කැඳවුම්කරු වසන්ත සමරසිංහ මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nබැඳුම්කර ගණුදෙනුව සම්බන්ධයෙන් මේ වනවිට එක්සත් ජාතික පක්ෂයේ හිටපු ඇමතිවරියන් සහ ඔවුන්ගේ දරුවන්ටද චෝදනා එල්ල වී ඇති බව දූෂණ විරෝධී හඩ සංවිධානය සඳහන් කළා.\nහොරු රකින හොරු හෙළිදරව්ව නමිනුයි ඔවුන් අද මෙම ප්‍රවෘත්ති සාකච්ඡාව කැඳවා තිබුනේ.",
       "URL": "https://www.hirunews.lk/170346/දක්ෂිණ-අධිවේගයේ-වංචාව-කෝටි-1000-ක්-දූෂණ-විරෝධී-හඬ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4334"
}