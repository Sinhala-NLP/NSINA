{
       "Source": "hirunews",
       "Timestamp": "Wednesday, 14 September 2016 - 12:46",
       "Headline": "බලාගාර ආශ්‍රිත ජලාශවල ජල මට්ටම පහළට - පොළොන්නරුවට පානීය ජල ගැටළුවක්",
       "News Content": "පවතින වියළි කාලගුණය හේතුවෙන් විදුලි බලාගාර ආශ්‍රිත ජලාශවල ජල මට්ටම සීග්‍ර ලෙස අඩු වී තිබෙනවා.\nඑමෙන්ම වාරිමාර්ග දෙපාර්තමේන්තුවට අයත් ජලාශවල ජල මට්ටමද පහත බැස ඇති බවයි එම දෙපාර්තමේන්තුවේ අධ්‍යක්ෂ ජනරාල් එස්.එල්.එස්. වීරසිංහ හිරු ප්‍රවෘත්ති අංශයට කියා සිටියේ.\nකෙසේ වෙතත් ජලාශවල ජල මට්ටම් පහත බැසීම ජල විදුලිය නිෂ්පාදනයට ගැටළුවක් නොවන බවයි ලංකා විදුලිබල මණ්ඩලයේ මාධ්‍ය ප්‍රකාශක, සුලක්ෂණ ජයවර්ධන හිරු ප්‍රවෘත්ති අංශය කළ විමසීමකදී කියා සිටියේ.\nමේ අතර, වැසි නොලැබීම නිසා පොළොන්නරුව දිස්ත්‍රික්කයේ දිඹුලාගල, තමන්කඩුව හා වැලිකන්ද යන ප්‍රාදේශීය ලේකම් කොට්ඨාසවල පවුල් 6000කට ආසන්න සංඛ්‍යාවක් පානීය ජල ගැටළුවකට මුහුණ දී සිටිනවා.\nකෙසේ වෙතත් ඔවුන්ට අවශ්‍ය ජලය දැනට ජල සම්පාදන මණ්ඩලයේ මැදිහත්වීමෙන් බවුසර් මගින් සපයා දීමට කටයුතු කර ඇති බවයි පොළොන්නරුව දිස්ත්‍රික් ලේකම් කාර්යාලය සදහන් කළේ.",
       "URL": "https://www.hirunews.lk/142964/බලාගාර-ආශ්‍රිත-ජලාශවල-ජල-මට්ටම-පහළට-පොළොන්නරුවට-පානීය-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=4880"
}