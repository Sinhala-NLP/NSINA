{
       "Source": "hirunews",
       "Timestamp": "Friday, 13 January 2017 - 10:01",
       "Headline": "තාප්පයක් කඩා වැටී දරුවකු මියයයි",
       "News Content": "සමන්තුරේ මලයාඩිග්‍රාමා ප්‍රදේශයේදී තාප්පයක් සිරුර මතට ඇද වැටීමෙන් කුඩා දරුවකු මරණයට පත්ව තිබෙනවා.\nඊයේ සවස නිවසේ ක්‍රීඩා කරමින් සිටියදී ඔහු මෙම අනතුරට ලක්ව ඇති බවයි පොලිසිය සඳහන් කලේ.\nමෙම දරුවා සමග සිටි තවත් දරුවකු ද තාප්පය කඩා වැටීමෙන් තුවාල ලබා ඇති අතර ඔහු වැඩිදුර ප්‍රතිකාර සඳහා සමන්තුරේ රෝහලින් අම්පාර රෝහලට මාරු කර යවා ලබනවා.\nමියගොස් ඇත්තේ මරදමුන ප්‍රදේශයේ පදිංචි 10 හැවිරිදි පිරිමි දරුවෙක්.\nඔහුගේ මෘත ශරීරය සමන්තුරේ රෝහලේ තැන්පත් කර තිබෙනවා.\nමේ අතර කරන්දෙණිය ප්‍රදේශයේ පාසැලකදී පස් කණ්ඩියක් කඩා වැටීමෙන් පුද්ගලයකු මරණයට පත්ව තිබෙනවා.\nපිරිසක් පාසැල් භූමියේ පස් කණ්ඩියක් කපමින් සිටියදී පස් කන්දක් කඩා වැටීමෙන් අනතුර සිදුව ඇති බවයි පොලිසිය සඳහන් කලේ.\nමෙලෙස මරණයට පත්වී ඇතතේ 36 හැවිරිදි පුද්ගලයෙක්.",
       "URL": "https://www.hirunews.lk/151953/තාප්පයක්-කඩා-වැටී-දරුවකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4711"
}