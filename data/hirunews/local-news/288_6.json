{
       "Source": "hirunews",
       "Timestamp": "Wednesday, 07 June 2023 - 13:00",
       "Headline": "සූරියවැව ප්‍රාදේශීය සභාවේ ලේකම්වරයා අත්අඩංගුවට",
       "News Content": "පුද්ගලයෙකුගෙන් රුපියල් 50,000ක මුදලක් අල්ලස් ලෙස ලබාගන්නා අවස්ථාවේ සූරිය වැව ප්‍රාදේශීය සභාවේ ලේකම්වරයා අද (07) අල්ලස් හෝ දූෂණ විමර්ශන කොමිෂන් සභාවේ විමර්ශන නිලධාරින් මගින් අත්අඩංගුවට ගනු ලැබුවා.\nප්‍රාදේශීය සභා පරිශ්‍රය තුළදී සැකකරු මෙලෙස අත්අඩංගුවට ගනු ලැබුවේ අම්බලන්තොට, බැරගම ප්‍රදේශයේ පුද්ගලයෙකු කළ පැමිණිල්ලකට අනුවයි.\n2020 - 2021 වසර සඳහා පැමිණිලිකරු ඔහුගේ සහෝදරයාගේ නමින් සූරියවැව පොළ භූමිය බදු පදනම මත ලබාගෙන තිබෙනවා.\nකෙසේ වෙතත් කොවිඩ් හේතුවෙන් අදාළ පොළ පවත්වාගෙන යාමට නොහැකිවී ඇති අතර එහිදී තැන්පතු මුදලින් කොටසක් නැවත පැමිණිලිකරුට ලබාදීම සඳහා ප්‍රාදේශීය සභා ලේකම්වරයා රුපියල් ලක්ෂයක අල්ලස් මුදලක් ඉල්ලා එය 50,000ක් දක්වා අඩුකර ලබාගැනීමට යාමේදීයි අත්අඩංගුවට ගෙන ඇත්තේ.",
       "URL": "https://www.hirunews.lk/337271/සූරියවැව-ප්‍රාදේශීය-සභාවේ-ලේකම්වරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=288"
}