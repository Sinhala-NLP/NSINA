{
       "Source": "hirunews",
       "Timestamp": "Wednesday, 23 November 2016 - 13:40",
       "Headline": "අත්අඩංගුවට ගත් හිටපු DIG සරත්චන්ද්‍ර රක්ෂිත බන්ධනාගාරයට",
       "News Content": "පොලිස් දෙපාර්තමේන්තුවට අයත් ජිප් රථයක් අවභාවිතා කිරීමේ චෝදනාව මත අත්අඩංගුවට ගත් හිටපු නියෝජ්‍ය පොලිස්පති කේ.එල්.එම්.සරත්චන්ද්‍ර රක්ෂිත බන්ධනාගාර ගත කර තිබෙනවා.\nකොළඹ ප්‍රධාන මහේස්ත්‍රාත් ගිහාන් පිලපිටිය නියෝග කළේ සැකකරු දෙසැම්බර් 6 වනදා දක්වා රක්ෂිත බන්ධනාගාර ගත කිරීමටයි.\nඅද පෙරවරුවේ පොලිස් මූල්‍ය අපරාධ විමර්ශන කොට්ඨාශය මගින් හිටපු නියෝජ්‍ය පොලිස්පතිවරයාව අත්අඩංගුවට ගත් අතර, ඔහු පොලිස් විශේෂ කාර්ය බලකායේ අණදෙණ නිලධාරියෙකු ලෙස ද කටයුතු කළා.",
       "URL": "https://www.hirunews.lk/148165/අත්අඩංගුවට-ගත්-හිටපු-dig-සරත්චන්ද්‍ර-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4784"
}