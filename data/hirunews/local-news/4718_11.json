{
       "Source": "hirunews",
       "Timestamp": "Sunday, 08 January 2017 - 19:58",
       "Headline": "ලසන්ත වික්‍රමතුංග ඝාතයේ පරීක්ෂණවල ප්‍රගතිය ගැන කැබිනට් මණ්ඩල රැස්වීමේදී ප්‍රශ්න කරනවා - අමාත්‍ය රවී කරුණානායක",
       "News Content": "මාධ්‍යවේදී ලසන්ත වික්‍රමතුංග ඝාතන පරීක්ෂණවල ප්‍රගතිය සම්බන්ධයෙන් ඉදිරි කැබිනට් මණ්ඩල රැස්වීමේදී ප්‍රශ්න කරන බවට මුදල් අමාත්‍ය රවී කරුණානායක මහතා පවසනවා.\nමුදල් අමාත්‍යවරයා මේ බව සදහන් කළේ අද පෙරවරුවේ පැවැති ලසන්ත වික්‍රමතුංග ගුණානුස්මරණ උත්සවයට සහභාගී වෙමින්.\nමාධ්‍යවේදී ලසන්ත වික්‍රමතුංග මහතාගේ 8 වන ගුණානුස්මරණ උත්සවය අද පැවැත්වුණේ බොරැල්ල පොදු සුසානභූමියේදීයි.\nකතානායක කරු ජයසුරිය මහතාගේ ප්‍රධානත්වයෙන් පැවැති මෙම සැමරුම් උත්සවයට දේශපාලනඥයන්, සිවිල් සංවිධාන නියෝජිතයන් සහ ලසන්ත වික්‍රතුංග මහතාගේ පවුලේ ඥාතීන් ඇතුළු පිරිසක් එක්ව සිටියා.\nලසන්ත වික්‍රමතුංග මහතා ඝාතනය වී 8 වසරක් ගත වුවද එම පරීක්ෂණවල ප්‍රගතියක් පෙන්නුම් නොකරන බව එහිදී අදහස් දැක්වූ සිවිල් සහ දේශපාලන නියෝජිතයන් චෝදනා කළා.",
       "URL": "https://www.hirunews.lk/151592/ලසන්ත-වික්‍රමතුංග-ඝාතයේ-පරීක්ෂණවල-ප්‍රගතිය-ගැන-කැබිනට්-මණ්ඩල-රැස්වීමේදී-ප්‍රශ්න-කරනවා-අමාත්‍ය-රවී-කරුණානායක",
       "Category": "Local News",
       "Parent URL": "https://www.hirunews.lk/local-news.php?pageID=4718"
}