{
       "Source": "hirunews",
       "Timestamp": "Tuesday, 07 December 2021 - 11:15",
       "Headline": "යුධ හමුදාවේ නව මාණ්ඩලික ප්‍රධානියා පත් කෙරෙයි",
       "News Content": "මේජර් ජෙනරල් විකුම් ලියනගේ යුද්ධ හමුදා මාණ්ඩලික ප්‍රධානි ධුරයට\nශ්‍රී ලංකා යුද හමුදාවේ නව මාණ්ඩලික ප්‍රධානියා ලෙස මේජර් ජෙනරාල් විකුම් ලියනගේ පත්කර තිබෙනවා.\nජනාධිපති ගෝඨාභය රාජපක්‍ෂ විසින් සිදු කළ මේ පත්වීම අනුව ශ්‍රී ලංකා යුද්ධ හමුදාවේ 59 වැනි මාණ්ඩලික ප්‍රධානි ලෙස මේජර් ජෙනරල් එච්.එල්.වී.එම්. ලියනගේ අද (07) දින සිට කටයුතු කරණු ඇති.\nගජබා රෙජිමේන්තුවේ ජ්‍යෙෂ්ඨ නිලධාරියෙකු වන මේජර් ජෙනරල් විකුම් ලියනගේ මෙම ධුරයේ රාජකාරි භාරගැනීමට ප්‍රථම ශ්‍රී ලංකා යුද්ධ හමුදා ස්වෙච්ඡා බලසේනාවේ සේනාවිධායක ධුරය හොබවනු ලැබුවා.\nශ්‍රී ලංකා යුද හමුදාවේ 58 වැනි මාණ්ඩලික ප්‍රධානි ලෙස රාජකාරි කළ මේජර් ජෙනරල් ප්‍රියන්ත පෙරේරා යුද්ධ හමුදා දිවියෙන් විශ්‍රාම ගැනීමෙන් අනතුරුවයි මේජර් ජෙනරල් විකුම් ලියනගේ එම ධූරයට පත් කෙරුණේ.",
       "URL": "https://www.hirunews.lk/290268/යුධ-හමුදාවේ-නව-මාණ්ඩලික-ප්‍රධානියා-පත්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1512"
}