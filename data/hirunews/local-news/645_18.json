{
       "Source": "hirunews",
       "Timestamp": "Saturday, 24 December 2022 - 15:24",
       "Headline": "චීනයේ රෝහල් පහසුකම් සීමා වෙයි",
       "News Content": "චීනයේ කොරෝනා ආසාදිතයින් වාර්තාවීම ශීඝ්‍රයෙන් ඉහළ යාමත් සමග මේ වනවිට රෝහල් පහසුකම් සීමිත වී ඇති බව විදෙස් මාධ්‍ය වාර්තා කර තිබෙනවා.\nඑමෙන්ම, චීනයෙන් වාර්තා වන ආසාදිතයින් සංඛ්‍යාව හා මරණ සංඛ්‍යාව පිළිබඳ දත්ත ද නිශ්චිතව වාර්තා නොකරන තත්ත්වයක් පවතින බවයි එම වාර්තාවල දැක්වෙන්නේ.\nකොරෝනා වෛරසය ආසාදනය වී ඇති බවට හඳුනාගැනීමෙන් පසු නිව්මෝනියාව හෝ ශ්වසන අපහසුතා හේතුවෙන් සිදුවන මරණ පමණක් කොරෝනා මරණ ලෙස වර්ග කිරීමට එරට රජය මේ වනවිට තීරණය කර තිබෙනවා.\nකොරෝනා ආසාදිතයෙකු වුව ද හෘදයාබාධයකින් හෝ වෙනත් රෝග තත්ත්වයක් යටතේ මරණයට පත්වන්නේ නම් එය කොරෝනා මරණයක් ලෙස වර්ග නොකිරීමට චීන බලධාරින් පියවර ගනිමින් සිටින බවයි විදෙස් වාර්තා සඳහන් කළේ.",
       "URL": "https://www.hirunews.lk/323463/චීනයේ-රෝහල්-පහසුකම්-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=645"
}