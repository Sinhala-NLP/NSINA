{
       "Source": "hirunews",
       "Timestamp": "Friday, 30 September 2022 - 13:21",
       "Headline": "ප්‍රේමලාල් ජයසේකරගේ විෂයන් සහ කාර්යයන් ගැසට් කෙරේ",
       "News Content": "වරාය, නාවික හා ගුවන් සේවා අමාත්‍ය නිමල් සිරිපාල ද සිල්වා සිය අමාත්‍යාංශය යටතේ ක්‍රියාත්මක වන විෂයන් සහ කාර්යයන් රාජ්‍ය අමාත්‍ය ප්‍රේමලාල් ජයසේකරට පවරමින් අතිවිශේෂ ගැසට් පත්‍රයක් නිකුත් කර තිබෙනවා.\nඑමඟින් ඔහු යටතට පළාලි, මඩකලපුව, රත්මලාන යන ගුවන් තොටුපලවලවල් සංවර්ධනය කිරීම කාර්යයන් ලෙස පවරා තිබෙනවා.\nඑමෙන්ම කන්කසන්තුරේ සහ ඔළුවිල් වරායන් සංවර්ධනය කිරීමද ඔහුට පැවරී ඇති කාර්යය සහ කර්තව්‍යයන්ට අයත්.\nතවද වරාය, නාවික හා ගුවන් සේවා අමාත්‍යාංශය යටතේ ඇති සියලුම සංවර්ධන ව්‍යාපෘති සම්බන්ධයෙන් වරාය හා ගුවන් සේවා අමාත්‍යවරයාට සහය දැක්වීමද රාජ්‍ය අමාත්‍යවරයා සිදු කළ යුතු බව යි ගැසට් නිවේදනයේ දැක්වුණේ.",
       "URL": "https://www.hirunews.lk/316695/ප්‍රේමලාල්-ජයසේකරගේ-විෂයන්-සහ-කාර්යයන්-ගැසට්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=834"
}