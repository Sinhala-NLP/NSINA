{
       "Source": "hirunews",
       "Timestamp": "Sunday, 20 September 2020 - 15:56",
       "Headline": "නීති විරෝධිව ගවයින් ප්‍රවාහනය කළ පුද්ගලයින් හතර දෙනෙකු අත්අඩංගුවට",
       "News Content": "නීති විරෝධිව ගවයින් ප්‍රවාහනය කළ පුද්ගලයින් හතර දෙනෙකු කහටගස්දිගිලිය පොලීසිය විසින් අත්අඩංගුවට ගෙන තිබෙනවා.\nඒ කහටගස්දිගිලිය පොලීසියට ලද තොරතුරක් මත ඊයේ(19) සිදුකළ සෝදිසි මෙහෙයුමකදීයි.\nඅදාළ සැකකරුවන්, බලපත්‍ර නොමැතිව පදවිය සහ ඊතල් වැටුණුවැව ප්‍රදේශ වලින් ගවයින් 13 දෙනෙකු ලොරි රථ දෙකකින් කහටගස්දිගිලිය තුරුක්කුරාගම ගවඝාතකාගාරයට ප්‍රවාහනය කරමින්සිටිය දී අත්අඩංගුවට ගත් බවයි පොලිසිය පවසන්නේ.\nමොවුන්, පදවිය සහ කිරිඉබ්බෑව යන ප්‍රදේශවල පදිංචිකරුවන් බව සඳහන්.\nසිද්ධිය සම්බන්ධයෙන් වැඩිදුර විමර්ශන කහටගස්දිගිලිය පොලීසිය විසින් ක්‍රියාත්මකයි.",
       "URL": "https://www.hirunews.lk/250690/නීති-විරෝධිව-ගවයින්-ප්‍රවාහනය-කළ-පුද්ගලයින්-හතර-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2441"
}