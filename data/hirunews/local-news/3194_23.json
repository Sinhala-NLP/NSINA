{
       "Source": "hirunews",
       "Timestamp": "Saturday, 17 August 2019 - 7:42",
       "Headline": "දිවයිනට පැමිණි ජගත් සංවිධාන නියෝජිතයාගෙන්, මානව හිමිකම් කොමිසමටත් වාර්තාවක්",
       "News Content": "පාස්කු ප්‍රහාරයෙන් පසුව ආරක්ෂාව තහවුරු කර ගැනීම සඳහා රජය ගත් ක්‍රියාමාර්ග පිළිබඳව දිවයිනේ සංචාරයක නිරත වන එක්සත් ජාතීන්ගේ විශේෂ නියෝජිත අහමඩ් සහීඩ් ප්‍රසාදය පළ කර තිබෙනවා.\nවිදේශ අමාත්‍යවරයා ඔහු සමඟ පැවති හමුවේදී සඳහන් කර ඇත්තේ එක්සත් ජාතීන් ඇතුළු ජාත්‍යන්තර ප්‍රජාව සමඟ  සාධණීය සංවාදයක නියැලීමට ලක් රජය බලාපොරොත්තු වන බවයි.\nජගත් සංවිධාන විශේෂ නියෝජිතයා උතුර, නැගෙනහිර, වයඹ සහ මධ්‍යම පළාත්වල ප්‍රදේශ කිහිපයක සංචාරය කිරීමට ද නියමිතව තිබෙනවා.\nඅනතුරුව අගෝස්තු 26 වනදා ඔහු රජයේ පාර්ශවකරුවන් වෙත කරුණු දැක්වීමේ සාකච්ඡාවක් පවත්වන අතර, ඔහුගේ සංචාරයේ වාර්තාව ලබන වසරේ මාර්තු මාසයේදී ජිනිවා මානව හිමිකම් සමුළුවට ඉදිරිපත් කිරීමට නියමිතව තිබෙනවා.\nගෙවුණු සිව් වසරක කාලය තුළ එක්සත් ජාතීන්ගේ විශේෂ නියෝජිතයෙකු ශ්‍රී ලංකාවේ සංචාරයක නිරත වන දස වන අවස්ථාව මෙයයි.",
       "URL": "https://www.hirunews.lk/222380/දිවයිනට-පැමිණි-ජගත්-සංවිධාන-නියෝජිතයාගෙන්-මානව-හිමිකම්-කොමිසමටත්-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=3194"
}