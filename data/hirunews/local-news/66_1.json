{
       "Source": "hirunews",
       "Timestamp": "Monday, 28 August 2023 - 23:31",
       "Headline": "ඖෂධ ගැටළු නිසා මිය ගිය අයගේ පවුල් වල සාමාජිකයින්ට පාර්ලිමේන්තුවට එන්න වරමක්",
       "News Content": "පසුගිය දිනවල ශ්‍රී ලංකාවේ බොහෝ රජයේ රෝහලවල ඖෂධ ගැටළු නිසා රෝගීන් මියයාම් රාශියක් වාර්තාවුණා. මේ සම්බන්ධයෙන් සෞඛ්‍ය ඇමති කෙහෙළිය රඹුක්වැල්ලට එරෙහිව පාර්ලිමේන්තුව තුළ විශ්වාසභංග යෝජනාවක් ගෙන ඒමට විපක්ෂය විසින් කටයුතු කළා.\nමෙලෙස සෞඛ්‍ය අමාත්‍ය කෙහෙළිය රඹුක්වැල්ලට එරෙහිව ගෙන එන විශ්වාසභංග යෝජනාවට අදාළ විවාදයේදී ඖෂධ ගැටලුවලින් මියගිය පවුල්වල සාමාජිකයින්ට පාර්ලිමේන්තුවේ මහජන ගැලරියට පැමිණෙන ලෙසට තමන් ආරාධනා කළ බව පාර්ලිමේන්තු මන්ත්‍රී කවින්ද ජයවර්ධන පවසනවා.\nඅද පැවැති ප්‍රවෘත්ති සාකච්ඡාවකදී මන්ත්‍රීවරයා වැඩිදුරටත් සඳහන් කළේ ඖෂධ ගැටලුවලින් මියගිය පුද්ගලයින්ගේ පවුල්වලට මෙතෙක් කිසිදු සාධාරණයක් ඉටුවී නොමැති බවයි.",
       "URL": "https://www.hirunews.lk/346456/ඖෂධ-ගැටළු-නිසා-මිය-ගිය-අයගේ-පවුල්-වල-සාමාජිකයින්ට-පාර්ලිමේන්තුවට-එන්න-වරමක්",
       "Category": "Local News",
       "Parent URL": "https://www.hirunews.lk/local-news.php?pageID=66"
}