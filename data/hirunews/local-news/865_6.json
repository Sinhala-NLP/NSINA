{
       "Source": "hirunews",
       "Timestamp": "Friday, 16 September 2022 - 8:15",
       "Headline": "ජනාධිපතිවරයාගේ පෞද්ගලික නිවසට ඇතුලු වී දේපළ සොරකම් කළ තරුණයින් දෙදෙනෙකු අත්අඩංගුවට",
       "News Content": "ජනාධිපති රනිල් වික්‍රමසිංහගේ පෞද්ගලික නිවසට ඇතුලුවී දේපළ සොරකම් කළ පුද්ගලයින් දෙදෙනෙකු අත්අඩංගුවට ගෙන තිබෙනවා.\nඊයේ (15) අපරාධ පරීක්ෂණ දෙපාර්තමේන්තුව අත්අඩංගුවට ගත් මෙම සැකකරුවන් බොරලැස්ගමුව ප්‍රදේශයේ පදිංචි විසි හැවිරිදි වියේ පසුවන්නන් බවයි පොලිසිය සඳහන් කළේ.\nපසුගිය ජූලි මස 9 වනදා රට තුළ පැවති නොසන්සුකාරී තත්වයේදී මෙම තරුණයින් දෙදෙනා ජනාධිපතිවරයාගේ පෞද්ගලික නිවසට අයුතු ලෙස ඇතුලුවී එහි දේපළ සොරකම් කර ඇති බවටයි පොලිස් මාධ්‍ය ප්‍රකාශක කාර්යාලය කියා සිටියේ.",
       "URL": "https://www.hirunews.lk/315522/ජනාධිපතිවරයාගේ-පෞද්ගලික-නිවසට-ඇතුලු-වී-දේපළ-සොරකම්-කළ-තරුණයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=865"
}