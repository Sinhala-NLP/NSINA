{
       "Source": "hirunews",
       "Timestamp": "Sunday, 20 February 2022 - 15:54",
       "Headline": "පූජ්‍ය මැදවත්තේ සෝරත හිමි ගෞරව නාමයෙන් පිදුම් ලබයි (වීඩියෝ)",
       "News Content": "වැලිගම දෙනිපිටිය ශ්‍රී ගංගාතිලක මහා විහාරාධිපති පූජ්‍ය මැද්දවත්තේ සෝරත ස්වාමීන්වහන්සේ වෙත කෝට්ටේ ශ්‍රී කල්‍යාණී සාමඝ්‍රී ධර්ම මහා සංඝ සභාව මඟින් “විමලකීර්ති ශ්‍රී විජිත” ගෞරව නාමය සමඟ දකුණු පළාතේ උප ප්‍රධාන සංඝනායක ධුරය පිරිනැමුණා.\nඒ අග්‍රාමාත්‍ය මහින්ද රාජපක්ෂගේ ප්‍රධානත්වයෙන්.\nඊට අදාළ සන්නස් පත්‍රය ප්‍රදානය කිරීම කෝට්ටේ රාජමහා විහාරස්ථානයේ පිහිටි කෝට්ටේ ශ්‍රී කල්‍යාණි සාම ග්‍රී ධර්ම මහා සංඝ සභා උපෝසථාගාරයේ දී සිදුකෙරුණේ මහා සංඝරත්නයේ මූලිකත්වයෙන්.\nමේ අතර, මහරගම ශ්‍රි වජිරඤාණ ධර්මායතනයේ වැඩ වාසය කර අපවත් වී වදාළ පූජ්‍ය පැළෑණේ ශ්‍රී වජිරඤාණ සහ පූජ්‍ය මඩිහේ පඤ්ඤාසීහයන් ස්වාමින් වහන්සේගේ සහ අම්පිටියේ ශ්‍රී රාහුල ස්වාමීන් වහන්සේගේ ප්‍රතිමා නිරාවරණය කිරීම සිදු කෙරුණා.\nඅපවත් වී වදාළ අම්පිටියේ ශ්‍රී රාහුල ස්වාමීන් වහන්සේගේ දෙවර්ෂ පූර්ණ පිංකම වෙනුවෙන් මහරගම ශ්‍රි වජිරඤාණ ධර්මායතනයේ මහා සංඝරත්නය මෙම පිංකම සංවිධාන කර තිබුණා.",
       "URL": "https://www.hirunews.lk/297531/පූජ්‍ය-මැදවත්තේ-සෝරත-හිමි-ගෞරව-නාමයෙන්-පිදුම්-ලබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1345"
}