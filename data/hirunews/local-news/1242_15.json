{
       "Source": "hirunews",
       "Timestamp": "Friday, 08 April 2022 - 15:03",
       "Headline": "අන්තරේ පාගමන බොරැල්ල පසුකරයි (වීඩියෝ)",
       "News Content": "පවතින තත්ත්වයන්ට විරෝධය පළ කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය ආරම්භ කළ විරෝධතා පාගමන බත්තරමුල්ල පොල්දූව මංසන්ධිය වෙත ගමන් කරමින් තිබෙනවා.\nපාගමන මීට ටික වේලාවකට පෙර බොරැල්ල මංසන්ධිය පසුකළ බවයි අප වාර්තාකරු සඳහන් කළේ.\nවිරෝධතා පාගමන අද පස්වරුවේ කැලණිය විශ්වවිද්‍යාලය ඉදිරිපිටින් ආරම්භ වූ අතර, මේ සඳහා අන්තර් විශ්වවිද්‍යාලයීය භික්ෂු බලමණ්ඩලය ද එක් ව සිටිනවා.\nදිවයිනේ රාජ්‍ය විශ්වවිද්‍යාල ගණනාවක ම සිසු සිසුවියන් මෙම පා ගමන සඳහා සම්බන්ධ වන්නේ, අධ්‍යයන කටයුතු හා විභාග කටයුතු පවා පවතින මොහොතකදි යි.\nඅධ්‍යාපනයට, මහජනයාට අර්බුදයක්, ගැටලුවක් පැමිණි බොහෝ අවස්ථාවල දී අන්තර් විශ්වවිද්‍යාලයීය ශිෂ්‍ය බල මණ්ඩලය, තම යුතුකම ඉටු කරන්නට කිසි දා පසුබට වුණේ නෑ.\nපසුගිය දින කිහිපයේ ම විශ්වවිද්‍යාල සිසුන් විසින් පවතින අර්බුදවලට විරෝධය පාමින් විරෝධතා ගණනාවක් ම සිදු කරනු ලැබුවා.\nමේ අතර, ඊයේ රාත්‍රියේ ද පේරාදෙණි සරසවි සිසුන්, මහනුවර නගර මධ්‍යයේ විරෝධතාවක් සංවිධානය කර තිබුණා.",
       "URL": "https://www.hirunews.lk/301495/අන්තරේ-පාගමන-බොරැල්ල-පසුකරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1242"
}