{
       "Source": "hirunews",
       "Timestamp": "Friday, 21 May 2021 - 15:12",
       "Headline": "පාර්ලිමේන්තුවට පිවිසෙන මාර්ගයේ විරෝධතාවක් කළ පාර්ශව කිහිපයකට නීතිමය පියවර ගන්නැයි අධිකරණයෙන් පොලීසියට උපදෙස්",
       "News Content": "පාර්ලිමේන්තුවට පිවිසෙන මාර්ගයේ ජයන්තිපුර මංසන්ධිය අසල උද්ඝෝෂණයක් පැවැත්වීම සම්බන්ධයෙන් සමගි ජනබලවේගයේ කණ්ඩායමක් ඇතුළු තවත් පාර්ශව කිහිපයකට නීතිමය ක්‍රියාමාර්ග ගැනීමට කඩුවෙල මහේස්ත්‍රාත් අධිකරණය තලංගම පොලීසියට උපදෙස් ලබා දී තිබෙනවා.\nඒ නිරෝධායන නීති උල්ලංඝනය කරමින් මෙම විරෝධතාව ක්‍රියාත්මක කළ බවට තලංගම පොලීසිය අධිකරණය හමුවේ කරුණු වාර්තා කිරීමෙන් අනතුරුවයි.\nඒ අනුව, රූපවාහිනි නාලිකව සතු සංස්කරණය නොකළ දර්ශන උපයෝගි කර ගනිමින් ඉදිරි විමර්ශන කටයුතු සිදුකරන ලෙසටයි අධිකරණ පොලීසියට උපදෙස් ලබාදී ඇත්තේ.",
       "URL": "https://www.hirunews.lk/272044/පාර්ලිමේන්තුවට-පිවිසෙන-මාර්ගයේ-විරෝධතාවක්-කළ-පාර්ශව-කිහිපයකට-නීතිමය-පියවර-ගන්නැයි-අධිකරණයෙන්-පොලීසියට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1938"
}