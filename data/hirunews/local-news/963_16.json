{
       "Source": "hirunews",
       "Timestamp": "Friday, 05 August 2022 - 12:54",
       "Headline": "වැසි අඩුවුණත් නායයෑම් ගැන අවධානයෙන් සිටින්න - කාලගුණ විද්‍යා දෙපාර්තමේන්තුව",
       "News Content": "නිරිතදිග මෝසම් තත්ත්වය සක්‍රීය තත්වයේ පැවතුන ද ලබන 10 සහ 11 දින වන විට පවත්නා වැසි තත්ත්වයේ අඩු වීමක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත් මධ්‍යම කදුකර ප්‍රදේශ ආශ්‍රිතව සහ සබරගමුව, මහනුවර, නුවරඑළිය දිස්ත්‍රික්කවලත්, මාතර හා ගාල්ල දිස්ත්‍රික්කවලට මිලිමීටර 50 ට වැඩි වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nඑමෙන්ම, මන්නාරම සිට පුත්තලම, කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල ඉදිරි පැය 24 ක කාලය තුළ ධීවර සහ නාවික කටයුතුවල නොයෙදන ලෙස එම දෙපාර්තමේන්තුවේ අධ්‍යක්ෂ ජනරාල් අතුළ කරුණානායක ප්‍රකාශ කළා.\nවැසි අඩුවුව ද නායයෑම් සිදුවිය හැකි බැවින් ඒ සම්බන්ධයෙන් අවධානයෙන් පසුවන ලෙසයි ජාතික ගොඩනැගිලි පර්යේෂණ සංවිධානය ජනතාවගෙන් ඉල්ලා සිටින්නේ.",
       "URL": "https://www.hirunews.lk/311956/වැසි-අඩුවුණත්-නායයෑම්-ගැන-අවධානයෙන්-සිටින්න-කාලගුණ-විද්‍යා-දෙපාර්තමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=963"
}