{
       "Source": "hirunews",
       "Timestamp": "Friday, 10 March 2023 - 14:16",
       "Headline": "ඡන්ද අයිතිය වෙනුවෙන් මහජන නියෝජිත ප්‍රතිඥාවක් (වීඩියෝ)",
       "News Content": "ඡන්ද අයිතිය රැක ගැනීමේ මහජන නියෝජිත ප්‍රතිඥාවකට අත්සන් තැබීමට දේ‍ශපාලන පක්‍ෂ නායකයන්, සිවිල් සංවිධාන සහ ආගමික නායකයන් පිරිසක් කටයුතු කර තිබෙනවා.\nඒ, ඡන්ද අයිතිය සුරක්ෂිත කර ගැනීම උදෙසා වන මහජන නියෝජිත සමුළුව කොළඹ දී රැස්වූ අවස්‍ථාවේ දී.\nපළාත් පාලන ඡන්ද විමසීම දිගින් දිගට ම කල් දැමීමට එරෙහි ව පළාත් පාලන ඡන්ද විමසීම සඳහා තරග කරන දේශපාලන පක්ෂවල නායකයන්, සිවිල් සංවිධාන, වෘත්තිය සමිති , වෘත්තියවේදීන්, ආගමික නායකයන් ඇතුළු පිරිසකගේ සහභාගීත්වයෙන් මෙම සමුළුව පැවැත්වුණා.\nකෙසේ වුවත් ඊට ශ්‍රී ලංකා පොදුජන පෙරමු‍‍ණු මන්ත්‍රීවරුන් එක්ව සිටියේ නැහැ.",
       "URL": "https://www.hirunews.lk/329542/ඡන්ද-අයිතිය-වෙනුවෙන්-මහජන-නියෝජිත-ප්‍රතිඥාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=485"
}