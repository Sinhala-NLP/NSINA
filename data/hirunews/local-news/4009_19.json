{
       "Source": "hirunews",
       "Timestamp": "Sunday, 01 April 2018 - 16:39",
       "Headline": "වඟුරු බිමෙන් වැටලූ නීති විරෝධී මත්පැන් ස්කාගාරය (ඡායාරූප)",
       "News Content": "මතුගම, බොන්දුපිටිය ප්‍රදේශයේ වඟුරු බිමක් ආශ්‍රිතව පවත්වාගෙන ගිය මහා පරිමාණ කසිප්පු ස්කාගාරයක් අද (01) උදෑසන වටලා තිබෙනවා.\nවැටලීමේදී ගොඩා මිලි ලීටර් පහලොස් ලක්ෂ දොළොස් දහසක් අත්අඩංගුවට ගැනීමට වලාන දූෂණ මර්ධන ප්‍රහාරක ඒකකය පියවර ගෙන ඇති බව සඳහන්.\nඑළඹෙන අළුත් අවුරුදු සමයේ අලෙවි කිරීම සඳහා මෙම මත්පැන් නිෂ්පාදනය කිරීමට සූදානම් කර තිබූ බවටයි අනාවරය වී ඇත්තේ.\nවැටලීමේදී එක් සැකකරුවෙක් අත්අඩංගුවට ගැනීමට සමත්ව ඇති අතර ඔහුගෙන් කළ ප්‍රශ්න කිරීම්වලදී සැකකරුගේ මවගේ නිවස පිටුපස සඟවා තිබූ තවත් ගොඩා බැරල් දෙකක් පොලිසිය විසින් සොයාගැනුණා.\nඅනතුරුව නිවසේ හිමිකාරිය ද අත්අඩංගුවට ගෙන ඇති අතර අත්අඩංගුවට ගත් සැකකරු සහ සැකකාරිය වැලිපැන්න පොලිස් ස්ථානයට බාර දී ඇති බවයි වාර්තා වන්නේ.\nඉදිරි අධිකරණ කටයුතු වැලිපැන්න පොලීසිය විසින් සිදුකිරීමට නියමිත බව සඳහන්.\nඡායාරූප - ධනුෂ්ක ලංකා",
       "URL": "https://www.hirunews.lk/187408/වඟුරු-බිමෙන්-වැටලූ-නීති-විරෝධී-මත්පැන්-ස්කාගාරය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4009"
}