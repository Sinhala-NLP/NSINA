{
       "Source": "hirunews",
       "Timestamp": "Saturday, 02 January 2021 - 13:24",
       "Headline": "මෙගාවොට් 1000 ක විදුලි ව්‍යාපෘතියට කඩිනමින් අනුමැතිය ගැනීමට අවධානය",
       "News Content": "මෙගාවොට් 1000 ක් ජාතික පද්ධතියට එක් කිරීමේ විදුලි ව්‍යාපෘතිය වෙනුවෙන් පාරිසරික අනුමැතිය කඩිනමින් ලබා ගැනීමට පියවර ගන්නා බව සූර්යබල, සුළං සහ ජල විදුලි ජනන ව්‍යාපෘති සංවර්ධන රාජ්‍ය අමාත්‍ය දුමින්ද දිසානායක පවසනවා.\nපසුගියදා මධ්‍යම පරිසර අධිකාරියේ නිලධාරින් සමඟ රාජ්‍ය අමාත්‍යාංශයේදී පැවති සාකච්ඡාවකදී අමාත්‍යවරයා මේ බව කියා සිටියා.\nසෞභාග්‍යයේ දැක්ම ජාතික ප්‍රතිපත්තිය අනුව මෙරට බලශක්ති අවශ්‍යතාවය උපරිම ප්‍රමාණයක්, පුනර්ජනනීය බලශක්ති ප්‍රභවයන්ගෙන් ලබා ගැනීම සිය අමාත්‍යාංශයේ ඉලක්කය වන බවයි අමාත්‍යවරයා වැඩිදුරටත් සඳහන් කළේ.",
       "URL": "https://www.hirunews.lk/258563/මෙගාවොට්-1000-ක-විදුලි-ව්‍යාපෘතියට-කඩිනමින්-අනුමැතිය-ගැනීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2239"
}