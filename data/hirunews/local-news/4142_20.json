{
       "Source": "hirunews",
       "Timestamp": "Thursday, 04 January 2018 - 12:53",
       "Headline": "තන්තිරිමලෙන් හමුවූ ඇත් දළ යුගල කල්ලාරු ඇතාගේ බවට සැක",
       "News Content": "තන්තිරිමලේ ප්‍රදේශයේදී පසුගියදා අත්අඩංගුවට පත් වූ ඇත් දළ යුගල කල්ලාරු නමින් හැඳීන්වූ ඇතා ඝාතනය කර ලබා ගත් ඒවා බවට පොලීසිය සැක පළ කරනවා.\nමෙම ඇතා දැනට මාස 8 ක පමණ සිට විල්පත්තු ජාතික වනෝද්‍යානයේ හෝ ඒ අවට දක්නට නොලැබෙන බවයි හමුදාව සහ ඒ අවට පොලිස් ස්ථාන සිද්ධිය සම්බන්ධයෙන් විමර්ශනය සිදුකරන අනුරාධපුර කොට්ඨාශ අපරාධ විමර්ශන ඒකකය වෙත දැනුම්දී ඇත්තේ.\nඅඩි 4 යි අඟල් 7 ක දිගින් යුත් මෙම ඇත් දළ යුගල සමඟ  සැකකරුවන් තුන්දෙනෙකු පසුගිය මස 29 වනදා අත්අඩංගුවට ගනු ලැබුවේ අනුරාධපුර පොලිස් අධිකාරි තිළිණ හේවාපතිරණ වෙත ලද තොරතුරකට අනුවයි.\nඉන් එක් සැකකරුවෙකු මල්වතු ඔය පාලම අසලදී අත්අඩංගුවට ගත් අතර, ඉතිරි දෙදෙනා සිලාවතුර ප්‍රදේශයේදී පොලිස් භාරයට ගැණුනා.\nඒ අතර, සිලාවතුර පොලිස් වසමේ සිවිල් ආරක්ෂක කමිටු සභාපතිවරයා සිටීම ද විශේෂත්වයක්.\nමොවුන්ගෙන් හෙළි වූ කරුණු මත කිලෝග්‍රෑම් 50 ක් පමණ බරැති මෙම දළ යුගලය සොයා ගැණුනේ මල්වතුඔය පාලම අසල වන කැළෑබද ප්‍රදේශයක වළ දමා තිබියදීයි.",
       "URL": "https://www.hirunews.lk/180130/තන්තිරිමලෙන්-හමුවූ-ඇත්-දළ-යුගල-කල්ලාරු-ඇතාගේ-බවට-සැක",
       "Category": "Local News",
       "Parent URL": "https://www.hirunews.lk/local-news.php?pageID=4142"
}