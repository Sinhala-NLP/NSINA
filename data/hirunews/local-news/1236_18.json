{
       "Source": "hirunews",
       "Timestamp": "Monday, 11 April 2022 - 17:04",
       "Headline": "නවාස් ශරිෆ්ගේ සොයුරු ෂහබාස් ෂරීෆ් පාකිස්ථාන අගමැති ධුරයට",
       "News Content": "පාකිස්ථාන මුස්ලිම් ලීගයේ නවාස් පාර්ශවයේ නායක ෂෙබාස් ෂරිෆ් එරට නව අග්‍රාමාත්‍යවරයා ලෙස පාකිස්ථාන ජාතික සභාව හෙවත් පාර්ලිමේන්තුව මගින් අද තෝරා පත්කරගනු ලැබුවා.\nඒ, විපක්ෂ සන්ධානය මගින් හිටපු අග්‍රාමාත්‍ය ඉම්රාන් ඛාන් විශ්වාසභංගයකින් පැරදවීමෙන් අනතුරුවයි.\n70 හැවිරිදි ෂෙබාස් ෂරිෆ් පාකිස්ථානයේ තුන්වරක් අගමැති ධුරය හෙබවූ නවාස් ෂරිෆ්ගේ සොහොයුරායි.\nනව අගමැතිවරයා තෝරාගැනීමේ සැසිවාරය ආරම්භවද්දී හිටපු අග්‍රාමාත්‍ය ඉම්රාන් ඛාන් ප්‍රකාශ කළේ තමා ඇතුලු තෙහෙරික් ඊ ඉන්සාෆ් පක්ෂ මන්ත්‍රීවරුන් සියලුදෙනා ජාතික සභාවෙන් ඉල්ලා අස්වන බවයි.\nපාකිස්ථාන රුපියල් බිලියන 24 ක දූෂණ චෝදනා එල්ලවී ඇති පුද්ගලයෙකු අග්‍රාමාත්‍යවරයා ලෙස තෝරා පත් කරගැනීම රටට සිදුකරන අපහාසයක් ලෙසයි ඔහු හැඳින්වූයේ.",
       "URL": "https://www.hirunews.lk/301738/නවාස්-ශරිෆ්ගේ-සොයුරු-ෂහබාස්-ෂරීෆ්-පාකිස්ථාන-අගමැති-ධුරයට",
       "Category": "Local News",
       "Parent URL": "https://www.hirunews.lk/local-news.php?pageID=1236"
}