{
       "Source": "hirunews",
       "Timestamp": "Friday, 27 May 2022 - 10:54",
       "Headline": "පැය 17ක් පෝලිමේ සිට භූමිතෙල් එක හමාරක් ගත් මිනිස්සු",
       "News Content": "හැටන් ප්‍රදේශයේ භුමිතෙල් පාරිභෝගිකයන් පැය 17ක් පොලිමේ රැදි සිටිමින් භුමිතෙල් ලිටර් 1 ½ මිල දී ගත් සිද්ධියක් වාර්තා වනවා.\nහැටන් නගරයේ පිහිටි සිපෙට්කෝ ඉන්ධන පිරවුම්හලෙන් පැය 17කට ආසන්න කාලයක් පොලිමේ රැදී සිටිමින් තමන්ට භුමිතෙල් ලිටර් 1 ½ක් මිල දී ගැනීමට හැකි වූ බව යි හැටන් පාරිභෝගිකයන් පවසන්නේ.\nඑම ඉන්ධන පිරවුම්හලට භුමිතෙල් තොග ලැබෙන බවට ලද තොරතුරක් මත පාරිභෝගිකයන් (26) දින අලුයම 5 සිට දිගු පොලිම්වල රැඳී සිට තිබෙනවා.\n(26) දින උදැසන එම ඉන්ධන පිරවුම්හලට භුමිතෙල් තොග ලැබිමත් සමඟ පොලිම්වල රැඳී සිටි පිරිස් අතර ඇති වු නොසන්සුන්කාරි තත්ත්වයක් පාලනය කිරිමට යාමේ දී යුධ හමුදා භට පිරිස් සහ හැටන් පොලිසියේ නිලධාරින් හා පාරිභෝගිකයන් අතර දැඩි උණුසුම් තත්ත්වයක් ද ඇති වූ බව සඳහන්.",
       "URL": "https://www.hirunews.lk/305421/පැය-17ක්-පෝලිමේ-සිට-භූමිතෙල්-එක-හමාරක්-ගත්-මිනිස්සු",
       "Category": "Local News",
       "Parent URL": "https://www.hirunews.lk/local-news.php?pageID=1140"
}