{
       "Source": "hirunews",
       "Timestamp": "Monday, 25 April 2022 - 16:41",
       "Headline": "ලොව වයස්ගතම කාන්තාව ජීවිතක්ෂයට",
       "News Content": "ලොව වයස්ගතම පුද්ගලයා ලෙස මෙතෙක් සැලකුණු ජපාන ජාතික කානේ ටනාකා නමැති කාන්තාව වයස අවුරුදු 119ක්ව සිටියදී අද (25) මිය ගොස් තිබෙනවා.\nනිරිතදිග ජපානයේ ෆුකෝකා ප්‍රදේශයේ ඇය උපත ලබා ඇත්තේ 1903 වසරේ ජනවාරි 2 වන දායි.\nඒ, රයිට් සහෝදරයන් ප්‍රථම පියාසැරිය ගුවන් ගත කළ වසර මෙන්ම මාරි කියුරි නොබෙල් ත්‍යාගය දිනූ ප්‍රථම කාන්තාව බවට පත්වූ වසරයි.\nමිය යන තුරුම යහපත් සෞඛ්‍ය තත්ත්වයෙන් පසු වූ ඇය දාදු ක්‍රීඩා, ගණිත ගැටලු විසඳීමට මෙන්ම සෝඩා සහ චොක්ලට් පානයට ප්‍රියත්වයක් දැක්වූ බව සඳහන්.\nමීට 100 වසරකට පෙර විවාහ වූ ඇයට දරුවන් 4 දෙනෙකු සිටි අතර තවත් දරුවෙකු හදා වඩාගෙන තිබෙනවා.",
       "URL": "https://www.hirunews.lk/302788/ලොව-වයස්ගතම-කාන්තාව-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1210"
}