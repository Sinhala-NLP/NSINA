{
       "Source": "hirunews",
       "Timestamp": "Friday, 24 February 2023 - 14:10",
       "Headline": "මාස 05ක දී රජයේ හිඟ බිල්පත්වලින් අඩක් ගෙවා දැමෙයි",
       "News Content": "නව රජය බලයට පත් වනවිට හිඟව තිබූ බිල්පත්වලින් 53% ක් පසුගිය මාස 05 තුළ ගෙවා දැමීමට කටයුතු කළ බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඔහු පෙන්වා දෙන්නේ 8% ක ඍණ ආර්ථිකයක් පැවති වටපිටාවක පැවති බිල්පත්වලින් අඩකට වඩා වැඩි ප්‍රමාණයක් ගෙවා දැමීමට හැකිවීම ධනාත්මක කරුණක් බවයි.\nඉකුත් සැප්තැම්බර් 01 වනදා වනවිට රුපියල් බිලියන 360ක හිඟ බිල්පත් තිබූ අතර, ඉන් බිලියන 191ක් ගෙවා දැමීමෙන් අනතුරුව මේ වනවිට රුපියල් බිලියන 169ක බිල්පත් හිඟව පවතින බවයි මුදල් රාජ්‍ය අමාත්‍ය රංජිත් සියඹලාපිටිය කියා සිටියේ.",
       "URL": "https://www.hirunews.lk/328200/මාස-05ක-දී-රජයේ-හිඟ-බිල්පත්වලින්-අඩක්-ගෙවා-දැමෙයි",
       "Category": "Local News",
       "Parent URL": "https://www.hirunews.lk/local-news.php?pageID=516"
}