{
       "Source": "hirunews",
       "Timestamp": "Friday, 06 August 2021 - 13:28",
       "Headline": "ඩෙල්ටා ආසාදිතයින් 117 දක්වා ඉහළට - වැඩි පිරිසක් බස්නාහිරින් (වීඩියෝ)",
       "News Content": "මෙතෙක් සිදුකළ සාම්පල පරීක්ෂාවලදී ඩෙල්ටා ප්‍රභේදය ආසාදිත වූ පුද්ගලයින්ගේ සංඛ්‍යාව 117 දක්වා ඉහළ ගොස් තිබෙනවා.\nශ්\n‍\nරී ජයවර්ධනපුර විශ්වවිද්\n‍\nයාලය මගින් නිකුත් කළ වාර්තාවකට අනුවයි මෙලෙස ඩෙල්ටා ආසාදිතයන් ඉහළ ගොස් ඇති බවට සඳහන් වුණේ.\nකෙසේ වෙතත් සෞඛ්‍ය අංශ පෙන්වා දෙන්නේ ඩෙල්ටා ප්‍රභේදය ආසාදනය වූ තවත් බොහෝ පිරිස් සමාජය තුළ සිටිය හැකි බවයි.\nදැනට වාර්තා වී ඇති ඩෙල්ටා ප්‍රභේදය ආසාදිතයන් 117 දෙනාගෙන් වැඩි ප්‍රමාණයක් බස්නාහිර පළාතෙන් වාර්තා වී තිබෙනවා.\nකොළඹ, අංගොඩ, කඩුවෙල, නුගේගොඩ, ගල්කිස්ස, බොරලැස්ගමුව, මහරගම සහ පිළියන්දල ප්‍රදේශවලින් මෙම ආසාදිතයින් වාර්තා වී ඇති බවයි දැනට සිදුකරන ලද පරීක්ෂණවලදී අනාවරණ වී ඇත්තේ.\nමීට අමතරව කළුතර, බියගම සහ කඩවත මෙන්ම රාගම යන ප්‍රදේශවලින් ද මෙම ආසාදිතයින් වාර්තා වී තිබෙනවා.\nබස්නාහිර පළාතට අමතරව ගාල්ල, මාතර, රත්නපුර, කුරුණෑගල සහ අම්පාර යන දිස්ත්‍රික්කවලින් ද ඩෙල්ටා ප්‍රභේදය ආසාදනය වූ පුද්ගලයින් හදුනාගෙන ඇති බවයි වාර්තා වන්නේ.\nමේ අතර, කොරෝනා ආසාදනය වූ පාර්ලිමේන්තුවේ මැති ඇමතිවරුන්ගේ සංඛ්‍යාව 4 දක්වා ඉහළ ගියා.\nපසුගිය දා අමාත්‍ය මහින්දානන්ද අලුත්ගමගේ ට කොරෝනා ආසාදනය වූ අතර දිලිප් වෙදආරච්චි, ජානක තිස්ස කුට්ටිආරච්චි සහ රෝහණ දිසානායක යන මන්ත්‍රීවරුන් ද ආසාදිතයන් බවට අද හඳුනාගැනුණා.\nඑසේම මේ වන විට  අමාත්‍යවරුන් වන විමල් වීරවංශ සහ උදය ගම්මන්පිල ස්වයං නිරෝධායනයට ලක්වෙමින් සිටින්නේ කොරෝනා ආසාදිතයන්ගේ ආශ්‍රිතයන් වීම හේතුවෙන්.\nඑසේම දැනට සිර දඬුවම් විදින හිටපු පාර්ලිමේන්තු මන්ත්‍රී රන්ජන් රාමනායකට කොරෝනා ආසාදනය වී තිබෙනවා.\nඒ හේතුවෙන් ඔහු අගුණුකොළපැලැස්ස බන්ධනාගාරයේ කොරෝනා ප්‍රතිකාර මධ්‍යස්ථානයට යොමු කර ඇති බවයි බන්ධනාගාර දෙපාර්තමේන්තුව සඳහන් කළේ.\nපසුගිය දා රන්ජන් රාමනායක හිටපු මන්ත්‍රීවරයා මීගමුව ප්‍රදේශයේ පැවති අවමංගල්‍ය උත්සයකට ද රැගෙන ඒමටයි බන්ධනාගාර නිලධාරීන් කටයුතු කරනු ලැබුවේ.\nමේ අතර කොරෝනා ආසාදනය වීමෙන් මේ දක්වා ගර්භනී මව්වරුන් 18 දෙනෙකු මරණයට පත්ව ඇති බව සෞඛ්‍ය ප්‍රවර්ධන කාර්යාංශයේ අද කැඳවා තිබූ මාධ්‍ය හමුවකට එක්වෙමින් පවුල් සෞඛ්‍ය කාර්යාංශයේ විශේෂඥ  වෛද්‍ය සංජීව ගොඩකන්ද කියා සිටියා.\nනියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළේ කොරෝනා ආසාදිතයන් සඳහා වෙන් කර ඇති ඇඳන් 33,575න් ඇඳන් 32,316ක්ම මේ වනවිට භාවිතයට ගැනෙන බවයි.\nඑමෙන්ම දැඩි සත්කාර ඒකකවල 80 දෙනෙකු ප්‍රතිකාර ලබමින් සිටින බවද ඔහු එහිදී කියා සිටියා.\nඑමෙන්ම මේ වන විට පෞද්ගලික රෝහල්වල ද ප්‍රතිකාර ලබන කොරෝනා රෝගීන් සංඛ්‍යාව උපරිම මට්ටමකට ළඟා වී ඇති බව පෞද්ගලික රෝහල් හා සාත්තු නිවාස සංගමයේ සභාපති ආනන්ද කුරුප්පුආරච්චි කියා සිටියා.\nමේ අතර, මෙරට සමාජය තුල කෝවිඩ් 19 ඩෙල්ටා ප්\n‍\nරභේදය කෙතරම් සීඝ්\n‍\nරයෙන් පැතිර යන්නේ දැයි පිළිබඳව ශ්\n‍\nරී ජයවර්ධනපුර විශ්වවිද්\n‍\nයාලයේ ප්\n‍\nරතිජීව විද්\n‍\nයා හා අණුක විද්\n‍\nයා අධ්\n‍\nයයන අංශයේ ආචාර්ය චන්දිම ජීවන්දර ට්විටර් පණිවිඩයක් නිකුත් කරමින් පෙන්වා දෙනවා.\nමෙම ට්විටර් පණිවිඩයට ඩෙල්ටා ප්\n‍\nරභේදයේ ජූලි මාසයේ ව්\n‍\nයාප්තිය පෙන්වා දෙන රූප සටහනක් එක් කරන ආචාර්ය ජීවන්දර සඳහන් කරන්නේ මේ වනවිට කොළඹ නගරය තුළ කොවිඩ් 19 ඩෙල්ටා ප්\n‍\nරභේදය සිත සසල කරන මට්ටමින් පැතිර යන බවයි.\nජූලි මස මුල් සතිය තුළදී කොළඹ නගරයේ කොවිඩ් 19 ආසාධිතයින් ගෙන් 75%කට වැඩි ප්\n‍\nරතිශතයක් ඇල්ෆා ප්\n‍\nරභේදය සතු කරගෙන තිබුණු අතර ආචාර්ය ජීවන්දර ට්විටර් පණිවිඩය හරහා නිකුත් කළ සටහනේ දැක්වෙන ආකාරයට මෙම තත්ත්වය ජුලි 31 වන විට උඩු යටිකුරු වී තිබෙනවා.\nමෙරට කොරෝනා රෝග තත්ත්වය සහ ව්\n‍\nයාප්තිය පිළිබඳ වඩාත් විශ්වසනීය තොරතුරු සපයන ජයවර්ධනපුර විශ්ව විද්\n‍\nයාලයේ\n‍\nප්\n‍\nරතිජීව විද්\n‍\nයා සහ අණුක විද්\n‍\nයා අධ්\n‍\nයයන අංශයෙහි ආචාර්ය වරයාට අනුව ජූලි මස 31 වනදා වන විට කොළඹ නගරයේ කොරෝනා ආසාධිතයින් ගෙන් 90%ට වැඩි ප්\n‍\nරමාණයකට ඩෙල්ටා ප්\n‍\nරභේදය වැළඳී ඇති බවටයි ඔහු පෙන්වා දෙන්නේ.\nආචාර්ය චන්දිම ජීවන්දර පෙන්වා දෙන්නේ මෙම තත්ත්වය අතිශයින් සැලකිලිමත් විය යුතු බරපතළ තත්ත්වයක් බවටයි.",
       "URL": "https://www.hirunews.lk/279016/ඩෙල්ටා-ආසාදිතයින්-117-දක්වා-ඉහළට-වැඩි-පිරිසක්-බස්නාහිරින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1771"
}