{
       "Source": "hirunews",
       "Timestamp": "Wednesday, 05 October 2016 - 19:37",
       "Headline": "කැළණි ගඟේ මැණික් ඉල්ලමක් නීති විරෝධීව ගොඩ දමයි",
       "News Content": "ගම්පහ, මීතිරිගල - හද්දුවත්ත ප්‍රදේශයෙන් ගලා බසින කැලණි ගඟේ කලක පටන් මැණික් ඉල්ලමක් නීති විරෝධීව ගොඩදමන බවට හිරු සී.අයි.ඒ වෙත තොරතුරක් වාර්තා වුණා.\nජාවාරම සිදුවන ස්ථානයට ලගාවීමට තිබු ප්‍රධාන බාධාව වුයේ ජංගම දුරකථන භාවිතා කරමින් ඔත්තුකරුවන් 40 කට ආසන්න පිරිසක් හද්දුවවත්ත අවට ප්‍රදේශ පුරා නිරන්තරයෙන් සැරිසැරීමයි.\nගම්වාසීන් පවසන්නේ ගඟ ආසන්නයේ ඇති ගොඩ ඉඩමකට ලබාදී ඇති මැණික් කැණීම් බලපත්‍රයකට මුවාවී මෙම ජාවාරම සිදුකරනා බවයි.\nඉල්ලම් එක් රැස්කිරීම සදහා දිනපතා කිමිදුම්කරුවන් 20 දෙනෙකු පමණ කැළණි ගගේ කිමිදීම් සිදුකරනවා.\nඔවුන් ද අවට ප්‍රදේශය පිළිබදව පසුවන්නේ දැඩි විමසිල්ලෙන්.\nකිමිදුම්කරුවන් ගෙන එන එම මැණික් ඉල්ලම් ගංඉවුර අසලට ලංකර ගන්නේ කේබල් උපයෝගී කරගනිමින් නිමවා ඇති යන්ත්‍රයක් හරහායි.\nගම්වාසීන් පැවසුවේ විශාල වශයෙන් ඉල්ලම් ගංඉවුරේ ගොඩගසා ගත් පසු ඒවා ගොඩට ගැනීම සිදුවන්නේ රාත්‍රී කාලයේදී බවයි.\nඇතැම් අවස්ථාවල පොලිස් නිලධාරින් ද මෙම ස්ථානයට පැමිණෙන අයුරු අප රහසිගත කැමරා කාචවල සටහන් වුණා.\nඑහෙත් පුදුමයට කරුණක් වන්නේ ඒ කිසිදු අවස්ථාවක මෙම ඉඩමේ ඇති යන්ත්‍ර සුත්‍ර, මීට සම්බන්ධ කිමිදුම්කරුවන් හෝ ඔත්තුකරුවන් කිසිවෙක් පොලිස් නිලධාරින්ට හසු නොවීමයි.",
       "URL": "https://www.hirunews.lk/144532/කැළණි-ගඟේ-මැණික්-ඉල්ලමක්-නීති-විරෝධීව-ගොඩ-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4849"
}