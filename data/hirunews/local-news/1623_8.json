{
       "Source": "hirunews",
       "Timestamp": "Sunday, 17 October 2021 - 9:08",
       "Headline": "සෞදියේ අතරමං වූ තවත් ලාංකික කාන්තාවක්",
       "News Content": "සෞදි අරාබියේ තියාද් ප්‍රදේශයේ නිවසක හාම්පුතුන් විසින් බලහත්කාරයෙන් රඳවා ගෙන සිටින ශ්‍රී ලාංකික කාන්තාවක මෙරටට ගෙන්වා ගැනීමට අවශ්‍ය පියවර ආරම්භ කර ඇති බව විදේශ සේවා නියුක්ති කාර්යංශය පවසනවා.\nඑහි මාධ්‍ය ප්‍රකාශක මංගල රන්දෙණිය හිරු ප්‍රවෘත්තී අංශයට කියා සිටියේ ඒ අනුව ඇය ගෘහ සේවය සඳහා එරටට යවන ලද විදේශ රැකියා ආයතනයට අදාළ නියෝග නිකුත් කර ඇති බවයි.\nඅවිස්සාවේල්ල ප්‍රදේශයේ පදිංචි එම කාන්තාව කුරුණෑගල ප්‍රදේශයේ පිහිටි විදේශ රැකියා ආයතනයකට මුදල් ලබා දී ගෘහ සේවය සඳහා සෞදි අරාබියට ගොස් ඇත්තේ 2017 වසරේ  ඔක්තෝම්බර් මාසයේදීයි.\nකෙසේ නමුත් එම නිවසේ හාම්පුතුන් විසින් ඇයව බලහත්කාරයෙන් සිරකර තබා ගෙන මේ දක්වා දැඩි වදහිංසා පමුණු වන බව සඳහන්.\nඒ පිළිබඳව අදාළ කාන්තාව එම නිවසේ හාම්පුතුන්ට රහසිගතව සෞදි අරාබියේ සිට හිරු ප්‍රවෘත්ති අංශයට දුරකථන ඇමතුමක් ලබා දෙමින් උපකාර ඉල්ලා සිටියා.",
       "URL": "https://www.hirunews.lk/285232/සෞදියේ-අතරමං-වූ-තවත්-ලාංකික-කාන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=1623"
}