{
       "Source": "hirunews",
       "Timestamp": "Saturday, 17 April 2021 - 6:43",
       "Headline": "දැරණියගල ප්‍රාදේශීය සභාවේ සභාපතිවරයා අත්අඩංගුවට (වීඩියෝ)",
       "News Content": "ජාතික ජල සම්පාදන මන්ඩලය විසින් දැරනියගල කඹුරුගොමුව ප්‍රදේශයේ ක්‍රියාත්මක කරන ජල ව්‍යාපෘතියකට අයත් ජල මනු 477 සහ තවත් උපකරණ කිහිපයක් සොරකම් කිරීමක් පිළිබඳව පසුගිය මාර්තු තිස් වෙනිදා දැරනියගල පොලීසියට පැමිණිල්ලක් ලැබී තිබෙනවා.\nමෙම මෙම පැමිණිල්ල අනුව ක්‍රියාත්මක වූ දැරනියගල පොලීසිය සිද්ධිය සම්බන්ධයෙන් සැකපිට එම ගබඩාව භාර ලිපිකරුවෙක් සහ රියදුරෙක් සහ තවත් පුද්ගලයෙක් අත්අඩංගුවට ගෙන ප්‍රශ්න කරනු ලැබුවා.\nසිදුකළ දීර්ඝ ප්‍රශ්න කිරීම් වලින් අනතුරුව ඊයේ දිනයේ දී සොරකම් කරන බවට සැක කෙරෙන ජල මනු අනු හතක් (97)දැරනියගල ප්‍රාදේශීය සභාවේ සභාපතිවරයා සතුව තිබී සොයාගෙන තිබෙනවා.\nසභාපතිවරයා අත්අඩංගුවට ගෙන ඇත්තේ මෙම ජල මනු සොරබඩු බව දැන ඒවා ළඟ තබාගැනීමේ වරදටයි.\nඔහු අද දින අධිකරණයට ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/268656/දැරණියගල-ප්‍රාදේශීය-සභාවේ-සභාපතිවරයා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2015"
}