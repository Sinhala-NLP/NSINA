{
       "Source": "hirunews",
       "Timestamp": "Sunday, 13 September 2020 - 17:23",
       "Headline": "මාර්ග දෙපස පැළ දස ලක්ෂයක් සිටුවීමට උපදෙස්",
       "News Content": "මාර්ග දෙපස පැළ දස ලක්ෂයක් සිටුවීමේ හරිත ව්‍යාපෘතිය කඩිනම් කරන ලෙසට මහාමාර්ග අමාත්‍ය ජොන්ස්ටන් ප්‍රනාන්දු නිලධාරින්ට උපදෙස් ලබාදී තිබෙනවා.\nදැනට ක්‍රියාත්මක කිලෝමීටර් ලක්ෂයේ මාර්ග සංවර්ධන ප්‍රගති සමාලෝචන රැස්වීමට එක්වෙමින් ඔහු කියා සිටියේ සෞභාග්‍යයේ දැක්ම නව රජයේ ප්‍රතිපත්ති ප්‍රකාශයට අනුව, තිරසාර පරිසර කළමනාකරණය ක්‍රියාත්මක කිරිමේ අරමුණින් රට පුරා පැළ දස ලක්ෂයක් සිටුවීමේ මෙම ව්‍යාපෘතිය ආරම්භ කර ඇති බවයි.\nඒ ඒ පළාත්වලට ආවේණික මාර්ග දෙපස සිටුවීම සඳහා ගැලපෙන ශාක ප්‍රභේදයන් හඳුනා ගැනීම සිදුකරන ලෙසට ද අමාත්‍ය ජොන්ස්ටන් ප්‍රනාන්දු බලධාරින්ට උපදෙස් ලබාදී තිබෙනවා.",
       "URL": "https://www.hirunews.lk/250114/මාර්ග-දෙපස-පැළ-දස-ලක්ෂයක්-සිටුවීමට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2457"
}