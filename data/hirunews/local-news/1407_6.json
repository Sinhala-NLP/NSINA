{
       "Source": "hirunews",
       "Timestamp": "Saturday, 22 January 2022 - 14:10",
       "Headline": "සියල්කොට් ඝාතනයේ එක් සැකකරුවෙකුට සිරදඬුවම් (වීඩියෝ)",
       "News Content": "පාකිස්ථානයේ සියල්කොට්හි දී ඝාතනය කෙරුණු ප්‍රියන්ත කුමාරගේ දර්ශන සමාජ මාධ්‍යයට එක් කළ පුද්ගලයෙකුට වසරක සිර දඬුවමක් සහ රුපියල් ලක්ෂයක දඩයක් එරට අධිකරණය විසින් නියම කර තිබෙනවා.\nඅදාළ සිද්ධියට සම්බන්ධ පුද්ගලයෙකුට අධිකරණය මඟින් දඬුවම් ලබාදුන්නේ ප්‍රථමවරට වීම විශේෂත්වයක්.\nප්‍රියන්ත කුමාර පාකිස්ථානයේ ඔහු සේවය කළ සියල්කෝට් හි කර්මාන්ත ශාලාවක දී ඝාතනය කෙරුණේ, පසුගිය දෙසැම්බර් 3 වැනිදා යි.\nප්‍රියන්ත කුමාර ඝාතනය කෙරෙන වීඩියෝ දර්ශන සමාජ මාධ්‍ය වෙත මුදාහැරි පුද්ගලයා එරට පොලිසිය මඟින් හඳුනාගෙන ත්‍රස්ත මර්දන\nඅධිකරණය හමුවට ඉදිරිපත් කළා.\nමුහම්මද් අද්නාන් නැමති සැකකරු විසින් තමන් අදාළ සිද්ධියට වරදකරු බවත් තමා විසින් විසින් එම නොමනා ක්‍රියාව සිදු කළ බවට අධිකරණය හමුවේ පිළිගෙන ඇති බවට යි එරට මාධ්‍ය වාර්තා කරන්නේ.\nඒ අනුව ඔහුට වසරක සිර දඬුවමක් සහ පාකිස්ථානු රුපියල් දස දහසක දඩ මුදලක් අධිකරණය මඟින් නියම කෙරුණා.",
       "URL": "https://www.hirunews.lk/294784/සියල්කොට්-ඝාතනයේ-එක්-සැකකරුවෙකුට-සිරදඬුවම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1407"
}