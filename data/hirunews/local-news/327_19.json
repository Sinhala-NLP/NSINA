{
       "Source": "hirunews",
       "Timestamp": "Sunday, 21 May 2023 - 15:09",
       "Headline": "විදේශ ගමන් බලපත්‍ර අයදුම්කරුවන්ගෙන් මුදල් වංචා කළ තවත් 6 දෙනෙක් අත්අඩංගුවට",
       "News Content": "තැරැව්කරුවන් ලෙස පෙනී සිටිමින් විදේශ ගමන් බලපත්‍ර අයදුම්කරුවන්ගෙන් රුපියල් 25,000 බැගින් ගත් තවත් පුද්ගලයින් 6 දෙනෙකු අත්අඩංගුවට ගෙන තිබෙනවා.\nඒ අනුව සිද්ධියට අදාළව මේ වන විට අත්අඩංගුවට ගෙන ඇති මුළු සංඛ්‍යාව 15ක්.\nආගමන විගමන දෙපාර්තමේන්තුව අසළ දී සිදුවන මූල්‍ය වංචාවන් පිළිබඳව පසුගිය දා හිරු ප්‍රවෘත්ති කණ්ඩායම අනාවරණයක් සිදු කළා.\nබත්තරමුල්ල ආගමන විගමන දෙපාර්තමේන්තුව අසල පිහිටි ප්‍රදේශයේ දී තලංගම පොලීසිය සහ නුගේගොඩ අපරාධ විමර්ශන කොට්ඨාසය ඒකාබද්ධව සිදු කළ වැටලීමක දී මත්ද්‍රව්‍ය සමඟ පුද්ගලයන් 16 දෙනෙකු ඊයේ (20) දිනයේ ද අත්අඩංගුවට ගෙන තිබුණා.\nඑම සැකකරුවන් අවුරුදු 20 හා 73 අතර වයස්වල පසුවන හෝකන්දර, කොටහේන, කිරුළපන කුලියාපිටිය, මාලඹේ, බත්තරමුල්ල, තිස්සමහරාම මස්කෙළිය, මොරටුව, පැලවත්ත, වත්තල සහ කඩුවෙල යන ප්‍රදේශවල පදිංචිකරුවන් බවයි වාර්තා වූයේ.\nපෝලිම්වල රැදී නොසිට නියමිත ක්‍රමවේදයෙන් බැහැරව ගමන් බලපත්‍රයක් නිකුත් කිරීම සඳහා මොවුන් රුපියල් 25,000 බැගින් අය කර ඇති බව අනාවරණ වී තිබුණා.",
       "URL": "https://www.hirunews.lk/335827/විදේශ-ගමන්-බලපත්‍ර-අයදුම්කරුවන්ගෙන්-මුදල්-වංචා-කළ-තවත්-6-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=327"
}