{
       "Source": "hirunews",
       "Timestamp": "Wednesday, 11 October 2017 - 18:46",
       "Headline": "පරිසරයට වටිනාකමක් දෙන්න වගකීම් ඉටුකරන්න - ජනපති",
       "News Content": "පරිසරයට ඉහළ වටිනාකමක් ලබා දෙමින් තම වගකීම් නිසි ලෙස ඉටු  කිරීමට කැපවීම  සියලූදෙනාගේ වගකීමක් බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ මහනුවර - කන්දෙතැන්න වැව් ඉස්මත්තේ පැවති ජලපෝෂක ප්‍රදේශ සංරක්ෂණය හා වනරෝපා ජාතික රුක්රෝපණ වැඩසටහනේ සමාරම්භක උත්සවයට අද එක්වෙමින්.\nපසුගිය වසර කිහිපය පුරා අඛන්ඩව මුහුණදීමට සිදුවූ ගංවතුර, නායයෑම්, නියඟය වැනි ආපදා තත්ත්වයන් මිනිසා, පරිසරය වෙනුවෙන් වගකීම් ඉටු නොකිරීම නිසා මුහුණදීමට සිදුවූ ප්‍රති විපාකයන් බවයි ජනාධිපතිවරයා එහිදී පෙන්වා දුන්නේ.\nසංවර්ධනය අත්‍යාවශය සේම ඒ සඳහා නිසි සැළසුම් සහ ප්‍රතිපත්තීන්ට අනුව මෙන්ම පරිසර නීතිරීතිවලට අනුකූලව කටයුතු කිරීමේ අවශ්‍යතාවද ජනාධිපතිවරයා මෙහිදී පෙන්වා දුන්නා.",
       "URL": "https://www.hirunews.lk/173239/පරිසරයට-වටිනාකමක්-දෙන්න-වගකීම්-ඉටුකරන්න-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4277"
}