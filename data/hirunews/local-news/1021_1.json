{
       "Source": "hirunews",
       "Timestamp": "Thursday, 14 July 2022 - 22:43",
       "Headline": "අංශ කිහිපයකට ඩීසල් ලබාදීම වෙනුවෙන් ලියාපදිංචියට LIOC සමාගමෙන් පියවර",
       "News Content": "ශ්‍රී ලංකා සංචාරක මණ්ඩලයේ ලියාපදිංචි සංචාරක සේවා සපයන්නන් ඇතුලුව සංචාරක කර්මාන්තය ආශ්‍රිත සේවාවල නිරතවන්නන් මෙන්ම තවත් අංශ කිහිපයකට ඩීසල් සැපයීමට ලංකා ඉන්දියන් ඔයිල් සමාගම තීරණය කර තිබෙනවා.\nලියාපදිංචි අපනයනකරුවන්, සංචාරක සේවා සපයන්නන්, බලපත්‍රලාභී විදුලි සංදේශ සේවා සපයන්නන් සහ විදුලි උත්පාදන සමාගම් ඩීසල් සැපයීම සඳහා නියාමන රාමුව තුළ ලියාපදිංචි කිරීමටයි ලංකා IOC සමගම සැලසුම් කර ඇත්තේ.\nමේ සම්බන්ධයෙන් වන කොන්දේසි කිහිපයක් එම සමාගම විසින් ප්‍රකාශයට පත්කර තිබෙනවා.\n1. ඩීසල් සැපයීම සඳහා මාර්ගගත ලියාපදිංචි කිරීමේ පෝරමය සියලුම අයදුම්කරුවන් විසින් අනිවාර්යයෙන් පිරවිය යුතුයි. සියලුම අයදුම්කරුවන් පෝරමය සම්පුර්ණ කර, අවශ්‍ය ලියකියවිලි සමඟ එය මාර්ගගතව ඉදිරිපත් කිරීමට අවශ්‍ය වනවා.\n2. ඩීසල් සැපයීම සඳහා වන ක්‍රමවේද අනුගමනය කරන ලෙසට අයදුම්කරුවන්ගෙන් ඉල්ලීමක් කෙරෙනවා.\n3. ලීටරයක සැපයුම් මිල කාලානුරූපව වෙනස් වීමට යටත් වන අතර මෙම නිවේදනයේ සඳහන් වන දින සිට බලාත්මක වනු ඇති.\nමේ සම්බන්ධයෙන් වන වැඩිදුර තොරතුරු පහත වෙබ් අඩවියට පිවිසීමෙන් ලබාගත හැකියි.\nතවත් තොරතුරු මෙතැනින්",
       "URL": "https://www.hirunews.lk/310005/අංශ-කිහිපයකට-ඩීසල්-ලබාදීම-වෙනුවෙන්-ලියාපදිංචියට-lioc-සමාගමෙන්-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1021"
}