{
       "Source": "hirunews",
       "Timestamp": "Friday, 28 July 2023 - 18:27",
       "Headline": "මිතුරියගේ රන් භාණ්ඩ සොර ගත් කාන්තාවක් අත්අඩංගුවට",
       "News Content": "සිය මිතුරියගේ රන් භාණ්ඩ සහිත අත් බෑගය සොරාගත් කාන්තාවක් ගම්පොල පොලිසිය විසින් අද (28) අත්අඩංගුවට ගෙන තිබෙනවා.\nසිය දරුවා පෙරපාසල අවසන්ව පැමිණෙන තෙක් එම ස්ථානයේ රැඳී සිටියදී යි මෙම සොරකම සිදු වී ඇත්තේ.\nලක්ෂ 08ක රන් භාණ්ඩ සහ මුදල් එම අත් බෑගයේ තිබී ඇති බවයි පොලිසිය පවසන්නේ.\nඅදාල සොරකමෙන් පසුව බෑගය අස්ථාන ගත වූ බවට එම කාන්තාව පොලිසියට පැමිණිලි කිරීමෙන් අනතුරුව එම ස්ථානයේ තිබූ ආරක්ෂිත කැමරා පරික්ෂාවෙන් පසු සැකකාර මිතුරියව අත්අඩංගුවට ගෙන තිබෙනවා.\nඅත්අඩංගුවට ගැනීමෙන් පසු එම සැකකාර කාන්තාවගේ නිවෙස පරීක්ෂා කිරීමේ දී සූක්ෂමව සඟවා තිබූ රන් භාණ්ඩ සොයා ගැනීමට පොලිසිය සමත් වූ බවයි පවසන්නේ.\nඅත්අඩංගුවට ගත් සැකකාරිය සහ භාණ්ඩ අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/342859/මිතුරියගේ-රන්-භාණ්ඩ-සොර-ගත්-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=143"
}