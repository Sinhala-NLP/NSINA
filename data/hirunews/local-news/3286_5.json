{
       "Source": "hirunews",
       "Timestamp": "Sunday, 23 June 2019 - 10:24",
       "Headline": "ව්‍යාජ කච්චේරියක් වටලා සැකකරුවෙකු අත්අඩංගුවට",
       "News Content": "රත්නපුර ප්‍රදේශයේ නිවසක භූගත ස්ථානයක ඉතා රහසිගතව පවත්වාගෙන ගිය ව්‍යාජ කච්චේරියක් වටලා සැකකරුවෙකු අත්අඩංගුවට ගෙන තිබෙනවා.\nව්‍යාජ ලෙසට සකස් කළ වැලි බලපත්‍රයක් පිළිබඳ වැල්ලවාය පොලිසියේ බුද්ධි අංශයට ලැබුනු තොරතුරකට අනුව සිදුකළ මෙහෙයුමකදීයි රත්නපුරප්‍රදේශයේ පවත්වාගෙන ගිය කච්චේරිය සොයාගෙන ඇත්තේ.\nවැටලීමේදී ව්‍යාජ ලෙසට සකස් කළ රාජ්‍ය නිලධාරීන්ගේ නිල මුද්‍රා 63ක්, පරිගණක, ස්කෑනර් යන්ත්‍ර ඇතුලු උපකරණ රැසක් ද පොලිස් භාරයට ගෙන තිබෙනවා.\nසැකකරු විසින් ජාතික හැඳුනුම්පත්, අධ්‍යාපන සහතික, උපාධි සහතික, උප්පැන්න, මරණ, විවාහ සහතික, වාහන ආදායම් බලපත්‍ර, වැලි ප්‍රවාහන බලපත්‍ර ඇතුලු ලිපි ලේඛණ රැසක් ව්‍යාජව සකස් කර තිබියදී සොයාගෙන ඇති බවයි අප වාර්තාකරු සඳහන් කළේ.\n63 හැවිරිදි සැකකරු මීට පෙර ද මෙවැනි සිදුවීම් සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ අයෙක් බව සඳහන්.\nමෙම පුද්ගලයා වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/218937/ව්‍යාජ-කච්චේරියක්-වටලා-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3286"
}