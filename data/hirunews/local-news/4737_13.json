{
       "Source": "hirunews",
       "Timestamp": "Monday, 26 December 2016 - 12:50",
       "Headline": "‘‘අග්නි - පහ’’ ශ්‍රී ලංකාවේ ගුවන් ගමන් ප්‍රමාද කරයි",
       "News Content": "ඉන්දියාව අද දිනයේ ක්‍රියාත්මක කරන මිසයිල අත්හදාබැලීමක් හේතුවෙන් කටුනායකින් ඇරඹෙන ගුවන් ගමන් කිහිපයක් ප්‍රමාදවන බව ගුවන් ගමන් පාලකවරුන්ගේ සංගමය ප්‍රකාශ කළා.\nඑම සංගමයේ උප සභාපති තරිඳු ගජධීර ප්‍රකාශ කළේ අද පෙරවරුවේ සිංගප්පූරුව, මලයාසියාව සහ ඉන්දුනීසියාවේ ජකර්තා නුවර බලා යාමට නියමිතව තිබූ ගුවන් ගමන් මෙලෙස ප්‍රමාද වන බවයි.\nඒ අනුව සිංගප්පූරුව බලා පියාසර කිරීමට නියමිතව තිබූ යූ.එල්. 302 දරණ ගුවන් යානය, මලයාසියාව බලා පියාසර කිරීමට නියමිතව තිබූ යූ.එල්. 314 ගුවන් යානය සහ ඉන්දුනීසියාවේ ජකර්තා නුවර බලා පියසර කිරිමට නියමිතව තිබූ යූ.එල්. 364 ගුවන් යානය මධ්‍යහ්න 12 න් පසු ගුවන් ගතවීමට නියමිත බවයි ගුවන් ගමන් පාලකවරුන්ගේ සංගමය වැඩිදුරටත් සඳහන් කළේ.",
       "URL": "https://www.hirunews.lk/150597/අග්නි-පහ-ශ්‍රී-ලංකාවේ-ගුවන්-ගමන්-ප්‍රමාද-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4737"
}