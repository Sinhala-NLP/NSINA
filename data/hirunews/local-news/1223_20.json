{
       "Source": "hirunews",
       "Timestamp": "Monday, 18 April 2022 - 18:42",
       "Headline": "මුහුණු ආවරණ තවදුරටත් අනිවාර්යය නොවේ",
       "News Content": "මින් ඉදිරියට පරිශ්‍රයන්ට ඇතුළුවීමේදී ශරීර උෂ්ණත්වය පරීක්ෂා කිරීම අවශ්‍ය නොවන බව සෞඛ්‍ය සේවා අධ්‍යක්ෂ ජනරාල්වරයා දැනුම් දෙනවා.\nඑමෙන්ම, එවැනි පරිශ්‍රයකදී ගනුදෙනුකරුවන් හෝ අමුත්තන්ගේ තොරතුරු සටහන් කර ගැනීම ද මින් ඉදිරියට අවශ්‍ය වන්නේ නැහැ.\nසෞඛ්‍ය සේවා අධ්‍යක්ෂ ජනරාල්වරයා විසින් මෙම නව සෞඛ්‍ය මාර්ගෝපදේශ ඊයේ (17) දිනයේ සිට ක්‍රියාත්මක වන පරිදි ප්‍රකාශයට පත් කරනු ලැබූ අතර ඒ අනුව මීට පෙර ගැසට් මගින් ප්‍රකාශයට පත් කර තිබූ ඊට අදාළ මාර්ගෝපදේශ අවලංගු වනවා.\nනව සෞඛ්‍ය මාර්ගෝපදේශ යටතේ එළිමහන් ස්ථානවල මුව ආවරණ පැලදීම අනිවාර්ය නොවන අතර, පොදු ප්‍රවාහන සහ ගෘහස්ථ උත්සවවල දී ඒවා පැළඳිය යුතු වනවා.",
       "URL": "https://www.hirunews.lk/302236/මුහුණු-ආවරණ-තවදුරටත්-අනිවාර්යය-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=1223"
}