{
       "Source": "hirunews",
       "Timestamp": "Saturday, 06 February 2021 - 15:08",
       "Headline": "බිඳ වැටුණු .lk ඩොමේන් වෙබ් අඩවි යථා තත්වයට",
       "News Content": "මෙරට එල්.කේ. ඩොමේන් නාමය සහිත වෙබ් අඩවි කිහිපයක් බිඳ වැටීම මේ වනවිට යථා තත්වයට පත් කර ඇති බව එල්.කේ. ඩොමේන් රෙජිස්ට්‍රි ආයතනය ප්‍රකාශ කළා.\nඑහි ඩොමෙයින් රෙජිස්ට්‍රාර් මහාචාර්ය ගිහාන් ඩයස් ප්‍රකාශ කළේ මෙරට වෙබ් අඩවි 10 කට පමණ අද අලුයම් කාලයේ ඇතිවූ මෙම සිද්ධියෙන් බලපෑම් එල්ලවූ බවයි.\nමෙම බිඳ වැටීම බාහිරින් ඇති කළ යම් වෙනසක් හේතුවෙන් සිදුව ඇති නමුත් ඊට හේතුව තවමත් සොයාගැනීමට හැකිවී නැහැ.\nමේ සම්බන්ධයෙන් තවදුරටත් විමර්ශන සිදුකරන බවයි මහාචාර්යවරයා වැඩිදුරටත් සඳහන් කළේ.\nමෙරට වෙබ් අඩවි 10 කට පමණ මෙලෙස බලපෑම් එල්ලවූ අතර, ගූගල් ඩොට් එල් කේ වෙබ් අඩවියට පිවිසීමේදී දැක්වෙන බැනරය ද වෙනස් කර තිබුණා.\nඑහි අන්තර්ගත වී තිබුණේ වතු කම්කරුවන්ට රුපියල් දහසක දෛනික වැටුපක් ලබාදිය යුතු බවටයි.\nකෙසේ වෙතත්, අද සිදුවූ බිද වැටීම සයිබර් ප්‍රහාරයක් ද යන්න මේ දක්වා ප්‍රකාශ කළ නොහැකි බවයි එල්.කේ. ඩොමේන් රෙජිස්ටි්‍ර ආයතනයේ ප්‍රධානී මහාචාර්ය ගිහාන් ඩයස් සඳහන් කළේ.",
       "URL": "https://www.hirunews.lk/261814/බිඳ-වැටුණු-lk-ඩොමේන්-වෙබ්-අඩවි-යථා-තත්වයට",
       "Category": "Local News",
       "Parent URL": "https://www.hirunews.lk/local-news.php?pageID=2164"
}