{
       "Source": "hirunews",
       "Timestamp": "Tuesday, 28 June 2022 - 22:44",
       "Headline": "හෝමාගම නිවසේ ගින්නට මැදි වූ 19 හැවිරිදි දියණියත් ජීවිතක්ෂයට",
       "News Content": "හෝමාගම මාගම්මන ප්‍රදේශයේ නිවසක ඇති වූ ගින්නකින් බරපතළ පිළිස්සුම් තුවාල ලබා කොළඹ ජාතික රෝහලේ ප්‍රතිකාර ලබමින් සිටි 19 හැවිරිදි දියණිය ද මියගොස් තිබෙනවා.\nපසුගිය 25 වනදා රාත්‍රියේ ඇතිවූ මෙම ගින්නට හසුවූ එකම පවුලේ මව, පියා සහ දියණියන් දෙදෙනා පිළිස්සුම් තුවාල ලබා රෝහල්ගත කළා.\nඑහිදී මව සහ පියා පසුගිය ඉරිදා දිනයේ මියගිය අතර එක් දියණියක් කොළඹ ජාතික රෝහලේත්, අනෙක් දියණිය කොළඹ රිජ්වේ ආර්යා ළමා රෝහලේත් ප්‍රතිකාර ලබමින් සිටියා.\nකොළඹ ජාතික රෝහල සදහන් කළේ බරපතළ තත්ත්වයේ පසුවූ 19 හැවිරිදි වියේ පසුවූ මෙම දියණියද අද දහවල් මියගිය බවයි.\nමෙම දියණියගේ මව්පියන්ගේ අවසන් කටයුතු අද සිදු කෙරුණා.",
       "URL": "https://www.hirunews.lk/308449/හෝමාගම-නිවසේ-ගින්නට-මැදි-වූ-19-හැවිරිදි-දියණියත්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1061"
}