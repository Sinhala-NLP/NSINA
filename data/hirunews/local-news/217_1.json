{
       "Source": "hirunews",
       "Timestamp": "Monday, 03 July 2023 - 15:04",
       "Headline": "රත්මලාන හා යාපනය අතර අභ්‍යන්තර ගුවන් ගමන් අරඹයි",
       "News Content": "රත්මලාන හා යාපනය අතර අභ්‍යන්තර ගුවන් සේවා ආරම්භ කරමින් ප්‍රථම ගුවන් යානය මගීන් දොළොස් දෙනෙකු සමඟ රත්මලානේ සිට යාපනය ජාත්‍යන්තර ගුවන් තොටුපළ වෙත ළගා වුණා.\nරත්මලාන ගුවන් තොටුපළේ කළමනාකරු අරුණ රාජපක්ෂ විසින් පළමු ගුවන් ගමන ඔහුගේ ආශිර්වාදය මැද ආරම්භ කර තිබෙනවා.\nසෙස්නා 208 වර්ගයේ ගුවන් යානයක් යොදාගෙන රත්මලාන හා යාපනය අතර අභ්‍යන්තර ගුවන් ගමන් සිදු වන අතර සතියේ සෙනසුරාදා, ඉරිදා, අගහරුවාදා හා බ්‍රහස්පතින්දා යන දිනවල පෙරවරුවේ මෙම ගුවන් ගමන් පැවැත්වෙනවා.\nඑක් මගියකුට කිලෝග්‍රෑම් 7ක බරක් රැගෙන යා හැකි අතර තනි ගමනට ගාස්තුව රුපියල් 41,500ක් වෙයි.\nරත්මලාන හා යාපනය අතර ගුවන් ගමනක් සඳහා පැය එකයි විනාඩි දහයක කාලයක් ගත වෙනවා.",
       "URL": "https://www.hirunews.lk/339867/රත්මලාන-හා-යාපනය-අතර-අභ්‍යන්තර-ගුවන්-ගමන්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=217"
}