{
       "Source": "hirunews",
       "Timestamp": "Monday, 15 May 2023 - 8:40",
       "Headline": "කාබනික වගා මුවාවෙන් මුදල් වංචාකළ අයෙක් සොයා විමර්ශන",
       "News Content": "කාබනික බෝග වගා කිරීමට බව කියමින් මුදල් එක් රැස් කළ පුද්ගලයෙකු සම්බන්ධව විමර්ශනය සිදු කිරීමට ජනාධිපති ලේකම් කාර්යාලය විසින් පොලිස්පතිවරයාට දැනුම් දීමක් කර තිබෙනවා.\nදිවයින පුරා පුද්ගලයින් පන්සියයකට අධික පිරිසකගෙන් රුපියල් කෝටි සියයකට අධික මුදල් ප්‍රමාණයක් මෙලෙස \"මෙත්සු ට්‍රෙඩින්ග්ස්\" යන නමින් පවත්වාගෙන යනු ලැබූ ආයතනයක් මගින් රැස්කර තිබෙනවා.\nඅධික ලාභයක් ලබා දෙන බව පවසමින් මෙලෙස මුදල් රැස් කර ඇති මෙම පුද්ගලයා මීට පෙරද මූල්‍ය වංචාවකට හසු වී ඇති අයෙක් බවයි වාර්තාවන්නේ.\nඔහු මේ වන විට සැඟව සිටින බවත් තමන්ට සාධාරණයක් ඉටු කර දෙන ලෙසත් මෙම වංචාවට හසු වූ පුද්ගලයින් ජනාධිපති කාර්යාලය දැනුවත් කර ඇති අතර ඉන් පසුවයි මෙලෙස පොලිස්පතිවරයාව දැනුවත් කර ඇත්තේ.",
       "URL": "https://www.hirunews.lk/335240/කාබනික-වගා-මුවාවෙන්-මුදල්-වංචාකළ-අයෙක්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=342"
}