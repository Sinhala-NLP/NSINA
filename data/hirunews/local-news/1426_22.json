{
       "Source": "hirunews",
       "Timestamp": "Thursday, 13 January 2022 - 16:59",
       "Headline": "මිතුරාගේ ගිණුමෙන් මුදල් ඉස්සූ පොලිස් කොස්තාපල්වරයෙකු අත්අඩංගුවට",
       "News Content": "මිතුරෙකුගේ බැංකු ගිණුමෙන් රුපියල් 80,000ක මුදලක් වංචනික ලෙස ලබා ගත් මූල්‍ය අපරාධ කොට්ඨාශයේ පොලිස් කොස්තාපල්වරයෙකු පොලීසිය අත්අඩංගුවට ගෙන තිබෙනවා.\nපසුගිය වසරේ අප්‍රේල් 21වනදා තම ගිණුමෙන් රුපියල් 80,000 ක මුදලක් සොරකම් කර ඇති බවට යක්කලමුල්ල පොලිස් ස්ථානයේ රාජකාරි කරමින් සිටි කොස්තාපල්වරයෙකු සිදුකළ පැමිණිල්ලකට අනුවයි මෙම සැකකරු ඊයේ (13) අත්අඩංගුවට ගෙන ඇත්තේ.\nසොරකම සිදුවන කාලසීමාවේදී සැකකරු සහ පැමිණිලිකරු මිතුරන් ලෙස යක්කලමුල්ල පොලිස් ස්ථානයේ රාජකාරි කටයුතු සිදුකර තිබෙනවා.\nපැමිණිල්ලට අනුව ප්‍රදේශයේ ආරක්ෂිත කැමරා දර්ශන පරීක්ෂා කිරීමෙන් අනතුරුවයි ඒ.ටී.එම් යන්ත්‍ර මගින් අදාළ සැකකරු මුදල් ලබා ගන්නා ආකාරය නිරීක්ෂණය වී ඇත්තේ.",
       "URL": "https://www.hirunews.lk/293924/මිතුරාගේ-ගිණුමෙන්-මුදල්-ඉස්සූ-පොලිස්-කොස්තාපල්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1426"
}