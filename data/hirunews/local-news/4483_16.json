{
       "Source": "hirunews",
       "Timestamp": "Monday, 05 June 2017 - 13:53",
       "Headline": "සතුන් කෑමට ඇබ්බැහි වූ මන්ද මානසික තරුණයා රිමාන්ඩ්",
       "News Content": "මන්ද මානසික් තරුණයෙක් විසින් තම මවට සහ නැගෙණියට අමානුෂික ලෙස පහර දීම් සිදු කරන බවට ඔහුගේ මව විසින් ගල්ගමුව පොලිස්ථානයට කරන ලද පැමිණිල්ලක් කර තිබෙනවා.\nඅදාල පැමිණිල්ල මත අත්අඩංගුවට ගත් සැකකරුවෙකු මෙම මස 09 වන දා දක්වා රක්ෂිත බන්ධානගාර ගතකරන ලෙස ගල්ගමුව මහේස්ත්‍රාත්වරයා නියෝග කළ බවයි අප වාර්තාකරු සදහන් කළේ.\nමෙසේ රක්ෂිත බන්ධනාගාර ගත කෙරුණේ ගල්ගමුව පොලිස් වසමට අයත් ගල්ගමුව, ගොජරාගම ප්‍රදේශයේ පදිංචි අවුරුදු 25 ක තරුණයෙක්.\nඅදාල තරුණයා අවස්ථා ගණනාවකදීම සිය මවටත්, නැගෙණියටත් පහර දී ඇති අතර මෙවැනි පහර දීමක් හේතුවෙන් රිමාන්ඩ් භාරයේ සිටියදී ඉකුත් මස පොහොය දිනයේදී පොදු සමාව යටතේ මොහුව  නිදහස්කර ඇති බව සදහන්.\nකෙසේ වෙතත් පසුගිය මස 14 වනදා මවට හා නැගණියට පහර දී ඝාතනය කිරීමට තැත්කළ අවස්ථාවේදී එය තවදුරටත් ඉවසිය නොහැකිව මෙම පුද්ගලයාගේ මව විසින් ගල්ගමුව පොලිස්ථානයට පැමිණ පැමිණිල්ලක් සිදුකර තිබෙනවා.\nකෙසේ වෙතත් ගල්ගමුව අධිකරණයේ ඉකුත් දා නඩුව කැදවූ අවස්ථාවේ මව විසින් කරුණු දක්වමින් කියා සිටියේ තම පුතා විසින් මේ ආකාරයෙන් තමාටත් දියණියටත් පහර දෙන බවත්, මන්ද මානසික තත්ත්වය හේතුවෙන් ඔහු ගැරඩින්, මීයන්, නයින් වැනි සතුන් පිස ආහාරයට ගන්නා බවත්, සැකකරු මන්ද මානසික පුනුරුත්තාපන කදවුරක් වෙත යොමු කරන ලෙසයි.\nඅදාල කරුණු සම්බන්ධයෙන් සලකා බැලූ අධිකරණය සැකකරු 09 දක්වා රක්ෂිත බන්ධනාගාර ගතකරන ලෙස නියෝග කළ අතර අදාල පුද්ගලයාගේ වෛද්‍ය වාර්තාවක් කැදවන ලෙසද නියෝග කර ඇති බවයි වාර්තා වන්නේ.",
       "URL": "https://www.hirunews.lk/162877/සතුන්-කෑමට-ඇබ්බැහි-වූ-මන්ද-මානසික-තරුණයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4483"
}