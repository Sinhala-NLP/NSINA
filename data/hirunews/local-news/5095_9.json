{
       "Source": "hirunews",
       "Timestamp": "Saturday, 09 April 2016 - 20:09",
       "Headline": "අම්බලන්ගොඩදී මව සහ පුතා දුම්රියට බිලිවෙයි (ඡායාරූප)",
       "News Content": "අම්බලන්ගොඩ - ගල්දුව දුම්රිය හරස් මාර්ගයේදී යතුරුපැදියක් දුම්රියක ගැටී අද (09) පස්වරුවේ සිදුවු අනතුරකින් මවක සහ පිරිමි දරුවෙකු ජීවිතක්ෂයට පත්වුණා.\nමවගේ වයස අවුරුදු 28 ක් වන අතර, මියගිය දරුවාගේ වයස අවුරුදු 06 ක්.\nගේට්ටුකරුගේ අණ නොතකා ස්කූටර් වර්ගයේ යතුරුපැදිය අනාරක්ෂිත දුම්රිය හරස් මාර්ගය ඔස්සේ ගමන් කරවීමට මෙම මව උත්සාහ කර ඇති අතර, එහිදී එය දුම්රියෙහි ගැටී තිබෙනවා.\nසිද්ධියෙන් දරුවා එම ස්ථානයේදීම මියගොස් ඇති අතර, මව මියගොස් ඇත්තේ ප්‍රතිකාර සඳහා බලපිටිය රෝහලට ඇතුළත් කිරීමෙන් අනතුරුවයි.\nකෙසේ වෙතත් මෙම කාන්තාව  තම දරුවාගේ උත්සවයකට ඇඳුම් මිලදී ගැනීමට ගමන් කරමින් සිටියදී මෙම අවසනාවන්ත ඉරණමට ගොදුරු වී ඇති බවයි වාර්තා වන්නේ.\nමියගිය කාන්තාවගේ සැමියා  අද දින ඉතාලියේ සිට පැමිණෙන බවත් මේ සම්බන්ධයෙන් කිසිදු තොරතුරක් ඔහු නොදන්නා බවත් වැඩි දුර තොරතුරු සෙවූ අප වාර්තාකරුට ගම්වාසීන් ප්‍රකාශ කර තිබෙනවා.\nඡායාරූප - දීපාල් අම්බලන්ගොඩ",
       "URL": "https://www.hirunews.lk/130513/අම්බලන්ගොඩදී-මව-සහ-පුතා-දුම්රියට-බිලිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5095"
}