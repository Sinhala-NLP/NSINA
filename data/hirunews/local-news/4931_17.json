{
       "Source": "hirunews",
       "Timestamp": "Monday, 08 August 2016 - 15:13",
       "Headline": "විශ්වවිද්‍යාල අනධ්‍යයන සේවක වර්ජනය අවසන්",
       "News Content": "පසුගිය ජුලි 27 වන දා සිට වර්ජනයේ නිරත වූ විශ්වවිද්‍යාල අනධ්‍යයන සේවකයන් සිය  වෘත්තීය ක්‍රියාමාර්ගය අත්හිටුවීමට තීරණය කර තිබෙනවා.\nඒ,  විශ්වවිද්‍යාල අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල සමඟ  අද පැවැති සාකච්ඡාවකින් අනතුරුවයි.\nමාසික හිලව් දීමනාව සහ විධිමත් විශ්‍රාම වැටුපක් ලබාදීම ඇතුලු ඉල්ලීම් හතක් මුල් කරගෙන දිවයින පුරා විශ්වවිද්‍යාල 15ක් සහ ඊට අනුබද්ධ ආයතනවල අනධ්‍යයන සේවකයන් මෙලෙස වර්ජනයේ නිරත වුණා.\nසිය ඉල්ලීම් ලිඛිතව ලබාදීමට පියවර ගැනීමෙන් පසු වර්ජනය නතර කර වහා සේවයට වාර්තා කිරීමට තීරණය කළ බවයි විශ්වවිද්‍යාල වෘත්තීය සමිති ඒකාබද්ධ කමිටුවේ සම සභාපති එඩ්වඩ් මල්වත්තගේ ප්‍රකාශ කළේ.",
       "URL": "https://www.hirunews.lk/140111/විශ්වවිද්‍යාල-අනධ්‍යයන-සේවක-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4931"
}