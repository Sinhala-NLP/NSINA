{
       "Source": "hirunews",
       "Timestamp": "Wednesday, 02 August 2017 - 14:51",
       "Headline": "අද පස්වරුවේ ප්‍රදේශ කිහිපයකට ගිගුරුම් සහිත වැසි",
       "News Content": "සබරගමුව සහ මධ්‍යම පළාත්වල මෙන්ම ගාල්ල, මාතර, කළුතර දිස්ත්‍රික්කවලට අද පස්වරුවේ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම වයඹ පළාතේ මෙන්ම කොළඹ, ගම්පහ සහ හම්බන්තොට දිස්ත්‍රික්කවලටද වැසි වාර කිහිපයක් අපේක්ෂා කරන බවයි එම දෙපාර්තමේන්තුව නිවේදනය කළේ.\nඑසේම හෙට දිවයින වටා වන මුහුදු ප්‍රදේශවල තද සුළං බලාපොරොත්තු විය හැකි බවද එහි දැක්වෙනවා.\nහම්බන්තොට සිට පොතුවිල් හරහා කල්මුණේ දක්වා වන මුහුදු ප්‍රදේශවල සුළෙඟ් වේගය පැයට කිලෝමීටර 60 දක්වා ඉහළ යා හැකි බවද කාලගුණ විද්‍යා දෙපාර්තමේන්තුව නිකුත් කළ නිවේදනයේ සඳහන්.",
       "URL": "https://www.hirunews.lk/167436/අද-පස්වරුවේ-ප්‍රදේශ-කිහිපයකට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4390"
}