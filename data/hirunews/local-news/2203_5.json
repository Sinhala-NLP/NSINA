{
       "Source": "hirunews",
       "Timestamp": "Tuesday, 19 January 2021 - 8:19",
       "Headline": "සෞඛ්‍ය නිර්දේශ කඩකළ රාජ්‍ය හා පෞද්ගලික ආයතන 126 කට නඩු (වීඩියෝ)",
       "News Content": "සෞඛ්‍ය නිර්දේශ හා නිරෝධායන නීති නිසිපරිදි අනුගමනය නොකළ බස්නාහිර පලාතේ රාජ්‍ය සහ පෞද්ගලික ආයතන 126කට එරෙහිව නඩු පැවරීමට පියවර ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඔහු පෙන්වා දෙන්නේ බස්නාහිර පළාතේ රාජ්‍ය හා පෞද්ගලික ආයතන 1004ක් ඊයේ (18) දිනය වනවිට පරීක්ෂාවට ලක් කළ බවයි.\nඑහිදී ආයතන 848ක් සෞඛ්‍ය නිර්දේශ අනුව කටයුතු කරන බවට නිරීක්ෂණය වී ඇති අතර, උපදෙස් අනුගමනය නොකළ ආයතන 126ක් හඳුනාගෙන ඇති බවද පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියා.",
       "URL": "https://www.hirunews.lk/260086/සෞඛ්‍ය-නිර්දේශ-කඩකළ-රාජ්‍ය-හා-පෞද්ගලික-ආයතන-126-කට-නඩු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2203"
}