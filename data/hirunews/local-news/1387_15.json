{
       "Source": "hirunews",
       "Timestamp": "Sunday, 30 January 2022 - 14:28",
       "Headline": "උණ්ඩයක් මෙන් වේදනාකාරියි - භූතාන අගමැතිගේ කඳුළු කතාව",
       "News Content": "800,000ක් පමණ ජනගහනයක් සිටින හිමාල අඩවියේ චීනයට හා ඉන්දියාවට මැදිව පිහිටි භූතානයේ සිදුව ඇති හතරවන කොරෝනා මරණය පිළිබඳව එරට අග්‍රාමාත්‍ය ලෝටේ චෙරින් දැඩි කම්පාවට පත්ව තිබෙනවා.\nඔහු කියා සිටියේ එය, වෙඩි උණ්ඩයක් මෙන් වේදනාකාරී අත්දැකීමක් වන අතර, ජාතිය සමග ඒ පිළිබඳව කනගාටු වන බවයි.\nඑමෙන්ම කොරෝනා වෛරසයට එරෙහිව තවත් බොහෝ දේ කළ යුතු බව එමඟින් පැහැදිලි වන්නේ යයි ශල්‍ය වෛද්‍යවරයෙකු වන භූතාන අග්‍රාමාත්‍යවරයා වැඩිදුරටත් සඳහන් කළා.\nභූතානයේ සමස්ත කොරෝනා ආසාදිත සංඛ්‍යාව පන්දහස ඉක්මවන අතර, අසල්වැසි ඉන්දියාවේ කොරෝනා ආසාදිත සංඛ්‍යාව මිලියන 41කට අධිකයි.\nඑමෙන්ම ඉන්දියානුවන් 500,000ක් පමණ මේ වනවිට කොරෝනාවෙන් මියගොස් තිබෙනවා.",
       "URL": "https://www.hirunews.lk/295655/උණ්ඩයක්-මෙන්-වේදනාකාරියි-භූතාන-අගමැතිගේ-කඳුළු-කතාව",
       "Category": "Local News",
       "Parent URL": "https://www.hirunews.lk/local-news.php?pageID=1387"
}