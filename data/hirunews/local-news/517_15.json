{
       "Source": "hirunews",
       "Timestamp": "Thursday, 23 February 2023 - 19:41",
       "Headline": "රේගුවේ හිර වූ අපේක්ෂා රෝහලේ උපකරණ නිදහස්",
       "News Content": "මහරගම අපේක්ෂා රෝහලේ යන්ත්‍රයක් අළුත්වැඩියා කිරිම සඳහා ආනයනය කර රේගුව මගින් රඳවාගෙන තිබූ උපකරණ තොගය, මුදා හැර තිබෙනවා.\nඊයේ (22) පාර්ලිමේන්තු සභාවාරයේදි මේ සම්බන්ධයෙන් අදහස් පළවූ අතර මුදල් රාජ්‍ය අමාත්‍ය රංජිත් සියඹලාපිටිය අද (23) කියා සිටියේ එලෙස රඳවා ගැනීම සිදුකර ඇත්තේ ආනයනය කළ ආයතනයේ ප්‍රමාදයක් මිස රේගුවේ ප්‍රමාදයක් නිසා නොවන බවයි.\nමේ අතර හෙරොයින් භාවිත කිරීමේ චෝදනාව මත කොළඹ ජාතික රෝහලේ කනිෂ්ඨ කාර්ය මණ්ඩලයේ දෙදෙනෙකු ඇතුළු පුද්ගලයන් 04 දෙනෙකු අත්අඩංගුවට ගෙන තිබෙනවා.\nබොරැල්ල පොලිසිය විසින් වනාතමුල්ල ප්‍රදේශයේ සිදුකරන ලද වැටලීමකදී මොවුන් අත්අඩංගුවට ගෙන ඇති අතර රෝහල් සේවකයන් දෙදෙනා හිඟුරක්ගොඩ සහ ගල්ගමුව ප්‍රදේශවල පදිංචිකරුවන් බව සඳහන්.",
       "URL": "https://www.hirunews.lk/328132/රේගුවේ-හිර-වූ-අපේක්ෂා-රෝහලේ-උපකරණ-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=517"
}