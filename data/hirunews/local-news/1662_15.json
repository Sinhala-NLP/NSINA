{
       "Source": "hirunews",
       "Timestamp": "Wednesday, 29 September 2021 - 8:19",
       "Headline": "ත්‍රස්තවාදය වැළැක්වීමේ පනත අහෝසි කරන්නැ යි  දෙමළ සන්ධානය ඉල්ලයි",
       "News Content": "යුරෝපා සංගමය විසින් මෙරටට ලබාදෙන ජී.එස්.පී. ප්ලස් සහනය දීර්ඝ කිරීම සම්බන්ධයෙන් සොයාබැලීම සඳහා මෙරටට පැමිණි එම සංගමයේ නියෝජිතයින් අධිකරණ අමාත්‍ය ජනාධිපති නීතීඥ අලි සබ්රි හමු වී සාකච්ඡා කර තිබෙනවා.\nඊයේ මෙම සාකච්ඡාව පවත්වා ඇත්තේ අධිකරණ අමාත්‍යාංශයේදි යි.\nශ්‍රී ලංකාවට ඉදිරියේ දී ලබාදිය හැකි සහන සම්බන්ධයෙන් ධනාත්මක කටයුතු කරන බව යුරෝපා සංගමයේ නියෝජිතයින් එහි දී අමාත්‍යවරයාට ප්‍රකාශ කර තිබෙනවා.\nඅධිකරණ ක්ෂේත්‍රයේ ප්‍රතිසංස්කරණ, නඩු කටයුතු කඩිනම් කිරීම සඳහා අවශ්‍ය යටිතල පහසුකම් ලබාදීම, විනිසුරුවන් වැඩි කිරීම ඇතුළු තවත් කරුණු කිහිපයක් පිළිබදව අධිකරණ අමාත්‍යවරයා විසින් යුරෝපා සංගමයේ නියෝජිතයින් දැනුවත් කරනු ලැබුවා.\nඒ අනුව රජය විසින් ගෙන යන වැඩපිළිවෙළෙහි ප්‍රගතිය පිළිබද ව ඔවුන් යහපත් ප්‍රතිචාර දැක් වූ බවයි අධිකරණ අමාත්‍යාංශය සඳහන් කළේ.\nමේ අතර, ත්‍රස්තවාදය වැළැක්වීමේ පනත අහෝසි කිරීමට මැදිහත් වන ලෙස දෙමළ ජාතික සන්ධානය යුරෝපා සංගමයේ නියෝජිතයින්ගෙන් ඉල්ලා තිබෙනවා.\nඒ, යුරෝපා නියෝජිතයින් දෙමළ ජාතික සන්ධානයේ සාමාජිකයින් ඊයේ හමු වූ අවස්ථාවේදි යි.\nඑමෙන්ම යුරෝපා සංගම් නියෝජිතයින් ඊයේ මුස්ලිම් කොංග්‍රසයේ සාමාජිකයින් හමුවූණා.",
       "URL": "https://www.hirunews.lk/283516/ත්‍රස්තවාදය-වැළැක්වීමේ-පනත-අහෝසි-කරන්නැ-යි-දෙමළ-සන්ධානය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1662"
}