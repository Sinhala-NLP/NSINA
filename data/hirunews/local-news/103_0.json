{
       "Source": "hirunews",
       "Timestamp": "Sunday, 13 August 2023 - 8:43",
       "Headline": "නිර්වින්දන වෛද්‍යවරයා විදෙස්ගත වීමෙන් හම්බන්තොට රෝහලත් අර්බුදයක",
       "News Content": "හම්බන්තොට මහ රෝහලේ නිර්වින්දන විශේෂඥ වෛද්‍යවරයා රෝහල් බලධාරීන්ට නොදන්වා විදෙස්ගත වීම නිසා රෝහලේ දැඩි සත්කාර ඒකක 2ක ප්‍රතිකාර ඇනහිට තිබෙනවා.\nරෝහලට සිටි එකම නිර්වින්දන වෛද්‍යවරයා මොහු වන අතර දැඩි සත්කාර ඒකකවල ප්‍රතිකාර ලබන රෝගීන් සහ සැත්කම් කිරීමට බලාපොරොත්තු වන රෝගීන් මේ නිසා පත්ව ඇත්තේ දැඩි අර්බුදකාරී තත්ත්වයක්ට.\nමෙම නිර්වින්දන වෛද්‍යවරයා නිවාඩු ලබා ගෙන ඇත්තේ දින කිහිපයක් සඳහා බවයි වාර්තා වන්නේ.\nඔහු මෙම නිවාඩුව ගෙන ඇත්තේ තමන් එංගලන්තයට ගොස් ඇති බව සඳහන් කර අනෙක් වෛද්‍යවරුන්ට කෙටි පණිවුඩ යොමු කරමින්.\nහිරු ප්‍රවෘත්ති අංශය මේ සම්බන්ධයෙන් හම්බන්තොට මහ රෝහලේ අධ්‍යක්ෂවරයාගෙන් විමසීමක් සිදු කළ අතර එහිදී ඔහු කියා සිටියේ ඒ සම්බන්ධයෙන් තමන් සෞඛ්‍ය අමාත්‍යංශය දැනුවත් කර ඇති බවයි.",
       "URL": "https://www.hirunews.lk/344632/නිර්වින්දන-වෛද්‍යවරයා-විදෙස්ගත-වීමෙන්-හම්බන්තොට-රෝහලත්-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=103"
}