{
       "Source": "hirunews",
       "Timestamp": "Sunday, 23 January 2022 - 18:00",
       "Headline": "තරුණයෙක් කාන්තාවක් දුම්රියට තල්ලු කරයි",
       "News Content": "තරුණයෙක්, 55 හැවිරිදි කාන්තාවක් දුම්රිය එන මොහොතේම දුම්රිය මාර්ගයට තල්ලු කරන වීඩියෝවක් “ඩේලිමේල් ” වාර්තා කරනවා.\nඑම අවස්ථාවේ වහා ක්‍රියාත්මක වන රියදුරු තිරිංග තද කරමින් අනතුර වළක්වන අයුරු ද සීසීටීවී දර්ශනවල දැක්වෙනවා.\nමෙම පුවත වාර්තා වන්නෙ බෙල්ජියමෙන්.\nබෙල්ජියමේ, Rogier metro නම් උමං දුම්රිය ස්ථානයකදී යි මෙම සිදුවීම සිදුව ඇත්තේ.\nපසුගිය දා (ජනවාරි 14) මෙම සිදුවීම සිදුවී ඇති අතර, කාන්තාව තල්ලු කර හරින තරුණයා පොලිස් අත්අඩංගුවට ගෙන තිබෙනවා.\nඔහු 23 හැවිරිදි තරුණයෙක්.\nකාන්තාවට බරපතල තුවාල කිසිවක් සිදුව නොමැති අතර, කම්පනය නිසාම ඇයව රෝහල්ගත කර ඇති බවයි විදෙස් වාර්තා සඳහන් කරන්නේ.\nඇගෙන් අඟලක් දුරින් දුම්රිය නතර වූ බවයි විමර්ශනවලදී හෙළි වී ඇත්තේ.\nමාරාන්තික අනතුරක් වළකා ගත් දුම්රිය රියදුරුට බොහෝ දෙනෙක් ප්‍රශංසා කර තිබෙනවා.\nකෙසේ වෙතත්, සැකකරු මෙසේ සිදුකරන්නට හේතුව තවමත් අනාවරණය වී නැහැ.",
       "URL": "https://www.hirunews.lk/294896/තරුණයෙක්-කාන්තාවක්-දුම්රියට-තල්ලු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1404"
}