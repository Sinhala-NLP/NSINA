{
       "Source": "hirunews",
       "Timestamp": "Tuesday, 28 September 2021 - 10:23",
       "Headline": "ආනයන සීමා ගැන කර්මාන්ත අමාත්‍යවරයා සහ මහබැංකු අධිපතිවරයා අතර සාකච්ඡාවක්",
       "News Content": "ආනයන සීමා පනවා තිබීම හේතුවෙන් කර්මාන්ත සඳහා අත්‍යවශ්‍ය අමුද්‍රව්‍ය සපයාගැනීමට ඇති ගැටලුව පිළිබඳ ව කර්මාන්ත අමාත්‍ය විමල් වීරවංශ සහ මහබැංකු අධිපතිවරයා අතර ඊයේ විශේෂ සාකච්ඡාවක් පවත්වා තිබෙනවා.\nජූනි මාසයේ ආනයන සීමා ඉවත් කර කර්මාන්ත සඳහා අත්‍යවශ්‍ය අමුද්‍රව්‍ය ගෙන්වාගැනීමේ දී එම කර්මාන්තකරුවන්ට ණයවර ලිපි විවෘත කරගැනීමේ දී මතුවන ගැටලු පිළිබඳව ද මෙහි දී සාකච්ඡාවට බඳුන් ව ඇති බවයි කර්මාන්ත අමාත්‍යාංශය සඳහන් කළේ.\nඑසේම ලෝහ ආශ්‍රිත කර්මාන්ත ඇතුළු තවත් කර්මාන්ත කිහිපයකට පනවා ඇති ආනයන සීමා ඉවත් කිරීමට කර්මාන්ත අමාත්‍යාංශයේ එම සාකච්ඡාවේ දී ඉල්ලීමක් සිදු කර ඇති අතර, ඒ පිළිබඳ ව සමාලෝචනයක් සිදු කර අනුමැතිය ලබාදීමට ද එකඟතාව පළ ව තිබෙනවා.",
       "URL": "https://www.hirunews.lk/283439/ආනයන-සීමා-ගැන-කර්මාන්ත-අමාත්‍යවරයා-සහ-මහබැංකු-අධිපතිවරයා-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1664"
}