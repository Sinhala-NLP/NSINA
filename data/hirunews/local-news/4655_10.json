{
       "Source": "hirunews",
       "Timestamp": "Saturday, 18 February 2017 - 15:01",
       "Headline": "වෙළඳසැලක් ඉදිරිපිට නවතා තිබු යතුරුපැදියක් ගිනි ගනී (ඡායාරූප)",
       "News Content": "වෙළඳසැලක් ඉදිරිපිට නතර කර තිබු යතුරුපැදියක් කිසියම් පිරිසක් විසින් ගිනි තබා විනාශ කිරීම පිළිබඳ හැටන් පොලිසිය පරීක්ෂණ ආරම්භ කර තිබෙනවා.\nඊයේ රාත්‍රී 11 ට පමණ ආරියගම ප්‍රදේශයේ වෙළඳසැලක් ඉදිරිපිට නතර කර තිබු යතුරුපැදියකුයි මෙලෙස ගිනි ගැනීමට ලක්වි ඇත්තේ.\nඑහි හිමිකරු සුපුරුදු පරිදි සිය වෙළඳසැල ඉදිරිපිට යතුරුපැදිය නතර කර  නිවසේ සිටි අවස්ථාවේ යතුරුපැදිය ගිනි ගන්නා බවට ප්‍රදේශවාසීන් දැනුම්දී ඇතැයි සඳහන්.\nප්‍රදේශවාසීන් එක්ව ගින්න මැඩ පවත්වා ඇතත් එය සම්පුර්ණයෙන් විනාශ වී ඇති බවයි අප වාර්තාකරු කියාසිටියේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/154828/වෙළඳසැලක්-ඉදිරිපිට-නවතා-තිබු-යතුරුපැදියක්-ගිනි-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4655"
}