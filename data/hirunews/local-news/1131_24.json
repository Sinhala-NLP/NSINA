{
       "Source": "hirunews",
       "Timestamp": "Monday, 30 May 2022 - 17:19",
       "Headline": "ප්‍රහාරයෙන් මෝනාලිසාට හානියක් නැහැ",
       "News Content": "ප්‍රංශයේ ලුවියර් කෞතුකාගාරයේ ප්‍රදර්ශනය සඳහා තබා ඇති ලියනාඩෝ ඩාවින්චිගේ සුප්‍රකට මෝනාලිසා සිත්තමට කේක් තවරා හානි කිරීමට දැරූ උත්සාහය අසාර්ථක වී ඇති බව රොයිටර් වාර්තා කළා.\nවයස්ගත කාන්තාවක ලෙස පෙනී සිටිමින් රෝද පුටුවකින් පැමිණි පුද්ගලයෙකු වහා ඉන් නැගිට මෝනාලිසා රුවට පහර දී ඇත්තේ එහි ආරක්ෂිත වීදුරුව බිදීමේ අරමුණෙන්.\nකෙසේ නමුත් එය අසාර්ථක වූ විට ඔහු රැගෙන ආ කේක් ගෙඩියක් එහි තවරා හානි කිරීමට උත්සාහ කර තිබෙනවා.\nමොහු ලෝක කාලගුණ වෙනස පිළිබද ප්‍රසිද්ධියක් ලබා ගැනීමට උත්සාහ දැරූ පුද්ගලයෙකු ලෙසයි අනාවරණ වී ඇත්තේ.\nමහපොළව ගැන සිතන ලෙසත් ඇතැමුන් එය විනාශ කරන බවත් පසුව ආරක්ෂක නිලධාරීන් විසින් ඉවතට රැගෙන ගිය ඔහු පවසා ඇති බව සදහන්.",
       "URL": "https://www.hirunews.lk/305725/ප්‍රහාරයෙන්-මෝනාලිසාට-හානියක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1131"
}