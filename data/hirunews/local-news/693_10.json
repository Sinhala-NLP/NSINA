{
       "Source": "hirunews",
       "Timestamp": "Friday, 02 December 2022 - 13:25",
       "Headline": "ගුවන් සමාගමේ සභාපති වැටුප ගැන කථා කරයි",
       "News Content": "ශ්‍රී ලංකන් ගුවන් සමාගම ප්‍රතිව්‍යුහගත කිරීමේ දී සේවක අයිතිවාසිකම් කප්පාදු නො කරන බව විෂය භාර අමාත්‍ය නිමල් සිරිපාල ද සිල්වා ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවක දී ඔහු කියා සිටියේ, ශ්‍රී ලංකන් ගුවන් සමාගම ප්‍රතිව්‍යුහගත කිරීම සම්බන්ධයෙන් සොයා බැලීමට මහ භාණ්ඩාගාරයේ නියෝජිතයන්ගෙන් සමන්විත කමිටුව හමුවේ සමාගමේ අධ්‍යක්ෂ මණ්ඩලය ඊයේ කරුණු දැක්වූ බව යි.\nමෙහි දී මාධ්‍යවේදීන්, අමාත්‍යවරයාගෙන් ගුවන් සමාගම පිළිබඳව ප්‍රශ්න කළ අතර, මාධ්‍ය හමුවට එක්වූ ශ්‍රී ලංකන් ගුවන් සමාගමේ සභාපති අශෝක් පතිරගේ ද ඊට මැදිහත්වුණා.\nසභාපතිවරයා කියා සිටියේ තමා හෝ අධ්‍යක්ෂ මණ්ඩලය කිසිදු වැටුපක් හෝ වරප්‍රසාදයක් ලබා නො ගන්නා බවයි.",
       "URL": "https://www.hirunews.lk/321790/ගුවන්-සමාගමේ-සභාපති-වැටුප-ගැන-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=693"
}