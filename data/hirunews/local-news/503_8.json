{
       "Source": "hirunews",
       "Timestamp": "Thursday, 02 March 2023 - 10:15",
       "Headline": "චීන රජය පරිත්‍යාග කළ ඉන්ධන කඩිනමින් ගොවීන්ට බෙදා හැරීමට උපදෙස්",
       "News Content": "චීන රජය විසින් ගොවීන්ට වී වගා කටයුතු සඳහා පරිත්‍යාග කළ ඉන්ධන තොගය කඩිනමින් බෙදා හරින ලෙස කෘෂිකර්ම අමාත්‍ය මහින්ද අමරවීර එහි නිලධාරින්ට සහ ගොවිජන සංවර්ධන දෙපාර්තමේන්තුවට උපදෙස් ලබා දී තිබෙනවා.\nචීනය විසින් ගොවින්ට ලබාදීමට පරිත්‍යාග කළ ඩීසල් ප්‍රමාණය ලීටර් මිලියන 6යි දශම 9යි 8ක්.\nගැටලු කිහිපයක් හේතුවෙන් එම ඉන්ධන බෙදා හැරීම ප්‍රමාද වී තිබුණා.\nඒ සම්බන්ධයෙන් කෘෂිකර්ම අමාත්‍යවරයා, ඛනිජ තෙල් නීතිගත සංස්ථාව සහ ගොවිජන සංවර්ධන දෙපාර්තමේන්තුව අතර ඊයේ (01) සාකච්ඡාවක් පැවැත්වුණා.\nඒ අනුව, දිස්ත්‍රික්ක 5ක හැර අනෙකුත් සියලු ම දිස්ත්‍රික්කවල ගොවීන්ට ඉන්ධන ලබා ගැනීමට ටෝකන් පත් නිකුත් කිරීම සිදු කර තිබෙනවා.",
       "URL": "https://www.hirunews.lk/328753/චීන-රජය-පරිත්‍යාග-කළ-ඉන්ධන-කඩිනමින්-ගොවීන්ට-බෙදා-හැරීමට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=503"
}