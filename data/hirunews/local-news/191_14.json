{
       "Source": "hirunews",
       "Timestamp": "Wednesday, 12 July 2023 - 11:59",
       "Headline": "සවුදි අරාබියේ පැය හතහමාරක දෙබිඩි දරුවන් වෙන් කිරීමේ සැත්කමක් සාර්ථකව අවසන් වෙයි",
       "News Content": "සවුදි අරාබියේ රියාද් නුවර රෝහලකදී පැය හතහමාරක සැත්කමකින් පසුව දෙබිඩි දරුවන් වෙන් කිරීමේ සැත්කමක් සාර්ථකව අවසන් කිරීමට එරට විශේෂිත වෛද්‍ය මණ්ඩලයක් සමත් වී තිබෙනවා.\nසවුදි රජය යටතේ ආධාර ලබන කේ.එස්. රිලීෆ් නමැති දෙබිඩි දරුවන් සම්බන්ධ සුබසාධන ව්‍යාපෘතියකට අනුව මේ සැත්කම සිදු කරනු ලැබුවේ ළමා ශල්‍ය වෛද්‍ය මහාචාර්ය අබ්දුල්ලා අල් රබියාගේ ප්‍රධානත්වයෙන් බවත්, අදියර 5ක් යටතේ සිදුවූ එම සැත්කමට විශේෂඥ වෛද්‍යවරු 26 දෙනකු එක්වූ බවයි විදෙස් මාධ්‍ය වාර්තා කොට සිටින්නේ.\nඑම සැත්කමට මුහුණ දුන් බාසම් සහ ඉහ්සාන් නමැති දෙබිඩි දරුවන් දෙදෙනා මේ වන විට සැත්කමින් පසුව සුවෙන් පසුවන බවයි වාර්තා වන්නේ.",
       "URL": "https://www.hirunews.lk/340935/සවුදි-අරාබියේ-පැය-හතහමාරක-දෙබිඩි-දරුවන්-වෙන්-කිරීමේ-සැත්කමක්-සාර්ථකව-අවසන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=191"
}