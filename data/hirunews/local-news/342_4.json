{
       "Source": "hirunews",
       "Timestamp": "Monday, 15 May 2023 - 12:45",
       "Headline": "නටරාජා පිළිමයක් සොරකම් කළ හමුදා සෙබලා රිමාන්ඩ්",
       "News Content": "වව්නියාව ගණදෙවි කෝවිලේ තිබූ ඉපැරණි නටරාජා පිළිමය සොරාගත් යුද හමුදා සෙබළකු වව්නියාව පොලිසිය විසින් ඊයේ(14) අත්අඩංගුවට ගෙන තිබෙනවා.\nසොරකම් කළ පිළිමය බෑගයක දමා ගෙන යමින් සිටියදී මාර්ගය අසල කුලී රථ රියැදුරන් පිරිසකට සැකයක් ඇතිවී තිබෙන අතර මෙම හමුදා සෙබලා නවත්වා පරික්ෂා කිරීමේදී මෙම පිළිමය ඔවුන්ට හමුවී තිබෙනවා.\nඑහිදී මෙම සෙබලාව ඔවුන් භාරයේ තබාගෙන වවුනියාව පොලිසිය දැනුවත් කර තිබෙන බවත් පොලිස් නිලධාරීන් පැමිණ මෙම සැකකාර හමුදා සෙබලා සහ පිළිමය අත්අඩංගුවට ගෙන ඇති බවයි අප වාර්තාකරු සඳහන් කරන්නේ.\nඅත්අඩංගුවට ගත් සැකකරු ඊයේ(14) වවුනියාව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 26 දක්වා රක්ෂිත බන්ධනාගාර ගත කිරීමට නියෝග කර තිබෙනවා.",
       "URL": "https://www.hirunews.lk/335262/නටරාජා-පිළිමයක්-සොරකම්-කළ-හමුදා-සෙබලා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=342"
}