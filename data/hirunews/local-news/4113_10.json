{
       "Source": "hirunews",
       "Timestamp": "Tuesday, 23 January 2018 - 6:59",
       "Headline": "බෙල්ලන් ඇල්ලූ මෙහෙයුම (ඡායාරූප)",
       "News Content": "තංගල්ල නගරය ආසන්නයේ සිදුකරන ලද වැටලීමකදී ළඟතබා ගැනීමට අවසර නොමැති බෙල්ලන් තොගයක් සන්තකයේ තබාගෙන සිටි පුද්ගලයෙකු හම්බන්තොට වනජීවී කාර්යාලයේ නිලධාරීන් විසින් ඊයේ (22) අත්අඩංගුවට ගෙන තිබෙනවා.\nහම්බන්තොට වනජීවී කාර්යාලයේ නිලධාරීන්ට ලද බුද්ධි තොරතුරකට අනුව මෙම වැටලීම සිදුකර ඇති බවයි වාර්තා වන්නේ.\nමෙහිදී සැකකරුගේ නිවස තුල තිබී ළඟ තබා ගැනීමට අවසර නොමැති විවිද වර්ගයේ බෙල්ලන් තොගයක් වන ජීවී නිලධාරීන්ගේ බාරයට ගැනීමට හැකිව තිබෙනවා.\nමෙසේ සොයාගත් බෙල්ලන් අතර ලංකා බෙල්ලන්, සික්ස් ෆින්ගර්ස්, හක්බෙල්ලන් ඇතුළු බෙල්ලන් වර්ග කීපයක් වන බවයි වනජීවී නිලධාරීන් ප්‍රකාශ කළේ.\nඅත්අඩංගුවට ගත් සැකකරු වනජීවී නිලධාරීන් විසින් ඇපමත මුදා හැර ඇති අතර බෙල්ලන් තොගය නීතිමය කටයුතු සඳහා යොමු කළ බවයි වාර්තා වන්නේ.\nඡායාරූප - හම්බන්තොට, රාහුල් සමන්ත",
       "URL": "https://www.hirunews.lk/181762/බෙල්ලන්-ඇල්ලූ-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4113"
}