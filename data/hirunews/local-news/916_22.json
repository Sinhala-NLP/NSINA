{
       "Source": "hirunews",
       "Timestamp": "Wednesday, 24 August 2022 - 17:39",
       "Headline": "ජොන්ස්ටන්ගේ හා රෝහිතගේ නිවෙස්වලට හානි කළ කතක් අත්අඩංගුවට",
       "News Content": "ඉකුත් මැයි නව වැනි දා පාර්ලිමේන්තු මන්ත්‍රී රෝහිත අබේගුණවර්ධනගේ රත්මලානේ පිහිටි නිවස හා පාර්ලිමේන්තු මන්ත්‍රී ජොන්ස්ටන් ප්‍රනාන්දුගේ නිවසට අලාභ සිදු කළ සැකකාරියක් අත්අඩංගුවට ගෙන තිබෙනවා.\nඊයේ (23) සවස ගල්කිස්ස, මල්ලිකාරාමය ප්‍රදේශයේ දී යි බස්නාහිර පළාත් - දකුණ අපරාධ කොට්ටාසයේ නිලධාරීන් විසින් මෙම සැකකාර කාන්තාව අත්අඩංගුවට ගෙන ඇත්තේ.\nමෙලෙස අත්අඩංගුවට පත්ව ඇත්තේ, වයස අවුරුදු 45ක් වන රත්මලාන ප්‍රදේශයේ පදිංචිකාරියක්.\nසිද්ධිය සම්බන්ධයෙන් බස්නාහිර පළාත් - දකුණ අපරාධ කොට්ඨාසය වැඩිදුර විමර්ශන සිදු කරනවා.",
       "URL": "https://www.hirunews.lk/313631/ජොන්ස්ටන්ගේ-හා-රෝහිතගේ-නිවෙස්වලට-හානි-කළ-කතක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=916"
}