{
       "Source": "hirunews",
       "Timestamp": "Sunday, 05 September 2021 - 9:19",
       "Headline": "සෞඛ්‍ය නීති නොතකා 600කට වැඩි පිරිසක් එක්වූ අවමගුල",
       "News Content": "පවතින කොරෝනා වසංගතය හමුවේ උත්සවයකට සහභාගි විය හැකි පිරිස සීමා කර තිබියදීත්  යාපනය - අච්චුවේලි ප්‍රදේශයේ ඊයේ පැවති අවමංගල්‍යය උත්සවයකට පුද්ගලයින් 600ක් පමණ සහභාගි වී තිබෙනවා.\nපසුව ඒ පිළිබදව තොරතුරු වාර්තා වීමත් සමග පොලීසිය පැමිණ අදාල පිරිස විසුරුවා හැරීමටයි කටයුතු කර ඇත්තේ.\nඅදාළ පිරිස මෙලෙස සහභාගි වී ඇත්තේ පසුගිය 2 වන දා අකුණු සැර වැදී මිය ගිය බස් රථ රියදුරෙකුගේ අවමංගල්‍ය උත්සවයකට බවයි පොලීසිය සදහන් කළේ.\nමෙම රියදුරා සමග සේවය කළ සහෝදර සේවකයන් සහ ගම්වාසීන් එක්ව මෙම අවමංගල්‍ය පෙරහැර සංවිධාන කර තිබූ බව සඳහන්.\nසංචරණ සීමා නොතකා පැවති මෙම අවමංගල්‍යයට කුඩා දරුවන් පවා සහභාගී කරවාගෙන ඇති බවයි අප වාර්තාකරුවන් සඳහන් කළේ.",
       "URL": "https://www.hirunews.lk/281418/සෞඛ්‍ය-නීති-නොතකා-600කට-වැඩි-පිරිසක්-එක්වූ-අවමගුල",
       "Category": "Local News",
       "Parent URL": "https://www.hirunews.lk/local-news.php?pageID=1710"
}