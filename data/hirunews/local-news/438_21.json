{
       "Source": "hirunews",
       "Timestamp": "Sunday, 02 April 2023 - 16:06",
       "Headline": "ඉන්දීය යහපාලන ආයතනයේ අධ්‍යක්ෂක ජනරාල්වරයා ජනපති හමුවෙයි",
       "News Content": "සංචාරයක නිරත ඉන්දියාවේ යහපාලන ආයතනයේ අධ්‍යක්ෂක ජනරාල් භාරත් ලාල් සහ මෙරට ඉන්දීය මහකොමසාරිස් ගෝපාල් බග්ලේ, ජනාධිපති රනිල් වික්‍රමසිංහ හමුවී සාකච්ඡාවක නිරතවී තිබෙනවා.\nඊයේ (01) ජනාධිපති නිල නිවසේ පැවති මෙම සාකච්ඡාවේ දී මෙරට රාජ්‍ය සේවයේ ඵලදායි වෙනසක් ඇති කිරීම සඳහා උපකාර කරන්නේ කෙසේද යන්න පිළිබඳව සාකච්ඡාවකට බදුන් වූ බවයි ජනාධිපති මාධ්‍ය අංශය ප්‍රකාශ කළේ.\nමෙරට තුළ රාජ්‍ය පාලනය සහ රාජ්‍ය ප්‍රතිපත්ති පිළිබඳ විශ්වවිද්‍යාලයක් පිහිටුවීමට සහය වන ලෙස ජනාධිපතිවරයා මෙම හමුවේ දී ඉන්දියාවේ යහපාලන ආයතනයේ අධ්‍යක්ෂකවරයාගෙන් ඉල්ලීමක් කළ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/331545/ඉන්දීය-යහපාලන-ආයතනයේ-අධ්‍යක්ෂක-ජනරාල්වරයා-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=438"
}