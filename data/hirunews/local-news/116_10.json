{
       "Source": "hirunews",
       "Timestamp": "Monday, 07 August 2023 - 18:32",
       "Headline": "කොළඹ කණ්ඩායමට කඩුලු 07ක ජයක්",
       "News Content": "ලංකා ප්‍රිමියර් ලීග් ක්‍රිකට් තරගාවලියේ පළමු තරගය කඩුලු 07කින් ජය ගැනීමට Colombo Strikers කණ්ඩායම සමත් වුණා.\nඑහිදී කාසියේ වාසිය දිනූ කොළඹ කණ්ඩායම ප්‍රථමයෙන් පන්දු යැවීමට තීරණය කළා.\nඒ අනුව පළමුවෙන් පන්දුවට පහරදුන් ගාල්ල කණ්ඩායම නියමිත පන්දුවාර 20 තුළ කඩුලු 03ක් දැවී ලකුණු 188ක් ලබා ගත්තා.\nටිම් සීෆර්ට් ලකුණු 54ක් රැස් කළා.\nකෙසේ වෙතත් ලකුණු 189ක ඉලක්කයක් හඹා ගිය Colombo Strikers කණ්ඩායම ඕවර 19.5කදී කඩුළු 03ක් පමණක් දැවී එම ඉලක්කය සපුරා ගැනීමට සමත් වුණා.\nකණ්ඩායමේ වැඩිම ලකුණු ලාභියා වූ බාබර් අසාම් ලකුණු 104ක් රැස් කර තිබෙනවා.\nඔහු පන්දු 59කදී හතරේ පහර 08ක් සහ හයේ පහර 05ක් සමඟින් ලකුණු 104ක් රැස් කළ බවයි වාර්තා වන්නේ.",
       "URL": "https://www.hirunews.lk/343992/කොළඹ-කණ්ඩායමට-කඩුලු-07ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=116"
}