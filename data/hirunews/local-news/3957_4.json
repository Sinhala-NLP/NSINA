{
       "Source": "hirunews",
       "Timestamp": "Monday, 07 May 2018 - 11:24",
       "Headline": "ඔක්කම්පිටිය - මොණරාගල මාර්ගයේ පුද්ගල මළසිරුරක්",
       "News Content": "බුත්තල - ඔක්කම්පිටිය - මොනරාගල මාර්ගයේ  122 කණුව අසල තිබී පුද්ගල මළ සිරුරක් සොයා ගෙන තිබෙනවා.\nමෙලෙස මියගොස් ඇත්තේ 43 හැවිරිදි පුද්ගලයෙකු වන අතර, ඊයේ රාත්‍රියේ මොහු තවත් පිරිසක් සමඟ සාදයකට සහභාගිවී ඇති බවයි පොලීසිය සඳහන් කළේ.\nඔහු කැබ් රථයකින් නැවත නිවස බලා යමින් සිටියදී ඉන් ඇද වැටී මෙලෙස මියගොස් ඇති බවටයි පොලීසිය සැක පළ කරන්නේ.\nමේ වනවිට මළ සිරුර ඔක්කම්පිටිය ප්‍රාදේශීය රෝහලේ තැන්පත් කර ඇති අතර, පශ්චාත් මරණ පරීක්ෂණය අද සිදුකිරීමට නියමිතයි.",
       "URL": "https://www.hirunews.lk/190154/ඔක්කම්පිටිය-මොණරාගල-මාර්ගයේ-පුද්ගල-මළසිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=3957"
}