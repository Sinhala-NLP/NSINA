{
       "Source": "hirunews",
       "Timestamp": "Tuesday, 01 January 2019 - 15:15",
       "Headline": "අභිරහස් ලෙස මියගිය තරුණයෙකුගේ සිරුරක් කඹුරුගමුව නිවසකින් හමුවෙයි (ඡායාරූප)",
       "News Content": "අභිරහස් ලෙස මියගිය තරුණයෙකුගේ සිරුරක් මාතර කඹුරුගමුව ප්‍රදේශයෙන් සොයාගෙන තිබෙනවා.\nමියගිය තරුණයා වයස අවුරුදු 23ක් වන අතර ඔහු අවිවාහක පුද්ගලයෙකු බවයි වාර්තා වන්නේ.\nමෙම තරුණයා රාජ්‍ය දැව සංස්ථාවේ රිය සහයකයෙක් වන අතර ඊයේ (31) දිනයේ මෙම තරුණයා සාදයක් සඳහා පිටත්ව ගොස්\nනැවත ඔහු රැදී සිටි නිවස වෙත පැමිණ තිබෙනවා.\nඋදෑසන කළ සොයා බැලීමකදී අදාළ තරුණයා ඔහු රැදී සිටි කාමරයේ බිම වැටි සිට ඇති අතර ඔහු නිදා සිටි ඇද ගිනිගෙන තිබු බවට දක්නට ලැබුණා.\nමෙම මරණයට හේතුව මෙතෙක් වාර්තා වී නොමැති ඇති අතර පශ්චාත් මරණ පරීක්ෂණ සඳහා මාතර දිසා රෝහලේ මෘත දේහය තැන්පත් කර ඇති බවයි අප වාර්තාකරු කියා සිටියේ.\nඡායාරුප - වැලිගම තරංග ගුණරත්න",
       "URL": "https://www.hirunews.lk/207258/අභිරහස්-ලෙස-මියගිය-තරුණයෙකුගේ-සිරුරක්-කඹුරුගමුව-නිවසකින්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3578"
}