{
       "Source": "hirunews",
       "Timestamp": "Wednesday, 10 November 2021 - 16:04",
       "Headline": "මාවනැල්ලේ උපසභාපති ඇතුළු පිරිස ඇප මත නිදහස් කෙරේ",
       "News Content": "මාවනැල්ල මෙඬේරිගම විදුහලේ පසුගියදා සිදුකළ විරෝධතාව අතරතුර එහි විදුහල්පතිවරයාට සහ ගුරුවරුන්ට බැන තර්ජනය කළ සිද්ධියට අත්අඩංගුවට ගත් මාවනැල්ල ප්‍රාදේශීය සභාවේ උප සභාපතිවරයා ඇතුළු තුන්දෙනා ඇප මත මුදා හැරුණා.\nඔවුන් මාවනැල්ල මහේස්ත්‍රාත් අධිකරණයට ඉදිරිපත් කළ අවස්ථාවේ නියෝග කෙරුණේ එක් අයෙකු රුපියල් ලක්ෂය බැගින් වූ ශරීර ඇපමත මුදා හරින ලෙසයි.\nඑසේම ඔවුන්ට මාවනැල්ල කලාපයේ පාසල්වලට ඇතුළු වීම ද අධිකරණය තහනම් කළා.\nමේ අතර, පූජ්‍ය මුරුත්තෙට්ටුවේ ආනන්ද හිමියන් කොළඹ විශ්වවිද්‍යාලයේ කුලපති ධූරයට පත් කිරීමට විරෝධය පළ කරමින් රජයේ වෛද්‍ය නිලධාරීන්ගේ සංගමය සහ එම විශ්වවිද්‍යාලයේ වෛද්‍ය පීඨයේ ආචාර්යවරුන්ගේ සංගමය ජනාධිපතිවරයාට ලිපි යොමු කර තිබෙනවා.",
       "URL": "https://www.hirunews.lk/287602/මාවනැල්ලේ-උපසභාපති-ඇතුළු-පිරිස-ඇප-මත-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1570"
}