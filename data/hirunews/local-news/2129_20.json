{
       "Source": "hirunews",
       "Timestamp": "Tuesday, 23 February 2021 - 9:45",
       "Headline": "පාකිස්ථාන අගමැති ඉම්රාන් ඛාන්ට ඉන්දියානු ගුවන් තලය විවෘත වේ (වීඩියෝ)",
       "News Content": "පාකිස්ථාන අග්‍රාමාත්‍ය ඉම්රාන් ඛාන්ගේ ගුවන් යානයට සිය ගුවන් තලය යොදා ගැනීමට ඉන්දියාව අද අවසර ලබාදුන්නා.\nඒ ඔහුගේ ශ්‍රී ලංකා සංචාරය සඳහායි.\nකෙසේ නමුත්, ඉන්දීය අග්‍රාමාත්‍ය නරේන්ද්‍ර මෝදිගේ විදෙස් සංචාරයක් සඳහා සිය ගුවන් තලය භාවිත කිරීමට පාකිස්ථානය අවසර ලබා නොදුන් අවස්ථාවක් පිලිබඳව ද ඉන්දීය මාධ්‍ය සිහිපත් කළා.\n2019 වසරේ ඇමෙරිකා එක්සත් ජනපදය සහ සෞදි අරාබියේ සංචාරයක නිරත වූ ඉන්දීය අග්‍රාමාත්‍යවරයාට එලෙස පාකිස්ථාන ගුවන්තලය විවෘත වූයේ නැහැ.\nමේ අතර ඉන්දියාව විසින් දේශීය වශයෙන් නිෂ්පාදිත කෙටිදුර මිසයිල දෙකක් ඊයේ අත්හදා බලනු ලැබුවා.\nසිරස් අතට සිදුකළ එම මිසයිල අත්හදා බැලීම් ගුවනින් ඉන්දියාවට එල්ල විය හැකි තර්ජනයක් නිෂ්ක්‍රිය කිරීමේ පෙරහුරුවක් ලෙසයි හඳුන්වා ඇත්තේ.",
       "URL": "https://www.hirunews.lk/263412/පාකිස්ථාන-අගමැති-ඉම්රාන්-ඛාන්ට-ඉන්දියානු-ගුවන්-තලය-විවෘත-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2129"
}