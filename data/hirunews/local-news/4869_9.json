{
       "Source": "hirunews",
       "Timestamp": "Wednesday, 21 September 2016 - 18:57",
       "Headline": "ගම්මන්පිල බොරු කිව්වාද?",
       "News Content": "ඒකාබද්ධ විපක්ෂයේ පාර්ලිමේන්තු මන්ත්‍රි උදය ගම්මන්පිල, හිටපු පාර්ලිමේන්තු මන්ත්‍රීවරුන් වන බැසිල් රාජපක්ෂ සහ ජී. එල් පිරීස් අද පෙරවරුවේ මැතිවරණ කොමිසමේ සභාපති මහින්ද දේශප්‍රිය සමග ඉදිරි පළාත් පාලන මැතිවරණය සම්බන්ධයෙන් සකච්ඡාවක නිරත වුණා.\nඉන් අනතුරුව මාධ්‍ය වෙත අදහස් දැක්වු පාර්ලිමේන්තු මන්ත්‍රී උදය ගම්මන්පිල කියා සිටියේ දෙසැම්බර් 31 වෙනිදාට පෙර පළාත් පාලන චන්ද විමසීම පැවැත්වීමට නොහැකිි වුවහොත් තමන් සිය තනතුරින් ඉල්ලා අස් වන බව මැතිවරණ කොමිසමේ සභාපති මහින්ද දේශප්‍රිය ප්‍රකාශ කළ බවයි.\nකෙසේ වෙතත් මැතිවරණ කොමිසමේ සභාපති මහින්ද දේශප්‍රිය කියා සිටියේ තමන් එවැනි ප්‍රකාශයක් සිදු නොකල බවයි.\nසාකච්ඡාවෙන් අනතුරුව පිටතට පැමිණි හිටපු අමාත්‍ය බැසිල් රාජපක්ෂගෙන් මාධ්‍යවේදීන් ඉදිරි මැතිවරණයෙදි නව දේශපාලන පක්ෂයකින් තරග කිරීම පිළිබඳව කරුණු විමසූ අතර එම පක්ෂයේ නායකත්වය ජනතාව දරනු ඇතැයි ඔහු සඳහන් කළා.",
       "URL": "https://www.hirunews.lk/143506/ගම්මන්පිල-බොරු-කිව්වාද",
       "Category": "Local News",
       "Parent URL": "https://www.hirunews.lk/local-news.php?pageID=4869"
}