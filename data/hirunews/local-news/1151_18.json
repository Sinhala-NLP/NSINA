{
       "Source": "hirunews",
       "Timestamp": "Sunday, 22 May 2022 - 13:35",
       "Headline": "ඩීසල් උපරිම ධාරිතාවයෙන් ඉන්ධන පිරවුම්හල්වලට අද බෙදාහැරේ (වීඩියෝ)",
       "News Content": "දිවයින පුරා පොදු ප්‍රවාහන සේවා පවත්වාගෙන යෑම සඳහා අවශ්‍ය ඩීසල් උපරිම ධාරිතාවයෙන් ඉන්ධන පිරවුම්හල්වලට අද (22) දිනයේ බෙදාහැරීමට පියවර ගෙන ඇති බව ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා පවසනවා.\nඑමෙන්ම ඔහු කියා සිටියේ ඉදිරි දින තුන තුළ ඉන්ධන ලබාගැනීමේදී මහජනතාවට ඇති දුෂ්කරතාවන් අවම වනු ඇති බවයි.\nමේ අතර ඉන්ධන පිරවුම්හල් හිමියන් තොග සඟවාගෙන සිටින්නේදැයි පොලිසිය විසින් පරීක්ෂා කිරීමේ තීරණයට විරෝධය පළ කරන බව පිරවුම්හල් හිමියන් පවසනවා.\nමෙම තීරණය මගින් ඉන්ධන සඟවාගෙන සිටින බවට පාරිභෝගික ජනතාව වැරදි අවබෝධයක් ඇතිකරගැනීම මගින් විවිධ විනාශකාරී සිදුවීම් ඇතිවිය හැකි බවයි ලංකා අයි.ඕ.සී. ඉන්ධන බෙදුම්කරුවන්ගේ සංගමයේ සභාපති කෝසල විදානාරච්චි කියා සිටියේ.\nඅද දිනයේත් දිවයින පුරා ඉන්ධන පිරවුම්හල්වල දිගු පෝලිම් දක්නට ලැබුණු බවයි අප වාර්තාකරුවන් සඳහන් කළේ.",
       "URL": "https://www.hirunews.lk/304992/ඩීසල්-උපරිම-ධාරිතාවයෙන්-ඉන්ධන-පිරවුම්හල්වලට-අද-බෙදාහැරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1151"
}