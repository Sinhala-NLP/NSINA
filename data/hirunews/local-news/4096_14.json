{
       "Source": "hirunews",
       "Timestamp": "Friday, 02 February 2018 - 13:16",
       "Headline": "නිදහස වෙනුවෙන් අත්‍යාවශ්‍ය ආහාර ද්‍රව්‍ය 7 ක මිල අඩු කෙරේ",
       "News Content": "ලංකා සතොස මගින් අලෙවි කරන අත්‍යවශ්‍ය ආහාර ද්‍රව්‍ය 07 ක මිල ගණන් 70 වන ජාතික නිදහස් දින සැමරුම වෙනුවෙන් වහාම අඩු කිරීමට පියවර ගත් බව කර්මාන්ත හා වාණිජ කටයුතු අමාත්‍යාංශය පවසනවා.\nඒ අනුව බාස්මතී සහල් කිලෝවක් රුපියල් 120 කටත්, සුදු කැකුළු කිලෝවක් රුපියල් හැටකටත්, කැඩුණු සහල් කිලෝවක් රුපියල් 59 කටත්, පරිප්පු කිලෝවක් රුපියල් 159 කටත් අලෙවි කරනු ඇති.\nඑමෙන්ම, මුං ඇට කිලෝවක් රුපියල් 195 කටත්, ලොකු ළුෑණු කිලෝවක් රුපියල් 110 කටත්, මිරිස් කරල් කිලෝවක් රුපියල් 220 කටත් ලංකා සතොස හරහා ලබාගැනීමට හැකියාව පවතිනවා.\nමෙම මිල ගණන් අඩු කිරීම ලබන පෙබරවාරි මස 07 වැනිදා දක්වා ක්‍රියාත්මක බවයි කර්මාන්ත හා වාණිජ කටයුතු අමාත්‍යාංශය පවසන්නේ.",
       "URL": "https://www.hirunews.lk/182699/නිදහස-වෙනුවෙන්-අත්‍යාවශ්‍ය-ආහාර-ද්‍රව්‍ය-7-ක-මිල-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4096"
}