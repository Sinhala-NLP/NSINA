{
       "Source": "hirunews",
       "Timestamp": "Thursday, 24 December 2015 - 14:02",
       "Headline": "දක්ෂිණ අධිවේගයේ ගොඩගම අවට තදබදය අවසන්",
       "News Content": "දක්ෂිණ අධිවේගී මාර්ගයේ මාතර - ගොඩගම - අන්තර් හුවමාරුවේ පිටවීමේ පර්යන්තය ආසන්නයේ පැවතුණූ දැඩි රථ වාහන තදබදය පහව ගොස් තිබෙනවා.\nහෙට යෙදී ඇති නන්තල් දිනය හේතුවෙන් ගම්බිම් බලා යන මගී ජනතාව වැඩි පිරිසක් අධිවේගි මාර්ගය භාවිත කිරීම හමුවේ අද පෙරවරුවේ රථ වාහන තදබදයක් හට ගැණූනු බවයි වාර්තා වුයේ.\nඅධිවේගී මාර්ග මෙහෙයුම් සහ නඩත්තු භාර අධ්‍යක්ෂ එස්  ඕපනායක සඳහන් කළේ කිලෝමීටර් 2ක පමණ දුරක සිට  රථ වාහන තදබදය පැවති බවයි.\nඑම නිසා මාතර - ගොඩගම අන්තර් හුවමාරුවෙන් පිට වීමට නියමිත වාහනවලට පින්නදුව සහ කොක්මාදුව පර්යන්ත භාවිතා කිරීමට සිදුව තිබුණා.\nකෙසේවෙතත් එම තත්වය මේ වන විට මුලුමනින්ම යථා තත්වයට පත්ව තිබෙනවා.\nමේ අතර උත්සව සමයේ ගම්බිම් බලා යන මගී පහසුව සදහා ලංකා ගමනා ගමන මණ්ඩලයේ විශේෂ බස් සේවාව අදත් ක්‍රියාත්මකයි.",
       "URL": "https://www.hirunews.lk/122717/දක්ෂිණ-අධිවේගයේ-ගොඩගම-අවට-තදබදය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5236"
}