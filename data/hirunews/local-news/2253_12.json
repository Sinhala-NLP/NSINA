{
       "Source": "hirunews",
       "Timestamp": "Friday, 25 December 2020 - 22:29",
       "Headline": "ශ්‍රී ලංකාවේ කොරෝනා මරණ 186 දක්වා ඉහළට",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිත මරණයක් වාර්තාවී තිබෙනවා.\nඒ අනුව මෙරටින් වාර්තාවී ඇති සමස්ත මරණ සංඛ්‍යාව 186ක්.\nමියගොස් ඇත්තේ අක්කරෙයිපත්තු ප්‍රදේශයේ පදිංචි අවුරුදු 54ක පිරිමි පුද්ගලයෙක්.\nඔහු අක්කරෙයිපත්තු මූලික රෝහලේ සිට කොවිඩ් 19 ආසාදිතයෙකු ලෙස හඳුනාගැනීමෙන් අනතුරුව මඩකලපුව ශික්ෂණ රෝහලට මාරුකර යවා තිබුණා.\nඑහි ප්‍රතිකාර ලබමින් සිටියදී ඊයේ (24) මියගොස් ඇති බවයි සෞඛ්‍ය සේවා අධ්‍යක්ෂ ජනරාල්වරයා කියාසිටියේ.\nමෙරටින් ආසාදිතයන් 39782ක් වාර්තාවී ඇති අතර ඉන් 8258ක් රෝහල්ගතව ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 31339ක්.",
       "URL": "https://www.hirunews.lk/257966/ශ්‍රී-ලංකාවේ-කොරෝනා-මරණ-186-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2253"
}