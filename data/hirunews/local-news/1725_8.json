{
       "Source": "hirunews",
       "Timestamp": "Sunday, 29 August 2021 - 7:13",
       "Headline": "ඇෆ්ගනිස්ථානයට එල්ලවිය හැකි තවත් ප්‍රහාරයක් ගැන අනතුරු ඇඟවීමක්",
       "News Content": "ඇෆ්ඝනිස්ථානයේ කාබුල් ගුවන් තොටුපළට ඉදිරි පැය 48 තුළ තවත් අයි. එස්. ප්‍රහාරයක් එල්ල විය හැකි බවට ඇමරිකානු බුද්ධි අංශ අනතුරු අගවා තිබෙනවා.\nජනාධිපති ජෝ බයිඩ්න්  කියා සිටියේ ඇෆ්ඝනිස්ථානයේ ඇමරිකානු හමුදා ප්‍රධානින් තමාට පැවසු පරිදි එවැනි ප්‍රහාරයක් අද උදැසන වුව ද එල්ල විය හැකි බවයි.\nපසුගිය බ්‍රහස්පතින්දා කාබුල් ගුවන් තොටුපළට එල්ල වු අයි. එස්. ප්‍රහාරයෙන් ඇමරිකානු හමුදා සෙබළුන් 13 දෙනෙකු ඇතුළු පුද්ගලයන් 170 දෙනෙකු ජිවිතක්ෂයට පත් වුණා.\nකාබුල් ගුවන් තොටුපළෙන් බි්‍රතාන්‍ය හමුදා ඉවත් කර ගැනිම ඊයේ අවසන් වු අතර, ඇමරිකානු සෙබළුන් ඉවත් කර ගැනිම ද දැන් ආරම්භ වි තිබෙනවා.\nපසුගිය සතියේ  එහි සිටි 5800 පමණ වන ඇමරිකානු භට සංඛ්‍යාව මේවනවිට 4000 දක්වා අඩු වි ඇති බව සඳහන්.\nඅගෝස්තු 31 වන දා වනවිට ඇමරිකානු හමුදා මුළුමනින්ම ඇෆ්ඝනිස්ථානයෙන් නියමිත පරිදි ඉවත් කර ගැනෙන බව ජනපති ජෝ බයිඩ්න් මීට පෙර ප්‍රකාශ කළා.\nඑහෙත් අවසන් මෙහොත වන තුරු ඇෆ්ඝනිස්ථානයෙන් නික්මිමට අපේක්ෂා කරන සිවිල් වැසියන් හැකිතාක් ඉවත් කර ගන්නා බවයි ඇමරිකාව ප්‍රකාශ කළේ.\nමේවනවිට විදේශකයන් සහ ඇෆ්ඝනිස්ථාන් වැසියන් ඇතුළු එක් ලක්ෂ  දසදහසක් පමණ පසුගිය 15 වනදායි පසු  කාබුල් ගුවන් තොටුපළ හරහා ඉවත් කර ගෙන තිබෙනවා.",
       "URL": "https://www.hirunews.lk/280828/ඇෆ්ගනිස්ථානයට-එල්ලවිය-හැකි-තවත්-ප්‍රහාරයක්-ගැන-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1725"
}