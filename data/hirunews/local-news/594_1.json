{
       "Source": "hirunews",
       "Timestamp": "Wednesday, 18 January 2023 - 14:39",
       "Headline": "ආරච්ච්කට්ටුව සමුපකාර ඡන්දයෙන් සනත් නිශාන්තට දරුණු පරාජයක්",
       "News Content": "ඊයේ (17) පැවති ආරච්චිකට්ටුව සමුපකාරයේ ඡන්ද විමසීමේ අවස්ථාවට කාරක සභික අපේක්ෂකයෙකු ලෙස ඉදිරිපත් වූ ජල සම්පාදන රාජ්‍ය ඇමති සනත් නිශාන්ත ඉන් පරාජයට පත් ව තිබෙනවා.\nඔහු ආරච්චිකට්ටුව සමූපකාරයේ ආරච්චිකට්ටුව ප්‍රාදේශිකයෙන් අංක 09 යටතේ ඡන්දයට ඉදිරිපත් ව ඇති අතර, එම ප්‍රාදේශිකයෙන් තෝරා ගනු ලබන කාරක සභිකයන් ප්‍රමාණය 09ක්.\nඑම 09 දෙනාගෙන් වැඩි ම ඡන්ද ප්‍රමාණයක් ලබාගෙන සභිකයින් 06 දෙනෙකු ජයග්‍රහණය කර ඇත්තේ ජාතික ජන බලවේගය ඉදිරිපත් කළ කාරක සභික අපේක්ෂකයන් 09 දෙනාගෙන් බව සඳහන්.\nඅනෙකුත් තිදෙනා තේරී පත් ව ඇත්තේ, පොහොට්ටු පක්ෂයෙන් වන අතර, එම තිදෙනා අතරට ජල සම්පාදන රාජ්‍ය ඇමති සනත් නිශාන්ත තේරී පත් ව නැති අතර කාරක සභික අපේක්ෂකයන් 19 දෙනා අතරින් රාජ්‍ය ඇමති සනත් නිශාන්තට හිමි ව ඇත්තේ 11 වෙනි ස්ථානය යි.",
       "URL": "https://www.hirunews.lk/325335/ආරච්ච්කට්ටුව-සමුපකාර-ඡන්දයෙන්-සනත්-නිශාන්තට-දරුණු-පරාජයක්",
       "Category": "Local News",
       "Parent URL": "https://www.hirunews.lk/local-news.php?pageID=594"
}