{
       "Source": "hirunews",
       "Timestamp": "Tuesday, 18 July 2023 - 19:45",
       "Headline": "මඩකලපුවේ ගින්නක් (වීඩියෝ)",
       "News Content": "මඩකලපුව ප්‍රදේශයේ වාහන නැවැත්වීමේ ස්ථානයේ නවතා තිබූ යතුරුපැදි, පා පැදි, සහ ත්‍රිරෝද රථ කිහිපයක් ගිනි ගෙන දැවී අළු වී තිබෙනවා.\nමෙම සිදුවීම අද (18) වාලච්චේන පොලිස් ස්ථානය ආසන්නයේදී සිදුව ඇති බවයි වාර්තා වන්නේ.\nමෙසේ ගිනි ගෙන ඇත්තේ දුර පළාත්වලට බස් රථවල සේවයට යන පිරිස් ගාල් කර යන වාහන බවයි අප වාර්තාකරු සඳහන් කළේ.\nකෙසේ වෙතත් මෙම ස්ථානයේ විශාල ගින්නක් ඇති වී ඇති අතර එම ස්ථානයේ තිබූ පා පැදි 8ක්, යතුරුපැදි 37ක් සහ ත්‍රිරෝද 1ක් ගින්නෙන් සම්පූර්ණයෙන්ම විනාශ වී තිබෙනවා.\nගින්න ඇති වීමට හේතුව තාමත් අනාවරණය වී නොමැති බවයි අප වාර්තාකරු වැඩිදුරටත් ප්‍රකාශ කර සිටියේ.",
       "URL": "https://www.hirunews.lk/341685/මඩකලපුවේ-ගින්නක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=172"
}