{
       "Source": "hirunews",
       "Timestamp": "Tuesday, 26 April 2016 - 17:29",
       "Headline": "දේවාලයේ පිංකැටය කැඩූ සැකකරුවන්ට සැණින් දඩුවම්",
       "News Content": "ගලෙන්බිඳුණුවැව - හුරුළු කතරගම දේවාලයේ පිංකැටය කඩා එහි මුදල් සොරාගෙන යාමට තැත් කළ සැකකරුවන් දෙදෙනෙකු එහි සේවකයින් විසින් අල්ලා පොලිසියට භාර දී තිබෙනවා.\nසිද්ධියට සම්බන්ධ තවත් සැකකරුවෙකු පලාගොස් ඇති බවයි පොලිසිය ප්‍රකාශ කළේ. ඔහු යුද හමුදා සෙබලෙකු බවට ද අනාවරණ වී තිබෙනවා.\nඊයේ රාත්‍රියේ ත්‍රිරෝද රථයකින් පැමිණි සැකකරුවන් දේවාලයේ පිංකැටය කඩද්දී එහි ශබ්දය ඇසුණු සේවකයන් දෙදෙනෙකු එම ස්ථානයට පැමිණ සැකකරුවන්ට පහරදී තිබෙනවා.\nපසුව එක් අයෙකු පලාගොස් ඇති අතර, ඔවුන් පැමිණි ත්‍රිරෝද රථය ද එම ස්ථානයේ තිබී සොයා ගත්තා.",
       "URL": "https://www.hirunews.lk/131813/දේවාලයේ-පිංකැටය-කැඩූ-සැකකරුවන්ට-සැණින්-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=5071"
}