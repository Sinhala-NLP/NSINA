{
       "Source": "hirunews",
       "Timestamp": "Wednesday, 05 April 2023 - 12:47",
       "Headline": "ඇෆ්ගන් කතුන්ට තවදුරටත් NGO තහනම්",
       "News Content": "කාන්තාවන්ට, රාජ්‍ය නොවන සංවිධානවල කටයුතු කිරීම සඳහා පැනවූ තහනම ඇෆ්ගනිස්ථානය තවදුරටත් දීර්ඝ කර තිබෙනවා.\nඒ සම්බන්ධයෙන් තලේබාන් පාලනය එක්සත් ජාතීන්ගේ සංවිධානයට මේ දක්වා දැනුම්දීමක් සිදුකර නොමැති බවයි විදෙස් මාධ්‍ය වාර්තා කළේ.\nකෙසේ වෙතත්, ජගත් සංවිධානයේ නියෝජිතයින් පිරිසක් කාබුල් නුවරදී තලෙයිබාන් සංවිධානය සමග මේ පිලිබඳ සාකච්ඡා කිරීමට නියමිත බව විදෙස් මාධ්‍ය වාර්තා කළා.\nකාන්තාවන්ට රාජ්‍ය නොවන සංවිධානවල කටයුතු කිරීම පසුගිය වසරේ දී තහනම් කෙරුණු අතර, මේ හේතුවෙන් ඇෆ්ගනිස්ථානය තුළ කටයුතු කිරීමෙන් රාජ්‍ය නොවන සංවිධාන කිහිපයක් ඉවත්වුණා.",
       "URL": "https://www.hirunews.lk/331748/ඇෆ්ගන්-කතුන්ට-තවදුරටත්-ngo-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=434"
}