{
       "Source": "hirunews",
       "Timestamp": "Thursday, 21 February 2019 - 14:24",
       "Headline": "මතුගම ප්‍රදේශයේ රිය අනතුරකින් දෙදෙනෙකු ජීවිතක්ෂයට",
       "News Content": "මතුගම - අලූත්ගම ප්‍රධාන මාර්ගයේ බදුගම පොදු සුසාන භූමිය ඉදිරිපිට සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nඊයේ රාත්‍රියේ අලූත්වැඩියා කටයුතු සඳහා මාර්ගය අයිනේ නවතා තිබූ ලොරි රථයක යතුරුපැදියක් ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nසිද්ධියෙන් යතුරුපැදියේ ගමන් ගත් අවුරුදු 25 සහ 30 හැවිරිදි තරුණයින් දෙදෙනා බරපතල තුවාල ලබා වෑත්තෑව රෝහලට ඇතුළත් කිරීමේදී මියගොස් තිබෙනවා.",
       "URL": "https://www.hirunews.lk/210906/මතුගම-ප්‍රදේශයේ-රිය-අනතුරකින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3490"
}