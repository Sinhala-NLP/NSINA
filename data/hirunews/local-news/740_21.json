{
       "Source": "hirunews",
       "Timestamp": "Friday, 11 November 2022 - 21:45",
       "Headline": "තෙල් මිල නගී",
       "News Content": "අද මධ්‍යම රාත්‍රි 12 සිට ක්‍රියාත්මක වන පරිදි ඩීසල් ලීටරයක මිල රුපියල් 15කින් සහ ලංකා භූමිතෙල් ලීටරයක මිල රුපියල් 25කින් ඉහළ දමන්නට ලංකා ඛනිජතෙල් නීතිගත සංස්ථාව පියවර ගෙන තිබෙනවා.\nඒ අනුව ලංකා සුදු ඩීසල් ලීටරයක නව මිල දැක්වෙන්නේ රුපියල් 430ක් ලෙසින්. ලංකා භූමිතෙල් ලීටරයක මිල ද රුපියල් 365ක් ලෙසින් වෙනස්වී තිබෙනවා.\nකෙසේවෙතත් මෙම මිල සංශෝධනයේදී ලංකා සුපිරි ඩීසල්, ඔක්ටේන් 95 පෙට්‍රල්, ඔක්ටේන් 92 පෙට්‍රල් සහ ලංකා කාර්මික භුමිතෙල්වල කිසිදු මිල වෙනසක් සිදුවී නැහැ.\nමේ අතර ලංකා ඉන්දියන් ඔයිල් සමාගම ද අද මධ්‍යම රාත්‍රියේ සිට සිය ඉන්ධන මිල ගණන් සංශෝධනය කර තිබෙනවා.\nඒ අනුව එම සමාගමේ ඔටෝ ඩීසල් ලීරයක මිල රුපියල් 15කින් ඉහළ නංවා ඇති අතර නව මිල රුපියල් 430ක්.\nඑස්ට්‍රාමයිල් ඩීසල් ලීටරයක මිල ද රුපියල් 15කින් වැඩිකර ඇති අතරඑ එහි නව මිල රුපියල් 475ක් දක්වා ඉහළගොස් තිබෙනවා.",
       "URL": "https://www.hirunews.lk/320186/තෙල්-මිල-නගී",
       "Category": "Local News",
       "Parent URL": "https://www.hirunews.lk/local-news.php?pageID=740"
}