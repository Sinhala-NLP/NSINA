{
       "Source": "hirunews",
       "Timestamp": "Tuesday, 07 July 2020 - 12:47",
       "Headline": "මෙල්බර්න් නගරය සම්පුර්ණයෙන්ම සති 06ක් වසාදමයි",
       "News Content": "නව කොවිඞ් 19 ආසාදිතයන් 191 දෙනෙකු වාර්තා වීමත් සමඟ ඕස්ට්‍රේලියාවේ දෙවන විශාලතම නගරය වන මෙල්බර්න් නුවර හෙට මධ්‍යම රාත්‍රියේ සිට සති 6 ක කාලයක් මුළුමනින්ම වසා දැමීමට වික්ටෝරියා ප්‍රාන්ත බලධාරින් තීරණය කර තිබෙනවා.\nඑමෙන්ම, වික්ටෝරියා සහ නිව් සවුත් වේල්ස් ප්‍රාන්ත සීමාව ද ඒ සමඟම වසා දැමෙනු ඇති.\nඑලෙස මෙම ප්‍රාන්ත දෙක අතර සීමාව වසා දැමෙන්නේ කොවිඩ් 19 වසංගතය වාර්තා වීමෙන් පසු ප්‍රථම වතාවටයි.\nනිරෝධායන රෙගුලාසි ක්‍රියාත්මක කිරීම සඳහා හමුදාව සහ පොලීසිය යෙදවීමට ද කටයුතු කෙරෙනවා.\nමෙල්බර්න් ඇතුළත් වික්ටෝරියා ප්‍රාන්තයේ කොරෝනා වෛරස් ආසාදිතයින් සංඛ්‍යාව 2663 ක් වන අතර, මරණ 22 ක් ද වාර්තා වුණා.\nඕස්ට්‍රේලියාවේ සමස්ත ආසාදිතයන් සංඛ්‍යාව 8500 ඉක්වන අතර, වාර්තා වන මරණ සංඛ්‍යාව 106 ක්.",
       "URL": "https://www.hirunews.lk/244900/මෙල්බර්න්-නගරය-සම්පුර්ණයෙන්ම-සති-06ක්-වසාදමයි",
       "Category": "Local News",
       "Parent URL": "https://www.hirunews.lk/local-news.php?pageID=2604"
}