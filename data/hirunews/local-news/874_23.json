{
       "Source": "hirunews",
       "Timestamp": "Monday, 12 September 2022 - 7:20",
       "Headline": "අන්තර් පාර්ලිමේන්තු සංගමයේ මහලේකම් අද ජනපති සහ අගමැති හමුවෙයි",
       "News Content": "දිවයිනට පැමිණි අන්තර් පාර්ලිමේන්තු සංගමයේ මහ ලේකම් මාටින් චොන්ගොන් අද (12) ජනාධිපති රනිල් වික්‍රමසිංහ සහ අග්‍රාමාත්‍ය දිනේෂ් ගුණවර්ධන හමුවීමට නියමිතයි.\nඔහු දිවයිනට පැමිණියේ ජනාධිපති රනිල් වික්‍රමසිංහ, අග්‍රාමාත්‍යවරයාව සිටියදී කළ ආරාධනාවකට අනුවයි.\nඊයේ පස්වරු 06 යි 40 ට පමණ ඩුබායි සිට පැමිණි එමිරේට්ස් ගුවන් සේවයේ ඊ.කේ. 652 දරණ යානයෙන් දිවයිනට පැමිණි අන්තර් පාර්ලිමේන්තු සංගමයේ මහ ලේකම් මාටින් චොන්ගොන් ඇතුලු දූත පිරිස පිළිගැනීම සදහා මෙරට පාර්ලිමේන්තු මහලේකම් ධම්මික දසනායක කටුනායක ගුවන්තොටුපළට පැමිණ සිටියා.\nපාර්ලිමේන්තුවේ සන්නිවේදන දෙපාර්තමේන්තුව සදහන් කළේ ඔහු සිය ශ්‍රී ලංකා සංචාරය අතරතුර කථානායක මහින්ද යාපා අබේවර්ධන සහ විපක්ෂ නායක සජිත් ප්‍රේමදාසද මුණගැසීමට නියමිත බවයි.",
       "URL": "https://www.hirunews.lk/315192/අන්තර්-පාර්ලිමේන්තු-සංගමයේ-මහලේකම්-අද-ජනපති-සහ-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=874"
}