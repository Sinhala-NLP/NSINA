{
       "Source": "hirunews",
       "Timestamp": "Tuesday, 26 June 2018 - 20:51",
       "Headline": "යාපනයේ ළිඳකින් හමුවූ කුඩා දැරියගේ මරණය සම්බන්ධයෙන් තවත් පුද්ගලයෙකු අත්අඩංගුවට",
       "News Content": "යාපනයේ ළිඳකින් හමුවූ කුඩා දැරියගේ මරණය සම්බන්ධයෙන් එක් සැකකරුවෙකු යාපනය සුළිපුරම් ප්‍රදේශයේදී පොලිසිය අත්අඩංගුවට ගෙන තිබෙනවා.\nඅත්අඩංගුවට ගත් සැකකරු 22 හැවිරිදි යාපනය සුළිපුරම් ප්‍රදේශයේ පදිංචිකරුවෙක්.\nමේ අතර යාපනයේ ළිඳකින් හමුවූ කුඩා දැරියගේ මරණයට හේතුව පශ්චාත් මරණ පරීක්ෂණයේදි අනාවරණ වී තිබෙනවා.\nමරණ පරීක්ෂණය යාපනය රෝහලේදී පැවති අතර එහිදී හෙළිවී ඇත්තේ දැරියගේ ගෙල සිරකර ඝාතනය කර ඇති බවයි.\nඊයේ සවස පාසල් නිල ඇඳුමකින් සැරසී සිටි දැරියගේ සිරුර සොයා ගැනුනේ ඇය පාසල නිමවී නිවසට නොපැමිණීම පිළිබඳ කළ සොයා බැලීමකදීයි.\nමෙලෙස මියගොස් ඇත්තේ යාපනය සුළිපුරම් ප්‍රදේශයේ පදිංචිව සිටි 6 හැවිරිදි දැරියක්.\nඊයේ සවස ළිඳෙන් ගොඩට ගැනුනු දැරියගේ සිරුර පශ්චාත් මරණ පරීක්ෂණය සඳහා යාපනය රොහලට යොමුකර තිබුනා.\nඅද පැවැත්වූ පශ්චාත් මරණ පරීක්ෂණයේදී හෙළිවී ඇත්තේ ගෙළ සිර කිරීමෙන් ඇයගේ මරණය සිදුව ඇති බවයි.\nසිද්ධියට අදාළව සැකකරුවන් 4 දෙනෙකු අත්අඩංගුවට ගෙන ඇති බව අප වාර්තාකරු සඳහන් කළා.\nමේ අතර දැරියගේ ඝාතකයන් සොයා ඔවුන්ට දඩුවම් ලබාදෙන්නැයි ඉල්ලා එම දැරිය අධ්‍යාපනය ලැබූ පාසලේ සිසු දරු දැරියන් සහ දෙමව්පියන් අද විරෝධතාවක ද නිරතවී තිබෙනවා.",
       "URL": "https://www.hirunews.lk/193980/යාපනයේ-ළිඳකින්-හමුවූ-කුඩා-දැරියගේ-මරණය-සම්බන්ධයෙන්-තවත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3876"
}