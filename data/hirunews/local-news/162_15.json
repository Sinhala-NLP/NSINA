{
       "Source": "hirunews",
       "Timestamp": "Saturday, 22 July 2023 - 8:33",
       "Headline": "අඟුරුවාතොට ඝාතනයේ සැකකරු අත්අඩංගුවට (වීඩියෝ)",
       "News Content": "හොරණ - අඟුරුවාතොට ප්‍රදේශයේ මවක් සහ ඇගේ මාස 11 ක් වයසැති බිළිඳිගේ මරණය සම්බන්ධයෙන් සැකකරුවෙකු අද අත්අඩංගුවට ගෙන තිබෙනවා.\nඒ, හොරණ - වරකාගොඩ ප්‍රදේශයේ නිවසක රැඳී සිටියදියි. වැඩබලන පොලිස් මාධ්‍ය ප්‍රකාශක නියෝජ්‍ය පොලිස්පති රුවන් ගුණසේකර කියා සිටියේ සැකකරු අත්අඩංගුවට ගැනීමට යාමේදී ඇතිවූ පොරබැදීමකින් ඔහු තුවාල ලබා මේ වනවිට පොලිස් ආරක්ෂාව යටතේ හොරණ මූලික රෝහලේ ප්‍රතිකාර ලබන බවයි.\nඅද උදෑසන සැකකරු අත්අඩංගුවට ගැනීම සඳහා පොලිස් කණ්ඩායමක් ඔහුගේ නිවසට ගිය අවස්ථාවේදි සැකකරු පොලිස් නිලධාරියෙකුට කතුරකින් පහරදීමට උත්සාහ කර තිබෙනවා.\nපසුව ඔහු විසින්ම එම කතුරෙන් තමාට තුවාල සිදුකරගෙන ඇති බවයි වැඩබලන පොලිස් මාධ්‍ය ප්‍රකාශකවරයා සඳහන් කළේ.\nමෙම සැකකරු මියගිය කාන්තාවගේ සැමියාගේ මස්සිනා කෙනෙකු බවටයි අනාවරණ වී ඇත්තේ.",
       "URL": "https://www.hirunews.lk/342090/අඟුරුවාතොට-ඝාතනයේ-සැකකරු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=162"
}