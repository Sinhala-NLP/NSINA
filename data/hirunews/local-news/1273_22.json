{
       "Source": "hirunews",
       "Timestamp": "Thursday, 24 March 2022 - 18:16",
       "Headline": "බොරැල්ල ජාතික ආයුර්වේද ශික්ෂණ රෝහලට නව වාට්ටු සංකීර්ණයක්",
       "News Content": "රුපියල් මිලියන 1906ක වියදමින් ඉදිකළ බොරැල්ල ජාතික ආයුර්වේද ශික්ෂණ රෝහලේ මහල් 08කින් සමන්විත වාට්ටු සංකීර්ණය ජනතා අයිතියට පත් කෙරුණා.\nඒ අද (24) පෙරවරුවේ සෞඛ්‍ය අමාත්‍ය කෙහෙළිය රඹුක්වැල්ල විසින්.\nරටේ පුරවැසියාට බරක් නොවන අයුරින් ආයුර්වේද ප්‍රතිකාර මූලික කරගත් විදේශීය විනිමය උපයා ගැනීමේ වැඩපිළිවෙළක් සැකසීම තුළින් ආර්ථික උත්පාදනයන් ඇති කළ හැකි බවයි මෙම අවස්ථාවට එක්වෙමින් සෞඛ්‍ය අමාත්‍යවරයා සඳහන් කළේ.\nමෙරට ප්‍රධානතම ආයුර්වේද ජාතික රෝහල වන බොරැල්ල ජාතික ආයුර්වේද ශික්ෂණ රෝහලේ මහල් 08කින් සමන්විත වාට්ටු සංකීර්ණයෙන් රෝගීන් 360 දෙනෙකු සෞඛ්‍ය පහසුකම් ලබාගත හැකියි.",
       "URL": "https://www.hirunews.lk/300298/බොරැල්ල-ජාතික-ආයුර්වේද-ශික්ෂණ-රෝහලට-නව-වාට්ටු-සංකීර්ණයක්",
       "Category": "Local News",
       "Parent URL": "https://www.hirunews.lk/local-news.php?pageID=1273"
}