{
       "Source": "hirunews",
       "Timestamp": "Sunday, 12 November 2017 - 19:02",
       "Headline": "ටිපර් රථයකට යටවී 14 හැවිරිදි දැරියක් ජීවිතක්ෂයට (ඡායාරූප)",
       "News Content": "රන්න, කොටවාය ප්‍රදේශයේ අද සවස සිදුවූ රිය අනතුරකින් වයස අවුරුදු 14ක දැරියක් ජීවිතක්ෂයට පත්ව තිබෙනවා.\nඅමතර පංති නිමවී සිය පියා සමඟ නැවත නිවසට පැමිණෙමින් සිටින අතර තුර මාර්ගයේ ගමන්ගත් ටිපර් රථයක ගැටීමෙන් දැරිය ජිවිතක්ෂයට පත්ව ඇති බවයි වාර්තා වන්නේ.\nමියගිය දැරියගේ දේහය මේ වන විට හකුරුවෙල ග්‍රාමීය රෝහලේ තැන්පත් කර තිබෙනවා.\nප්‍රදේශවාසීන් එක්ව අනතුර සිදුකළ ටිපර් රථයට ගිණි තබා ඇති බවයි අප වාර්තාකරු සඳහන් කළේ.\nඡායාරූප - තංගල්ල, සහම්පති",
       "URL": "https://www.hirunews.lk/175857/ටිපර්-රථයකට-යටවී-14-හැවිරිදි-දැරියක්-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4222"
}