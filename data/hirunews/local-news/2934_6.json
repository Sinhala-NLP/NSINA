{
       "Source": "hirunews",
       "Timestamp": "Sunday, 26 January 2020 - 7:40",
       "Headline": "ජවිපෙ විස්ස හකුලා ගනී",
       "News Content": "ජනතා විමුක්ති පෙරමුණ විසින් පාර්ලිමේන්තුවට ඉදිරිපත් කෙරුණු විධායක ජනාධිපති ක්‍රමය අහෝසි කිරීමේ 20 වන ආණ්ඩුක්‍රම ව්‍යවස්ථා සංශෝධනය තාවකාලිකව ඉවත් කර ගන්නා බව එහි පාර්ලිමේන්තු මන්ත්‍රී වෛද්‍ය නලින්ද ජයතිස්ස පවසනවා.\nහිරු ප්‍රවෘත්ති අංශයට අදහස් දක්වමින් මන්ත්‍රීවරයා කියා සිටියේ පවතින වාතාවරණය තුළ එය යළි පාර්ලිමේන්තුවට ඉදිරිපත් කිරීමට අපේක්ෂා නොකරන බවයි.\nපාර්ලිමේන්තුව වාර අවසාන කිරීමත් සමඟ පාර්ලිමේන්තුවට ඉදිරිපත් කර තිබූ පනත් කෙටුම්පත් සියල්ල අහෝසි වී නැවත ඉදිරිපත් කිරීම කළ යුතු වනවා.\nඒ අනුව තම පක්ෂය ඉදිරිපත් කළ 20 වන ආණ්ඩුක්‍රම ව්‍යවස්ථා සංශෝධනයද මේ වනවිට අහෝසි වී ඇති අතර, එය ඉදිරියේදී යළි පාර්ලිමේන්තුවට ඉදිරිපත් කිරීමට අපේක්ෂා නොකරන බවයි පාර්ලිමේන්තු මන්ත්‍රී වෛද්‍ය නලින්ද ජයතිස්ස කියා සිටියේ.",
       "URL": "https://www.hirunews.lk/233062/ජවිපෙ-විස්ස-හකුලා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2934"
}