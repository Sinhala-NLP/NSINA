{
       "Source": "hirunews",
       "Timestamp": "Wednesday, 19 January 2022 - 18:10",
       "Headline": "ජෛව ආරක්ෂණ බුබුලු සංකල්පය වර්තමානයේ ක්‍රියාත්මක කිරීම අවශ්‍ය නැහැ - වෛද්‍ය හේමන්ත හේරත්",
       "News Content": "ජෛව ආරක්ෂණ බුබුලු සංකල්පය වර්තමානයේ ක්‍රියාත්මක කිරීම අවශ්‍ය නැහැ - වෛද්‍ය හේමන්ත හේරත්\nමෙරටට පැමිණෙන විදෙස් සංචාරකයින් සදහා ක්‍රියාත්මක කළ ජෛව ආරක්ෂණ බුබුලු සංකල්පය වර්තමානයේ ක්‍රියාත්මක කිරීමට අවශ්‍යතාවක් නොමැති බව සෞඛ්‍ය අංශ පෙන්වා දෙනවා.\nසෞඛ්‍ය ප්‍රවර්ධන කාර්යාංශයේ අද පැවති මාධ්‍ය හමුවට එක්වෙමින් නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මේ බව කියා සිටියා.\nඑම ජෛව බුබුලු සංකල්පය ක්‍රියාත්මක කිරීමට අවශ්‍යතාවක් පවතීනම් එය කළයුත්තේ නියමිත කොවිඩ් පරීක්ෂණ ක්‍රමවේදවලට බාහිරව මෙරටට පැමිණෙන සහ වෙනත් විශේෂ හේතුවක් ඇති සංචාරකයින්ට පමණක් බවයි හේමන්ත හේරත් කියා සිටියේ.\nමේ අතර පසු කොවිඩ් රෝගී තත්වයක් ලෙස දියවැඩියා රෝගය වැළදීමේ ප්‍රවණතාව ඉහළගොස් ඇති බවට නවතම දත්ත අනුව වාර්තාවී ඇති බවට මෙම මාධ්‍ය හමුවට එක්වෙමින් කොළඹ ජාතික රෝහලේ අන්තරාසර්ග රෝග පිළිබද විශේෂඥ වෛද්‍ය මනිල්ක සුමනතිලක සදහන් කළා.\nඒ අනුව පවුලේ වෙනත් සාමාජිකයෙකුට හෝ දියවැඩියාව නොමැති අවස්ථාවක පසු කොවිඩ් රෝගී තත්වයක් ලෙස දියවැඩියා රෝගී තත්වයට ගොදුරු වීමේ ප්‍රවණතාවක් දැකගැනීමට හැකිවී ඇති බවයි ඔහු පෙන්වා දෙනවා.",
       "URL": "https://www.hirunews.lk/294488/ජෛව-ආරක්ෂණ-බුබුලු-සංකල්පය-වර්තමානයේ-ක්‍රියාත්මක-කිරීම-අවශ්‍ය-නැහැ-වෛද්‍ය-හේමන්ත-හේරත්",
       "Category": "Local News",
       "Parent URL": "https://www.hirunews.lk/local-news.php?pageID=1414"
}