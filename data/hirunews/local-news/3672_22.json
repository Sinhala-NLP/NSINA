{
       "Source": "hirunews",
       "Timestamp": "Thursday, 01 November 2018 - 6:41",
       "Headline": "නීතිවිරෝධී දුම්වැටි තොගයක් සමඟ දෙදෙනෙකු අත්අඩංගුවට",
       "News Content": "සිංගප්පූරුවේ සිට නීතිවිරෝධී ලෙස දුම්වැටි තොගයක් මෙරටට රැගෙන ආ ශ්‍රී ලාංකිකයන් දෙදෙනෙකු කටුනායක ගුවන් තොටුපලේදී අත්අඩංගුවට ගෙන තිබෙනවා.\nඊයේ පස්වරුවේ මෙලෙස අත්අඩංගුවට ගෙන ඇත්තේ බොරලැස්ගමුව ප්‍රදේශයේ පදිංචි අවුරුදු 30 සහ 33 ක් වයසැති ව්‍යාපාරිකයින් දෙදෙනෙකු බවයි ගුවන් තොටුපල රේගුව සඳහන් කළේ.\nමොවුන් රැගෙන ආ ගමන්මලූවල සඟවා තිබූ රුපියල් හත්ලක්ෂ 25,000 ක් වටිනා විදේශීය දුම්වැටි 14,500 ක් අඩංගු කාටුන් 72 ක් සහ තවත් පැකට් 10 ක් සොයාගත්තා.\nසැකකරුවන්ට  රුපියල් 35,000 ක දඩමුදලක් පනවා තිබෙනවා.",
       "URL": "https://www.hirunews.lk/203329/නීතිවිරෝධී-දුම්වැටි-තොගයක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3672"
}