{
       "Source": "hirunews",
       "Timestamp": "Sunday, 14 August 2016 - 12:04",
       "Headline": "ජනපති ඇමරිකාවට",
       "News Content": "ලබන මස නිව්යෝක් නුවර ජගත් සංවිධාන මූලස්ථානයේ පැවැත්වෙන එක්සත් ජාතීන්ගේ 71 වන මහා මණ්ඩල රැස්වීම ඇමතීම සදහා ජනාධිපති මෛත්‍රීපාල සිරිසේන ඇමරිකාව බලා යාමට නියමිතයි.\nජනාධිපතිවරයා සමුළුව ඇමතීමට නියමිතව ඇත්තේ සැප්තැම්බර් 21 වනදායි.\nඑක්සත් ජාතීන්ගේ මහා මණ්ඩල සමුළුව මෙවර තුන් ආකාරයකින් වැදගත් වනවා.\nමහා මන්ඩල රැස්වීමට සමගාමීව ඇමරිකාව සහ ජගත් සංවිධානය එක්ව සංවිධාන කරන සරණාගතයන් සහ සංක්‍රමණිකයන් පිළිබද සමුළුව නිව්යෝක් නුවරදී සැප්තැම්බර් 19 වනදා සහ 20 වනදා පැවැත්වෙනවා.\nඑම සමුළුව ජනාධිපති බැරැක් ඔබාමා විසින් මෙහෙයවනු ලබන අතර, ඔහු මෙවර ජගත් සංවිධාන මහා මණ්ඩලය අමතනු ලබන්නේ අවසන් වතාවටයි.\nවසර 10 ක් එක්සත් ජාතීන්ගේ මහලේකම්වරයා ලෙස කටයුතු කළ බෑන්කී මූන් ද මෙවර මහා මණ්ඩල සමුළුවේදී සිය සමුගැනීමේ දේශනය පවත්වනු ඇති.\nදකුණු කොරියාවේ හිටපු විදේශ ඇමතිවරයෙකු වූ බෑන්කී මූන් ලබන වසරේ ජනවාරි මාසයේ නැවත සියරට බලා ගිය පසු එරට ජනාධිපති ධුරය සදහා තරග කිරීමට සැලසුම් කර ඇති බව සදහන්.",
       "URL": "https://www.hirunews.lk/140591/ජනපති-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=4923"
}