{
       "Source": "hirunews",
       "Timestamp": "Monday, 28 March 2016 - 13:13",
       "Headline": "මොරටු වසන්තට තවත් චෝදනා",
       "News Content": "අත්අඩංගුවට ගනු ලැබූ ජාත්‍යන්තර කුඩු ජාවාරම්කරුවෙකු ලෙස සැලකෙන වසන්ත මෙන්ඩිස් නොහොත් මොරටු වසන්තට එරෙහිව මුදල් විශුද්ධිකරණ පනත යටතේ චෝදනා එල්ලවී තිබෙනවා.\nපොලිස් මත්ද්‍රව්‍ය නාශක කාර්යාංශයේ ප්‍රකාශකයෙකු සඳහන් කළේ මෙම චෝදනා සම්බන්ධයෙන් අපරාධ පරීක්ෂණ දෙපාර්තමේන්තුව  මේ වනවිට පරීක්ෂණයක් ආරම්භ කර ඇති බවයි.\nමත්කුඩු ජාවාරම් ඇතුළු අපරාධවලට සම්බන්ධ මොරටු වසන්ත තායිලන්තයේදී ජාත්‍යන්තර පොලිසිය  අත්අඩංගුවට ගෙන පසුගිය 26 වනදා බැංකොක් නුවර සිට මෙරටට රැගෙන එනු ලැබුවා.\n2013 වර්ෂයේදී මොහු අත්අඩංගුවට ගැනීමට පොලීසිය පරීක්ෂණ ආරම්භ කර තිබියදී ඉන්දියාව හරහා සිංගප්පූරුවට පලාගොස් තිබෙනවා.\nඒ අනුව ජාත්‍යන්තර පොලීසිය මගින් නිකුත් කළ රතු නිවේදනවලට අනුවයි ඔහු මෙලෙස අත්අඩංගුවට ගනු ලැබුවේ.",
       "URL": "https://www.hirunews.lk/129560/මොරටු-වසන්තට-තවත්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=5112"
}