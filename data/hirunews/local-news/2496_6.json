{
       "Source": "hirunews",
       "Timestamp": "Wednesday, 26 August 2020 - 19:54",
       "Headline": "සමෘද්ධි සංවර්ධන නිලධාරී පත්වීම් අපේක්ෂිතයින් පිරිසක් කොළඹදී විරෝධතාවක",
       "News Content": "2016 වසරේ පැවැත්වූ තරග විභාග සමත් වූවන් පුරප්පාඩු සදහා බදවා ගන්නා ලෙස ඉල්ලමින් සමස්ත ලංකා සමෘද්ධි සංවර්ධන නිලධාරී පත්වීම් අපේක්ෂිත එකමුතුව අද කොළඹදී විරෝධතාවක නිරත වුණා.\nඒ කොළඹ කොටුව ගාලූමුවදොර ආසන්නයේ පිහිටි උද්ඝෝෂණ සදහා වෙන් කර ඇති ස්ථානයේයි.\nඔවුන් එහිදී ප්‍රකාශ කලේ 2016 වසරේ තරග විභාගය පැවැත්වූ අවස්ථාවේ පුරප්පාඩු 6000 කට ආසන්න සංඛ්‍යාවක් පැවතිය ද ඉන් බදවා ගැනීම් සිදුකළේ 1900 කට ආසන්න සංඛ්‍යාවක් බවයි.\nමේ හේතුවෙන් දෙවැනි වටයේ සම්මුඛ පරීක්ෂණවලින් සමත් වූ පිරිස් අදාළ පුරප්පාඩු සදහා බදවා ගන්නා ලෙසයි විරෝධතාවයට එක්වූ සමෘද්ධි සංවර්ධන නිලධාරි පත්වීම් අපේක්ෂිත එකමුතුවේ නියෝජිත ධම්මික විජේසිංහ ප්‍රකාශ කළේ.\nපසුව ජනාධිපති ලේකම් කාර්යාලයේ නියෝජිත පිරිසක් සමග සාකච්ඡා කිරීමෙන් අනතුරුව සති දෙකක් තුළ අදාළ ගැටලූවලට විසඳුම් ලබා දෙන බවට එකගවීම හේතුවෙන් ඔවුන් උද්ඝෝෂණය අවසන් කළා.",
       "URL": "https://www.hirunews.lk/248724/සමෘද්ධි-සංවර්ධන-නිලධාරී-පත්වීම්-අපේක්ෂිතයින්-පිරිසක්-කොළඹදී-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2496"
}