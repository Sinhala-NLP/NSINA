{
       "Source": "hirunews",
       "Timestamp": "Sunday, 27 August 2017 - 21:24",
       "Headline": "නිදහස් පක්ෂ කැස්බෑව ආසන සංවිධායක චන්දන කත්‍රිආරච්චි හිරු මාධ්‍යවේදියාට බැණ තර්ජනය කරයි",
       "News Content": "ශ්‍රී ලංකා නිදහස් පක්ෂ කැස්බෑව ආසන සංවිධායක චන්දන කත්‍රිආරච්චි ඔහුගේ ප්‍රවෘත්ති සාකච්ඡාවක් ආවරණය කිරීම සඳහා සිය නිවසට පැමිණි හිරු මාධ්‍යවේදියාට අද, බැණ තර්ජනය කර තිබෙනවා.\nඒ, තමාට අවශ්‍ය පරිදි ප්‍රවෘත්ති සාකච්ඡාව ආවරණය කරන ලෙස බලකරමින්.\nශ්‍රී ලංකා නිදහස් පක්ෂ 66 වැනි සංවත්සරය සඳහා කැස්බෑව ආසනයේ සූදානම පිළිබඳ කරුණු ඉදිරිපත් කිරීමට මෙම මාධ්‍ය හමුව කැඳවා තිබුණා.\nඊට ප්‍රදේශීය දේශපාලනඥයින් රැසක්ද සහභාගී වී සිටි අතර චන්දන කත්‍රිආරච්චි පැවසුවේ ඔවුන් සියලුදෙනා රූපවාහිනී තිරය මත නොදුටුවහොත් තමාට ඔවුන්ගේ ඥාතීන්ගෙන් දෝෂාරෝපණ එල්ලවන බැවින් ඔවුන් පෙනෙන ලෙස දර්ශන ලබාගන්නා ලෙසයි.\nතාක්ෂණික සිද්ධාන්ත අනුව එසේ දර්ශන ලබාගැනීම ප්‍රායෝගික නොවන බවට හිරු මාධ්‍යවේදියා ඔහුට පැහැදිලි කළා.",
       "URL": "https://www.hirunews.lk/169536/නිදහස්-පක්ෂ-කැස්බෑව-ආසන-සංවිධායක-චන්දන-කත්‍රිආරච්චි-හිරු-මාධ්‍යවේදියාට-බැණ-තර්ජනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4350"
}