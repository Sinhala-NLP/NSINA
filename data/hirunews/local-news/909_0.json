{
       "Source": "hirunews",
       "Timestamp": "Saturday, 27 August 2022 - 22:20",
       "Headline": "ඇෆ්ගනිස්තානයට කඩුලු 8ක ජයක්",
       "News Content": "ආසියානු කුසලාන විස්ස යි විස්ස ක්‍රිකට් තරගාවලියේ පළමු තරගයෙන් ඇෆ්ගනිස්තානය කඩුලු 8ක ජයක් ලබා ගැනීමට සමත් වුණා.\nඒ, අද (27) ශ්‍රී ලංකාවට එරෙහි ව පැවති තරගයෙන්.\nකාසිය වාසිය දිනූ ඇෆ්ගනිස්තානය පළමුව පන්දු රැකීම තෝරා ගත්තා.\nඉතා දුර්වල පිතිකරණයක් ක්‍රියාත්මක කළ ශ්‍රී ලංකා කණ්ඩායමට සියලු දෙනා දැවී රැස් කර ගත හැකි වුණේ, ලකුණු 105ක් පමණ යි.\nඉනිමේ වැඩි ම ලකුණු ලාභීන් වූ භානුක රාජපක්ෂ හා චාමික කරුණාරත්න, ලකුණු 38ක් හා ලකුණු 31 බැගින් ලබා ගත්තා.\nපිළිතුරු ඉනිම ක්‍රීඩා කළ ඇෆ්ගනිස්තානය, සිය ජයග්‍රහණය ලබා ගත්තේ කඩුලු 2ක් පමණක් වැය කර ගනිමින්.\nරහමනුල්ලා ගුර්බාස් ලකුණු ලකුණු 40ක් ලබා ගත්තා.\nහස්‍රතුල්ලා සසායි ලබා ගත් ලකුණු සංඛ්‍යාව 37ක්.",
       "URL": "https://www.hirunews.lk/313904/ඇෆ්ගනිස්තානයට-කඩුලු-8ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=909"
}