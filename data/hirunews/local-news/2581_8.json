{
       "Source": "hirunews",
       "Timestamp": "Thursday, 16 July 2020 - 19:05",
       "Headline": "කලාවැව, බළලු වැවේ පුද්ගල මළසිරුරක් (වීඩියෝ)",
       "News Content": "කලාවැව, බළලු වැවේ පාවෙමින් තිබූ පුද්ගල මළ සිරුරක් ගල්කිරියාගම පොලීසිය විසින් අද (16)සොයාගෙන තිබෙනවා.\nජීවිතක්ෂයටපත්ව ඇත්තේ අංක 02, එළමල්පොත, වහකෝට්ටේ ප්‍රදේශයේ පදිංචි 76 හැවිරිදි නූර් මොහොමඩ් නමැති පුද්ගලයෙකු බවට තොරතුරු අනාවරණය වී ඇති බවයි පොලීසිය පවසන්නේ.\nදිය නෑමට පැමිණි අවස්ථාවේ මෙම පුද්ගලයා දියේ ගිලි ජීවිතක්ෂයට පත්වන්නට ඇති බවට පොලීසිය සැක පළකරනවා.\nකැකිරාව දිසා මහේස්ත්‍රාත්වරයා ඉදිරියේ ගොඩ ගත් මළ සිරුර පශ්චාත් මරණ පරීක්ෂණය සඳහා දඹුල්ල මහ රෝහලට ගෙනයාමටයි කට යුතු කර ඇත්තේ.\nගල්කිරියාගම පොලීසිය සිද්ධිය සම්බන්ධයෙන් වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/245669/කලාවැව-බළලු-වැවේ-පුද්ගල-මළසිරුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2581"
}