{
       "Source": "hirunews",
       "Timestamp": "Wednesday, 09 November 2022 - 10:58",
       "Headline": "ඩීසල්වලින් රුපියල් 12ක් පාඩුයි - ඩී.වී.චානක (වීඩියෝ)",
       "News Content": "මේ මොහොතේ ලබා දෙන මිල ගණන් අනුව ඩීසල් ලීටරයකින් රුපියල් 12ක පාඩුවක් රජයට සිදු වන බව විදුලිබල හා බලශක්ති රාජ්‍ය අමාත්‍ය ඩී.වී චානක පවසනවා.\nඅද (09) පාර්ලිමේන්තුවේ දී තෙල් මිල සූත්‍රය පිළිබඳ සමගි ජන බලවේගයේ පාර්ලිමේන්තු මන්ත්‍රී හේෂා විතානගේ යොමු කළ ප්‍රශ්නයකට පිළිතුරු ලබාදෙමිනු යි රාජ්‍ය අමාත්‍යවරයා මේ බව කියා සිටියේ.\nවිදුලිබල හා බලශක්ති අමාත්‍ය කංචන විජේසේකර, මිල සූත්‍රයට අනුව ඉන්ධන මිල ගණන් වෙනස් කිරීමට පොරොන්දු වූ නමුත් මෙවර මිල සූත්‍රයට අනුව වෙනසක් නො වන බවට ප්‍රකාශ කිරීමෙන් ජනතාවට අසාධාරණයක් සිදු වන බව හේෂා විතානගේ මෙහි දී අවධාරණය කළා.\nඑයට පිළිතුරු ලබා දෙමින් විදුලිබල හා බලශක්ති රාජ්‍ය අමාත්‍ය ඩී. වී චානක මෙම අදහස ප්‍රකාශ කළා.",
       "URL": "https://www.hirunews.lk/319956/ඩීසල්වලින්-රුපියල්-12ක්-පාඩුයි-ඩී-වී-චානක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=747"
}