{
       "Source": "hirunews",
       "Timestamp": "Tuesday, 16 March 2021 - 13:31",
       "Headline": "ඇඟලුම් ක්ෂේත්‍රයේ ව්‍යාපාරිකයින්ගෙන් ජනපතිට සහතිකයක් (වීඩියෝ)",
       "News Content": "මේ වසරේ අපේක්ෂිත අපනයන ඉලක්ක සපුරාගැනීමට කටයුතු කරන බව ඇඟලුම් ක්ෂේත්‍රයේ ව්‍යාපාරිකයින් ජනාධිපතිවරයාට සහතික වී තිබෙනවා.\nඒ ඇඟලුම් ක්ෂේත්‍රය සම්බන්ධයෙන් ජනාධිපතිවරයා සමඟ පැවති සාකච්ඡාවකදී.\nඒකාබද්ධ ඇඟලුම් සංසදයේ නියෝජිතයන් පිරිසක් ජනාධිපතිවරයා සමඟ ඇඟලුම් ක්ෂේත්‍රය මුහුණදෙන අභියෝග සම්බන්ධයෙන් මෙම සාකච්ඡාවට එක්වුණේ ජනාධිපති කාර්යාලයේදී.\nඑහිදී ඔවුන් සෞඛ්‍ය නිර්දේශ හේතුවෙන් ක්ෂේත්‍රයේ ඉදිරි ගමනට එල්ල වී ඇති අභියෝග පිළිබඳව ජනාධිපතිවරයා දැනුවත් කළා.\nකෙසේ වෙතත් මේ වසරේ රුපියල් බිලියන 5.1ක අපේක්ෂිත අපනයන ආදායම් ඉලක්ක සපුරාගැනීමට කටයුතු කරන බවයි ඔවුන් සඳහන් කළේ.",
       "URL": "https://www.hirunews.lk/265491/ඇඟලුම්-ක්ෂේත්‍රයේ-ව්‍යාපාරිකයින්ගෙන්-ජනපතිට-සහතිකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2085"
}