{
       "Source": "hirunews",
       "Timestamp": "Wednesday, 30 November 2022 - 7:42",
       "Headline": "පළමුව නිදහස් කරන්න, පසු ව පරීක්ෂණ කරන්න - කිරිපිටි ආනයනකරුවන්",
       "News Content": "පළමුව වරායේ ඇති කිරිපිටි තොගය නිදහස් කර එම තොග සම්බන්ධයෙන් ඕනෑම පරීක්ෂණයක් සිදු කරන්නැ යි කිරිපිටි ආනයනකරුවන්ගේ සංගමය ඉල්ලීමක් කරනවා.\nකිරිපිටි කිලෝග්‍රෑම් ලක්ෂ 04ක් පමණ වරායේ රඳවාගෙන ඇති අතර පසුගිය දා එම තොග පරිභෝජනයට නුසුදුසු තත්වයට පත්ව ඇතැයි ආනයනකරුවන් ප්‍රකාශ කළා.\nපසුව රේගු දෙපාර්තමේන්තුව නිවේදනයක් නිකුත් කරමින් කියා සිටියේ, ආනයනය කරන ලද කිරිපිටි කිලෝග්‍රෑම් ලක්ෂ 04ක ප්‍රමාණයක් නුසුදුසු තත්වයකට පත්ව ඇති බවට කිරිපිටි ආනයනකරුවන්ගේ සංගමය සිදු කළ ප්‍රකාශය ප්‍රතික්ෂේප කරන බවයි.\nඅදාළ සංගමයේ සභාපතිට අයත් ආනයනික කිරිපිටි බහාලුම් 06ක් පසුගිය 14 වන දා වැඩිදුර විමර්ශන සඳහා රඳවා තබාගත් බවද රේගු දෙපාර්තමේන්තුව සඳහන් කළා.",
       "URL": "https://www.hirunews.lk/321609/පළමුව-නිදහස්-කරන්න-පසු-ව-පරීක්ෂණ-කරන්න-කිරිපිටි-ආනයනකරුවන්",
       "Category": "Local News",
       "Parent URL": "https://www.hirunews.lk/local-news.php?pageID=699"
}