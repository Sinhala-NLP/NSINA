{
       "Source": "hirunews",
       "Timestamp": "Sunday, 30 October 2022 - 19:42",
       "Headline": "නිදහස් පක්ෂය හදිසියේ මධ්‍යම කාරක සභාව කැඳවයි - කලකට පසු ජාතික සංවිධායකටත් ආරාධනයක් (වීඩියෝ)",
       "News Content": "ශ්‍රී ලංකා නිදහස් පක්ෂයේ මධ්‍යම කාරක සභා රැස්වීමක් මේ වනවිට පැවැත්වෙනවා.\nඩාර්ලි පාරේ පිහිටි එම පක්ෂ මූලස්ථානයේදී පස්වරු 5 ට මධ්‍යම කාරක සභා රැස්වීම ආරම්භ කරනු ලැබුවේ පක්ෂ සභාපති හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන්.\nපක්ෂයේ තීරණයට පටහැනිව යමින් අමාත්‍ය ධුර ලබා ගත් නිදහස් පක්ෂයේ ජ්‍යෙෂ්ඨතම සාමාජිකයින් කිහිපදෙනෙකු තනතුරුවලින් ඉවත් කිරීමෙන් පසු පවත්වන පළමු මධ්‍යම කාරක සභාව මෙය වනවා.\nඑමෙන්ම, පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක, කිසිදු අමාත්‍ය ධුරයක් ලබා නොගත් පසුබිමක් තුල ඔහුට ද පසුගියදා පැවති පක්ෂයේ ආසන හා දිස්ත්‍රික් සංවිධායක රැස්වීම් සඳහා කැඳවීම් කර තිබුණේ නැහැ.\nඑහෙත්, අද පැවැත්වෙන මධ්‍යම කාරක සභා රැස්වීම සඳහා ඔහුට ආරාධනා කර ඇති බවයි වාර්තා වන්නේ.",
       "URL": "https://www.hirunews.lk/319227/නිදහස්-පක්ෂය-හදිසියේ-මධ්‍යම-කාරක-සභාව-කැඳවයි-කලකට-පසු-ජාතික-සංවිධායකටත්-ආරාධනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=768"
}