{
       "Source": "hirunews",
       "Timestamp": "Friday, 15 September 2023 - 14:32",
       "Headline": "ලොරි රථයක් ප්‍රපාතයකට පෙරලෙයි",
       "News Content": "අනුරාධපුරයේ සිට නොටන්බ්‍රිජ් ලොනැක් වතු යායේ සත්ව ගොවිපලකට බඩ ඉරිගු ගස් ප්‍රවාහනය ලොරි රථයක් රියදුරුගේ පාලනයෙන් මිදි මාර්ගයෙන් ඉවතට පැන අඩි 10ක් පමණ ප්‍රපාතයකට පෙරලි අනතුරක් සිදු වි ඇති බව නොර්ටන්බ්‍රිජ් පොලිසිය පවසනවා.\nඅද (15) උදැසන 9.30ට පමණ මෙම අනතුර සිදුව ඇත්තේ ගිනිගත්හේන ප්‍රධාන මාර්ගයේ ලොනැක් වත්තේ සත්ව ගොවිපලට පිවිසෙන අතුරු මාර්ගයේදියි.\nප්‍රධාන මාර්ගයේ ධාවනය වු ලොරි රථය සත්ව ගොවිපලට පිවිසෙන අතුරු කදු සහිත මාර්ගයේ ධාවනය කරන අවස්ථාවේ එක් වරම රියදුරුගේ පාලනයෙන් මිදි ආපසු පසු පසට ඇදි ගොස් ප්‍රධාන මාර්ගයෙන් ඉවතට පැන මෙම අනතුර සිදු වි ඇති බවයි වාර්තා වන්නේ.\nලොරි රථය අනතුරට පත් වන අවස්ථාවේ ලොරි රථයේ රියදුරා පමණක් සිට ඇති බවත්,අනතුරෙන් රියදුරාට කිසිදු අනතුරක් සිදු වි නොමැති වුවත් අනතුරෙන් ලොරි රථයට දැඩි අලාභ හානි සිදු වි ඇති බවත් නොටන්බ්‍රිජ් පොලිසිය කියා සිටියේ.",
       "URL": "https://www.hirunews.lk/348367/ලොරි-රථයක්-ප්‍රපාතයකට-පෙරලෙයි",
       "Category": "Local News",
       "Parent URL": "https://www.hirunews.lk/local-news.php?pageID=28"
}