{
       "Source": "hirunews",
       "Timestamp": "Friday, 14 July 2023 - 21:34",
       "Headline": "කුරුන්දි විහාර භූමිය පොංගල් උත්සවයක් නිසා උණුසුම් වෙයි",
       "News Content": "කුරුන්දි රජ මහා විහාර භූමියේ පොන්ගල් උත්සවයක් පොලිසිය සහ පුරාවිද්‍යා දෙපාර්තමේන්තුව මැදිහත් වීමෙන් වළක්වා තිබෙනවා.\nපාර්ලිමේන්තු මන්ත්‍රී සෙල්වරාසා ගජේන්ද්‍රන් ඇතුළු පිරිසක් පැමිණ මුලතිව් කුරුන්දි විහාර භුමියේ පොංගල් පූජාවක් පැවැත්වීමට උත්සාහ කිරීමේදී එහි ගොස් සිටි භික්ෂූන් වහන්සේ ඇතුළු පිරිසක් ඊට විරෝධය පළ කිරීමත් සමග උණුසුම් තත්ත්වයක් හට ගත්තා.\nපොලිසිය සහ පුරාවිද්‍යා දෙපාර්තමේන්තුවේ නිලධාරීන් මැදිහත් වී එය පාලනය කළ අතර, මෙවැනි පූජාවක් පැවැත්වීම වළක්වන්නැයි ඉල්ලා මුලතිව් පොලිසිය මුලතිව් අධිකරණයටද ගොස් තිබුණා.\nඑහිදී, පූජාවක් පැවැත්වීම අධිකරණයකින් නැවතිය නොහැකි බැවින්, කිසිදු ඉදිකිරීමක් නොකර පූජාව පවත්වන්නැයි විනිසුරුවරයා නියෝග කර තිබූ පසුබිමක, මෙම තත්ත්වය හට ගත්තා.",
       "URL": "https://www.hirunews.lk/341237/කුරුන්දි-විහාර-භූමිය-පොංගල්-උත්සවයක්-නිසා-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=184"
}