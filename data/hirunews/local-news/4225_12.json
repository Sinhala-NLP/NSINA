{
       "Source": "hirunews",
       "Timestamp": "Friday, 10 November 2017 - 16:27",
       "Headline": "ගම්පහ අධිකරණ සිර මැදිරියේදී පුද්ගලයෙකු වස කයි",
       "News Content": "ගම්පහ මහාධිකරණයේදී අද බරපතල වැඩ සහිත වසර 5ක සිර දඩුවමක් නියම වූ පුද්ගලයෙකු විෂ සහිත ද්‍රව්‍යයක් ආහාරයට ගැනීම නිසා රෝහල් ගත කළ බව බන්ධනාගාර නිලධාරීන් ප්‍රකාශ කළා.\nමේ වන විට ඔහු ප්‍රතිකාර සඳහා ගම්පහ රෝහලට ඇතුළත් කර තිබෙනවා.\nහිරු අධිකරණ වාර්තාකරු සඳහන් කළේ 2010 වසරේදී සපුගස්කන්ද පොලීසියට අනුයුක්තව සේවය කළ පොලිස් පරීක්ෂකවරයෙකුට හෙයියන්තුඩුව ප්‍රදේශයේදී සැකකරු විසින් තියුණු ආයුධයකින් පහර දී ඇති බවයි.\nඊට අදාළ නඩුවේ තීන්දුව අද ප්‍රකාශයට පත් කෙරුණු අතර, ඉන් සුළු මොහොතකට පසුව බන්ධනාගාර සිර මැදිරිය තුළ දී හදිසියේ අසනීප වී සැකකරු රෝහල්ගත කර තිබෙනවා.\nඔහු වස ආහාරයට ගෙන ඇති බව අනාවරණ වී ඇත්තේ එම අවස්ථාවේදියි.",
       "URL": "https://www.hirunews.lk/175732/ගම්පහ-අධිකරණ-සිර-මැදිරියේදී-පුද්ගලයෙකු-වස-කයි",
       "Category": "Local News",
       "Parent URL": "https://www.hirunews.lk/local-news.php?pageID=4225"
}