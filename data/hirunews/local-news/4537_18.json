{
       "Source": "hirunews",
       "Timestamp": "Tuesday, 02 May 2017 - 13:04",
       "Headline": "හුංගම කාන්තාවන් දෙදෙනෙකු ඝාතනය කෙරේ (ඡායාරූප)",
       "News Content": "හම්බන්තොට - හුංගම - ගුරුපොකුණ ප්‍රදේශයේදී තියුණු ආයුධයකින් පහර දී කාන්තාවන් දෙදෙනෙකු ඝාතනය කර තිබෙනවා.\nපොලීසිය සඳහන් කළේ හදිසි දුරකථන ඇමතුමකට ලද තොරතුරක් අනුව අදාළ ඝාතනය පිළිබද තොරතුරු අද දහවල් සොයා ගත් බවයි.\nවයස අවුරුදු 72 හැවිරිදි කාන්තාවක් සහ ඇගේ 32 හැවිරිදි දියණිය මෙලෙස ඝාතනයට ලක්ව ඇත්තේ ඔවුන් පදිංචිව සිටි නිවස ආසන්නයේදියි.\n72 හැවිරිදි කාන්තාවගේ සිරුර නිවසේ මිදුලෙහි තිබී හමුවී ඇති අතර දියණියගේ සිරුර තිබී ඇත්තේ නිවස තුලයි.\nමෙම ඝාතනයන්ට හේතුව හෝ සැකකරුවන් කිසිවකුත් මෙතෙක් අනාවරණ වී නැහැ.\nඡායාරූප - අම්බලන්තොට අජිත් පුෂ්පකුමාර",
       "URL": "https://www.hirunews.lk/160426/හුංගම-කාන්තාවන්-දෙදෙනෙකු-ඝාතනය-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4537"
}