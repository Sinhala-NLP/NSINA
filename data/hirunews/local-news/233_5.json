{
       "Source": "hirunews",
       "Timestamp": "Tuesday, 27 June 2023 - 12:31",
       "Headline": "කෝටිපති ව්‍යාපාරික හමීෂ් හාර්ඩින් වසර 9කට පෙර කුරුණෑගලට ඇවිත්",
       "News Content": "ටයිටන් සබ්මැරීනයේ ඛේදවාචකයට ගොදුරු වුණු බ්‍රිතාන්‍ය ජාතික කෝට්පති ව්‍යාපාරික හමීෂ් හාර්ඩින් මීට වසර 9කට පෙර කුරුණෑගල දඹුල්ල මාර්ගයේ මුත්තෙට්ටුගල දුම්රිය ස්ථානය අසල දී මුදල් පසුම්බිය නැති කර ගෙන තිබෙනවා.\nඅදාළ පසුම්බිය තුළ ඩොලර් ලක්ෂ දෙකකට ආසන්න මුදලක් තිබී ඇති අතර ඕනෑම රටක දී ගනුදෙනු කළ හැකි ක්‍රෙඩිට් කාඩ් පතක්ද එහි තිබූ බවයි වාර්තා වන්නේ.\nතම සොයුරිය දුම්රිය වෙතට ඇරලවීමට ගිය 18 හැවිරිදි තිළිණ සමරදිවාකර යන තරුණයාට මෙම මුදල් පසුම්බිය ලැබී ඇති අතර ඔහු එය කෝට්පති ව්‍යාපාරික හමීෂ් හාර්ඩින්ට නැවත භාර දී තිබෙනවා.\nකෙසේ වෙතත් අධික වටිනාකමින් යුත් තම මුදල් පසුම්බිය ලබා දීම පිළිබඳ තම සතුට පළ කළ ව්‍යාපාරිකයා එම තරුණයාට එක්ලක්ෂ තිස් දහසක මුදලක් ලබා දී ඇති බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/339240/කෝටිපති-ව්‍යාපාරික-හමීෂ්-හාර්ඩින්-වසර-9කට-පෙර-කුරුණෑගලට-ඇවිත්",
       "Category": "Local News",
       "Parent URL": "https://www.hirunews.lk/local-news.php?pageID=233"
}