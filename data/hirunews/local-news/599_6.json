{
       "Source": "hirunews",
       "Timestamp": "Monday, 16 January 2023 - 9:55",
       "Headline": "ටී.කටස් වර්ගයේ ගිනි අවියක් සමග පුද්ගලයෙකු අත් අඩංගුවට",
       "News Content": "විශේෂ කාර්‍ය බලකායේ විශේෂ මෙහෙයුම් අංශ II හි නිලධාරීන්ට ලද තොරතුරකට අනුව ඇල්පිටිය පොලිස් වසමේ තිබ්බොටුවාව - වතුරවෙල ප්‍රදේශයේ නිවසක සිදු කළ සෝදිසි කිරීමක දී නීතිවිරෝධීව ළඟ තබාගෙන සිටි ටී.කටස් වර්ගයේ ගිනි අවියක් සොයාගෙන තිබෙනවා.\nසිදු කළ විමර්ශනවල දී අනාවරණය වී ඇත්තේ මෙම ගිනි අවිය කිසිදු බලපත්‍රයක් නොමැතිව භාවිත කර ඇති බවයි.\nඅත් අඩංගුවට ගත් සැකකරු 49 හැවිරිදි එම ප්‍රදේශයේ ම පදිංචිකරුවෙක්.",
       "URL": "https://www.hirunews.lk/325153/ටී-කටස්-වර්ගයේ-ගිනි-අවියක්-සමග-පුද්ගලයෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=599"
}