{
       "Source": "hirunews",
       "Timestamp": "Tuesday, 15 August 2023 - 10:44",
       "Headline": "මරා මස් කිරීමට සූදනම්කළ මීමින්නෙකු සමග සැකකරුවන් දෙදෙනෙකු අත්අඩංගුවට",
       "News Content": "මුලතිව්, මුල්ලියාවලෙයි ප්‍රදේශයේ දී වෙඩි තබා මරා දමන ලද මීමින්නෙකු හා එම සතාට වෙඩි තැබීම සඳහා භාවිතා කළ තුවක්කුවක් සමග සැකකරුවන් දෙදෙනෙකු මුල්ලියාවලෙයි පොලීසිය විසින් ඊයේ (14) අත්අඩංගුවට ගෙන තිබෙනවා.\nවෙඩි තබන ලද මීමින්නා මස් කිරීමට සූදානම් වූ අවස්ථාවේ දී පොලීසියට ලැබුණු තොරතුරක් මත සැකකරුවන් දෙදෙනා අත්අඩංගුවට ගැනීමට හැකි වී තිබෙන බවයි අප වාර්තාකරු පවසන්නේ.\nමෙහිදී සැකකරුවන් දෙදෙනා භාවිත කරන ලද තුවක්කුව බලපත්‍ර නොමැති නීතිවිරෝධීව මෙරට නිෂ්පාදනය කරන ලද තුවක්කුවක් බවද පොඉස් විමර්ශනවලදී අනාවරණය වූ බවයි මුලියාවලෙයි පොලීසිය සදහන් කරන්නේ.\nඅත්අඩංගුවට ගත් සැකකරුවන් මුලතිව් අධිකරණයට ඉදිරිපත් කිරීමට පොලීසිය පියවර ගෙන තිබෙනවා.",
       "URL": "https://www.hirunews.lk/344883/මරා-මස්-කිරීමට-සූදනම්කළ-මීමින්නෙකු-සමග-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=97"
}