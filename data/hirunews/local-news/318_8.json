{
       "Source": "hirunews",
       "Timestamp": "Thursday, 25 May 2023 - 10:48",
       "Headline": "තරුණයින් දෙදෙනෙක් දුම්රි‍යේ ගැටී මරුට",
       "News Content": "දුරකතනයෙන් කතා කරමින් දුම්රිය මාර්ගයේ ගමන් කළ තරුණයින් දෙදෙනෙකු වදුරුව දුම්රිය ස්ථානය ආසන්නයේදී අද පෙරවරු 5.45 ට පමණ දුම්රියේ ගැටී මියගොස් තිබෙනවා.\nමෙම තරුණයින් දෙදෙනාගේ නිවෙස් දුම්රිය මාර්ගය ආසන්නයේම පිහිටා තිබෙන අතර විනෝද චාරිකාවක් යාම සදහා අද උදෑසන ම සූදානම් වී වදුරුව දුම්රිය ස්ථානය දෙසට ගමන් කර ඇති බවයි වාර්තා වන්නේ.\nකෙසේ වෙතත් ජංගම දුරකථනයකින් කතා කරමින් ඔවුන් දෙදෙනා ගමන් කරමින් සිටියදී ඊට පිටුපසින් පැමිණි බදුල්ල සිටි කොළඹ කොටුව බලා ධාවනය වූ\nදුම්රියේ ගැටී මෙම අනතුර සිදුව ඇති බවයි මූලික පොලිස් විමර්ශනවල දී අනාවරණය වී ඇත්තේ.\nමෙසේ මියගොස් ඇත්තේ වේයන්ගොඩ වදුරුව ප්‍රදේශයේ පදිංචි 18 හැවිරිදි තරුණයෙකු සහ 19 හැවිරිදි තරුණයෙක්.\nඅනතුරෙන් පසුව මිය ගිය තරුණයින් දෙදෙනාගේ දේහයන් වේයන්ගොඩ දුම්රිය ස්ථානයට ගෙනැවිත් තිබෙන බව ද වාර්තා වී තිබෙනවා.",
       "URL": "https://www.hirunews.lk/336170/තරුණයින්-දෙදෙනෙක්-දුම්රි‍යේ-ගැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=318"
}