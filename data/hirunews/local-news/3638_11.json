{
       "Source": "hirunews",
       "Timestamp": "Friday, 23 November 2018 - 7:56",
       "Headline": "නීතිවිරෝධී ලෙස මෙරටට ගෙන ආ රත්‍රං තොගයක් සමග සිව් දෙනෙකු අත්අඩංගුවට",
       "News Content": "නීතිවිරෝධි ලෙස මෙරටට රැගෙන ඒමට උත්සාහ කළ එක්කෝටි හතලිස් ලක්ෂයකට අධික වටිනාකමකින් යුත් ස්වර්ණාභරණ තොගයක් සමග සිව් දෙනෙකු ගුවන්තොටුපල රේගුව අත්අඩංගුවට ගෙන තිබෙනවා.\nමෙම පිරිස ඉන්දියාවේ - මුම්බායි හි සිට ඊයේ රාත්‍රියේ මෙරටට පැමිණි බවයි ගුවන්තොටුපල රේගුව කියා සිටියේ.\nඅත්අඩංගුවට ගත් පිරිස අතර සැකකාරියන් තුන්දෙනෙකු සහ එක් සැකකරුවෙකු සිටින බව සදහන්.\nඔවුන් රැගෙන ඒමට උත්සාහ කළ රත්‍රං තොගයේ බර කිලෝග්‍රෑම් දෙකයි ග්‍රෑම් පන්සියය ඉක්මවන බවයි රේගුව ප්‍රකාශ කළේ.",
       "URL": "https://www.hirunews.lk/204753/නීතිවිරෝධී-ලෙස-මෙරටට-ගෙන-ආ-රත්‍රං-තොගයක්-සමග-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3638"
}