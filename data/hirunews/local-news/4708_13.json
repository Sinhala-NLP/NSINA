{
       "Source": "hirunews",
       "Timestamp": "Sunday, 15 January 2017 - 13:03",
       "Headline": "රෝහල් රැසක අත්‍යාවශ්‍ය ඖෂධ සහ උපකරණ හිඟයක් පවතින බවට චෝදනාවක්",
       "News Content": "රෝහල් රැසක අත්‍යාවශ්‍ය ඖෂධ සහ උපකරණ හිඟයක් පවතින බව සමස්ත ලංකා හෙද  සංගමය පවසනවා.\nඑහි සභාපති ගාමිණී කුමාරසිංහ කියා සිටියේ සෞඛ්‍ය අමාත්‍යාංශය ප්‍රකාශ කළ පරිදි ඖෂධ සහ උපකරණ රෝහල් වෙත ප්‍රමාණවත් පරිදි ලැබී නොමැති බවයි.\nඑම තත්ත්වය මත රෝගීන් දැඩි අපහසුතාවට පත්ව සිටින බව ඔහු සඳහන් කළා.\nමේ සම්බන්ධයෙන් හිරු ප්‍රවෘත්ති අංශය වෛද්‍ය සැපයුම් අංශයේ අධ්‍යක්‍ෂ විශේෂඥ වෛද්‍ය ලාල් පනාපිටියගෙන් විමසීමක් කළා.\nඔහු කියා සිටියේ එවැනි තත්ත්වයක් පවතින්නේ නම් වහා සෞඛ්‍ය අමාත්‍යාංශය දැනුවත් කරනා ලෙසයි.\nඅවශ්‍ය පරිදි ඖෂධ සහ උපකරණ බෙදාහැර ඇති බව පෙන්වා දුන් වෛද්‍ය සැපයුම් අංශයේ අධ්‍යක්‍ෂවරයා සඳහන් කළේ පවතින අඩුපාඩු සම්බන්ධයෙන් දැනුවත් කිරීම පිළිබඳව හිරු ප්‍රවෘත්ති අංශයට සිය ස්තූතිය පළ කරන බවයි.",
       "URL": "https://www.hirunews.lk/152095/රෝහල්-රැසක-අත්‍යාවශ්‍ය-ඖෂධ-සහ-උපකරණ-හිඟයක්-පවතින-බවට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4708"
}