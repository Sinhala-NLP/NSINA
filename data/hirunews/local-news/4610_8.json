{
       "Source": "hirunews",
       "Timestamp": "Friday, 17 March 2017 - 8:10",
       "Headline": "මුහුදු කොල්ලකරුවන්ගෙන් නෞකාව මුදා ගැනීම රාජ්‍ය තාන්ත්‍රික ජයග්‍රහණයක් - විදේශ කටයුතු නියෝජ්‍ය ඇමති කියයි",
       "News Content": "ශ්‍රී ලාංකික කාර්ය මණ්ඩලයේ 8 දෙනා සමඟ සෝමාලි මුහුදු කොල්ලකරුවන් පැහැර ගත් ඉන්ධන නෞකාව මුදා ගැනීමට හැකිවීම ගෝලීය රාජ්‍ය තාන්ත්‍රික මට්ටමින් විශාල ජයග්‍රහණයක් බව විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා පවසනවා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ මෙමගින් ඉන්දියන් සාගරයේ ක්‍රමෝපාය වැදගත්කම ද ඉහළ යන බවයි.\nඒරීස් - 13 නමැති මෙම නෞකාව සහ එහි ශ්‍රී ලාංකික කාර්ය මණ්ඩලය මුදා ගැනීම සඳහා රාජ්‍ය තාන්ත්‍රික ක්‍රියාමාර්ග දියත් වූයේ එහි කපිතාන්වරයා හිරු ඇමතීමෙන් අනතුරුවයි.\nඉන් පසු ජනාධිපති මෛත්‍රීපාල සිරිසේන මෙරට නාවික හමුදාපතිවරයා අමතා අදාළ ක්‍රියාමාර්ග සඳහා උපදෙස් ලබා දුන්නා.\nවිශේෂයෙන් ප්‍රහාරයකින් තොරව සාකච්ඡා මාර්ගයෙන් පැහැර ගත් නෞකාව මුදා ගැනීමට හැකිවීම ද විශේෂත්වයක්.",
       "URL": "https://www.hirunews.lk/157055/මුහුදු-කොල්ලකරුවන්ගෙන්-නෞකාව-මුදා-ගැනීම-රාජ්‍ය-තාන්ත්‍රික-ජයග්‍රහණයක්-විදේශ-කටයුතු-නියෝජ්‍ය-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4610"
}