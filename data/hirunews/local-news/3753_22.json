{
       "Source": "hirunews",
       "Timestamp": "Tuesday, 11 September 2018 - 18:01",
       "Headline": "අසනීප තත්වයෙන් නිවසක තනිව සිටි කාන්තාවක් රෝහල් ගත කිරීමෙන් පසු මරුට (ඡායාරූප)",
       "News Content": "අසනීප තත්වයක් හේතුවෙන් මාස ගණනක් පුරා තනිව නිවසක සිටි කාන්තාවක් රෝහල් ගත කිරීමෙන් පසු ජීවිතක්ෂයට පත්ව තිබෙනවා.\nකාලයක් පුරා සොහොයුරන් 7 දෙනෙකුගේ දරුවන් රැක බලා ගනිමින් සිටි මෙම අවිවාහක කාන්තාව අසනීප තත්වයෙන් පාලු නිවසක ආහාර හෝ නොමැතිව සිට ඇති බවයි අප වාර්තාකරු සඳහන් කළේ.\nපොලිසියට ලැබුනු තොරතුරකට අනුව මෙම කාන්තාව මාවනැල්ල රෝහලට ඇතුලත් කර ඇති අතර ප්‍රතිකාර ලබා දෙමින් සිටියදී ඇය මරණයට පත්ව තිබෙනවා.\nසිය සහෝදරයන්ගේ දරුවන් රැක බලා ගනිමින් සිටි මෙම කාන්තාව ආදායමක් සොයා ගැනීම සඳහා පැදුරු සහ වට්ටි වියා ජීවිකාව ගෙන ගොස් ඇති අතර වසරකට පමණ පෙර ඇය ආබාධයකට ලක්වී ඇතැයි සඳහන්.\nඑහිදී ඥාතීන් විසින් ඇය පිළිබඳ සොයා බැලීමක් සිදු කර නොමැති අතර ඒ අනුවයි ඇය නිවසේ තනිව ජීවත්වී ඇත්තේ.\nඇය ආබාධිත තත්වයෙන් පසුවන බවට ප්‍රදේශවාසීන් ග්‍රාම නිලධාරීවරයා දැනුවත් කිරීමෙන් පසු පොලිසියට ලැබුනු තොරතුරකට අනුව මෙම කාන්තාව රෝහල් ගත කෙරුනු බවයි අප වාර්තාකරු කියාසිටියේ.\nමිය යන විට අවුරුදු 60 ක් වූ  ඇය ගොවි තැන් කරමින් මවට පියාට උපස්ථාන කරමින් ඔවුන් මිය යන තෙක් වතු පිටි වල වැඩ කර ජිවිකාව පවත්වාගෙන ගිය කාන්තාවක් බව ප්‍රාදේශවාසින් සඳහන් කර තිබෙනවා.\nඡායාරූප - මාවනැල්ල සමන් විජය බණ්ඩාර",
       "URL": "https://www.hirunews.lk/199665/අසනීප-තත්වයෙන්-නිවසක-තනිව-සිටි-කාන්තාවක්-රෝහල්-ගත-කිරීමෙන්-පසු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3753"
}