{
       "Source": "hirunews",
       "Timestamp": "Friday, 15 April 2022 - 13:29",
       "Headline": "ඉන්ධන සැපයුම සීමා කෙරෙයි (වීඩියෝ)",
       "News Content": "ලංකා ඛනිජ තෙල් සංස්ථාව විසින් ඉන්ධන නිකුත් කිරීමට සීමාවන් පැනවීමට පියවර ගෙන තිබෙනවා.\nඒ අනුව අද (15) දහවල් සිට ක්‍රියාත්මක වන පරිදි සති දෙකක කාලයක් සඳහා යතුරුපැදිවලට රුපියල් දහසකට සීමාවූ ඉන්ධන නිකුත් කරන අතර, ත්‍රිරෝද රථ සඳහා නිකුත් කරනු ලබන්නේ රුපියල් 1500ක ඉන්ධන ප්‍රමාණයක්.\nමෝටර් රථ, වෑන් රථ සහ ජීප් රථ සඳහා පෙට්‍රල් සහ ඩීසල් යන ඉන්ධන නිකුත් කෙරෙන්නේ රුපියල් පන්දහසක සීමාවකට යටත්වයි.\nකෙසේ නමුත් බස් හා ලොරි රථ සහ වානිජ කටයුතු සඳහා යොදාගැනෙන ට්‍රැක්ටර් ඇතුලු වාහන සඳහා එම සීමාවන් බල නොපවත්වන බව ඛනිජ තෙල් සංස්ථාව දැනුම් දෙනවා.\nමේ අතර ලිට්රෝ සමාගමේ සභාපති තෙෂාර ජයසිංහ සිය තනතුරෙන් ඉල්ලා අස්වී තිබෙනවා.\nඒ සම්බන්ධයෙන් ඔහු ජනාධිපතිවරයා වෙත ලිපියක් යොමුකර ඇති අතර, එහි සඳහන් කර ඇත්තේ ගෑස් අර්බුදය සම්බන්ධයෙන් රට තුළ පවතින තත්වය සැළකිල්ලට ගෙන එම තීරණයට එළඹි බවයි.",
       "URL": "https://www.hirunews.lk/302000/ඉන්ධන-සැපයුම-සීමා-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1229"
}