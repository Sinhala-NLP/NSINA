{
       "Source": "hirunews",
       "Timestamp": "Tuesday, 19 April 2022 - 11:52",
       "Headline": "කථානායක අසුනෙන් නැගිට යයි - යළි එන්න නම් පාර්ලිමේන්තුව සන්සුන් වන්න (වීඩියෝ)",
       "News Content": "මීට ටික වේලාවකට පාර්ලිමේන්තුවේ වැඩ කටයුතු තාවකාලිකව අත්හිටුවනු ලැබුවා.\nකථානායකවරයා පාර්ලිමේන්තුවේ වැඩ කටයුතු අත්හිටවමින් සිය අසුනෙන් නැගිට ගියේ, පාර්ලිමේන්තුව සන්සුන්ව මතුව ඇති අර්බුද පිළිබඳ සාකච්ඡා කිරීමට සූදානම් වන තුරු තමන් පාර්ලිමේන්තුව අත්හිටවන බව පවසමින්.\nකුරුණෑගල දිස්ත්‍රික් පාර්ලිමේන්තු මන්ත්‍රී රාජ්‍ය අමාත්‍ය ශාන්ත බණ්ඩාර අදහස් දක්වමින් සිටියදී, සභා ගර්භය තුළ දැඩි ඝෝෂාකාරී තත්ත්වයක් මතු වුනා.\nමෙහිදී කථානායකවරයා අවස්ථා ගණනාවකදී, සභාව නිශ්ශබ්ද කරගැනීමට උත්සාහ කරගැනීමට උත්සාහ දැරුව ද, එය සාර්ථක නොවූ තැන පාර්ලිමේන්තුවේ වැඩ කටයුතු විනාඩි 10කට අත්හිටුවා නැගිට ගියා.\nමේ අතර මෙරට තුළ පවතින දැඩි ව්‍යසනකාරී තත්ත්වය පාලනයට සහ යළි යථා පරිදි රට පත් කිරීමට අප්‍රේල් 05, 06 සහ 07 යන තෙදින තුළ පාර්ලිමේන්තු රැස්වීම්වලදී උත්සාහ දැරුව ද එමගින් සාධනීය විසඳුම් ලැබීමට නොහැකි වූ බව කථානායක මහින්ද යාපා අබේවර්ධන ප්‍රකාශ කරනවා.\nඅලුත් අවුරුද්දෙන් පසුව පාර්ලිමේන්තුව රැස්වුණු පළමු දවස අද (19) වන අතර, එහිදි පාර්ලිමේන්තු විවාදය ආරම්භ කිරීමට පෙරාතුවයි කථානායකවරයා මේ බව සඳහන් කළේ.\nඑබැවින් මෙම රැස්වීමේදී සිට රටේ අර්බුදවලට ගත හැකි කඩිනම් සහ කෙටිකාලීන විසඳුම් සම්බන්ධයෙන් මනා ලෙස සාකච්ඡා කරනු ඇති බවට තමන් විශ්වාස කරන බව ද හෙතෙම සඳහන් කළා.",
       "URL": "https://www.hirunews.lk/302280/කථානායක-අසුනෙන්-නැගිට-යයි-යළි-එන්න-නම්-පාර්ලිමේන්තුව-සන්සුන්-වන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1222"
}