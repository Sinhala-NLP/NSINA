{
       "Source": "hirunews",
       "Timestamp": "Sunday, 22 May 2016 - 13:25",
       "Headline": "ශ්‍රී ලංකාවේ ජයන්ති සමග එවරස්ට් තරණය කළ දෙදෙනෙකු කන්ද බැසීමේදී මරුට",
       "News Content": "ජයන්ති කුරුඋතුම්පාල ලොව උසම කඳු ශිඛරය වන එවරස්ට් කඳු මුදුන තරණය කළ ප්‍රථම ශ්‍රී ලාංකිකයා බවට පත්වීමට ඊයේ සමත් වුණා.\nඇය සමග එවරස්ට් තරණයට එක්වූ යොහාන් පීරිස් එවරස්ට් ශිකරයේ වේදිකාව  ලෙස හැදින්වෙන ඉහළ තලයට පිවිසීම ද විශේෂත්වයක්.\nකෙසේ නමුත් ඔවුන් සමග එවරස්ට් කඳු මුදුනට ළගා වූ කඳු නගින්නන්  කණ්ඩායම අතර සිටි දෙදෙනෙකු කන්ද බැසීමේදී මියගොස් තිබෙනවා.\nඑවරස්ට් ශිකරයේ ඉහළින්ම පිහිටි කඳු නගින්නන්ගේ කඳවුර වෙත පැමිණි නෙදර්ලන්ත ජාතිකයෙකු සහ  ඕස්ට්‍රේලියානු කාන්තාවක් මෙලෙස මියගොස් ඇත්තේ ඉහළ කදු මුදුනේ අධික ශීතල නිසා ඇති වූ රෝගී තත්ත්වයන් හේතුවෙන්.",
       "URL": "https://www.hirunews.lk/133760/ශ්‍රී-ලංකාවේ-ජයන්ති-සමග-එවරස්ට්-තරණය-කළ-දෙදෙනෙකු-කන්ද-බැසීමේදී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5036"
}