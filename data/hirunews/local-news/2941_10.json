{
       "Source": "hirunews",
       "Timestamp": "Wednesday, 22 January 2020 - 7:49",
       "Headline": "හතේ අපේ පොත ගැන, මසක් තුළ පූර්ණ වාර්තාවක්",
       "News Content": "පසුගිය දිනවල කථාබහට ලක්වූ හතේ අපේ පොත පිළිබඳව පූර්ණ වාර්තාවක් මසක් ඇතුළත ලබාදෙන ලෙස අධ්‍යාපනය සහ මානව සම්පත් සංවර්ධනය පිළිබඳව සහ  කාන්තා සහ ස්ත්‍රී පුරුෂ සමාජ භාවය පිළිබඳ ආශික අධීක්ෂණ කාරක සභා අධ්‍යාපන අමාත්‍යාංශයට නිර්දේශ කර තිබෙනවා.\nඊයේ ඒ සම්බන්ධයෙන් පැවති විශේෂ සාකච්ඡාවේදී අනාවරණ වී ඇත්තේ මුද්‍රණය කර බෙදාහරින ලද එම ග්‍රන්ථ 350,000 න් නැවත ලැබී ඇත්තේ ග්‍රන්ථ 25,000 ක් බවයි.\nඑමෙන්ම සියලූ මන්ත්‍රීවරුන්ට ලබාගැනීම සඳහා මහබැංකු බැඳුම්කර වංචාව සම්බන්ධයෙන් සිදුකළ වෝහාරික විගනනයේ වාර්තාව සභාගත කරන බව කථානායක කරු ජයසූරිය ඊයේ පාර්ලිමේන්තුවට දැනුම් දුන්නා.\nඑහිදී ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක කියා සිටියේ ඒ සම්බන්ධයෙන් කඩිනම් විවාදයක් අවශ්‍ය බවයි. පක්ෂ නායකයන් සමඟ සාකච්ඡා කර ඒ සඳහා අවස්ථාව ලබාදිය හැකිබව කථානායකවරයා සඳහන් කළා.",
       "URL": "https://www.hirunews.lk/232776/හතේ-අපේ-පොත-ගැන-මසක්-තුළ-පූර්ණ-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=2941"
}