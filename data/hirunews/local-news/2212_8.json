{
       "Source": "hirunews",
       "Timestamp": "Thursday, 14 January 2021 - 15:33",
       "Headline": "අග්නිදිග ආසියාවේ විශාලතම ටයර් කම්හල ජනපති අතින් විවෘත කෙරේ (ඡායාරූප සහ වීඩියෝ)",
       "News Content": "අග්නිදිග ආසියාවේ විශාලතම ටයර් කර්මාන්තශාලාව ලෙස සැලකෙන රැපිඩ් ටයර් කර්මාන්තශාලාව හොරණ, වගවත්ත, අපනයන සැකසුම් කලාපයේදී ජනාධිපති ගෝඨාභය රාජපක්ෂ විසින් මීට සුලු වේලාවකට පෙර විවෘත කර තිබෙනවා.\nමෙරට ටයර් නිෂ්පාදනයේ සුවිශේෂි පෙරළියක් සිදු කරමින් වැඩකටයුතු ආරම්භ කරන මෙම කර්මාන්තශෘලාව අති නවීන යුරෝපීය තාක්ෂණ ක්‍රමවේදයන්ගෙන් සන්නද්ධයි.\nඅමෙරිකානු ඩොලර් මිලියන 100ක ආයෝජනයෙන් අක්කර 155ක භූමි ප්‍රදේශයක පැතිරී ඇති කර්මාන්තශාලාවේ පළමු අදියරේ නිෂ්පාදනයන්ගෙන් 80%ක ප්‍රමාණයක් අපනයනය කෙරෙනවා.\nඉතාලියේ ප්‍රමුඛතම ටයර් සන්නාමයක් වන ‘ෆෙරෙන්ටිනෝ“ ටයරය මෙම කර්මාන්තශාලාවේදී නිෂ්පාදනය කිරීමට නියමිතයි.\nදැනටමත් පළමු පියවර හරහා සෘජු රැකියා අවස්ථා සිය ගණනක් බිහිකර ඇති අතර ඒ හරහා උත්පාදනය වන වක්‍ර රැකියා අවස්ථා තවත් වැඩි වනවා.\nරැපිඩ් ටයර් කර්මාන්තශාලාවේ නිෂ්පාදන කටයුතු ආරම්භ කිරීමත් සමඟ මෙරට රබර් කර්මාන්තකරුවන්ට සිය නිෂ්පාදන සඳහා ඉහළ මිලක් ලබා ගැනීමේ\nඅවස්ථාව ද හිමිවනු ඇති.\nකුඩා මෝටර් රථවල සිට අති දැවැන්ත බරවාහන දක්වා වන සියලු කාණ්ඩයේ ටයර් මෙම කර්මාන්තශාලාවේදී නිෂ්පාදනය කිරීමට නියමිතයි.\nඉදිරියේදී මෙම කර්මාන්තශාලාවේ නිෂ්පාදන දේශීය වෙළෙඳපොළටත් නිකුත් කිරීමට මෙම ආයෝජකයින් බලාපොරොත්තු වනවා.\nඅක්කර 155 ක භූමි ප්‍රදේශයක් පුරා විහිදී ඇති මෙම ටයර් කර්මාන්තශාලාවේ පළමු අදියරේ නිෂ්පාදන කටයුතුයි අද ආරම්භ වුණේ.\nමෙරට ටයර් නිෂ්පාදනයේ සුවිශේෂී පෙරලියක් සිදුකරමින් වැඩකටයුතු ආරම්භ කරන මෙම කර්මාන්තශාලාව අති නවීන යුරෝපීය තාක්ෂණ ක්‍රමවේදයන්ගෙන් සන්නද්ධයි.\nකුඩා මෝටර් රථවල සිට අති දැවැන්ත බරවාහන දක්වා වන සියලු කාණ්ඩයේ ටයර් මෙම කර්මාන්තශාලාවේදී නිෂ්පාදනය කිරීමට නියමිතයි.\nපළමු අදියර සඳහා කර ඇති ආයෝජනය ඇමෙරිකානු ඩොලර් මිලියන 100 ක්.\nජනාධිපති මාධ්‍ය අංශය පැවසුවේ එස්.යු.වී රථ සඳහා විශේෂ කාණ්ඩයක්, මෝටර් රථ, යතුරුපැදි හා ත්‍රිරෝද රථ ඇතුළු ලෝක වෙලඳපොලට අවශ්‍ය ටයර් රැසක් මෙහිදී නිපදවනු ලබන බවයි.\nනිෂ්පාදනයෙන් සියයට 80 ක් අපනයනය කෙරෙන අතර ඉතිරි සියයට 20 දේශීය වෙළඳපොලට සැපයෙනවා.\nසමාගමේ ප්‍රථම නිෂ්පාදන තොගය මේ මාසයේ ඇමෙරිකාවට අපනයනය කිරීමට නියමිත බවයි ජනාධිපති මාධ්‍ය අංශය වැඩිදුරටත් පැවසුවේ.\nමහා සංඝරත්නය, අමාත්‍යවරුන් වන විමල් වීරවංශ, රෝහිත අබේගුණවර්ධන, මහින්ද අමරවීර, රමේෂ් පතිරණ ඇතුලු පිරිසක් මෙම අවස්ථාවට එක්ව සිටියා.",
       "URL": "https://www.hirunews.lk/259704/අග්නිදිග-ආසියාවේ-විශාලතම-ටයර්-කම්හල-ජනපති-අතින්-විවෘත-කෙරේ-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2212"
}