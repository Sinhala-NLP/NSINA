{
       "Source": "hirunews",
       "Timestamp": "Friday, 26 August 2022 - 17:42",
       "Headline": "පාතාල සහ මත්ද්‍රව්‍ය ජාවාරම්කරුවන් අත්අඩංගුවට ගැනීමට අද සිට විශේෂ මෙහෙයුමක්",
       "News Content": "පාතාල සහ මත්ද්‍රව්‍ය ජාවාරම්කරුවන් අත්අඩංගුවට ගැනීම සදහා අද සිට දිවයින පුරා මෙහෙයුමක් ක්‍රියාත්මක කිරීමට මහජන ආරක්ෂක අමාත්‍යාංශය තීරණය කර තිබෙනවා.\nඊට අදාළ විශේෂ රැස්වීමක් අද පැවැත්වුණේ විෂයභාර අමාත්‍ය ටිරාන් අලස්ගේ ප්‍රධානත්වයෙන්. මීට, පසුගිය දිනවල වැඩි වශයෙන් වෙඩි තැබීම් වාර්තාවූ බස්නාහිර සහ දකුණු පලාත්වල උසස් පොලිස් නිලධාරීන්ද එක්ව සිටියා.\nපසුගිය මැයි මස 30 වනදා සිට මේ දක්වා දිවයින පුරා සිදුවූ වෙඩි තැබීම්වලින් 25 දෙනෙකුට අධික සංඛ්‍යාවක් මියගොස් තිබෙනවා.",
       "URL": "https://www.hirunews.lk/313805/පාතාල-සහ-මත්ද්‍රව්‍ය-ජාවාරම්කරුවන්-අත්අඩංගුවට-ගැනීමට-අද-සිට-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=911"
}