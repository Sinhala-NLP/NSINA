{
       "Source": "hirunews",
       "Timestamp": "Wednesday, 02 March 2022 - 17:37",
       "Headline": "රුසියානු යුක්රේන යුධ ගැටුම අපිට වාසි වෙන හැටි (වීඩියෝ)",
       "News Content": "රුසියානු යුක්රේන යුධ ගැටුම පිටු පස සිටින්නේ ඇමරිකාව බව රුසියාවේ හිටපු තානාපති උදයංග විරතුංග පවසනවා.\nයුක්රේනය අද මේ තත්වයට පත්ව සිටින්නේ ඇමරිකාවේ ලනු ගිලලා බවද ඔහු පෙන්වා දෙනවා.\nහිරු ප්‍රවෘති සමඟ විශේෂ සම්මුඛ සාකච්ඡාවකට එක්වෙමින් ඔහු මෙම අදහස් පැවැසුවා.\nයුක්රේන ජනාධිපතිවරයා බලාපොරොත්තු වුණේ රුසියාව තමන්ට ප්‍රහාරයක් එල්ල කරනවිට ඔවුන් සමඟ බටහිර රටවල් සිට ගනීවි කියලයි නමුත් තවමත් බටහිර රටවල් ඔවුන්ට උදව්කර නොමැති බව පෙන්වා දෙන උදයංග වීරතුංග මෙම ගැටුම ඉක්මනින් අවසන් නොවෙන බවද පෙන්වා දෙනවා.\nතුන්වම ලෝක යුද්ධයක් දක්වා මෙම ගැටුම වර්ධනය වෙයිද? මෙම ආරවුලෙන් ලංකාවට තිබෙන වාසියක් පිළිබඳව ද උදයංග හිරු ප්‍රශ්න කිරීම් හමුවේ අනාවරණය කළා\nයුක්රේනයෙන් සංචාරකයින් මෙරටට ගෙන්වීමට ඔහු මැදිහත් වුණු හේතුව සහ ඒ හරහා ඔහුට ලැබෙන ආදායම පිළිබඳව ද මෙහිදී ප්‍රශ්න කෙරුණා.\nපසුගිය රජය කාලයේ උදයංග වීරතුංග ට එරෙහිව ගොනු කෙරෙමින් පැවති මිග් යානා ගණුදෙනුව සම්බන්ධ නඩුව යට ගිය හැටිද මෙම සාකච්ඡාවේදී වැඩි දුරටත් හෙළිදරව් වුණා.",
       "URL": "https://www.hirunews.lk/298497/රුසියානු-යුක්රේන-යුධ-ගැටුම-අපිට-වාසි-වෙන-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1322"
}