{
       "Source": "hirunews",
       "Timestamp": "Sunday, 17 July 2022 - 20:46",
       "Headline": "මුදලට විකිණී ඇතැයි ඔප්පු කළොත් ඉල්ලා අස්වෙනවා - චාමර සම්පත් (වීඩියෝ)",
       "News Content": "පාර්ලිමේන්තු මන්ත්‍රීවරු මුදලට විකිණී ඇතැයි යන චෝදනාව ඔප්පු කර පෙන්වන්නේ නම් තමා සිය මන්ත්‍රී ධූරයෙන් ඉල්ලා අස්වෙන බව ශ්‍රී ලංකා නිදහස් පක්ෂ පාර්ලිමේන්තු මන්ත්‍රී චාමර සම්පත් දසනායක පවසනවා.\nඅද (17) මාධ්‍ය වෙත අදහස් දක්වමින් ඔහු කියා සිටියේ, ජනතා ඡන්දයෙන් පත්වූවෙක් ලෙස ජනාධිපතිවරයා තේරීමේ දී සිය ඡන්දය භාවිත කරන බවයි.\nජනාධිපතිවරයා තේරීමේ දී කිසිදු අපේක්ෂකයෙකු සඳහා සිය ඡන්දය භාවිත නොකිරීමට ශ්‍රී ලංකා නිදහස් පක්ෂය තීරණය කළ බව එහි සභාපති මෛත්‍රීපාල සිරිසේන මහතා ඊයේ පැවසුවා.\nඑහිදී වැඩිදුරටත් අදහස් දක්වමින් ඔහු කියා සිටියේ, මේ වනවිට මන්ත්‍රීවරුන්ට මිලියන ගණනින් මුදල් ලබාදෙන තත්ත්වයක් උදා වී ඇති බවයි.",
       "URL": "https://www.hirunews.lk/310238/මුදලට-විකිණී-ඇතැයි-ඔප්පු-කළොත්-ඉල්ලා-අස්වෙනවා-චාමර-සම්පත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1013"
}