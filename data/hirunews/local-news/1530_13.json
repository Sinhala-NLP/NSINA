{
       "Source": "hirunews",
       "Timestamp": "Monday, 29 November 2021 - 10:43",
       "Headline": "මරණ තර්ජන කළ මහරගම නගරාධිපති තවමත් නිදැල්ලේ",
       "News Content": "ඉකුත් දා හොරෙන් විදුලිය ලබාගත් මහරගම නගරාධිපතිවරයා අත් අඩංගුවට ගැනීමට ගිය අවස්ථාවේ දී පොලිසියට සහ විදුලි බල මණ්ඩල නිලධාරින්ට මරණ තර්ජනය කොට දින හතක් ඉක්ම ගොස් ඇතත් මේ දක්වා ඔහු අත්අඩංගුවට නො ගැනීමට එරෙහි ව මහරගම නගර සභාව ඉදිරිපිට අද උදෑසන විරෝධතාවක් සංවිධානය කර තිබුණා.\nනගරාධිපතිවරයා අත්අඩංගුවට ගැනීමට ගිය අවස්ථාවේ දී ඔහුගේ පියා ඉදිරිපත් කොට නගරාධිපතිවරයා බේරී ඇති බවත් එහි දී නගරාධිපතිවරයා රාජ්‍ය නිලධාරීන්ගේ රාජකාරියට බාධා කොට මරණ තර්ජනය කිරීම බරපතළ වරදක් බවත් විරෝධතාකරුවන් පෙන්වා දෙනවා.\nමේ සම්බන්ධයෙන් පොලිසිය භාර ඇමතිවරයා වහා මැදිහත් වී නගරාධිපතිවරයා අත්අඩංගුවට ගෙන ඔහුට නීතිය ක්‍රියාත්මක කරන ලෙස ඉල්ලා සඳහන් කළ විරෝධතා පුවරු සහිතවයි උද්ඝෝෂණ‍යේ පැවැත්වුණේ.",
       "URL": "https://www.hirunews.lk/289507/මරණ-තර්ජන-කළ-මහරගම-නගරාධිපති-තවමත්-නිදැල්ලේ",
       "Category": "Local News",
       "Parent URL": "https://www.hirunews.lk/local-news.php?pageID=1530"
}