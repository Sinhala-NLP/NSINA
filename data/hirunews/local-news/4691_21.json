{
       "Source": "hirunews",
       "Timestamp": "Thursday, 26 January 2017 - 15:53",
       "Headline": "වත්තල කම්හලේ ගින්නට හේතුව හෙළි වෙයි",
       "News Content": "වත්තල පොලිතින් කම්හලේ ගින්නට හේතුව එහි සේවකයකු කසල ගොඩකට තැබු ගින්නක් ගබඩාවකට පැතිර යාමෙන් සිදුවුවක් බවට අනාවරණ වී තිබෙනවා.\nසාමාන්‍යයෙන් සිදුවන පරිදි සේවකයකු විසින් කම්හල අතුගා පවිත්‍ර කිරීමෙන් අනතුරුව එහි අපද්‍රව්‍යවලට ගිනි තබා අසල වෙළඳසැලකට ගොස් ඇතැයි සඳහන්.\nඔහු යළිත් පැමිණෙන විට ගින්න පැතිර ගොස් අසල තිබු පොලිතින් ගබඩාවක් ගිනිගෙන ඇති බවටයි හෙළිවී ඇත්තේ.\nපසුව ගින්න පිළිබඳ ග්‍රෑන්ඩ්පාස් ගිනි නිවීමේ ඒකකය දැනුවත් කිරීමෙන් පසු එය සම්පුර්ණයෙන් මැඩපවත්වනු ලැබුවා.\nගින්න හේතුවෙන් ජීවිත හානි හෝ තුවාල සිදුවීම් කිසිවක් වාර්තාවී නැහැ.\nඅද (26) පෙරවරු 9 ට පමණ මෙම කර්මාන්තශාලාවේ ගින්න හට ගත් අතර, එය පැය දෙකකට අධික කාලයක් පැවතුණා.\nගිනි නිවීමේ සේවා දෙපාර්තමේන්තුවේ රථ 4 ක් යොදවමිනුයි එය සම්පූර්ණයෙන් මැඩපවත්වනු ලැබුවේ. ගින්න හේතුවෙන් අවට නිවාස 3 කට ද හානි සිදුවුණා.\nගින්න හේතුවෙන් සිදුවු අලාභය ද මෙතෙක් තක්සේරු කර නොමැති අතර කිරිබත්ගොඩ පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/152968/වත්තල-කම්හලේ-ගින්නට-හේතුව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4691"
}