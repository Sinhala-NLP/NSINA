{
       "Source": "hirunews",
       "Timestamp": "Friday, 18 August 2023 - 18:52",
       "Headline": "මහවැලි අධිකාරියෙන් සුහුරු කෘෂිකාර්මික ව්‍යාපෘතියක්",
       "News Content": "ශ්‍රී ලංකා මහවැලි අධිකාරිය මගින් ආසියානු සංවර්ධන බැංකුවේ ණය ආධාර මත තරුණ කෘෂි ව්‍යාපාර ව්‍යාපෘතියක් ක්‍රියාත්මක කරනු ලබනවා.\nමේ යටතේ, මිරිස් නිෂ්පාදන ගම්මාන ඇති කිරීමේ අරමුණින් සුහුරු කෘෂිකාර්මික කටයුතු සඳහා ගොවීන් වෙත භාණ්ඩ බෙදා දීමේ උත්සවයක් තඹුත්තේගම පිහිටි ශ්‍රී ලංකා මහවැලි අධිකාරියේ එච් කළාප කාර්යාල ශ්‍රවණාගාරයේදී ඊයේ (17) පැවැත්වුණා.\nමහවැලි එච් කළාපයේ නේවාසික ව්‍යාපාර කළමණාකාර අයි රණවීරගේ ප්‍රධානත්වයෙන් හා මහවැලි අධිකාරියේ එච් කළාපයේ උසස් නිළධාරීන්ගේ සහභාගීත්වයෙන් උත්සවය පැවැත්වු අතර මෙහිදී ප්‍රථිලාභීන් වෙත ගිවිසුම් පත්‍ර බෙදා දීම හා භාණ්ඩ බෙදා සිදු කෙරුණා.\nඒ යටතේ රුපියල් ලක්ෂ 06 ක් පමණ වටිනා දැල් ගෘහ සඳහා අවශ්‍යය උපකරණ, ජල පද්ධති සඳහා උපකරණ ආදී භාණ්ඩ රැසක් ප්‍රථිලාභීන් 70 දෙනෙකු වෙත බෙදා දුන්නා.",
       "URL": "https://www.hirunews.lk/345317/මහවැලි-අධිකාරියෙන්-සුහුරු-කෘෂිකාර්මික-ව්‍යාපෘතියක්",
       "Category": "Local News",
       "Parent URL": "https://www.hirunews.lk/local-news.php?pageID=88"
}