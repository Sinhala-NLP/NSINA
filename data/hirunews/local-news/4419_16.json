{
       "Source": "hirunews",
       "Timestamp": "Sunday, 16 July 2017 - 7:39",
       "Headline": "ඩෙංගු රෝගීන් 8 ගුණයකින් ඉහළ යයි",
       "News Content": "ඩෙංගු රෝගීන් සංඛ්‍යාව 8 ගුණයකින් ඉහළ ගොස් ඇති බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nකළුතර දිස්ත්‍රික්කයේ ඩෙංගු මර්දන වැඩසටහනකට බේරුවල - චීනකොටුව ප්‍රදේශයේදී ඊයේ එක්වෙමින් අමාත්‍යවරයා කියා සිටියේ ඩෙංගු මදුරු ඝනත්වයේ වර්ධනයක් සිදුව නොමැති බවයි.\nඩෙංගු ව්‍යාප්තිය පාලනය කිරීම සඳහා සියලූදෙනා එක්ව කටයුතු කළ යුතු බවද අමාත්‍යවරයා එහිදී වැඩිදුරටත් කියා සිටියා.\nමේ අතර මීගමුව දිස්ත්‍රික් රෝහලේ නේවාසිකව ප්‍රතිකාර ලබන ඩෙංගු රෝගීන්ගේ සුවදුක් බැලීමට ඊයේ එහි ගිය අති උතුම් මැල්කම් කාදිනල් රංජිත් හිිමිපාණන් පවතින තත්ත්වය සැළකිල්ලට ගෙන හදිසි තත්ත්වයක් ප්‍රකාශයට පත් කරන ලෙස රජයෙන් ඉල්ලීමක් කළා.\nමේ වසරේ ගතවූ කාලය තුළ ඩෙංගු රෝගීන් 90 865 ක් වාර්තාවී ඇති බවයි සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසන්නේ.\nඩෙංගු රෝගයෙන් මේ වසරේ මියගිය පුද්ගලයන්ගේ සංඛ්‍යාව 269 ක්.",
       "URL": "https://www.hirunews.lk/165982/ඩෙංගු-රෝගීන්-8-ගුණයකින්-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=4419"
}