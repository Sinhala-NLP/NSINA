{
       "Source": "hirunews",
       "Timestamp": "Tuesday, 28 March 2023 - 7:32",
       "Headline": "සහරාන්ට ආධාර දුන් කෝටිපති ව්‍යාපාරිකයාට දින 90ක රැදවුම් නියෝග",
       "News Content": "තවුහිද් ජමාද් සංවිධානයේ නායක සහරාන් හෂීම් ගෙන් අවි පුහුණුව ලබා පාස්කු ඉරිදා මරාගෙන මැරෙන බෝම්බ ප්‍රහාරයට ආධාර අනුබල ලබාදුන් බව කියන කෝටිපති ව්‍යාපාරිකයෙකු දින 90ක් රඳවාගෙන ප්‍රශ්න කිරීමට අධිකරණය අවසර ලබා දී තිබෙනවා.\nඒ, ත්‍රස්ත මර්දන හා විමර්ශන කොට්ඨාසය විසින් කොළඹ අතිරේක මහේස්ත්‍රාත් පසාන් අමරසේන හමුවේ ඊයේ (27) කළ කරුණු දැක්වීමකට අනුවයි.\nමෙලෙස දින 90ක රදවාගෙන ප්‍රශ්න කිරීමට අවසර ලබා දුන්නේ මහනුවර ප්‍රදේශයේ පදිංචි ඒ. එස්. අබ්දුල්ලා නැමැති පුද්ගලයෙකුවයි.\nඅන්තවාදී ක්‍රියාකාරකම්වලට සම්බන්ධ වී ඒ සඳහා ආධාර අනුබල දීම සම්බන්ධයෙන් පසුගිය 21 වැනිදා සැකකරු, අත්අඩංගුවට ගෙන තිබුණා.\nමොහු සහරාන් හෂීම්ගේ හම්බන්තොට ප්‍රදේශයේ පවත්වාගෙන ගිය ආරක්ෂක නිවස්නයක දී අවි පුහුණුව ලබා ඇති බවටද හෙලිව තිබෙනවා.",
       "URL": "https://www.hirunews.lk/331108/සහරාන්ට-ආධාර-දුන්-කෝටිපති-ව්‍යාපාරිකයාට-දින-90ක-රැදවුම්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=450"
}