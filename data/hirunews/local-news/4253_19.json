{
       "Source": "hirunews",
       "Timestamp": "Wednesday, 25 October 2017 - 14:49",
       "Headline": "මුන්නේෂ්වරම් වැවෙන් දේව ප්‍රතිමාවක් මතුවෙයි (ඡායාරූප)",
       "News Content": "හලාවත - මුන්නේෂ්වරම් වැවේ තිබී හමුවූ දේව ප්‍රතිමාව හදුනා ගැනීම සහ කාල නිර්ණය කිරීම සදහා අවශ්‍යය පර්යේෂණ කටයුතු ඉදිරි දිනවලදී සිදු කරන බව පුරා විද්‍යා දෙපාර්තමේන්තුවේ පඩුවස්නුවර කලාප බාර නිලධාරී පුජ්‍ය රඹෑවේ ධම්මවංශ හිමියන් ප්‍රකාශ කළා.\nමුන්නේෂ්වරම වැවේ රොන් මඩ ඉවත් කරමින් සිටින විට මෙම දේව ප්‍රතිමාව ඊයේ(24) හමුවී තිබෙනවා.\nපසුව ඒ බව හලාවත පොලීසියට සහ හලාවත ප්‍රාදේශීය ලේකම්වරයා වෙත දැන්වීමට ප්‍රදේශවාසීන් කටයුතු කළා.\nපොලීසියේ සහ ප්‍රාදේශීය ලේකම්වරයාගේ දැණුම් දීම අනුව පුරා විද්‍යා දෙපාර්තමේන්තුවේ පඩුවස්නුවර පිහිටි කලාප කාර්යාලයේ නිලධාරීන් පැමිණ අද(25) වැනිදා දහවල් ප්‍රතිමාව හමුවූ ස්ථානය නිරීක්ෂණය කර අනතුරුව කැණීම් කටයුතු සිදු කර තිබෙනවා.\nපුත්තලම- ජුඩ් සමන්ත",
       "URL": "https://www.hirunews.lk/174409/මුන්නේෂ්වරම්-වැවෙන්-දේව-ප්‍රතිමාවක්-මතුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4253"
}