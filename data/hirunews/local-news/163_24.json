{
       "Source": "hirunews",
       "Timestamp": "Friday, 21 July 2023 - 15:32",
       "Headline": "තායිලන්තයේ මෙන් අලි රෝහලක් ලංකාවට ලබාදීමට තායි තානාපති ගේ අවධානය",
       "News Content": "ලංකාවට පහසුකම් සහිත අලි රෝහලක් ලබාදීම ගැන තායි රජයේ අවධානය යොමු කරන බව ශ්‍රී ලංකාවේ තායිලන්ත තානාපති Poj Hornpol මහතා හිටපු දියවඩන නිලමේ නෙරංජන් විජයරත්න මහතා හමුවි⁣ පවසා ඇත.\nමුතු රාජා ගෙනගියේද නිසි ප්‍රතිකාර නොලැබුණු නිසා බවත් නිසි ප්‍රතිකාර සිදුකළේනම් මුතු රාජා ඇතා ලංකාවේම රඳවාගැනිමට හැකිව තිබුණේයැයි ශ්‍රී ලංකාවේ තායිලන්ත තානාපති Poj Hornpol මහතා හිටපු දියවඩන නිලමේ නෙරංජන් විජයරත්න මහතා (20 වැනිදා)හමුවිමෙන් පසු පවසා තිබේ.\nමුතු ඇතා හිටපු ජනාධිපතිනිය විසින් කන්දේ විහාරයට ලබාදි ඇතැයිද එම ඇතා දළදා මාලිගාවට දුන්නානම් මෙවැනි කරදරයක් සිදුනොවන බවත් මෙහිදි හිටපු දියවඩන නිලමේවරයා තානාපතිවරයාට පවසා ඇත.මුතු රාජා යනු ලංකාවට ලැබුණු තෑග්ගක් නිසා මුතු රාජා ගැන මීට වඩා ලංකා රජයේ අවධානය යොමුකිරිමට තිබු⁣ණේයැයිද හිටපු දියවඩන නිලමේවරයා පෙන්වා දි තිබේ.\nමුතු රාජාගේ ප්‍රශ්නය තමන් දැනගත්තේ පසුව බවත් මුලදි දැනගත්තේනම් එය විසදාගැනිමට හැකිව තිබුණේයැයිද තානාපතිවරයා පවසා ඇත.එසේම ඒ අවස්ථාවේදි හිටපු දියවඩන නිලමේවරයා හෝ මුතු රාජා ගැන හඬක් නැගුවේනම් ඇතා ලංකාවේම රැඳවීමට තායිලන්තය එකඟවන බවද තානාපතිවරයා පවසා ඇත.\nඅලි ඇතුන් රෝගිවුවිට ලංකාවේ අවශ්‍ය පහසුකම් ප්‍රමාණවත් නැති බැවින් ලංකාවට අලි රෝහලක අවශ්‍යතාව පෙන්වා දි ඇති හිටපු දියවඩන නිලමේවරයා ඒ සදහා රාජ්‍ය මට්ටමින් උපකාර කරන ලෙසද ඉල්ලා ඇත.තායිලන්තයේ ඇති අලි රෝහල් දෙකටම තමන් ගියවිට එහි අලින් වෙනුවෙන් එක්ස්රේ යන්ත්‍ර,ස්කෑන් යන්ත්‍ර මෙන්ම විවිධ වෛද්‍ය පහසුකම් ඇතිබව තමා දුටු බවත් ලංකාවට අවශ්‍ය වන්නේ එවන් පහසුකම් සහිත අලි රෝහලක් බවත් මෙහිදි තානාපතිවරයාට පෙන්වා දි ඇති හිටපු දියවඩන නිලමේවරයා ඒ සදහා රාජ්‍ය මට්ටමින් සහව ලබාදෙන ලෙස ඉල්ලීමක් කර ඇත.ඒ සදහා රාජ්‍ය මට්ටමින් උපරිම සහයෝගය ලබාදිමට උත්සහ කරනබවත් තායිලන්තයෙන් විශේෂ කණ්ඩායමක් ලගදිම පැමිණ ඒ ගැන අධ්‍යයනයක් කරන බවත් මෙහිදි තානාපතිවරයා පවසා තිබේ.\nලංකාවේ හිලෑ අලි ඇතුන් මෙන්ම වනාන්තරවලදි අසනීපවන අලි ඇතුන්ටද අවශ්‍ය පහසුකම් සැලසිය යුතු බව මෙහිදි තානාපතිවරයා පවසා තිබිණි.\nතායිලන්තය රජපවුල මෙන්ම ජනතාවද දළදා මාලිගාව කෙරෙහි විශේෂ ගෞරවයකින් පසුවන බව සදහන්කර ඇති තනාපතිවරයා රජපවුල තායි රාජා දළදා මාලිගාවට පුජාකිරිම ගැනද සිහිපත්කර ඇත.එසේම ලංකාවේ හිලෑ අලි ඇතුන් රැකබලාගන්න ආකාරය ගැන තානාපතිවරයා සතුට පළකර තිබේ.",
       "URL": "https://www.hirunews.lk/342030/තායිලන්තයේ-මෙන්-අලි-රෝහලක්-ලංකාවට-ලබාදීමට-තායි-තානාපති-ගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=163"
}