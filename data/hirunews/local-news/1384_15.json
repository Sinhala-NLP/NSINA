{
       "Source": "hirunews",
       "Timestamp": "Monday, 31 January 2022 - 16:30",
       "Headline": "පුනරුත්ථාපන ක්‍රියාවලිය නව මුහුණුවරකින් ක්‍රියාත්මක කෙරේ",
       "News Content": "බන්ධනාගාර කොමසාරිස් ජනරාල් තුෂාර උපුල්දෙනියගේ පස් අවුරුදු  සැලැස්මේ එක්  ප්‍රධාන  අංශයක් ලෙස පුනරුත්ථාපන ක්‍රියාවලිය  නව මුහුණුවරකින් ක්‍රියාත්මක කිරිම හදුන්වනු ලබනවා.\nඑය පසක් කිරිමට මුලිකත්වය දරමින් බන්ධනාගාර කොමසාරිස් ( පාලන/පුනරුත්ථාපන ) චන්දන ඒකනායක උපදෙස් හා අධික්ෂණය යටතේ සිරකරු පුනරුත්ථාපනයේ තවත් පියවරක් ඉදිරියට තබමින් බන්ධනාගාර නිලධාරින් හට 11 වන අධියර මානවක බාලදක්ෂ නායක ආචාර්ය පුහුණු පාඨමාලාවක්, පවත්වනු ලබන බවට සදහන්.\nඑය මෙම මස 28වන දින සිට 30 දක්වා  මිරිගම දසනායක ජාත්‍යන්තර මානවක බාලදක්ෂ කඳවුරේ දී මේ වන විටත් පැවැත්වෙනවා.\nබන්ධනාගාර දෙපාර්තමේන්තුවේ ජ්‍යෙෂ්ඨ අධිකාරිවරුන් දෙදෙනෙක් හා සෑම බන්ධනාගාරයක්ම නියෝජනය වන පරිදි නිලධාරින් සියල්ල 50 දෙනෙකු මේ සදහා සහභාගි වෙනු ඇති.\nමෙම පාඨමාලාවේ නායකයා වශයෙන් බන්ධනාගාර දෙපාර්තමේන්තුවේ 11 පෙළ ජේලර් ශ්‍රි ලංකා බාලදක්ෂ සංගමයේ  විශේෂ කොමසාරිස්, වයඹ හා මධ්‍යම පලාත් භාර කොමසාරිස් හා පහුණු කිරිම් නායක  ඊ.කේ.ඩි.දුමින්ද  කටයුතු කරනු ලබන බවටයි, වාර්තා වන්නේ.\nපාඨමාලාවේ සමාරම්භක උත්සවය 28 උදෑසන  ආරම්භ වු අතර, ඒ අවස්ථාව සදහා  ප්‍රධාන  ආරාධිත අමුත්තා ලෙස ශ්‍රි  ලංකා බාලදක්ෂ සංගමයේ ප්‍රධාන  බාලදක්ෂ කොමසාරිස් නිතිඥ ජනප්‍රිත් ප්‍රනාන්දු , ගම්පහ දිසා බාලදක්ෂ සංගමයේ හිටපු දිසා කොමසාරිස් ජ්‍යෙෂ්ඨ  පුහුණු කිරිමේ නායක එච්.පි.ඩබ්.සෙනරත් ඇතුළු බන්ධනාගාර දෙපාර්තමේන්තුවේ ජ්‍යෙෂ්ඨ නිලධාරින්හා බාලදක්ෂ සංගමයේ පුහුණු ආචාර්ය  වරුන්ගේ සහභාගිත්වයෙන්  සිදු කෙරුණා.",
       "URL": "https://www.hirunews.lk/295794/පුනරුත්ථාපන-ක්‍රියාවලිය-නව-මුහුණුවරකින්-ක්‍රියාත්මක-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1384"
}