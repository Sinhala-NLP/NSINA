{
       "Source": "hirunews",
       "Timestamp": "Tuesday, 23 August 2022 - 16:47",
       "Headline": "ආර්මේනියානු ජනපතිගෙන්, ජනපති රනිල්ට පණිවිඩයක්",
       "News Content": "ආර්මේනියා ජනරජය සහ ශ්‍රී ලංකාව අතර සහයෝගීතාව දෙරටේ ම ජනතාවගේ ප්‍රයෝජනය සදහා තවදුරත් ශක්තිමත් කර ගැනීමට කැපවන බව ආර්මේනියා ජනාධිපති වහග්න් ඛචතුරියන් (Vahagn Khachaturyan) පවසනවා.\nආර්මේනියානු ජනපතිවරයා විසින් මේ බව කියා සිටියේ අභිනව ජනාධිපති රනිල් වික්‍රමසිංහ වෙත සුබපැතුම් පණිවුඩයක් යොමු කරමින්.\nතව ද ශ්‍රී ලංකාවේ ප්‍රගතිය වෙනුවෙන් ජනාධිපති රනිල් වික්‍රමසිංහගේ කැපවීම ද ඇගයීමට ලක් කිරීමට ආර්මේනියානු ජනාධිපතිවරයා සිය පණිවිඩය ඔස්සේ කටයුතු කළා.\nශ්‍රී ලංකාවේ මිත්‍රශීලී ජනතාවට යහපත් සෞඛ්‍ය, සාර්ථකත්වය සහ සාමය ප්‍රාර්ථනා කරන බව ද ආර්මේනියානු ජනාධිපතිවරයා තම සුබ පැතුම් පණිවුඩයේ සඳහන් කළා.",
       "URL": "https://www.hirunews.lk/313542/ආර්මේනියානු-ජනපතිගෙන්-ජනපති-රනිල්ට-පණිවිඩයක්",
       "Category": "Local News",
       "Parent URL": "https://www.hirunews.lk/local-news.php?pageID=919"
}