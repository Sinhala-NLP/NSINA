{
       "Source": "hirunews",
       "Timestamp": "Friday, 25 September 2020 - 6:19",
       "Headline": "පළාත් 07කට අද වැසි",
       "News Content": "බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් අද (25) දිනය තුල වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nඋතුරු, උතුරු මැද, නැගෙනහිර සහ ඌව පළාත්වල පස්වරු එකෙන් පමණ පසු තැනින් තැන වැසි හෝ ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව වැඩිදුරටත් නිවේදනය කරන්නේ.\nඇතැම් ප්‍රදේශවලට මිලි මීටර් 50ට වැඩි වැසි ඇතිවිය හැකියි.\nගිඟුරුම් සහිත වැසි සමඟ ඇතිවිය හැකි තාවකාලික තද සුළං වලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන්  ඉල්ලා සිටිනවා.",
       "URL": "https://www.hirunews.lk/251036/පළාත්-07කට-අද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2432"
}