{
       "Source": "hirunews",
       "Timestamp": "Monday, 14 March 2016 - 7:45",
       "Headline": "ෆොන්සේකාගේ ප්‍රකාශයට එරෙහිව බැසිල්ගෙන් නීතිමය පියවර",
       "News Content": "අමාත්‍ය සරත් ෆොන්සේකා පසුගියදා පාර්ලිමේන්තුවේදී තමන් එල් ටී ටී ඊ සංවිධානයට ඩොලර් මිලියන 2 ක් ලබාදුන් බවට කළ චෝදනාව හිටපු අමාත්‍ය බැසිල් රාජපක්ෂ තරයේ ප්‍රතික්ෂේප කරනවා.\nනීතීඥයෙකු මාර්ගයෙන්  ප්‍රකාශයක් නිකුත් කරන හිටපු අමාත්‍යවරයා සඳහන් කළේ එකී ප්‍රකාශය හරහා මහින්ද රාජපක්ෂ ජනාධිපතිවරයා ලබාගත් යුද ජයග්‍රහණය අවතක්සේරු කර ඇති බවයි.\nකෙසේ වෙතත් තමන් කිසිදු අවස්ථාවක එවැනි දේශද්‍රෝහී ක්‍රියාවක් හෝ එල් ටී ටී ඊ සංවිධානයේ හිටපු නායකයා සමඟ කිසිදු ගණුදෙනුවක් සිදුකර නොමැති බව මෙම ලිපිය මගින් බැසිල් රාජපක්ෂ තවදුරටත් අවධාරණය කරනවා.\nසරත් ෆොන්සේකාගේ මෙම ප්‍රකාශය සම්බන්ධයෙන් ඉදිරියේදී නීතිමය ක්‍රියාමාර්ග ගන්නා බවද බැසිල් රාජපක්ෂ නිකුත් කළ නිවේදනයේ තවදුරටත් සඳහන්.",
       "URL": "https://www.hirunews.lk/128472/ෆොන්සේකාගේ-ප්‍රකාශයට-එරෙහිව-බැසිල්ගෙන්-නීතිමය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=5131"
}