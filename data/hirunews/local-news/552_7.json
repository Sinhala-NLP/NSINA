{
       "Source": "hirunews",
       "Timestamp": "Tuesday, 07 February 2023 - 12:57",
       "Headline": "තුර්කි ඛේදවාචකය කලින් ම හඳුනාගත් ආශ්චර්‍යවත් අනාවැකිකරුවා",
       "News Content": "භූමි කම්පාවක් සිදුවීමට පෙර ඒ සම්බන්ධයෙන් අනාවැකි පළ කිරීම සිදු කළ නො හැකි බවට විද්‍යාඥයන් පවසනවා.\nනමුත් එය තවදුරටත් වලංගු ද? යන ප්‍රශ්නාර්ථය මේ වන විට මතු වී තිබෙනවා.\nඒ, ඊයේ (06) අලුයම තුර්කියේ සිදු වූ මැග්නිටියුඩ් 7.8ක ප්‍රබල භුමිකම්පාවත් සමඟ යි.\nනෙදර්ලන්ත ජාතික පර්යේෂකයෙකු වන Frank Hoogerbeets මිට දින කිහිපයකට පෙර එනම්, පසුගිය පෙබරවාරි මස 03 වැනි දා සිය ට්විටර් ගිණුමේ සටහනක් තබමින් මෙසේ අනාවැකියක් පළ කර තිබුණා.\n”ඉක්මනින් හෝ පසු ව මෙම කලාපයේ (දකුණු-මධ්‍යම තුර්කිය, ජෝර්දානය, සිරියාව, ලෙබනනය) ~M 7.5 ක භූමිකම්පාවක් සිදු වනු ඇත” යනුවෙන් ඔහු සිය ට්විටර් ගිණුමේ සටහන් කර තිබුණු ආකාරය දැක ගත හැකි යි.\nනෙදර්ලන්ත ජාතික පර්යේෂක Frank Hoogerbeets විසින් පළ කර තිබු අනාවැකිය මේ වන විට සමාජ මාධ්‍යය තුළ දැඩි කතාබහකට ලක් වී තිබෙන අතර, ඒ ඔහු තුර්කියේ සිදු වූ භූමිකම්පාවට දින 03කට පෙර ඒ ගැන නිවැරදි ව සටහන් කර තිබීම හේතුවෙන්.\nFrank Hoogerbeets ඉන් පසු ව නැවත වරක් ට්විටර් සටහනක් තබමින් කියා ඇත්තේ, තුර්කිය ඇතුළු එම කලාපය තුළ ප්‍රබල පසුකම්පන සිදුවීමේ හැකියාවක් පවතින බව යි.",
       "URL": "https://www.hirunews.lk/326878/තුර්කි-ඛේදවාචකය-කලින්-ම-හඳුනාගත්-ආශ්චර්‍යවත්-අනාවැකිකරුවා",
       "Category": "Local News",
       "Parent URL": "https://www.hirunews.lk/local-news.php?pageID=552"
}