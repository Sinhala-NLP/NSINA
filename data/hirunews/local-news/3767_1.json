{
       "Source": "hirunews",
       "Timestamp": "Monday, 03 September 2018 - 7:57",
       "Headline": "Update - බෙංගමුවේ නාලක හිමි ඇතුළු හිමිවරුන් සිව්දෙනා අධිකරණයට පැමිණෙයි",
       "News Content": "පූජ්‍ය බෙංගමුවේ නාලක, පූජ්‍ය ඉත්තෑකන්දේ සද්ධාතිස්ස, පූජ්‍ය මාගල්කන්දේ සුදත්ත සහ පූජ්‍ය මැඩිල්ලේ පඤ්ඤාලෝක යන හිමිවරුන් කොටුව මහේස්ත්‍රාත් අධිකරණයට මේ වන විට පැමිණ තිබෙනවා.\nමෙම භික්ෂූන් වහන්සේලා සිව් නමට අද (03) දිනයේ අධිකරණය හමුවේ පෙනී සිටින කොටුව මහේස්ත්‍රාත් අධිකරණය පසුගිය 31 වනදා නියෝගයක් ලබා දුන්නා.\n2016 වසරේ කොළඹ පැවති ආබාධිත රණවිරුවන්ගේ විරෝධතාවක් අතරතුර රාජ්‍ය දේපලවලට හානි සිදුකිරීමේ සිද්ධියකට අදාළවයි මෙම හිමිවරුන්ට අධිකරණයේ පෙනී සිටින ලෙස දැනුම්දී ඇත්තේ.\nUpdate :- Monday, 3 September 2018 9.33pm\n------------------------------------------------------------------------\nඅධිකරණය ලබාදුන් නියෝගයකට අනුව තමන් ඇතුලු භික්ෂූන් වහන්සේලා සිව් නමක් අද (03) දිනයේ අධිකරණයට ඉදිරිපත් වන බව පූජ්‍ය මැඩිල්ලේ පඤ්ඤාලෝක හිමියන් ප්‍රකාශ කළා.\nකොටුව මහේස්ත්‍රාත් අධිකරණය පසුගිය 31 වනදා ලබාදුන් නියෝගයකට අනුව තමන්වහන්සේට අමතරව පූජ්‍ය බෙංගමුවේ නාලක, පූජ්‍ය ඉත්තෑකන්දේ සද්ධාතිස්ස සහ පූජ්‍ය මාගල්කන්දේ සුදත්ත හිමියන්ද මෙලෙස අද (03) දිනයේ අධිකරණය හමුවේ පෙනී සිටින බවයි උන්වහන්සේ කියා සිටියේ.\n2016 වසරේ කොළඹ පැවති ආබාධිත රණවිරුවන්ගේ විරෝධතාවක් අතරතුර රාජ්‍ය දේපලවලට හානි සිදුකිරීමේ සිද්ධියකට අදාළවයි මෙම හිමිවරුන්ට අධිකරණයේ පෙනී සිටින ලෙස දැනුම්දී ඇත්තේ.",
       "URL": "https://www.hirunews.lk/199022/update-බෙංගමුවේ-නාලක-හිමි-ඇතුළු-හිමිවරුන්-සිව්දෙනා-අධිකරණයට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=3767"
}