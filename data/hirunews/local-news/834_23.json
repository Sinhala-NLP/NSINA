{
       "Source": "hirunews",
       "Timestamp": "Friday, 30 September 2022 - 9:26",
       "Headline": "කිඹුලා ඇලේ ගුණාගේ ප්‍රධානත ම ගෝලයෙකුගේ මව අත්අඩංගුවට",
       "News Content": "සංවිධානාත්මක අපරාධ හා මහා පරිමාණ මත්ද්‍රව්‍ය ජාවාරම්කරුවෙකු වන කිඹුලා ඇලේ ගුණාගේ ප්‍රධානතම ගෝලයෙකුගේ මව අයිස් මත්ද්‍රව්‍ය සමග විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nඒ විශේෂ කාර්ය බලකායේ සංවිධානාත්මක අපරාධ මර්ධන ඒකකය ii හි නිලධාරීන්ට ලද තොරතුරකට අනුව ඊයේ (29) බ්ලුමැන්ඩල් පොලිස් වසමේ දී කළ වැටලීමක් අතරතුරයි.\nඑහි නීති විරෝධී අයිස් මත්ද්‍රව්‍ය ග්‍රෑම් 52යි මිලි ග්‍රෑම් 420 ක් සන්තකයේ තබාගෙන සිටි වයස අවුරුදු 63 වන මාදම්පිටිය පාර, කිඹුලා ඇල ප්‍රදේහයේ පදිංචි මෙම කාන්තාව අත්අඩංගුවට ගෙන වඩිදුර විමර්ශන කටයුතු සඳහා බ්ලුමැන්ඩල් පොලිස් ස්ථානය වෙත භාර දී තිබෙනවා.\nමැයගෙන් වැඩිදුර ප්‍රශ්න කිරීමේ දී අනාවරණය වී ඇත්තේ, මැය, විදේශ ගත ව සිටින කිඹුලා ඇලේ ගුණා නැමැති සංවිධානාත්මක අපරාධකරුගේ මෙරට මත්ද්‍රව්‍ය ජාවාරම් හා පාතාල ක්‍රියාකාරකම් මෙහෙයවන දැනට රක්ෂිත බන්ධනාගාර ගතව සිටින රත්නම් රංජීත් කුමාර් නො හොත් ගොරිල්ලා රංජි යන අයගේ මව බවයි.",
       "URL": "https://www.hirunews.lk/316675/කිඹුලා-ඇලේ-ගුණාගේ-ප්‍රධානත-ම-ගෝලයෙකුගේ-මව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=834"
}