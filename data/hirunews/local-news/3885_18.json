{
       "Source": "hirunews",
       "Timestamp": "Thursday, 21 June 2018 - 9:52",
       "Headline": "වන අලි ප්‍රහාරයකින් දෙදෙනකු මරුට",
       "News Content": "නාවුල - ලිහිණිපිටිය - මඩවලඋල්පත ප්‍රදේශයේදී වන අලි ප්‍රහාරයකින් පුද්ගලයන් දෙදෙනෙකු ජීවිතක්ෂයට පත්ව තිබෙනවා.\nයතුරුපැදියකින් අසල නිවසකට ගොස් යලි පැමිණෙමින් සිටියදී මෙලෙස වන අලි ප්‍රහාරයකට ලක්ව මියගොස් ඇත්තේ අවුරුදු 29 සහ 30 යන වයස්වල පසුවන තරුණයන් දෙදෙනෙක්.\nමෙම ප්‍රදේශය නිරන්තරයෙන් වන අලි තර්ජනයන්ට ලක්වන අතර බලධාරීන්ට ඒ සම්බන්ධයෙන් කොතෙකුත් දැනුම්වත් කළද පලක් වී නොමැති බවයි නාවුල ජන අයිතීන් සුරැකීමේ සංවිධානයේ කැඳවුම්කරු ආර්.ඒ.ඩී. ජයතිලක කියා සිටියේ.\nඅනුරාධපුර - මැදවච්චිය - වේවැල්කැටිය ප්‍රදේශයේදී ද ඊයේ අළුයම වන අලි ප්‍රහාරයකට ලක් වූ භික්ෂූන් වහන්සේ නමක් තුවාල ලබා අනුරාධපුර මහ රෝහලට ඇතුලත් කෙරුණා.\nඑමෙන්ම වනජීවි නිලධාරියෙකු පසුගියදා අලි ප්‍රහාරයකට ලක්ව මියගියේ ගිරාඳුරුකෝට්ටේ - විරාණගම ප්‍රදේශයේදී වන අලි රංචුවක් පළවා හැරීමේ මෙහෙයුමක නිරතව සිටියදීයි.",
       "URL": "https://www.hirunews.lk/193561/වන-අලි-ප්‍රහාරයකින්-දෙදෙනකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3885"
}