{
       "Source": "hirunews",
       "Timestamp": "Friday, 31 March 2017 - 9:45",
       "Headline": "ලංකාවේ දිගම දුම්රිය උමගේ සිදුකළ ජාවාරමක් හෙළිවෙයි (ඡායාරූප)",
       "News Content": "හැටන් සිංගිමලේ දුම්රිය උමගේ ඇති වැහි ළිහිණි කූඩු කඩා අලෙවි කිරීමට සුදානම් කළ සැකකරුවෙකු පොලිස් අත්අඩංගුවට ගෙන තිබෙනවා.\nඊයේ රාත්‍රී හැටන් පොලිසිය කළ විශේෂ සෝදිසියකදීයි මෙම පුද්ගලයා අත්අඩංගුවට ගෙන ඇත්තේ.\nදීර්ඝ කාලයක සිට එම උමං මාර්ගය තුල වැහි ළිහිණි කූඩු කඩා අලෙවි කර ඇතැයි අනාවරණ වී තිබෙනවා.\nඅප වාර්තාකරු සඳහන් කළේ එම කූඩුවල තිබු බිත්තර සහ කුඩා පැටවුන් දුම්රිය මාර්ගයට දමා ගොස් ඇති බවයි.\nඊයේ රාත්‍රී අත්අඩංගුවට පත්වු පුද්ගලයා දීර්ඝ කාලයක සිට වැහි ළිහිණි කූඩු කඩා අලෙවි කිරීමේ ජාවාරමේ නිරතවී සිට ඇතැයි ද සඳහන්.\nසැකකරු අද හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/158169/ලංකාවේ-දිගම-දුම්රිය-උමගේ-සිදුකළ-ජාවාරමක්-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4586"
}