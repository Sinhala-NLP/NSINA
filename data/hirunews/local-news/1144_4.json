{
       "Source": "hirunews",
       "Timestamp": "Wednesday, 25 May 2022 - 17:16",
       "Headline": "හෙටත් ගෑස් නැහැ - ලිට්‍රෝ කියයි",
       "News Content": "හෙට (26) දිනයේ දීත් දිවයිනේ කිසිදු ගෑස් අලෙවි නියෝජිත මධ්‍යස්ථානයක ගෑස් බෙදීමක් සිදු නොකරන බව ලිට්‍රෝ සමාගම පවසනවා.\nඒ නිසා කිසිදු පාරිභෝගිකයෙකු හෙට දිනයේ දී පෝලිම්වල රැඳී නොසිටිය යුතු බවටයි ඔහු ප්‍රකාශ කළේ.\nරට මේ වනවිට පත්ව ඇති දැඩි ආර්ථික අර්බුදය හේතුවෙන් සාමාන්‍ය ජනතාවට එය විශාල වශයෙන් සිය දෛනික ජීවිතයට බලපෑම් එල්ල කර තිබෙනවා.\nවිදේශ විනිමය නැතහොත් රටට ඩොලර් අහිමිවීමේ ක්‍රියාවලිය මත ආනයනය කරනු ලබන ගෑස් නෞකාවලට ගෙවා ඒවා වරායෙන් නිදහස් කරගැනීමේ අර්බුදයක් ද මේ වනවිට මතුව ඇති අතර, මේ හේතුවෙන් රට පුරා ගෑස් හිඟයක් නිර්මාණය වී තිබෙනවා.\nඑබැවිනුයි ගෑස් ලබාගැනීමට ජනතාව පෝලිම්වල රැඳී සිටින්නේ.",
       "URL": "https://www.hirunews.lk/305278/හෙටත්-ගෑස්-නැහැ-ලිට්‍රෝ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1144"
}