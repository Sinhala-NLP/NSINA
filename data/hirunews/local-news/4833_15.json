{
       "Source": "hirunews",
       "Timestamp": "Monday, 17 October 2016 - 18:20",
       "Headline": "එක්නැලිගොඩ පරීක්ෂණයෙන් ශානි අබේසේකර ඉවත් කරන්න - මව්බිම වෙනුවෙන් රණවිරුවෝ",
       "News Content": "මාධ්‍යවේදී ප්‍රගීත් එක්නැලිගොඩ අතුරුදන්වීම සම්බන්ධයෙන් පවතින විමර්ශන කටයුතුවලින් අපරාධ පරීක්ෂණ දෙපාර්තමේන්තුවේ සහකාර පොලිස් අධිකාරී ශානි අබේසේකර ඇතුළු නිලධාරින් තිදෙනෙකු ඉවත් කරන ලෙස මව්බිම වෙනුවෙන් රණවිරුවෝ සංවිධානය රජයෙන් ඉල්ලීමක් කරනවා.\nකොළඹ අද පැවති මාධ්‍ය හමුවකට එක්වෙමින් එහි කැදවුම්කරු නීතිඥ අජිත් ප්‍රසන්න මේ බව කියා සිටියා.\nඑම සිද්ධියට අදාළව පස්වන සැකකරු ලෙස දැනට සිරගතව සිටින කෝප්‍රල් රූපසිංහගේ බිරිද වන සන්ධ්‍යා කුමාරි ද එම මාධ්‍ය හමුවට එක්වුණා.\nඑහිදී ඇය ප්‍රකාශ කළේ අපරාධ පරීක්ෂණ දෙපාර්තමේන්තුවේ සහකාර පොලිස් අධිකාරී ශානි අබේසේකර ඇතුළු නිලධාරින් තමන්ට දුරකථනය ඔස්සේ කතා කර තම ස්වාමියාට ඔවුන් ලබාදී ඇති නියෝගයන්ට එකග වන්නැයි පවසන ලෙසට ඇයට දැනුම්දුන් බවයි.",
       "URL": "https://www.hirunews.lk/145443/එක්නැලිගොඩ-පරීක්ෂණයෙන්-ශානි-අබේසේකර-ඉවත්-කරන්න-මව්බිම-වෙනුවෙන්-රණවිරුවෝ",
       "Category": "Local News",
       "Parent URL": "https://www.hirunews.lk/local-news.php?pageID=4833"
}