{
       "Source": "hirunews",
       "Timestamp": "Sunday, 11 July 2021 - 10:18",
       "Headline": "මාවුස්සාකැළේ සහ ඉහළ කොත්මලේ වාන් දොරටු විවෘත කෙරේ",
       "News Content": "පවතින අධික වර්ෂාපතනය හේතුවෙන් ඉහළ කොත්මලේ සහ මාවුස්සාකැළේ ජලාශවල වාන් දොරටු විවෘත කර තිබෙනවා.\nඒ අනුව මාවුස්සාකැළේ ජලාශයේ වාන් දොරටු 2ක් අඩි එක හමාර බැගින් විවෘත කර ඇති අතර ඉහළ කොත්මලේ ජලාශයේ වාන් දොරටුවක් තවදුරටත් ස්වයංක්‍රීයව විවෘත කර ඇති බවයි ජලාශය භාර ඉංජිනේරුවන් සඳහන් කළේ.\nජාතික විදුලිබල පද්ධතියට අයත් ලක්ෂණපාන ජල විදුලි බලාගාර සංකීර්ණය යටතේ ඇති මාවුස්සාකැළේ ජලාශය අක්කර අඩි 95,400කින් යුක්ත වනවා.",
       "URL": "https://www.hirunews.lk/276668/මාවුස්සාකැළේ-සහ-ඉහළ-කොත්මලේ-වාන්-දොරටු-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1828"
}