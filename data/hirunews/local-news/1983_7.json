{
       "Source": "hirunews",
       "Timestamp": "Saturday, 01 May 2021 - 14:25",
       "Headline": "කොරෝනා එන්නත් වැඩපිළිවෙල ශක්තිමත් කිරීමට ජපන් රජයෙන් ආධාර",
       "News Content": "මෙරට කොවිඩ් එන්නත් වැඩපිළිවෙල ශක්තිමත් කිරීමේ අරමුණින් රුපියල් මිලියන 05 කට අධික වටිනාකමකින් යුත් සීතල දාම ආධාරක උපකරණ හෙවත් කෝල්ඩ් බොක්ස් 500ක් ජපන් රජයේ ආධාර යටතේ සෞඛ්‍ය අමාත්‍යාංශය වෙත ලැබී තිබෙනවා.\nසෞඛ්‍ය වෛද්‍ය නිලධාරී කාර්යාලයේ සිට ක්‍ෂේත්‍රයේදී එන්නත්කරණ අවස්ථාවන් දක්වා ආරක්ෂිතව, නියමිත උෂ්ණත්වය යටතේ මෙම කෝල්ඩ් බොක්ස් මගින් එන්නත් රැගෙන යෑම සිදුකළ හැකියි.\nඑක්සත් ජාතීන්ගේ අන්තර්ජාතික ළමා අරමුදලේ සම්බන්ධීකරණයෙන් ලබාදී මෙම කෝල්ඩ් බොක්ස් තොගය සෞඛ්‍ය ඇමතිනි පවිත්‍රා වන්නිආරච්චි වෙත ශ්‍රී ලංකාවේ ජපන් තානාපති අකිරා සුගියාමා විසින් සංකේතාත්මකව ලබාදුන් බවයි සෞඛ්‍ය අමාත්‍යාංශය සඳහන් කළේ.\nමෙහි දෙවන අදියර යටතේ ඉදිරියේදී කෝල්ඩ් බොක්ස් 750ක් ලබාදීමට නියමිතයි.",
       "URL": "https://www.hirunews.lk/270098/කොරෝනා-එන්නත්-වැඩපිළිවෙල-ශක්තිමත්-කිරීමට-ජපන්-රජයෙන්-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=1983"
}