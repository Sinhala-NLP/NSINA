{
       "Source": "hirunews",
       "Timestamp": "Tuesday, 25 May 2021 - 22:25",
       "Headline": "යුද හමුදාවේ 53 වන සේනාංකයෙන් ඇදන් 1000ක් මාතලේට",
       "News Content": "යුද හමුදාවේ 53 වන සේනාංකය විසින් දඹුල්ල ඉනාමළුව ප්‍රදේශයේ යොවුන් සේනාංක භූමියේ ගොඩනැගිලිවල සූදානම් කළ නව ප්‍රතිකාර මධ්‍යස්ථානය සෞඛ්‍ය අංශ වෙත භාර දීම සිදු කෙරුණා.\nදිස්ත්‍රික් කොවිඩ් මර්දන කමිටුවේ ප්‍රධානී මේජර් ජෙනරාල් නිශාන්ත මානගේ මහතා යුද හමුදාව විසින් ඉදිකරන ලද ඇඳන් 150 කින් සමන්විත අතරමැදි ප්‍රතිකාර මධ්‍යස්ථානය නිරීක්ෂණය කිරීමෙන් පසුව මාතලේ දිස්ත්‍රික් සෞඛ්‍ය අංශ වෙත බාර දෙනු ලැබුවා.\nප්‍රතිකාර සඳහා පැමිණෙන සියලු දෙනාට සනීපාරක්ෂක පහසුකම් ඇතිව මෙහි ප්‍රතිකාර ලබා ගත හැකි අතර වෛද්‍යවරුන් සඳහාද පහසුකම්, ප්‍රතිකාර ගැනීම සඳහා වෙනත් ස්ථාන, ආහාර ගැනීම් සඳහා වෙනත් ස්ථාන ආදී සියලූ අංගයන්ගෙන් මෙම ස්ථානය සූදානම් කොට තිබෙනවා.\nයුද හමුදාවේ පනස් තුන් වන සේනාංකය මගින් මෙම අතරමැදි ප්‍රතිකාර මධ්‍යස්ථානය සූදානම් කොට තිබුණා.\nඒ අනුව පනස් තුන්වන සේනාංකයට යුද හමුදාපතිවරයා විසින් ලබා දී ඇති උපදෙස් අනුව කොවිඩ් රෝගීන්ට ප්‍රතිකාර කිරීම සඳහා ඇඳන් දහසක් සදා නිමකිරීම මෙම ඇඳන් 150ත් සමග සම්පුර්ණ වනවා.",
       "URL": "https://www.hirunews.lk/272437/යුද-හමුදාවේ-53-වන-සේනාංකයෙන්-ඇදන්-1000ක්-මාතලේට",
       "Category": "Local News",
       "Parent URL": "https://www.hirunews.lk/local-news.php?pageID=1928"
}