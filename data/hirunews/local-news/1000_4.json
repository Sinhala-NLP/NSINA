{
       "Source": "hirunews",
       "Timestamp": "Saturday, 23 July 2022 - 9:01",
       "Headline": "කොරෝනා එන්නතේ හතරවන මාත්‍රාව ගන්නැයි මහජන සෞඛ්‍ය පරීක්ෂකවරුන් ඉල්ලයි",
       "News Content": "කොරෝනා එන්නත්වල කල් ඉකුත්වීමේ දිනය ළඟාවෙමින් පවතින බැවින් සිව්වන මාත්‍රාව ලබාගැනීමට මහජනතාව කඩිනමින් කටයුතු කළ යුතු බව මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ පවසනවා.\nඔහු කියා සිටියේ වර්තමානයේ රට තුළ පවතින තත්වයත් සමඟ නැවත වරක් කොරෝනා එන්නත් මිල දී ගැනීමේ හැකියාවක් පවතින්නේ ද යන්න පිළිබඳව ද සැක සහිත බවයි.\nඊයේ (22) දිනයේ මෙරට කොරෝනා ආසාදිතයන් 67 දෙනෙකු වාර්තා වී තිබුණා.\nමේ අතර ලොව පුරා මේ දක්වා කොරෝනා වෛරසය හේතුවෙන් පුද්ගලයින් 6,401,544 ක් මියගොස් තිබෙනවා.\nඑසේම, මේ දක්වා ලොව පුරා මිලියන 573කට වැඩි පිරිසකට කොරෝනා වෛසරය ආසාදනය වී ඇතැයි සඳහන්.",
       "URL": "https://www.hirunews.lk/310720/කොරෝනා-එන්නතේ-හතරවන-මාත්‍රාව-ගන්නැයි-මහජන-සෞඛ්‍ය-පරීක්ෂකවරුන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1000"
}