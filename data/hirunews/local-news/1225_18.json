{
       "Source": "hirunews",
       "Timestamp": "Sunday, 17 April 2022 - 20:12",
       "Headline": "කොළඹ - නුවර ප්‍රධාන මාර්ගය අවහිර වෙයි (වීඩියෝ හා ඡායාරූප)",
       "News Content": "ඉන්ධන ඉල්ලා සිදු කරන විරෝධතාවක් හේතුවෙන් මේ වනවිට (17) කොළඹ - නුවර ප්‍රධාන මාර්ගයේ කොටසක් අවහිර වී තිබෙනවා.\nඒ අනුව කළගෙඩිහේන ප්‍රදේශයෙන් මාර්ගය අවහිර වී ඇති බවයි වාර්තා වන්නේ.\nඑමෙන්ම බදුල්ල - කොළඹ මාර්ගය ද මේ වනවිට අවහිර වී තිබෙන බව වාර්තා වනවා.\nඒ ඉන්ධන ඉල්ලා එම ප්‍රදේශයේ ජනතාව ද වීදි බැසීමත් සමගයි.\nමේ අතර, ගාල්ල -  මාතර ප්‍රධාන මාර්ගයේ අහංගම සිපෙට්කෝ ඉන්ධන පිරවුම්හල අසල ද මාර්ගය හරස් කරමින් දැවැන්ත විරෝධතාවයක් පැවැත්වුණා.\nමේ අතර ගැලනිගම හා දොඩම්ගොඩ අතර වාහන කිහිපයක් ගැටීමෙන් දක්ෂිණ අධිවේගී මාර්ගයේ කොළඹ දෙසට රථවාහන තදබදයක් ඇති වී තිබෙනවා.",
       "URL": "https://www.hirunews.lk/302164/කොළඹ-නුවර-ප්‍රධාන-මාර්ගය-අවහිර-වෙයි-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1225"
}