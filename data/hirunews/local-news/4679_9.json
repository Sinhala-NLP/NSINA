{
       "Source": "hirunews",
       "Timestamp": "Friday, 03 February 2017 - 12:16",
       "Headline": "ඒකාබද්ධ විපක්ෂය ලක්ෂ 58 ක පෙත්සමක් ඉදිරිපත් කිරීමට සැරසේ",
       "News Content": "විදේශීය ආයෝජකයන්ට මෙරට ඉඩම් විකිණීමේ ආණ්ඩුවේ ක්‍රියාවලියට එරෙහිව ලක්ෂ 58 ක පෙත්සමක් අත්සන් කිරීමට කටයුතු කරන බව ඒකාබද්ධ විපක්ෂය පවසනවා.\nපාර්ලිමේන්තු මන්ත්‍රී ගාමිණී ලොකුගේ මේ බව කියා සිටියේ අද (03) කොළඹ පැවති මාධ්‍ය හමුවකට එක්වෙමින්.\nඒ අනුව, සෑම දිස්ත්‍රික්කයකම පිහිටි සෑම නිවසකටම ගොස් රජයේ මෙම වැඩපිළිවෙල පිළිබදව දැනුවත් කරමින් අදාළ පෙත්සමට අත්සන් තබා ගන්නා බවයි ඔහු සදහන් කළේ.\nඑමෙන්ම, රටේ ජනතාවට තමන්ගේ අදහස ප්‍රකාශ කළ හැකි වන පළාත් පාලන මැතිවරණය පැවැත්වීමට රජය කටයුතු කළ යුතු බව ද ඔහු එහිදී තවදුරටත් කියා සිටියා.",
       "URL": "https://www.hirunews.lk/153573/ඒකාබද්ධ-විපක්ෂය-ලක්ෂ-58-ක-පෙත්සමක්-ඉදිරිපත්-කිරීමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4679"
}