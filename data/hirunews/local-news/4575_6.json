{
       "Source": "hirunews",
       "Timestamp": "Friday, 07 April 2017 - 6:29",
       "Headline": "ආහාර විෂ වීමකින් 3 ක් මරුට",
       "News Content": "අම්පාර ප්‍රදේශයේ ආහාර විෂ වීමකින් පුද්ගලයන් 3 දෙනෙකු ජීවිතක්ෂයට පත්ව තිබෙනවා.\nතවත් 150 කට වැඩි පිරිසක් අම්පාර / සමන්තුරේ අක්කරෙයිපත්තු සහ ඉරක්කාමම් රෝහල්වල ප්‍රතිකාර ලබමින් සිටින බවයි අප වාර්තාකරු සඳහන් කලේ.\nමියගොස් ඇත්තේ අම්පාර රෝහලේ ප්‍රතිකාර ලබමින් සිටි දෙදෙනෙක් සහ සමන්තුරේ රෝහලේ ප්‍රතිකාර ලබමින් සිටි අයෙක්.\nදමන වානගමුව ප්‍රදේශයේ දේවස්ථානයක පෙරේදා පැවති උත්සවයකදී දහවල් ලබාගත් ආහාරයෙන් පසු මෙම පිරිස රෝගී වී ඇතැයි අනාවරණ වී තිබෙනවා.\nඅනතුරුව 550 කට වැඩි පිරිසක් රෝහල්වලට ඇතුලත් වී ඇති අතර ඉන් පිරිසක් මේවන විට ප්‍රතිකාර ලබා පිටිව ගොස් ඇතැයි සඳහන්.\nරෝගී වුවුන්ගෙන් වැඩි පිරිසකට වමනය සහ ක්ලාන්ත තත්වයක් පවතින බවයි රෝහල් බලධාරීන් ප්‍රකාශකර ඇත්තේ.",
       "URL": "https://www.hirunews.lk/158667/ආහාර-විෂ-වීමකින්-3-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4575"
}