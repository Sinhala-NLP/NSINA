{
       "Source": "hirunews",
       "Timestamp": "Saturday, 20 August 2016 - 18:09",
       "Headline": "තෙල්දෙණිය ඉන්ධන පිරවුම්හලක ගින්නක්",
       "News Content": "මහනුවර තෙල්දෙණිය නගරයේ පිහිටි ඉන්ධන පිරවුම් හලක නවතා තිබූ තෙල් බවුසරයක අද පස්වරුවේ ගින්නක් හටගත්තා.\nමේ හේතුවෙන් මහනුවර - මහියංගනය ප්‍රධාන මාර්ගයේ ගමනාගමනයටද බාධා මතුවුණා.\nතෙල්දෙණිය නගරයේ පිහිටි ඉන්ධන පිරවුම් හලකට තෙල් රැගෙන ආ බවුසරයක මෙම ගින්න හටගෙන තිබෙනවා.\nඒ, ඉන්ධන පිරවුම් හලේ තෙල් ටැංකිවලට අදාළ බවුසරයෙන් ඉන්ධන පුරවමින් සිටි අවස්ථාවේයි.\nමේ සම්බන්ධයෙන් මහනුවර ගිනි නිවීම් අංශයට දැනුම් දුන් අතර, පොලිසිය සහ ප්‍රදේශවාසීන් කඩිනමින් ක්‍රියාත්මක වී තිබෙනවා.\nපසුව පැමිණි මහනුවර ගිනි නිවීම් අංශය ගින්න සම්පූර්ණයෙන්ම මැඩපැවැත්වීමට සමත් වුණා.\nගින්නෙන් තෙල් බවුසරය සම්පූර්ණයෙන්ම විනාශයට පත්වුණ අතර ඒ අසල තිබූ තවත් බවුසරයකටද හානි සිදුවී තිබෙනවා.\nමේ හේතුවෙන් මහනුවර - මහියංගනය ප්‍රධාන මාර්ගයේ පැය දෙකකට ආසන්න කාලයක් දැඩි රථවාහන තදබදයක්ද දක්නට ලැබුණා.\nගින්නට හේතුව මෙතෙක් අනාවරණ වී නැහැ.\nඡායාරූප - චන්දන උඩුවාවල",
       "URL": "https://www.hirunews.lk/141078/තෙල්දෙණිය-ඉන්ධන-පිරවුම්හලක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4915"
}