{
       "Source": "hirunews",
       "Timestamp": "Monday, 04 October 2021 - 19:40",
       "Headline": "යාපනය පොලිස් නිලධාරින්ගේ රාජකාරිවලට බාධා කළ වලිකාමම් ප්‍රාදේශීය සභාවේ මන්ත්‍රීවරයෙකු ඇතුළු 3 ක් අත්අඩංගුවට",
       "News Content": "යාපනය - ඌරණී ප්‍රදේශයේ මාර්ග ආරක්ෂක රාජකාරියේ යෙදී සිටි පොලිස් නිලධාරීන්ගේ රාජකාරියට බාධා කිරීමේ සිද්ධිය සම්බන්ධයෙන් වලිකාමම් නැගෙනහිර ප්‍රාදේශිය සභාවේ ඊ.පී.ඩී.පී පක්ෂයේ මන්ත්‍රීවරයෙකු ඇතුලු 3 දෙනෙකු අත්අඩංගුවට ගෙන තිබෙනවා.\nපොලීසිය සඳහන් කලේ සිද්ධියට සම්බන්ධ සැකකරුවන් දෙදෙනෙකු අත්අඩංගුවට ගැනීමට යාමේදී ඊට බාධා කිරීම හේතුවෙන් තවත් සැකකරුවෙකු අත්අඩංගුවට ගත් බවයි.\nයාපනය - ඌරණී මාර්ගයේ ආරක්ෂිත හිස්වැසුම් නොමැතිව යතුරුපැදියක් ධාවනය කිරීමට අදාළව පොලීසිය දඩ පත්‍රයක් ලබා දීමට උත්සහ කිරීමේදී අදාළ සැකකරු සහ පොලීසිය අතර උණුසුම් තත්ත්වයක් ඇතිව තිබුණේ ඊයේ රාත්‍රියේදීයි.\nඉන් අනතුරුව ඔහුගේ සහයකයින් පිරිසක්ද එම ස්ථානයට පැමිණ පොලීසියට පහර දීමට උත්සහ කිරීමත් සමග තවදුරටත් නොසන්සුන් තත්වයක් ඇති වුනා. පොලීසිය සඳහන් කළේ එම තත්වය පාලනය කිරීම සඳහා අහසට වෙඩි තැබීමට පොලිස් නිලධාරීන්ට සිදුවූ බවයි.\nසිද්ධියට සම්බන්ධ සෙසු පුද්ගලයන් සොයා විමර්ශන ආරම්භ කර ඇති අතර අත්අඩංගුවට ගත් සැකකරුවන් හෙට අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/284065/යාපනය-පොලිස්-නිලධාරින්ගේ-රාජකාරිවලට-බාධා-කළ-වලිකාමම්-ප්‍රාදේශීය-සභාවේ-මන්ත්‍රීවරයෙකු-ඇතුළු-3-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1650"
}