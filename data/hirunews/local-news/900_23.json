{
       "Source": "hirunews",
       "Timestamp": "Wednesday, 31 August 2022 - 7:43",
       "Headline": "අති විශේෂ ගැසට් නිවේදනයක් නිකුත් කෙරේ",
       "News Content": "භාණ්ඩ වර්ග 48ක් සඳහා නිෂ්පාදනය, ආනයනය සහ අලෙවියට අදාළ කොන්දේසි කිහිපයක් පනවමින් අති විශේෂ ගැසට් නිවේදනයක් නිකුත් කර තිබෙනවා.\nඑහි සදහන් වන්නේ මෙම කොන්දේසිවලට යටත්ව නිෂ්පාදකයන් සහ අලෙවි කරන්නන් කටයුතු කළ යුතු බවයි.\nපාරිභෝගිකයකු හෝ යම් තැනැත්තකු විසින් ඉල්ලුම් කළ භාණ්ඩ නො පමාව සැපයීම සිදුකළ යුතු බව මෙම ගැසට් නිවේදනයේ සදහන්.\nඑමෙන් ම භාණ්ඩ නිෂ්පාදනය කරන්නන් හට අමුද්‍රව්‍ය ගැටලුවක් හෝ වෙනත් සාධාරණ නිෂ්පාදනයේ ගැටලුවක් නො මැතිනම් නිෂ්පාදනයේ උපරිම ධාරිතාවක් පවත්වාගත යුතු වෙනවා.\nඑමෙන් ම පාරිභෝගිකයන් වෙත මුද්‍රිත හෝ ඉලෙක්ට්‍රොනික කුවිතාන්සයක් ලබා දිය යුතු අතර එම කුවිතාන්සයේ පිටපතක් අලෙවි කරන්නා සතුව පවත්වාගත යුතු බව පාරිභෝගික අධිකාරිය නිකුත් කළ මෙම ගැසට් නිවේදනයේ වැඩිදුරටත් සදහන්.",
       "URL": "https://www.hirunews.lk/314182/අති-විශේෂ-ගැසට්-නිවේදනයක්-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=900"
}