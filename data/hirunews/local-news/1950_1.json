{
       "Source": "hirunews",
       "Timestamp": "Sunday, 16 May 2021 - 15:17",
       "Headline": "මත්කුඩු සමඟ කාන්තාවක් ඇතුළු 28 දෙනෙකු අනුරාධපුරයේදී අත්අඩංගුවට",
       "News Content": "සංචරණ සීමා පනවා තිබියදී හෙරොයින් මත්කුඩු අලෙවි කිරීමේ ජාවාරමේ යෙදුණු කාන්තාවක් ඇතුළු පුද්ගලයින් 28 දෙනෙකු හෙරොයින් ග්‍රෑම් 20කට අධික ප්‍රමාණයක් සමඟ අනුරාධපුර පොලීසිය අත්අඩංගුවට ගෙන තිබෙනවා.\nඅත්අඩංගුවට ගත් මත්කුඩු තොගයෙන් වැඩිම ප්‍රමාණය වන ග්‍රෑම් 7යි මිලිග්‍රෑම් 125ක් අදාළ කාන්තාව සන්තකයේ තිබූ බවයි වැටලීම සිදුකළ අනුරාධපුර කොට්ඨාශ අපරාධ විමර්ශන කාර්යාංශය සඳහන් කළේ.\nඊයේ අත්අඩංගුවට ගත් මෙම පිරිස අතර මීට පෙර මත්කුඩු සමඟ පොලීසියට හසුවී අධිකරණයෙන් දඩුවම් ලැබූවන් ද සිටිනවා.",
       "URL": "https://www.hirunews.lk/271523/මත්කුඩු-සමඟ-කාන්තාවක්-ඇතුළු-28-දෙනෙකු-අනුරාධපුරයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1950"
}