{
       "Source": "hirunews",
       "Timestamp": "Tuesday, 09 May 2017 - 8:17",
       "Headline": "ගිනි අවි 453ක් සහ අත්බෝම්බ 280ක් අත්අඩංගුවට",
       "News Content": "2016 වසර තුළ පමණක් දිවයින පුරා සිදුකළ ගිනි අවි වැටලීම්වලින් අනවසර ගිනි අවි 453ක් අත්අඩංගුවට ගෙන තිබෙනවා.\nඊට ටී 56 ගිනි අවි 25, ස්වයංක්‍රීය පිස්තෝල 80ක්, බෝර 12හේ තුවක්කු 60ක්, බඳින තුවක්කු 284ක් සහ තවත් ගිනි අවි 4ක් සොයාගෙන ඇති බවයි පොලිස් මූලස්ථානය සඳහන් කළේ.\nඑමෙන්ම පසුගිය කාලසීමාව තුළ දී අත්බෝම්බ 280ක් ද පොලීසිය සොයාගෙන තිබෙනවා.\nගිනි අවි සමඟ විවිධ වර්ගයේ උණ්ඩ 2893ක් අත්අඩංගුවට ගෙන ඇති අතර, සොයා ගත් බහුතරයක් ගිනි අවි මනුෂ්‍ය ඝාතනය සිදුකිරීමේ අරමුණින් අපරාධ කල්ලි අතර සංසරණය වූ ඒවා බව ද අනාවරණ වී ඇති කරුණක්.\nඑලෙස සොයා ගන්නා ලද නීතිවිරෝධී ගිනි අවි සමඟ සැකකරුවන් 434 දෙනෙකු ද අත්අඩංගුවට ගෙන ඇති බවයි පොලීසිය මූලස්ථානය සදහන් කළේ.",
       "URL": "https://www.hirunews.lk/160912/ගිනි-අවි-453ක්-සහ-අත්බෝම්බ-280ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4526"
}