{
       "Source": "hirunews",
       "Timestamp": "Friday, 31 December 2021 - 13:03",
       "Headline": "කුමාරි ඇල්ලේ අතුරුදන් වූවන් සොයා තවදුරටත් මෙහෙයුම් (වීඩියෝ)",
       "News Content": "හංවැල්ල - තුම්මෝදර - කුමාරි ඇල්ලේ දිය නෑමට ගොස් අතුරුදන් වූ දැරියක සහ තරුණිය සොයා තවදුරටත් මෙහෙයුම් ක්‍රියාත්මකයි.\nපොලීසිය, නාවික හමුදාව සහ ප්‍රදේශවාසීන් එක්ව එම මෙහෙයුම සිදු කරන බවයි හිරු වාර්තාකරු සඳහන් කළේ.\nඊයේ පස්වරුවේ මොවුන් තවත් පිරිසක් සමග කුමාරි ඇල්ලේ දියනෑමට ගොස් තිබෙනවා.\nතරුණියන් 5 දෙනෙකු සහ තරුණයන් 3 දෙනෙකු එම පිරිසට ඇතුළත්.\nඑහි දී එම ප්‍රදේශයට ඇදහැලුණු අධික වර්ෂාව හේතුවෙන් දියඇල්ලෙහි ජල පහර වැඩි වීමත් සමඟ තරුණිය සහ දරුවන් දෙදෙනෙකු සැඩපහරට හසුවුණා.\nපසුව මෙම තිදෙනා සොයා පොලීසිය මෙහෙයුම් ආරම්භ කිරීමත් සමඟයි යාපනය ප්‍රදේශයේ පදිංචි 14 හැවිරිදි දැරිය සොයා ගනු ලැබුවේ.\nඅතුරුදන් වූ 16 සහ 29 හැවිරිදි දෙදෙනා සොයා තවදුරටත් මෙහෙයුම් ක්‍රියාත්මකයි.\nඔවුන් දෙදෙනා යාපනය සහ හැඳල ප්‍රදේශවල පදිංචිකරුවන්.",
       "URL": "https://www.hirunews.lk/292647/කුමාරි-ඇල්ලේ-අතුරුදන්-වූවන්-සොයා-තවදුරටත්-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1458"
}