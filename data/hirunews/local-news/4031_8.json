{
       "Source": "hirunews",
       "Timestamp": "Monday, 19 March 2018 - 10:14",
       "Headline": "අරණායකදී කාන්තාවකට පිහි ඇණුමක් සිදුකළ සැකකරු සොයා තවදුරටත් මෙහෙයුම්",
       "News Content": "අරණායක පොලිසිය ඉදිරිපිටදී කාන්තාවකට තියුණු ආයුධයකින් පහර දී පලාගොස් සැඟව සිටින සැකකරු සොයා මෙහෙයුම් තවදුරටත් ක්‍රියාත්මක බව පොලිසිය පවසනවා.\n24 හැවිරිදි සැකකරු විසින් ඊයේ (18) දිනයේදී 20 හැවිරිදි කාන්තාවකට අරණායක පොලිසිය ඉදිරිපිටදී තියුණු ආයුධයකින් පහර දී පලාගොස් තිබුණා.\nපහරකෑමෙන් තුවාල ලැබූ කාන්තාව කෑගල්ල රෝහලට ඇතුළත් කිරීමෙන් අනතුරුව සැත්කමක් සිදුකර ඇති බවත් ඇය මේ වන විට සුවය ලබමින් සිටින බවයි පොලිසිය වැඩිදුරටත් පැවසුවේ.\nපවුල් ආරවුලක් සම්බන්ධයෙන් සිදුකළ පැමිණිල්ලකට අනුව දෙදෙනාට පොලිසියට කළ කැඳවීමකින් පසු නැවත පොලිසියෙන් පිටව යන අවස්ථාවේ අදාල කාන්තාව මෙම සිදුවීමට මුහුණ දී තිබෙනවා.\nඅපරාධයට සම්බන්ධ සැකකරු සිද්ධියට මුහුණ පෑ කාන්තාව සමඟ විවාහ නොවී වසර 03ක් අඹු සැමියන් ලෙස ජීවත්ව සිට ඇති බවටයි අනාවරණය වී ඇත්තේ.",
       "URL": "https://www.hirunews.lk/186278/අරණායකදී-කාන්තාවකට-පිහි-ඇණුමක්-සිදුකළ-සැකකරු-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=4031"
}