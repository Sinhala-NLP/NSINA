{
       "Source": "hirunews",
       "Timestamp": "Saturday, 22 January 2022 - 10:09",
       "Headline": "රන්මාල කොල්ල කන කණ්ඩායමක් අත් අඩංගුවට",
       "News Content": "යාපනය කොට්ඨාස අපරාධ විමර්ශන අංශයේ නිලධාරින් විසින් සිදු කරන ලද මෙහෙයුමකින් රන් මාල කොල්ල කන සොර කණ්ඩායමක් අත් අඩංගුවට ගෙන තිබෙනවා.\nයතුරු පැදි යොදාගෙන මහ මඟ ගමන් කරන පුද්ගලයින්ගේ රන් මාල සොරාගෙන ඇති මෙම කණ්ඩායම මීට පෙර ද මෙවැනි සොරකම් කිහිපයක් ම සිදු කර ඇති බව වාර්තා වෙනවා.\nඅත් අඩංගුවට ගන්න විට මොවුන් සතු ව කොල්ල කන ලද රන් මාලයක් හා රන් භාණ්ඩ උණුකර ලබා ගත් රත්‍රන් ග්‍රෑම් 36ක් පොලිස් භාරයට ගත් බව යි පොලිසිය වාර්තා කරන්නේ.\nසැකකරුවන් වයස අවුරුදු 30, 29, 27,45 හා 49 යන වයස්වල පසු වන පුත්තූර්, චුන්නාකම්, සහ කොකුවිල් ප්‍රදේශවල පදිංචිකරුවන්.\nඅත් අඩංගුවට ගත් අය අද (22) මල්ලාකම් ගරු මහේස්ත්‍රාත් අධිකරණයට ඉදිරිපත් කිරීමට නියමිත අතර,චුන්නාකම් පොලිසිය වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/294759/රන්මාල-කොල්ල-කන-කණ්ඩායමක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1407"
}