{
       "Source": "hirunews",
       "Timestamp": "Saturday, 22 April 2023 - 17:34",
       "Headline": "බිරිඳව පැහැරගෙන ගිය සැමියා පොලිසියට භාරවෙයි (වීඩියෝ)",
       "News Content": "හලාවත - මුනුවන්ගම ප්‍රදේශයේ දී පවුල් ආරවුලක් හේතුවෙන් දෙපසකට වී සිටින සැමියා පැමිණ බිරිඳව බලෙන් පැහැරගෙන යාමේ සිද්ධියට අදාළ ස්වාමියා අද (22) දිනයේ දී පොලිසියට පැමිණ භාර වී තිබෙනවා.\nපසුගිය 19 වැනිදා මෙම සිද්ධිය සිදුවන විට දී බිරිඳ ‍යැයි සැලකෙන කාන්තාව සිය දෙමව්පියන් සමග ජීවත් වෙමින් සිට තිබෙන බවත් වාර්තාවනවා.\nමෙම පැහැරගැනීමට හේතුව වී ඇත්තේ විවාහ ජීවිතය ගැන කලකිරුණු බිරිඳ ස්වාමියාව දමා යළිත් තම මහගෙදරට පැමිණීම බවටත් හෙළිව තිබෙනවා.\nඅදාළ කාන්තාව 18 හැවිරිදි තරුණියක් බවයි හෙළි ව ඇත්තේ.\nකෙසේවෙතත් ස්වාමියා වන සැකකරු අද දිනයේ දී පොලිසියට පැමිණ භාර වී ඇත්තේ තම බිරිඳ ද සමගින්.\nඅනතුරුව දඹුල්ල ප්‍රදේශයේ පදිංචිකරුවෙකු වන මෙම සැකකරුව පොලිසිය විසින් අත් අඩංගුවට ගැනුණා.\nසැකකරු 21 හැවිරිදි අයෙක්.\nමෙම සැකකරු තවත් පිරිසක් සමගින් වෑන් රථයකින් පැමිණ මෙම තරුණියව පැහැරගෙන යන ආකාරය දැක්වෙන සීසීටීවී දර්ශන ද මාධ්‍ය වෙත නිකුත් කර තිබුණා.",
       "URL": "https://www.hirunews.lk/333169/බිරිඳව-පැහැරගෙන-ගිය-සැමියා-පොලිසියට-භාරවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=397"
}