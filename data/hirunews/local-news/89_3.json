{
       "Source": "hirunews",
       "Timestamp": "Friday, 18 August 2023 - 13:18",
       "Headline": "ලොරියකට යට වූ පුද්ගලයෙක් මරුට",
       "News Content": "වවුනියාවේ නවගම ප්‍රදේශයෙදී ලොරියකට යට වූ වවුනියාව ඊරට්ටපෙරියකුලමේ ප්‍රසිද්ධ ව්‍යාපාරිකයෙකු ඊයේ (17) එම ස්ථානයේදීම මියගොස් තිබෙනවා.\nලොරි රථයක රියදුරුට නින්ද යාම නිසා මෙම අනතුර සිදු වී ඇති බවයි වාර්තා වන්නේ.\nඅදාළ ව්‍යාපාරිකයා සිය යතුරු පැදියෙන් තම නිවස වෙත ගමන් කරමින් සිටිය දී ඊට විරුද්ධ දෙසින් පැමිණි ලොරියේ රියදුරාට නින්ද යාම නිසා ව්‍යාපාරිකයා ගමන් කළ යතුරු පැදිය ලොරියට යට වී ඇති තිබෙනවා.\nඅප වාර්තාකරු සඳහන් කළේ මෙම අනතුරෙන් ව්‍යාපාරිකයා එම ස්ථානයේදීම මියගිය අතර ඔහු පදවා ගෙන ගිය යතුරු පැදිය කුඩු වී විනාශ වී ඇති බවයි.\nසිද්ධිය සම්බන්ධයෙන් පරීක්ෂණ පැවැත්වූ වවුනියාව ඊරට්ටපෙරියකුලම පොලීසිය ලොරි රථයේ රියදුරාව අත්අඩංගුවට ගෙන ඇති බව සඳහන්.\nමියගිය ව්‍යාපාරිකයාගේ මෘත ශරීරය පශ්චාත් මරණ පරීක්ෂණ කටයුතු සදහා වවුනියාව මහ රෝහලට රැගෙන යාමෙන් පසුව පරීක්ෂණ සිදු කොට අවසන් කටයුතු ඉටු කිරීම සදහා ඥාතීන් වෙත බාර දී ඇති බවයි වාර්තා වන්නේ.",
       "URL": "https://www.hirunews.lk/345266/ලොරියකට-යට-වූ-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=89"
}