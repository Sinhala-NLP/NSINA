{
       "Source": "hirunews",
       "Timestamp": "Wednesday, 14 September 2022 - 13:04",
       "Headline": "මෝටර් රථයකින් කාන්තාවක් පැහැරගෙන යමින් සිටි දෙදෙනෙකු අත්අඩංගුවට",
       "News Content": "මෝටර් රථයකින් කාන්තාවක් පැහැරගෙන යමින් සිටි පුද්ගලයින් දෙදෙනෙකු බද්දේගම ප්‍රදේශයේ දී අත්අඩංගුවට ගෙන තිබෙනවා.\nමෙම කාන්තාව අද (14) පෙරවරුවේ දික්වැල්ල ප්‍රදේශයේ ඇගලුම් කම්හලක සේවය සදහා යමින් සිටිය දී මෙලෙස පැහැරගැනිමට ලක්ව ඇති බවයි පොලිසිය සදහන් කළේ.\nමොවුන් අදාළ කාන්තාව පැහැරගෙන යමින් සිටිය දී බද්දේගම පොලිස් රථවාහන අංශයේ නිලධාරින්ට ලද තොරතුරක් අනුව බද්දේගම නගරය ආසන්නයේ දී එය නවතා පරීක්ෂා කර තිබෙනවා.\nඒ දක්ෂිණ අධිවේගි මාර්ග පොලිසිය කරන ලද දැනුම් දීමකට අනුව යි.\nඑහි දී මෝටර් රථයේ පිටුපස සිටි පුද්ගලයා රථය අගුලු දමා තියුණු ආයුධයක් ගෙන කාන්තාවට තර්ජනය කර එහි රදවාගෙන සිට ඇති බව සඳහන්.\nපසු ව එම ස්ථානයේ සිටි පොලිස් සැරයන්වරයා අහසට වෙඩි තබා මෝටර් රථයේ පිටුපස වීදුරුව කඩා ඒ තුළ සිටි සැකකරු සහ කාන්තාව පිටතට ගෙන තිබෙනවා.",
       "URL": "https://www.hirunews.lk/315359/මෝටර්-රථයකින්-කාන්තාවක්-පැහැරගෙන-යමින්-සිටි-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=870"
}