{
       "Source": "hirunews",
       "Timestamp": "Wednesday, 11 August 2021 - 15:00",
       "Headline": "රට වෙනුවෙන් හිරු සහන යාත්‍රා 23 වන අදියරත් අතිසාර්ථකව (වීඩියෝ)",
       "News Content": "ඔබේ ආරක්ෂාව අපේ වගකීම කරගත් රට වෙනුවෙන් හිරු සහන යාත්‍රා ක්‍රියාන්විතයේ 23 වන අදියර අද (11) දිනයේ ක්‍රියාත්මක වුණා.\nකොවිඩ් 19 වසංගත තත්ත්වය හේතුවෙන් ශ්වසන අපහසුතා ඇතිවන අසාධ්‍ය රෝගීන්ට අවශ්‍ය ඔක්සිජන් සාන්ද්‍රික උපකරණ ලබාදීම සහ රෝහල් කාර්ය මණ්ඩලයට අවශ්‍ය ආරක්ෂිත ඇඳුම් කට්ටල සහ වෛද්‍ය උපකරණ ලබාදීම මෙයින් සිදුවනවා.\nඒ අනුව අද දිනයේ, රෝගීන් 400කට එකවර නේවාසිකව ප්‍රතිකාර ලැබිය හැකි, ඇල්පිටිය , ඉගල්කන්ද කොවිඩ් අතරමැදි ප්‍රතිකාර මධ්‍යස්ථානයට, ඔක්සිජන් සාන්ද්‍රික උපකරණයක්, ආරක්ෂිත ඇදුම් කට්ටල, අධි බලැති විදුලි උත්පාදන යන්ත්‍ර දෙකක්, මදුරු දැල් 500ක් බෙදා දීම සිදු කෙරුණා.\nදිවයිනේ සියලුම රෝහල්, කොරෝනා අතරමැදි ප්‍රතිකාර මධ්‍යස්ථාන සහ සෞඛ්‍ය කාර්ය මණ්ඩල කේන්ද්‍ර කරගනිමින් හිරු මාධ්‍ය ජාලය, ශ්‍රී ලංකා රතු කුරුස සමාජය හා එක්ව මෙය සංවිධානය කරනු ලබනවා.",
       "URL": "https://www.hirunews.lk/279432/රට-වෙනුවෙන්-හිරු-සහන-යාත්‍රා-23-වන-අදියරත්-අතිසාර්ථකව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1761"
}