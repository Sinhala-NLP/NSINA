{
       "Source": "hirunews",
       "Timestamp": "Wednesday, 10 January 2018 - 13:14",
       "Headline": "හිටපු පොලිස් ස්ථානාධිපතිවරු දෙදෙනෙකුට ඇප",
       "News Content": "නාරාහේන්පිට ප්‍රදේශයේ වෛද්‍යවරයෙකුගෙන් රුපියල් ලක්ෂ 80ක අල්ලස් මුදලක් ලබා ගැනීමට තැත් කිරීමේ සිද්ධිය සම්බන්ධයෙන් නාරාහේන්පිට පොලිසියේ හිටපු ස්ථානාධිපති ප්‍රධාන පොලිස් පරික්ෂක උපුල් ධම්මිකට සහ අපරාධ අංශයේ හිටපු ස්ථානාධිපති පොලිස් පරික්ෂක චිත්‍රසිරි සුගතපාල ඇප මත මුදා හැරීමට කොළඹ මහාධිකරණය අද (10) නියෝග කලා.\nඒ සම්බන්ධයෙන් වන නඩුව විනිසුරු සම්පත් අබේකෝන් ඉදිරියේ කැදවූ අවස්ථාවේදී ඔවුන් වරද පිළිගත් බවයි හිරු අධිකරණ වාර්තාකරු සඳහන් කළේ.\n2015 වසරේදි අදාළ වෛද්‍යවරයාගෙන්, මොවුන් ලක්ෂ 80ක මුදලක් අල්ලස් ලෙස ඉල්ලා ඉන් ලක්ෂ 25ක් ලබාගෙන ඇති බවටයි අල්ලස් කොමිසම අධිකරණයට දැනුම් දුන්නේ.",
       "URL": "https://www.hirunews.lk/180681/හිටපු-පොලිස්-ස්ථානාධිපතිවරු-දෙදෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4133"
}