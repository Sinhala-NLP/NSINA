{
       "Source": "hirunews",
       "Timestamp": "Saturday, 18 June 2022 - 13:17",
       "Headline": "වයික්කාල වෙරළෙන් හමුවුණේ මව කැළණි ගඟට දැමූ දරුවාගේ සිරුර බවට හඳුනා ගැනේ",
       "News Content": "වෙන්නප්පුව - වයික්කාල වෙරළට ගොඩ ගසා තිබූ දරුවාගේ මළ සිරුර පසුගිය 15 වනදා මව විසින් වත්තල - කදිරාන පාලමෙන් කැළණි ගඟට දැමූ පස් හැවිරිදි පිරිමි දරුවාගේ බවට දරුවාගේ මිත්තණිය හඳුනාගෙන තිබෙනවා.\nමෘත ශරීරය පිළිබඳ පශ්චාත් මරණ පරීක්ෂය මාරවිල රෝහලේදී හෙට සිදු කිරීමට නියමිතයි.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ දරුවාගේ සිරුරට බාහිර වශයෙන් කිසිදු හානියක් සිදුව නොමැති බවයි.\nමෙම සිද්ධියට අත්අඩංගුවට ගත් අදාළ මව අධිකරණයට ඉදිරිපත් කිරීමෙන් අනතුරුව ජුනි 30 දක්වා රක්ෂිත බන්ධනාගාර ගත කෙරුණා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති නිහාල් තල්දූව කියා සිටියේ එම සිරුර, පසුගිය 15 වනදා රාත්‍රියේ මව විසින් ගඟට දැමූ දරුවාගේ ද යන්න පිළිබඳව තහවුරු කරගැනීම සඳහා විමර්ශනයක් ආරම්භ කර ඇති බවයි.\nඒ අනුවයි අදාළ සිරුර ගඟට දැමූ දරුවාගේ බවට අද දිනයේදී හඳුනාගෙන ඇත්තේ.",
       "URL": "https://www.hirunews.lk/307475/වයික්කාල-වෙරළෙන්-හමුවුණේ-මව-කැළණි-ගඟට-දැමූ-දරුවාගේ-සිරුර-බවට-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1086"
}