{
       "Source": "hirunews",
       "Timestamp": "Wednesday, 13 December 2017 - 15:53",
       "Headline": "සිසුවිය මදුරු දැලකින් අවසන් ගමන් යයි",
       "News Content": "යාපනය, ආනෙයි කොට්ටෙයි, සෝමසුන්දරම් ප්‍රදේශයේ පදිංචි පාසල් දැරියක් මදුරු දැලකින් ගෙල වැළලාගෙන මියගොස් ඇතිබව පොලිසිය පවසනවා.\nමෙලෙස මියගොස් තිබෙන්නේ 18 හැවිරිදි යාපනය සන්ඩිලිප්පායි පාසලේ උසස් පෙළ හදාරමින් සිටි දැරියක් බවයි අප වාර්තාකරු සඳහන් කළේ.\nමෙම දැරියගේ මව විසින් රාත්‍රියේ මදුරුවන්ගෙන් ප්‍රවේසම් වීම සඳහා ඇයට මදුරු දැල තුළ නිදියගන්නා ලෙස දැඩිව අවවාද කර තිබෙනවා.\nමෙයට උරණ වූ දැරිය මදුරු දැල යොදාගෙන  ගෙල වැළලාගෙන ඇති බවයි සඳහන් වන්නේ.\nකෙසේ වෙතත් මෙය කෝපයට කළ දෙයක් ද? විහිළුවට කළ දෙයක් ද? යන්න සැකයක් පවතින බවයි ඇයගේ මව පොලිසියට ප්‍රකාශ කර තිබෙන්නේ.\nපශ්චාත් මරණ පරීක්ෂණයෙන් පසු දැරියගේ දේහය දෙමාපියන්ට භාර දී ඇති බව අප වාර්තාකරු වැඩි දුරටත් සඳහන් කළා.",
       "URL": "https://www.hirunews.lk/178296/සිසුවිය-මදුරු-දැලකින්-අවසන්-ගමන්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4174"
}