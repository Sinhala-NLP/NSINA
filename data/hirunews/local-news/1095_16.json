{
       "Source": "hirunews",
       "Timestamp": "Tuesday, 14 June 2022 - 20:57",
       "Headline": "ගෑස් ලැබෙන පිළිවෙළ ගැන අගමැතිගෙන් ප්‍රකාශයක් (වීඩියෝ)",
       "News Content": "දැනට ගොඩබාමින් පවතින නෞකාවේ ගෑස් ලබාදෙන්නේ ආදාහනාගාර, රෝහල් සහ හෝටල් සඳහා බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මෙම සාකච්ඡාව පැවැත්වුයේ, සංචාරක ක්ෂේත්‍රයේ පාර්ශ්වකරුවන් සමඟ යි.\nශ්‍රී ලංකා සංචාරක සංවර්ධන අධිකාරිය මෙහි දී පැවසුවේ වසරේ ඉතිරි කාලය සඳහා සංචාරකයින් ලක්ෂ 8ක් පමණ ගෙන්වා ගැනීමට අපේක්ෂා කරන අතර ඇස්තමේන්තුගත ආදායම ඩොලර් මිලියන 800ක් බව යි.\nඩොලර් බිලියන 3.5ක අපේක්ෂිත ආදායමක් සහිතව 2025 වන විට සංචාරකයින් මිලියන 2.5 ක් පමණ ආකර්ෂණය කර ගැනීමට ශ්‍රී ලංකාව බලාපොරොත්තු වන බැවින්, ඉහළ වියදම් සහිත සංචාරකයින් මිලියන 1.5 ක් පමණ ආකර්ෂණය කර ගැනීමට දිගුකාලීන සැලසුම් සකස් කරන ලෙස අග්‍රාමාත්‍යවරයා මෙම සාකච්ඡාවේ දී ඉල්ලා තිබෙනවා.",
       "URL": "https://www.hirunews.lk/307132/ගෑස්-ලැබෙන-පිළිවෙළ-ගැන-අගමැතිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1095"
}