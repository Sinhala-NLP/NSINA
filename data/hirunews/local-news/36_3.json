{
       "Source": "hirunews",
       "Timestamp": "Tuesday, 12 September 2023 - 10:18",
       "Headline": "අස්වැසුම වෙසින් ඇවිත් නිවාස කොල්ලකාලා",
       "News Content": "තමන් සමෘද්ධි නිලධාරියකු බවත් ජනතාවට අස්වැසුම සහනාධාරය දෙන නිලධාරියා බවත් කියමින් නිවෙස්වලට ඇතුළු වී රුපියල් ලක්ෂ ගණනක මුදල් හා ස්වර්ණාභරණ කොල්ලකන ලද පුද්ගලයකු යාපනය, චුන්නාකම් පොලිසිය විසින් ඊයේ (11) අත්අඩංගුවට ගෙන තිබෙනවා.\nඑක් නිවෙසකින් ඔහු රන් පවුම් දෙකක මාලයක් පැහැර ගෙන ආපසු යාමට සූදානම් වූ අවස්ථාවේදී නිවෙසේ සිටි කාන්තාවකට ඒ බව සැක සිතී ඔහුව පරීක්ෂා කිරීමේදී එම මාලය හමු වුණු බව වාර්තා වෙනවා.\nසැකකරු එම නිවෙසින් පලා යන අවස්ථාවේදී ඔහුගේ හැඳුනුම්පත අතරමඟ වැටී තිබීම නිසා ඉතා පහසුවෙන්ම ඔහුව අත්අඩංගුවට ගැනීමට පොලිසියට හැකි වී තිබෙනවා.\nසැකකරු පොලිසියට රැගෙන විත් ප්‍රශ්න කිරීමේදී යාපනයේ ගම්මාන හතරකින් ඔහු විසින් මේ අන්දමට මිනිසුන් රවටා මුදල්, රන් ආභරණ, ජංගම දුරකතන, ලැප්ටොප් පරිඝනක ඇතුළු බොහෝ දේ සොරා ගෙන ඇති බවට තොරතුරු අනාවරණය කර ගත් බව පොලිසිය පවසනවා.\nසැකකරු පිළිබදව තවදුරටත් සොයා බැලීමේදී අනාවරණය කර ගෙන ඇත්තේ ඔහු කිසිම රැකියාවක් නොකරන හොරකම සිය වෘත්තීය කරගෙන ජීවත් වන බවයි.\nසැකකරු මල්ලාකම් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/348003/අස්වැසුම-වෙසින්-ඇවිත්-නිවාස-කොල්ලකාලා",
       "Category": "Local News",
       "Parent URL": "https://www.hirunews.lk/local-news.php?pageID=36"
}