{
       "Source": "hirunews",
       "Timestamp": "Saturday, 11 March 2017 - 18:48",
       "Headline": "ඊයේ රාත්‍රී කල විශේෂ මෙහෙයුමකින් 1246 දෙනෙකු පොලිස් අත්අඩංගුවට",
       "News Content": "ඊයේ රාත්‍රී සමස්ත දිවයිනම ආවරණය වන පරිදි සිදුකල විශේෂ මෙහෙයුමකින් ලියාපදිංචි අපරාධකරුවන් ඇතුලු 1246 දෙනෙකු පොලිස් අත්අඩංගුවට ගෙන තිබෙනවා.\nමෙම මෙහෙයුමට පොලිස් නිලධාරීන් 11795 දෙනෙකු සහභාගී වු බවයි පොලිස් මාධ්‍ය ප්‍රකාශක කාර්යාලය සඳහන් කලේ.\nමෙහිදී අත්අඩංගුවට ගත් පුද්ගලයන් අතර ලියාපදිංචි අපරාධකරුවන් 110 ක් / ගුවන් හමුදාවෙන් පළාගිය භටයන් 4 ක් සහ නාවික හමුදාවෙන් පළාගිය භටයන් 3 දෙනෙකු සිටින බවට අනාවරණ වී තිබෙනවා.\nඔවුන්ගේ ඇගිළි සටහන් පරීක්ෂා කිරීමේ කටයුතු මේවන විටත් සිදුවන බවයි පොලිසිය සඳහන් කලේ.\nඊයේ රාත්‍රී 11 සිට අද අලුයම 4 දක්වා සිදුවු මෙම මෙහෙයුමේදී වරෙන්තුකරුවන් 567 ක් / පොලිසියට අවශ්‍යව සිටි සැකකරුවන් 109 ක් / ගංජා ළග තබාගත් 45 ක් සහ හෙරොයින් ළග තබාගත් 26 ක් ද අත්අඩංගුවට පත්වී තිබෙනවා.\nඑමෙන්ම බීමතින් රිය පැදවු පුද්ගලයන් 76 දෙනෙකු ද ඇතුලුව බරපතල රථ වාහන නීති උල්ලංඝණය කල 307 දෙනෙකුට එරෙහිව නීතිමය පියවර ගෙන ඇති බවයි පොලිසිය කියාසිටියේ.\nඉදිරියේදීත් දිවයිනම ආවරණය වන පරිදි මෙවැනි මෙහෙයුම් සිදු කිරීමට සැලසුම් කර ඇතැයි ද පොලිසිය සඳහන් කලා.",
       "URL": "https://www.hirunews.lk/156627/ඊයේ-රාත්‍රී-කල-විශේෂ-මෙහෙයුමකින්-1246-දෙනෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4619"
}