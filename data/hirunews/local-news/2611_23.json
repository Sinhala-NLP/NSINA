{
       "Source": "hirunews",
       "Timestamp": "Saturday, 04 July 2020 - 7:14",
       "Headline": "ජයබහලූ සහ නැගෙනහිර පර්යන්ත ගැන සොයන්න, පංච පුද්ගල කමිටුවක්",
       "News Content": "කොළඹ වරායේ ජයබහලූ පර්යන්තයේ සහ නැගෙනහිර පර්යන්තයේ සංවර්ධන ව්‍යාපෘති සම්බන්ධයෙන් උද්ගතව ඇති තත්ත්වය විමර්ශනය කර වාර්තා කිරීම සදහා ජනාධිපති ගෝඨාභය රාජපක්ෂ පංච පුද්ගල කමිටුවක් පත් කර තිබෙනවා.\nජනාධිපති මාධ්‍ය අංශය සදහන් කළේ වරාය හා නාවික කටයුතු අමාත්‍යාංශයේ ලේකම් එම්.එම්.පී.කේ. මායාදුන්න ගේ සභාපතිත්වයෙන් එම පංච පුද්ගල කමිටුව පත් කර ඇති බවයි.\nකාර්මික අපනයන හා ආයෝජන ප්‍රවර්ධන අමාත්‍යාංශයේ ලේකම් මාපා පතිරණ, මාර්ග හා මහාමාර්ග අමාත්‍යාංශයේ ලේකම් ආර්.ප්‍රේමසිරි, විදුලිබල හා බලශක්ති අමාත්‍යාංශයේ ලේකම් වසන්තා පෙරේරා සහ වරාය අධිකාරියේ සභාපති විශ්‍රාමික ජෙනරාල් දයා රත්නායක එහි සෙසු සාමාජිකයින්.\nඒ අනුව, දින 45ක් ඇතුළත අදාළ රේඛීය අමාත්‍යාංශ සහ පාර්ශවකරුවන් සම්බන්ධ කොට, කමිටුව විසින් වාර්තාව ඉදිරිපත් කළ යුතු බවටයි ජනාධිපතිවරයා උපදෙස් ලබාදී ඇත්තේ.",
       "URL": "https://www.hirunews.lk/244638/ජයබහලූ-සහ-නැගෙනහිර-පර්යන්ත-ගැන-සොයන්න-පංච-පුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2611"
}