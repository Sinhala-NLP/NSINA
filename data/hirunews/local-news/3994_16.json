{
       "Source": "hirunews",
       "Timestamp": "Wednesday, 11 April 2018 - 21:08",
       "Headline": "තවත් ව්‍යාජ යකැදුරෙක් CIA ඇසට හසුවෙයි",
       "News Content": "වෛද්‍ය විද්‍යාව කොතරම් දියුණු මට්ටමක පැවතිය ද තවමත් ඇතැම් පිරිස් තම රෝගාබාධ සුවකර ගැනීම සදහා ව්‍යාජ යකැදුරන් සොයා යනවා.\nඑවැනි යකැදුරන් සොයා ගිය ඇතැමුන්ට තම ජීවිතයෙන් ද වන්දි ගෙවීමට සිදුවු අයුරු පසුගිය කාලයේ අප හෙළි කළා.\nඅද හිරු සී.අයි.ඒ අනාවරණය ද එවන් පුද්ගලයෙකු පිළිබදවයි.\nපුත්තලම මදුරන්කුළිය ප්‍රදේශයේ දේවාලයක් පවත්වාගෙන යන පුද්ගලයෙකු පවසන්නේ තමන් විශ්ව ශක්තියෙන් අංශභාග, පිළිකා, වකුගඩු ඇතුළු දරුණු රෝගාබාධ කිසිදු ඖෂධයක් නොමැතිව සුව කරන බවයි.\nතමාගෙන් ප්‍රතිකාර ලබාගෙන සුව වූ බවට කාන්තාවන් ලවා ෆේස්බුක් සමාජජාලය හරහා ද මොහු පසුගිය කාලයේ ප්‍රචාරයක් ගෙන ගොස් තිබුණා.",
       "URL": "https://www.hirunews.lk/188204/තවත්-ව්‍යාජ-යකැදුරෙක්-cia-ඇසට-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3994"
}