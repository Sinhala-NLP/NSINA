{
       "Source": "hirunews",
       "Timestamp": "Tuesday, 22 September 2020 - 10:34",
       "Headline": "කටුනායක ප්‍රදේශයේ වෙළඳසැල්වලින් මුදල් සොරකම් කළ පුද්ගලයෙකු අත්අඩංගුවට",
       "News Content": "කටුනායක ප්‍රදේශයේ වෙළඳසැල්වල මුදල් සොරාගත් පුද්ගලයෙකු අත්අඩංගුවට ගෙන තිබෙනවා.\nකටුනායක ඇවරිවත්ත ප්‍රදේශයේ රෙදිපිළි අලෙවිසැලක මුදල් සොරකම් කර පසුව එය ගිනිගැනීමට සළස්වා එම වෙළඳසැලට රුපියල් කෝටි එකහමාරක අලාභයක් සිදුකිරීමේ සිද්ධියක් සම්බන්ධයෙන් පොලීසියට ලද තොරතුරකට අනුවයි මෙම සැකකරු ඊයේ(21) අත්අඩංගුවට ගෙන ඇත්තේ.\n27 හැවිරිදි මෙම සැකකරු ගල්ගමුව ප්‍රදේශයේ පදිංචිකරුවෙක්.\nසැකකරුගෙන් සිදුකළ ප්‍රශ්න කිරීම්වලදි අනාවරණ වී ඇත්තේ මොහු පසුගිය මස 16 වනදා සහ 17 වනදා දිනවල කටුනායක ප්‍රදේශයේ පෞද්ගලික බැංකුවක රුපියල් හයදහසක මුදලක් සහ රෙදිපිලි අලෙවිසැළක රුපියල් අසූ දහසක මුදලක් සොරකම් කර ඇති බවයි.",
       "URL": "https://www.hirunews.lk/250815/කටුනායක-ප්‍රදේශයේ-වෙළඳසැල්වලින්-මුදල්-සොරකම්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2438"
}