{
       "Source": "hirunews",
       "Timestamp": "Tuesday, 06 September 2022 - 19:01",
       "Headline": "තීරණාත්මක තරගයේ කාසියේ වාසිය ශ්‍රී ලංකා කණ්ඩායමට",
       "News Content": "එක්සත් අරාබි එමීර් රාජ්‍යයේ පැවැත්වෙන ආසියානු කුසලාන ක්‍රිකට් තරගාවලියේ ශ්‍රී ලංකා කණ්ඩායම සහ ඉන්දීය කණ්ඩායම අතර තරගයේ කාසියේ වාසිය ශ්‍රී ලංකා කණ්ඩායම සතු වුණා.\nඒ අනුව ඔවුන් තීරණය කළේ පළමුව පන්දුවට පහර දීමේ අවස්ථාව ඉන්දීය කණ්ඩායමට ලබා දීමටයි.\nමේ තරගය එක්සත් අරාබි එමීර් රාජ්‍යයේ ඩුබායි ජාත්‍යන්තර ක්‍රිකට් ක්‍රීඩාංගණයේ දී පැවැත්වෙන අතර ඉන්දීය කණ්ඩායමට මේ තරගයේ ජයග්‍රහණය අතිශයින් තීරණාත්මක වනවා.\nඊට හේතු වන්නේ යම් හෙයකින් ඉන්දිය කණ්ඩායම මේ තරගයෙන් පරාජය වුවහොත් තවදුරටත් ඔවුන්ට ආසියානු කුසලාන ක්‍රිකට් තරගාවලියේ රැඳී සිටීමේ අවස්ථා අහිමි වීම හේතුවෙන්.",
       "URL": "https://www.hirunews.lk/314723/තීරණාත්මක-තරගයේ-කාසියේ-වාසිය-ශ්‍රී-ලංකා-කණ්ඩායමට",
       "Category": "Local News",
       "Parent URL": "https://www.hirunews.lk/local-news.php?pageID=887"
}