{
       "Source": "hirunews",
       "Timestamp": "Wednesday, 30 March 2022 - 7:14",
       "Headline": "ඖෂධ හිඟයෙන් කොළඹ ජාතික රෝහලේ කටයුතුවලට ද බාධා",
       "News Content": "මේ වන විට ශ්‍රී ලංකාව මුහුණ දී ඇති බරපතළ ආර්ථික අර්බුදයේ හේතුවෙන් මෙරට සෞඛ්‍ය ක්ෂේත්‍රයට සිදුවන බලපෑම් දිනෙන් දින උග්‍ර වෙමින් පවතිනවා.\nඊයේ දිනය තුළ දී මෙරට ප්‍රධාන පෙළේ රෝහල් දෙකක් වෙන පේරාදෙණිය ශික්ෂණ රෝහලේ සහ ගාල්ල කරාපිටිය රෝහලේ සැලසුම්කල ශල්‍යකර්ම තාවකාලිකව අත්හිටුවීමට සිදු වූයේ ද වූයේද මෙම සෞඛ්‍ය උපකරණ සහ ඖෂධවල ඇති හිගතාවය හේතුවෙන්.\nමේ අතර අද දින කොළඹ ජාතික රෝහලේ රසායනාගාර තුළ දෛනිකව සිදු කෙරෙන සාමාන්‍ය පරීක්ෂණ සීමා කරන ලෙස ජාතික රෝහලේ නියෝජ්‍ය අධ්‍යක්ෂ අධ්‍යක්ෂිකා වෛද්‍ය සමින්දි සමරකෝන් රෝහලේ සියලුම අංශ ප්‍රධානීන් වෙත දැනුම් දී තිබෙනවා.\nඑම ලිපියේ දැක්වෙන්නේ මේ දිනවල පවතින ආර්ථික අර්බුදයේ හේතුවෙන් පරීක්ෂණාගාරවල සිදු කෙරෙන පරීක්ෂණ කට්ටල හිඟවීම හේතුවෙන් මෙලෙස අත්‍යාවශ්‍ය පරීක්ෂණ හැර අනෙකුත් සාමාන්‍ය දෛනික පරීක්ෂණ සීමා කරන ලෙසයි මේ සම්බන්ධයෙන් අදහස් දැක්වූ සෞඛ්‍යය වෛද්‍ය සැපයුම් භාරව සිටින රාජ්‍ය අමාත්‍යවරයා සඳහන් කළේ.\nපේරාදෙණිය රෝහලේ උද්ගත වූ සිද්ධිය දේශපාලනික සිදුවීමක් බවටත් එම රෝහලේ අධ්‍යක්ෂවරයා දේශපාලන පක්ෂයක ක්‍රියාකාරී සාමාජිකයෙකු ලෙස කටයුතු කරන බවතටත් ඔහු චෝදනා කළා.\nපවතින තත්ත්වය නිසි ආකාරයෙන් අවබෝධ කර නො ගෙන රෝහල්වල දෛනික කටයුතු සිදු කරගෙන යාමේ දී අංශ ප්‍රධානීන් හා එක්ව සාකච්ඡා කොට ගනු ලබන තීරණ දේශපාලනික තීරණ වශයෙන් හැඳින්වීම සම්බන්ධයෙන් වෛද්‍ය ක්ෂේත්‍රයේ බොහෝ දෙනා තුළ මතු ව ඇත්තේ අප්‍රසාදයක්.\nඑමෙන්ම මෙම චෝදනාව මතු මතුකළ මතු කළ රාජ්‍කළ රාජ්‍ය අමාත්‍යවරයා අද වෛද්‍ය ක්ෂේත්‍රයට සම්බන්ධව සිටිමින් ම එම චෝදනාව සිදුකිරීම සම්බන්ධයෙන් ඔවුන් සිය දැඩි අප්‍රසාදය පළ කරනවා.",
       "URL": "https://www.hirunews.lk/300745/ඖෂධ-හිඟයෙන්-කොළඹ-ජාතික-රෝහලේ-කටයුතුවලට-ද-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1262"
}