{
       "Source": "hirunews",
       "Timestamp": "Tuesday, 16 May 2023 - 19:29",
       "Headline": "සජිත් ගැන සජබයේ දැඩි තීරණයක්",
       "News Content": "විපක්ෂ නායක සජිත් ප්‍රේමදාස සමගි ජන බලවේගයේ මීළග ජනාධිපති අපේක්ෂකවරයා බව එම පක්ෂය ඒකමතිකව තීරණය කර තිබෙනවා.\nසමගි ජනබලවේගයේ කෘත්‍යාධීකාරී මණ්ඩලය විසින් මෙම තීරණය ගෙන ඇති බවයි වාර්තා වන්නේ.\nසමගි ජන බලවේගයේ කෘත්‍යාධිකාරී මණ්ඩල රැස්වීමක් අද (16) පැවැත්වුණා.\nපස්වරු හතරට පක්ෂ නායක සජිත් ප්‍රේමදාස මහතාගේ ප්‍රධානත්වයෙන් එම රැස්වීම පැවැත් වූ බවයි වාර්තා වන්නේ.\nසජබයේ උප සභාපතිවරයෙක් වූ පී. හැරිසන් තමන් ජනාධිපති රනිල් වික්‍රමසිංහට සහාය දක්වන බව පසුගිය දා ප්‍රකාශ කළා.\nඑමෙන් ම පාර්ලිමේන්තු මන්ත්‍රී වඩිවේල් සුරේෂ් ද තමන් ජනාධිපතිවරයාට සහය දක්වන බව සඳහන් කළා.\nසජබ කොළඹ දිස්ත්‍රික් පාර්ලිමේන්තු මන්ත්‍රී ඒ.එච්.එම් ෆවුසි පසුගිය දා IMF ගිවිසුමට පක්ෂව ඡන්දය ප්‍රකාශ කළා.\nමේ අතර ඉදිරි දින කිහිපය තුළ සජබය නියෝජනය කරන පාර්ලිමේන්තු මන්ත්‍රීවරු 16 ක් පමණ ජනාධිපතිවරයාට සහාය දැක්වීමට නියමිත බව දේශපාලන ආරංචි මාර්ග පවසනවා.",
       "URL": "https://www.hirunews.lk/335388/සජිත්-ගැන-සජබයේ-දැඩි-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=338"
}