{
       "Source": "hirunews",
       "Timestamp": "Tuesday, 18 April 2017 - 18:22",
       "Headline": "නිදහස් පක්ෂය පෞද්ගලික බුදලයක් නොවේ - මල්වතු අනුනායක හිමි",
       "News Content": "ශ්‍රී ලංකා නිදහස් පක්ෂය යනු වත්මන් ජනාධිපතිවරයාගේ හෝ හිටපු ජනාධිපතිවරයාගේ පෞද්ගලික බූදලයක් නොවන බව මල්වතු පාර්ශ්වයේ අනුනායක අතිපූජ්‍ය දිඹුල්කුඹුරේ විමලධම්ම නාහිමියන් පවසනවා.\nහිටපු ජනාධිපති මහින්ද රාජපක්ෂ මහතා අද පෙරවරුවේ දළදා සමිඳුන් වැඳ පුදා ගැනීමෙන් පසු අනුනායක හිමියන් බැහැ දැකීමට පැමිණි අවස්ථාවේදී උන්වහන්සේ මේ බව සදහන් කළා.\nහිටපු ජනාධිපති මහින්ද රාජපක්ෂ මහතා අද පෙරවරුවේ දළදා සමිඳුන් වැදපුදා ගෙන ආශිර්වාද ලබා ගත්තා.\nඅනතුරුව අස්ගිරි පාර්ශ්වයේ මහ නායක අතිපූජ්‍ය වරකාගොඩ ශ්‍රී ඥාණරතන මහ නාහිමියන් බැහැදුටු හිටපු ජනාධිපතිවරයා පසුව මල්වතු පාර්ශ්වයේ මහ නායක අති පූජ්‍ය තිබ්බොටුවාවේ ශ්‍රී සුමංගල මහ නාහිමියන් බැහැ දැක ආශිර්වාද ලබා ගත්තා.\nඅනතුරුව මහින්ද රාජපක්ෂ මහතා මල්වතු පාර්ශ්වයේ අනුනායක හිමිවරුන් වන අතිපූජ්‍ය දිඹුල්කුඹුරේ විමලධම්ම නාහිමියන් සහ නියංගොඩ විජිතසිරි නාහිමියන් බැහැ දුටුවා.",
       "URL": "https://www.hirunews.lk/159439/නිදහස්-පක්ෂය-පෞද්ගලික-බුදලයක්-නොවේ-මල්වතු-අනුනායක-හිමි",
       "Category": "Local News",
       "Parent URL": "https://www.hirunews.lk/local-news.php?pageID=4558"
}