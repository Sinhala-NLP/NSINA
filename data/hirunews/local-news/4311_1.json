{
       "Source": "hirunews",
       "Timestamp": "Thursday, 21 September 2017 - 16:54",
       "Headline": "අරවින්ද ද සිල්වාගෙන් පැමිණිල්ලක්",
       "News Content": "තම නම භාවිතා කරමින් ව්‍යාජ ෆේස්බුක් ගිණුමක් පවත්වාගෙන යන බව පවසමින් ශ්‍රී ලංකා ක්‍රිකට් කණ්ඩායමේ හිටපු ක්‍රීඩක අරවින්ද සිල්වා පරිගණක හදිසි ප්‍රතිචාර සංසදයට පැමිණිල්ලක් ඉදිරිපත් කර තිබෙනවා.\nඒ එම ව්‍යාජ ෆේස්බුක් ගිණුම තුළින් තමා පිළිබදව වැරදි ප්‍රවෘත්ති පළ කර ඇති බව පවසමින්.\nඑමෙන්ම මේ සම්බන්ධයෙන් අපරාධ පරීක්ෂණ දෙපාර්තමේන්තුවට ද පැමිණිලි කළ බවයි ඔහු කියාසිටියේ.\nතමන්ට ෆේස් බුක් හෝ කිසිදු සමාජ මාධ්‍ය ගිණුම් නොමැති බව  හිරු වෙත අවධාරණය කළ අරවින්ද ද සිල්වා අවධාරණය කළේ මෙවැනි ව්‍යාජ සමාජ මාධ්‍ය ගිණුම් පවත්වාගෙන යන්නන්ට එරෙහිව ඒවාට මුහුණ දුන් අය අනිවාර්යයෙන් පැමිණිලි කළ යුතු බවයි.\nවිශේෂයෙන් මෙවැනි කරුණු හමුවේ දරුවන් සියදිවි නසා ගැනීම් වැනි සිද්ධීන් ද වාර්තාවන බැවින් එලෙස පැමිණිලි කිරීම අතිශය වැදගත් බවයි ඔහු අවධාරණය කළේ.",
       "URL": "https://www.hirunews.lk/171485/අරවින්ද-ද-සිල්වාගෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4311"
}