{
       "Source": "hirunews",
       "Timestamp": "Tuesday, 28 November 2017 - 9:40",
       "Headline": "පිහියකින් පහර දී දෙදෙනෙකුට තුවාල සිදුකළ සිසුවා පරිවාස භාරයට",
       "News Content": "කොස්ගොඩ ප්‍රදේශයේ පිහියකින් පහර දී සිසුන් දෙදෙනෙකුට තුවාල සිදුකිරීමේ සිද්ධිය සම්බන්ධයෙන් අත්අඩංගුවට ගත් පාසල් සිසුවා පරිවාස භාරයට පත් කිරීමට අධිකරණය නියෝග කර තිබෙනවා.\nබලපිටිය මහේස්ත්‍රාත්වරයා හමුවට සැකකාර සිසුවා ඊයේ ඉදිරිපත් කිරීමෙන් අනතුරුව නියෝග කර ඇත්තේ ලබන මස 13 වන දා දක්වා මොහු ගාල්ල - කිතුලම්පිටිය ළමා රැදවුම් නිවාසයේ රදවා තබන ලෙසටයි.\nපිහි ඇනුමෙන් තුවාල ලැබූ සිසුන් දෙදෙනා මේ වන විට බලපිටිය රෝහලේ ප්‍රතිකාර ලබනවා.\nකොස්ගොඩ ප්‍රදේශයේ නවෝද්‍යා පාසලක 10 ශ්‍රේණියේ ඉගෙනුම ලබන සිසුන් දෙදෙනෙකු අතර ඊයේ බහින්බස්වීමක් සිදුව තිබුණා.\nඑය දුරදිග ගොස් එක් සිසුවෙකු අනෙක් සිසුවාට පිහියකින් ඇන ඇති අතර, එය ව්‍යර්ථ කිරීමට යාමේදී තවත් සිසුවෙකු තුවාල ලබා ඇති බවයි පොලීසිය සදහන් කළේ.",
       "URL": "https://www.hirunews.lk/177100/පිහියකින්-පහර-දී-දෙදෙනෙකුට-තුවාල-සිදුකළ-සිසුවා-පරිවාස-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4197"
}