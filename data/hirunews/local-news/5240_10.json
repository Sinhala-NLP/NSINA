{
       "Source": "hirunews",
       "Timestamp": "Monday, 21 December 2015 - 13:51",
       "Headline": "කොත්තුව සිරවී මියගිය තරුණයාගේ අවසන් කටයුතු අද",
       "News Content": "කොත්තුවක් ආහාරයට ගැනීමෙන් පසු මියගිය  ඇල්පිටිය ඌරගස්මංහන්දිය ප්‍රදේශයේ 18 හැවිරිදි තරුණයාගේ අවසන් කටයුතු අද පැවැත්වෙනවා.\nපොලිස් මාධ්‍ය ඒකකය පැවසුවේ මෙම තරුණා මිය ගොස් ඇත්තේ ආහාර විෂ වීමකින් බවට පලවන  වාර්තා අසත්‍ය බවයි.\nමෙම තරුණයා මියගොස් ඇත්තේ ආසාත්මික වීමකින් නොව ස්වසන මාර්ගය අවහිර වීමෙන් බව පශ්චාත් මරණ පරීක්ෂණයෙන් අනාවරණ වී ඇතැයි පොලිස් මාධ්‍ය ඒකකය සදහන් කලා.\nමිය ගිය තරුණයා තවත් තරුණයින්  දෙදෙනෙකු සමග  පසුගිය සිකුරාදා කොත්තු ආහාරයට ගෙන තිබෙනවා.\nඑදින රාත්‍රියේ නිදියහනේදී ඔහු මියගොස් ඇති බව පසුව අනාවරණ වී තිබුණා.",
       "URL": "https://www.hirunews.lk/122519/කොත්තුව-සිරවී-මියගිය-තරුණයාගේ-අවසන්-කටයුතු-අද",
       "Category": "Local News",
       "Parent URL": "https://www.hirunews.lk/local-news.php?pageID=5240"
}