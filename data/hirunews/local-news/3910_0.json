{
       "Source": "hirunews",
       "Timestamp": "Tuesday, 05 June 2018 - 19:32",
       "Headline": "සල්ලි ගත්තේ කවුද ?",
       "News Content": "පර්පචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස්ගෙන් මුදල් ගත් බවට මන්ත්‍රීවරුන් දෙදෙනෙකු ප්‍රසිද්ධියේම ප්‍රකාශ කරද්දී, මුදල් නොගත් බවට ඊයේ (04) දින වන විට කියා සිටි මන්ත්‍රීවරුන් ගණන 48 ක්.\nඑමෙන්ම තවත් මැති ඇමතිවරුන් 7 දෙනෙකු තමන් පර්පචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස්ගෙන් මුදල් ලබා නොගත් බව අද (05) ප්‍රකාශ කළා.\nඒ අනුව මෙතෙක් තමන් මුදල් ලබා නොගත් බවට ප්‍රසිද්ධියේම ප්‍රකාශ කළ මැති ඇමතිවරුන් සංඛ්‍යාව 55 ක් වනවා.\nපාර්ලිමේන්තු මන්ත්‍රී සුසන්ත පුංචි නිලමේ ද දිවුරුම් ප්‍රකාශයක් මගින් තමන් මුදල් නොගත් බවට ප්‍රතිඥාවක් ද ලබාදී තිබෙනවා.\nඅර්ජුන් ඇලෝසියස්ගෙන් මුදල් ලබා ගත් බවට වාර්තා වන මන්ත්‍රීවරුන් 118 දෙනා සම්බන්ධයෙන් තවමත් දේශපාලන සමාජය තුළ පවතින්නේ පුළුල් සංවාදයක්.\nඒ සම්බන්ධයෙන් අදහස් දැක්වූ පාර්ලිමේන්තු මන්ත්‍රී දයාසිරි ජයසේකර කියා සිටියේ මන්ත්‍රීවරුන් 118 දෙනාගේ නාමලේඛනය 166 ක් බවට පත්ව ඇති බවයි.\nමේ අතර, ලංකා ස්වයං රැකියා වෘත්තීකයන්ගේ ජාතික සම්මේලනයේ සභාපති සුනිල් ජයවර්ධන ද අද අර්ජුන් ඇලෝසියස්ගෙන් මුදල් ලබා ගත් පාර්ලිමේන්තු මන්ත්‍රීවරුන් ගැන විමර්ශනයක් කරන ලෙස ඉල්ලා අල්ලස් කොමිසමට සහ බ්‍රිතාන්‍ය මහකොමසාරිස්තුමාට පැමිණිල්ලක් භාර දුන්නා.",
       "URL": "https://www.hirunews.lk/192392/සල්ලි-ගත්තේ-කවුද",
       "Category": "Local News",
       "Parent URL": "https://www.hirunews.lk/local-news.php?pageID=3910"
}