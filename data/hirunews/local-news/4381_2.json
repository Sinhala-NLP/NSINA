{
       "Source": "hirunews",
       "Timestamp": "Tuesday, 08 August 2017 - 19:09",
       "Headline": "ඌව මහඇමතිට එරෙහිව එජාපයෙන් අදත් අල්ලස් කොමිසමට පැමිණිලි",
       "News Content": "ඌව පළාත් ප්‍රධාන අමාත්‍ය චාමර සම්පත් දසනායකට එරෙහිව එක්සත් ජාතික පක්ෂ පාර්ලිමේන්තු මන්ත්‍රීවරුන් පිරිසක් අද (08) අල්ලස් හෝ දූෂණ චෝදනා විමර්ශන කොමිෂන් සභාවට පැමිණිලි 03 ක් ඉදිරිපත් කළා.\nඑහිදී ඔවුන් මීට පෙර ප්‍රධාන අමාත්‍යවරයාට එරෙහිව ඉදිරිපත් කර තිබූ පැමිණිලි සම්බන්ධයෙන් සිදුකෙරෙන විමර්ශනවල ප්‍රගතිය සම්බන්ධයෙන්ද විමසා ඇති බව සඳහන්.\nමේ සඳහා එක්සත් ජාතික පක්ෂ පාර්ලිමේන්තු මන්ත්‍රීවරුන් වන චමින්ද විජේසිරි, සිඞ්නි ජයරත්න සහ අශෝක ප්‍රියන්ත යන මන්ත්‍රීවරුන් එක්ව සිටියා.\nඌව පළාත් ප්‍රධාන අමාත්‍ය චාමර සම්පත් දසනායකගෙන් හිරු ප්‍රවෘත්ති අංශය මෙම චෝදනා සම්බන්ධයෙන් විමසීමක් කළ එහිදී ඔහු කියා සිටියේ ඇතැම් ඇමතිවරුන්ගෙන් අල්ලස් ලබාගන්නා පසුපෙළ මන්ත්‍රීවරුන් මෙලෙස අල්ලස් කොමිසමට ගොස් පැමිණිලි කර ඇති බවයි.",
       "URL": "https://www.hirunews.lk/167943/ඌව-මහඇමතිට-එරෙහිව-එජාපයෙන්-අදත්-අල්ලස්-කොමිසමට-පැමිණිලි",
       "Category": "Local News",
       "Parent URL": "https://www.hirunews.lk/local-news.php?pageID=4381"
}