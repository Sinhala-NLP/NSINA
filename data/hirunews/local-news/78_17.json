{
       "Source": "hirunews",
       "Timestamp": "Wednesday, 23 August 2023 - 15:37",
       "Headline": "හිටපු පොලිස්පතිගේ නිවස ඉදිරිපිටම සොරකමක් සිදුවෙයි",
       "News Content": "බම්බලපිටිය ප්‍රදේශයේ නිවසක් ඉදිරිපිට නතර කර තිබු මෝටර් රථ දෙකක පැති කාණ්ණාඩි ගලවාගෙන යාමේ සිද්ධියක් සම්බන්ධයෙන් බම්බලපිටිය පොලිසිය විමර්ශනයක් ආරම්භ සිදුකර තිබෙනවා.\nමෙම සිද්ධිය සිදු වී තිබෙන්නේ හිටපු පොලිස්පති සහ ජාතික පොලිස් කොමිෂන් සභාවේ හිටපු සභාපති චන්ද්‍ර ප්‍රනාන්දුගේ නිවස ඉදිරිපිටයි.\nමෙම සිද්ධිය සිදු වී ඇත්තේ පසුගිය(20) දින අළුයමේ දී බවයි වාර්තා වන්නේ.\nඑම අවස්ථාවේ සිද්ධිය ඉදිරිපිට නිවසේ නිලධාරියාගේ මුරකුටියේ රාජකාරියේ යොදාවා සිටි නිලධාරියා සිටි නොමැති බවයි අනාවරණය වී ඇත්තේ.\nපොලිසිය වැඩිදුරටත් පැවසුවේ රාජකාරිය භාර ගැනීමට වෙනත් නිලධාරියෙකු පැමිණිමට නොසිට ඔහු මුර කුටියෙන් පිටත් වී ඇති අතර එම නිලධාරියාගේ වැඩ තහනම් කළ බවයි.",
       "URL": "https://www.hirunews.lk/345833/හිටපු-පොලිස්පතිගේ-නිවස-ඉදිරිපිටම-සොරකමක්-සිදුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=78"
}