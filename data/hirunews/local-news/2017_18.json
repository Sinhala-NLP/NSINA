{
       "Source": "hirunews",
       "Timestamp": "Thursday, 15 April 2021 - 21:18",
       "Headline": "උත්සව සමයේ නෑගම් සහ විනෝද චාරිකාවල නිරතවන්නන්ට පොලිසියෙන් උපදෙස් (වීඩියෝ)",
       "News Content": "උත්සව සමයේ නෑගම් සහ විනෝද චාරිකාවල නිරතවන ජනතාව සෞඛ්‍ය මාර්ගෝපදේශ දැඩිව අනුගමනය කළ යුතු බව පොලිසිය පවසනවා.\nමේ අතර, අද තවත් කොවිඩ් ආසාදිතයින් 127 දෙනෙකු මෙරටින් හඳුනාගැනීමත් සමග මෙරට කොවඩ් ආසාදිතයින්ගේ සංඛ්‍යාව 95,864ක්\nදක්වා ඉහළ ගියා.\nගෙවුණු දිනයේ වැඩිම ආසාදිතයින් පිරිසක් වාර්තා වූයේ යාපනය දිස්ත්‍රික්කයෙන්.\nඑම ගණන 26ක්.\nඊට අමතරව කොළඹ දිස්ත්‍රික්කයෙන් ආසාදිතයින් 21 දෙනෙකු සහ නුවරඑළිය දිස්ත්‍රික්කයෙන් ආසාදිතයින් 19 දෙනෙකු වාර්තා වනවා.\nගෙවුණු දිනයේ තවත් කොවිඩ් මරණ දෙකක් වාර්තා වීමත් සමග මෙරට සමස්ත කොවිඩ් මරණ සංඛ්‍යාව දැක්වෙන්නේ 604ක් ලෙසයි.\nහිරිවඩුන්න ප්‍ර දේශයේ පදිංචි 63 හැවිරිදි පිරිමි පුද්ගලයෙක් සහ කරවෙඩ්ඩි ප්‍රදේශයේ පදිංචි 83 හැවිරිදි පිරිමි පුද්ගලයෙක් මෙලෙස මියගොස් තිබෙනවා.\nමේ අතර, රෝහල්ගතව සහ අතරමැදි ප්‍රතිකාර මධ්‍යස්ථාන තුළ ආසාදිතයින් 2982කු තවදුරටත් ප්‍රතිකාර ලබන අතර, පූර්ණ සුවය ලබා රෝහල්වලින් පිටව\nගොස් ඇති පුද්ගලයින්ගේ සංඛ්‍යාව 92150ක්.\nමේ අතර, මෙරට එන්නත්කරණ වැඩසටහන යටතේ කොවිෂීල්ඩ් එන්නතේ පළමු මාත්‍රාව මෙරට පුද්ගලයින් 925,242කුට ලබාදී ඇති බව වසංගත රෝග විද්‍යා ඒකකය පවසනවා.\nකෙසේ වෙතත් පසුගිය 11 වැනිදා සිට එන්නත් ලබාදීම සිදු නොකෙරුණු බවයි එම ඒකකය වාර්තා කළේ.\nමේ අතර, අලුත් අවුරුදු උත්සව සමයේ නුවරඑළිය නගරයට විශාල සංචාරකයින් පිරිසක් පැමිණෙමින් සිටින බව නුවරඑළිය මහනගර සභාවේ සභාපති චන්දන ලාල් කරුණාරත්න මහතා පවසනවා.\nමේ හේතුවෙන් නුවරඑළිය නගරයේ පිහිටි නවාතැන් ලබාගැනීමේ ස්ථානද පිරීගොස් ඇති බවයි ඔහු වැඩිදුරටත් සඳහන් කළේ.\nඑම නිසා නිරන්තරයෙන් සෞඛ්‍ය උපදෙස් පිළිපදින ලෙසයි නුවරඑළිය මහනගර සභාව සංචාරකයින්ගෙන් ඉල්ලා සිටින්නේ.\nමේ අතර, මෙවර අලුත් අවුරුද්ද වෙනුවෙන් නෑගම් යාමේදී කුඩා දරුවන් සහ වැඩිහිටියන් සිටින නිවෙස්වල සෞඛ්‍ය මාර්ගෝපදේශවලට මුල්තැන දී කටයුතු\nකරන ලෙස සේඛ්‍ය අමාත්‍යාංශය ජනතාවගෙන් ඉල්ලා සිටිනවා.",
       "URL": "https://www.hirunews.lk/268547/උත්සව-සමයේ-නෑගම්-සහ-විනෝද-චාරිකාවල-නිරතවන්නන්ට-පොලිසියෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2017"
}