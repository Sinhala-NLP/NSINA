{
       "Source": "hirunews",
       "Timestamp": "Friday, 04 March 2016 - 19:54",
       "Headline": "Update : ඇමති පාඨලී මාර්ග අනතුරක් සිදුකළැයි පොලිස් මූලස්ථානයට පැමිණිලි",
       "News Content": "අමාත්‍ය පාඨලී චම්පික රණවක පැදවූ බව පැවසෙන ජීප් රථයේ ගැටී තරුණයෙකු තුවාල ලැබීමේ සිද්ධිය සම්බන්ධයෙන් සාධාරණ පරීක්ෂණයක් පවත්වන්නැයි ඉල්ලා අනතුරට පත් තරුණයාගේ මිතුරන් දෙදෙනෙකු ඊයේ පොලිස් මූලස්ථානයට පැමිණිල්ලක් ඉදිරිපත් කළා.\nඑම තරුණයන් එම ස්ථානයේ සිටි දෙදෙනෙක්.\nමේ අතර, පාර්ලිමේන්තු මන්ත්‍රීවරුන් තුන්දෙනෙකු ද මෙම සිදුවීම සම්බන්ධයෙන් සාධාරණ පරීක්ෂණයක් පවත්වන්නැයි පොලිස්පතිවරයා වෙත ලිපියක් යොමු කරමින් ඉල්ලීමක් කර තිබෙනවා.\nඑක්සත් ජනතා නිදහස් සන්ධානයේ පාර්ලිමේන්තු මන්ත්‍රී ෂෙහාන් සේමසිංහ, කාංචන විජේසිංහ, ඞී.වී. චානක යන මන්ත්‍රීවරුන්ගේ අත්සනින් යුතුවයි මෙම ලිපිය යොමු කර ඇත්තේ.\nඑම ලිපිය මගින් ඔවුන් විමසා ඇත්තේ පසුගිය 29 වන දා රාජගිරියේදී අමාත්‍ය පාඨලී චම්පික රණවකට අයත් ජීප් රථයක යතුරුපැදියක් ගැටී තරුණයෙකු තුවාල ලැබූ බව කියන සිද්ධිය සම්බන්ධයෙන් පොලීසිය මේ වන විට විධිමත් පරීක්ෂණයක් සිදුකර ඇත්ද යන්නයි.\nඅදාළ ජීප් රථය ගමන් කළ මාර්ගයන්හි සීසී ටීවී දර්ශන පරීක්ෂා කළේ ද? සිද්ධියට අදාළව පොලීසිය වෙත ප්‍රකාශ ලබාදීමට සාධාරණ අවස්ථාවක් ලබාදුන්නේ ද යන්න පිළිබදව ද මෙහිදී විමසා තිබෙනවා.\nයුක්තිය ඉටු කිරීම සඳහා වරදකාරී පුද්ගලයන් නීතිය හමුවට ඉදිරිපත් කිරීම පොලීසිය සතු ප්‍රමුඛ වගකීමක් බව සිහිපත් කරන අදාළ මන්ත්‍රීවරුන් වැඩිදුරටත් සදහන් කරන්නේ සිද්ධිය පිළිබද අඛණ්ඩ පරීක්ෂණයක් සිදුකරන ලෙසයි.\nමේ අතර, සිද්ධියෙන් බරපතල තුවාල ලැබූ යතුරුපැදියේ ගමන් ගත් සංදීප් සම්පත් නැමැති 24 හැවිරිදි තරුණයා තවදුරටත් කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබනවා.\nUpdate : Saturday, March 5, 2016 7.53\n-----------------------------------------\nඇමති පාඨලී සම්බන්ධ රිය අනතුර ගැන පොලිස්පතිට ලිපියක්\nඅමාත්‍ය පාඨලී චම්පික රණවක මහතා පැදවූ බව පැවසෙන ජීප් රථයක තරුණයෙකු ගැටීමේ සිද්ධිය සම්බන්ධයෙන් සාධාරණ පරීක්ෂණයක් පවත්වන්නැයි පාර්ලිමේන්තු මන්ත්‍රීවරුන් තිදෙනෙකු පොලිස්පතිවරයාගෙන් ඉල්ලීමක් කර තිබෙනවා.\nඒ අද පොලිස්පතිවරයා වෙත ලිපියක් යොමු කරමින්.",
       "URL": "https://www.hirunews.lk/127794/update-ඇමති-පාඨලී-මාර්ග-අනතුරක්-සිදුකළැයි-පොලිස්-මූලස්ථානයට-පැමිණිලි",
       "Category": "Local News",
       "Parent URL": "https://www.hirunews.lk/local-news.php?pageID=5142"
}