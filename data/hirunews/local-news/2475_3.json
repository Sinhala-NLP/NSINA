{
       "Source": "hirunews",
       "Timestamp": "Saturday, 05 September 2020 - 13:13",
       "Headline": "ධීවර සහ නාවික ප්‍රජාවට අවධානයෙන් පසුවන්නැයි දැනුම්දීමක්",
       "News Content": "හෙට උදෑසන 9 සිට අනිද්දා උදෑසන 9 දක්වා දිවයින වටා වන මුහුදු තීරයේ ධීවර කටයුතුවල යෙදීම අනතුරුදායක බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ එම කාලසීමාව තුළ දිවයින වටා ගැඹුරු සහ නොගැඹුරු මුහුදු ප්‍රදේශවල සුළෙඟ් වේගය පැයට කිලෝමීටර 70 දක්වා ඉහළ යා හැකි බවයි.\nඑමෙන්ම  නාවික ප්‍රජාවද මේ සම්බන්ධයෙන් ඉතා අවධානයෙන් කටයුතු කරන ලෙසයි කාලගුණ විද්‍යා  දෙපාර්තමේන්තුව ඉල්ලා සිටින්නේ.\nමේ අතර අද පස්වරු දෙකෙන් පසුව බස්නාහිර, සබරගමුව, දකුණ, මධ්‍යම සහ වයඹ පළාත්වල විටින් විට වැසි ඇතිවන අතර, ඌව, නැගෙනහිර සහ උතුරුමැද පළාත්වලත්, මුලතිව් සහ වවුනියාව දිස්ත්‍රික්කවලත් වැසි හෝ ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/249484/ධීවර-සහ-නාවික-ප්‍රජාවට-අවධානයෙන්-පසුවන්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2475"
}