{
       "Source": "hirunews",
       "Timestamp": "Tuesday, 15 March 2022 - 14:36",
       "Headline": "බැසිල් ඉන්දියා යයි",
       "News Content": "මුදල් අමාත්‍ය බැසිල් රාජපක්ෂ මීට ටික වෙලාවකට පෙර ඉන්දියාවේ නවදිල්ලි බලා පිටත් ව ගියා.\nමුදල් අමාත්‍යවරයාගේ මෙම සංචාරයේ ප්‍රමුඛ අරමුණ වන්නේ, ඉන්දියාව සමඟ ඇමරිකානු ඩොලර් බිලියන එකක ණය ගිවිසුමක් අස්සන් තැබීම යි.\nඑම ණය මුදල හරහා ශ්‍රී ලංකාවට අවශ්‍ය කරන අත්‍යාවශ්‍ය ද්‍රව්‍ය ඖෂධ සහල් තිරිඟු පිටි හා සීනි ලබා දීමට නියමිත යි.\nශ්‍රී ලංකාව මුහුණ පා ඇති බරපතළ ආර්ථික අර්බුදයෙන් ගොඩ ඒම සඳහා ඉන්දීය රජය විසින් ඇමරිකානු ඩොලර් බිලියන 1.9ක ණය මුදලක් ලබා දීමට පියවර ගත්තා.\nඒ අතුරින් ඇමරිකානු ඩොලර් මිලියන 500ක් මූල්‍ය ණය මුදලක් ලෙස ලැබෙන අතර, ඉතිරි ඇමරිකානු ඩොලර් බිලියන 1.4ක මුදල ලැබෙනුයේ භාණ්ඩ අධාර වශයෙනු යි.",
       "URL": "https://www.hirunews.lk/299555/බැසිල්-ඉන්දියා-යයි",
       "Category": "Local News",
       "Parent URL": "https://www.hirunews.lk/local-news.php?pageID=1292"
}