{
       "Source": "hirunews",
       "Timestamp": "Thursday, 23 June 2022 - 10:32",
       "Headline": "තියුණු ආයුධවලින් පහර දීමෙන් තිස්සමහාරාමේ මව සහ දියණිය රෝහලේ",
       "News Content": "තිස්සමහාරාම - පුංචි අකුරුගොඩ - දිල්ලිය ප්‍රදේශයේ දී එක ම පවුලේ මව සහ දියණිය දියුණු ආයුධවලින් සිදු කළ පහරදීමක් හේතුවෙන් බරපතල තුවාල ලබා රෝහල් ගත කර තිබෙනවා.\nපොලීසිය සඳහන් කළේ 54 හැවිරිදි මවගේ එක් අතකට බරපතල කැපුම් තුවාල සිදුව ඇති බවටයි.\nරෝහල් ගත කර සිටින සිය ස්වාමි පුරුෂයා බැලීම සඳහා ත්‍රිරෝද රථයකින් ගමන් කරමින් සිටියදී ඊයේ පස්වරුවේ මෙම පහරදීම සිදුව තිබෙනවා.\nජිප් රථයකින් පැමිණි දෙදෙනෙකු, ඔවුන් ගමන්ගත් ත්‍රිරෝද රථය නවතා මෙම පහරදීම සිදුකර ඇති බවයි වාර්තා වන්නේ.\n36 හැවිරිදි දියණියගේ හිසට ද බරපතල තුවාල සිදුව ඇති අතර, පුද්ගලික ආවුලක් හේතුවෙන් මෙම පහරදීම සිදුකර ඇති බව පොලීසිය සඳහන් කළා.\nමත්ද්‍රව්‍ය ජාවාරම්කරුවෙකු වන බින්දු පොඩි නමැත්තා විසින් පහරදීම සිදු කර ඇති බවට පොලීසිය සැක පළ කරනවා.",
       "URL": "https://www.hirunews.lk/307948/තියුණු-ආයුධවලින්-පහර-දීමෙන්-තිස්සමහාරාමේ-මව-සහ-දියණිය-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=1074"
}