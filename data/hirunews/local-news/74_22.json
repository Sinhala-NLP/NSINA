{
       "Source": "hirunews",
       "Timestamp": "Friday, 25 August 2023 - 7:29",
       "Headline": "ජනප්‍රිය ළමා නිළියකගේ ඡායාරූප විකෘති කළ සිසුවාට ඇප",
       "News Content": "ජනප්‍රිය ළමා නිළියකගේ ඡායාරූපයක් වෙනත් නිරුවත් වීඩියෝ පටයකට එක්කර සංස්කරණය කරන ලද වීඩියෝවක් වට්සැප් සමූහයකට මුදා හැරී පාසල් සිසුවෙකු අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත මුදා හැර තිබෙනවා.\nඅදාළ ළමා නිළියගේ මව අපරාධ පරීක්ෂණ දෙපාර්තමේන්තුවේ පරිගනක අපරාධ විමර්ශන කොට්ඨාසය වෙත කරන ලද පැමිණිල්ලක් මත සිදුකළ විමර්ශනයකට අනුවයි එම සිසුවා පෙරේදා අත්අඩංගුවට ගනු ලැබුවේ.\nඅදාළ සිසුවා බෙලිඅත්ත ප්‍රදේශයේ පදිංචි 15 හැවිරිදි වියේ පසුවනවා.\nමාර්ගගත ක්‍රමය ඔස්සේ උපකාර පංති සඳහා එක්වූ ඔහු තම මවගේ ජංගම දුරකථනයෙන් අදාළ වීඩියෝව වට්සැප් සමූහයකට මුදාහැර ඇති බවට කරන ලද ප්‍රශ්න කිරීම්වලදී අනාවරණය වී තිබුණා.\nඑහෙත් අදාළ වීඩියෝව ඔහුට ලැබුණු ආකාරය පිළිබඳ කිසිවක් හෙළි කර නැහැ.",
       "URL": "https://www.hirunews.lk/346010/ජනප්‍රිය-ළමා-නිළියකගේ-ඡායාරූප-විකෘති-කළ-සිසුවාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=74"
}