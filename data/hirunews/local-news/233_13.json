{
       "Source": "hirunews",
       "Timestamp": "Tuesday, 27 June 2023 - 10:32",
       "Headline": "අරලියගහ මන්දිරයට අසල ගණිකා නිවාසයක් වටලයි",
       "News Content": "කොල්ලුපිටිය අරලියගහ මන්දිරයට මීටර් 75ක පමණ දුරින් සම්බාහන මධ්‍යස්ථානයක් සිදු කරන මුවාවෙන් පවත්වාගෙන ගිය ගණිකා නිවාසයක් වැටලීමට කොල්ලුපිටිය පොලිසිය සමත් වී තිබෙනවා.\nඑහිදී එම ගණිකා නිවාසයේ සිටි පාලිකාවන් දෙදෙනෙක් සහ තවත් තරුණියක් අත්අඩංගුවට ගත් බවයි පොලිසිය සඳහන් කළේ.\nපොලිසිය පවසා සිටියේ කොටුව මහේස්ත්‍රාත් අධිකරණය විසින් නිකුත් කරන ලද සෝදිසි වරෙන්තුවක් අනුව අදාළ වැටලීම සිදු කළ බවයි.\nඅත්අඩංගුවට ගැනීමෙන් අනතුරුව සැකකාරියන් තිදෙනා අධිකරණයට ඉදිරිපත් කර කළ අතර තිදෙනාටම ඇප ලබා දෙන ලෙස ඔවුන් වෙනුවෙන් පෙනී සිටි නිතිඥ මඬුල්ල ඉල්ලීම් කර තිබෙනවා.\nකෙසේ වෙතත් කොටුව මහේස්ත්‍රාත් තිළිණ ගමගේ නියෝග කර ඇත්තේ සැකකාරියන් දෙදෙනෙකුට එරෙහිව පැවැති පෙර වැරදි හේතුවෙන් ඇප ඉල්ලීම ප්‍රතික්ෂේප කරන බවයි.\nඑහෙත් පෙර වැරදි නොතිබීම හේතුවෙන් එක් සැකකාරියක් රුපියල් ලක්ෂ පහක ශරීර ඇප මත මුදා හැරීමට නියෝග කළ බවයි අප වාර්තාකරු සඳහන් කළේ.",
       "URL": "https://www.hirunews.lk/339227/අරලියගහ-මන්දිරයට-අසල-ගණිකා-නිවාසයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=233"
}