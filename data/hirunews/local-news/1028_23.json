{
       "Source": "hirunews",
       "Timestamp": "Monday, 11 July 2022 - 15:19",
       "Headline": "ගම්පොලදී බස් රථයක් අනතුරට ලක්වීමෙන් දෙදෙනෙකු මරුට - පිරිසක් බස් රථයට ගිනි තබයි (ඡායාරූප)",
       "News Content": "ගම්පොල සිට පුස්සැල්ලාව දක්වා ධාවනය වෙමින් තිබූ පෞද්ගලික බස් රථයක් කාච්චමලේ - වීඩන් ප්‍රදේශයේදී අනතුරට ලක්වී එහි දෙදෙනෙකු මියයාමත් සමඟ කිසියම් පිරිසක් බස් රථයට ගිනි තබා තිබෙනවා.\nමෙහිදී ජිවිතක්ෂයට පත්ව ඇත්තේ 39 සහ 20 හැවිරිදි පුද්ගලයින් දෙදෙනෙක්. පවතින ඉන්ධන හිඟය හේතුවෙන් මෙම බස් රථයේ විශාල පිරිසක් ගමන් කර ඇති අතර, පා පුවරුවේ ද ඒ වනවිට මගීන් විශාල සංඛ්‍යාවක් රැඳී සිට තිබෙනවා.\nඑක්වරම බස් රථය මාර්ගයේ පැති බැම්මකට හේත්තු වීමෙන් මගීන් ඒ තුළ සිර වී ඇති බවයි අප වාර්තාකරු සඳහන් කළේ.\nකෙසේ වෙතත් සිද්ධියත් සමඟ එම ස්ථානයට පැමිණි ප්‍රදේශවාසීන් සහ ඇතැම් මගීන් බස් රථයට මෙලෙස ගිනි තබා තිබෙනවා.",
       "URL": "https://www.hirunews.lk/309715/ගම්පොලදී-බස්-රථයක්-අනතුරට-ලක්වීමෙන්-දෙදෙනෙකු-මරුට-පිරිසක්-බස්-රථයට-ගිනි-තබයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1028"
}