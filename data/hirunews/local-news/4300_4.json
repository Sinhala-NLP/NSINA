{
       "Source": "hirunews",
       "Timestamp": "Wednesday, 27 September 2017 - 19:59",
       "Headline": "හිටපු ජනපති සහ ඇමති රාජිත අතර හමුවීමක්",
       "News Content": "දේශපාලන වේදිකාවේදී එකිනෙකා විවේචනය කර ගන්නා පිරිසක් එකම අවස්ථාවකදී සුහදව හමුවීමේ සිදුවීමක් ඊයේ (26) වාර්තා වුණා.\nඒ කොළඹ බණ්ඩාරනායක සම්මන්ත්‍රණ ශාලාවේදී.\nචීන මහජන සමූහාණ්ඩුවේ 68 වන සංවත්සර උත්සවය සඳහා මෙරට දේශපාලනඥයින් ඇතුළු පිරිසකට ආරාධනා කර තිබුණා.\nමෙම සංවත්සර උත්සවයට ආණ්ඩුව පක්ෂයේ අමාත්‍යවරුන් කිහිප දෙනෙකු මෙන්ම ඒකාබද්ධ විපක්ෂයේ මන්ත්‍රීවරුන් පිරිසක් ද එක්ව සිටියා.\nඒ අනුව ඊට සහභාගී වූ හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ, සෞඛ්‍ය අමාත්‍ය රාජිත සේනාරත්න හමුවූ අවස්ථාවයි මේ.",
       "URL": "https://www.hirunews.lk/172004/හිටපු-ජනපති-සහ-ඇමති-රාජිත-අතර-හමුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4300"
}