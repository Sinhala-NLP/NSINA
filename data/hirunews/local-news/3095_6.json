{
       "Source": "hirunews",
       "Timestamp": "Wednesday, 16 October 2019 - 13:26",
       "Headline": "කංජිපානිගේ පියා සහෝදරයා ඇතුලූ හයදෙනාට ඇප",
       "News Content": "බූස්ස බන්ධනාගාරයේ රඳවා සිටින සංවිධානාත්මක අපරාධකරුවෙකු වන මොහොමඞ් නජීම් මොහොමඩ් ඉම්රාන් හෙවත් කංජිපානි ඉම්රාන්ට ලබාදීම සඳහා ජංගම දුරකතන රැගෙන ගිය ඔහුගේ පියා, සොහොයුරා ඇතුළු හයදෙනා ඇප මත මුදාහැර තිබෙනවා.\nගාල්ල මහේස්ත්‍රාත් හර්ෂණ කැකුණවෙල වෙත සැකකරුවන් අද ඉදිරිපත් කළ අවස්ථාවේදී එක් අයෙකුට රුපියල් විසිදහස බැගින් වූ මුදල් ඇප සහ රුපියල් ලක්ෂ පහ බැගින් වූ ශරීර ඇප මත මුදාහරින ලෙසයි මහේස්ත්‍රාත්වරයා නියෝග කළේ.\nපසුගිය මස 12 වනදාට යෙදී තිබූ  සිරකරුවන්ගේ දිනයේදී සැකකරු බැලීම මොවුන් බූස්ස බන්ධනාගාරයට පැමිණ සිටි අතර, එහිදී ඔවුන් කංජිපානි ඉම්රාන්ට ලබාදීමට රැගෙන ආ ආහාර අඩංගු භාජන දෙකක් බන්ධනාගාර නිලධාරීන්ගේ පරීක්ෂාවට ලක්ව තිබුණා.\nඑහිදී භාජන දෙකෙහි විශේෂයෙන් සකසන ලද කොටසක් තුළ තිබී ජංගම දුරකතන දෙකක්, එම ජංගම දුරකතන දෙකෙහි චාජර් දෙක හා අඟල් 15 ක් පමණ දිග වයර් කැබැල්ලක් සොයා  ගැණුනා.\nමීට අදාළ නඩුවලබන ජනවාරි මස 8 වනදා යළි කැඳවනු ඇති.",
       "URL": "https://www.hirunews.lk/226365/කංජිපානිගේ-පියා-සහෝදරයා-ඇතුලූ-හයදෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=3095"
}