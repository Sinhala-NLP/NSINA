{
       "Source": "hirunews",
       "Timestamp": "Saturday, 09 January 2021 - 20:28",
       "Headline": "වවුනියාවේ හඳුනාගත් ආසාදිතයන් 55න් එක් අයෙකු අතුරුදන් (වීඩියෝ)",
       "News Content": "වව්නියාව නගරයෙන් පෙරේදා අලුතින් හඳුනා ගැනුණු කොරෝනා ආසාදිතයන් 55 දෙනා අතරින් එක් අයෙකු අතුරුදන් වී ඇති අතර ඔහු සොයා පරීක්ෂණ ආරම්භ කර ඇති බව වව්නියාව සෞඛ්‍ය වෛද්‍ය නිලධාරී කාර්යාල සදහන් කළා.\nමේ අතර වව්නියාව - ජුම්මා මුස්ලිම් දේවස්ථානය ඇතුළු වව්නියාව - බසාර් වීදිය, ධර්මලිංගම් මාවත සහ මාකට් පෙදෙසට ඊයේ සිට සංචරණ සීමා පැනවීමටද සෞඛ්‍ය අංශ කටයුතු කළා.\nමේ අතර රත්නපුර දිස්ත්‍රික්කයේ කලවාන ප්‍රදේශයේ ව්‍යාපාරිකයෙකුට කොරෝනා ආසාදනය වී ඇති බවට පසුගිය දා හඳුනා ගැනීමත් සමඟ ඔහු ගනුදෙනු කළ කලවාන නගරයේ වෙළදසැල් ආශ්‍රිතව තවත් ආසාදිතයන් සිටී ද යන්න සම්බන්ධයෙන් තහවුරු කර ගැනීම සඳහා හෙට දිනයේත් රැපිඩ් ඇන්ටිජන් පරීක්ෂණ 100ක් සිදුකිරීමට තීරණය කර තිබෙනවා.\nඒ හේතුවෙන් අද සහ හෙට දෙදින කලවාන නගරයේ වෙළදසැල් වසා දැමීමට පියවර ගෙන ඇති බවයි සබරගමු පළාත් සෞඛ්‍ය සේවා අධ්‍යක්ෂ විශේෂඥ වෛද්‍ය කපිල කන්නංගර කියා සිටියේ.",
       "URL": "https://www.hirunews.lk/259265/වවුනියාවේ-හඳුනාගත්-ආසාදිතයන්-55න්-එක්-අයෙකු-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2222"
}