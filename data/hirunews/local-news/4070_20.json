{
       "Source": "hirunews",
       "Timestamp": "Wednesday, 21 February 2018 - 13:11",
       "Headline": "හෝමාගම විවිධ සේවා සමූපකාර සමිතියේ ශාඛා පරිපාලකවරයෙකුට පහරදීමක්",
       "News Content": "හෝමාගම විවිධ සේවා සමූපාකාර සමිතියේ ශාඛා පරිපාලකවරයාට කිසියම් පිරිසක් පහරදීම හේතුවෙන් හෝමාගම රෝහලට ඇතුළත් කර තිබෙනවා.\nපසුගිය ජනවාරි මස 04 වනදා තවත් නිලධාරීන් දෙදෙනෙකු සමඟ මොහු හෝමාගම පොහොර ගබඩාව පරීක්ෂාවකට ලක්කර ඇත්තේ පොහොර සඟවාගෙන සිටින බවට ලද පැමිණිල්ලකට අනුවයි.\nඑහිදී සඟවාගෙන තිබූ පොහොර මිටි 120 ක් සොයා ගෙන ඇති අතර, ශාඛා පරිපාලකවරුන් ඒ සම්බන්ධයෙන් හෝමාගම විවිධ සේවා සමූපාකාර සමිතියේ සාමාන්‍යාධිකාරිවරයා ද දැනුවත් කර තිබුණා.\nකෙසේ වෙතත් මසක කාලයක් ඉකුත්ව ගියද මේ සම්බන්ධයෙන් පරීක්ෂණයක් සිදු නොවීම නිසා ඒ පිළිබඳව පහර කෑමට ලක්වූ ශාඛා පරිපාලකවරයා සාමාන්‍යාධිකාරිවරයාගෙන් විමසීමක් කර තිබෙනවා.\nකෙසේ වෙතත්, සාමාන්‍යාධිකාරිවරයාගෙන් මේ පිළිබඳ විමසා දින දෙකකට පමණ පසු එනම් පසුගිය 18 වනදා මෙම ශාඛා පරිපාලකවරයාට සේවා මුරය නිමවා නිවසට යමින් සිටියදී පිරිසක් විසින් පහරදී තිබෙනවා.\nමේ පිළිබඳව මීපේ පොලිසියෙන් හිරු ප්‍රවෘත්ති අංශය කළ විමසීමකදී එහි ප්‍රකාශකයෙකු කියා සිටියේ මේ සම්බන්ධයෙන් විමර්ශණයක් ආරම්භ කර ඇති බවයි.",
       "URL": "https://www.hirunews.lk/184159/හෝමාගම-විවිධ-සේවා-සමූපකාර-සමිතියේ-ශාඛා-පරිපාලකවරයෙකුට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=4070"
}