{
       "Source": "hirunews",
       "Timestamp": "Wednesday, 09 August 2023 - 14:32",
       "Headline": "කොළඹ නගරාධිපති නිල නිවසට යළි විදුලිය",
       "News Content": "විදුලි බිල්පත නොගෙවීම නිසා කොළඹ මහ නගර සභාවේ නගරාධිපති නිල නිවසේ විසන්ධි කර තිබූ විදුලිය යළි ලබාදීමට විදුලිබල මණ්ඩලය පියවරගෙන තිබෙනවා.\nඒ, මහනගර සභාව විසින් හිඟ විදුලි බිල්පත ගෙවීමට කටයුතු කිරීම හේතුවෙන්. එමෙන්ම දෙහිවල - ගල්කිස්ස මහ නගර සභාවේ ප්‍රධාන ගොඩනැගිල්ලේ විදුලිය ද ඊයේ විසන්ධි කිරීමට විදුලිබල මණ්ඩලය පියවර ගෙන තිබුණා.\nවිදුලි බලමණ්ඩලයේ විසින් මාසික බිල්පත වැරදි විද්‍යුත් තැපැල් ලිපිනයක් වෙත යොමු කිරීම හේතුවෙන්, එය නගරසභාව වෙත නොලැබී තිබූ පසුබිමක මෙලෙස විදුලිය කප්පාදු කිරීම සිදු කර ඇති බවයි එම මහ නගර සභාවේ නාගරික කොමසාරිස්වරයා සඳහන් කළේ.\nකෙසේ වෙතත් විදුබල මණ්ඩලය පැයක් වැනි කාලයක් ඇතුළත නැවත විදුලිය ලබා දීමට කටයුතු කළ බවද ඔහු සඳහන් කළා.",
       "URL": "https://www.hirunews.lk/344215/කොළඹ-නගරාධිපති-නිල-නිවසට-යළි-විදුලිය",
       "Category": "Local News",
       "Parent URL": "https://www.hirunews.lk/local-news.php?pageID=111"
}