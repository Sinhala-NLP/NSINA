{
       "Source": "hirunews",
       "Timestamp": "Monday, 07 June 2021 - 8:18",
       "Headline": "නිදහස් වෙළඳ කලාපයේ කර්මාන්ත ශාලා 64 කින් ආසාදිතයින් 2417ක්",
       "News Content": "ගත වු දිනයේදි නව ආසාදිතයින් 2,976 ක් හඳුනා ගැනීමත් සමඟ මෙරට මුළු ආසාදිතයින් ගණන දෙලක්ෂ 7,254 දක්වා ඉහළ ගියා.\nඊයේ (06) දිනයේදි තවත් කොරෝනා ආසාදිතයින් 1172 නෙකු සුවය ලබා රෝහල්වලින් පිටව යාමත් සමඟ සුවය ලැබූ සමස්ත කොරෝනා ආසාදිත සංඛ්‍යාව එක්ලක්ෂ 67,304 ක් දක්වා ඉහළ ගියා.\nමේ අතර විදෙස් ගතව සිට දිවයිනට පැමිණෙන ශ්‍රී ලාංකිකයන් සඳහා නව සෞඛ්‍ය මාර්ගෝපදේශ මාලාවක් සෙඛ්‍ය අමාත්‍යාංශය මගින් ඊයේ (06) නිකුත් කරනු ලැබුවා.\nඒ අනුව පූර්ණ එන්නත්කරණය ලබා දිවයිනට පැමිණෙන ශ්‍රී ලාංකිකයන් හෝ ද්විත්ව පුරවැසියන් දින 14 ක් නිවෙස් තුළ ස්වයං නිරෝධායනයට ලක්විය හැකියි.\nඒ සඳහා ඔවුන් සතු නිවහනක් ශ්‍රී ලංකාවේ තිබිය යුතු අතර, අනුමත කොරෝනා එන්නත් මාත්‍රා දෙකම දිවයිනට පැමිණීමට සති දෙකකට පෙර ලබාසිටිය යුතුයි.\nකෙසේ නමුත් ඉන්දියාව, වියට්නාමය, දකුණු අප්‍රිකානු හෝ දකුණු ඇමරිකානු රටවලින් පැමිණෙන ශ්‍රී ලාංකිකයන් හෝ ද්විත්ව පුරවැසියන් එලෙස නිවෙස් තුළ නිරෝධායන වීමේ රෙගුලාසිය වලංගු වන්නේ නැහැ.\nදිවයිනට පැමිණෙන ශ්‍රී ලාංකිකයන් සියල්ලන්ම ඊට පෙර කොරෝනා පරීක්ෂණයකින් වෛරසය ආසාදනය වී නොමැති බව තහවුරු වී තිබිය යුතුයි.\nකටුනායක ප්‍රදේශයේ ආසාදිතයින් 62 දෙනෙකු ඊයේ හදුනා ගෙන ඇති අතර ඉන් 42 දෙනෙකු කටුනායක නිදහස් වෙළඳ කලාපයේ වනවා.\nමේ දක්වා කාල සිමාව තුළ කටුනායක නිදහස් වෙළඳ කලාපයෙන් කර්මාන්ත ශාලා 64 තුළින් හදුනා ගෙන ඇති ආසාදිතයින් ගණන 2417 ක්.\nමේ අතර නිරෝධායන නීති උල්ලංණය කළ තවත් 913 දෙනෙකු ගතවූ පැය විසි හතර තුළ අත්අඩංගුවට ගනු ලැබූ බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.",
       "URL": "https://www.hirunews.lk/273584/නිදහස්-වෙළඳ-කලාපයේ-කර්මාන්ත-ශාලා-64-කින්-ආසාදිතයින්-2417ක්",
       "Category": "Local News",
       "Parent URL": "https://www.hirunews.lk/local-news.php?pageID=1902"
}