{
       "Source": "hirunews",
       "Timestamp": "Wednesday, 11 November 2020 - 22:02",
       "Headline": "ගාස්තුව 20% කින් ඉහළ දැම්මත් බස් සංගම් නොසතුටින් (වීඩියෝ)",
       "News Content": "බස් ගාස්තුව සියයට 20 කින් ඉහළ දැමීමට රජය කටයුතු කළත් එමගින් බස්කර්මාන්තකරුවන් සෑහිමකට පත් නොවන බව සමස්ත ලංකා බස් සමාගම් සම්මේලනයේ කැඳවුම්කරු අංජන ප්‍රියන්ජිත් පවසනවා.\nබස් සංගම් නියෝජිතයන්ගේ ප්‍රවෘත්ති සාකච්ඡාවකට එක්වෙමින් ඔහු මේ අදහස් පළ කළා.\nමේ අතර අද (11) රාත්‍රී 10 සිට ඉරිදා දක්වා බස්නාහිර පළාත් සීමාවට ඇතුළුවීමට දුම්රියවලට අවසර ලබා දී ඇතත් බස්නාහිර පළාත් සීමාවෙන් පිටවීමට අවසර හිමි නොවන බව දුම්රිය දෙපාර්තමේන්තුව නිවේදනය කරනවා.\nඒ අනුව පස්වරුවේ බස්නාහිර පළාතෙන් පිටවන දුම්රිය අලුත්ගම, අඹේපුස්ස, කොව්චිකඩේ සහ අවිස්සාවේල්ල දක්වා පමණක් ධාවනය වන බවයි එම නිවේදනයේ දැක්වෙන්නේ.",
       "URL": "https://www.hirunews.lk/254516/ගාස්තුව-20-කින්-ඉහළ-දැම්මත්-බස්-සංගම්-නොසතුටින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2337"
}