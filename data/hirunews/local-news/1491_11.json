{
       "Source": "hirunews",
       "Timestamp": "Wednesday, 15 December 2021 - 20:25",
       "Headline": "රැකියා ජාවාරම්කරුවන් සිරකර ගත් ජීවිත (වීඩියෝ)",
       "News Content": "විදෙස් රැකියා ලබාදෙන බව පවසා සංචාරක වීසා මත මෙරටින් ඩුබායි රාජ්‍ය වෙත රැගෙන ගිය කාන්තාවන් රැසක් මේ වනවිට රැකියා නොමැතිව ඩුබායිහි සිරකර ගෙන සිටින බව හිරු සී.අයි.ඒ. වෙත තොරතුරු වාර්තා වනවා.\nඑම වංචාවට හසු වු කාන්තාවන් දෙදෙනෙකු හිරු සී.අයි.ඒ. වෙත ප්‍රකාශ කලේ කාන්තාවන් 30 කට අධික පිරිසක් නිසි ලෙස ආහාර හෝ ලබා නොදී එරට ඒජන්සි නියෝජිතයන් විසින් සිර කරගෙන සිටින බවයි.\nමේ වන විට ඩුබායි හි සිටින කාන්තාවන් දෙදෙනෙකු හිරු සී.අයි.ඒ. අමතා ප්‍රකාශ කලේ මෙරට ප්‍රසිද්ධ විදේශ රැකියා ආයතනයක් හරහා ඔවුන්ව වසර 2 ක් සඳහා විදෙස් සේවයට ඩුබායි වෙත යොමු කළ බවයි.\nමෙරට විදේශ රැකියා ආයතනයේ ඩුබායිහි නියෝජිතයන්ගේ තාඩන පීඩන ඉවසා ගත නොහැකි වූ බැවින් ඔවුන් රඳවා සිටි ස්ථානයෙන් පළා යාමටයි මොවුන් කටයුතු කර තිබුනේ.\nමොවුන් හෙළිකරන ඩුබායි රැකියා නියෝජිතයින්ගේම පීඩාවලට ලක් වු වයස් ගත කාන්තාවන් දෙදෙනෙකුගේ දර්ශන ද හිරු සීගඅයිගඒගවෙත යොමු කර තිබෙනවා.\nඉන් එක් කාන්තාවකගේ පාදයක් ද බිඳී ඇති බවයි වාර්තා වන්නේ.\nමෙම කාන්තාවන්ව බලහත්කාරයෙන් ඩුබායිහි රඳවා සිටින විදේශ රැකියා නියෝජිත ආයතන සාමාජිකයන් මොවුන්ගේ විදෙස් ගමන් බලපත්‍ර ද රදවා තබාගෙන ඇති හෙයින් මොවුන්ට යලි මෙරටට පැමිණීමට ද නොහැකි වී තිබෙනවා.\nමෙරට වගකිව යුතු බලධාරීන් මෙම අනාවරණය හමුවේ හෝ මෙම කාන්තාවන්ට සිදුව ඇති අසාධාරණයට සාධාරණයක් ඉෂ්ඨ කරනවා ද ?\nහිරු සී.අයි.ඒ. ඉදිරියේදීත් ඒ පිළිබඳ අවධානයෙන්.",
       "URL": "https://www.hirunews.lk/291158/රැකියා-ජාවාරම්කරුවන්-සිරකර-ගත්-ජීවිත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1491"
}