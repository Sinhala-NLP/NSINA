{
       "Source": "hirunews",
       "Timestamp": "Sunday, 21 November 2021 - 8:34",
       "Headline": "ඍජු විදේශ මූල්‍යාධාර වියදම් කළ සිද්ධියක් ගැන හෙළිදරව්වක්",
       "News Content": "මහා භාණ්ඩාගාරයේ විදේශ සම්පත් දෙපාර්තමේන්තුව දැනුවත් කිරීමකින් තොරව ව්‍යාපෘති 4ක් සඳහා ඍජු විදේශ මූල්‍යාධාර වැය කර ඇති බව රජයේ ගිණුම්කාරක සභාවේදී අනාවරණ වී තිබෙනවා.\n2017 - 2019 මූල්‍ය වර්ෂ සඳහා වන විගණකාධිපති වාර්තාව සහ වර්තමාන කාර්යසාධනය පිළිබඳ පරික්ෂා කිරීමට පරිසර අමාත්‍යාංශයේ නිලධාරීන් ගිණුම් කාරක සභාවට කැඳවූ අවස්ථාවේදී මෙම කරුණු අනාවරණ වුණා.\nමෙහිදී ඇමරිකානු ඩොලර් මිලියන 9යි, දශම 9යි, 6ක් වටිනා ව්‍යාපෘති 3ක් සඳහා යුරෝ මිලියන 8යි දශම 6ක් වටිනා ව්‍යාපෘතියක් ක්‍රියාත්මක බවට හඳුනාගෙන තිබෙනවා.\nඑහෙත් ඒ පිළිබඳ විදේශ සම්පත් දෙපාර්තමේන්තුව දැනුවත් කර නොතිබූ බවයි හෙළි වුණේ.\nඑසේම රජයේ රෝහල්වල සායනික අපද්‍රව්‍ය පරිසරයට මුසු වීම සම්බන්ධයෙන් ද, අවධානය අවම මට්ටමක පවතින බව කමිටුව හමුවේ අනාවරණය වී ඇති බව සඳහන්.",
       "URL": "https://www.hirunews.lk/288680/ඍජු-විදේශ-මූල්‍යාධාර-වියදම්-කළ-සිද්ධියක්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1548"
}