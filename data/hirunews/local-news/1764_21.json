{
       "Source": "hirunews",
       "Timestamp": "Tuesday, 10 August 2021 - 8:20",
       "Headline": "කිරිපිටි සහ ගෑස් ගැන කැබිනෙට්ටුවේ අවධානය",
       "News Content": "මේ වනවිට රට තුළ පැන නැගි ඇති කිරිපිටි අර්බුදය සම්බන්ධයෙන් ඊයේ රැස්වූ අමාත්‍ය මණ්ඩලයේදී සාකච්ඡා වී තිබෙනවා.\nඑහිදී සාකච්ඡා වී ඇත්තේ කිරිපිටි ආනයනයේදී පාරිභෝගිකයාට මෙන්ම ආනයන සමාගම්වලටද අසාධාරණයක් නොවන ලෙස කටයුතු කිරීමටයි.\nඒ සඳහා කිරිපිටි ආනයනයේදී රජය විසින් පනවා ඇති බදු කිහිපයක් අඩු කිරිමට යෝජනා වී තිබෙනවා.\nඑමෙන්ම, වෙළඳපොළේ පවතින ගෑස් හිඟය සම්බන්ධයෙන් ද අමාත්‍ය මණ්ඩලයේදී සාකච්ඡා වී ඇති අතර ලාෆ් ගෑස් සිලින්ඩරය ලබාගෙන ලිට්රෝ සමාගම විසින් ගෑස් ලබාදීමට එකඟතාවය පළ කර ඇති බවයි එහිදී ප්‍රකාශ වී ඇත්තේ.",
       "URL": "https://www.hirunews.lk/279310/කිරිපිටි-සහ-ගෑස්-ගැන-කැබිනෙට්ටුවේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1764"
}