{
       "Source": "hirunews",
       "Timestamp": "Thursday, 28 September 2023 - 11:22",
       "Headline": "කොටි සාමාජිකයින් විසින් වළලන ලද ද්‍රව්‍ය සෙවීම නවතා දමයි",
       "News Content": "කොටි සාමාජිකයින් විසින් වළලන ලද අවි ආයුධ තොගයක් හා රත්රන් තොගයක් සොයා සිදු කළ කැණීම් නවතා දැමීමට නියෝගයක් නිකුත් කිරීමට තීරණය කර තිබෙනවා.\nඅදාළ ද්‍රව්‍ය සොයා මුලතිව් මුල්ලි වයික්කාල් ප්‍රදේශයේ සිදු කළ කැණීම් ඊයේ (27) නවතා දැමීමට මුලතිව් මහේස්ත්‍රාත් අධිකරණය තීරණය කර තිබෙනවා.\nහිටපු කොටි සාමාජිකයෙකු විසින් ලබා දෙන ලද තොරතුරකට අනුව මුලතිව් පොලිසිය හා ආරක්ෂක අංශ එක්ව එම ස්ථානයේ මීටර් 4යි දශම 7ක් දක්වා පළලට වළක් හාරා කැනීම් සිදු කර ඇති බවයි වාර්තා වන්නේ.\nඑසේම කැණීම් සිදු කිරීම සඳහා අමතර පැයක කාලයක් ලබා දෙන ලෙස කල ඉල්ලීමට මහේස්ත්‍රාත්වරයා එකඟ වී ඇති අතර පැය අවසානයේදී නැවතත් වල වසා දමන්නට නියෝග කර තිබෙනවා.\nමේ අනුව මෙම ස්ථානයේ කැණීම් කටයුතු අවසන් කිරීමට පියවර ගෙන තිබෙනවා.",
       "URL": "https://www.hirunews.lk/349630/කොටි-සාමාජිකයින්-විසින්-වළලන-ලද-ද්‍රව්‍ය-සෙවීම-නවතා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=2"
}