{
       "Source": "hirunews",
       "Timestamp": "Friday, 23 June 2023 - 20:49",
       "Headline": "අපි බොරුව පරාජය කර සත්‍ය දිනවමු - විපක්ෂ නායක සජිත් ප්‍රේමදාස (වීඩියෝ)",
       "News Content": "අපේ රටට මෙවැනි ඛේදවාචකයකට මුහුණ දෙන්න වූයේ සත්‍ය පරාජය වී බොරුව දිනපු නිසා බවත් ඉදිරියට හෝ මෙවැනි දෙයක් සිදු වීමට ඉඩ නොතැබිය යුතු බවත් විපක්ෂ නායකවරයා පවසනවා.\nඔහු මේ බව සඳහන් කලේ හිටපු ජනාධිපති දිවංගත රණසිංහ ප්‍රේමදාස මහතාගේ අනූ නව වන ජන්ම දිනය සිහිපත් කරමින් කොළඹ සහිරා විද්‍යාලයේ පැවති උත්සවයකට එක්වෙමින්.\nසමාජ මාධ්‍ය තුළ පවා වැඩිපුර ප්‍රතිචාර ලැබෙන්නේ අර්ථවත් දෙයකට නොව බොරුවට පරුෂ වචනවලට වැනි දේවලට බවත් එවැනි තත්ත්වයක් රට තුළ තිබිය දී බොරුවට තොරතුරු තාක්ෂණයෙන් රට දිනවන බවට රජය කිව්වත් සමහර අගනුවර පාසල්වල පවා හරිහැටි පරිගණක පහසුකමක්වත් නොමැති බවත් එවැනි තත්ත්වයක් තිබුණත් සමාජ මාධ්‍ය උපයෝගී කර ගෙන සිදු කරන්නේ බොරුව පැතිරවීම, මඩ ගැනීම වැනි ක්‍රියා බවත් විපක්ෂ නායකවරයා පවසනවා.\nඑබැවින් දැන්වත් පසුතැවෙන්නේ නැතිව ඉදිරියට යාමට කටයුතු කළ යුතු බවත් ඒ සඳහා ආණ්ඩු බලය ලැබෙන්නත් පෙර සිටම විපක්ෂයක් ලෙස සමගි ජන බලවේගය හුස්ම, සක්වල වැනි වැඩසටහන් හරහා විශාල වැඩකොටසක් ඉටු කළ බවත් විපක්ෂ නායකවරයා පැවසුවා.",
       "URL": "https://www.hirunews.lk/338877/අපි-බොරුව-පරාජය-කර-සත්‍ය-දිනවමු-විපක්ෂ-නායක-සජිත්-ප්‍රේමදාස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=242"
}