{
       "Source": "hirunews",
       "Timestamp": "Sunday, 13 February 2022 - 16:38",
       "Headline": "දෛනික ජීවිතයට බාධා ගෙන එන ජල අර්බුදය (වීඩියෝ)",
       "News Content": "ජලය යනු මිනිසාට ජීවත් වීමට අවශ්‍ය මූලික අවශ්‍යතාවලින් එකක්.\nනමුත් බලධාරීන්ගේ ඇල්මැරුණු ක්‍රියාකලාපය හේතුවෙන් මෙම මූලික අවශ්‍යතාවයවත් සපුරා ගත නොහැකව පීඩාවට පත්ව සිටින මිනිසුන් පිළිබඳ අප පෙන්වාදුන්නේ වරක් වෙරක් නොවෙයි.\nඑලෙස පීඩාවට පත්වුණු තවත් පිරිසක් ගැන වාර්තාවුණේ දෙහිඕවිට ප්‍රදේශයෙන්.\nදෙහිඕවිට ප්‍රාදේශීය ලේකම් කොට්ඨාසයට අයත් රංගේගම සහ තැලුම්පිටිය ගම්මානවල පවුල් 100කට අධික සංඛ්‍යාවක් ජීවත්වනවා.\nබලධාරින්ගේ නොසැලකිල්ල හේතුවෙන් පීඩාවට පත්වන බොහෝ මිනිසුන් අතරේ මෙම ගම්මානවල ජනතාවටත් හිමිවන්නේ ප්‍රධාන තැනක්.\nඒ තම මූලික අවශ්‍යාතාවක් වන බීමට ජලය සපයා ගැනීම වෙනුවෙන් දුෂ්කරතා රැසකට ඔවුන්ට මුහුණදීමට සිදුවීම නිසයි.\nමෙම ජල ගැටලුව පිළිබඳව වසර 30කට අධික කාලයක් තිස්සේ වගකිවයුතු පාර්ශව වෙත වාචිකව මෙන්ම ලිඛිතව ඉල්ලීම් ඉදිරිපත් කළත් ඒවා මේවන විට කොළ කැබැල්ලිවලට පමණක් සීමා වී තිබීම ද කනගාටුවට කරුණක්.\nමෙම ප්‍රදේශයේ භූමිය කළුගල් සහිත බැවින් ළිං කපා ජලය ලබාගැනීමත් ඉතා අපහසු බවයි ප්‍රදේශවාසීන් පෙන්වා දෙන්නේ.\nමේ හේතුවෙන් මෙතෙක් කල් විකල්පයක් ලෙස අසළ කඳු මුදුනක පිහිටි ස්වභාවික ජල උල්පතකින් නළ මාර්ගයෙන් ජලය ලබා ගැනීමටයි ඔවුන්ට සිදුවුණේ.\nනමුත් ඉන් ජලය කලයක් ලබා ගැනීමට අධික කාලයක් බලාසිටීමට ඔවුන්ට සිදුවනවා.\nපවතින වියළි කාලගුණයත් සමඟ මේ වන විට ජලය සපයා ගන්නා උල්පත ද සිඳී යාමේ ප්‍රවණතාවක් පවතින බැවින් ඉදිරියේදී මෙම දැඩි දුෂ්කරතාව තවත් උග්‍ර වනු ඇති බවයි ප්‍රදේශවාසීන් පවසන්නේ.\nඑදා වේල සරිකරගනෙ ජීවිතය ගැටහගගන්නා තමන්ට මූලික අවශ්‍යතාවක් වන බීමට ජල පොදක් ලබාදෙන ලෙසයි මේ ජනතාව රට කරවන බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/296922/දෛනික-ජීවිතයට-බාධා-ගෙන-එන-ජල-අර්බුදය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1358"
}