{
       "Source": "hirunews",
       "Timestamp": "Monday, 26 December 2016 - 15:18",
       "Headline": "අනුරාධපුර කවරක්කුලමේ රිය අනතුරකින් කුඩා දැරියක් ජීවිතක්ෂයට (ඡායාරූප)",
       "News Content": "අනුරාධපුර,නව නුවර ප්‍රධාන මාර්ගයේ කවරක්කුලම ප්‍රදේශයේදී අද අලුයම සිදුවූ රිය අනතුරකින් අවුරුදු 8ක් පමණ කුඩා දැරියක් ජීවිතක්ෂයට පත්වී තවත් 7 දෙනෙකු තුවාල ලබා රෝහල් ගත කර තිබෙනවා.\nඅධික වේගයෙන් ධාවනය කර ඇති මෙම වෑන් රථය මාර්ගයෙන් ඉවතට පැන විදුලි කණු දෙකක ගැටී මෙම අනතුර සිදුව ඇති බවයි පොලීසිය සඳහන් කළේ.\nතුවාල ලැබූ පුද්ගලයින් අනුරාධපුර රෝහලේ ප්‍රතිකාර ලබනවා.\nඔවුන් අනුරාධපුර ප්‍රදේශයේම පදිංචිකරුවන් බවයි වාර්තා වන්නේ.\nමේ අතර, වැල්ලවාය,යාලබෝව ප්‍රදේශයේ ද අද උදෑසන සිදුවූ රිය අනතුරකින් එක් පුද්ගලයෙකු ජීවිතක්ෂයට පත්වී තවත් 4 දෙනෙකු තුවාල ලබා රෝහල් ගත කර තිබෙනවා.\nලොරි රථ දෙකක් ගැටීමෙනුයි මෙම අනතුර සිදුව ඇත්තේ.\nඡායාරූප- අනුරාධපුර අතුල බණ්ඩාර",
       "URL": "https://www.hirunews.lk/150611/අනුරාධපුර-කවරක්කුලමේ-රිය-අනතුරකින්-කුඩා-දැරියක්-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4737"
}