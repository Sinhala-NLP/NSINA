{
       "Source": "hirunews",
       "Timestamp": "Wednesday, 30 August 2017 - 19:38",
       "Headline": "හිටපු අමාත්‍ය ඒ.එච්.එම්. අස්වර්ගේ අවසන් කටයුතු සිදු කෙරේ",
       "News Content": "අභාවප්‍රාප්ත හිටපු අමාත්‍ය ඒ.එච්.එම්. අස්වර්ගේ දේහය පිළිබඳ අවසන් කටයුතු දෙහිවල මුස්ලිම් දේවස්ථාන සුසාන භූමියේදී අද පස්වරුවේ සිදු කෙරුණා.\nකොළඹ පෞද්ගලික රෝහලකදී ඊයේ මියයනවිට ඔහු 80 වන වියේ පසුවූ අතර, එක්සත් ජාතික පක්ෂයේ මෙන්ම නිදහස් පක්ෂයේ මන්ත්‍රීවරයකු ලෙස කටයුතු කල ඒ.එච්.එම්.අස්වර් පසුගිය පාර්ලිමේන්තුවට තේරී පත්වුණේ ජාතික ලැයිස්තු මන්ත්‍රීවරයෙකු ලෙසින්.\nඊයේ රාත්‍රියේ සිට දේශපාලනඥයින් ඇතුළු බොහෝ පිරිසක් අස්වර් මහතාගේ දේහයට අවසන් ගෞරව දැක්වූවා.\nජනාධිපති මෛත්‍රීපාල සිරිසේන මහතා අද පෙරවරුවේ දේහයට අවසන් ගෞරව දැක්වීම සඳහා පැමිණියා.",
       "URL": "https://www.hirunews.lk/169785/හිටපු-අමාත්‍ය-ඒ-එච්-එම්-අස්වර්ගේ-අවසන්-කටයුතු-සිදු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4345"
}