{
       "Source": "hirunews",
       "Timestamp": "Tuesday, 31 August 2021 - 13:01",
       "Headline": "අසාද් සාලි තවදුරටත් රක්ෂිත බන්ධනාගාරගත කෙරේ",
       "News Content": "මතභේදාත්මක ප්‍රකාශයක් සිදුකිරීම සම්බන්ධයෙන් අත්අඩංගුවට ගනු ලැබූ බස්නාහිර පළාත් හිටපු ආණ්ඩුකාර අසාද් සාලි ලබන මස 14 වනදා දක්වා යළි රක්ෂිත බන්ධනාගාර ගත කෙරුණා.\nඒ, කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවේ මීට අදාළ නඩුව අද කැඳ වූ අවස්ථාවේදි යි.\nහිටපු ආණ්ඩුකාර අසාද් සාලි මෙම වසරේ මාර්තු 9 වනදා කොළඹ පැවති මාධ්‍ය හමුවක දී රටේ නීතිය සහ මුස්ලිම් නීතිය සම්බන්ධයෙන් සිදුකළ ප්‍රකාශයට අදාළ ව ඔහු පසුගිය මාර්තු මස 16 වනදා අපරාධ පරීක්ෂණ දෙපාර්තමේන්තුව අත්අඩංගුවට ගත්තා.\nපසු ව රැඳවුම් නියෝග යටතේ ඔහුගෙන් ප්‍රශ්න කෙරුණු අතර, පසුගිය 18 වනදා යි සැකකරු මුල්වරට රක්ෂිත බන්ධනාගාර ගත කෙරුණේ.",
       "URL": "https://www.hirunews.lk/281010/අසාද්-සාලි-තවදුරටත්-රක්ෂිත-බන්ධනාගාරගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1720"
}