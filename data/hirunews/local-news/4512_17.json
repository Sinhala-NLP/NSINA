{
       "Source": "hirunews",
       "Timestamp": "Thursday, 18 May 2017 - 7:36",
       "Headline": "ඇතින්න සහ පැටවා ගොඩගත් පැයක මෙහෙයුම",
       "News Content": "හම්බන්තොට, කටුවැව, බතලයාගම ප්‍රදේශයේ වගා ළිදකට වැටි සිටි ඇතින්නක සහ පැටවෙකු බේරාගැනීමට හම්බන්තොට වනජීවි නිලධාරින් පසුගියදා සමත් වුණා.\nඇතින්නක සහ පැටවෙකු වගා ළිදක වැටි සිටින බවට හම්බන්තොට වනජීවීකාර්යාලයේ නිලධාරීන්හට ලැබුන තොරතුරකට අනුව ඔවුන් මෙම මෙහෙයුම ක්‍රියාත්මක කළ බවයි අප වාර්තාකරු අදහන් කළේ.\nබැකෝ යන්ත්‍රයක් ආධාරයෙන් එම සත්වයන් බේරාගැනීමේ මෙහෙයුම දියත් කළ අතර පැයක පමණ මෙහෙයුමකින් අනතුරුව ඇතින්න සහ පැටවා බේරා ගැනීමට වනජීවී නිලධාරීන් සමත්වූ බව සදහන්.\nදින 02ක පමණ කාලයක් මෙම සත්වයන් දෙදෙනා වගා ළිදේ වැටි සිටින්නට ඇති බවට විශ්වාස කරන බවයි හම්බන්තොට වනජීවී කාර්යාලේ නිලධාරීන්  පවසන්නේ.\nවගා ළිදට වැටි සිටි  වසරක් පමණ වයසැති අලි පැටවාගේ හොඩ වැලෙහි අග කොටසට යම්කිසි තුවාල සිදුව තිබූ ඇති අතර එය දඩයක්කරුවන් ඇටවූ  කම්බියකට පැටලීමෙන් සිදුවූ දෙයක් දැයි වන ජීවී නිලධාරින් සැකකරනවා .",
       "URL": "https://www.hirunews.lk/161568/ඇතින්න-සහ-පැටවා-ගොඩගත්-පැයක-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4512"
}