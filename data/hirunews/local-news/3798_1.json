{
       "Source": "hirunews",
       "Timestamp": "Wednesday, 15 August 2018 - 14:06",
       "Headline": "නයාරු මුහුදේ නීතිවිරෝධි ලෙස මසුන් මැරූ 29 දෙනෙකු අත්අඩංගුවට",
       "News Content": "මුලතිව් - නයාරු මුහුදු තීරයේ තහනම් ආම්පන්න යොදා ගනිමින් මසුන් අල්ලමින් සිටි ධීවරයින් 29 දෙනෙකු අත්අඩංගුවට ගෙන තිබෙනවා.\nමුලතිව් සහකාර ධීවර පරික්ෂක කාර්යාලය සදහන් කළේ ඔවුන් සමග ධීවර යාත්‍රා 8 ක් ද ඊයේ සිය භාරයට ගත් බවයි.\nමේ අතර නීතිවිරෝධී දැල් ආම්පන්න යොදා ගනිමින් මසුන් ඇල්ලීම නතර කරන ලෙස මුලතිව් ධීවරයින් පසුගියදා සිදුකරන ලද විරෝධතාවක් හේතුවෙන් මුලතිව් ධීවර පරීක්ෂක කාර්යාලයේ දේපලවලට ද හානි සිදුවුණා.",
       "URL": "https://www.hirunews.lk/197590/නයාරු-මුහුදේ-නීතිවිරෝධි-ලෙස-මසුන්-මැරූ-29-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3798"
}