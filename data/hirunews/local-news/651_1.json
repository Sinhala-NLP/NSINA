{
       "Source": "hirunews",
       "Timestamp": "Thursday, 22 December 2022 - 11:48",
       "Headline": "දෙසැම්බර් 26 රජයේ විශේෂ නිවාඩු දිනයක් ලෙස ප්‍රකාශයට පත් කෙරෙයි",
       "News Content": "මේ මස 26 වන සඳුදා රජයේ විශේෂ නිවාඩු දිනයක් ලෙස ප්‍රකාශයට පත් කර තිබෙනවා.\nඅග්‍රාමාත්‍ය දිනේෂ් ගුණවර්ධන මේ බව ප්‍රකාශ කළේ ස්වදේශ කටයුතු අමාත්‍යාංශයේ අද (22) පැවති දිස්ත්‍රික් ලේකම්වරුන්ගේ සමුළුවට එක්වෙමින්.\nමෙම වසර සඳහා රාජ්‍ය සංස්ථා, ව්‍යවස්ථාපිත මණ්ඩල සහ සමාගම්වල සේවකයින් සඳහා ප්‍රසාද දීමනා ගෙවීම මහා භාණ්ඩාගාරය විසින් සීමා කර තිබෙනවා.\nඒ අනුව රුපියල් විසි පන්දහසක උපරිම සීමාවකට යටත්ව එම ගෙවීම සිදු කළ හැකි බවයි භාණ්ඩාගාරය දැනුම් දෙන්නේ.\nපාඩු ලබන ආයතන සඳහා ප්‍රසාද දීමනා නො ගෙවන ලෙසට යි මහ භාණ්ඩාගාරය සියලු ම අමාත්‍යාංශ ලේකම්වරුන් සහ ආයතන ප්‍රධානීන් වෙත චක්‍රලේඛයක් මගින් දැනුම් දී ඇත්තේ.\nමීට පෙර ඉන්ධන අර්බුදය පැවති සමයේ දී සතියේ සෑ ම සිකුරාදා දිනක් ම රජයේ නිවාඩු දිනයක් ලෙස නම් කෙරුණා.\nවිශේෂයෙන් රාජ්‍ය සේවකයන්ට සඳහා ගෙවතු වගාව හුරු කරවීම සඳහා හා ආහාර සුරක්ෂිතතාව ඇති කිරීම යි එහි අරමුණ වුණේ.\nනමුත් පසු ව එම ගැසට්ටුව ඉවත් කෙරුණා.",
       "URL": "https://www.hirunews.lk/323267/දෙසැම්බර්-26-රජයේ-විශේෂ-නිවාඩු-දිනයක්-ලෙස-ප්‍රකාශයට-පත්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=651"
}