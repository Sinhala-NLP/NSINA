{
       "Source": "hirunews",
       "Timestamp": "Monday, 02 January 2023 - 13:00",
       "Headline": "රටින් ගෙනත් හරි බිත්තර දෙන්න - බිත්තර නිෂ්පාදකයින් (වීඩියෝ)",
       "News Content": "ආනයනය කර හෝ තමන්ට අවශ්‍ය බිත්තර සැපයීමට රජය පියවර ගත යුතු බව ප්‍රදේශ රැසක ජනතාව පවසනවා.\nඔවුන් පෙන්වා දෙන්නේ, පවතින මිල ගණන් යටතේ බිත්තර මිලදී ගැනීමට තමන්ට හැකියාවක් නොමැති බවයි.\nබිත්තර සඳහා පනවා තිබූ පාලන මිල ඉවත් කිරීමත් සමඟ පසුගිය දිනවල බිත්තර මිල ශීඝ්‍රයෙන් ඉහළ ගියා.\nඒ අනුව වෙළඳ පොළ තුළ බිත්තරයක් අලෙවි වූයේ රුපියල් 60 ත් 70 ත් අතර මිල ගණන් යටතේයි.\nඊට අමතරව පසුගිය දිනවල බිත්තර හිඟයක්ද නිර්මාණය වී තිබුණා.\nමෙම තත්ත්වය පාලනය කිරීම සඳහා බිත්තර නිෂ්පාදකයින් ලොරි රථවලින් බිත්තර ගෙනැවිත් දිවයිනේ ප්‍රධාන නගර කිහිපයක බිත්තර අලෙවි කළේ රුපියල් 55ක මුදලකටයි.\nකෙසේ වෙතත් එම වැඩපිළිවෙළ ද දින දෙකකට සීමාවූයේ බිත්තර මිල සම්බන්ධයෙන් මතුව තිබූ අර්බුදයට විසඳුමක් ලබා නොදෙමින්.\nජනතාව පවසන්නේ බිත්තර මිල ශීඝ්‍රයෙන් ඉහළ යාම මෙන්ම බිත්තර හිඟයට විකල්පයක් ලෙස බිත්තර ආනයනය කිරීමට හෝ රජය පියවර ගත යුතු බවයි.",
       "URL": "https://www.hirunews.lk/324081/රටින්-ගෙනත්-හරි-බිත්තර-දෙන්න-බිත්තර-නිෂ්පාදකයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=629"
}