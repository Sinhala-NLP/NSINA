{
       "Source": "hirunews",
       "Timestamp": "Thursday, 16 September 2021 - 18:32",
       "Headline": "විරාත් කෝලි T20 නායකත්වයට සමුදීමට තීරණය කරයි",
       "News Content": "ඉන්දීය ක්‍රිකට් කණ්ඩායමේ නායක විරාට් කෝලි පන්දු වාර විස්සයි විස්ස කණ්ඩායමේ නායකත්වයෙන් ඉල්ලා අස්වීමට තීරණය කර තිබෙනවා.\nට්විටර් පණිවුඩයක් නිකුත් කරමින් ඔහු සඳහන් කළේ එළඹෙන විස්සයි විස්ස ලෝක කුසලාන ක්‍රිකට් තරගාවලියෙන් පසු තමා මෙලෙස ඉවත් වන බවයි.\nඒ සම්බන්ධයෙන් තමා ඉන්දීය ක්‍රිකට් ආයතනයේ ලේකම් ජයිෂා, සභාපති සව්රව් ගංගුලි හා තේරීම් කමිටුව සමග ද සාකච්ඡා කළ බවයි විරාට් කෝලි වැඩිදුරටත් සදහන් කළේ.\nඑමෙන්ම පුහුණුකරු මෙන්ම උප නායක රෝහිත් ශර්මා සමග ද ඔහු සිය ඉවත්වීම සම්බන්ධයෙන් සාකච්ඡා කළ බවත් අදාළ ට්විටර් සටහනේ දැක්වෙනවා.\nකෙසේ වෙතත්, ඔහු තවදුරටත් ටෙස්ට් හා එක්දින කණ්ඩායමේ නායකයා ලෙස කටයුතු කරනු ඇති.\nමේවන විට පන්දුවාර 20 තරග 45කදී කෝලි ඉන්දීය කණ්ඩායමේ නායකයා ලෙස කටයුතු කර ඇති අතර ඉන් තරග 29ක් ජයග්‍රහණ සඳහා මෙහෙයවූවා.\nකෝලිගෙන් හිස්වන ඉන්දීය පන්දුවාර 20 නායකත්වය සඳහා බොහෝදුරට රෝහිත් ශර්මාව පත් කරනු ඇති.",
       "URL": "https://www.hirunews.lk/282392/විරාත්-කෝලි-t20-නායකත්වයට-සමුදීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1688"
}