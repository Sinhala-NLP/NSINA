{
       "Source": "hirunews",
       "Timestamp": "Friday, 03 June 2022 - 13:52",
       "Headline": "ජලභීතිකා රෝගයට ලබාදෙන එන්නත හිඟ වෙයි (වීඩියෝ)",
       "News Content": "ජලභීතිකා රෝගය වෙනුවෙන් මිනිසුන්ට ලබාදෙන එන්නතේ හිඟයක් පවතින බැවින් රෝග පාලනයට පියවර ගත යුතු බව සෞඛ්‍ය අංශ පෙන්වා දෙනවා.\nමහජන සෞඛ්‍ය පශු වෛද්‍ය සේවා අධ්‍යක්ෂ වෛද්‍ය එ.ඩී.කිත්සිරි පෙන්වා දුන්නේ, හැකි ඉක්මනින් ගෘහාශ්‍රිතව ඇති කරන සත්වයින් එන්නත් කර ගන්නා ලෙසයි.\nජලභීතිකාව හේතුවෙන් වසරකට මරණ 25 ක් 30 ක් අතර ප්‍රමාණයක් මෙරටින් වාර්තා වනවා.\nමෙම වසරේ මේදක්වා ජලභීතිකාව හේතුවෙන් සිදුව ඇති මරණ සංඛ්‍යාව 13 ක්.\nඒ අතුරන් නරියෙකු සපා කෑමෙන් සහ බළළෙකු සපා කෑමෙන් ද මරණ දෙකක් වාර්තා වී විශේෂත්වයක්.\nනිවසේ ඇති කරන සුනඛයින් බළලුන් ඇතුළු සත්වයින්ට ජලබීතිකා එන්නත ලබාදීමෙන් රෝගය පාලනය කර ගත හැකියි.\nකෙසේ වෙතත්, රට තළ පවතින ඖෂධ හිඟයත් සමඟ ජලභීතිකා රෝගය ඇති සතෙකු සපා කෑවොත් මිනිසුන්ට ලබා දෙන එන්නත ද මේ වන විට හිඟ වී තිබෙනවා.\nරෝග පාලනය සඳහා ගතු යුතු පියවර සම්බන්ධයෙන් ද අධ්‍යක්ෂවරයා කරුණු පැහැදිලි කළා.\nමේ අතර, මෙරට ඖෂධ හිඟය වෙනුවෙන් පරිත්‍යාග ලබා ගැනීමේ ව්‍යාපෘතියකට ලන්ඩනයේ ශ්‍රී ලංකික තරුණයෙකු ඉදිරිපත්ව තිබෙනවා.\nමිතිල වනසිංහ නම් මෙම තරුණයා අරමුදල් සොයා ගැනීම වෙනුවෙන් පාපැදියෙන් ලන්ඩනයේ සිට පැරීසිය දක්වා ගමන් කරනවා.\nඔහු ප්‍රකාශ කළේ ඖෂධ මිලදී ගැනීම වෙනුවෙන් පවුම් 10000 ක මුදලක් එකතු කර දීම සිය අපේක්ෂාව බවයි.",
       "URL": "https://www.hirunews.lk/306108/ජලභීතිකා-රෝගයට-ලබාදෙන-එන්නත-හිඟ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1121"
}