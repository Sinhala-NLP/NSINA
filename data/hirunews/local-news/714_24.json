{
       "Source": "hirunews",
       "Timestamp": "Wednesday, 23 November 2022 - 13:18",
       "Headline": "අම්බුළුවාවේ ඉදි කෙරෙන ජලාශයක් ගැන ගැටලුවක්",
       "News Content": "අම්බුළුවාව - ජෛව විවිධත්ව සංකීර්ණය පිහිටි කඳුවැටියේ ස්වභාවික ජල උල්පත් හරස් කරමින් ඉදි කෙරෙන ජලාශයට ප්‍රදේශවාසීන් විරෝධය පළ කරනවා.\nවගා කටයුතු සඳහා මෙම ජලාශය ඉදි කෙරෙන අතර, ප්‍රදේශවාසීන් සඳහන් කළේ මේ හේතුවෙන් තමන්ට පානීය ජලය ලබාගැනීමේදී ගැටළු මතුවී ඇති බවයි.\nමෙවැනි ජලාශයක් ඉදි කළහොත් අම්බුළුවාව ජෛව විවිධත්ව සංකීර්ණයේ නායයෑම් ඇතිවිය හැකි බව ද ඔවුන් පෙන්වා දෙනවා.\nඅප මේ සම්බන්ධයෙන් ජෙව විවිධත්ව සංකීර්ණය භාර පරිපාලන අධ්‍යක්ෂ මණ්ඩලයේ ප්‍රධානියෙකු වන ජී.ඩබ්ලිව්. චන්ද්‍රරත්නගෙන් විමසීමක් කළ අතර, ඔහු කියා සිටියේ ආයතනයේ සේවකයින්ගේ වැටුප් ගෙවීමේ ගැටළුවට විසඳුමක් ලබාගැනීමේ අරමුණින් සිදු කෙරෙන වගා ව්‍යාපෘතියකට අදාළව මෙම ජලාශය ඉදි කෙරෙන බවයි.",
       "URL": "https://www.hirunews.lk/321077/අම්බුළුවාවේ-ඉදි-කෙරෙන-ජලාශයක්-ගැන-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=714"
}