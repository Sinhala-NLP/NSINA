{
       "Source": "hirunews",
       "Timestamp": "Thursday, 19 January 2017 - 13:09",
       "Headline": "සීමානිර්ණය ප්‍රමාද වුණොත් ගම්මන්පිල උසාවියට",
       "News Content": "සීමානිර්ණ අභියාචනා විමර්ශන කමිටු වාර්තාව 31 වනදා වනවිට ගැසට් නොකළහොත් අධිකරණය හමුවට යන බව පිවිතුරු හෙළ උරුමය පවසනවා.\nඑම පක්ෂයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල හිරු ප්‍රවෘත්ති අංශය කළ විමසීමකදීයි මේ බව කියා සිටියේ.\nමේ අතර සීමානිර්ණ අභියාචනා විමර්ශන කමිටු වාර්තාව ගැසට් කිරීමට ප්‍රථම සුළු පක්ෂ සමඟ අනිවාර්යයෙන් සාකච්ඡා කළ යුතු බව ශ්‍රී ලංකා මුස්ලිම් කොංග්‍රසයේ නායක, අමාත්‍ය රවුෆ් හකීම් ඊයේ ප්‍රකාශ කළා.\nනව ආණ්ඩුක්‍රම ව්‍යවස්ථාව සහ මැතිවරණ ක්‍රමය පිළිබඳව ඊ.පී.ඩී.පී. සහ දෙමළ ප්‍රගතිශීලී සන්ධානය ඇතුලු සුළු පක්ෂ කිහිපයක නායකයින් පැවැත්වූ සාකච්ඡාවකින් පසුවයි ඔහු මේ බව කියා සිටියේ.",
       "URL": "https://www.hirunews.lk/152411/සීමානිර්ණය-ප්‍රමාද-වුණොත්-ගම්මන්පිල-උසාවියට",
       "Category": "Local News",
       "Parent URL": "https://www.hirunews.lk/local-news.php?pageID=4702"
}