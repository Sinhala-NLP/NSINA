{
       "Source": "hirunews",
       "Timestamp": "Monday, 20 June 2022 - 16:18",
       "Headline": "නවුෆර් මවුලවි ඇතුලු විත්තිකරුවන්ට එරෙහි නඩුවේ පූර්ණ නඩු විභාග සම්මන්ත්‍රණය අගෝස්තු හතරවනදා සිට",
       "News Content": "පාස්කු ප්‍රහාරය සම්බන්ධයෙන් චෝදනා එල්ලවී සිටින නවුෆර් මවුලවි ඇතුලු විත්තිකරුවන් 25 දෙනෙකුට එරෙහිව පවරා ඇති නඩුවේ පූර්ණ නඩු විභාග සම්මන්ත්‍රණය ලබන අගෝස්තු හතරවනදා ආරම්භ කිරීමට නියමිත බව කොළඹ විශේෂ ත්‍රිපුද්ගල විනිසුරු මඩුල්ල අද දැනුම් දුන්නා.\nඒ, එම නඩුව දමිත් තොටවත්ත, අමල් රණරාජා සහ නවරත්න මාරසිංහ යන ත්‍රිපුද්ගල විනිසුරු මඩුල්ල හමුවේ කැඳවූ අවස්ථාවේදියි.\nපාස්කු ප්‍රහාරය එල්ල කරන බවට තොරතුරු දැන තිබියදීත් ඒ සම්බන්ධයෙන් කරුණු වසන් කිරීම සහ එම ප්‍රහාරවලට ආධාර අනුබලදීම ඇතුලු අධිචෝදනා 23,270ක් යටතේ මොවුන්ට එරෙහිව නීතිපතිවරයා නඩු පවරා තිබෙනවා.\nවිවිධ බන්ධනාගාරවල රඳවා සිටින මෙම විත්තිකරුවන් 25 දෙනා බන්ධනාගාර නිලධාරීන්ගේ දැඩි ආරක්ෂාව යටතේ අද අධිකරණයට ඉදිරිපත් කර තිබූ බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/307687/නවුෆර්-මවුලවි-ඇතුලු-විත්තිකරුවන්ට-එරෙහි-නඩුවේ-පූර්ණ-නඩු-විභාග-සම්මන්ත්‍රණය-අගෝස්තු-හතරවනදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=1081"
}