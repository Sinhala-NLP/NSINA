{
       "Source": "hirunews",
       "Timestamp": "Saturday, 12 November 2022 - 7:54",
       "Headline": "කර්සන් නගරයෙන් රුසියානු හමුදා ඉවත්වීමත් සමඟ යුක්රේන සොල්දාදුවන් ජය සමරයි",
       "News Content": "කර්සන් නගරයෙන් සිය හමුදා ඉවත්වූ බවට රුසියාව ප්‍රකාශ කිරීමත් සමඟ යුක්රේන සොල්දාදුවන් සහ වැසියන් ප්‍රීතිඝෝෂා නගමින් සිය සමරා තිබෙනවා.\nවිදෙස් වාර්තා සඳහන් කළේ ඔවුන් යුක්රේන ධජය රැගෙන වීථිවල සැරිසරමින් මෙලෙස ජය සැමරූ බවයි.\nඑමෙන්ම යුක්රේන සොල්දාදුවන් කර්සන් නගරය වෙත පැමිණෙන අවස්ථාවේ දී ජනතාව විසින් ඔවුන් උණුසුම් ලෙස පිළිගෙන තිබෙනවා.\nමේ අතර නිවේදනයක් නිකුත් කරමින් රුසියාව සඳහන් කළේ සිය සොල්දාදුවන් 30,000 ක් සහ යුද රථ 5000 කට අධික ප්‍රමාණයක් කර්සන් නගරයෙන් ඉවත් කරගත් බවයි.\nපෙබරවාරියේ ආරම්භ කළ ආක්‍රමණයේ දී රුසියානු හමුදාව සම්පූර්ණයෙන්ම යටත් කරගත් ප්‍රධානතම නගරය වන්නේ කර්සන් නගරයයි.",
       "URL": "https://www.hirunews.lk/320202/කර්සන්-නගරයෙන්-රුසියානු-හමුදා-ඉවත්වීමත්-සමඟ-යුක්රේන-සොල්දාදුවන්-ජය-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=740"
}