{
       "Source": "hirunews",
       "Timestamp": "Wednesday, 24 August 2022 - 10:12",
       "Headline": "කාබනික සහ රසායනික පොහොර යොදා ගනිමින් වී වගාව සිදු කිරීමේ පර්යේෂණයක් සාර්ථක වෙයි",
       "News Content": "මෙවර මහ කන්නය සඳහා සියයට 70ක් රසායනික පොහොර සහ සියයට 30ක් කාබනික පොහොර යොදාගෙන වී වගා කිරීම සම්බන්ධයෙන් බතලේගොඩ වී පර්යේෂණ ආයතනය සිදු කළ පර්යේෂණයක් සාර්ථක වී තිබෙනවා.\nසියයට සියයක් කාබනික පොහොර යොදා ගනිමින් වී වගා කිරීම හේතුවෙන් පසුගිය මහ කන්නය අසාර්ථකවීම නිසා මෙම පර්යේෂණය සිදු කළ බවයි කෘෂිකර්ම දෙපාර්තමේන්තුව අධ්‍යක්ෂ ජනරාල් ආචාර්ය ජයන්ත ද සිල්වා සඳහන් කළේ.\nඒ අනුව, ලබන මහ කන්නයේ දී විද්වතුන්ගේ නිර්දේශය මත සියයට 70ක් රසායනික පොහොර සහ සියයට 30ක් කාබනික පොහොර යොදා ගනිමින් වී වගාව සිදු කිරීමට යි කෘෂිකර්ම අමාත්‍යාංශය තීරණය කර ඇත්තේ.",
       "URL": "https://www.hirunews.lk/313590/කාබනික-සහ-රසායනික-පොහොර-යොදා-ගනිමින්-වී-වගාව-සිදු-කිරීමේ-පර්යේෂණයක්-සාර්ථක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=918"
}