{
       "Source": "hirunews",
       "Timestamp": "Monday, 20 March 2017 - 8:01",
       "Headline": "විශ්වවිද්‍යාල සිහිනය බොඳවූ දෙහිඅත්තකණ්ඩිය සිසුවිය",
       "News Content": "විශ්වවිද්‍යාල ප්‍රවේශය ලබාගැනීම උසස්පෙළ විභාගය සදහා පෙනී සිටින සෑම ශිෂ්‍යයෙකුගේම සිහිනයක් වුවද තම සුළු වරදකින් වුවද එම සිහිනය බොඳව යාහැකියි.\nඑවැනි අතපසුවිමකින් සරසවි වරම් අහිමිකර ගත් සිසුවියක් පිළිබදව පුවතක් දෙහිඅත්තකණ්ඩිය - සිරිපුර ප්‍රදේශයෙන් වාර්තා වනවා.\nදෙහිඅත්තකණ්ඩිය - සිරිපුර ප්‍රදේශයේ පදිංචි හසිනි සදමාලි විජේරත්න කලා විෂයෙන් උසස් පෙළ සදහා පෙනීසිට සෞන්දර්ය කලා විශ්වවිද්‍යාලයට ඇතුලත් වීම සදහා සුදුසුකම් ලබනවා.\nනමුත් විශ්ව විද්‍යාල ප්‍රවේශය සදහා ඉදිරිපත් කල අයැදුම්පතෙහි තිබූ අඩුපාඩුවක් හේතුවෙන් ඇයට සරසවි වරම් අහිමිවන බවයි විශ්ව විද්‍යාල ප්‍රතිපාදන කොමිෂන් සභාව දැනුම්දී තිබුනේ.",
       "URL": "https://www.hirunews.lk/157261/විශ්වවිද්‍යාල-සිහිනය-බොඳවූ-දෙහිඅත්තකණ්ඩිය-සිසුවිය",
       "Category": "Local News",
       "Parent URL": "https://www.hirunews.lk/local-news.php?pageID=4605"
}