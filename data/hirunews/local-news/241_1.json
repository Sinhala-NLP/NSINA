{
       "Source": "hirunews",
       "Timestamp": "Saturday, 24 June 2023 - 11:33",
       "Headline": "මියගිය පියා හීනෙන් කියූ මැණික් මුට්ටිය ගන්න කැණීම් කළ දෙදෙනෙකු අත්අඩංගුවට",
       "News Content": "මැණික් මුට්ටියක් සොයා කැනීම්  කටයුතු කළ පුද්ගලයින් දෙදෙනෙකු ගලිගමුවේ දී කෑගල්ල කොට්ඨාස අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ නිකවැරටිය ප්‍රදේශයේ පදිංචි පෙදරේරුවකු සහ විදුලි කාර්මිකයකු ය. වඩු කාර්මිකයාගේ මියගිය පියා හීනෙන් පැමිණ කියූ මැණික් මුට්ටියක් ගැනීමට මෙලෙස කැණීම් කටයුතු කළ බව ඔහු පොලිසියට පවසා තිබෙනවා.\nසැකකරුවන් සතුව තිබී කළුගල් පිපිරවීමට යොදාගන්නා ඇමෝනියා ග්‍රෑම් දෙසිය හැත්තෑවක්, ජෙලට්නයිට් කූරක්,කොම්ප්‍රෙසර් යන්ත්‍රයක් සහ  පූජා භාණ්ඩ රැසක් සොයා ගත් බව පොලිසිය පවසයි.\nඅත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/338921/මියගිය-පියා-හීනෙන්-කියූ-මැණික්-මුට්ටිය-ගන්න-කැණීම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=241"
}