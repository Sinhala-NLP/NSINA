{
       "Source": "hirunews",
       "Timestamp": "Wednesday, 15 December 2021 - 14:11",
       "Headline": "කිරි නිෂ්පාදන ඉහළ නැංවිම සඳහා රුපියල් මිලියන 2000 වෙන් කෙරේ",
       "News Content": "කිරි නිෂ්පාදන ඉහළ නැංවීම සඳහා කිරි ගොවීන් 4000කට ලබන වසර සඳහා රුපියල් මිලියන 2000ක් වෙන් කර තිබෙනවා.\nකෘෂිකර්ම අමාත්‍යාංශය සඳහන් කළේ කුඩා වතු හිමියන්ගේ කෘෂි ව්‍යාපාර හවුල්කාරීත්ව වැඩසටහන යටතේ මෙලෙස මුදල් වෙන් කරන බවයි.\nඒ අනුව මධ්‍යම, වයඹ, උතුරුමැද, ඌව, රත්නපුර සහ මුලතිව් දිස්ත්‍රික්කවල කිරි ගොවීන් සඳහා මෙම මුදල් වෙන් කරනු ලබනවා.\nඑමෙන්ම දියර කිරි නිෂ්පාදනයට සම්බන්ධ කිරි ගොවීන්ට සිය නිෂ්පාදන පහසුවෙන් අලෙවි කර ගැනීම සඳහා මැදවච්චිය, පුත්තලම, මාතලේ, ගම්පොළ, බණ්ඩාරවෙල සහ නාවලපිටිය යන ප්‍රදේශවල නව කිරි එකතු කිරීමේ මධ්‍යස්ථාන ඉදිකිරීමට නියමිතයි.",
       "URL": "https://www.hirunews.lk/291112/කිරි-නිෂ්පාදන-ඉහළ-නැංවිම-සඳහා-රුපියල්-මිලියන-2000-වෙන්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1492"
}