{
       "Source": "hirunews",
       "Timestamp": "Tuesday, 03 November 2020 - 16:38",
       "Headline": "තුර්කි භූ කම්පනයෙන් සුන්බුන් වලට යටවූ දැරියක් පැය 91කට පසු බේරාගැනේ (ඡායාරූප)",
       "News Content": "තුර්කියේ ඉස්මීර් නුවර ඇති වූ භූ කම්පනයේ සුන්බුන්වලට යටවී සිටි කුඩා දැරියක දින 04 කට ආසන්න කාලයකට පසු නිරුපද්‍රිතව මුදා ගැනීමට හැකිව තිබෙනවා.\nඒජියන් මුහුදු කලාපයේ පසුගිය සිකුරාදා ඇති වූ ප්‍රබල භූ කම්පනයෙන් පුද්ගලයන් 104 දෙනෙකු ජිවිතක්ෂයට පත්වූ අතර, ඉන් බහුතරයක් ඉස්මීර් නුවර වැසියන්.\nජිවිතාරක්ෂක කණ්ඩායමකට අද හමුවූ අයිඩා ගෙසින් නමැති වයස අවුරුදු 3 ක් හෝ 4 ක් වන දැරිය, තුර්කි රජයේ අමාත්‍යවරයෙකු හැඳින්වූයේ විස්මිත ප්‍රාතිහාර්යක් ලෙසයි.\nහමුවන විට ගොඩනැගිලි සුන්බුන් සහ දූවිල්ලෙන් වැසී සිටි දැරිය සිනහ නැගූයේ ඇය තමන් අපේක්ෂාවෙන් සිටි අයුරින් බව ජිවිතාරක්ෂකයෙකු සඳහන් කළා.",
       "URL": "https://www.hirunews.lk/253929/තුර්කි-භූ-කම්පනයෙන්-සුන්බුන්-වලට-යටවූ-දැරියක්-පැය-91කට-පසු-බේරාගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2353"
}