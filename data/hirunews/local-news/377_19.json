{
       "Source": "hirunews",
       "Timestamp": "Monday, 01 May 2023 - 13:39",
       "Headline": "මැයි දින සැමරුම් තදබදය අවම කිරීමට විකල්ප මාර්ග භාවිත කරන්න උපදෙස්",
       "News Content": "මැයි දින පෙළපාලි හා රැලි පැවැත්වෙන ස්ථාන සහ මාර්ග වෙනුවට විකල්ප මාර්ග භාවිත කරන ලෙස පොලිසිය මහජනතාවගෙන් ඉල්ලීමක් කරනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව විසින් පෙන්වා දෙන්නේ, අත්‍යවශ්‍ය කරුණකට හැර එම මාර්ග භාවිත කිරීමෙන් වැළකීමෙන් රථ වාහන තදබදය අවම කරගත හැකි බවයි.\nඑමෙන්ම මැයි දින රැලි සහ පෙළපාලි සඳහා විශේෂ ආරක්ෂක වැඩපිළිවෙලක් සහ විශේෂ රථවාහන සැළැස්මක් ක්‍රියාත්මකයි.\nඒ අනුව කොළඹ, නුගේගොඩ, මහනුවර, නුවරඑළිය සහ හැටන් ප්‍රදේශවල පැවැත්වීමට නියමිත රැලි සහ පෙළපාලි හේතුවෙන් විශේෂ රථවාහන සැළැස්මක් ක්‍රියාත්මක කර තිබෙනවා.",
       "URL": "https://www.hirunews.lk/333940/මැයි-දින-සැමරුම්-තදබදය-අවම-කිරීමට-විකල්ප-මාර්ග-භාවිත-කරන්න-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=377"
}