{
       "Source": "hirunews",
       "Timestamp": "Wednesday, 14 June 2023 - 19:27",
       "Headline": "සංචිත අඩුනොකර වාහන ගෙන්වන්න ආනයනකරුවන් සූදානම් (වීඩියෝ)",
       "News Content": "රට තුළ පවතින විදේශ සංචිත යොදා නොගනිමින් වාහන ආනයනය කිරීමට තමන්ට හැකියාව පවතින බව සමස්ත ලංකා වාහන අනයනකරුවන්ගේ සංගමය පවසනවා.\nවාහන ආනයනය සම්බන්ධයෙන් යළිත් වරක් සමාජ අවධානය යොමුවුණේ වාහන ආනයනය කිරීම සම්බන්ධයෙන් ජාතික ආර්ථිකය හා භෞතික සැළසුම් පිළිබඳ ආංශික අධීක්ෂණ කාරක සභාවේදී සංවාදයට ලක්වීමත් සමගයි.\nවාහන ආනයනය අත්හිටුවීම ඇතුළු භාණ්ඩ ආනයනයට පනවා ඇති සීමාවන් හේතුවෙන් මේ වසරේ අයවැයෙන් අපේක්ෂා කරන ආදායම ලඟාකර ගැනීමට රේගුවට නොහැකි වී ඇති බවයි එහිදී රේගු නිලධාරින් ප්‍රකාශ කළේ.\nමේ අතර ඇමෙරිකානු ඩොලරයට සාපේක්ෂව රුපියල අද අවප්‍රමාණය වී තිබෙනවා.\nඒ අනුව, එහි විකුණුම් මිල රුපියල් 318 යි ශත 99 ක් ලෙස අද දැක්වුණු අතර, ගැණුම් මිල සටහන් වුණේ රුපියල් 303 යි ශත 19 ක් ලෙසයි.\nඊයේ එහි විකුණුම් මිල රුපියල් 309 යි ශත 22 ක් ලෙස දැක්වුණු අතර ගැණුම් මිල රුපියල් 294 යි ශත 91 ක් ලෙස සටහන් වුණා.",
       "URL": "https://www.hirunews.lk/337950/සංචිත-අඩුනොකර-වාහන-ගෙන්වන්න-ආනයනකරුවන්-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=268"
}