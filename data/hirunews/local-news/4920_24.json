{
       "Source": "hirunews",
       "Timestamp": "Tuesday, 16 August 2016 - 13:10",
       "Headline": "විභාග වංචා අවම කිරීමට අධ්‍යාපන අනධ්‍යයන සේවකයන් යොදවන්නැයි ඉල්ලීමක්",
       "News Content": "සාමාන්‍ය පෙළ සහ උසස් පෙළ වැනි ජාතික විභාග වලදී සිදුවිය හැකි වංචා දූෂණ අවම කර ගැනීම සඳහා විභාගශාලා සේවකයන් ලෙස අධ්‍යාපන අනධ්‍යයන සේවකයන් යොදවන ලෙස, අධ්‍යාපන අනධ්‍යයන සේවක සංගමය ඉල්ලීමක් කරනවා.\nඑහි ප්‍රධාන ලේකම් අජිත් කේ. තිලකරත්න කොළඹ අද පැවති මාධ්‍ය හමුවකට එක්වෙමින් කියා සිටියේ විභාග ශාලාධිපතිවරයෙකුට විභාග කාර්ය සහයකයන් ලෙස  ඕනෑම අයෙකු යොදවා ගත හැකි බවයි.\nමේ නිසා විභාග වංචා සිදුවීමට වැඩි අවස්ථාවක් පවතින බවද ඔහු ප්‍රකාශ කළා.\nඑමෙන්ම මේ දිනවල පැවැත්වෙන උසස් පෙළ විභාගයේ ශාලාධිපතිවරුන් සිදුකර ඇති වංචා සම්බන්ධයෙන් කුරුණෑගල, මාතර, නුවරඑළිය සහ අනුරාධපුර දිස්ත්‍රික්ක වලින් තොරතුරු වාර්තා වී ඇති බවද අනධ්‍යයන සේවක සංගමයේ ප්‍රධාන ලේකම්වරයා වැඩිදුරටත් සදහන් කළා.",
       "URL": "https://www.hirunews.lk/140753/විභාග-වංචා-අවම-කිරීමට-අධ්‍යාපන-අනධ්‍යයන-සේවකයන්-යොදවන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4920"
}