{
       "Source": "hirunews",
       "Timestamp": "Thursday, 15 July 2021 - 12:51",
       "Headline": "ඔන්ලයින් ගුරු වර්ජනයට දින 4 යි (වීඩියෝ)",
       "News Content": "කොරෝනා අසාදනය වී නොමැති බව තහවුරු වී ඇති වෘත්තීය සමිති නියෝජිතයන් නිරෝධායනයෙන් නිදහස් කරන්නේ නම් පමණක් අධ්‍යාපන අමාත්‍යවරයා සමග සාකච්ඡාවකට සූදානම් බව ලංකා ගුරු සංගමය ප්‍රකාශ කළා.\nඑහි සභාපති ප්‍රියන්ත ප්‍රනාන්දු මේ බව කියා සිටියේ ඔන්ලයින් ගුරු වර්ජනය සම්බන්ධයෙන් හිරු ප්‍රවෘත්ති අංශයට අදහස් පළ කරමින්.\nමේ අතර, ගුරු හා විදුහල්පති සංගම් 42 ක් ආරම්භ කර ඇති ඔන්ලයින් ඉගැන්වීම් වලින් ඉවත් වීමේ වෘත්තීය ක්‍රියාමාර්ගය අද 4 වන දිනටත් ක්‍රියාත්මක වනවා.\nගුරුවරුන් සහ විදුහල්පතිවරුන් මෙම ඔන්ලයින් වර්ජනය ආරම්භ කලේ පසුගියදා බත්තරමුල්ල ප්‍රදේශයේ පැවති විරෝධතාවයේදී අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත මුදාහැරුණු වෘත්තීය සමිති නියෝජිතයින් නිරෝධායනයට රැගෙන යාමට විරෝධය පළ කරමින්.",
       "URL": "https://www.hirunews.lk/277022/ඔන්ලයින්-ගුරු-වර්ජනයට-දින-4-යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1819"
}