{
       "Source": "hirunews",
       "Timestamp": "Wednesday, 24 November 2021 - 16:45",
       "Headline": "අලුත්වන අලුත් කඩේ අධිකරණය",
       "News Content": "කොළඹ දිසා අධිකරණ පරිශ්‍රයෙහි ගොඩනැගිලි වල පැවති අබලන් තත්වය හේතුවෙන් අධිකරණ කටයුතු සිදු කිරීමේදී සිදුවන අපහසුතාවයන් වලක්වා ගැනීම සඳහා එම ගොඩනැගිලි නවීකරණය කර තිබෙනවා.\nඅද එම නවීකරණය කරන ලද ගොඩනැගිලි  නිරීක්ෂණය කිරීම සඳහා  අධිකරණ අමාත්‍ය ජනාධිපති නීතිඥ අලි සබ්රි පැමිණියා.\nවර්තමානය වන විට ස්ථාවර දිසා අධිකරණ සංකීර්ණය තාවකාලික ස්ථානයකට ගෙන ගොස් අධිකරණ කටයුතු පවත්වාගෙන යන අතර නවීකරණය වන අධිකරණ සංකීර්ණයෙහි වැඩ කටයුතු සම්පුර්ණයෙන්ම නිම කිරීමෙන් අනතුරුව දිසා අධිකරණයෙහි වැඩ කටයුතු නැවත ආරම්භ කල හැකි අතර නවීන පහසුකම් වලින් සමන්විත මෙම අධිකරණ සංකීර්ණයෙහි මාර්ගගත ක්‍රමවේදය ඔස්සේ නඩු කටයුතු සිදුකිරීම සඳහා දත්ත පරිඝණක ගත කිරීමේ කටයුතුද  මේ වන විටත් සාර්ථකව සිදු වෙමින් පවතිනවා.",
       "URL": "https://www.hirunews.lk/289041/අලුත්වන-අලුත්-කඩේ-අධිකරණය",
       "Category": "Local News",
       "Parent URL": "https://www.hirunews.lk/local-news.php?pageID=1540"
}