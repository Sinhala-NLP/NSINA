{
       "Source": "hirunews",
       "Timestamp": "Tuesday, 27 July 2021 - 12:45",
       "Headline": "ලංකා සමසමාජ පක්ෂය සහ පෙරටුගාමී අතර හමුවක්",
       "News Content": "ලංකා සමසමාජ පක්ෂය සහ පෙරටුගාමී සමාජවාදී පක්ෂය අතර හමුවක් ඊයේ (26) පැවැත්වුණා.\nලංකා සමසමාජ පක්ෂ මූලස්ථානයේ පැවති මෙම සාකච්ඡාවට එහි ප්‍රධාන ලේකම් මහාචාර්ය තිස්ස විතාරණ ඇතුළු පිරිසක් මෙන්ම, පෙරටුගාමී සමාජවාදී පක්ෂය නියෝජනය කරමින් එහි ප්‍රධාන ලේකම් කුමාර් ගුණරත්නම් ඇතුළු පිරිසක් එක්ව සිටියා.\nමෙහිදී ඉදිරියේදී ජනතාවට බලපාන පොදු ගැටලු මෙන්ම කොතලාවල ආරක්ෂක විද්‍යා පීඨ පනතට විරෝධය පළ කිරීමේදී එක්ව කටයුතු කිරීමට ද තීරණය වී තිබෙනවා.\nමේ අතර, මේ වනවිට පෙරටුගාමී සමාජවාදී පක්ෂය සහ ශ්‍රී ලංකා කොමියුනිස්ට් පක්ෂය අතර සාකච්ඡාවක් ද ක්‍රියාත්මකයි.\nඊට පෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව, අධ්‍යාපන ලේකම් පුබුදු ජයගොඩ සහ පාලක ලේකම් චමීර කොස්වත්ත එක්ව සිටිනවා.",
       "URL": "https://www.hirunews.lk/278134/ලංකා-සමසමාජ-පක්ෂය-සහ-පෙරටුගාමී-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1793"
}