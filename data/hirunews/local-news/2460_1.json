{
       "Source": "hirunews",
       "Timestamp": "Saturday, 12 September 2020 - 12:55",
       "Headline": "දිළිඳු පවුලකට කරුණා ඇස යොමුකළ පාසලක් (වීඩියෝ)",
       "News Content": "දරුවන්ගේ කුස පිරවීමත් ඇස් පෑදිමත් සෑම දෙමව්පියෙකුගේම ප්‍රධානතම බලාපොරොත්තුවයි.\nඒ බලාපොරොත්තු දෙකම සුන් වූ දිළිඳු පවුලකට කරුණා ඇස යොමුකළ පාසලක් පිළිබඳව ගිනිගත්හේන ප්‍රදේශයෙන් අපට වාර්තා වුණා.\nමේ ගිනිගත්හේන මධ්‍ය මහා විද්‍යාලයයි.\nවෙනදා මෙන් පාසල් පැමිණි 6 ශ්‍රේණියේ දියණියක් පාසලේ නියෝජ්‍ය විදුහල්පතිනියට මේ ලිපිය භාරදුන්නා.\nඑය ලියා තිබුණේ සිසුවියගේ මව විසින්.\nදෑස් හරිහැටි නොපෙනන තමාට දරුවන්ගේ කුස පිරවීමට නොහැකි තත්ත්වයක් උදා වී ඇති බවයි එම ලිපියේ සඳහන් වුණේ.\nදරුවන් හෙට දිනයේ පාසල් එවීමට නොහැකි තත්ත්වයක් මතුව ඇති බවත් මේ අසරණ මව සඳහන් කර තිබුණා.\nඒ කඳුළු සටහන දුටු පාසලේ ආචාර්ය මණ්ඩලය එදිනම ඒ දරුවන්ගේ නිවස සොයා ගියා.",
       "URL": "https://www.hirunews.lk/250025/දිළිඳු-පවුලකට-කරුණා-ඇස-යොමුකළ-පාසලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2460"
}