{
       "Source": "hirunews",
       "Timestamp": "Saturday, 19 September 2020 - 8:56",
       "Headline": "පාරිභෝගික අධිකාරියෙන් ගම්පහ ප්‍රදේශයේ වැටලීමක්",
       "News Content": "ගම්පහ ප්‍රදේශ කිහිපයක පාරිභෝගික අධිකාරිය සිදුකරන ලද වැටලීම් කිහිපයකදී මිල ප්‍රදර්ශනය නොකර සහල්, ධාන්‍ය සහ කිරිපිටි විකිණීම සහ කල් ඉකුත් වූ ආහාර විකිණීමේ චෝදනාවලට මත වෙළදසැල් හිමියන් 12 දෙනෙකු ඊයේ අත්අඩංගුවට ගෙන තිබෙනවා.\nගම්පහ, ගනේමුල්ල, කිරිදිවිට, බෙම්මුල්ල, අමුණුගොඩ ඇටිකෙල්ගල්ල සහ වැලිවේරිය යන ප්‍රදේශවලින් මෙම වෙළදසැල් හිමියන් අත්අඩංගුවට ගෙන ඇති බවයි වාර්තා වන්නේ.\nඔවුන් ගම්පහ අධිකරණයට ඉදිරිපත් කිරීමෙන් අනතුරුව එක් අයෙකුට රුපියල් 5000 බැගින් රුපියල් 60,000 ක දඩ නියම කිරීමටයි අතිරේක මහේස්ත්‍රාත් ආර්.එස්.එම්. මහේන්ද්‍ර රාජා නියෝග කළේ.",
       "URL": "https://www.hirunews.lk/250585/පාරිභෝගික-අධිකාරියෙන්-ගම්පහ-ප්‍රදේශයේ-වැටලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2444"
}