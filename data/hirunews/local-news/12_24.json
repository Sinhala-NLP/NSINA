{
       "Source": "hirunews",
       "Timestamp": "Friday, 22 September 2023 - 19:47",
       "Headline": "අනියම් පෙමක් නිසා මිතුරා ඝාතනය කරයි (වීඩියෝ)",
       "News Content": "කුරුවිට, කොකෝවිට ප්‍රදේශයේ පුද්ගලයකු පැහැරගෙන ගොස් යකඩ මුගුරකින් පහර දී ඝාතනය කර තිබෙනවා.\nඝාතනයට ලක් වූ පුද්ගලයා සහ පහර දුන් පුද්ගලයා මිතුරන් දෙදෙනකු වන අතර ඔවුන් දැඩි ලෙස මත්ද්‍රව්‍ය භාවිතයට යොමු වූවන් බවයි පොලිසිය සඳහන් කළේ.\nපහරදීම සිදු කළ පුද්ගලයා තම මිතුරාගේ බිරිය සමඟ සම්බන්ධතාවක් පවත්වා ඇති අතර සැමියා විසින් ඔහු පිළිබඳ කළ ප්‍රකාශයක් අදාළ කාන්තාව ඝාතනය සිදු කළ මිතුරාට පවසා තිබෙනවා.\nඒ අනුව කෝපයට පත් ඔහු මිය ගිය පුද්ගලයාගේ නිවසට පැමිණ ඔහුට පහර දී තම නිවෙසට පැහැර ගෙන ගොස් මුගුරකින් පහර දී තිබුණා.\nඑම ශබ්දය ඇසී ප්‍රදේශවාසීන් පොලිසිය දැනුවත් කර තිබුණත් සිදු වූ බරපතළ තුවාල හේතුවෙන් 32 හැවිරිදි එම පුද්ගලයා රෝහල්ගත කිරීමෙන් පසු ජීවිතක්ෂයට පත් වුණ බවයි පොලිසිය පැවසුවේ.\nපහර දීම සිදු කළ පුද්ගලයා අද රත්නපුර පොලිසියට භාර වී ඇති අතර ඔහු මීට පෙර මත්ද්‍රව්‍ය ජාවාරමක් සම්බන්ධයෙන් ද රක්ෂිත බන්ධනාගාරගතව සිට ඇප මත සිටින අයෙක්.",
       "URL": "https://www.hirunews.lk/349120/අනියම්-පෙමක්-නිසා-මිතුරා-ඝාතනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=12"
}