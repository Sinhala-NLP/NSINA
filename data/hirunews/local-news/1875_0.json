{
       "Source": "hirunews",
       "Timestamp": "Saturday, 19 June 2021 - 12:03",
       "Headline": "අයර්ලන්ත සුපිරි තුන් ඉරියව් ක්‍රීඩකයා එක්දින පිටියට සමුදෙයි",
       "News Content": "අයර්ලන්තයෙන් බිහි වූ සුපිරි තුන් ඉරියව් ක්‍රීඩක කෙවින් ඕ බ්‍රයන් ජාත්‍යන්තර එක්දින ක්‍රිකට් පිටියට සමුදීමට තීරණය කර ඇති බව වාර්තා වනවා.\nමේ වනවිට 37 වන වියේ පසුවන කෙවින් අයර්ලන්තයෙන් බිහි වූ සුපිරිතම තුන් ඉරියව් ක්‍රීඩකයා ලෙසයි ක්‍රීඩා මාධ්‍ය වාර්තා කරන්නේ.\nඅයර්ලන්තය වෙනුවෙන් මේ වනවිට එක්දින තරඟ 153 කට ක්‍රීඩා කර ඇති ඔහු ලකුණු 3619ක් සහ කඩුලු 114ක් බිඳ දමා තිබෙනවා.\n2011 වසරේදී පැවති ලෝක කුසලාන තරඟාවලියේදී ප්‍රේක්ෂකයින් මවිත කරවමින් එංගලන්තයට එරෙහිව ලබාගත් ශතකය ඔහුගේ එක්දින දිවියේ හොඳම ඉනිම ලෙසයි ක්‍රිකට් විචාරකයින් දක්වන්නේ.\n2006 වසරේ දී ජාත්‍යන්තර එක්දින වරම් හිමිකරගත් කෙවින් ජෝශප් ඕ බ්‍රයන් තවදුරටත් 20 -20 සහ ටෙස්ට් තරඟ සඳහා ක්‍රීඩාකරන බවයි පවසා ඇත්තේ.\nවසර 15ක කාලයක් එක්දින පිටියේ අයර්ලන්තය වෙනුවෙන් ක්‍රීඩා කර ඇති කෙවින් ජාත්‍යන්තර එක්දින තරගවලදි වැඩිම උඩපන්දු රැකගත් ක්‍රීඩකයා ද වීම විශේෂත්වයක්.",
       "URL": "https://www.hirunews.lk/274714/අයර්ලන්ත-සුපිරි-තුන්-ඉරියව්-ක්‍රීඩකයා-එක්දින-පිටියට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1875"
}