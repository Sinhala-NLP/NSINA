{
       "Source": "hirunews",
       "Timestamp": "Thursday, 11 February 2021 - 13:36",
       "Headline": "නීති සංශෝධනයෙන් මාස දෙකක් තුළ, පළාත් සභා මැතිවරණ පැවැත්වීමේ සුදානමක්  (වීඩියෝ)",
       "News Content": "අවශ්‍ය නීති සංශෝධනයෙන් දෙමසක් තුළ පළාත් සභා මැතිවරණය පැවැත්වීමට හැකි බව මැතිවරණ කොමිෂන් සභාවේ සභාපති නීතීඥ නිමල් ජී. පුංචිහේවා මහතා පවසනවා.\nමල්වතු සහ අස්ගිරි මහනාහිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් ඔහු මේ බව සදහන් කලා.\nමහනුව ශ්‍රී දළදා මාළිගාවට ඊයේ පෙරවරුවේ පැමිණි මැතිවරණ කොමිෂන් සභාවේ සභාපතිවරයා දළදා සමිදුන් වැඳ පුදාගෙන ආශිර්වාද ලබා ගත්තා.\nඅනතුරුව ඔහු මල්වතු අස්ගිරි මහ නාහිමිවරුන් බැහැ දැක ආශිර්වාද ලබාගෙන තිබුණා.\nමැතිවරණ කොමිසමේ සභාපතිවරයා ඉන් අනතුරුව අනුරාධපුරයට පැමිණ ශ්‍රී මහා බෝධින් වහන්සේ වැදපුදාගත්තා.\nපසුව අටමස්ථානාධිපති පූජ්‍ය පල්ලේගම සිරි නිවාස නාහිමියන් බැහැදැක ආශිර්වාද ලබා ගත්තා.",
       "URL": "https://www.hirunews.lk/262306/නීති-සංශෝධනයෙන්-මාස-දෙකක්-තුළ-පළාත්-සභා-මැතිවරණ-පැවැත්වීමේ-සුදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2154"
}