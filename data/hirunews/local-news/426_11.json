{
       "Source": "hirunews",
       "Timestamp": "Saturday, 08 April 2023 - 15:51",
       "Headline": "මනාලයාගේ මගුල් රථේ ගැටී කතුන් දෙදෙනකු අවසන් ගමන් යති",
       "News Content": "විවාහ මංගල්‍යය උත්සවයක පැවැති මගුල් පෙරහැරක් නරඹමින් සිටි කාන්තාවන් දෙදෙනකු ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්ව ඇත්තේ ඉන්දියාවේ බිහාර් ප්‍රාන්තයේ පැවැති මංගල සාදයකින් පසුව පැවැත්වූ මංගල පෙරහැරේදියි.\nමනාලයා විසින් මගුල් රථය පදවාගෙන ගොස් ඇති අතර, මෙම අනතුර සිදුව ඇත්තේ මනාලයාගේ මොටෝරිය ඔවුන්ගේ මගුල් පෙරහැර නරඹමින් සිටි කාන්තාවන් දෙදෙනකුගේ ඇඟේ ගැටීමෙන්.\nවයස අවුරුදු 60ත් 70ත් වන කාන්තාවන් දෙදෙනකු ජීවිතක්ෂයට පත්ව ඇති අතර තවත් පස්දෙනෙකු තුවාල ලබා රෝහල්ගත කර තිබෙනවා.\nජීවිතක්ෂයට පත්වූවන් සම්බන්ධයෙන් වන පශ්චාත් මරණ පරීක්ෂණ පැවැත්වීමට නියමිත බවත් විදෙස් මාධ්‍ය වාර්තා කරනවා.",
       "URL": "https://www.hirunews.lk/332022/මනාලයාගේ-මගුල්-රථේ-ගැටී-කතුන්-දෙදෙනකු-අවසන්-ගමන්-යති",
       "Category": "Local News",
       "Parent URL": "https://www.hirunews.lk/local-news.php?pageID=426"
}