{
       "Source": "hirunews",
       "Timestamp": "Monday, 25 September 2023 - 6:43",
       "Headline": "කෝටි 30ක කොකේන් සමඟ විදෙස් ජාතිකයෙක් අත්අඩංගුවට",
       "News Content": "රුපියල් කෝටි 30 කට අධික වටිනාකමින් යුත් කොකේන් කිලෝග්‍රෑම් 4 ක් සමඟ කෙන්යානු ජාතිකයෙක් අත්අඩංගුවට ගෙන තිබෙනවා.\nකටුනායක ගුවන් තොටුපළේදී රේගු නිලධාරීන් විසින් කරන ලද පරීක්ෂා කිරීමේදී විශාල වටිනාකමකින් යුත් මෙම කොකේන් තොගය හමු වී ඇති බවයි රේගු ආරංචි මාර්ග පැවසුවේ.\nදෝහා සිට කටුනායක ගුවන් තොටුපළට ඊයේ (24) පස්වරුවේ පැමිණි ගුවන් යානයකින් 34 හැවිරිදි කෙන්යානු ජාතිකයා රේගු මත්ද්‍රව්‍ය පාලන අංශය භාරයට ගත් බවත් බිස්කට් ටින් 3 ක අසුරා තිබියදී මෙම කොකේන් තොගය සොයාගත් බවත් රේගු ආරංචි මාර්ග පවසනවා.\nඉතියෝපියාවේ අඩිස් අබාබා ගුවන් තොටුපොළේ සිට කටාර් රාජ්‍යයේ දෝහා ගුවන් තොටුපොළ හරහා සැකකරු ශ්‍රී ලංකාවට පැමිණ ඇති බවත් සැකකරු සහ මත්ද්‍රව්‍ය තොගය වැඩිදුර විමර්ශන කටයුතු සඳහා පොලිස් මත්ද්‍රව්‍ය නාශක කාර්යාංශයට භාරදීමට නියමිත බවත් වාර්තා වෙනවා",
       "URL": "https://www.hirunews.lk/349291/කෝටි-30ක-කොකේන්-සමඟ-විදෙස්-ජාතිකයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=9"
}