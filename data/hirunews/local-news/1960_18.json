{
       "Source": "hirunews",
       "Timestamp": "Tuesday, 11 May 2021 - 18:47",
       "Headline": "විපක්ෂයෙන් හුස්මක් යළි ඇරඹේ  (වීඩියෝ)",
       "News Content": "කොරෝනා වසංගතය පාලනය නොකිරීමේ වගකීම රජය භාර ගත යුතු බව විපක්ෂ නායක සජිත් ප්‍රේමදාස පවසනවා.\nඔහු මේ බව සඳහන් කලේ කොරෝනා ව්‍යසනයෙන් පීඩිත ජනතාව සුවපත් කිරීම සඳහා මෙරට සෞඛ්‍ය සේවයට අත්‍යාවශ්‍ය වන රෝහල් උපකරණ අදාළ රෝහල් වෙත පරිත්‍යාග කිරීම වෙනුවෙන් ක්‍රියාත්මක විපක්ෂයෙන් හුස්මක් වැඩසටහනේ නව අදියර ආරම්භ කිරීම පිළිබඳව අදහස් දක්වමින්.\nමේ අතර, රජයේ වෛද්‍ය නිලධාරින්ගේ සංගමය සහ විපක්ෂ නායක සජිත් ප්‍රේමදාස අතර විශේෂ සාකච්ඡාවක් කොළඹ පිහිටි විපක්ෂ නායක කාර්යාලයේදී අද පැවැත්වුණා.\nරජයේ වෛද්‍ය නිලධාරින්ගේ සංගමය නියෝජනය කරමින් එහි ප්‍රධාන නිලධාරින් කිහිපදෙනෙකුම ඊට එක්ව සිටියා.",
       "URL": "https://www.hirunews.lk/271088/විපක්ෂයෙන්-හුස්මක්-යළි-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1960"
}