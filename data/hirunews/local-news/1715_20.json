{
       "Source": "hirunews",
       "Timestamp": "Thursday, 02 September 2021 - 15:25",
       "Headline": "ඉදිරි සතියේදී දින දෙකක් පමණක් පාර්ලිමේන්තුව රැස්වේ",
       "News Content": "ඉදිරි සතියේදී දින දෙකක් පමණක් පාර්ලිමේන්තුව රැස්වීමට අද පැවති පක්ෂ නායක රැස්වීමේදී තීරණය වී තිබෙනවා.\nඒ අනුව එළඹෙන 6 සහ 7 වන දා පමණක් පාර්ලිමේන්තුව රැස්වීමට මෙහිදී තීරණය කර ඇති බවයි සභා නායක කාර්යාලය සඳහන් කළේ.\nඑමෙන්ම 6 වන සඳුදා විශේෂ පාර්ලිමේන්තු දිනයක් ලෙස, ප්‍රශ්නවලට පිළිතුරු දීමට කලින් වෙන්කර තිබුණත්, අත්‍යවශ්‍ය ආහාර සේවා පවත්වාගෙන යාම පිණිස පනවා ඇති හදිසි නීති රෙගුලාසි, එදිනට විවාදයට ගැනීමට, අද තීරණය කෙරුණ බවයි, සභානායක , අධ්‍යාපන අමාත්‍ය දිනේෂ් ගුණවර්ධන සඳහන් කළේ.\n07 වැනිදා පනත් කෙටුම්පත් කිහිපයක් විවාදයට ගනු ඇති.",
       "URL": "https://www.hirunews.lk/281205/ඉදිරි-සතියේදී-දින-දෙකක්-පමණක්-පාර්ලිමේන්තුව-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=1715"
}