{
       "Source": "hirunews",
       "Timestamp": "Thursday, 10 June 2021 - 17:01",
       "Headline": "පොල්ගෙඩි 15ක් සොරකම් කිරීමේ සිද්ධියකට අත්අඩංගුවට ගත් තරුණයින් දෙදෙනෙකුට ඇප",
       "News Content": "රුපියල් 1400ක් පමණ වටිනා පොල්ගෙඩි 15ක් සොරකම් කිරිමේ සිද්ධියක් සම්බන්ධයෙන් අධිකරණයට ඉදිරිපත් කරන ලද සැකකරුවන් දෙදෙනෙකු ඇප මත මුදා හැරීමට ගාල්ල ප්‍රධාන මහේස්ත්‍රාත් හර්ෂණ කැකුණවෙල අද නියෝග කර තිබෙනවා.\nඒ එක් අයෙකු රුපියල් ලක්ෂය බැගින් වූ ශරීර ඇපයක් මතයි.\nමෙසේ ඇප මත මුදා හැර ඇත්තේ බූස්ස ප්‍රදේශයේ පදිංචි 20 සහ 23 හැවිරිදි තරුණයින් දෙදෙනෙක්.\nපසුගිය මස 31 වනදා බූස්ස ප්‍රදේශයේ ඉඩමකින් අදාළ පොල් ගෙඩි සොරකම් කිරීම සම්බන්ධයෙන් ලද පැමිණිල්ලකට අනුව පොලීසිය ඔවුන් අත්අඩංගුවට ගෙන අධිකරණයට ඉදිරිපත් කර ඇති බව අප වාර්තාකරු සඳහන් කළා.",
       "URL": "https://www.hirunews.lk/273947/පොල්ගෙඩි-15ක්-සොරකම්-කිරීමේ-සිද්ධියකට-අත්අඩංගුවට-ගත්-තරුණයින්-දෙදෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1893"
}