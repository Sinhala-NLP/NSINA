{
       "Source": "hirunews",
       "Timestamp": "Sunday, 22 May 2022 - 17:32",
       "Headline": "මියගිය බිළිඳෙක් ගැන වෛද්‍යවරයෙකුගෙන් සංවේදී සටහනක්",
       "News Content": "දියතලාව රෝහලේ හදිසි ප්‍රතිකාර ඒකකයේදී මියගිය කුඩා බිළිඳියක් සම්බන්ධයෙන් එම රෝහලේ වෛද්‍යවරයෙකු සිය ෆේස්බුක් ගිණුමේ ඉතා සංවේදී සටහනක් තබා තිබෙනවා.\nඑහි දැක්වෙන්නේ රෝහලට රැගෙන ඒම ප්‍රමාද වීම හේතුවෙන් මෙම බිළිඳියගේ මරණය සිදුවී ඇති බවයි.\nඇය මවුකිරි පානය අඩුවී සිරුර කහ පැහැ ගැනීම හමුවේ රුධිරයේ සීනි මට්ටම පහත බැසීම හේතුවෙන් නිවසේදී රෝගී වී තිබෙනවා.\nහල්දුම්මුල්ල රෝහලට බිළිඳිය රැගෙන ඒම සඳහා පියාට ත්‍රී රෝද රථයට ඉන්ධන සොයා ගැනීමට පැයකට අධික කාලයක් ගතවී ඇති බවටයි එම වෛද්‍යවරයා සිය ෆේස් බුක් සටහනේ දක්වා ඇත්තේ.\nහල්දුම්මුල්ල රෝහලට රැගෙන ඒමෙන් පසු දියතලාව රෝහලට මාරු කර යවා ඇති බිළිඳිය හදිසි ප්‍රතිකාර ඒකකයේදී මියගොස් තිබෙනවා.\nපැයක ප්‍රමාදයකින් තොරව ඇය රෝහලට රැගෙන ඒමට හැකියාවක් තිබුණේ නම් ජීවිතය බේරා ගැනීමට තිබූ බවයි මෛ වෛද්‍යවරයා ප්‍රකාශකර ඇත්තේ.\nඑම වෛද්‍යවරයා සිය ෆේස්බුක් ගිණුමේ තැබූ සංවේදී සටහන පහතින්.",
       "URL": "https://www.hirunews.lk/305018/මියගිය-බිළිඳෙක්-ගැන-වෛද්‍යවරයෙකුගෙන්-සංවේදී-සටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1150"
}