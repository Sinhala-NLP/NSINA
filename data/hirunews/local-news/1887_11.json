{
       "Source": "hirunews",
       "Timestamp": "Sunday, 13 June 2021 - 17:30",
       "Headline": "වැලිගම දී ඇල්ලූ හෙරොයින් මෙරටට ගෙන ආ තැන හෙළිවෙයි  (වීඩියෝ)",
       "News Content": "වැලිගම ප්‍රදේශයේදී අද සොයා ගැනුණු හෙරොයින් කිලෝ 219යි ග්‍රෑම් 200ක තොගය ඉරාන සහ පාකිස්ථාන දේශ සීමාවේ සිට ඒවා ඇති බවට අනාවරණය වී තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ මේ සමඟ සැකකරුවන් 11 දෙනෙකු මේ වනවිට අත්අඩංගුවට ගෙන ඇති බවයි.\nඅත්අඩංගුවට ගැනුණු සැකකරුවන් කොළඹ ප්‍රධාන මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.\nමෙම ජාවරම මෙහෙයවන ලද ප්‍රධාන පුද්ගලයා මේ වනවිට එක්සත් අරාබි එමීර් රාජ්‍යයේ ජීවත්වන ශ්‍රී ලාංකිකයෙකු බවට අනාවරණය කරගෙන තිබෙනවා.\nඅදාළ හෙරොයින් තොගය බහුදින යාත්‍රාවක් මඟින් වැලිගම ප්‍රදේශයට ඔබ්බෙන් වු මුහුදු ප්‍රදේශයේදී ඩිංගි යාත්‍රාවකට පටවා පොල්අතුමෝදර වෙරළ තීරයේදී ගොඩබිමට ප්‍රවාහනය කිරීමට සැලසුම් කර තිබූ බවටයි කරුණු අනාවරණය වුණේ.\nකෙසේ වෙතත් රාජ්‍ය බුද්ධි අංශය සහ නාවික හමුදාව එක්ව සිදුකළ මෙහෙයුමේදී ගෑස් සිලින්ඩර සහ ගෝනි වල සූක්ෂම ලෙස සඟවා තිබු මෙම හෙරොයින් තොගය සොයා ගත්තා.",
       "URL": "https://www.hirunews.lk/274191/වැලිගම-දී-ඇල්ලූ-හෙරොයින්-මෙරටට-ගෙන-ආ-තැන-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1887"
}