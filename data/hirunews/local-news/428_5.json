{
       "Source": "hirunews",
       "Timestamp": "Friday, 07 April 2023 - 17:33",
       "Headline": "උසස් පෙළ උත්තර පත්‍ර ඇගයීම ගැන නිවේදනයක් (ඡායාරූප)",
       "News Content": "අධ්‍යයන පොදු සහතික පත්‍ර උසස් පෙළ විභාගයේ උත්තර පත්‍ර ඇගයීම් සම්බන්ධයෙන් මෙම වසරේ අප්‍රේල් 06 වැනි දින එක්තරා ගුරු සංගමයක් මගින් ප්‍රවෘත්ති සාකච්ඡාවක් පවත්වා පළ කළ අදහස් සම්බන්ධයෙන් අධ්‍යාපන අමාත්‍යාංශය විශේෂ නිවේදනයක් නිකුත් කර තිබෙනවා.\nඋසස් පෙළ විභාගය ආරම්භ වීමට පෙර උත්තර පත්‍ර ඇගයීමේ අයදුම්පත්‍ර කැඳවීමේ දී ඒ සඳහා ඉල්ලුම් කර තිබුණේ මුළු අවශ්‍යතාව වන 190,000ක් පරීක්ෂකයන් සංඛ්‍යාවෙන් 12,000ක් පමණක් බවයි එම නිවේදනයේ දැක්වෙන්නේ.\nමෙම පසුබිම යටතේ අධ්‍යාපන අමාත්‍යාංශය ගුරු වෘත්තීය සමිති සමග සාකච්ඡා කර උත්තර පත්‍ර ලකුණු කිරීමට දෙනු ලබන ගාස්තුවට අමතරව දිනකට ගෙවනු ලැබූ රුපියල් 500ක සංහෘත දීමනාව රුපියල් 2000ක් දක්වා වැඩි කිරීමටත් කිලෝමීටර් 81ට වැඩි දුරක සිට උත්තර පත්‍ර ඇගයීමට පැමිණෙන ගුරුවරුන් සඳහා එම සංහෘත දීමනාව රුපියල් 2900ක් දක්වා වැඩි කර දීමටත් අදාළ සියලු ක්‍රියාමාර්ග ගෙන ඇති අතර ඒ සඳහා මහා භාණ්ඩාගාරයෙන් අතිරේක ප්‍රතිපාදන ද ලබා ගත්තා.\nසම්පූර්ණ නිවේදනය පහතින්...",
       "URL": "https://www.hirunews.lk/331954/උසස්-පෙළ-උත්තර-පත්‍ර-ඇගයීම-ගැන-නිවේදනයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=428"
}