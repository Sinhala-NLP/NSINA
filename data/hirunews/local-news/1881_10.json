{
       "Source": "hirunews",
       "Timestamp": "Wednesday, 16 June 2021 - 13:54",
       "Headline": "ලෝක මුහුදු කැස්බෑ දිනය අදයි - මියගිය කැස්බෑවන්ගේ සිරුරු 50කට වඩා වෙරළට (වීඩියෝ)",
       "News Content": "ලෝක මුහුදු කැස්බෑ දිනය අදට යෙදී ඇති මොහොතක මෙරට මුහුදු තීරයේ කැස්බෑවන්ට අත්වී ඇති ඉරණම ඛේදනීයයි.\nඑක්ස්ප්‍රස් පර්ල් නෞකාව ගිනිගැනීමට ලක්වීමෙන් පසුව පසුගිය දින කිහිපයේම ප්‍රදේශ රැසක මුහුදු වෙරළට කැස්බෑ සිරුරු ගොඩගසා තිබුණා.\nඅද දිනයේත් අලුත්ගම - මොරගල්ල වෙරළ තීරයට මියගිය කැස්බෑවන් දෙදෙනෙකුගේ සිරුරු ගොඩ ගසා තිබූ බවයි අප වාර්තාකරු සඳහන් කළේ.\nමේ වනවිට නෞකාව ගිනිගැනීමේ සිද්ධියෙන් පසුව මියගිය කැස්බෑවන් 50 දෙනෙකුගේ පමණ සිරුරු වෙරළ තීරයට ගොඩගසා තිබුණා.\nමේ අතර, කොස්ගොඩ මුහුදු තීරයේදී සාගර මිතුරු සංසදය විසින් විරෝධතාවක නිරත වුණේ කෙටි කාලයක් ඇතුළත මුහුදු කැස්බෑවන් විශාල පිරිසක් මිය යාම සම්බන්ධයෙන් කඩිනම් පියවර ගන්නා ලෙස ඉල්ලමින්.\nඑමෙන්ම, අදට යෙදෙන ලෝක මුහුදු කැස්බෑ දිනය වෙනුවෙන් අම්බලන්ගොඩ - ඌරවත්ත කැස්බෑ සංරක්ෂණ මධ්‍යස්ථානය මගින් කැස්බෑ පැටවුන් මුහුදට මුදා හැරීමට ද කටයුතු කළ ආකාරය දක්නට ලැබුනා.",
       "URL": "https://www.hirunews.lk/274458/ලෝක-මුහුදු-කැස්බෑ-දිනය-අදයි-මියගිය-කැස්බෑවන්ගේ-සිරුරු-50කට-වඩා-වෙරළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1881"
}