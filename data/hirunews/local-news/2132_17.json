{
       "Source": "hirunews",
       "Timestamp": "Sunday, 21 February 2021 - 20:04",
       "Headline": "ඇමෙරිකානු ජී.එස්.පී. ප්‍රතිලාභ ඉහළ නැංවීම පිළිබඳ සාකච්ඡා",
       "News Content": "මෙරට අපනයන සඳහා ලබාදී ඇති ඇමෙරිකානු ජී.එස්.පී තීරු බදු ප්‍රතිලාභ තවදුරටත් ඉහළ නැංවීම පිළිබඳව ඉහළ පෙලේ සාකච්ඡාවක් පැවති බව වොෂින්ටන් නුවර ශ්‍රී ලංකා තානාපති කාර්යාලය නිවේදනය කළා.\nඇමෙරිකාවේ ශ්‍රී ලංකා තානාපති රවීනාත ආරියසිංහ මෙම සාකච්ඡාව පවත්වා ඇත්තේ දකුණු සහ මධ්‍යම ආසියානු කටයුතු පිළිබඳ ඇමෙරිකානු සහකාර වෙළඳ නියෝජිත ක්‍රිස්ටෝපර් විල්සන් සමඟයි.\nශ්‍රී ලංකාවේ අංක එකේ අපනයන ගමනාන්තය වන ඇමෙරිකා එක්සත් ජනපදයට මෙරට මුළු අපනයන වලින් සියයට 27ක් පසුගිය වසරේදී යවා තිබෙනවා.\nඉන් සියයට 75ක්ම ඇඟලුම් නිෂ්පාදනයි.\nකෙසේ නමුත්, ඇඟලුම් සඳහා ඇමෙරිකානු ජී.එස්.පී තීරුබදු සහනය ක්‍රියාත්මක නොවන අතර, රබර් නිෂ්පාදන, සක්‍රිය කාබන් සහ කොහු නිෂ්පාදන ඇතුළු සියයට 25ක අපනයන සඳහා පමණක් එම සහනය ක්‍රියාත්මක වනවා.",
       "URL": "https://www.hirunews.lk/263273/ඇමෙරිකානු-ජී-එස්-පී-ප්‍රතිලාභ-ඉහළ-නැංවීම-පිළිබඳ-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=2132"
}