{
       "Source": "hirunews",
       "Timestamp": "Friday, 28 June 2019 - 12:43",
       "Headline": "සරත් එන්. සිල්වාට එරෙහි නඩුවේ විනිසුරු මඩුල්ලෙන් සිසිර ද ආබෲ ඉවත් වෙයි",
       "News Content": "අධිකරණයට අපහාස කිරීමේ චෝදනාවක් සම්බන්ධයෙන් හිටපු අගවිනිසුරු සරත් නන්ද සිල්වාට එරෙහිව විභාග වන නඩුවේ විනිසුරු මඩුල්ලෙන් පෞද්ගලික හේතුවක් මත ඉවත් වන බව විනිසුරු සිසිර ද ආබෲ අද ප්‍රකාශ කළා.\nමීට පෙර ද මෙම ත්‍රිපුද්ගල විනිසුරු මඩුල්ලෙන් ප්‍රියන්ත ජයවර්ධන සහ ප්‍රසන්න ජයවර්ධන ඉවත් වූ අතර, ඒ, පෞද්ගලික හේතූන් මත බව ප්‍රකාශ කරමින්.\nමෙම නඩුව යළි සැප්තැම්බර් මස 30 වන දා කැදවීමට නියමිතයි.\nපසුගිය වසරේ දෙසැම්බර් මස 03 වනදා මරදාන මංසන්ධියේ පැවති රැළියකදී කළ ප්‍රකාශයකින් අධිකරණයට අපහාස කර ඇති බව පවසමින් මහාචාර්ය චන්ද්‍රගුප්ත තේනුවර ඇතුළු තුන්දෙනෙකු මෙම පැමිණිල්ල ගොනු කර තිබුණා.",
       "URL": "https://www.hirunews.lk/219273/සරත්-එන්-සිල්වාට-එරෙහි-නඩුවේ-විනිසුරු-මඩුල්ලෙන්-සිසිර-ද-ආබෲ-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3277"
}