{
       "Source": "hirunews",
       "Timestamp": "Friday, 24 September 2021 - 10:45",
       "Headline": "ආනයන සීමා පනවා ඇති එනසාල්, කහ රැගෙන එන අලුත් මඟක්",
       "News Content": "ඉන්දියාවට කෙටි සංචාරට යන මඟීන් හරහා මෙරට ආනයන සීමා පනවා ඇති කහ සහ එනසාල් රැගෙන ඒමේ සංවිධානාත්මක වැඩපිළිවෙළක් නීතියේ රැහැනට හසුකර ගැනීමට කටුනායක ගුවන්තොටුපොළ රේගු නිලධාරීන් සමත් වී තිබෙනවා.\nඒ ඊයේ සවස ඉන්දියාවේ චෙන්නායි නුවර සිට කටුනායක ජාත්‍යන්තර ගුවන් තොටුපොළ වෙත ළඟා වූ ශ්‍රී ලන්කන් ගුවන් සේවයට අයත් UL 126 නැමැති ගුවන් යානයෙන් පැමිණි මඟීන් පරික්ෂා කිරීමේදී යි.\nමෙහි දී නැවත පැමිණෙන මඟීන්ගේ ගමන් මලුවල සඟවා තිබූ ආනයන සීමාවන් පනවා ඇති කහ සහ එනසාල් විශාල ප්‍රමානයක් සොයාගැනීමට ගුවන්තොටුපොළ රේගු නිලධාරීන්ට හැකි වුණා.\nමෙම වැටලීමේ දී කහ කිලෝ ග්‍රෑම් 472ක්, එනසාල් කිලෝ ග්‍රෑම් 352ක් සහ ඖෂධ විශාල ප්‍රමාණයක් ද සොයා ගැනුණා.\nමෙලෙස අත්අඩංගුවට ගත් භාණ්ඩවල වෙළෙඳපොළ වටිනාකම ලක්ෂ හතළිහකට ආසන්න බවයි රේගු ආරංචි මාර්ග සඳහන් කරන්නේ.\nමෙම අත්අඩංගුවට ගැනීම ශ්‍රී ලංකා රේගු මත්ද්‍රව්‍ය පාලන අංශයේ නිලධාරීන් විසින් සිදුකරන ලද අතර වැඩිදුර විමර්ශන කටයුතු ගුවන්තොටුපොළ පැමිණීමේ පර්යන්තයේ රේගු නිලධාරින් විසින් සිදු කරනු ලබයි.",
       "URL": "https://www.hirunews.lk/283090/ආනයන-සීමා-පනවා-ඇති-එනසාල්-කහ-රැගෙන-එන-අලුත්-මඟක්",
       "Category": "Local News",
       "Parent URL": "https://www.hirunews.lk/local-news.php?pageID=1672"
}