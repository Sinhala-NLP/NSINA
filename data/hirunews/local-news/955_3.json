{
       "Source": "hirunews",
       "Timestamp": "Monday, 08 August 2022 - 18:32",
       "Headline": "පුහු ටෙලි නාට්‍ය වෙනුවට, ඇත්ත විධායක කමිටු ක්‍රමයකට යමු - සජිත් ප්‍රේමදාස",
       "News Content": "බලවත් ශක්තිමත් විධායක කමිටු ක්‍රමයක් පාර්ලිමේන්තුව හරහා ගොඩ නගමින් රට මේ ව්‍යසනයෙන් ව්‍යසනයෙන් ගලවා ගැනීමට කැපවෙමු යනුවෙන් විපක්ෂ නායක සජිත් ප්‍රේමදාස පවසනවා.\nසර්ව පාක්ෂික ආන්ඩුවකට එකට එක් වූ බව නාමික ව ලෝකයට පෙන්වන්නට කරනු ලබන ටෙලිනාට්‍යයකට තමන් කිසිසේත් එකඟ නො වන බව පවසන විපක්ෂ නායකවරයා, විධායකය ශක්තිමත් බලතල සහිත පාර්ලිමේන්තු ක්‍රමයක් කරා පාර්ලිමේන්තුව නියෝජනය කරන 225 ම රට ගොඩනැගීම වෙනුවෙන් බලවත් කටයුත්තකට දායක විය හැකි බව යි සඳහන් කරන්නේ.\nඅද (08) කොළඹ විපක්ෂ නායක කාර්යාලයේ දී ජාතික ප්‍රතිසංස්කරණ සදහා වූ වැඩපිළිවෙළ සැකසීමේ කමිටුවේ විශේෂ රැස්වීමේදී යි ඔහු බේ බව පැවසුවේ.\nරට බරපතළ ව්‍යසනයකට වැටී ඇති මොහොතේ අප සියලු දෙනාගේ ම අරමුණ වන්නේ, එකට එක් ව සර්වපාක්ෂික ව මේ රට ගොඩනඟා ගැනීම බවත් එහෙත් අද වන විටත් මේ රටේ ජනතාවගේ මානව හිමිකම් උල්ලංඝනය කිරීමට රජය කටයුතු කර ඇතැ යි ද සජිත් ප්‍රේමදාස අවධාරණය කර යි.\nශිෂ්‍ය ක්‍රියාකාරිකයෙකු ද පැහැරගෙන ගොස් ඇති බව පවසන විපක්ෂ නායකවරයා තරුණ පරපුර අභිරහස් අන්දමින් පැහැරගැනීමට ලක් වෙමින් සිටින බව ද සඳහන් කළා.",
       "URL": "https://www.hirunews.lk/312264/පුහු-ටෙලි-නාට්‍ය-වෙනුවට-ඇත්ත-විධායක-කමිටු-ක්‍රමයකට-යමු-සජිත්-ප්‍රේමදාස",
       "Category": "Local News",
       "Parent URL": "https://www.hirunews.lk/local-news.php?pageID=955"
}