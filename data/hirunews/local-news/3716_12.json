{
       "Source": "hirunews",
       "Timestamp": "Thursday, 04 October 2018 - 9:17",
       "Headline": "Update : මාරවිල රෝහලේ කණිෂ්ඨ සේවකයන් විරෝධතාවක (ඡායාරූප)",
       "News Content": "මාරවිල මූලික රෝහලේ පාලන අධිකාරියට විරෝධය පළ කරමින් එහි කණිෂ්ඨ කාර්ය මණ්ඩලය සිය රාජකාරිවරින් ඉවත්ව ආරම්භ කළ වර්ජනය තවදුරටත් ක්‍රියාත්මකයි.\nසේවකයින් 15 දෙනෙකු රෝහල් භූමියේ පිහිටි ජල ටැංකියක් මතට නැග තවදුරටත් විරෝධතාවයේ නිරත වන බවයි ප්‍රදේශයේ හිරු වාර්තාකරු සඳහන් කළේ.\nමෙම වර්ජනය සම්බන්ධයෙන් හිරු ප්‍රවෘත්ති අංශය පුත්තලම දිස්ත්‍රික් සෞඛ්‍ය සේවා අධ්‍යක්‍ෂක වෛද්‍ය ප්‍රමිතා ශාන්තිලතා ගෙන් විමසීමක් කළා.\nඇය කියා සිටියේ සුළු සේවකයින් ඔවුන්ගේ ගැටළු සම්බන්ධයෙන් මේ වනවිටත් තමන් දැනුම්වත් කර නොමැති බවයි.\nමෙම රෝහල් කණිෂ්ඨ කාර්ය මණ්ඩලයේ විරෝධතාව හේතුවෙන් දෛනිකව රෝහලට පැමිණෙන රෝගීන් රැසක්ද පීඩාවට පත්ව ඇති බවයි අප වාර්තාකරු තවදුරටත් සඳහන් කළේ.\nUpdate : Thursday, October 4, 2018 12.42\n---------------------------------------------------\nමාරවිල මූලික රෝහලේ පාලන අධිකාරියට විරෝධය පළ කරමින් එහි කණිෂ්ඨ කාර්ය මණ්ඩලය මේ වනවිට රාජකාරිවලින් ඉවත්ව විරෝධතාවක නිරතවනවා.\nමොවුන්ගෙන් 08 දෙනෙකු රෝහල් භූමියේ පිහිටි ජල ටැංකියක් මතට නැග විරෝධතාවක නිරතව සිටින බවයි ප්‍රදේශයේ හිරු වාර්තාකරු සඳහන් කළේ.",
       "URL": "https://www.hirunews.lk/201368/update-මාරවිල-රෝහලේ-කණිෂ්ඨ-සේවකයන්-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3716"
}