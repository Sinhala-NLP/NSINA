{
       "Source": "hirunews",
       "Timestamp": "Monday, 06 March 2023 - 7:29",
       "Headline": "අධිකරණ නියෝග නැත්නම් ගොවිපලට එන්න එපා - බිත්තර නිෂ්පාදකයින්ගේ සංගම් (වීඩියෝ)",
       "News Content": "මෙරට කුකුළු ගොවිපොළවල පැතිර යන වසංගත රෝගය තත්ත්ව මේ වනවිට (6) සියයට 40කින් පමණ ව්‍යාප්ත වී ඇති බව සමස්ත ලංකා බිත්තර නිෂ්පාදකයින්ගේ සංගමය පවසනවා.\nඑමෙන්ම මින් පසුව උසාවි නියෝගයකින් තොරව වැටලීමට පැමිණෙන පාරිභෝගික අධිකාරියේ නිලධාරීන් ගෙවිපොළවලවලට ඇතුළු කර නොගන්නා ලෙසට ද සිය සංගමය නිෂ්පාදකයින්ගෙන් ඉල්ලීමක් කරන බවයි එම සංගමයේ සභාපති සරත් රත්නායක කොළඹ ඊයේ පැවති මාධ්‍ය හමුවකට එක්වෙමින් කියා සිටියේ.\nපාරිභෝගික කටයුතු පිළිබඳ අධිකාරිය පසුගියදා සිදුකළ වැටලීමකදී හල්මිල්ලවැව, අවුලේගම, ඉහළ කුඹුක්වැව සහ කොබෙයිගනේ යන ප්‍රදේශවල පවත්වාගෙන ගිය මහපරිමාණ ගොවිපළක් හා මධ්‍ය පරිමාණ ගොවිපළවල් 04 කට නීතිමය පියවර ගනු ලැබුවා.\nඒ අතර බිත්තර නිෂ්පාදකයින්ගේ සංගමයේ සභාපති සරත් රත්නායකට අයත් ගොවිපළක් ද පැවති බවයි එම අධිකාරිය සඳහන් කළේ.\nවැඩි මිලට බිත්තර අලෙවි කරන ගොවිපලවල් සොයායි මෙම වැටලීම සිදුකර තිබුණේ.\nමේ අතර රජය විසින් සහතිකයක් ලබා දෙනතුරු ඉන්දියාවෙන් ගෙන්වූ බිත්තර පරිභෝජනයට නොගන්නා ලෙස කෘෂිකර්ම දෙපාර්තමේන්තුවේ හිටපු අධ්‍යක්ෂකවරයෙකු වන කේ. බී. ගුණරත්න, මහනුවර ඊයේ පැවති මාධ්‍ය හමුවකදී ප්‍රකාශ කළා.",
       "URL": "https://www.hirunews.lk/329104/අධිකරණ-නියෝග-නැත්නම්-ගොවිපලට-එන්න-එපා-බිත්තර-නිෂ්පාදකයින්ගේ-සංගම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=495"
}