{
       "Source": "hirunews",
       "Timestamp": "Wednesday, 09 March 2022 - 17:47",
       "Headline": "පෞද්ගලික දත්ත ආරක්ෂණ පනත් කෙටුම්පත පාර්ලිමේන්තුවේදී සම්මත වෙයි",
       "News Content": "පෞද්ගලික දත්ත ආරක්ෂණ පනත් කෙටුම්පත සංශෝධන සහිතව අද පාර්ලිමේන්තුවේදි සම්මත වුණා.\nමෙම පනත් කෙටුම්පත මගින් රජයේ ආයතන, බැංකු, දුරකථන පහසුකම් සපයන්නන් හා රෝහල් වැනි ආයතන විසින් පෞද්ගලික දත්ත රැස්කර ඒවා ප්‍රයෝජනයට ගනු ලැබීමේදි එකී දත්ත වල ආරක්ෂාව තහවුරු කිරීම මෙන්ම ඩිජිටල් ආර්ථිකය වර්ධනය කිරීමට අවශ්‍ය වන විධිවිධාන සලස්වා තිබෙනවා.\nඅදාල පනත් කෙටුම්පතේ දෙවන කියවිමේ විවාදය අද පැවති අතර ඊට විපක්ෂය විරෝධය දක්වා සිටියා.\nමේ අතර, කැබිනට් අමාත්‍යධුරයෙන් ඉවත් කළ පාර්ලිමේන්තු මන්ත්‍රී විමල් විරවංශ අද පාර්ලිමේන්තුවේදි විශේෂ ප්‍රකාශයක් සිදුකිරීමට නියමිතව තිබුන ද ඔහු අද පාර්ලිමේන්තුවට පැමිණ සිටියේ නැහැ.\nඅසනීප තත්ත්වයක් හේතුවෙන් විමල් වීරවංශ මන්ත්‍රීවරයා, නොපැමිණි බවයි දේශපාලන ආරංචි මාර්ග සඳහන් කළේ.\nකෙසේ වෙතත්, පාර්ලිමේන්තු මන්ති්‍රී උදය ගම්මන්පිල පාර්ලිමේන්තුවට පැමිණ සිටි අතර ඔහුට වෙන්කර තිබු පසුපෙල මන්ත්‍රී ආසනයේ අසුන් ගත්තා.",
       "URL": "https://www.hirunews.lk/299080/පෞද්ගලික-දත්ත-ආරක්ෂණ-පනත්-කෙටුම්පත-පාර්ලිමේන්තුවේදී-සම්මත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1304"
}