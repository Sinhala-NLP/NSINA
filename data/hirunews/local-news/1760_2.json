{
       "Source": "hirunews",
       "Timestamp": "Thursday, 12 August 2021 - 8:55",
       "Headline": "නවසීලන්ත මහ කොමසාරිස් මයිකල් එඩ්වඩ් ඇපල්ටන් අග්‍රාමාත්‍ය මහින්ද රාජපක්ෂ හමුවෙයි",
       "News Content": "ශ්‍රී ලංකාවේ පළමු නවසීලන්ත මහ කොමසාරිස් මයිකල් එඩ්වඩ් ඇපල්ටන් අග්‍රාමාත්‍ය මහින්ද රාජපක්ෂ හමු වී තිබෙනවා.\nඅග්‍රාමාත්‍ය කාර්යාලය සඳහන් කළේ ඊයේ පස්වරුවේ අරලිය ගහ මන්දිරයේ දී මෙම හමුව සිදු වූ බවයි.\nදෙරට අතර සහයෝගිතාව ඉදිරියටත් වර්ධනය කිරීමට ඇති කැමැත්ත අග්‍රාමාත්‍යවරයා හමුවේ ප්‍රකාශ කර සිටි මහ කොමසාරිස්වරයා, ශ්‍රී ලංකාවේ කිරි නිෂ්පාදනයට තාක්ෂණික දැනුම ලබා දීමට ද කැමැත්ත පළ කර තිබෙනවා.\nමිත්‍රශීලී රටක් ලෙස නවසීලන්ත රජය සමඟ ඉදිරියේදීත් සහයෝගයෙන් කටයුතු කිරීමට ශ්‍රී ලංකා රජය කැප වෙන බවට යි අග්‍රාමාත්‍ය මහින්ද රාජපක්ෂ මහකොමසාරිස් වරයාට දැනුම් දී ඇත්තේ.",
       "URL": "https://www.hirunews.lk/279482/නවසීලන්ත-මහ-කොමසාරිස්-මයිකල්-එඩ්වඩ්-ඇපල්ටන්-අග්‍රාමාත්‍ය-මහින්ද-රාජපක්ෂ-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1760"
}