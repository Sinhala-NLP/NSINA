{
       "Source": "hirunews",
       "Timestamp": "Thursday, 27 August 2020 - 12:59",
       "Headline": "පරිභෝජනයට නුසුදුසු ආහාර තිබූ ගම්පහ වෙළඳසැල්වලට නඩු (වීඩියෝ)",
       "News Content": "ගම්පහ දිස්ත්‍රික්කයේ වත්තල, හේකිත්ත සහ හැඳල යන ප්‍රදේශ වල පවත්වාගෙන යන ආපන ශාලා සහ වෙළඳසැල් කිහිපයක්ම මහජන සෞඛ්‍ය පරීක්ෂක නිළධාරීන්ගේ පරික්ෂාවට ලක්කෙරුණා.\nඑහිදී දැකගන්නට ලැබුණේ අපද්‍රව්‍ය නිසිලෙස බැහැරකිරීමට හෝ මෙම ආපන ශාලා තුළ නිසි ක්‍රමවේදයක් නොමැති බවයි.\nබොහෝ ආපනශාලාවල අක්‍රමවත් ලෙස ආහාර ගබඩා කර තිබෙන අයුරු දැකගත හැකි වුණා.\nකල් ඉකුත්වූ ආහාර ද්‍රව්‍ය ශීතකරණ තුළ ගබඩා කර තිබූ ආපන ශාලාද ඒ අතර වුණා.\nඒ අනුව නිසි පරිදි ආහාර ගබඩා නොකිරීම, විධිමත් ලෙස අපද්‍රව්‍ය බැහැර නොකිරීම සහ ප්‍රමිතියෙන් තොර ආහාර නිශ්පාදනය යන කරුණු මත වෙළෙඳසැල් හිමිකරුවන්ට එරෙහිව නඩු පැවරීමට පියවර ගනු ලැබුවා.",
       "URL": "https://www.hirunews.lk/248766/පරිභෝජනයට-නුසුදුසු-ආහාර-තිබූ-ගම්පහ-වෙළඳසැල්වලට-නඩු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2495"
}