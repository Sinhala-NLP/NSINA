{
       "Source": "hirunews",
       "Timestamp": "Saturday, 18 February 2023 - 7:22",
       "Headline": "ගෝඨාභය දින 10ක් මියන්මාරයේ",
       "News Content": "මැලේසියාවේ ක්වාලාලම්පූර් නුවර බලා ගිය හිටපු ජනාධිපති ගෝඨාභය රාජපක්ෂ, මියන්මාරයේ දින 10ක කාලයක් රැඳී සිටිනු ඇති බව වාර්තා වනවා.\nමීට පෙර මාධ්‍ය වාර්තා කර තිබුණේ, හිටපු ජනාධිපතිවරයා චීනයේ සංචාරයක් සඳහා මැලේසියාව බලා පිටත්ව ගිය බවයි.\nකෙසේ වෙතත් හිටපු ජනාධිපතිවරයා මියන්මාරයට ගොස් ඇති අතර, එහි දී ආගමික ස්ථාන වැඳ පුදාගැනීමට නියමිත බවයි ඔහුට සමීප ආරංචි මාර්ග සඳහන් කළේ.\nපසුගියදා හිටපු ජනාධිපති ගෝඨාභය රාජපක්ෂ සහ ඔහුගේ බිරිඳ අයෝමා රාජපක්ෂ, ගුවන් තොටුපලේ විශේෂ අමුත්තන්ගේ මැදිරිය ඔස්සේ සිල්ක් රූට් හෝ ගෝල්ඩ් රූට් පහසුකම යටතේ හෝ නැතිනම් සාමාන්‍ය ගුවන් මගී පර්යන්තය ඔස්සේ පිටව යාමට පහසුකම තිබියදීත් ඔවුන් මැලේසියාව බලා පිටත්ව ගොස් ඇත්තේ කටුනායක ගුවන් භාණ්ඩ පර්යන්තය ඔස්සේ බවයි ගුවන් තොටුපල ආරංචි මාර්ග සඳහන් කළේ.",
       "URL": "https://www.hirunews.lk/327674/ගෝඨාභය-දින-10ක්-මියන්මාරයේ",
       "Category": "Local News",
       "Parent URL": "https://www.hirunews.lk/local-news.php?pageID=528"
}