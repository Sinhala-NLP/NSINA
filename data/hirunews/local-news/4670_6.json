{
       "Source": "hirunews",
       "Timestamp": "Thursday, 09 February 2017 - 9:07",
       "Headline": "සංහිඳියාවට උතුරේ ජනතාවද කැපවිය යුතුයි- හිටපු ජනපති",
       "News Content": "සංහිඳියාව ගොඩනැගීම සඳහා දකුණේ ජනතාව මෙන්ම උතුරේ ජනතාවද කැපවිය යුතු බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ මීගොඩ ප්‍රදේශයේ ඊයේ පැවති උත්සවයකට එක්වෙමින්.\nඑහිදී වැඩිදුරත් අදහස් දැක්වූ හිටපු ජනපති.\n\"එදා නිදහස් කරගත්ත මේ රට ඒ නිදහසේ පිනුම් ගහන උදවිය අද නැවත වාරයක් ව්‍යවස්ථා කුමන්ත්‍රණයකින් මේ රට බෙදලා වෙන් කරන්න සූදානම් වෙනවා. මං දැක්කා දැන් ෆේස් බුක් එකේ දාලා තියෙනවා ඒ පළාතේ ක්‍රීඩා උත්සවයක් ඉස්කොලෙක. ඒ ක්‍රීඩා උත්සවය දාලා තියෙන නිවාසෙක හදලා තියෙන්නේ ඊළාම් සිතියම.මේක පෙන්වලා දරුවන්ගේ මොළය අනිත් පැත්තට හරවන වැඩපිළිවෙළක් ඔය තත්ත්වය දකුණේ කළානම් සී.අයි.ඩී. එකෙන් ඇවිල්ලා, එෆ්.සී.අයි.ඩී. එකෙන් ඇවිල්ලා ඉස්කෝලේ විදුහල්පති විතරක් නෙමෙයි ශිෂ්‍ය නායකයක් අරගෙන ගිහිල්ලා කූඩුවක දාලා තමයි පස්ස බලන්නේ. මෙන්න නායක හාමුදුරුවනේ මේක තමයි හදලා තියෙන්නේ. ඉතිං එහෙම නම් මේ වගේ නිදහසක් අද ඔවුන්ට තියෙනවා උතුරේ. මම අහන්නේ මේකයි මේ සංහිදියාව අපි ඇති කරන්න ඕන. හැබැයි ඒ සංහිදියාව භාරගන්න අපි විතරක් මදි. උතුරේ ජනතාවගේ සහයෝගයක් ඕන. ව්‍යවස්ථා සංශෝධනයක් තුළින් තවත් කා බාසිනියා කරනවා මේ රටේ. මටත් නොයෙක් ආධාර ගන්න තිබුණා පාවා දුන්නානම්. නමුත් එහෙම කරන්න බැහැ. ඉතිං මේවත් එක්ක කල්පනා කරලා බලනකොට අපිව විනාශ කරන්නයි හදන්නේ.\"",
       "URL": "https://www.hirunews.lk/154033/සංහිඳියාවට-උතුරේ-ජනතාවද-කැපවිය-යුතුයි-හිටපු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4670"
}