{
       "Source": "hirunews",
       "Timestamp": "Wednesday, 12 August 2020 - 7:50",
       "Headline": "නවසීලන්තයේ  ඕක්ලන්ඩ් දින 3කට යළි වැසේ",
       "News Content": "ලොව පුරා කොරෝනා ආසාදිතයින් සංඛ්‍යාව දෙකෝටි හාර ලක්ෂ 92,961ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ හත්ලක්ෂ 44,134ක් ලෙසයි. තවදුරටත් ඇමරිකාව, බ්‍රසීලය සහ ඉන්දියාවේ දෛනික ආසාදිතයන් සහ මරණ සංඛ්‍යාව ඉහළ යමින් පවතිනවා.\nගත වූ පැය 24රේත් ඉන්දියාවේ දෛනික ආසාදිතයින් සංඛ්‍යාව දැක්වුණේ 61,252ක් ලෙසයි.\nමේ අතර, නවසීලන්තයේ විශාලතම නගරයක් වන  ඕක්ලන්ඞ් දින 3ක කාලයක් සඳහා වසා දමන බවට එරට අග්‍රාමාත්‍ය ජසින්ඩා අර්ඞ්න් නිවේදනය කළා. ඒ, දින 102කට පසු කොරෝනා ආසාදිතයින් 4 දෙනෙකු සොයා ගැනීමත් සමඟයි.\nඑමෙන්ම, ලොව පළමු වරට රුසියාව නිෂ්පාදනය කරන ලද කොරෝනා එන්නතේ ආරක්ෂාව සහ ප්‍රමිතිය පිළිබද සැකයක් පවතින බව ජර්මනිය පවසනවා. ඔවුන් කියා සිටියේ පූර්ණ පරීක්ෂාවකින් තොරව මෙම එන්නත සඳහා යුරෝපා සංගමය අවසර ලබා නොදිය යුතු බවයි.",
       "URL": "https://www.hirunews.lk/247622/නවසීලන්තයේ-ඕක්ලන්ඩ්-දින-3කට-යළි-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2525"
}