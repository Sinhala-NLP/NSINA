{
       "Source": "hirunews",
       "Timestamp": "Thursday, 20 July 2023 - 8:42",
       "Headline": "මෙරට තේ ලොවට ගෙන ගිය ඩිල්මා නිර්මාතෘ අභාවප්‍රාප්ත වෙයි",
       "News Content": "මෙරට ප්‍රධාන පෙලේ තේ නිෂ්පාදන මෙන්ම අපනයන සමාගමක් වන ඩිල්මා තේ සමාගමේ නිර්මාතෘ මෙරිල් ජේ ප්‍රනාන්දු අද උදෑසන අභාවප්‍රාප්ත වී තිබෙනවා. නාරාහේන්පිට පෞද්ගලික රෝහලකදී මියයන විට ඔහු 93 වියේ පසුවුණා.\n1930 වසරේ මිගමුව පල්ලන්සේන ප්‍රදේශයේ උපත ලැබු මෙරිල් ජේ.ප්‍රනාන්දු, 1985 වසරේදී ඩිල්මා සමාගම පිහිට වු අතර එහි නිෂ්පාදය කරනු ලබන මෙරට තේ මේ වන විට රටවල් සියයකට අධික සංඛ්‍යාවකට අපනයනය කරනු ලබනවා.\nමෙරට තේ සහ ශ්‍රී ලංකා සන්නාමය ලොවට රැගෙන යාමේ පුරෝගාමියෙකු වූ මෙරිල් ජේ ප්‍රනාන්දුගේ දේහය හෙට උදැසන 08 සිට මහජන ගෞරවය සදහා කොළඹ පෞද්ගලික මල්ශාලාවක තැන්පත් කිරීමට නියමිතයි.",
       "URL": "https://www.hirunews.lk/341857/මෙරට-තේ-ලොවට-ගෙන-ගිය-ඩිල්මා-නිර්මාතෘ-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=168"
}