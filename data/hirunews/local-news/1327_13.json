{
       "Source": "hirunews",
       "Timestamp": "Monday, 28 February 2022 - 13:30",
       "Headline": "පාප්වහන්සේ සහ කාදිනල් හිමි අතර හමුව අද පස්වරුවේ (වීඩියෝ)",
       "News Content": "පාස්කු විමර්ශනවල වත්මන් තත්ත්වය සම්බන්ධයෙන් පැහැදිළි කිරීම සඳහා කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් තවත් පැය කිහිපයකින් ශුද්ධෝත්තම පාප්වහන්සේ බැහැදැකීමට නියමිතයි.\nශ්‍රී ලංකා වේලාවෙන් පස්වරු 3.30ට පමණ වතිකානයේ - ශාන්ත පීතර චතුරශ්‍රයේ දී මෙම හමුව පැවැත්වීමට නියමිත බවයි අගරදගුරු ජනසන්නිවේදන ඒකකය සඳහන් කළේ.\nඅතිඋතුම් ශුද්ධෝත්තම පාප්වහන්සේ බැහැදැකීම සඳහා කාදිනල් හිමිපාණන් වතිකානය බලා පිටත්ව ගියේ පසුගිය 23 වනදායි.\nවතිකානයට ළඟා වූ කාදිනල් හිමිපාණන් වතිකානුවේ රාජ්‍ය ලේකම් පීත්‍රෝ පැරොලින් හිමිපාණන් ඇතුලු එරට ඉහළ පෙළේ කාදිනල් හිමිවරුන් කිහිපදෙනෙකු සමඟ ද සාකච්ඡා පවත්වා තිබෙනවා.\n2019 වසරේ පාස්කු ඉරුදින එල්ල වූ ත්‍රස්ත ප්‍රහාරය පිළිබඳ මෙතෙක් සිදු කර ඇති විමර්ශනයක් පිළිබඳවත් ඒ සම්බන්ධයෙන් මෙරට කතෝලික සභාවේ ස්ථාවරය පිළිබඳවත් ශුද්ධෝත්තම පාප්වහන්සේ කාදිනල් හිමියන් දැනුවත් කිරීමට නියමිත බවයි වාර්තා වන්නේ.\nමේ අතර කාදිනල් හිමිපාණන්ගේ වතිකානු සංචාරයට සමගාමී ව පාස්කු ඉරුදින ත්‍රස්ත ප්‍රහාරයට යුක්තිය ඉල්ලා කළ විශේෂ යැදුමක්ද ඊයේ වතිකානුවේ ශාන්ත පීතර චතුරශ්‍රයේදී පැවැත්වුණා.\nඑය සංවිධාන කර තිබුණේ, පාස්කු ඉරුදින ත්‍රස්ත ප්‍රහාරයට යුක්තිය සඳහා වූ ගෝලීය සංසදය විසින්.",
       "URL": "https://www.hirunews.lk/298288/පාප්වහන්සේ-සහ-කාදිනල්-හිමි-අතර-හමුව-අද-පස්වරුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1327"
}