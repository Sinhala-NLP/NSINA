{
       "Source": "hirunews",
       "Timestamp": "Monday, 17 April 2023 - 13:44",
       "Headline": "හක්ගලටත් රිළව් කරදර - චීනයේ යෝජනාව කැබිනට් මණ්ඩලයට",
       "News Content": "හක්ගල උද්භිද උද්‍යායනය ආශ්‍රිතව රිළවුන් ගහණය ඉහළ යාම හේතුවෙන් ප්‍රදේශයේ ජනතාව සහ සංචාරකයින් දැඩි අපහසුතාවට පත්ව තිබෙනවා.\nප්‍රදේශය ආශ්‍රිතව සිදු කෙරෙන ව්‍යාපාරික කටයුතුවලටද රිළවුන්ගෙන් එල්ලවී ඇත්තේ දැඩි බලපෑමක්.\nසංචාරක පාරාදීසයක් වන හක්ගල උද්භිද උද්‍යායනය නැරඹීමට විශාල පිරිසක් මේ දිනවල පැමිණෙමින් සිටිනවා.\nඔවුන් පැමිණෙන රථවාහනවලට ද රිළවුන් හානි කරන බවයි ප්‍රදේශවාසීන් කියා සිටියේ.\nමේ අතර රිළවුන් චීනයට අපනයනය කිරීම සම්බන්ධයෙන් වන යෝජනාව කැබිනට් මණ්ඩලය හමුවට ඉදිරිපත් කරන බව කෘෂිකර්ම හා වනජීවී අමාත්‍ය මහින්ද අමරවීර පවසනවා. හම්බන්තොටදී ඊයේ (16) මාධ්‍ය වෙත අදහස් දක්වමින් ඔහු කියා සිටියේ රිළවුන්ගෙන් මෙරට කෘෂි ක්‍ෂේත්‍රයට දැඩි බලපෑමක් එල්ලවී ඇති බවයි.",
       "URL": "https://www.hirunews.lk/332740/හක්ගලටත්-රිළව්-කරදර-චීනයේ-යෝජනාව-කැබිනට්-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=409"
}