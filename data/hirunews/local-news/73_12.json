{
       "Source": "hirunews",
       "Timestamp": "Friday, 25 August 2023 - 15:41",
       "Headline": "තරුණියන්ගේ නිරුවත් ඡායාරූප අන්තර්ජාලයට මුදා හැරි පුද්ගලයෙක් අත්අඩංගුවට",
       "News Content": "තරුණියන්ගේ ඡායාරූපවලට නිරුවත් කාන්තා ඡායාරූප කොටස් බද්ධ කර අන්තර්ජාලයට මුදා හැර ඇති පුද්ගලයෙකු රක්ෂිත බන්ධනාගාර ගත කර තිබෙනවා.\nඅදාළ පුද්ගලයා ඡායාරූප ශිල්පියෙකු වන අතර තරුණියන් පස් දෙනෙකුගේ ඡායාරූප මෙසේ විකෘති කර ඇති බවයි වාර්තා වන්නේ.\nමෙසේ රක්ෂිත බන්ධනාගාර ගත කර ඇත්තේ නිට්ටඹුව ප්‍රදේශයේ පදිංචිකාරියක්.\nඡායාරූප ශිල්පියෙකු වශයෙන් කටයුතු කරමින් සිටිය දී තරුණියන් පස් දෙනෙකුගේ ඡායාරූපවලට නිරුවත් කාන්තා ඡායාරූප කොටස් බද්ධ කර අන්තර්ජාලයට මුදා හැර ඇති බවට ලද පැමිණිල්ලකට අනුව නිට්ටඹුව පොලිසියේ ළමා හා කාන්තා කාර්යාංශය මඟින් පරීක්ෂණ පවත්වා අදාළ පුද්ගලයා අත්අඩංගුවට ගෙන ඇති බවයි අප වාර්තාකරු සඳහන් කර සිටියේ.\nකෙසේ වෙතත් අදාළ සැකකරු රාගම රෝහලේ මානසික වෛද්‍යවරයකු වෙත ඉදිරිපත් කර වෛද්‍ය පරීක්ෂණයකට භාජනය කර ඊළඟ දිනයේ ඒ පිළිබඳ වෛද්‍ය වාර්තාව අධිකරණයට ඉදිරිපත් කරන ලෙසයි ද බන්ධනාගාර නිලධාරීන්ට නියෝග කර ඇත්තේ.",
       "URL": "https://www.hirunews.lk/346072/තරුණියන්ගේ-නිරුවත්-ඡායාරූප-අන්තර්ජාලයට-මුදා-හැරි-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=73"
}