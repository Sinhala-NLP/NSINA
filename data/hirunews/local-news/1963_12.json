{
       "Source": "hirunews",
       "Timestamp": "Monday, 10 May 2021 - 14:56",
       "Headline": "වසර 7ක් ඉදිකිරීම් නිම නොවූ හතරැස්කොටුව මාර්ගය (වීඩියෝ)",
       "News Content": "මේ පොළොන්නරුවේ සිට ත්‍රිකුණාමලය සහ කන්තලේ නගරවලට පිවිසීමට හැකි කෙටිම මාර්ගයවන මින්නේරිය - හතරැස්කොටුව ප්‍රධාන මාර්ගයයි.\nද්විත්ව මංතීරු සහිතව කිලෝමීටර් 15ක දුරකින් යුතු මෙම මාර්ගය සංවර්ධනය කිරීම 2014 වසරේදී ආරම්භ වුණා.\nඒ සඳහා වෙන් කල මුදල රුපියල් මිලියන 1.5ක්.\nඉබිගමනින් සිදුවන මාර්ගයේ ඉදිකිරීම් සම්බන්ධයෙන් හිරු රතු මිනිත්තුව බලධාරීන්ගේ අවධානයට පළමුවරට ලක් කළේ පසුගිය වසරේ ජූලි මාසයේයි.\nකෙසේ වෙතත් වසර 7ක් පමණ ගතවුවත් තවමත් මෙම මාර්ගයේ ඉදිකිරීම් අවසන්වී  නැහැ.\nකවුඩුල්ල ජාතික වනෝද්‍යානය සහ ගල්ඔය හංදිය දුම්රිය ස්ථානයද මෙම මාර්ගය ආශ්‍රිතව පිහිටා තිබීම හේතුවෙන් දිනකට මාර්ගය භාවිත කරන රථවාහන සංඛ්‍යාවද දහසකට අධිකයි.\nකවුඩුල්ල ජාතික වනෝද්‍යානය ඉදිරිපිට ඇති වැඩ අවසන් නොකළ අඩි 50ක පමණ පාලම මේ වන විට මරු කපොල්ලක් බවට පත්ව තිබෙනවා.\nඅනතුරකට අත වනන මාර්ගයේ අනාරක්ෂිත ස්ථාන කඩිනමින් ප්‍රතිසංස්කරණය කර ජනතාවගේ ප්‍රවාහන අවශ්‍යතාවයන් ඉටු කරගත හැකිවන පරිදි සංවර්ධන කටයුතු වේගවත් කිරීමට බලධාරීන් තවදුරටත් පසුබටවීම කනගාටුවට කරුණක්.",
       "URL": "https://www.hirunews.lk/270962/වසර-7ක්-ඉදිකිරීම්-නිම-නොවූ-හතරැස්කොටුව-මාර්ගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1963"
}