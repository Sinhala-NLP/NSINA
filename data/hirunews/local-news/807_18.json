{
       "Source": "hirunews",
       "Timestamp": "Thursday, 13 October 2022 - 8:26",
       "Headline": "රාජ්‍ය අමාත්‍යවරුන් දෙදෙනෙකුගේ විෂයපත ගැසට් කෙරේ",
       "News Content": "කර්මාන්ත අමාත්‍යාංශය යටතේ පවතින ප්‍රාථමික කර්මාන්ත සහ කුඩා හා මධ්‍ය පරිමාණ ව්‍යවසාය සංවර්ධන රාජ්‍ය අමාත්‍යාංශවලට අයත් විෂය පතයන් ගැසට් කර තිබෙනවා.\nඒ අනුව ප්‍රාථමික කර්මාන්ත රාජ්‍ය අමාත්‍ය චාමර සම්පත් දසනායක යටතට ලංකා ලේලන්ඩ් ලිමිටඩ්, සීමා සහිත ජාතික කඩදාසි සමාගම, ජාතික ලුණු සමාගම, ශ්‍රී ලංකා සිමෙන්ති සංස්ථාව හා ජාතික මැණික් හා ස්වර්ණාභරණ අධිකාරිය ඇතුලු ආයතන 12ක් ඇතුළත් කරමින් විෂය භාර අමාත්‍ය වෛද්‍ය රමේෂ් පතිරණ විසින් මෙම ගැසට් නිවේදනය නිකුත් කර තිබුණා.\nමීට අමතරව කුඩා හා මධ්‍ය පරිමාණ ව්‍යවසාය සංවර්ධන රාජ්‍ය අමාත්‍ය ප්‍රසන්න රණවීර යටතට ජාතික ව්‍යවසාය සංවර්ධන අධිකාරිය, ශ්‍රී ලංකා හස්ත කර්මාන්ත මණ්ඩලය, ජාතික ශිල්ප සභාව, ලංකා සළුසල ලිමිටඩ් ඇතුලු ආයතන 11 ඇතුළත් කර තිබෙනවා.",
       "URL": "https://www.hirunews.lk/317713/රාජ්‍ය-අමාත්‍යවරුන්-දෙදෙනෙකුගේ-විෂයපත-ගැසට්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=807"
}