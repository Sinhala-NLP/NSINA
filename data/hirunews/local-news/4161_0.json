{
       "Source": "hirunews",
       "Timestamp": "Friday, 22 December 2017 - 15:34",
       "Headline": "ආයුර්වේද සම්බාහනය ගණිකා ජාවාරමක් වෙයි",
       "News Content": "වැලිකඩ පොලිස් වසමේ නාවල, රාජගිරිය ප්‍රදේශයේ ආයුර්වේද සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවසක් ඊයේ (21) රාත්‍රියේ පොලීසිය විසින් වටලා තිබෙනවා.\nවැටලීමේදී එහි රැඳී සිටි කාන්තාවන් 06 දෙනෙකු සහ කළමණාකාරවරයා අත්අඩංගුවට ගෙන ඇති බවයි වාර්තා වන්නේ.\nඅත්අඩංගුවට ගත් සැකකරු 42වන වියේ පසුවන කෑගල්ල ප්‍රදේශයේ පදිංචිකරුවෙක් බව සඳහන්.\nඅත්අඩංගුවට පත් සෙසු සැකකාර කාන්තාවන් වයස අවුරුදු  23, 25, 26, 31,32 සහ 33 යන වයස්වල පසුවන තැනැත්තියන් බව පොලිසිය පවසනවා.\nමොවුන් මොණරාගල, තණමල්විල, ඩයගම, බෙන්තොට යන ප්‍රදේශවල පදිංචිකාරිනියන් බවටයි වාර්තා වන්නේ.\nමේ සම්බන්ධයෙන් වැලිකඩ පොලිසිය වැඩිදුර පරීක්ෂණ පවත්වන අතර අත්අඩංගුවට ගත් පිරිස අද (22) දින අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබුණා.",
       "URL": "https://www.hirunews.lk/179050/ආයුර්වේද-සම්බාහනය-ගණිකා-ජාවාරමක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4161"
}