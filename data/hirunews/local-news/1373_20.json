{
       "Source": "hirunews",
       "Timestamp": "Saturday, 05 February 2022 - 20:42",
       "Headline": "එක්ස්ප්‍රස් පර්ල් නෞකාව අයත් සමාගමේ නෞකාවක් ශ්‍රී ලංකා භාරයට",
       "News Content": "එක්ස්ප්‍රස් පර්ල් නෞකාව අයත් සමාගමේ නෞකාවක් කොළඹ වරායේ නැංගුරම් ලා තිබියදී ඊයේ රාත්‍රියේ වෙළඳ නාවික අධ්‍යක්ෂක කාර්යාලය භාරයට ගෙන තිබෙනවා.\nඒ පෙර්දා කොළඹ වානිජ මහාධිකරණයෙන් ලබා දුන් තීන්දුවකට අනුවයි.\nපසුගිය වසරේ මුහුදු බත් වූ එක්ස්ප්‍රස් පර්ල් නෞකාව තුළ තිබී මුහුදුබත් වූ ඇමරිකානු ඩොලර් ලක්ෂ 6 කට අධික වටිනාකමින් යුත් බහාලුම් 6ක් අයත් සමාගමක් ඒ වෙනුවෙන් හානිපූර්ණය කිරීම වෙනුවෙන් මීට පෙර නීතිමය පියවර ගෙන තිබුණා.\nකෙසේ වෙතත්, එක්ස්ප්‍රස් පර්ල් නෞකාව අයත් සමාගම එය සම්පූර්ණ කර තිබුණේ නැහැ.\nනාවික නීති අනුව එවැනි තත්ත්වයකදී අදාළ සමාගමේ වෙනත් නෞකාවක් රඳවාගෙන හානි පූර්ණ සුරක්ෂිතයක් ලෙස තබා ගත හැකි අතර, ආරංචි මාර්ග සඳහන් කළේ, ඒ අනුව එක්ස්ප්‍රස් කුහිමා නැමති මෙම නෞකාව රඳවා ගැනීම සඳහා නියෝගයක් නිකුත් කර ඇති බවයි.",
       "URL": "https://www.hirunews.lk/296264/එක්ස්ප්‍රස්-පර්ල්-නෞකාව-අයත්-සමාගමේ-නෞකාවක්-ශ්‍රී-ලංකා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1373"
}