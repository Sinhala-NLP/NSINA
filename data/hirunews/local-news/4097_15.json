{
       "Source": "hirunews",
       "Timestamp": "Thursday, 01 February 2018 - 19:15",
       "Headline": "හර්ෂ ද සිල්වා ජනපති සමග සාකච්ඡාවක",
       "News Content": "නිදහස් පක්ෂයට එක්වී ආණ්ඩුවට සහය ලබාදීම මත වංචා දූෂණවලට සම්බන්ධ පුද්ගලයන් නිදොස් කළ නොහැකි බව එක්සත් ජාතික පක්ෂය පවසනවා.\nවිදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී.පෙරේරා මේ බව කියා සිටියේ කොළඹ අද (01) පැවති මාධ්‍ය හමුවකට එක්වෙමින්.\nමේ අතර, එක්සත් ජාතික පක්ෂය යටතේ තිබූ ආර්ථිකය හැසිරවීමේ වගකීම තමන් භාර ගන්නා බවට ජනාධිපතිවරයා පසුගියදා සිදුකළ ප්‍රකාශය පිළිබදව කොළඹ අද පැවති මාධ්‍ය හමුවකට එක්වෙමින් නියෝජ්‍ය අමාත්‍ය හර්ෂ ද සිල්වා අදහස් පළ කළා.\nඔහු කියා සිටියේ එම ප්‍රකාශය සිදුකිරීමෙන් පසු තමන් ජනාධිපතිවරයා හමුවු බවයි.\nඑහිදී ජනාධිපතිවරයා ප්‍රකාශ කළේ ආර්ථිකය සම්බන්ධයෙන් කටයුතු කිරීමේදී ජාතික ආර්ථික කවුන්සිලය හරහා කටයුතු කළ යුතු බවයි.",
       "URL": "https://www.hirunews.lk/182636/හර්ෂ-ද-සිල්වා-ජනපති-සමග-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=4097"
}