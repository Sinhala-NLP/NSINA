{
       "Source": "hirunews",
       "Timestamp": "Saturday, 20 October 2018 - 10:44",
       "Headline": "පොඩි ලැසීගේ ගෝලයන් දෙදෙනෙකු හෙරොයින් සමඟ අත්අඩංගුවට",
       "News Content": "සංවිධානාත්මක අපරාධකරුවෙකු වන පොඩි ලැසී නැමැත්තාගේ ගෝලයන් දෙදෙනෙකු මිටියාගොඩ - මහවෙල ප්‍රදේශයේදී හෙරොයින් සමඟ අත්අඩංගුවට ගෙන තිබෙනවා.\nඊයේ (19) අත්අඩංගුවට ගෙන ඇති මොවුන් සතුව තිබී හෙරොයින් ග්‍රෑම් 6යි මිලිග්‍රෑම් 300ක් සහ ඉලෙක්ට්‍රොනික් තරදියක් ද සිය භාරයට ගත් බවයි පොලීසිය සඳහන් කළේ.\nසැකකරුවන් අම්බලන්ගොඩ - කුලීගොඩ සහ මීටියාගොඩ - මහවෙල ප්‍රදේශවල පදිංචි 22 සහ 41 හැවිරිදි පුද්ගලයින් දෙදෙනෙක්.\nමොවුන් මනුෂ්‍ය ඝාතන කිහිපයක් සම්බන්ධයෙන් රක්ෂිත බන්ධනාගාරගත කර සිට දැනට ඇප මත සිටින බව ද විමර්ශනවලදී අනාවරණ වී තිබෙනවා.",
       "URL": "https://www.hirunews.lk/202527/පොඩි-ලැසීගේ-ගෝලයන්-දෙදෙනෙකු-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3690"
}