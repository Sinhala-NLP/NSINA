{
       "Source": "hirunews",
       "Timestamp": "Tuesday, 01 August 2023 - 15:19",
       "Headline": "දිවයිනේ සෑම බන්ධනාගාර අයතනයකම රැදවියන්ගේ තදබදයක්",
       "News Content": "දිවයිනේ සෑම බන්ධනාගාර අයතනයකම 2023 වර්ෂය ආරම්භයත් සමඟ විවිධ චෝදනා මත බන්ධනාගාර රැදවියන්ගේ ප්‍රමාණය වර්ධනය වී ඇති බව බන්ධනාගාර දෙපාර්තමේන්තු සංඛ්‍යා ලේඛණ දත්තයන්ට අනුව පෙනි යනවා.\nඅතිරේක බන්ධනාගාර කොමසාරිස් ජනරාල්වරයා පවසන්නේ දිවයිනේ සමස්ථ බන්ධනාගාර ආයතන තුළ රැදවිය හැකි ප්‍රමාණය 13241 වුවත්, මේ වන විට රැදවියන් 19000කට ආසන්න ප්‍රමාණයක් සැකකරුවන් ලෙසත්,10000කට ආසන්න ප්‍රමාණයක් සිරකරුවන් ලෙසත් රැදවියන් 29000 ක් ආසන්න ප්‍රමාණයක් රදවා සිටින බවයි.\nඑ‍ය සමස්ථ ප්‍රතිශතයෙන් 200% ඉක්මවා ඇති බව ඔහු වැඩි දුරටත් පවසනවා.\nඒ අනුව, බන්ධනාගාර දෙපාර්තමේන්තුවේ සංඛ්‍යා ලේඛණ දත්තයන්ට අනුව පෙනි යන්නේ සමස්ථ බන්ධනාගාරය තුළ දිනෙන් දින රැදවියන්ගේ තදබදය හා බන්ධනාගාර ගත වීමේ වැඩි ප්‍රවණතාවයක් පවතින බවයි.",
       "URL": "https://www.hirunews.lk/343294/දිවයිනේ-සෑම-බන්ධනාගාර-අයතනයකම-රැදවියන්ගේ-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=133"
}