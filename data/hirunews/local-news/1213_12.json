{
       "Source": "hirunews",
       "Timestamp": "Saturday, 23 April 2022 - 19:46",
       "Headline": "මියගිය චමින්දගේ දේහය මිහිදන් කෙරේ (වීඩියෝ)",
       "News Content": "රඹුක්කන සිද්ධියේදී වෙඩි වැදී ජීවිතක්ෂයට පත් වූ 42 හැවිරිදි චමින්ද ලක්ෂාන්ගේ දේහය පිළිබඳ අවසන් කටයුතු අද පස්වරුවේ සිදු කෙරුණා. ඒ පවුලේ සුසාන භූමියේදී යි.\nඊට පෙර සිදුකෙරුණු ආගමික වතාවත් සඳහා පූජ්‍ය ඕමල්පේ සෝභිත හිමියන් ඇතුලු භික්ෂූන් වහන්සේ විශාල පිරිසක් වැඩම කර සිටියා.\nඅවසන් කටයුතු සිදුකිරීමට පෙර මියගිය චමින්ද ලක්ෂාන්ගේ දේහයට අවසන් ගෞරව දැක්වීම සඳහා එක්සත් ජාතික පක්ෂ නායක හිටපු අග්‍රාමාත්‍ය රනිල් වික්‍රමසිංහ ඇතුලු දේශපාලනඥයින් කිහිපදෙනෙකු ද පැමිණි බවයි හිරු වාර්තාකරු සඳහන් කළේ.",
       "URL": "https://www.hirunews.lk/302640/මියගිය-චමින්දගේ-දේහය-මිහිදන්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1213"
}