{
       "Source": "hirunews",
       "Timestamp": "Thursday, 26 May 2022 - 16:42",
       "Headline": "පිරවුම්හලක් අසල කලහකාරි ලෙස හැසිරුණු 5 දෙනෙකු රිමාන්ඩ්",
       "News Content": "මහව - දළඳාගම පිහිටි සමූපකාර ඉන්ධන පිරවුම්හලේදී පොලීසියේ රාජකාරිවලට බාධා කරමින් කලහකාරි ලෙස හැසිරීමේ සිද්ධියකට අත්අඩංගුවට ගත් පුද්ගලයින් 5 දෙනෙකු රක්ෂිත බන්ධනාගාර ගත කර තිබෙනවා.\nඒ ඔවුන් අද මහව ප්‍රධාන මහේස්ත්‍රාත් අතිරේක දිසා විනිසුරු රවීන්ද්‍ර බණ්ඩාර හමුවට ඉදිරිපත් කිරීමෙන් අනතුරුවයි.\nඅත්අඩංගුවට ගත් පිරිස පසුගියදා මහව දළදාගම පිහිටි සමූපකාර ඉන්ධන පිරවුම්හල අසලට පැමිණ කලහකාරි ලෙස හැසිරී ඇති අතර එහිදී සාමාන්‍ය පෙළ විභාගයට පෙනී සිටින සිසුන්ට මෙන්ම ඔවුන්ගේ දෙමව්පියන්ට බාධා එල්ල වී තිබෙනවා.\nඑම අවස්ථාවේදී පොලීසිය එම පිරිස ඉවත් කිරීමට කටයුතු කළ අවස්ථාවේදී ඊට ද බාධා එල්ල කිරීම හේතුවෙනුයි ඔවුන් අත්අඩංගුවට ගෙන ඇත්තේ.\nඅත්අඩංගුවට ගත් පිරිස අතර යුද හමුදා සෙබලෙකු ද සිටින බවයි හිරු වාර්තාකරු සඳහන් කළේ.",
       "URL": "https://www.hirunews.lk/305358/පිරවුම්හලක්-අසල-කලහකාරි-ලෙස-හැසිරුණු-5-දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1142"
}