{
       "Source": "hirunews",
       "Timestamp": "Sunday, 06 August 2023 - 15:52",
       "Headline": "හඳුනානොගත් උණ රෝගයකින් 13ක දරුවකු මරුට",
       "News Content": "හඳුනානොගත් උණ රෝගයකින් වයස අවුරුදු 13ක දරුවෙක් අද (06) මිය ගොස් තිබෙනවා.\nමෙලෙස මිය ගොස් ඇත්තේ 13 හැවිරිදි මීගමුව ප්‍රදේශයේ පදිංචි අබ්දුල් අසීස් නමැති දරුවෙක්.\nමෙම දරුවා දින කිහිපයක් තිස්සේ ඔළුව කැක්කුමක් සමඟ උණ රෝගයෙන් පීඩා විඳිමින් සිට ඇති අතර වෛද්‍ය ප්‍රතිකාර ලබා ගත්ත ද ඉන් රෝහී තත්ත්වයේ අඩු, වැඩිවීමක් ඇති වුණ බව පවුලේ ආරංචි මාර්ග පවසනවා.\nපසුව ඊයේ (05) රාත්‍ර්‍රී මෙම දරුවා අසාමාන්‍ය නින්දකට වැටී සිටි බැවින් මවුපියන් ඔහුව මීගමුව මහ රෝහලට ඇතුළත් කර තිබෙන අතර එම රෝහලේ වෛද්‍යවරුන් විසින් දරුවා රෝහලේ දැඩි සත්කාර ඒකකයට ඇතුළත් කර ඇත්තේ දරුවාට හුස්ම ගැනීමේ අපහසුතාවක් තිබුණ බැවින්.\nනමුත් අද අලුයම දරුවා එහිදී මිය ගොස් තිබෙනවා.\nඔහුගේ මෘත ශරීරය මේ වන විට මීගමුව මහ රෝහලේ මෘත ශරීරාගාරයේ තන්පත් කොට ඇති අතර මීගමුව රෝහල් පොලිසිය මේ පිළිබඳව වැඩිදුර විමර්ශන සිදු කරනවා.",
       "URL": "https://www.hirunews.lk/343841/හඳුනානොගත්-උණ-රෝගයකින්-13ක-දරුවකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=120"
}