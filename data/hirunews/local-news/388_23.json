{
       "Source": "hirunews",
       "Timestamp": "Wednesday, 26 April 2023 - 20:02",
       "Headline": "ශ්‍රී ලංකා - අයර්ලන්ත තරඟයට වැස්සෙන් බාධා",
       "News Content": "ශ්‍රී ලංකාව සහ අයර්ලන්තය අතර දෙවන ටෙස්ට් තරඟයේ 03 වන දිනය වන අද (26) තරඟය නියමිත වේලාවට පෙර අද (26) දිනට නතර කිරීමට සිදුවුණා.\nඒ, ගාල්ල ජාත්‍යන්තර ක්‍රීඩාංගනයට පතිත වූ අධික වර්ෂාවත් සමඟයි.\nඒ වනවිට පළමු ඉනිම ක්‍රීඩා කරන ශ්‍රී ලංකා කණ්ඩායම එක් කඩුල්ලක් දැවී ලකුණු 357ක් ලබා සිටියා.\nනොදැවී ක්‍රීඩා කරන නිෂාන් මධුෂ්ක ලකුණු 149ක් සහ කුසල් මෙන්ඩිස් ලකුණු 83ක් ලබා සිටිනවා.\nනිෂාන් රැස්කළේ සිය මංගල ටෙස්ට් ශතකයයි.\nනායක දිමුත් කරුණාරත්න සිය 16 වන ටෙස්ට් ශතකය අද (26) වාර්තා කළ අතර, රැස්කළ ලකුණු සංඛ්‍යාව 115ක්.\nඅයර්ලන්තය පළමු ඉනිමේදී සියලු දෙනා දැවී ලකුණු 492ක් රැස් කළා.",
       "URL": "https://www.hirunews.lk/333525/ශ්‍රී-ලංකා-අයර්ලන්ත-තරඟයට-වැස්සෙන්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=388"
}