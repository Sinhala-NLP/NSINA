{
       "Source": "hirunews",
       "Timestamp": "Sunday, 19 March 2017 - 22:14",
       "Headline": "චීන ආරක්ෂක ඇමති දිවයිනට",
       "News Content": "චීන ආරක්ෂක අමාත්‍ය චෑන් වෑන්කුවන් තුන්දින නිල සංචාරයක් සඳහා ශ්‍රී ලංකාවට පැමිණ තිබෙනවා.\nඅද රාත්‍රී 9.45ට පමණ චීන මහජන විමුක්ති හමුදාවේ ජනරාල්වරයෙකු වන ඔහු දිවයිනට පැමිණියේ 19 දෙනෙකුගෙන් යුත් නියෝජිත පිරිසක් සමගයි.\nඊට පෙර චීන ආරක්ෂක අමාත්‍යවරයා ඇතුලු නියෝජිතයන් නේපාලය සහ බංග්ලාදේශයේද සංචාරයක නිරතවුණා.\nඒ, චීන ගොඩබිම් සහ මුහුදු සේද මාර්ගවල ආරක්ෂක කටයුතු පිළිබඳව ඇගයීමක් සිදුකිරීමේ අරමුණෙන්.\nඔහු සිය සංචාරය අතරතුර ජනාධිපති මෛත්‍රීපාල සිරිසේන ඇතුලු රජයේ නියෝජිතයන්ද මුණගැසීමට නියමිතයි.\nඑහිදී ශ්‍රී ලංකාව සහ චීනය අතර මෙන්ම කලාපීය ආරක්ෂක කටයුතු පිළිබඳව ඔහු මෙරට බලධාරීන් සමග අදහස් හුවමාරු කරගනු ඇති.",
       "URL": "https://www.hirunews.lk/157253/චීන-ආරක්ෂක-ඇමති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4605"
}