{
       "Source": "hirunews",
       "Timestamp": "Saturday, 11 February 2023 - 17:05",
       "Headline": "උතුරේ අවතැන් වූ පවුල් 197ක ඉඩම් ඔප්පු ප්‍රධානය කරයි (වීඩියෝ)",
       "News Content": "උතුරේ අවතැන් වූ පවුල් 197 ක් සඳහා චෙක්පත් සහ ඉඩම් හිමිකම් ප්‍රදානය කිරීම අද සිදුකෙරුණා.\nජනාධිපති මාධ්‍ය අංශය සඳහන් කළේ යාපනය දිස්ත්‍රික් ලේකම් කාර්යාලයේදී ජනාධිපති රනිල් වික්‍රමසිංහගේ ප්‍රධානත්වයෙන් එය සිදුකෙරුණු බවයි.\nමේ අතර, යාපනය සංස්කෘතික මධ්‍යස්ථානය විවෘත කිරීමේ අවස්ථාවට ද අද ජනාධිපතිවරයා එක්වුණා. එහිදී ජනාධිපති රනිල් වික්‍රමසිංහ කියා සිටියේ රටේ ආර්ථික අර්බුදයේදී ණය උගුලෙන් ගැලවීම සඳහා ඉන්දියාව සහය ලබාදුන් බවයි.\nසංහිදියාව, සංවර්ධනය සහ සංස්කෘතිය ප්‍රතිපත්තිය කොට ගෙන රට ඉදිරියට ගෙන යෑම රජයේ ප්‍රතිපත්තිය බව ද එහිදී ජනාධිපතිවරයා සඳහන් කළා.\nමේ අතර, සංහිඳියාවෙන් පමණක් ආර්ථිකය ගොඩනැගිය නොහැකි බවත්, ආර්ථික සංවර්ධන වේගය රඳා පවතින්නේ ජනතාවගේ ආකල්ප සහ කැපවීමේ ප්‍රමාණය මත බවත්, ජනාධිපති රනිල් වික්‍රමසිංහ කියා සිටියේ උතුරේ ගැටලු පිළිබඳ පැවති සාකච්ඡාවකට එක්වෙමින්.",
       "URL": "https://www.hirunews.lk/327180/උතුරේ-අවතැන්-වූ-පවුල්-197ක-ඉඩම්-ඔප්පු-ප්‍රධානය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=543"
}