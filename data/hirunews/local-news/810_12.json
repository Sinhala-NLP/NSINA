{
       "Source": "hirunews",
       "Timestamp": "Tuesday, 11 October 2022 - 17:48",
       "Headline": "වෙඩි ප්‍රහාරයට ලක්ව වසර 10 කට පසු මලාලා යළි පාකිස්ථානයට",
       "News Content": "නොබෙල් සාමත්‍යාගලාභී මලාලා යූසුෆ්සායි තම උපන් රට වන පාකිස්ථානයට පැමිණ තිබෙනවා.\nඒ, තලේබාන් සංවිධානය ඇය ඝාතනය කිරීමට දැරූ උත්සාහයෙන් අනතුරුව රටින් පිටවී වසර 10 කට පසුවයි.\nඇයගේ සංචාරයේ අරමුණ වී ඇත්තේ පසුගියදා ගං වතුරෙන් හානියට පත්වූ එරට වැසියන්ට සහන සැළසීම සඳහා ජාත්‍යන්තර අවධානය ලබාගැනීමයි.\nමලාලාට වයස අවුරුදු 15 දී තලේබාන් ත්‍රස්තවාදීන් හිසට වෙඩි ප්‍රහාරයක් එල්ල කළේ පාකිස්ථානයේ ගැහැණු දරුවන්ගේ අධ්‍යාපනය වෙනුවෙන් ඇය ගෙනගිය වැඩපිළිවෙලට විරෝධය පළ කරමින්.\nඅනතුරුව ඇය බ්‍රිතාන්‍යට පැමිණියේ ප්‍රතිකාර ලබාගැනීම සඳහායි.",
       "URL": "https://www.hirunews.lk/317594/වෙඩි-ප්‍රහාරයට-ලක්ව-වසර-10-කට-පසු-මලාලා-යළි-පාකිස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=810"
}