{
       "Source": "hirunews",
       "Timestamp": "Tuesday, 23 July 2019 - 7:40",
       "Headline": "තැපැල් වර්ජනය අවසන් - ලිපි මළු ලක්ෂ 5ක් අතරමඟ",
       "News Content": "අසනීප නිවාඩු වාර්තා කර තැපැල් සේවකයින් දියත් කළ වෘත්තීය ක්‍රියාමාර්ගය ඊයේ මධ්‍යම රාත්‍රියෙන් අවසන් වුණා.\nඒකාබද්ධ තැපැල් වෘත්තීය සමිති පෙරමුණේ සම කැදවුම්කරු චින්තක බණ්ඩාර හිරු ප්‍රවෘත්ති අංශයට අදහස් දක්වමින් කියා සිටියේ වෘත්තීය ක්‍රියාමාර්ගය හේතුවෙන් ගොඩ ගැසී ඇති ලිපි බෙදා හැරීමේ කටයුතු සම්පූර්ණයෙන්ම අවසන් කිරීමට දින දෙකක් හෝ තුනක කාලයක් ගත වනු ඇති බවයි.\nවැටුප් සහ උසස් වීම් ඇතුළු ගැටළු කිහිපයක් මුල් කර ගනිමින් තැපැල් සේවකයින් පෙරේදා මධ්‍යම රාත්‍රියේ සිට මෙම වෘත්තීය ක්‍රියාමාර්ගය ආරම්භ කළ අතර, මේ හේතුවෙන් මධ්‍යම තැපැල් හුවමාරුවේ පමණක් ලිපි ලක්ෂ 5කට ආසන්න ප්‍රමාණයක් ගොඩ ගැසී ඇති බවයි වාර්තා වුණේ.\nඑමෙන්ම, පසුගිය 18 වන දා ද ඔවුන් දින දෙකක වෘත්තීය ක්‍රියාමාර්ගයක නිරත වුණා.",
       "URL": "https://www.hirunews.lk/220845/තැපැල්-වර්ජනය-අවසන්-ලිපි-මළු-ලක්ෂ-5ක්-අතරමඟ",
       "Category": "Local News",
       "Parent URL": "https://www.hirunews.lk/local-news.php?pageID=3233"
}