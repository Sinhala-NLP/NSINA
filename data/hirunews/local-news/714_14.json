{
       "Source": "hirunews",
       "Timestamp": "Wednesday, 23 November 2022 - 15:47",
       "Headline": "කපුටු රුවක් රැගෙන සමාජ ක්‍රියාකාරීන් පිරිසක් පොලිස් කොමිසමට",
       "News Content": "පොලිස් කොමිසමේ සභාපතිවරයාට ඉල්ලා අස්වන ලෙස බලකරමින්, සමාජ ක්‍රියාකාරීන් පිරිසක් අද (23) පොලිස් කොමිසම වෙත පැමිණ සිටි අතර එම පිරිස පොලිස් කොමිසම වෙත ගොස් එහි විමර්ශන නිලධාරීන් හමුවී පොලිස් කොමිසමේ සභාපති සභාපතිවරයාට අස්වෙන ලෙස දන්වා තිබෙනවා.\nසාටකයක් ගෙල රැඳි කපුටෙක්ගේ රුවක් අතින් ගත් එම පිරිස ඉන් අනතුරුව එම පිරිස මාධ්‍ය වෙත අදහස් දැක්වීමට කටයුතු කළ අතර, ඔවුන් කියා සිටියේ කටුනායක ගුවන්තොටුපොළේ දී බැසිල් රාජපක්ෂ පිළිගැනීමට ගිය පොලිස් කොමිසමේ සභාපතිවරයා ස්වාධීන කොමිෂන්වලට අගෞරවයක් කළ බවයි.\nඑසේ ම පොලිස් කොමිසමේ සභාපතිවරයා සහ එහි තවත් නිලධාරියකු එදා ගුවන් තොටුපොළට ගොස් ස්වාධීන කොමිසමට කළ හෑල්ලුව හේතුවෙන් නැවත මෙම ස්ථානයට පැමිණ පැමිණිලි කිරීම ඵලක් නොවන බව බව ද ඔවුන් කියා සිටියා.\nපසුව ඔවුන් කියා සිටියේ සභාපතිවරයා ඉවත් නොවුනොත් තමන් රැගෙන ආ කපුටු අනුරුව මෙම ස්ථානයේ ලාංඡනය හැටියට ස්ථාපිත කරන බවයි.",
       "URL": "https://www.hirunews.lk/321092/කපුටු-රුවක්-රැගෙන-සමාජ-ක්‍රියාකාරීන්-පිරිසක්-පොලිස්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=714"
}