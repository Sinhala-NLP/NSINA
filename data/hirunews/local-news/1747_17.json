{
       "Source": "hirunews",
       "Timestamp": "Tuesday, 17 August 2021 - 19:39",
       "Headline": "තලේබාන් සංවිධානයට ෆේස්බුක් සමාගමෙන් තහනමක්",
       "News Content": "තලේබාන් සංවිධානයට සහය දක්වන සියලුම අන්තර්ගතයන් තහනම් කිරීමට ෆේස්බුක් සමාගම පියවර ගෙන තිබෙනවා.\nඇමරිකානු නීතියට අනුව තලේබාන් සංවිධානය ත්‍රස්තවාදී සංවිධානයක් බැවින් මෙම පියවර ගත් බවයි එම සමාගම ප්‍රකාශ කළේ.\nඒ අනුව ඇෆ්ගනිස්ථාන විශේෂඥයින් අදාළ අන්තර්ගතයන් සමීපව නිරීක්ෂණය කරමින් ඉවත් කිරීමට කටයුතු කරමින් සිටින බව ෆේස්බුක් සමාගම සඳහන් කළා.\nමේ අතර ඇෆ්ගනිස්ථානයේ කාබුල් නුවර පිහිටි තම තානාපති කාර්යාලය තවදුරටත් විවෘත කර තබන බව ඉරානය ප්‍රකාශ කළා.\nතලේබාන් සංවිධානය, ඇෆ්ගනිස්ථානයේ පාලනය සියතට ගැනීමෙන් පසු බොහෝ රටවල් තම රාජතාන්ත්‍රික නිලධාරීන් යළි කැඳවමින් සිටින අවස්ථාවකයි ඉරාන විදේශ අමාත්‍යාංශය මෙම තීරණයට එළඹ  ඇත්තේ.",
       "URL": "https://www.hirunews.lk/279959/තලේබාන්-සංවිධානයට-ෆේස්බුක්-සමාගමෙන්-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=1747"
}