{
       "Source": "hirunews",
       "Timestamp": "Tuesday, 07 June 2022 - 16:58",
       "Headline": "හෙට ගෑස් බෙදාහරින්නේ නැහැ - ලිට්රෝ සමාගම",
       "News Content": "ගෑස් බෙදාහැරීම පිළිබඳව ලිට්‍රෝ ගෑස් සමාගම විශේෂ නිවේදනයක් නිකුත් කර ඇති අතර හෙට දිනයේ ගෑස් බෙදා හැරීමක් සිදු නොකරන බව ලිට්රෝ සමාගම පවසනවා.\nතව දින කිහිපයකින් ගෑස් බෙදාහැරීමට නියමිත බව ලිට්රෝ සමාගම සඳහන් කළා.\nමේ අතර කොළඹ, ගම්පහ සහ කළුතර ප්‍රදේශ සඳහා අද ගෘහස්ථ ගෑස් බෙදාහරින බව ලිට්‍රෝ සමාගම පැවසුවා.\nදින ගණනාවක සිට වෙළෙඳපොළේ පවතින ගෑස් හිඟය හමුවේ ලිට්‍රෝ පාරිභෝගිකයින් ගෑස් මිලදී ගැනීම සඳහා අදත් පෝලිම්වල රැඳී සිටින අයුරු දැකගත හැකි වුණා.\nමෙවැනි පසුබිමක ගෑස් මෙට්‍රික් ටොන් 2000 ක් රැගෙන ඊයේ පෙරවරුවේ මෙරටට පැමිණි නෞකාවේ තිබූ ගෑස් අද පෙරවරු 8.30 වනවිට ගොඩ බා අවසන් කෙරුණා.",
       "URL": "https://www.hirunews.lk/306486/හෙට-ගෑස්-බෙදාහරින්නේ-නැහැ-ලිට්රෝ-සමාගම",
       "Category": "Local News",
       "Parent URL": "https://www.hirunews.lk/local-news.php?pageID=1112"
}