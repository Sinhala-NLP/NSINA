{
       "Source": "hirunews",
       "Timestamp": "Thursday, 04 March 2021 - 17:33",
       "Headline": "ලාහුගල රක්ෂිතයෙන් කැපූ දැව කඳන් සමඟ පාපැදි 5 ක් අත්අඩංගුවට",
       "News Content": "නීතිවිරෝධී ලෙස කපන ලද විශාල දැව කඳන් රැගෙන යමින් තිබූ පාපැදි 5 ක් ලාහුගල වනාන්තරය තුල තිබී යුද හමුදාව අත්අඩංගුවට ගෙන තිබෙනවා.\nපාමුර සංචාරයේ යෙදී සිටි 4 වන ශ්‍රී ලංකා පාබල හමුදාවට අයත් භට පිරිසක් විසිනුයි මෙම දැව කඳන් තොගය සොයා ගෙන ඇත්තේ.\nකියත් කිහිපයක් ද එහිදී හමුවී ඇති අතර, හමුදාව පැමිණෙන අවස්ථාවේදී ජාවාරම්කරුවන් අදාළ පාපැදි අතහැර පලාගොස් තිබෙනවා.\nඑමෙන්ම, යුද හමුදාව විසින් පුනරින් - සංගුප්පිඩ්ඩි ප්‍රදේශයේ පවත්වාගෙන යන මාර්ග බාධකයකදී නීති විරෝධී අයුරින් ප්‍රවාහනය කරමින් තිබූ බුරුත සහ පළු දැව කඳන් සියයක් පමණ සහිත කැබ් රථයක් ද සිය භාරයට ගෙන තිබෙනවා.",
       "URL": "https://www.hirunews.lk/264346/ලාහුගල-රක්ෂිතයෙන්-කැපූ-දැව-කඳන්-සමඟ-පාපැදි-5-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2110"
}