{
       "Source": "hirunews",
       "Timestamp": "Saturday, 17 July 2021 - 8:03",
       "Headline": "ත්‍රස්තවාදය වැළැක්වීමේ පනත සංශෝධනයට කමිටුවක්",
       "News Content": "ත්‍රස්තවාදය වැලැක්වීමේ පනතේ ඇතැම් වගන්ති සංශෝධනය කිරීම සඳහා ආරක්ෂක ලේකම්වරයා ඇතුළු පිරිසකගෙන් සමන්විත කමිටුවක් පත් කර තිබෙනවා.\nසංශෝධනය කළ හැකි වගන්ති සළකා බලා ඊට අදාල නිර්දේශ ඉදිරිපත් කිරීම එමගින් සිදු කෙරෙනු ඇති.\nආරක්ෂක මණ්ඩලය විසින් මෙම කමිටුව පත් කර ඇති බව සඳහන්.\nත්‍රස්තවාදය වැලැක්වීමේ පනතේ ඇතැම් වගන්ති සංශෝධනය කිරීම සඳහා රජය සූදානම් බව විදේශ අමාත්‍යාංශය පසුගියදා යුරෝපා සංගමයට ද දැනුම් දුන්නා.\nදැනට පවත්නා නීති සම්පාදන, අතීත භාවිතයන් සහ ජාත්‍යන්තර විශිෂ්ඨ පරිචයන් ශ්‍රී ලංකාව මෙහිදී සමාලෝචනය කරන බවයි එහිදී ප්‍රකාශ කර තිබුණේ.\nත්‍රස්තවාදය වැළැක්වීමේ පනත ඉවත් කිරීම හෝ සංශෝධනය කරන ලෙස ජගත් මානව හිමිකම් කොමිසම මෙන්ම යුරෝපා සංගමය ඇතුළු පාර්ශවයන් රැසක් ලක් රජයෙන් ඉල්ලීම් සිදුකර තිබුණා.\nවිදේශ අමාත්‍යාංශය යුරෝපා සංගමය වෙත දැනුම් දී ඇත්තේ ලක් රජය ඔවුන් සමඟ විධිමත් සහ බහුවිධ සංවාදයකට නිරන්තරයෙන් කැපවී සිටින බවයි.",
       "URL": "https://www.hirunews.lk/277176/ත්‍රස්තවාදය-වැළැක්වීමේ-පනත-සංශෝධනයට-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=1815"
}