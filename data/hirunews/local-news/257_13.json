{
       "Source": "hirunews",
       "Timestamp": "Sunday, 18 June 2023 - 18:37",
       "Headline": "පා පුවරුවෙන් ඇද වැටී මඟියෙකු ජීවිතක්ෂයට",
       "News Content": "කහවත්ත - පැල්මඩුල්ල, නෝනාගම ප්‍රධාන මාර්ගයේ ඊයේ(17) උදෑසන ගොඩවෙල ප්‍රදේශයේ දී රත්නපුර දෙස සිට රක්වාන දෙසට ධාවනය වූ මඟී බස් ‍රථයකින් මඟියෙකු ඉදිරි දොරටුවේ පා පුවරුවෙන් මාර්ගයට ඇද වැටී අනතුරක් සිදු වී තිබෙනවා.\nඅනතුරින් බරපතල තුවාල ලැබූ මඟියා කහවත්ත රෝහලට ඇතුලත් කිරීමෙන් පසු වැඩිදුර ප්‍රථිකාර සඳහා රත්නපුර රෝහලට ඇතුලත් කර ප්‍රථිකාර ලබමින් සිටියදී මිය ගොස් ඇති බවයි පොලිසිය පවසන්නේ.\nමරණකරු වයස අවුරුදු 60ක් වන පාතකඩ, පැල්මඩුල්ල ප්‍රදේශයේ පදිංචි අයෙක්.\nසිද්ධියට සම්බන්ධ බස් රථයේ රියදුරු අත්අඩංගුවට ගෙන අද දින පැල්මඩුල්ල මහේස්ත්‍රාත් අධිකරණය වෙත ඉදිරිපත් කර ඇති අතර, එහිදී ජූනි මස 26 වැනි දා දක්වා රක්ෂිත බන්ධනාගාර ගත කිරිමට නියෝග කර තිබෙනවා.",
       "URL": "https://www.hirunews.lk/338336/පා-පුවරුවෙන්-ඇද-වැටී-මඟියෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=257"
}