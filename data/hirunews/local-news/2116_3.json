{
       "Source": "hirunews",
       "Timestamp": "Tuesday, 02 March 2021 - 10:51",
       "Headline": "වතුකම්කරුවෙකුගේ දෛනික වැටුප රුපියල් දහස දක්වා ඉහළ නැංවීමට පඩිපාලක සභාවේ අනුමැතිය",
       "News Content": "වතු කම්කරුවන්ගේ දෛනික වැටුප රුපියල් දහස දක්වා වැඩි කිරීමට ඉදිරිපත් කළ යෝජනාව පඩිපාලක සභාව විසින් ස්ථිර කර තිබෙනවා.\nඒ ඊයේ පැවති සාකච්ඡාවකදීයි.\nකෙසේ වෙතත්, වැටුප රුපියල් දහස දක්වා වැඩි කිරීමට හාම්පුතුන්ගේ සංගමය විරෝධතා ඉදිරිපත් කර ඇති අතර, ඊයේ පැවති පඩිපාලක සභා රැස්වීමේදී බහුතරයකගේ එකඟතාවයෙන් වතුකම්කරු වැටුප රුපියල් දහස දක්වා ඉහළ නැංවීමට තීරණය කළ බවයි කම්කරු අමාත්‍යාංශය ප්‍රකාශ කළේ.\nමේ අනුව, ඊට අදාල ගැසට් පත්‍රය සතියක් ඇතුළත නිකුත් කිරීමට අපේක්ෂා කරන බව කම්කරු කොමසාරිස් ප්‍රභාත් චන්ද්‍රකීර්ති සඳහන් කළා.",
       "URL": "https://www.hirunews.lk/264086/වතුකම්කරුවෙකුගේ-දෛනික-වැටුප-රුපියල්-දහස-දක්වා-ඉහළ-නැංවීමට-පඩිපාලක-සභාවේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2116"
}