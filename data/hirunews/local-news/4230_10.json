{
       "Source": "hirunews",
       "Timestamp": "Tuesday, 07 November 2017 - 19:31",
       "Headline": "රට බේරාගැනීමට ජනපති හැර අන් කවරෙකුවත් නොමැති බව මැදගොඩ හිමියන් කියයි",
       "News Content": "මුහුණදී ඇති තත්ත්වයෙන් රට බේරාගැනීමට ජනාධිපති මෛත්‍රීපාල සිරිසේන හැර වෙනත් පුද්ගලයෙකු නොමැති බව පැපිලියාන සුනේත්‍රාදේවි පරිවේනාධිපති මහාචාර්ය පූජ්‍ය මැදගොඩ අභයතිස්ස හිමියන් පවසනවා.\nඑළිය සංවිධානය කොළඹ අද කැඳවා තිබූ මාධ්‍ය හමුවකට එක්වෙමින් උන්වහන්සේ මේ බව කියා සිටියා.\n‘‘ මේ වෙලාවේ පොදු විපක්ෂය පසුගිය දවස්වල ඉදිරිපත් කරපු ලේඛනයක් අපිට මතකයි පාර්ලිමේන්තුවට ඉදිරිපත් කළා ඔවුන්ගේ ඉල්ලීම් ටික. රනිල් වික්‍රමසිංහ මහත්තයා මේ සියල්ලටම එකඟ වෙලා තියෙනවා. ඒ ඉල්ලීම් සමුදායට ඔවුන් එකඟවීම මත ඔවුන්ගේ මේ ක්‍රියාවලිය සම්පූර්ණයෙන් අවසන් කියලා කවුරු හරි හාතාගෙන ඉන්නවා නම් ඒක තමයි අපි කරගන්න ලොකුම මෝඩකම. මෙතනදී යම් විදිහකින් ව්‍යවස්ථා සංශෝධන පනතක් අරගෙන ඇවිල්ලා ඒ හරහා මෙන්න මේ සාධනීය කාරණා ටික අපි කරනවා  කියලා. එතකොට ආණ්ඩුකාරවරයාගේ බලය යම් කිසි මට්ටමකට අඩු කර එක, ඡන්ද ක්‍රමය වෙනස් කරන එක, ප්‍රදේශීය සභාවන් බලතල පවරනවා කියන එක. දැන් එතකොට මේ අපි හැමෝගෙම ඉල්ලීම තියෙනවානේ කුඩාම ඒකකයට බලය බෙදන්න කියලා. එහෙම වුණොත් ප්‍රාදේශීය සභාවන්ට ප්‍රාදේශීය ඒකකයන්ට බලය බෙදනවා කියන මේ ව්‍යාජය ඇතුළෙ අර සමගාමි ලැයිස්තුවට ඉඩ තියන්න ඉඩකඩ ලැබෙනවා. තාත්තා ඉඩම ඉල්ලනවා. තාත්තාට ඉඩම දෙන්නේ නැහැ පුතාල පස් දෙනාට බෙදලා දෙනවා. හැබැයි පුතාල 5 දෙනා කියන්නේ තාත්තාගේම පුතාල කියන එක තේරුම් ගන්න ඕනේ.\nදැන් මේ වෙනකොට පොදු විපක්ෂය කියලා එක්ක් තියෙනවා. මේ වෙනකොට 52 ක්ද කොහෙද ඉන්නවා. ආපු එක පනතක් ආපහු හරවන්න පුළුවන් වුණාද මේ අයට. මේ අයට බැහැ ඒවා කරන්න මොකද හේතුව මොකද ඔවුන් අතේ ඉන්නේ පාර්ලිමේන්තුවේ 52 ක් පමණයි ඉන්නේ. ඉතින් ඒ නිසා මේකෙදි අපි තේරුම් ගන්න ඕනේ මේ මෛත්‍රීපාල සිරිසේන ජනාධිපතිතුමා හැරෙන්න හොඳට මතක තියාගන්න මම මෙතනදී පාවිච්චි කරන වචනේ. මෛත්‍රීපාල සිරිසේන ජනාධිපතිතුමා හැරෙන්න මේ වෙලාවේ මේ රට බේරගන්න වෙන කවුරුත් නැහැ. මොකද හේතුව ඔහුගේ වගකීම තමයි මේ සියල්ල පාලනය කරලා මේ සියලු දෙනා එකතු කරගෙන යන්න පුළුවන් එක වැඩපිළිවෙළකට යන එක. මම ඒක පැහැදිලිව කිව්වා’’",
       "URL": "https://www.hirunews.lk/175495/රට-බේරාගැනීමට-ජනපති-හැර-අන්-කවරෙකුවත්-නොමැති-බව-මැදගොඩ-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4230"
}