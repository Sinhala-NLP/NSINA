{
       "Source": "hirunews",
       "Timestamp": "Saturday, 01 April 2023 - 16:10",
       "Headline": "පුරාවිද්‍යා භූමියක නිදන් සෙවූ හමුදාවේ 3 දෙනා සහ හිමිනම රිමාන්ඩ්",
       "News Content": "පුරාවස්තු සෙවීමේ අරමුණින් අධි තාක්ෂණික උපකරණ වලින් පුරාවිද්‍යා භූමියක් පරීක්ෂා කරමින් සිටි සිද්ධියට අත්අඩංගුවට ගත් යුද හමුදාවේ තුන් දෙනා සහ හිමිනම මේ මස 10 වනදා දක්වා රක්ෂිත බන්ධනාගාරගත කර තිබෙනවා.\nඒ එරාවුර් මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි.\nකරදියනාරු පොලිස් වසමේ මාවඩිඕඩෙයි ප්‍රදේශයේ පුරාවස්තු සෙවීමේ අරමුණින් අධි තාක්ෂණික උපකරණවලින් පුරාවිද්‍යා භූමියක් පරීක්ෂා කරමින් සිටියදී යුද හමුදා ලු‍තිනන් කර්නල්වරයෙකු, කෝප්‍රල්වරයෙකු, යුද හමුදා සැරයන්වරයකු සහ හිමිනමක් අත්අඩංගුවට ගනු ලැබුවේ ඊයේ දිනයේයි.\nඒ විශේෂ කාර්ය බලකාය වව්නතිව් කඳවුරේ නිලධාරීන්ට ලද තොරතුරකට අනුවයි.",
       "URL": "https://www.hirunews.lk/331459/පුරාවිද්‍යා-භූමියක-නිදන්-සෙවූ-හමුදාවේ-3-දෙනා-සහ-හිමිනම-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=440"
}