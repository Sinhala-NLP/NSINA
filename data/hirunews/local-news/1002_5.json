{
       "Source": "hirunews",
       "Timestamp": "Friday, 22 July 2022 - 11:32",
       "Headline": "පාකිස්ථානයේ වීඩියෝ මිලියන 12 ක් ටික්ටොක් යෙදවුමෙන් ඉවතට",
       "News Content": "ටික්ටොක් යෙදවුමේ මාර්ගෝපදේශ උල්ලංඝනය කිරීම හේතුවෙන් පාකිස්ථානයේ වීඩියෝ දර්ශන මිලියන 12.5කට ආසන්න ප්‍රමාණයක් ජනප්‍රිය ටික් ටොක් යෙදවුමෙන් ඉවත් කර තිබෙනවා.\nමෙම වසරේ ජනවාරි සහ මාර්තු අතර එවැනි වීඩියෝ විශාල ප්‍රමාණයක් එක් කර තිබූ බවයි විදෙස් වාර්තා සඳහන් කළේ.\nටික් ටොක් හි ආරක්ෂක කණ්ඩායම විසින් රුසියානු යුක්රේන යුද්ධයට අදාළ අසත්‍ය හා හානිකර තොරතුරු ඇතුළත් කර පළ කර තිබූ වීඩියෝ 41,191 ක්ද ඉවත් කර ඇති අතර, ඉන් සියයට 87 ක් ම ටික්ටොක් ප්‍රතිපත්තීන්ට එරෙහි හානිකර අසත්‍ය තොරතුරු අන්තර්ගත ඒවා බවයි වාර්තාවන්නේ.\nජනප්‍රිය කෙටි ආකෘති වීඩියෝ යෙදවුමක් වන ටික් ටොක් වර්තමානය වනවිට ප්‍රහසනාත්මක අන්තර්ගතයන්ගෙන් බැහැරව බරපතළ සහ දේශපාලනික තොරතුරු ලබාදෙන තත්වයන් දක්වා වර්ධනය වී තිබෙනවා.",
       "URL": "https://www.hirunews.lk/310638/පාකිස්ථානයේ-වීඩියෝ-මිලියන-12-ක්-ටික්ටොක්-යෙදවුමෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1002"
}