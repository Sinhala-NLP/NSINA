{
       "Source": "hirunews",
       "Timestamp": "Tuesday, 22 March 2022 - 10:42",
       "Headline": "ගම්මන්පිල තවත් තනතුරක් අත් හරියි",
       "News Content": "සීතාවක ප්‍රාදේශීය සම්බන්ධීකරණ කමිටු සභාපති ධුරයෙන් පාර්ලිමේන්තු මන්ත්‍රී උදය ගම්මන්පිල ඉවත් වී තිබෙනවා.\nඒ අද (22) පෙරවරුවේ දී යි.\nජනාධිපති ගෝඨාභය රාජපක්ෂ විසින් සීතාවක ප්‍රාදේශීය සම්බන්ධීකරණ කමිටුවේ සභාපති ලෙස උදය ගම්මන්පිල පත් කෙරුණු අතර, එම තනතුරිනුයි මන්ත්‍රීවරයා මෙලෙස ඉවත් වී ඇත්තේ.\nමන්ත්‍රී ගම්මන්පිල ලිපියක් යොමු කරමින් තමන් එම ධුරයට පත් කිරීම පිළිබඳ සිය ප්‍රශංසාව ද ජනාධිපතිවරයාට පුදකර තිබෙනවා.\nමේ වනවිට බලශක්ති අමාත්‍ය ධුරයෙන් ද තමන් ඉවත් කර ඇති බැවින්, විධායක තනතුරක් වූ ඉහත තනතුරේ තවදුරටත් රැඳී සිටීම නුසුදුසු බව තමන් නිගමනය කරන බවයි මන්ත්‍රීවරයා පෙන්වා දෙන්නේ.\nමේ හේතුවෙන් වහාම ක්‍රියාත්මක වන පරිදි එම ධුරයෙන් ද තමන් ඉල්ලා අස්වෙන බව හෙතෙම සඳහන් කළා.\nමීට පෙර බලශක්ති අමාත්‍යවරයා ලෙස කටයුතු කළේ මන්ත්‍රී උදය ගම්මන්පිලයි.",
       "URL": "https://www.hirunews.lk/300077/ගම්මන්පිල-තවත්-තනතුරක්-අත්-හරියි",
       "Category": "Local News",
       "Parent URL": "https://www.hirunews.lk/local-news.php?pageID=1278"
}