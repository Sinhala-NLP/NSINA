{
       "Source": "hirunews",
       "Timestamp": "Friday, 09 December 2016 - 6:40",
       "Headline": "සාකච්ඡා අසාර්ථකයි - මාගම්පුර වරාය සේවකයන් අඛන්ඩව සත්‍යග්‍රහයේ",
       "News Content": "වරාය හා නාවික කටයුතු අමාත්‍ය අර්ජුන රණතුංග සමග ඊයේ (08) පැවති සාකච්ඡාව අසාර්ථක වූ බැවින් සිය සත්‍යග්‍රහ ව්‍යාපාරය අඛන්ඩව ක්‍රියාත්මක කරන බව මාගම්පුර කලමනාකරණ පුද්ගලික සමාගමේ සේවකයන් ප්‍රකාශ කළා.\nඑම සේවක කමිටුවේ සභාපති අයි.කේ.ඔමේෂ් හිරු ප්‍රවෘත්ති අංශයට අදහස් දක්වමින් මේ බව කියා සිටියා.\nතමන් වරාය අධිකාරියට අනුයුක්ත කරන ලෙස ඉල්ලා අදාළ සමාගමේ සේවකයන් 483 දෙනෙකු වර්ජනයක් ආරම්භ කළේ පෙරේදා දිනයේයි.\nඑය ඔවුන් ඊයේ දහවල් සිට සත්‍යග්‍රහයක් බවට පරිවර්තනය කරනු ලැබුවා.\nමාගම්පුර වරායේ තෙල් ගබඩා සංකීර්ණයේ සහ ගිනි නිවීමේ ඒකකයේ සේවකයන් පිරිසක් ද ඊට එක්ව සිටිනවා.",
       "URL": "https://www.hirunews.lk/149272/සාකච්ඡා-අසාර්ථකයි-මාගම්පුර-වරාය-සේවකයන්-අඛන්ඩව-සත්‍යග්‍රහයේ",
       "Category": "Local News",
       "Parent URL": "https://www.hirunews.lk/local-news.php?pageID=4762"
}