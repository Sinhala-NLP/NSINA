{
       "Source": "hirunews",
       "Timestamp": "Saturday, 18 September 2021 - 7:55",
       "Headline": "කතරගම - කොළඹ ප්‍රධාන මාර්ගය අවහිර කරමින් ප්‍රදේශයේ විරෝධතාවක්",
       "News Content": "තංගල්ල - කුඩාවැල්ල ප්‍රදේශයෙන් පිටත් ව ගිය බහුදින ධීවර යාත්‍රාවක සිටි එක ම පවුලේ තිදෙනෙකුට තියුණු ආයුධයකින් පහර දී ඇති බවත් ඔවුන් කඩිනමින් දිවයිනට රැගෙන එන ලෙසත් ඉල්ලමින් ඥාතීන් සහ ප්‍රදේශවාසීන් පිරිසක් කුඩාවැල්ල මංසන්දියේ දී උද්ඝෝෂණයක නිරත වුණා.\nඉකුත් 23 වැනි දා 'දැහැමි දෙක' නම් මෙම බහුදින ධීවර යාත්‍රාව ධීවරයින් 6 දෙනෙකු සමඟ ධීවර කටයුතු සදහා පිටත් ව ගොස් ඇති බවයි වාර්තා වෙන්නේ.\nඑහි සිටි එක් ධීවරයෙකු ධීවර යාත්‍රාවේ ගිය තවත් තිදෙනෙකුට තියුණු ආයුධවලින් පහර දී වෙනත් ධීවර යාත්‍රාවක නැග පලා ගොස් තිබෙනවා.\nමේ හේතුවෙන් තුවාලකරුවන් ඉක්මනින් ගොඩබිමට ගෙන්වා දෙන ලෙසත් මෙතෙක් ඔවුන් ගොඩබිමට ගෙන්වා ගැනීම සඳහා බලධාරීන් කිසිවෙකුත් කටයුතු නො කළ බවත් පවසමිනු යි ඊයේ රාත්‍රියේ තංගල්ල - මාතර ප්‍රධාන මාර්ගයේ කුඩාවැල්ල හන්දිය අවහිර කරමින් මෙලෙස ජනතාව විරෝධතාවේ නිරත වූයේ.",
       "URL": "https://www.hirunews.lk/282530/කතරගම-කොළඹ-ප්‍රධාන-මාර්ගය-අවහිර-කරමින්-ප්‍රදේශයේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1684"
}