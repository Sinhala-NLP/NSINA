{
       "Source": "hirunews",
       "Timestamp": "Tuesday, 12 March 2019 - 12:37",
       "Headline": "ගෑරප්පුවකින් ඇන, කෝටි 5ක මැණික් කොල්ල කයි",
       "News Content": "රුපියල් කෝටි 5කට ආසන්න වටිනාකමකින් යුත් මැණික් ගල් තුනක් කොල්ල කෑ මොංගෝලියානු ජාතික කාන්තාවක් ඇතුළු 5 දෙනෙකු කළුතර දිසා අපරාධ ඒකකය විසින් අත්අඩංගුවට ගෙන තිබෙනවා.\nරත්නපුර ප්‍රදේශයේ මැණික් ව්‍යාපාරිකයෙකු සතුව තිබූ මෙම මැණික් ගල් මොංගෝලියානු කාන්තාවට ඉහළ මිලකට විකුණා දිය හැකි බව පවසමින් පසුගිය මස 22 වන දා අදාළ ව්‍යාපාරිකයා කළුතර ප්‍රදේශයේ නවාතැන්පළකට ගෙන්වා ගෙන ඇති බව සඳහන්.\nතවත් පුද්ගලයින් 4 දෙනෙකු විසිනුයි උපාය මාර්ගිකව මෙම ව්‍යාපාරිකයා එම නවාතැන්පොළට ගෙන්වාගෙන ඇත්තේ.\nපසුව ඔහුට මොංගෝලියානු ජාතික කාන්තාව ගෑරප්පුවකින් ඇන, මැණික් ගල් තුන කොල්ල කා පළා ගොස් තිබෙනවා.\nඑලෙස පැහැරගෙන ගොස් ඇත්තේ සෙරන්ඩිබ්, පුෂ්පරාග සහ නිල් සෆායා වර්ගයේ මැණික් ගල් තුනක්.\nමතුගම ෂාන් නැමැති පාතාල සාමාජිකයාගේ සහෝදරයෙකුගේ සැලසුමකට අනුව මෙම කොල්ලකෑම සිදුව ඇති බව සඳහන්.\nඅත්අඩංගුවට ගත් සැකකරුවන් අද කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/212223/ගෑරප්පුවකින්-ඇන-කෝටි-5ක-මැණික්-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=3459"
}