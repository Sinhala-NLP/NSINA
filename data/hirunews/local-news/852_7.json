{
       "Source": "hirunews",
       "Timestamp": "Thursday, 22 September 2022 - 12:48",
       "Headline": "මිල්කෝ සමාගම පෞද්ගලීකරණයට එරෙහි ව කිරිගොවීන් විරෝධතාවයක",
       "News Content": "මිල්කෝ සමාගම පෞද්ගලීකරණය කිරීමට ආණ්ඩුව සැරසෙන බවට පවසමින් මැදවච්චිය ප්‍රදේශයේ කිරිගොවීන් පිරිසක් අද (22) උදෑසන විරෝධතාවක නිරත වුණා.\nගොන් කරත්තයක නැඟී එම පිරිස විරෝධතාවයේ නිරත වූ අතර, කිරිගොවි සුරැකීමේ ජාතික ව්‍යාපාරයේ පොළොන්නරුව දිස්ත්‍රික් සභාපති අශෝක කරුණාසේන එහි දී අදහස් දැක්වුවා.\nමේ අතර, ජාතික පශු සම්පත් සංවර්ධන මණ්ඩලයේ සභාපති මහාචාර්ය එච්.ඩබ්ලිව්. සිරිල් හිරු ප්‍රවෘත්ති අංශය සමග සංවාදයකට එක්වෙමින් කියා සිටියේ, පශු සම්පත් මණ්ඩලයට අයත් ගොවිපොළවල් 6ක් පෞද්ගලික අංශයට පැවරීමට සැලසුම් කර ඇති බවයි.",
       "URL": "https://www.hirunews.lk/316014/මිල්කෝ-සමාගම-පෞද්ගලීකරණයට-එරෙහි-ව-කිරිගොවීන්-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=852"
}