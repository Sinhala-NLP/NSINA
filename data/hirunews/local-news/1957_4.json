{
       "Source": "hirunews",
       "Timestamp": "Thursday, 13 May 2021 - 13:30",
       "Headline": "ඉන්දියාව තුළ කොරෝනා ව්‍යාප්තිය ඉහළ යෑමට හේතු ලෝක සෞඛ්‍ය සංවිධානය කියයි",
       "News Content": "ඉන්දියාව තුළ කොරෝනා ව්‍යාප්තිය ඉහළ යෑමට හේතු කිහිපයක් ලෝක සෞඛ්‍ය සංවිධානය ඊයේ අනාවරණ කළා.\nඑමඟින් සඳහන් කළේ පසුගිය කාලය තුළ ඉන්දියාවේ පැවති ආගමික උත්සව සහ දේශපාලන රැස්වීම් හේතුවෙන් ජනතාව සමීපව එක්රැස්වීම ඊට ප්‍රධාන හේතුව බවයි.\nපසුගිය වසරේ ඔක්තෝම්බරයේ ඉන්දියාවේ මුල්වරට හඳුනා ගැනුණු බී-එක, 617 කොරෝනා වෛරස් ප්‍රභේදයේ ඉහළ ප්‍රචාරණ හැකියාවද ඒ සඳහා දායක වී තිබෙනවා.\nමීට අමතරව මහජන සෞඛ්‍ය මාර්ගෝපදේශ නිසිලෙස පිලිනොපැදීමද ඉන්දියාවේ කොරෝනා ව්‍යාප්තිය ඉහළයෑමට හේතුවක් ලෙස දක්වා තිබෙනවා.\nදකුණු ආසියානු කලාපයේ කොරෝනා ආසාදිතයින්ගෙන් 95% ක් සහ මරණවලින් 93% ක් ඉන්දියාවෙන් වාර්තා වන අතර, එය අසල්වාසී රටවල කොරෝනා ව්‍යාප්තිය ඉහළ යෑමට බලපෑමක් සිදුකර ඇති බව ලෝක සෞඛ්‍ය සංවිධානයේ අදහසයි.\nගෝලීය නව ආසාදිතයින්ගෙන් සියයට 50 ක් සහ මරණ වලින් සියයට 30 ක් වාර්තා වන්නේ ද ඉන්දියාවෙන්.",
       "URL": "https://www.hirunews.lk/271241/ඉන්දියාව-තුළ-කොරෝනා-ව්‍යාප්තිය-ඉහළ-යෑමට-හේතු-ලෝක-සෞඛ්‍ය-සංවිධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1957"
}