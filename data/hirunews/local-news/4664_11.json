{
       "Source": "hirunews",
       "Timestamp": "Monday, 13 February 2017 - 7:56",
       "Headline": "අගමැති  ඕස්ට්‍රේලියාවට පිටත්ව යයි",
       "News Content": "සිව් දින නිල සංචාරයක් සඳහා අග්‍රාමාත්‍ය රනිල් වික්‍රමසිංහ අද අලුයම 1.10ට ඕස්ට්‍රේලියාව බලා පිටත්ව ගියා.\nශ්‍රී ලංකාව සහ ඕස්ට්‍රේලියාව අතර රාජ්‍ය තාන්ත්‍රික සබඳතා ආරම්භ කර වසර 70ක් සැපිරීම මෙම සංචාරයේ අරමුණක් බවයි අග්‍රාමාත්‍ය කාර්යාලය නිවේදනය කළේ.\nඕස්ට්‍රේලියානු රජයේ ආරාධනාවකට අනුව සංචාරයට එක්වන අග්‍රාමාත්‍යවරයා ඇතුළු දූත පිරිස ඕස්ට්‍රේලියානු අග්‍රාමාත්‍ය මැල්කම් ටර්න්බුල් ඇතුළු එරට අමාත්‍යවරුන් රැසක් සමඟ ද්විපාර්ශවික සාකච්ඡා පැවැත්වීමට නියමිතයි.\nඑමෙන්ම, ඕස්ට්‍රේලියාව සහ ශ්‍රී ලංකාව අතර ද්විපාර්ශවික ගිවිසුම් කිහිපයකටද මෙහිදී අත්සන් තැබීමට නියමිත බව අග්‍රමාත්‍ය කාර්යාලය ප්‍රකාශ කළා.",
       "URL": "https://www.hirunews.lk/154331/අගමැති-ඕස්ට්‍රේලියාවට-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=4664"
}