{
       "Source": "hirunews",
       "Timestamp": "Friday, 21 July 2017 - 20:58",
       "Headline": "ආණ්ඩුව ගෙදර යැවීමේ තීරණයේ කිසිඳු වෙනසක් නෑ - මන්ත්‍රී රොෂාන් රණසිංහ",
       "News Content": "කුමන බාධක පැමිණියද දූෂිත ආණ්ඩුව ගෙදර යැවීමේ තීරණයෙහි කිසිඳු වෙනසක් නොමැති බව පාර්ලිමේන්තු මන්ත්‍රී රොෂාන් රණසිංහ පවසනවා.\nඔහු මේ අදහස් පළකළේ අද පස්වරුවේ කටුනායකදී මාධ්‍යවේදීන් නැගූ පැනයකට පිළිතුරු ලබා දෙමින්.\nඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී රොෂාන් රණසිංහ පසුගියදා නිවේදනයක්නිකුත් කරමින් සඳහන් කර තිබුණේ ඒකාබද්ධ\nවිපක්ෂයේ කටයුතුවලින් තමන් තාවකාලිකව ඉවත්වන බවයි.\nපෞද්ගලික සංචාරයක් සඳහා දිවයිනෙන් පිටත්ව සිටි මන්ත්‍රීවරයා අද දිවයිනට පැමිණි අවස්ථාවේදී මාධ්‍ය වේදීන් නැඟූ ප්‍රශ්න හමුවේ මේ සම්බන්ධයෙන් අදහස් පළ කළා.",
       "URL": "https://www.hirunews.lk/166469/ආණ්ඩුව-ගෙදර-යැවීමේ-තීරණයේ-කිසිඳු-වෙනසක්-නෑ-මන්ත්‍රී-රොෂාන්-රණසිංහ",
       "Category": "Local News",
       "Parent URL": "https://www.hirunews.lk/local-news.php?pageID=4410"
}