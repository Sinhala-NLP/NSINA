{
       "Source": "hirunews",
       "Timestamp": "Wednesday, 10 August 2022 - 13:29",
       "Headline": "පාර්ලිමේන්තුව තුළ පහරදීම්, තර්ජනය කිරීම් ඇතුළු ප්‍රචණ්ඩ ක්‍රියා සිදු කරන මන්ත්‍රීවරුන් අපරාධ නීතියට යටත් (වීඩියෝ)",
       "News Content": "පාර්ලිමේන්තුව තුළ පහරදීම්, තර්ජනය කිරීම් ඇතුළු ප්‍රචණ්ඩ ක්‍රියා සිදුකරන මන්ත්‍රිවරුන් අපරාධ නීතියට යටත් බව කථානායක මහින්ද යාපා අබේවර්ධන ප්‍රකාශ කළා.\nඒ කැබිනට් ප්‍රකාශක අමාත්‍ය ආචාර්ය බන්දුල ගුණවර්ධන ඊයේ පැවති අමාත්‍ය මණ්ඩල තීරණ දැනුම්දීමේ මාධ්‍ය හමුවේදී සිදුකළ ප්‍රකාශය පිළිබද විපක්ෂ නායක සජිත් ප්‍රේමදාස අද (10) පාර්ලිමේන්තුවේදී ප්‍රශ්න කළ අවස්ථාවේදීයි.\nඅමාත්‍ය මණ්ඩල තීරණ දැනුම් දීමේ මාධ්‍ය හමුවේදී මාධ්‍යවේදියෙකු අමාත්‍ය බන්දුල ගුණවර්ධනගෙන් ප්‍රශ්න කළේ ජනාධිපති මන්දිරයේ සහ අරලිය ගහ මන්දිරයේ දේපළවලට හානි කළ අරගලයේ නිරත පිරිස් අත්අඩංගුවට ගන්නේ නම් පාර්ලිමේන්තුවේ දේපළවලට හානි කළ මන්ත්‍රීවරුන්ට නීතිය ක්‍රියාත්මක නොකරන්නේ මන්ද යන්නයි.",
       "URL": "https://www.hirunews.lk/312397/පාර්ලිමේන්තුව-තුළ-පහරදීම්-තර්ජනය-කිරීම්-ඇතුළු-ප්‍රචණ්ඩ-ක්‍රියා-සිදු-කරන-මන්ත්‍රීවරුන්-අපරාධ-නීතියට-යටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=951"
}