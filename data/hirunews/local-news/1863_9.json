{
       "Source": "hirunews",
       "Timestamp": "Thursday, 24 June 2021 - 13:49",
       "Headline": "ඇස යොමු විය යුතු පින්බිම (වීඩියෝ)",
       "News Content": "ඓතිහාසික වටිනාකමක් සහිත බදුල්ල - මලුවේගොඩ විහාරස්ථානය මේ වනවිට ශීඝ්‍රයෙන් විනාශ මුඛයට පත්වෙමින් තිබෙනවා.\nවියළුව තැන්නපංගුව ඓතිහාසික මලුවේගොඩ රජ මහා විහාරස්ථානයේ ආරම්භය වළගම්බා රජදවස සිදු වු බවටයි සාක්ෂි සැපයෙන්නේ.\nඑම කාලයේදී සුවිශේෂී ආකාරයෙන් මෙම විහාරස්ථානය ගොඩනැගීම හේතුවෙන් මෙම විහාරස්ථානයේ නම ද ඒ හරහා පටබැදී තිබෙනවා.\nඌව වෙල්ලස්ස කැරැල්ලේ පුරෝගාමියෙකු ලෙස කටයුතු කළ කිවුලේගෙදර මොහොට්ටාල වීරවරයා මෙම විහාරස්ථානය කේන්ද්‍ර කරගනිමින් කටයුතු කර ඇති බවයි වාර්තා වන්නේ.\nඑවන් වටිනා ඉතිහාසයකට උරුමකම් කියන වියළුව ඓතිහාසික මලුවේගොඩ රජ මහා විහාරයට අද අත්ව ඇතිඉරණමයි මේ.\nවටිනා සිතුවම් හා මුර්ති සහිත මෙම විහාරස්ථානයේ වහලය දැඩි ලෙස අබලන්ව ඉන් වැසි දිය ගලා ඒමත් සමග මෙම විනාශයන් සිදුව ඇති බවයි විහාරභාරකාරී හිමියන් පවසන්නේ.\nමේ, මාතර වැලිගම උඩුකාව ප්‍රදේශයේ ස්ථාපිත ඓතිහාසික සමරවීර මුදළින්දාරාම විහාරස්ථානයයි.\nවසර 136 ක පමණ ඉතිහාසයකට උරුමකම් කියන මෙම විහාරස්ථානයේ ධර්මශාලාව කලක පටන් පවතින්නේ අබලන් තත්ත්වයේයි.\nමෙම පසුබිම තුළ පොහෝ දිනවල සීල සමාදාන හා ඉරුදින දහම් පාසල පැවැත්වීමද දැඩි ගැටලුවක් වී තිබෙනවා.\nගම්වාසීන් විසින් කලකට ඉහත ධර්ම ශාලාවක් ඉදිකිරීම සදහා වැඩ ආරම්භ කළ ද මුල්‍ය ප්‍රතිපාදන නොමැතිකමින් එම කටයුතු ද ඇණහිට තිබෙනවා.",
       "URL": "https://www.hirunews.lk/275226/ඇස-යොමු-විය-යුතු-පින්බිම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1863"
}