{
       "Source": "hirunews",
       "Timestamp": "Saturday, 17 December 2022 - 12:53",
       "Headline": "ණය ප්‍රතිව්‍යුහගත කිරීම සම්බන්ධයෙන් චීනය එකඟතාවක",
       "News Content": "ලොව විවිධ රටවල් මුහුණදී ඇති ණය අර්බුදය ගැන සාකච්ඡා කිරීම සඳහා වටමේස සාකච්ඡාවකට එකඟවීමට චීනය එකඟතාව පළ කර ඇති බව ජාත්‍යන්තර මූල්‍ය අරමුදලේ ප්‍රධානී ක්‍රිස්ටලීනා ජියොජියේවා පවසනවා.\nඇය සඳහන් කළේ මේ හේතුවෙන් ශ්‍රී ලංකාව වැනි රටවල් සඳහා ණය සහන වැඩපිළිවෙලද කඩිනමින් සිදුකිරීමට හැකිවනු ඇති බවයි.\nමේ අතර ශ්‍රී ලංකාව සහ සැම්බයාව වැනි රටවල ණය අර්බුදය කළමනාකරණය කිරීමට චීනය විසින් ගන්නා ක්‍රියාමාර්ග අගය කරන බව ජාත්‍යන්තර මූල්‍ය අරමුදලේ කළමනාකරණ අධ්‍යක්ෂිකා ක්‍රිස්ටලිනා ජියෝජියේවා පසුගියදා ප්‍රකාශ කර තිබුණා.\nජාත්‍යන්තර මුල්‍ය අරමුදලේ කළමනාකරණ අධ්‍යක්ෂිකා ක්‍රිස්ටලිනා ජියෝජියේවා චීන අග්‍රාමාත්‍ය ලී කෙකියාන් අතර මීට පෙර පැවැත් වූ සාකච්ඡාවෙන් පසුව නිවේදනයක් නිකුත් කරමින් ඇය මේ බව සඳහන් කළා.\nඇය වැඩිදුරටත් පෙන්වා දෙන්නේ බහු පාර්ශ්වික සංවර්ධන බැංකු සහ ජාත්‍යන්තර මුල්‍ය අරමුදලේ මූල්‍ය ප්‍රතිපාදන කඩිනමින් එම රටවලට ලබාදිය යුතු බවයි.\nචීන ආර්ථිකය ලෝකයට විවර කිරීමට සහ එය ලෝකයට රැගෙන යාමට චීනය විසින් ඉදිරිපත් කළ ව්‍යුහාත්මක ප්‍රතිසංස්කරණ අතිශය සාර්ථක බවද ඇය පෙන්වා දෙනවා.\nමේ අතර ශ්‍රී ලංකාව සහ සැම්බියාව වැනි රටවල්වලට ණය ආධාර ලබාදීමේ ක්‍රමවේදය වේගවත් කිරීමට බලාපොරොත්තු වන බවද ඇය පසුගියදා සඳහන් කර තිබුණා.",
       "URL": "https://www.hirunews.lk/322883/ණය-ප්‍රතිව්‍යුහගත-කිරීම-සම්බන්ධයෙන්-චීනය-එකඟතාවක",
       "Category": "Local News",
       "Parent URL": "https://www.hirunews.lk/local-news.php?pageID=661"
}