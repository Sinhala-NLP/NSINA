{
       "Source": "hirunews",
       "Timestamp": "Thursday, 10 March 2022 - 7:27",
       "Headline": "ජයන්තත් ඔටුන්න ගලවයි",
       "News Content": "පාර්ලිමේන්තු මන්ත්‍රී ජයන්ත සමරවීර රාජ්‍ය අමාත්‍ය ධුරයෙන් ඉල්ලා අස් වූ බවට වන ගැසට් නිවේදනය නිකුත් කර තිබෙනවා.\nජනාධිපති ලේකම් ගාමිණී සෙනෙරත්ගේ අත්සනින් යුතුව ඊයේ සිට ක්‍රියාත්මක වන පරිදි මෙම ගැසට් නිවේදනය නිකුත් කර තිබුණා.\nපෙරේ දා ඔහු ගුදම් පහසුකම්, බහාලුම් අංගන, වරාය සැපයුම් පහසුකම් හා නැව් කර්මාන්ත සංවර්ධන රාජ්‍ය අමාත්‍ය ධුරයෙන් ඉල්ලා අස්වන බවට දැනුම් දෙනු ලැබුවේ මාධ්‍ය හමුවක් පවත්වමින්.\nජාතික නිදහස් පෙරමුණ නියෝජනය කරමින් පාර්ලිමේන්තුවට පිවිසි ජයන්ත සමරවීර ඉකුත් දිනවල දී තමා සිය අමාත්‍ය ධුරයෙන් ඉවත් වන බව ප්‍රකාශ කළ සිටියා.\nකෙසේ වෙතත් මීට දින කිහිපයකට පෙර අමාත්‍ය විමල් වීරවංශ ද සිය අමාත්‍ය ධුරයෙන් ඉවත් වුණා.",
       "URL": "https://www.hirunews.lk/299108/ජයන්තත්-ඔටුන්න-ගලවයි",
       "Category": "Local News",
       "Parent URL": "https://www.hirunews.lk/local-news.php?pageID=1303"
}