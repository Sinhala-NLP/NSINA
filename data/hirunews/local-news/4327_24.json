{
       "Source": "hirunews",
       "Timestamp": "Monday, 11 September 2017 - 12:55",
       "Headline": "ථුපාරාම සෙල්ලිපිය වසා කොන්ක්‍රීට් දැමීම ගැන පුරාවිද්‍යාවෙන් පරීක්ෂණයක්",
       "News Content": "ශ්‍රී ලංකාවේ ප්‍රථම දාගැබ ලෙස සැලකෙන ථුපාරාමයේ නම සදහන් පාලූමැකිච්චාව සෙල් ලිපිය වසා දමා ඒ මතින් කොන්ක්‍රීට් බැම්මක් ඉදිකිරිමේ සිද්ධිය සම්බන්ධයෙන් විශේෂ පරික්ෂණයක් ආරම්භ කර ඇති බව පුරාවිද්‍යා දෙපාර්තමේන්තුව පවසනවා.\nමෙම සෙල් ලිපිය පිහිටා ඇත්තේ අනුරාධපුර -  ත්‍රිකුණාමලය ප්‍රධාන මාර්ගයේ පාලූමැකිච්චාව වැවේ පිට වානේ වාන් ගලක් මතයි.\nවසර 1800 පමණ පැරණි එය ගාමිණි අභය රජු සමයේ  නිර්මාණය කර ඇති බව සදහන්.\nඒ මතින් වාරිමාර්ග දෙපාර්තමේන්තුව කොන්ක්‍රීට් බැම්මක් ඉදිකර ඇති අතර ඒ හේතුවෙන් සෙල් ලිපියේ පේලි 05 ක් ම කොන්ක්‍රීට් බැම්මට යටව ඇති බවයි හිරු වාර්තකරු සදහන් කලේ.\nකෙසේ වෙතත් පුරාවිද්‍යා චක්‍රවර්තී පූජ්‍ය එල්ලාවල මේධානන්ද හිමියන් ප්‍රකාශ කළේ මෙවැනි පුරාවිද්‍යාත්මක වැදගත්කමක් ඇති ස්ථානවල ඉදිකිරීම් කිරීමේදී ඒ සම්බන්ධයෙන් වඩාත් සැළකිලිමත් විය යුතු බවයි.",
       "URL": "https://www.hirunews.lk/170641/ථුපාරාම-සෙල්ලිපිය-වසා-කොන්ක්‍රීට්-දැමීම-ගැන-පුරාවිද්‍යාවෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4327"
}