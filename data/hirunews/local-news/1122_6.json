{
       "Source": "hirunews",
       "Timestamp": "Friday, 03 June 2022 - 11:40",
       "Headline": "දික් ඔය ඇළෙහි සැඩ පහරට හසුව ගසාගෙන ගිය දෙදරු මව බේරාගැනේ",
       "News Content": "දික්ඔය ඇළේ ගසාගෙන ගිය දෙදරු මවක් බේරා ගැනිමට හැටන් පොලිසියේ නිලධාරින් සමත් වී තිබෙනවා.\nකාසල්රි ජලාශයට හැටන් ප්‍රදේශයේ සිට ප්‍රධාන වශයෙන් ජලය ගලා බසිනා දික්ඔය ඇළෙහි ගසාගෙනවිත් ගලක් මත රැඳී සිටියදි මෙම මව බේරාගැනීමට ප්‍රදේශවාසීන් හා එක්ව පොලිසිය කටයුතු කළේ.\nහැටන් දික්ඔය වතුයායේ පදිංචි මෙම කාන්තාව අද (03) අලුයම දික්ඔය වනරාජා වතු යායේ තම පුතාගේ නිවසට යාම සඳහා දික්ඔය ඇළ තරණය කිරීමට ගිය අවස්ථාවේ දික්ඔය ඇළෙහි සැඩ පහරට හසු වී පහළට ගසාගෙන ගොස් තිබෙනවා.\nබේරාගත් දෙදරු මව හැටන් පොලිසියේ නිලධාරින් විසින් ඇය පදිංචි නිවසටම ගොස් නැවත භාරදීමට පියවර ගත්තා.",
       "URL": "https://www.hirunews.lk/306098/දික්-ඔය-ඇළෙහි-සැඩ-පහරට-හසුව-ගසාගෙන-ගිය-දෙදරු-මව-බේරාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1122"
}