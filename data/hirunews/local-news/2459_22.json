{
       "Source": "hirunews",
       "Timestamp": "Saturday, 12 September 2020 - 13:18",
       "Headline": "බ්‍රිතාන්‍යයේ ශ්‍රී ලංකා ආරක්ෂක උපදේශකට ඩයස්පෝරාවෙන් විරෝධයක්",
       "News Content": "බ්‍රිතාන්‍යයේ ශ්‍රී ලංකා ආරක්ෂක උපදේශක බ්‍රිගේඩියර් ස්වර්ණ බෝතොට අත්අඩංගුවට ගන්නා ලෙස ඉල්ලා කොටි හිතවාදී දෙමළ ඩයස් පෝරාව විසින් බ්‍රිතාන්‍ය අග්‍රාමාත්‍ය කාර්යාලය ඉදිරිපිට ඊයේ උද්ඝෝෂණයක් පවත්වා තිබෙනවා.\nවිරෝධතාව සඳහා විසි පහක පමණ පිරිසක් විරෝධතා පුවරු අතැතිව එක්වූ බවයි වාර්තාවන්නේ.\nමේ සම්බන්ධයෙන් මොවුන් පසුගියදා බ්‍රිතාන්‍යයේ විදේශ කටයුතු ලේකම්වරයා වෙත ඒකාබද්ධ ලිපියක්ද යොමුකර තිබූ අතර, ඊට ප්‍රතිචාරයක් නොලැබීම හේතුවෙන් ඊයේ මෙලෙස විරෝධතාවයේ නිරතවී ඇති බව සඳහන්.\nකෙසේ වෙතත් බ්‍රිගේඩියර් ස්වර්ණ බෝතොට ලබන ඔක්තෝම්බර් මාසයේදී තම සේවා කාලය අවසන් කර යළි ශ්‍රී ලංකාවට පැමිණීමට නියමිත අතර, එවන් පසුබිමක් තුළයි කොටි හිතවාදී දෙමළ ඩයස් පෝරාව මෙලෙස විරෝධතාවක නිරතව ඇත්තේ.",
       "URL": "https://www.hirunews.lk/250030/බ්‍රිතාන්‍යයේ-ශ්‍රී-ලංකා-ආරක්ෂක-උපදේශකට-ඩයස්පෝරාවෙන්-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=2459"
}