{
       "Source": "hirunews",
       "Timestamp": "Tuesday, 25 October 2022 - 20:55",
       "Headline": "අද මැදියම් රැයේ සැළසුම් කළ බස් වර්ජනය නවතී",
       "News Content": "අද මධ්‍යම රාත්‍රියේ සිට දීපව්‍යාප්තව ආරම්භ කිරීමට තිබූ වර්ජනය තාවකාලිකව අත්හිටුවීමට සියලු බස් සංගම් තීරණය කර තිබෙනවා.\nඒ ප්‍රවාහන අමාත්‍ය ආචාර්ය බන්දුල ගුණවර්ධන සමඟ පැවති සාකච්ඡාවකින් අනතුරුවයි.\nලීසිං සමාගම් විසින් පෞද්ගලික බස්රථ බලහත්කාරයෙන් අත්පත් කරගන්නා බව පවසමිනුයි බස් සංගම් විසින් මෙම වර්ජනය ආරම්භ කිරීමට සැළසුම්කර තිබුණේ.\nඒ අනුව පවතින ගැටලුව සම්බන්ධයෙන් කැබිනට් මණ්ඩලයේ අවධානය යොමුකරන බවට අමාත්‍යවරයා දුන් පොරොන්දුව මත වර්ජනය අත්හිටුවීමට පියවර ගත් බවයි සමස්ත ලංකා බස් සමාගම් සමිති සම්මේලනයේ ප්‍රධාන ලේකම් අංජන ප්‍රියන්ජිත් ප්‍රකාශ කළේ.\nමේ අතර ත්‍රිරෝද රථ සඳහා ලබා දෙන ඉන්ධන කෝටාව ලීටර් 15 ක් දක්වා වැඩිකළහොත් පමණක් කිලෝමීටරයක් සඳහා අයකරන ගාස්තුව රුපියල් 20 කින් අඩුකරන බවට ත්‍රිරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක් අද යළිත් ප්‍රකාශ කළා.\nකෙසේ වෙතත් ඔහු ඊයේ හිරු ප්‍රවෘත්ති අංශයට සඳහන් කළේ කිලෝමීටරයක් සඳහා අයකරන ගාස්තුව ස්ථිරවම රුපියල් 20 කින් අඩුකරන බවයි.",
       "URL": "https://www.hirunews.lk/318814/අද-මැදියම්-රැයේ-සැළසුම්-කළ-බස්-වර්ජනය-නවතී",
       "Category": "Local News",
       "Parent URL": "https://www.hirunews.lk/local-news.php?pageID=779"
}