{
       "Source": "hirunews",
       "Timestamp": "Saturday, 26 October 2019 - 7:28",
       "Headline": "ආදර්ශ ඡන්ද විමසීම් නොපවත්වන්නැයි, මැතිවරණ කොමිසම ඉල්ලයි - නිළ ඡන්ද දැන්වීම් පත්‍රිකා බෙදීම අද සිට",
       "News Content": "පූර්ව ආදර්ශ ඡන්ද විමසීම් පැවැත්වීමෙන් වළකින ලෙස මැතිවරණ කොමිෂන් සභාව ජනතාවගෙන් ඉල්ලීමක් කරනවා.\nඇතැම් පෞද්ගලික ආයතන සහ උපකාරක පන්ති ආශ්‍රිතව එවන් ආදර්ශ ඡන්ද විමසීම් පවත්වා ඇති බවට තොරතුරු වාර්තා වී ඇති බවයි එම කොමිෂන් සභාවේ සභාපති මහින්ද දේශප්‍රිය සදහන් කළේ.\nජනාධිපතිවරණ පනතට අනුව එය පටහැනි ක්‍රියාවක් බවත් මැතිවරණ කොමිසමේ සභාපතිවරයා අවධාරණය කළා.\nමේ අතර, ජනාධිපතිවරණයට අදාළ නිල ඡන්ද දැන්වීම් පත්‍රිකා බෙදා හැරීම අද සිට ආරම්භ කරන බව තැපැල් දෙපාර්තමේන්තුව ප්‍රකාශ කළා.\nතැපැල්පති රංජිත් ආරියරත්න සදහන් කළේ එම කටයුතු ලබන මස 9 වනදා දක්වා තැපැල් කාර්යාල මට්ටමින් සිදුකෙරෙන බවයි.\nලබන මස 3 වන ඉරුදින නිල ඡන්ද දැන්වීම් පත්‍රිකා බෙදා හැරීමේ විශේෂ දිනයක් ලෙස නම් කර තිබෙනවා.\nතැපැල්පතිවරයා ජනතාවට දැනුම් දෙන්නේ ලබන මස 9 වනදා වනවිටත් ඡන්ද දැන්වීම් පත්‍රිකා තම නිවසට නොලැබුණේ නම් ළගම පිහිටි තැපැල් කාර්යාලය වෙත ගොස් අනන්‍යතාව තහවුරු කර ඒවා ලබා ගන්නා ලෙසටයි.",
       "URL": "https://www.hirunews.lk/227001/ආදර්ශ-ඡන්ද-විමසීම්-නොපවත්වන්නැයි-මැතිවරණ-කොමිසම-ඉල්ලයි-නිළ-ඡන්ද-දැන්වීම්-පත්‍රිකා-බෙදීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=3079"
}