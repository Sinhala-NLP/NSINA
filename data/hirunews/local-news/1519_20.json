{
       "Source": "hirunews",
       "Timestamp": "Friday, 03 December 2021 - 16:24",
       "Headline": "විදුලි ඉංජිනේරුවරුන්ගේ සංගමයේ වෘත්තීය සමිති ක්‍රියාමාර්ගය අතරමග නවතී (වීඩියෝ)",
       "News Content": "අද සිදු වූ විදුලිය බිඳ වැටීම කඩා කප්පල්කාරි ක්‍රියාවක් බවට සැක කරන බව විදුලිබල මණ්ඩලයේ සාමාන්‍යාධිකාරී එම්.ආර්. රණතුංග ප්‍රකාශ කළා.\nමේ වනවිට අනුරාධපුර -හබරන, ලක්ෂපාන - අතුරුගිරිය හා කොත්මලේ - බියගම සම්ප්‍රේෂණ මාර්ගවල විදුලි සැපයුම යථා තත්ත්වයට පත් කර ඇති බවයි ඔහු සඳහන් කළේ.\nඑසේම, කොළඹ දිස්ත්‍රික්කයේ මෙගවොට් 40ක ප්‍රමාණයකට යළි විදුලි සැපයුම ලබා දී තිබෙනවා.\nකෙසේ වෙතත්, මේ වනවිට සමස්ත විදුලි සැපයුමෙන් මේ වනවිට යථා තත්ත්වයට පත් කර ඇත්තේ මෙගවොට් 300ක ප්‍රමාණයක් බවයි විදුලිබල මණ්ඩලයේ සාමාන්‍යාධිකාරිවරයා කියා සිටියේ.\nමේ අතර විදුලි ඉංජිනේරු සංගමය ආරම්භ කළ අකුරට වැඩ කිරීමේ වෘත්තීය සමිති ක්‍රියාමාර්ගය තාවකාලිකව අත්හිටුවූ බව එම සංගමය මීට සුළු වේලාවකට පෙර නිවේදනය කළා.\nයුගදනවි බලාගාරයේ ගිවිසුමට විරෝධය පළ කිරීම ඇතුළු කරුණු 6ක් මුල්කරගෙනයි ඔවුන් මෙම වෘත්තීය ක්‍රියාමාර්ගය ආරම්භ කළේ.",
       "URL": "https://www.hirunews.lk/289935/විදුලි-ඉංජිනේරුවරුන්ගේ-සංගමයේ-වෘත්තීය-සමිති-ක්‍රියාමාර්ගය-අතරමග-නවතී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1519"
}