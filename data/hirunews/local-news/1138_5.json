{
       "Source": "hirunews",
       "Timestamp": "Saturday, 28 May 2022 - 7:52",
       "Headline": "මන්ත්‍රී නිවාසවලට පහරදුන්නැයි 25 ක් අත්අඩංගුවට - අරගලයටත් දින 50 යි (වීඩියෝ)",
       "News Content": "ගල්කිස්ස සහ නුගේගොඩ පොලිස් කොට්ඨාසවල මන්ත්‍රී නිවාස 13කට පහරදීමේ සිද්ධීන්වලට අදාළව මේ වනවිට සැකකරුවන් 25 දෙනෙකු අත්අඩංගුවට ගෙන තිබෙනවා.\nමේ පිළිබඳ විමර්ශන අපරාධ පරීක්ෂණ දෙපාර්තමේන්තුව මගින් සිදු කෙරුණු අතර, මීට දින 04 කට පෙර එම විමර්ශන බස්නාහිර පළාත් දකුණ අපරාධ කොට්ඨාසයට භාරදෙනු ලැබුවා.\nඒ අනුව සිදුකළ විමර්ශනවල දී අදාළ පහරදීමේ සිද්ධීන් අතරතුර සොරාගත් භාණ්ඩද සොයාගෙන ඇති බවයි පොලිසිය සඳහන් කළේ.\nඒ අතර හිටපු අමාත්‍ය ගාමිණී ලොකුගේට අයත් නිවසකින් සොරාගත් භාණ්ඩ ද වනවා.\nමේ අතර, ගාලු මුවදොර අරගලයට අදට දින 50 ක් සපිරෙනවා.\nඒ වෙනුවෙන් සංවිධාන කර ඇති විරෝධතාවකට කොළඹ - කොටුව, යෝක් වීදිය බැංකු මාවත, චැතැම් වීදිය ඇතුළු මාර්ග කිහිපයකට අද (28) දිනයේ ඇතුළුවීම වළක්වාලමින් කොටුව මහේස්ත්‍රාත් අධිකරණය ඊයේ නියෝගයක් නිකුත් කළා.",
       "URL": "https://www.hirunews.lk/305491/මන්ත්‍රී-නිවාසවලට-පහරදුන්නැයි-25-ක්-අත්අඩංගුවට-අරගලයටත්-දින-50-යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1138"
}