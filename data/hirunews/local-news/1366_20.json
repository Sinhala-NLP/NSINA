{
       "Source": "hirunews",
       "Timestamp": "Wednesday, 09 February 2022 - 10:47",
       "Headline": "රට වැසීමට සිදු වෙයි ද ? කොරෝනා පරීක්ෂණ කට්ටලවල හිඟයක් ද ? (වීඩියෝ)",
       "News Content": "ඔමික්‍රෝන් ප්‍රභේදය ශීඝ්‍රයෙන් ලොව තුළ ව්‍යාප්ත වීම හරහා කොවිඩ් පරීක්ෂණ කට්ටලවල හිඟයක් පවතින බව නියෝජ්‍ය සෞඛ්‍ය අධ්‍යක්ෂ ජනරාල් වෛද්‍ය හේමන්ත හේරත් පවසනවා.\nමීට පෙර මිලියන් ගණන්වලින් ලැබුණු පරීක්ෂණ කට්ටල අද වන විට පහළ මට්ටමකට පැමිණ ඇති බව යි වෛද්‍යවරයා අවධාරණය කරන්නේ.\nකෙසේ වෙතත් මේ මොහොත සඳහා අවශ්‍ය පරීක්ෂණ කට්ටල හිඟයකින් තොර ව මෙරට තුළ පවතින බව වෛද්‍යවරයා සඳහන් කළා.\nතවත් එන්නත් ලබා නො ගත් බොහෝ පිරිසක් සිටින් බව සඳහන් කළ වෛද්‍ය හේමන්ත හේරත් ප්‍රකාශ කර සිටියේ, කෙසේ හෝ එන්නත් ලබාගැනීම සඳහා සියලු දෙනා ව උනන්දු කරවිය යුතු බව යි.\nරට විවෘත කර තිබෙන අවස්ථාවක දී නිසි සෞඛ්‍ය පුරුදු අනුගමනය කිරීම හරහා නැවතත් අවදානමක් ඇති වීම වළක්වා ගත හැකි බව යි වෛද්‍ය හේමන්ත හේ‍රත් වැඩිදුරටත් අවධාරණය කර සිටියේ.",
       "URL": "https://www.hirunews.lk/296552/රට-වැසීමට-සිදු-වෙයි-ද-කොරෝනා-පරීක්ෂණ-කට්ටලවල-හිඟයක්-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}