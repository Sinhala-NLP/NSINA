{
       "Source": "hirunews",
       "Timestamp": "Thursday, 08 June 2017 - 18:16",
       "Headline": "හිරු සෞඛ්‍ය ක්‍රියාන්විතයේ 7 වන අදියර කළුතරදී - සහන යාත්‍රාව හෙටත්",
       "News Content": "අයහපත් කාලගුණයෙන් විපතට පත් අපේම සහෝදර ජනතාවගේ සෞඛ්‍ය නගා සිටුවීමේ අරමුණින් ආරම්භ කළ රට වෙනුවෙන් හිරු සෞඛ්‍ය ක්‍රියාන්විතය අද (08) හත්වන දිනටත් ක්‍රියාත්මක වුණා.\nඒ, කළුතර - අඟුරුවාතොට - උඩුවර - උක්කල්ල - ශ්‍රී අභිනවාරාම විහාරස්ථානයේදීයි.\nඑම සෞඛ්‍ය කඳවුරෙන් ප්‍රතිලාභ ලබා ගැනීම සඳහා පැමිණි ජනතාවගෙන් කිහිප දෙනෙකු ඒ සම්බන්ධයෙන් ආසියානු මාධ්‍ය ජාලයට කෘතවේදීත්වය පළ කළා.\nරට වෙනුවෙන් හිරු සෞඛ්‍ය ක්‍රියාන්විතය යටතේ අද පැවති සෞඛ්‍ය කඳවුර සම්බන්ධයෙන් කළුතර - උඩුවර - උක්කල්ල - ශ්‍රී අභිනවාරාමාධිපති පූජ්‍ය අයගම සමිද්දි හිමියන් අදහස් පළ කරමින් මෙම සත්ක්‍රියාව අගය කළා.\nමේ අතර, රට වෙනුවෙන් හිරු සහන යාත්‍රා ක්‍රියාන්විතය සඳහා ලැබුණු ද්‍රව්‍යමය ආධාර රත්නපුර සහ කළුතර දිස්ත්‍රික්කවල ආධාර නොලැබූ පිරිස් වෙත ලබාදීමේ කටයුතු හෙට (09) දිනයේ සිදුකෙරෙනවා.",
       "URL": "https://www.hirunews.lk/163132/හිරු-සෞඛ්‍ය-ක්‍රියාන්විතයේ-7-වන-අදියර-කළුතරදී-සහන-යාත්‍රාව-හෙටත්",
       "Category": "Local News",
       "Parent URL": "https://www.hirunews.lk/local-news.php?pageID=4478"
}