{
       "Source": "hirunews",
       "Timestamp": "Monday, 23 January 2023 - 8:12",
       "Headline": "කැලිෆෝනියාවේදී දස දෙනෙකුට මරු කැඳවූ වෙඩික්කරු සියදිවි හානිකරගනී",
       "News Content": "ඇමරිකාවේ කැලිෆෝනියා ප්‍රාන්තයේ ලොස් ඇන්ජලීස්හි මොන්ටෙරේ පාක් ප්‍රදේශයේදී පුද්ගලයින් 10 දෙනෙකුට වෙඩි තබා ඝාතනය කළ තුවක්කුකරු සියදිවි නසාගෙන සිටියදී සොයාගත් බව විදෙස් මාධ්‍ය පවසනවා.\nඝාතකයා සොයා සිදුකළ සන්නද්ධ මෙහෙයුමකදී සුදු පැහැති වෑන් රථයක් තුළ වෙඩි තබාගෙන මියගොස් සිටියදී සැකකරුගේ මළ සිරුර සොයාගත් බවයි ලොස් ඇන්ජලිස් පොලිසිය සඳහන් කළේ.\n72 හැවිරිදි මෙම ඝාතකයා ආසියාතිකයෙකු බවට අනාවරණ වී තිබෙනවා.\nචීන නව අවුරුදු උදාව වෙනුවෙන් මෙම ප්‍රදේශයේ සැමරුම් පැවැත්වෙමින් තිබෙන අතරතුරයි මෙම වෙඩි තැබීම සිදුව තිබුණේ.\nඑහිදී සිදුකළ වෙඩි තැබීමේදී කාන්තාවන් පස්දෙනෙකු ඇතුලු 10 දෙනෙකු මියගොස් තවත් 10 දෙනෙකු තුවාල ලැබුවා.",
       "URL": "https://www.hirunews.lk/325681/කැලිෆෝනියාවේදී-දස-දෙනෙකුට-මරු-කැඳවූ-වෙඩික්කරු-සියදිවි-හානිකරගනී",
       "Category": "Local News",
       "Parent URL": "https://www.hirunews.lk/local-news.php?pageID=584"
}