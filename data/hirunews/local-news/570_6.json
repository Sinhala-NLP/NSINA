{
       "Source": "hirunews",
       "Timestamp": "Monday, 30 January 2023 - 14:11",
       "Headline": "විශාලතම කාබනික කැට පොහොර නිෂ්පාදන කර්මාන්තශාලාව විවෘත වෙයි",
       "News Content": "ඩොලර් මිලියන 5 ක වියදමින් ඉදි කෙරුණු මෙරට කාබනික කැට පොහොර නිෂ්පාදනය කෙරෙන විශාලතම කර්මාන්තශාලාව පන්නල - එලිබ්ච්චිය ප්‍රදේශයේදී අද (30) විවෘත කෙරුණා.\nදකුණු කොරියානු රජයට අයත් සමාගමක් විසින් සියයට සියයක් පරිසර හිතකාමී කාබනික කැට පොහොර නිෂ්පාදනය මෙමඟින් සිදු කෙරෙන බවයි කෘෂිකර්ම අමාත්‍යාංශය සඳහන් කළේ.\nඑය විවෘත කිරීමේ අවස්ථාවට කෘෂිකර්ම අමාත්‍ය මහින්ද අමරවීර සහ මෙරට දකුණු කොරියානු තානාපති වූන්ජින් ජියොන්ග් සහභාගි වී තිබෙනවා.\nමෙරට වැවිලි කර්මාන්තයට අවශ්‍ය ගුණාත්මක භාවයෙන් ඉහළ කාබනික කැට පොහොර වාර්ෂිකව මෙට්‍රික් ටොන් 1,800 ක් මෙම කර්මාන්තශාලාව මගින් නිෂ්පාදනය කිරීමට නියමිත අතර ඒ සඳහා රොබෝ තාක්ෂණය යොදාගැනීමට නියමිතයි.",
       "URL": "https://www.hirunews.lk/326238/විශාලතම-කාබනික-කැට-පොහොර-නිෂ්පාදන-කර්මාන්තශාලාව-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=570"
}