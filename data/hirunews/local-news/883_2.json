{
       "Source": "hirunews",
       "Timestamp": "Thursday, 08 September 2022 - 14:27",
       "Headline": "දමිතා අබේරත්න අධිකරණයට (වීඩියෝ)",
       "News Content": "අත්අඩංගුවට ගත් අරගලයේ ක්‍රියාකාරිණියක වූ රංගන ශිල්පිණි දමිතා අබේරත්න මේ වන විට කොටුව මහේස්ත්‍රාත් අධිකරණය වෙත ඉදිරිපත් කර තිබෙනවා.\nබත්තරමුල්ල පොල්දූව මංසන්දියේ කළු හෝරාව නමින් සංවිධාන කර තිබූ විරෝධතා සත්‍යග්‍රහයෙන් අනතුරුව යි කොළඹ උතුරු අපරාධ කොට්ඨාශය විසින් ඇයව ඊයේ (07) රාත්‍රියේ අත්අඩංගුවට ගෙන තිබුණේ.\nජනාධිපති කාර්යාලයට බලහත්කාරයෙන් ඇතුළු වී එහි දේපොළවලට හානි කිරීම හා අයුතු ජන රාශියක සාමාජිකයෙකු වීම යන චෝදනා මත දමිතා අබේරත්න අත්අඩංගුවට ගැනීමෙන් අනතුරුව කොටුව පොලිස් ස්ථානය වෙත රැගෙන එනු ලැබුවා.",
       "URL": "https://www.hirunews.lk/314864/දමිතා-අබේරත්න-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=883"
}