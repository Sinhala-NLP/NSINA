{
       "Source": "hirunews",
       "Timestamp": "Wednesday, 28 December 2016 - 15:23",
       "Headline": "හෙට පස්වරුවේ කොස්ගම අවට විශේෂ රථ වාහන සැලැස්මක්",
       "News Content": "අවිස්සාවේල්ල කොළඹ ප්‍රධාන මාර්ගයේ කොස්ගම ප්‍රදේශය ආශ්‍රිතව හෙට පස්වරු 5 සිට රාත්‍රී 11 පමණ දක්වා විශේෂ රථ වාහන සැලැස්මක් ක්‍රියාත්මක බව පොලිසිය පවසනවා.\nකොස්ගම කනම්පැල්ල ශ්‍රී සුමනාරාම විහාරස්ථානයේ වාර්ෂික පෙරහැර විථි සංචාරය කිරීම මීට හේතුවයි.\nපෙරහැර හෙර පස්වරු 5 ට විහාරස්ථානයෙන් ආරම්භ වී කොස්ගම පොලිස් වසම තුල වීථි සංචාරය කෙරෙනවා.\nමේ හේතුවෙන් එම මාර්ගයේ වාහන තදබදයක් ඇතිවිය හැකි බැවින් එම මාර්ගය භාවිත කරන මහජනතාව සහ රියදුරන් විකල්ප මාර්ග භාවිත කරන ලෙසටයි පොලිසිය ඉල්ලා සිටින්නේ.\nඒ අනුව කොළඹ සිට අවිස්සාවේල්ල දෙසට ගමන් ගන්නා වාහන කොස්ගම සාලාව හංදියෙන් වමට ඇති අකරවිට මාර්ගයේ බොල්ලතාව / මානකඩ හරහා ඇස්වත්ත මාර්ගයේ පැමිණ අවිස්සාවේල්ල ප්‍රධාන මාර්ගයට ගමන් කල හැකියි.\nඅවිස්සාවේල්ල සිට කොළඹ දෙසට ගමන් ගන්නා වාහන තුම්මෝදර හංදියෙන් වමට ඇති වග මාර්ගය හරහා කලුඅග්ගල හංදියෙන් ප්‍රධාන මාර්ගයට ගමන් කල හැකි බවයි පොලිසිය නිවේදනය කලේ.",
       "URL": "https://www.hirunews.lk/150765/හෙට-පස්වරුවේ-කොස්ගම-අවට-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4734"
}