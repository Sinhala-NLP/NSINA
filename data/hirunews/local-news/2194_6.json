{
       "Source": "hirunews",
       "Timestamp": "Saturday, 23 January 2021 - 9:29",
       "Headline": "14 හැවිරිදි දැරියක් අපහරණය කළ සහෝදරයින් දෙදෙනා රක්ෂිත බන්ධනාගාරයට",
       "News Content": "14 හැවිරිදි දැරියක් අපහරණය කළ සැකකරුවන් දෙදෙනකු ලබන මස පළමු වනදා දක්වා රක්ෂිත බන්ධනාගාර ගත කිරීමට හලාවත මහෙස්ත්‍රාත් අධිකරණය පසුගියදා නියෝග කර තිබෙනවා.\nමේ අතර දැරිය සම්බන්ධයෙන් වෛද්‍ය පරීක්ෂණයක් පවත්වා එහි වාර්තා අධිකරණයට ඉදිරිපත් කරන ලෙසටද විනිසුරුවරයා නියෝග කර ඇති බවයි වාර්තා වන්නේ.\nමෙලෙස රක්ෂිත බන්ධනාගාර ගතකර ඇත්තේ දැරියගේ මවගේ නැඟණියගේ සැමියා සහ ඔහුගේ සහෝදරයා බවයි ආරච්චිකට්ටුව පොලිසිය සදහන් කළේ.\nදැරියගේ මවුපියන් විසින් ආරච්චිකට්ටුව පොලිසියට සිදුකරන ලද පැමිණිල්ලකට අනුව සැකකරුවන් අත්අඩංගුවට ගෙන ඇති බවයි වාර්තා වන්නේ.\nසැකකරුවන් ආරච්චිකට්ටුව ප්‍රදේශයේ පදිංචි 43 සහ 50 හැවිදිරි වියේ පසුවන්නන් අතර දැරිය වෛද්‍ය පරීක්ෂණයක් සඳහා හලාවත රෝහලට ඇතුළත් කර තිබෙනවා.\nසිද්ධිය සම්බන්ධයෙන් ආරච්චිකට්ටුව පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/260481/14-හැවිරිදි-දැරියක්-අපහරණය-කළ-සහෝදරයින්-දෙදෙනා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2194"
}