{
       "Source": "hirunews",
       "Timestamp": "Saturday, 26 November 2022 - 7:33",
       "Headline": "වැට් සහ දේශීය ආදායම් පනත් කෙටුම්පත ගැන විවාදය 9 වන දා",
       "News Content": "2023 අයවැය කාරක සභා අවස්ථා විවාදයේ 05 වන දිනය අදයි.\nඒ අනුව රාජ්‍ය පරිපාලන අමාත්‍යාංශය සහ ක්‍රීඩා හා යෞවන කටයුතු අමාත්‍යාංශයට අදාළ වැය ශීර්ෂ අද (26) විවාදයට ගැනෙනවා.\nඊයේ (25) දිනයේ දී විදුලිබල හා බලශක්ති සහ ජල සම්පාදන යන අමාත්‍යාංශවල වැය ශීර්ෂ විවාදයට ගැනුණා.\nමේ අතර එකතු කළ අගය මත බදු සංශෝධන සහ දේශීය ආදායම් සංශෝධන පනත් කෙටුම්පත් දෙවන වර කියවීමේ විවාදය දෙසැම්බර් 09 පැවැත්වීමට ඊයේ රැස්වූ පක්ෂ නායක රැස්වීමේ දී තීරණය කර තිබෙනවා.\nඑමෙන්ම දෙසැම්බර් 10 වැනි සෙනසුරාදා වාචික පිළිතුරු අපේක්ෂාවෙන් සිදු කෙරන ප්‍රශ්න සඳහා වෙන් කර ඇති බවයි වාර්තාවන්නේ.",
       "URL": "https://www.hirunews.lk/321300/වැට්-සහ-දේශීය-ආදායම්-පනත්-කෙටුම්පත-ගැන-විවාදය-9-වන-දා",
       "Category": "Local News",
       "Parent URL": "https://www.hirunews.lk/local-news.php?pageID=708"
}