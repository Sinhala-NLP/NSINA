{
       "Source": "hirunews",
       "Timestamp": "Tuesday, 02 August 2022 - 6:55",
       "Headline": "ජනාධිපතිගේ නිවසට ගිනි තැබූ සිද්ධියට තිදෙනෙකු අත් අඩංගුවට",
       "News Content": "කොල්ලුපිටියේ පිහිටි ජනාධිපති රනිල් වික්‍රමසිංහගේ පෞද්ගලික නිවසට ගිනි තැබීමේ සිද්ධියේ ප්‍රධාන සැකකරු ඇතුලු තුන්දෙනෙකු අත්අඩංගුවට ගෙන තිබෙනවා.\nඅපරාධ පරීක්ෂණ දෙපාර්තමේන්තුව විසින් ඊයේ රාත්‍රියේ පිලියන්දල සහ නාරාහේන්පිට ප්‍රදේශවල දී මොවුන් අත්අඩංගුවට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nඅවුරුදු 18 සහ 22 යන වයස්වල පසු වන මඩපාත සහ කොළඹ 05 ප්‍රදේශවල පදිංචිකරුවන්.\nපසුගිය ජූලි 9 වැනි දා පැවති දැවැන්ත ජන විරෝධතාව අතරේ දී යි මෙම ගිනි තැබීම සිදු වී තිබුණේ.\nඑම ගින්නෙන් ජනාධිපති රනිල් වික්‍රමසිංහගේ නිවසට දැඩි හානි සිදු වූ අතර, ඔහුගේ පෞද්ගලික පුස්තකාලය ද විනාශ වූ බව සඳහන්.",
       "URL": "https://www.hirunews.lk/311626/ජනාධිපතිගේ-නිවසට-ගිනි-තැබූ-සිද්ධියට-තිදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=973"
}