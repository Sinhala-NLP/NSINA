{
       "Source": "hirunews",
       "Timestamp": "Thursday, 21 April 2016 - 13:26",
       "Headline": "වීසා නැති  බංග්ලාදේශ භික්ෂුව බන්ධනාගාරගත කරයි",
       "News Content": "වසර 10 කට වැඩි කාලයක් වීසා නොමැතිව අනවසරයෙන් ශ්‍රී ලංකාවේ රැඳී සිටීම හේතුවෙන් අත්අඩංගුවට ගත් බංග්ලාදේශ භික්ෂුව ලබන මස 3 වනදා දක්වා රක්ෂිත බන්ධනාගාර ගත කර තිබෙනවා.\nතඹුත්තේගම මහේස්ත්‍රාත්වරයා හමුවට ඊයේ ඉදිරිපත් කිරීමෙන් අනතුරුවයි එම හිමිනම මෙලෙස රක්ෂිත බන්ධනාාගර ගත කර ඇත්තේ.\nරාජාංගණය යාය 11 ප්‍රදේශයේ නිවසක නවාතැන් ගෙන සිටියදී පොලිස් භාරයට ගත් මෙම භික්ෂුව ළඟ හැඳුනුම්පතක්, විදේශ ගමන් බලපත්‍රයක් හෝ අනන්‍යතාව තහවුරු කළ හැකි කිසිදු ලේඛනයක් තිබී නැහැ.\nසිංහල භාෂාව හොඳින් කථා කළ හැකි මොහානන්ද සුභානන්ද නමින් හඳුන්වාගන්නා 33 හැවිරිදි මෙම භික්ෂුව අදාළ නිවසේ දින කිහිපයක සිට නවාතැන් ගෙන සිට ඇති බවට පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/131390/වීසා-නැති-බංග්ලාදේශ-භික්ෂුව-බන්ධනාගාරගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5079"
}