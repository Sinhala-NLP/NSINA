{
       "Source": "hirunews",
       "Timestamp": "Sunday, 12 March 2017 - 8:08",
       "Headline": "කච්චතිව් දුපතේ වාර්ෂික මංගල්‍යයට ඉන්දියානුවන් එක් නොවේ (ඡායාරූප)",
       "News Content": "කච්චතිව් දුපතේ ශාන්ත අන්තෝනි දෙව් මැදුරේ වාර්ෂික මංගල්‍යය අද උදෑසන ආරම්භ වී තිබෙනවා.\nකෙසේ වෙතත් මේ සඳහා ඉන්දියාවෙන් පැමිණෙනු ඇතැයි අපේක්ෂා කළ 5000 ක පමණ බැතිමතුන් පිරිසෙන් කිසිවෙකුත් මේ වනවිටත් පැමිණ නොමැති බවයි එහි සිටින හිරු වාර්තාකාරිනිය සඳහන් කළේ.\nශ්‍රී ලංකා නාවික හමුදාවේ අනුග්‍රහයෙන් එහි ඉදිකළ නව දෙව් මැදුරේ වාර්ෂික මංගල්‍යය පැවැත්වෙන ප්‍රථම අවස්ථාව මෙයයි.\nතමිල්නාඩු ධීවරයන්ට දේශීය වල්ලම් උපයෝගී කරගෙන කච්චතිව් වන්දනාවේ නිරතවීම තහනම් කරමින් මදුරාසි මහාධිකරණය ඊයේ නියෝගයක් නිකුත් කර තිබුණා.\nඑමගින් ප්‍රකාශ කළේ එම බෝට්ටු මගින් දීර්ඝ මුහුදු චාරිකාවක නිරතවීම අනතුරුදායක බවයි.\nකෙසේ නමුත්, කච්චතිව් වන්දනාවේ නිරතවීමට අපේක්ෂා කරන ධීවරයන් පිළිබදව කටයුතු කරන ලෙස මදුරාසි මහාධිකරණය ප්‍රාන්තයේ ධීවර කොමසාරිස්වරයාට නියෝග කරනු ලැබුවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/156642/කච්චතිව්-දුපතේ-වාර්ෂික-මංගල්‍යයට-ඉන්දියානුවන්-එක්-නොවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4619"
}