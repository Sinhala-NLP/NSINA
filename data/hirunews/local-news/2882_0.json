{
       "Source": "hirunews",
       "Timestamp": "Wednesday, 26 February 2020 - 12:41",
       "Headline": "MCC ගිවිසුම අත්සන් තබන්නේ නම් ඊට එරෙහිවන බව ජ.වි.පෙ. කියයි",
       "News Content": "මිලේනියම් චැලෙන්ජ් කෝපරේෂන් හෙවත් එම්.සී. සී. ගිවිසුම, අත්සන් කළහොත් ඊට විරෝධය පළ කරන බව ජනතා විමුක්ති පෙරමුණ ප්‍රකාශ කළා.\nඑහි එහි ප්‍රචාරක ලේකම් පාර්ලිමේන්තු මන්ත්‍රී විජිත හේරත් මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර නිදහස් පක්ෂය  කොළඹ අද කැඳවා තිබූ මාධ්‍ය හමුවේදී මෙම ගිවිසුම සම්බන්ධයෙන් මාධ්‍යවේදීන් එහි මහ ලේකම් රාජ්‍ය අමාත්‍ය දයාසිරි ජයසේකරගෙන් විමසා සිටියා.\nඑහිදී රාජ්‍ය අමාත්‍යවරයා කියා සිටියේ එම ගිවිසුම අහෝසි කිරීම සඳහා වන නව ක්‍රියාදාමයකට යායුතු බවයි.\nගිවිසුම අත්සන් තබන්නේ නම් රටේ ස්වෛරීභාවය ආරක්ෂා කළ හැකි විය යුතු බවද රාජ්‍ය අමාත්‍යවරයා මෙහිදී අවධාරණය කළා.",
       "URL": "https://www.hirunews.lk/235273/mcc-ගිවිසුම-අත්සන්-තබන්නේ-නම්-ඊට-එරෙහිවන-බව-ජ-වි-පෙ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2882"
}