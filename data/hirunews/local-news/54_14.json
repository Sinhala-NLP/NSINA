{
       "Source": "hirunews",
       "Timestamp": "Sunday, 03 September 2023 - 19:37",
       "Headline": "යාපනයේ නීති විරෝධී ධීවර කටයුතු සොයන්න මෙහෙයුමක්",
       "News Content": "ශ්‍රී ලංකා නාවික හමුදාව යාපනය, කදෙයිකාඩු මුහුදු ප්‍රදේශයේ සිදු කල විශේෂ සෝදිසි මෙහෙයුමක් මඟින්, තහනම් දැල් භාවිතයෙන් ධීවර කටයුතු සිදුකළ පුද්ගලයින් හත් දෙනෙකු සමඟ ඩිංගි යාත්‍රා දෙකක් සහ නීති විරෝධී ධීවර ආම්පන්න රැසක් 2 දා අත්අඩංගුවට ගෙන තිබෙනවා.\nඋතුරු නාවික විධානයේ වෙත්තලකේනී නාවික ස්ථානගත කිරීමට අයත් චුන්ඩිකුලම් නාවික අනුඛණ්ඩය මඟින් යාපනය, කදෙයිකාඩු මුහුදු ප්‍රදේශයේ සිදුකල විශේෂ සෝදිසි මෙහෙයුමක් මඟින් තහනම් දැල් භාවිතයෙන් ධීවර කටයුතු සිදුකළ පුද්ගලයින් කොටුකර ගැනීමට හැකි වී ඇත්තේ.\nමෙම මෙ‍හෙයුම මඟින් නාවික හමුදා භාරයට ගත් පුද්ගලයන් වයස අවුරුදු 21 ත් 38 ත් අතර වයසේ පසුවන යාපනය, මුල්ලියාන් ප්‍රදේශයේ පදිංචිකරුවන් බවයි සදහන් වන්නේ.\nඅත්අඩංගුවට ගත් පුද්ගලයින් හත් දෙනා සහ ඩිංගි යාත්‍රා දෙක සහ ධීවර ආම්පන්න ඉදිරි නීතිමය කටයුතු සඳහා යාපනය, ධීවර හා ජලජ සම්පත් දෙපාර්තමේන්තු කාර්යාලය වෙත භාර දීමට නාවික හමුදාව කටයුතු කොට තිබෙනවා.",
       "URL": "https://www.hirunews.lk/347045/යාපනයේ-නීති-විරෝධී-ධීවර-කටයුතු-සොයන්න-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=54"
}