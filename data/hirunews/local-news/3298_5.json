{
       "Source": "hirunews",
       "Timestamp": "Sunday, 16 June 2019 - 12:34",
       "Headline": "සෙල්ලම් පිස්තෝලයක් ගෙන, කොල්ල කෑමකට පැමිණි අයෙකුට පොලීසියෙන් වෙඩි",
       "News Content": "හොරණ නගරයේ පානදුර පාරේ පිහිටි මූල්‍ය ආයතනයක් කොල්ලකෑමට පැමිණි පුද්ගලයෙකුට පොලීසිය වෙඩි තබා තිබෙනවා.\nසිද්ධියෙන් තුවාල ලැබූ පුද්ගලයා මේ වනවිට අත්අඩංගුවට ගෙන ඇති අතර, ඔහු හොරණ රෝහලේ ප්‍රතිකාර ලබන බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nහොරණ පොලිස් ස්ථානයේ ස්ථාපිත කර ඇති අදාළ මූල්‍ය ආයතනයට සම්බන්ධ ආරක්ෂිත නලාව අද අලුයම නාදවීම හේතුවෙන් පොලිස් නිලධාරීන් පිරිසක් එම ස්ථානයට ගොස් තිබෙනවා.\nඑහිදී එම මුල්‍ය ආයතනයට අනවසරයෙන් ඇතුලුවී සිටි සැකකරු තම අතෙහි වූ පිස්තෝලයක් වැනි යමක් පොලිස් නිලධාරීන් දෙසට එල්ල කර වෙඩි තැබීමට සූදානම් වී තිබෙනවා.\nඑහිදී ක්‍ෂණිකව ක්‍රියාත්මක වූ පොලිස් නිලධාරියෙකු තවත් නිලධාරියෙකුගේ අත තිබූ ගිනි අවිය ගෙන කොල්ලකෑමට පැමිණි සැකකරුගේ දකුණු පාදයට වෙඩි තබා ඇති බව සඳහන්.\nමෙලෙස වෙඩි පහරින් තුවාල ලබා ඇත්තේ මීමන - පොකුණුවිට ප්‍රදේශයේ පදිංචිකරුවෙක්. කෙසේ වෙතත් මූල්‍ය ආයතනය කොල්ලකෑමට පැමිණි පුද්ගලයා රැගෙන ආ ගිනි අවිය පරීක්ෂා කිරීමේදී අනාවරණ වී ඇත්තේ එය ප්ලාස්ටික් සෙල්ලම් පිස්තෝලයක් බවයි.",
       "URL": "https://www.hirunews.lk/218503/සෙල්ලම්-පිස්තෝලයක්-ගෙන-කොල්ල-කෑමකට-පැමිණි-අයෙකුට-පොලීසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=3298"
}