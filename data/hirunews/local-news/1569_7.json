{
       "Source": "hirunews",
       "Timestamp": "Thursday, 11 November 2021 - 8:22",
       "Headline": "නිදහස් පක්ෂයෙන් පොදු සන්ධානයක් (වීඩියෝ)",
       "News Content": "පාර්ලිමේන්තුව නියෝජනය නොකරන දේශපාලන පක්ෂ 31 ක් පොදු සන්ධානයක් යටතේ එක්සත් ජනතා නිදහස් සන්ධානය සමඟ කටයුතු කිරීම සඳහා මේ වන විට සාකච්ඡාවක් පැවැත්වෙනවා. ඒ, නිදහස් පක්ෂ මූලස්ථානයේදියි.\nමේ වන විටත් පක්ෂ 7ක් සාකච්ඡාව සඳහා පැමිණ ඇති අතර ඉතිරි පක්ෂ අද (11) පස්වරුවේ පැමිණීමට නියමිත බවයි වාර්තා වන්නේ.\nපස්වරුවේ මෙම සාකච්ඡාව සඳහා ශ්‍රී ලංකා නිදහස් පක්ෂ සභාපති හිටපු ජනාධිපති මෛත්‍රීපාල සිරිසේන ද පැමිණීමට නියමිතයි. ඔහු පැමිණීමෙන් අනතුරුව අනෙකුත් පක්ෂ සාකච්ඡා සඳහා පැමිණෙන බවයි එක්සත් ජනතා නිදහස් සන්ධාන ආරංචි මාර්ග සඳහන් කළේ.\nලිබරල් පක්ෂය, එක්සත් ලංකා පොදුජන පක්ෂය, ශ්‍රී ලංකා ටෙලෝ පක්ෂය, මව්බිම ජාතික පෙරමුණ පක්ෂය, ජාතික මහජන පක්ෂය, මුස්ලිම් උලමා පක්ෂය, නව සිංහල උරුමය පක්ෂය ඇතුළු පක්ෂ 31ක් මෙම සාකච්ඡාවට සහභාගී වීම සඳහා ඇරයුම් කර තිබුණා.\nපාර්ලිමේන්තුව නියෝජනය නොකරන දේශපාලන පක්ෂ 31 ක් පොදු සන්ධානයක් යටතේ එක්සත් ජනතා නිදහස් සන්ධානය සමඟ කටයුතු කිරීම සඳහා මේ වන විට සාකච්ඡාවක් පැවැත්වෙනවා. ඒ, නිදහස් පක්ෂ මූලස්ථානයේදියි.\nමේ වන විටත් පක්ෂ 7ක් සාකච්ඡාව සඳහා පැමිණ ඇති අතර ඉතිරි පක්ෂ අද (11) පස්වරුවේ පැමිණීමට නියමිත බවයි වාර්තා වන්නේ.\nපස්වරුවේ මෙම සාකච්ඡාව සඳහා ශ්‍රී ලංකා නිදහස් පක්ෂ සභාපති හිටපු ජනාධිපති මෛත්‍රීපාල සිරිසේන ද පැමිණීමට නියමිතයි. ඔහු පැමිණීමෙන් අනතුරුව අනෙකුත් පක්ෂ සාකච්ඡා සඳහා පැමිණෙන බවයි එක්සත් ජනතා නිදහස් සන්ධාන ආරංචි මාර්ග සඳහන් කළේ.\nලිබරල් පක්ෂය, එක්සත් ලංකා පොදුජන පක්ෂය, ශ්‍රී ලංකා ටෙලෝ පක්ෂය, මව්බිම ජාතික පෙරමුණ පක්ෂය, ජාතික මහජන පක්ෂය, මුස්ලිම් උලමා පක්ෂය, නව සිංහල උරුමය පක්ෂය ඇතුළු පක්ෂ 31ක් මෙම සාකච්ඡාවට සහභාගී වීම සඳහා ඇරයුම් කර තිබුණා.",
       "URL": "https://www.hirunews.lk/287662/නිදහස්-පක්ෂයෙන්-පොදු-සන්ධානයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1569"
}