{
       "Source": "hirunews",
       "Timestamp": "Friday, 27 April 2018 - 16:24",
       "Headline": "පන්ති භාර ගුරුවරයාගේ වාහනයට යට වී දැරියක මිය යයි",
       "News Content": "පාසල් අවසන් වී නිවස බලා යමින් සිටි දැරියක සිය පන්ති භාර ගුරුවරයාගේ වෑන් රථයට යටවීමෙන් ජීවිතක්ෂයට පත්වී තිබෙනවා.\nමෙලෙස මිය ගොස් ඇත්තේ සූරියවැව ජාතික පාසලේ 5 ශ්‍රේණියේ ඉගෙනුම ලබන සූරියවැව - ධර්මීගම ප්‍රදේශයේ පදිංචි දස හැවිරිදි දැරියක්.\nඇය පාසල අවසන් වී නිවෙස බලා යමින් සිටියදීයි අද පස්වරු 1.40 ට පමණ අනතුර සිදුව ඇත්තේ.\nඅනතුර සම්බන්ධයෙන් 47 හැවිරිදි ගුරුවරයා වෑන් රථය ද සමගින් සූරියවැව පොලීසිය අත්අඩංගුවට ගෙන තිබෙනවා.\nමියගිය දැරියගේ දේහය සූරියවැව රෝහලේ තැන්පත් කර ඇති අතර සූරියවැව පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/189407/පන්ති-භාර-ගුරුවරයාගේ-වාහනයට-යට-වී-දැරියක-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=3971"
}