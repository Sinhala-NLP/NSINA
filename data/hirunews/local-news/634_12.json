{
       "Source": "hirunews",
       "Timestamp": "Friday, 30 December 2022 - 15:02",
       "Headline": "ජනවාරි පළවැනිදා සිට කන්සියුලර් සේවා ගාස්තු සංශෝධනය කෙරේ",
       "News Content": "ලබන වසරේ ජනවාරි පළමුවැනිදා සිට බල පැවැත්වෙන පරිදි කොන්සල් සේවා ගාස්තු කිහිපයක් වෙනස් කර තිබෙනවා.\nවිදේශ කටයුතු අමාත්‍යවරයාගේ අත්සනින් යුතුව නිකුත් කළ අදාළ ගැසට් නිවේදනයේ දැක්වෙන්නේ, විදේශ කටයුතු අමාත්‍යාංශයේ කොන්සල් අංශය සහ එහි ප්‍රාදේශීය කාර්යාල මඟින් ඉටු කරනු ලබන සේවාවන් සඳහා මෙම සංශෝධන අදාළ වන බවයි.\nඒ අනුව, විභාග දෙපාර්තමේන්තුව විසින් නිකුත් කරනු ලබන විභාග සහතිකයක් සඳහා රුපියල් 800ක්ද, විදේශීය ජාතිකයෙකුට ශ්‍රී ලංකා රජය නිකුත් කරන සහතිකයක් සඳහා රුපියල් 3,000ක්ද අය කරන බවයි.\nඑමෙන්ම, යම් අපනයන ලේඛනයක් සඳහා රුපියල් 8,000ක මුදලකුත්, වෙනත් යම් ලේඛනයක් සඳහා රුපියල් 1,200ක මුදලකුත් ලෙස අය කරන බවද එහි සඳහන්.\nවිදේශ කටයුතු අමාත්‍යාංශය මඟින් සත්‍ය පිටපතක් බවට සහතික කරවා ගැනීම සඳහා විදේශවල පිහිටි කොන්සල් කාර්යාල හරහා ලේඛනයක් ඉදිරිපත් කිරීමේදී, ලේඛන හිමියා ශ්‍රී ලාංකිකයෙකු නම් අමෙරිකානු ඩොලර් 37ක් සහ ලේඛන හිමියා විදේශිකුයෙකු නම් අමෙරිකානු ඩොලර් 49ක් අය කරන බවද නව ගැසට් නිවේදනයෙන් දක්වා තිබෙනවා.\nඋපත් ලියාපදිංචි කිරීමකට අමෙරිකානු ඩොලර් 37ත් 22ත් අතර ගාස්තුවකුත්, මරණ සහ විවාහ ලියාපදිංචි කිරීම සඳහා අමෙරිකානු ඩොලර් 60ත් 22ත් අතර ගාස්තුවකුත් අය කරන බව එහි සඳහන්.",
       "URL": "https://www.hirunews.lk/323892/ජනවාරි-පළවැනිදා-සිට-කන්සියුලර්-සේවා-ගාස්තු-සංශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=634"
}