{
       "Source": "hirunews",
       "Timestamp": "Wednesday, 21 December 2016 - 14:32",
       "Headline": "මෝටර් රථයක් කටුගස්තොටදී පිඟා ඔයට පෙරළෙයි",
       "News Content": "ඒ 9 මාර්ගයේ ගමන් ගත් මෝටර් රථයක්  මහනුවර - කටුගස්තොට 6 කණුව ප්‍රදේශයේදී මහවැලි ගඟේ අතු ගංගාවක් වන පිඟා ඔයට පෙරළි තිබෙනවා.\nඅද දහවල් මෙම අනතුර සිදුව ඇති අතර එම අවස්ථාවේදී එම රථයේ සිටි රියදුරා ප්‍රදේශවාසින් මැදිහත්වී බේරා ගත් බවයි හිරු වාර්තාකරු කියා සිටියේ.\nමාතලේ සිට මහනුවර දෙසට ධාවනය වෙමින් තිබූ මෙම රථය මාර්ගයේ ප්‍රතිවිරුද්ධ දෙසට ගොස් මෙලෙස පෙරලී ඇති බවයි පොලිසිය සදහන් කළේ.\nරියදුරුට නින්ද යාම හේතුවෙන් මෙම අනතුර සිදුව ඇති බව කටුගස්තොට පොලිසිය ප්‍රකාශ කළා.",
       "URL": "https://www.hirunews.lk/150247/මෝටර්-රථයක්-කටුගස්තොටදී-පිඟා-ඔයට-පෙරළෙයි",
       "Category": "Local News",
       "Parent URL": "https://www.hirunews.lk/local-news.php?pageID=4744"
}