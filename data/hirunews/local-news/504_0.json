{
       "Source": "hirunews",
       "Timestamp": "Wednesday, 01 March 2023 - 22:43",
       "Headline": "අමාත්‍ය රොෂාන් රණසිංහ ගම්පහ බස්නාගොඩ ජල යෝජනා ක්‍රමයේ ප්‍රගතිය සොයා බලයි",
       "News Content": "ගම්පහ ජනතාවට මහත් ගැටලුවක්ව පැවති පානීය ජල ප්‍රශ්නයට දිගුකාලීන විසදුමක් ලබා දීම උදෙසා ඉදිවන බස්නාගොඩ පානීය ජල යෝජනා ක්‍රමයේ ප්‍රගතිය විමසීමට අද දින අමාත්‍ය රොෂාන් රණසිංහ එම ස්ථානයට පැමිණියා.\nඅත්තනගලු ඔය හරස් කොට මෙම ජලාශය ඉදිවන අතර එහි ධාරිතාවය ඝන මීටර් මිලියන 5.5 කි. 2019 වසර තුල ආරම්භ කළ මෙහි ඉදිකිරීම් 2024 ජනවාරී මාසය වන විට අවසන් කර දෙන ලෙස මෙම ජලාශය ඉදිකිරීම් කටයුතු බාරව කටයුතු කරන චීන සමාගම වෙත ඉල්ලීමක්ද අමාත්‍යතුමා විසින් සිදු කරනු ලැබුවා.\nචීන ආධාර අනුග්‍රහකත්වයෙන් මෙම ජලාශය ඉදිවනවා.\nගම්පහ දිස්ත්‍රික්කය තුළ ග්‍රාම නිළධාරී කොට්ඨාශ 443 ක ජනතාව වෙත මෙහි ප්‍රතිලාභ ලබාදීමට නියමිත අතර ඒ සඳහා ජාතික ජල සම්පාදන හා ජලාපවහන මණ්ඩලය සහ වාරිමාර්ග දෙපාර්තමේන්තුව මුල් තැන ගෙන කටයුතු කරනු ලබනවා.",
       "URL": "https://www.hirunews.lk/328717/අමාත්‍ය-රොෂාන්-රණසිංහ-ගම්පහ-බස්නාගොඩ-ජල-යෝජනා-ක්‍රමයේ-ප්‍රගතිය-සොයා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=504"
}