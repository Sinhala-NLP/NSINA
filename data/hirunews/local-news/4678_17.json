{
       "Source": "hirunews",
       "Timestamp": "Friday, 03 February 2017 - 19:15",
       "Headline": "හොරණ ඝාතනය ගැන ඇමතුම් පරීක්ෂණ",
       "News Content": "හොරණ,ඉලිඹ මංසන්ධියේ දී මූල්‍ය ආයතනයක ප්‍රධාන විධායක නිලධාරියෙකු වෙඩි තබා ඝාතනය කිරීමේ සිද්ධියේ සැකකරුවන් අත්අඩංගුවට ගැනීම සඳහා ඔහුට ලැබුණු දුරකථන ඇමතුම් පිළිබඳ පරීක්ෂණ ආරම්භ කර ඇතැයි පොලීසිය ප්‍රකාශ කළා.\nහොරණ පොලීසියේ ජ්‍යෙෂ්ඨ ප්‍රකාශකයෙකු කියා සිටියේ ඝාතකයන් පැමිණි යතුරුපැදිය සී.සී.ටී.වී දර්ශනවල පැහැදිලිව සටහන් වී ඇති බවයි.\nවෙඩි තැබීමෙන් මියගියේ ඉංගිරිය,ඇදුරගල ප්‍රදේශයේ පදිංචි 48 හැවිරිදි එක්දරු පියෙක්.\nඔහු අද උදෑසන නිවසේ සිට මෝටර් රථයෙන් පැමිණෙමින් සිටියදී යතුරුපැදියකින් පැමිණි පුද්ගලයින් දෙදෙනෙකු වෙඩි තබා පළා ගිය අතර, ටී - 56 වර්ගයේ සහ මිලිමීටර් 9 වර්ගයේ ගිනි අවි ඊට යොදාගෙන තිබුණා.\nඅසල වෙළඳසැලක සිටි සේවකයෙකු ද වෙඩි වැදීමෙන් තුවාල ලබා රෝහල් ගත කළා.",
       "URL": "https://www.hirunews.lk/153606/හොරණ-ඝාතනය-ගැන-ඇමතුම්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4678"
}