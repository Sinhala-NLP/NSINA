{
       "Source": "hirunews",
       "Timestamp": "Monday, 05 April 2021 - 11:59",
       "Headline": "ආගරපතනේදී පස්කන්දකට යට වී පුද්ගලයෙකු ජීවිතක්ෂයට",
       "News Content": "තලවකැලේ - ආගරපතන - හෝල්බෲක් ප්‍රදේශයේ නිවසක බැම්මක් සකස් කිරීමට අත්තිවාරම කපමින් සිටි පුද්ගලයෙකු පස් කන්දකට යටවී මියගොස් තිබෙනවා.\nඊයේ පස්වරුවේ මෙලෙස මියගොස් ඇත්තේ ආගරපතන - බැල්මෝරල් වතත් ප්‍රදේශයේ පදිංචි 42 හැවිරිදි සිව් දරු පියෙක්.\nමොහු කුලී පදනම මත තවත් පුද්ගලයින් දෙදෙනෙකු සමඟ පස්බැම්ම සකස් කරමින් සිට ඇති අතර ඔවුන් දෙදෙනාද ඊට යටවීමෙන් පසු ආගරපතන රෝහලට ඇතුල් කර ඇති බවයි පොලිසිය සඳහන් කළේ.",
       "URL": "https://www.hirunews.lk/267552/ආගරපතනේදී-පස්කන්දකට-යට-වී-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2040"
}