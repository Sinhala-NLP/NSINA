{
       "Source": "hirunews",
       "Timestamp": "Monday, 02 October 2017 - 8:27",
       "Headline": "අධ්‍යාපන ඇමතිගේ වාර්තාව ගැන ගුරු සංගම් ප්‍රශ්න කරයි",
       "News Content": "ශිෂ්‍යත්ව විභාගය සම්බන්ධයෙන් අධ්‍යාපන අමාත්‍යවරයා විසින් කැදවූ වාර්තාවේ ඇතුළත් කරුණු එම විභාගයේ ප්‍රතිඵල නිකුත් කිරීමට පෙර ප්‍රකාශයට පත් කළ යුතු බව ලංකා ගුරු සංගමය පවසනවා.\nඑළඹෙන 5 වනදා ශිෂ්‍යත්ව ප්‍රතිඵල නිකුත් කරන  බව විභාග දෙපාර්තමේන්තුව දැනටමත් ප්‍රකාශ කර අවසන්.\nකෙසේ වෙතත්, ඊට පෙර අධ්‍යාපන අමාත්‍ය අකිල විරාජ් කාරියවසම් විභාග කොමසාරිස්වරයාගෙන් කැදවූ වාර්තාව ප්‍රකාශයට පත් කළ යුතු බව ලංකා ගුරු සංගමයේ ප්‍රධාන ලේකම් ජෝශෆ් ස්ටාලින් හිරු ප්‍රවෘත්ති අංශයට කියා සිටියා.\nමේ අතර, මෙවර ශිෂ්‍යත්ව විභාගයට පෙනී සිටි සිසුවෙකුගේ පියෙකු හිරු ප්‍රවෘත්ති අංශයට සඳහන් කළේ මෙවර ලබාදුන් ප්‍රශ්න පත්‍රයේ එක් ප්‍රශ්නයක් පිළිබදව ගැටළුවක් පවතින බවයි.\nමේ සම්බන්ධයෙන් විමසීම සඳහා හිරු ප්‍රවෘත්ති අංශය විභාග කොමසාරිස් ඩබ්ලිව්.එම්.එන්.ජේ. පුෂ්පකුමාරගෙන් විමසීමට උත්සාහ කළ ද එය ව්‍යර්ථ වුණා. කෙසේ වෙතත්, අධ්‍යාපන අමාත්‍ය අකිල විරාජ් කාරියවසම් සඳහන් කළේ අදාළ ගැටළුකාරී ප්‍රශ්නය සම්බන්ධයෙන් විභාග කොමසාරිස්වරයාගෙන් විමසා ඊට අදාළව වාර්තාවක් කැදවා ඇති බවයි.",
       "URL": "https://www.hirunews.lk/172338/අධ්‍යාපන-ඇමතිගේ-වාර්තාව-ගැන-ගුරු-සංගම්-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4293"
}