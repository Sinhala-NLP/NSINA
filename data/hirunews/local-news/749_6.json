{
       "Source": "hirunews",
       "Timestamp": "Tuesday, 08 November 2022 - 16:54",
       "Headline": "හිමාලයේ දියවන ග්ලැසියර් ගැන සාකච්ඡා කරන්න වහා ම සමුළුවක් කැඳවන්න! - ජනපති",
       "News Content": "හිමාල කඳුකරයේ ග්ලැසියර දියවීමෙන් සිදුවන අලාභ හා හානි පිළිබඳව සාකච්ඡා කිරීම සඳහා ජනාධිපති රනිල් වික්‍රමසිංහ දකුණු ආසියාතික ජාතීන්ගේ සමුළුවක් කැඳවීමට යෝජනා කළා.\nමේ දිනවල එක්සත් ජාතීන්ගේ COP27 දේශගුණික විපර්යාස සමුළුව අතරතුර, ජර්මානු ෆෙඩරල් ජනරජයේ චාන්සලර් ඔලාෆ් ෂෝල්ස් සහ ඝානා ජනරජයේ ජනාධිපති අකුෆෝ-ඇඩෝ විසින් පවත්වන ලද උදෑසන ආහාර රැස්වීමේ දී ජනාධිපතිවරයා මෙම ආයාචනය කළා.\nජනාධිපතිවරයා මෙම සමුළුව අතරවාරයේ මේ වන විට එක්සත් ජාතීන්ගේ මහලේකම් ඇන්ටෝනියෝ ගුටරෙස්, දේශගුණය සහ පරිසරය පිළිබඳ විශේෂ ජනාධිපති නියෝජිත සහ කොරියානු නියෝජිත කණ්ඩායමේ ප්‍රධානී Na Kyung-Won, අලුතින් පත් වූ බ්‍රිතාන්‍ය අගමැති Rishi Sunak සහ ස්ලෝවේනියාවේ ජනාධිපති Borut Pahor හමු වුණා.",
       "URL": "https://www.hirunews.lk/319906/හිමාලයේ-දියවන-ග්ලැසියර්-ගැන-සාකච්ඡා-කරන්න-වහා-ම-සමුළුවක්-කැඳවන්න-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=749"
}