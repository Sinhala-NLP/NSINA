{
       "Source": "hirunews",
       "Timestamp": "Tuesday, 25 July 2023 - 18:31",
       "Headline": "බිම්ස්ටෙක් මහලේකම් ජනපති හමුවෙයි",
       "News Content": "කලාපීය සහයෝගීතාව සහ මහජන සෞඛ්‍ය සංවර්ධනය පිළිබඳව සාකච්ඡා කිරීමට බිම්ස්ටෙක් මහලේකම් ටෙන්සින් ලෙක්ෆෙල් මහතා ජනාධිපති රනිල් වික්‍රමසිංහ හමුවී තිබෙනවා.\nBay of Bengal Initiative for Multi Sectoral Technical and Economic Cooperation -BIMSTEC යනු දකුණු සහ අග්නිදිග ආසියානු රටවල් හතකින් සමන්විත බහු-ආංශික තාක්ෂණික සහ ආර්ථික සහයෝගීතාව සඳහා වන බෙංගාල බොක්ක මුලපිරීමයි, බංග්ලාදේශය, භූතානය, ඉන්දියාව, මියන්මාරය, නේපාලය, ශ්‍රී ලංකාව සහ තායිලන්තය යන රටවල් මීට අයත් වෙනවා.\nසන්ධානයේ මූලික ඉලක්කය වන්නේ දකුණු ආසියාවේ සහ අග්නිදිග ආසියාවේ ප්‍රදේශ පාලම් කරමින් බෙංගාල බොක්ක ආශ්‍රිතව පිහිටි රටවල් අතර තාක්ෂණික හා ආර්ථික ක්ෂේත්‍රවල සහයෝගීතාව වර්ධනය කිරීමයි.\nමහජන සෞඛ්‍ය සඳහා ශ්‍රී ලංකාව දක්වන කැපවීම පිළිබඳව මහලේකම්වරයා ප්‍රශංසා කළ අතර කලාපය තුළ මෙම ක්ෂේත්‍රයේ ප්‍රමුඛ කාර්යභාරයක් ඉටු කරන ලෙස ඔහු  ජනාධිපතිවරයාගෙන් ඉල්ලා සිටි අතර BIMSTEC සංවිධානයේ සාර්ථකත්වය සහ ඵලදායී සහයෝගීතාව සහතික කිරීම සඳහා බිම්ස්ටෙක් සාමාජිකයින් අතර නිරන්තර අමාත්‍ය මට්ටමේ රැස්වීම් පැවැත්වීමේ අවශ්‍යතාවය ජනාධිපති වික්‍රමසිංහ අවධාරණය කළ බව ජනාධිපති මාධ්‍ය අංශය සදහන් කරනවා.",
       "URL": "https://www.hirunews.lk/342508/බිම්ස්ටෙක්-මහලේකම්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=152"
}