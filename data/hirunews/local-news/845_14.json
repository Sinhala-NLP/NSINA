{
       "Source": "hirunews",
       "Timestamp": "Sunday, 25 September 2022 - 13:52",
       "Headline": "පවුලක් බිමට ඇද දැමූ පොල් ගහේ අනතුර (වීඩියෝ)",
       "News Content": "ඕනෑම අයෙකුට කරදර පැමි‍‍ණෙන්නේ කිසිදු පූර්ව දැනුම් දීමකින් තොරවයි.\nඑලෙස සිදුවූ අනතුරක් හේතුවෙන් දැඩි අසර‍ණ තත්ත්වයකට පත්වූ පවුලක් පි‍ලිබඳව මේ තොරතුරු වාර්තා වන්නේ ද‍‍ඹුල්ල ප්‍රදේශයෙන්.\nමේ දඹුල්ල, පන්නම්පිටිය‍, මැනික්දෙන ප්‍රදේශයේ පදිංචි 40 හැවිරිදි විජේසිරි බණ්ඩාර.\nපොල් කැඩීමේ නිරත වෙමින් සිය පවුල ආරක්‍ෂා ක‍ළ විජේසිරිට නොසිතූ මොහොතක අනතුරකට මුහුණ දීමට සිදුවන්නේ පොල් ගසකින් ඇදවැටීම\nහේතුවෙන්.\nඅනතුර හේතුවෙන් සුෂුම්නාව දැඩි ලෙස හානි වීම නිසා මේ වනවිට ඔහු දඹුල්ල රෝහලේ ප්‍රතිකාර ලබනවා.\nපවුලට තිබූ එකම ආදායම් මාර්ගය ඇ‍ණහිටීම හේතුවෙන් මේ වනවිට දැඩි ලෙස අසරණ වී ඇත්තේ ඔහුගේ සිව් මස් ගැබි‍ණි බිරිඳ සහ මේ වනවිට දෙවැනි ශ්‍රේණියේ ඉගෙනුම ලබන පුත්‍රයායි.\nගර්භණී කාන්තාවකට ලැබිය යුතු කිසිදු පෝ‍ෂ්‍යදායී ආහාරයකට හිමිකම් කියන්නට මැයට අවස්ථාව නොමැති අතර, ප්‍ර දේශවාසීන් ලබාදෙන ආහාරයකින් කුස පුරවා ගැනීමට මෙම අසරණ පවුලට සිදුව තිබෙනවා.\nමෙලෙස අසරණ වී ඇති විජේසිරි - නෙලුම් යුවලට කිසියම් හෝ උපකාරයක් කිරීමට ඔබටත් හැකිනම් එය මහඟු පුණ්‍ය කර්මයක් වනු ඇති.",
       "URL": "https://www.hirunews.lk/316277/පවුලක්-බිමට-ඇද-දැමූ-පොල්-ගහේ-අනතුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=845"
}