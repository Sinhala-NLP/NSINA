{
       "Source": "hirunews",
       "Timestamp": "Sunday, 10 September 2023 - 15:15",
       "Headline": "මත්ද්‍රව්‍ය ජාවාරමේ නිරත ශ්‍රී ලාංකික තරුණයෙකු ඉන්දියාවේදී අත්අඩංගුවට",
       "News Content": "මන්නාරම හා ඉන්දියාව අතර මත්ද්‍රව්‍ය ජාවාරම් තරුණයෙකු සරණාගතයෙකු ලෙස ඉන්දියාවට යමින් සිටියදී ධනුස්කොඩි පොලීසිය විසින් 9 දා අත් අඩංගුවට ගෙන තිබෙනවා.\nමොහු මීට පෙර ඉන්දියාවේ සිටින මිතුරෙකුට මත්ද්‍රව්‍ය තොගයක් ලබා දී ඇති නමුත් ඒ වෙනුවෙන් ඔහුට ලැබිය යුතු ශ්‍රී ලංකාවේ රුපියල් ලක්ෂ විසිතුනක මුදලක් නොලැබීම නිසා ඔහු ඉන්දියාවට පලාගොස් ඇත්තේ මිතුරාගෙන් මුදල් ලබා ගැනීම සඳහායි.\nතමන් සරණාගතභාවය ලැබීමට යන බව පවසා යාපනයේ ධීවර බෝට්ටුවකට රුපියල් ලක්ෂයක මුදලක් ගෙවා ඔහු ඉන්දියාවට යමින් සිටින විට ඉන්දියාවේ සිටින මිතුරා ඔහු පිළිබදව ධනුස්කොඩි පොලීසියට තොරතුරු ලබා දීමෙන් පසුව ඔහුව අත්අඩංගුවට ගෙන තිබෙනවා.\nධනුස්කොඩි පොලීසිය මොහුගෙන් ප්‍රශ්න කරගෙන යන අතර ඔහුගේ මිතුරාද මේවන විට මත්ද්‍රව්‍ය චෝදනාවන් මත  අත්අඩංගුවට ගෙන ඇති බව සඳහන්.\nමේ දෙදෙනා එක්ව කාලයක් තිස්සේ මන්නාරම හා ඉන්දියාව අතර මත්ද්‍රව්‍ය ජාවාරම කරගෙන ගොස් ඇති බවට ධනුස්කොඩි පොලීසිය විසින් තොරතුරු අනාවරණය කරගෙන තිබෙන්නේ.",
       "URL": "https://www.hirunews.lk/347799/මත්ද්‍රව්‍ය-ජාවාරමේ-නිරත-ශ්‍රී-ලාංකික-තරුණයෙකු-ඉන්දියාවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=40"
}