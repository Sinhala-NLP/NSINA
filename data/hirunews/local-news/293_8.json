{
       "Source": "hirunews",
       "Timestamp": "Monday, 05 June 2023 - 14:38",
       "Headline": "ගජේන්ද්‍රකුමාර් පොන්නම්බලම් කිලිනොච්චි අධිකරණයට කරුණු වාර්තා කරයි",
       "News Content": "සමස්ත ලංකා දෙමළ කොංගස්‍රයේ පාර්ලිමේන්තු මන්ත්‍රී ගජේන්ද්‍රකුමාර් පොන්නම්බලම් සහ පොලිස් නිලධාරියෙකු අතර යාපනයේදී ඇතිවු බහින්බස් වීමේ සිද්ධිය සම්බන්ධයෙන් කිලිනොච්චි අධිකරණයට අද (05) කරුණු වාර්තා කෙරුණා.\nපාර්ලිමේන්තු මන්ත්‍රිවරයා යාපනය - වඩමාරච්චි නැගෙනහිර ප්‍රදේශයේ ජන හමුවකට පසුගිය 02 වැනිදා සහභාගි වු අවස්ථාවේ මතභේදාත්මක තත්ත්වයක් උද්ගත වුණා.\nඒ එම ජනහමුව පැවති ස්ථානයේ සිටි බුද්ධි අංශ නිලධාරින් දෙදෙනෙකු හා මන්ත්‍රිවරයා අතරයි.\nමෙහිදි එම ස්ථානයට යාබදව සාමාන්‍ය පෙළ විභාග මධ්‍යස්ථානයක් පැවති අතර එහි ආරක්ෂාවට යොදවා සිටි පොලිස් නිලධාරියෙකු සමගයි මන්ත්‍රිවරයා බහින්බස්වීමක් ඇති කරගෙන තිබුණේ. මෙම සිදුවීම සම්බන්ධයෙන් කිලිනොච්චි අධිකරණයට අද පෙවරුවේ කරුනු වාර්තා කෙරුණා.\nමේ අතර, අදාළ සිදුවීම සම්බන්ධයෙන් මහජන ආරක්ෂක අමාත්‍ය ටිරාන් අලස් වාර්තාවක් ද කැඳවා තිබෙනවා.",
       "URL": "https://www.hirunews.lk/337103/ගජේන්ද්‍රකුමාර්-පොන්නම්බලම්-කිලිනොච්චි-අධිකරණයට-කරුණු-වාර්තා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=293"
}