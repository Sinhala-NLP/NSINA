{
       "Source": "hirunews",
       "Timestamp": "Tuesday, 07 June 2016 - 9:02",
       "Headline": "කරාතේ ශූර වසන්ත සොයිසා ඝාතනයේ සැකකරුවන් 27 දෙනෙකුට ඇප",
       "News Content": "කරාතේ ශූර වසන්ත සොයිසා ඝාතන සිද්ධියේ ප්‍රධාන සැකකරු හැර සෙසු සැකකරුවන් 27 දෙනා දැඩි ඇප කොන්දේසි මත මුදා හරින ලෙස උතුරුමැද පළාත්බද මහාධිකරණ විනිසුරු මංජුල තිලකරත්න ඊයේ නියෝග කළා.\nඒ අනුව සැකකරුවන්ට රුපියල් 10000 බැගින් වෙන් වෙන්ව මුදල් ඇප නියම කෙරුණු අතර, රුපියල් ලක්ෂ 5ක ශරීර ඇපය බැගින් ද නියම කෙරුණා.\nඑමෙන්ම සෑම ඉරිදා දිනකම අනුරාධපුර මූලස්ථාන පොලීසියට වාර්තා කරන ලෙසයි මහාධිකරණ විනිසුරුවරයා ඔවුන්ට නියෝග කර ඇත්තේ.\nකෙසේ නමුත් මෙලෙස ඇප නියම වූ ඇතැම් සැකකරුවන් වෙනත් චෝදනා මත රක්ෂිත බන්ධනාගාර ගත කිරීම හේතුවෙන් තවදුරටත් බන්ධනාගාර ගත කෙරෙනු ඇති.",
       "URL": "https://www.hirunews.lk/134945/කරාතේ-ශූර-වසන්ත-සොයිසා-ඝාතනයේ-සැකකරුවන්-27-දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=5016"
}