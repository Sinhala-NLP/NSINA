{
       "Source": "hirunews",
       "Timestamp": "Monday, 19 September 2022 - 13:14",
       "Headline": "රටේ ප්‍රශ්න විසඳාගන්න නිසි සැලැස්මෙන් වැඩ කරන්න - ඊතලවැටුණුවැවේ ඥානතිලක හිමි (වීඩියෝ)",
       "News Content": "නිසි සැලැස්මක් යටතේ සියලු දෙනා එක්ව කටයුතු කිරීමෙන් රටේ ප්‍රශ්න විසඳාගත යුතු බව මිරිසවැටිය රජමහා විහාරයේ විහාරාධිකාරී පූජ්‍ය\nඊතලවැටුණුවැවේ ඥානතිලක හිමියන් පවසනවා.\nඅග්‍රාමාත්‍ය දිනේෂ් ගුණවර්ධන මිරිසවැටිය රජමහා විහාරස්ථානය වෙත ගොස් ආශිර්වාද ලබා ගත් අවස්ථාවේදී උන්වහන්සේ මේ බව\nසඳහන් කළා.\nඅනුරාධපුරයේ සංචාරයක නිරත අග්‍රාමාත්‍ය දිනේෂ් ගුණවර්ධන මහතා ලංකාරාම විහාරස්ථානය වෙත ද පැමිණියා.\nඑහිදී ආගමික වතාවත්වල නිරත වූ අග්‍රාමාත්‍යවරයා අනතුරුව විහාරාධිපති පූජ්‍ය රළපනාවේ ධම්මජෝති හිමියන් බැහැ දුටුවා.\nඅනතුරුව අග්‍රාමාත්‍යවරයා පැමිණියේ ජේතවනාරාමයටයි.\nමිරිසවැටිය වෙත පැමිණි අග්‍රාමාත්‍ය දිනේෂ් ගුණවර්ධන විහාරාධිකාරී පූජ්‍ය ඊතලවැටුණුවැවේ ඥානතිලක හිමියන් ද බැහැදැක ආශිර්වාද ලබා ගත්තා.",
       "URL": "https://www.hirunews.lk/315794/රටේ-ප්‍රශ්න-විසඳාගන්න-නිසි-සැලැස්මෙන්-වැඩ-කරන්න-ඊතලවැටුණුවැවේ-ඥානතිලක-හිමි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=857"
}