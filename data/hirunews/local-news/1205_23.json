{
       "Source": "hirunews",
       "Timestamp": "Thursday, 28 April 2022 - 7:40",
       "Headline": "නව ව්‍යවස්ථා සංශෝධනයක්? පක්ෂ නායකයින් රැස් වෙයි",
       "News Content": "කතානායකවරයා වෙත මේ වනවිට ලැබී ඇති 21 වන ආණ්ඩුක්‍රම ව්‍යවස්ථා සංශෝධනයට අදාළ කෙටුම්පත් සාකච්ඡා කිරීම සඳහා වන විශේෂ පක්ෂ නායක රැස්වීමක් අද පෙරවරු 10ට පැවැත්වෙනවා.\nපාර්ලිමේන්තු සංකීර්ණයේ දී මෙම සාකච්ඡාව පැවැත්වෙන්නේ කතානායක මහින්ද යාපා අබේවර්ධනගේ ප්‍රධානත්වයෙන්.\nසමගි ජන බලවේගය සහ ආණ්ඩුවෙන් ඉවත්ව ස්වාධීන වූ ශ්‍රී ලංකා නිදහස් පක්ෂය ප්‍රමුඛ කණ්ඩායම ව්‍යවස්ථා සංශෝධනයට අදාළ යෝජනා පසුගිය දා කතානායකවරයා වෙත භාර දුන්නා.\nඑසේම, ලබන සතියේ පාර්ලිමේන්තු රැස්වීම් පවත්වන ආකාරය සහ න්‍යාය පත්‍ර පිළිබඳ ද අද පැවැත්වෙන රැස්වීමේ දී තීරණය කෙරෙනු ඇති.",
       "URL": "https://www.hirunews.lk/302977/නව-ව්‍යවස්ථා-සංශෝධනයක්-පක්ෂ-නායකයින්-රැස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1205"
}