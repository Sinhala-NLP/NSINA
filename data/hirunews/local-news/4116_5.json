{
       "Source": "hirunews",
       "Timestamp": "Saturday, 20 January 2018 - 19:06",
       "Headline": "බස්නාහිර මහ ඇමතිට එල්ලවූ විරෝධය",
       "News Content": "සමස්ත ලංකා ලොතරැයි අලෙවි නියෝජතයින් ගේ කොළඹ සුගතදාස ගෟහස්ත ක්‍රීඩංගනයේ අද (20) පැවති සමුළුවේදී බස්නාහිර පලාත් ප්‍රධාන අමාත්‍ය ඉසුර දේවප්‍රියට විරෝධයක් එල්ල වුණා.\nඒ, එම සමුළුවට ප්‍රධාන ආරාධිතයා ලෙස පැමිණි ඔහු සමුළුව අමතමින් ලොතරැයි අලෙවි නියෝජිතයන්ට එක් ලොතරැයියකින් රුපියල් 3 යි ශත 50 ක ලාභයක් ලැබෙන බව එහිදී ප්‍රකාශ කිරීමත් සමගින්.\nකෙසේ වෙතත්, අනතුරුව, ඉන් පිටතට පැමිණි අලෙවි නියෝජිතයන් ප්‍රධාන අමාත්‍යවරයාට චෝදනා කරමින් මාධ්‍ය වෙත ප්‍රකාශ කළේ ඔවුන්ට එක් ලොතරැයියකින් රුපියලක ලාභයක් පමණක් ලැබෙන බවයි.\nඑක් ලොතරැයියකින් ලැබෙන ලාභය ශත 50 කින් වැඩි නොවුනහොත් ඒ සඳහා ඉදිරි ක්‍රියාමාර්ග ගන්නා බවද සමස්ත ලංකා ලොතරැයි අලෙවි නියෝජිතයින් එහිදී කියා සිටියා.\nසමුළුව අවසන් වීමෙන් අනතුරුව බස්නාහිර පළාත් ප්‍රධාන අමාත්‍ය ඉසුර දේවප්‍රිය ඇතිවු තත්ත්වය සම්බන්ධයෙන් අලෙවි නියෝජිතයන් සමඟ සාකච්ඡාවකද නිරත වී තිබෙනවා.",
       "URL": "https://www.hirunews.lk/181592/බස්නාහිර-මහ-ඇමතිට-එල්ලවූ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4116"
}