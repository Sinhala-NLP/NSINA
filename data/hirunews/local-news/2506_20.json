{
       "Source": "hirunews",
       "Timestamp": "Friday, 21 August 2020 - 19:09",
       "Headline": "සාගල රත්නායක තවමත් පාස්කු කොමිසමේ පොලිස් ඒකකයේ",
       "News Content": "නීතිය හා සාමය පිළිබඳ හිටපු අමාත්‍ය සාගල රත්නායක පාස්කු ප්‍රහාරය පිළිබඳව විමර්ශනය කෙරෙන ජනාධිපති කොමිසමේ පොලිස් විමර්ශන ඒකකය වෙත අද පෙරවරුවේ පැමිණියා.\nඒ, පාස්කු ඉරිදා ත්‍රස්ත ප්‍රහාරය සම්බන්ධයෙන් සිදු කෙරෙන විමර්ශනයට අදාළව ප්‍රකාශයක් ලබාදීම සඳහායි.\nඒ අනුව ඔහු පෙරවරු 9.35 ට පමණ කොමිසම හමුවේ පෙනී සිටි බව හිරු වාර්තාකරු කියා සිටියා.\nමේ වනවිටත් ඔහු අදාළ ප්‍රකාශය ලබාදෙමින් සිටින බවයි එහි සිටින හිරු වාර්තාකරු කියා සිටියේ.\nමීට අදාළව ප්‍රකාශයක් ලබාදීමට හිටපු අග්‍රාමාත්‍ය, එක්සත් ජාතික පක්ෂ නායක රනිල් වික්‍රමසිංහටද අද එම පොලිස් ඒකකයට පැමිණෙන ලෙස දැනුම්දී තිබුණා.\nඑහෙත් තමාට අද දිනයේ පැමිණීමට නොහැකි බවයි ඔහු කොමිෂන් සභාව වෙත ලිඛිතව දැනුම්දී ඇත්තේ.\nප්‍රකාශය ලබාදීමට තමාට ලබන 31 වන දා පැමිණීමට අවසර ලබාදෙන ලෙස ද එක්සත් ජාතික පක්ෂ නායක රනිල් වික්‍රමසිංහ ජනාධිපති කොමිසන් සභාවෙන් ඉල්ලා තිබෙනවා.",
       "URL": "https://www.hirunews.lk/248335/සාගල-රත්නායක-තවමත්-පාස්කු-කොමිසමේ-පොලිස්-ඒකකයේ",
       "Category": "Local News",
       "Parent URL": "https://www.hirunews.lk/local-news.php?pageID=2506"
}