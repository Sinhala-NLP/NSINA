{
       "Source": "hirunews",
       "Timestamp": "Tuesday, 01 August 2017 - 18:33",
       "Headline": "වෙළඳසැලකට පැමිණි තරුණයෙක් කළ සොරකම CCTV කැමරාවේ සටහන් වෙයි",
       "News Content": "අකුරැස්ස ප්‍රධාන බස් නැවතුම්පල අසල ඇති රෙදිපිළි අලෙවි සැලකට පැමිණි තරුණයෙක් එහි හිමිකරුගේ ජංගම දුරකථනය සොරකම් කරන ආකාරය වෙළඳසැල තුල සවිකර තිබු CCTV කැමරාවක පටිගත වී තිබෙනවා.\nපසුගිය 30 වනදා පස්වරු 3 ට පමණ කමිසයක් මිළදී ගැනීමට පැමිණි තරුණයෙකු මෙලෙස දුරකථනය සොරකම් කර ඇති බවයි අප වාර්තාකරු සඳහන් කළේ.\nකමිසය ලබා ගැනීමෙන් පසු කලිසමක් මිළදී ගැනීමට ද අවශ්‍ය බවට ඔහු පවසා තිබෙනවා.\nඑම ඉල්ලීම පරිදි කලිසම් රැගෙන ඒමට වෙළඳසැල තුලට හිමිකරු ගිය අවස්ථාවේදීයි සැකකාර තරුණයා ජංගම දුරකථනය සොරකම් කර ඇත්තේ.\nමේ පිළිබඳ වෙළඳසැල් හිමිකරු අකුරැස්ස පොලිසියට පැමිණිලි කර ඇති අතර සැකකරු සොයා විමර්ශණ ක්‍රියාත්මකයි.",
       "URL": "https://www.hirunews.lk/167358/වෙළඳසැලකට-පැමිණි-තරුණයෙක්-කළ-සොරකම-cctv-කැමරාවේ-සටහන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4391"
}