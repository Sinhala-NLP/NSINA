{
       "Source": "hirunews",
       "Timestamp": "Tuesday, 28 June 2022 - 14:42",
       "Headline": "ස්වාධීන මන්ත්‍රීවරු චීන තානාපති හමු වේ",
       "News Content": "පාර්ලිමේන්තුවේ ස්වාධීන මන්ත්‍රීවරුන් 6 දෙනෙක් සහ චීනයේ මෙරට තානාපතිවරයා අතර හමුවක් සිදුව තිබෙනවා.\nඒ ඊයේ (27) දිනයේ යි.\nමේ සඳහා පාර්ලිමේන්තුවේ ස්වාධීන වූ අනුර ප්‍රියදර්ශන යාපා, කුමාර වෙල්ගම, පාඨලී චම්පික රණවක, චන්දිම වීරක්කොඩි, ප්‍රියන්කර ජයරත්න හා විශේෂඥ වෛද්‍ය සුදර්ශනී ප්‍රනාන්දුපුල්ලේ යන මන්ත්‍රීවරුන් සහභාගි වී තිබුණා.\nමෙම හමුව ඊයේ පාර්ලිමේන්තු පරිශ්‍රයේ දී පැවැති අතර, ශ්‍රී ලංකාවේ වත්මන් තත්ත්වය කෙරෙහි චීනයේ සහාය ලබා ගැනීම සහ දෙරට අතර අන්‍යෝන්‍ය වශයෙන් උනන්දුවක් දක්වන මාතෘකා පිළිබඳව ඔවුහු අදහස් හුවමාරු කර ගෙන තිබෙනවා.\nමෙහි දී අදාළ මන්ත්‍රීවරුන් විසින් මෙරටට අඛණ්ඩව චීනයේ සහයෝගය ලබාදෙන ලෙස චීන තානාපති කිව් ශෙන්ග්හොන්ගෙන් මන්ත්‍රීවරුන් ඉල්ලා සිටියා.",
       "URL": "https://www.hirunews.lk/308410/ස්වාධීන-මන්ත්‍රීවරු-චීන-තානාපති-හමු-වේ",
       "Category": "Local News",
       "Parent URL": "https://www.hirunews.lk/local-news.php?pageID=1062"
}