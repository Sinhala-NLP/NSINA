{
       "Source": "hirunews",
       "Timestamp": "Tuesday, 15 June 2021 - 10:29",
       "Headline": "\"ඩී මංජු\"ගේ බිරිඳ සහ ඇයගේ සොහොයුරා අත්අඩංගුවට",
       "News Content": "ඝාතනයට ලක්වූ සංවිධානාත්මක අපරාධ කල්ලි සාමාජිකයෙකු වන දඩල්ලගේ මංජු හෙවත් ඩී. මංජු නැමැත්තාගේ බිරිඳ වන සුදේශිකා සඳරුවනි, ඇගේ සොහොයුරා සහ තවත් පුද්ගලයෙකු මත්ද්‍රව්‍ය සමඟ අත්අඩංගුවට ගෙන තිබෙනවා.\nඇය පදිංචිව සිටින වත්තල, ඔලියමුල්ල නිවස හදිසි පරීක්ෂාවකට ලක් කිරීමේදියි මීගමුව කොට්ඨාශ අපරාධ විමර්ශන අංශය අදාළ අත්අඩංගුවට ගැනීම සිදුකර ඇත්තේ.\nසැකකාරිය සන්තකයේ තිබී රුපියල් ලක්ෂ 15ක් පමණ වන හෙරොයින් ග්‍රෑම් 100ක් සහ මිලිග්‍රෑම් 250ක් පොලිස් භාරයට ගැනුණා.\nඑසේම, ඇගේ සහෝදරයා සන්තකයේ තිබී හෙරොයින් ග්‍රෑම් 5යි මිලිග්‍රෑම් 700ක් සොයා ගැනුනා.",
       "URL": "https://www.hirunews.lk/274342/ඩී-මංජු-ගේ-බිරිඳ-සහ-ඇයගේ-සොහොයුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1884"
}