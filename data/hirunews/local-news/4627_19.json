{
       "Source": "hirunews",
       "Timestamp": "Tuesday, 07 March 2017 - 8:57",
       "Headline": "කෝටි 16යේ හෙරොයින් මුහුදු මාර්ගයෙන් ගෙන ආ බව හෙළිවේ",
       "News Content": "ග්‍රෑන්ඩ්පාස්  - නාගලගම්වීදිය ප්‍රදේශයේදී පොලිස් භාරයට ගත් කෝටි 16ක් පමණ වටිනා හෙරොයින් තොගය මුහුදු මාර්ගය ඔස්සේ මෙරටට රැගෙන විත් ඇති බවට පොලිස් පරීක්ෂණවලදී අනාවරණ වී තිබෙනවා.\nහෙරොයින් කිලෝග්‍රෑම් 13ක් සමඟින් නාගලගම්වීදිය ප්‍රදේශයේදී ඊයේ පුද්ගලයෙකු අත්අඩංගුවට ගත්තා.\nකළු පැහැති ගමන් මල්ලක බහා මෙම මත්කුඩු තොගය රැගෙන යමින් සිටියදීයි ඔහු අත්අඩංගුවට ගනු ලැබුවේ.\nමෙම පුද්ගලයාට මෝටර් රථයකින් අදාළ හෙරොයින් තොගය ගෙනවිත් දී ඇති බවට ද අනාවරණ වී තිබෙනවා.\nඅත්අඩංගුවට ගත් සැකකරු මෝදර ප්‍රදේශයේ පදිංචි 37 හැවිරිදි පුද්ගලයෙකු වන අතර, හෙරොයින් ජාවාරමෙන් උපයා ගන්නා ලද මිලියන 3කට ආසන්න මුදලක් ද  ඔහු සතුව තිබී සොයාගෙන ඇති බව සදහන්.",
       "URL": "https://www.hirunews.lk/156244/කෝටි-16යේ-හෙරොයින්-මුහුදු-මාර්ගයෙන්-ගෙන-ආ-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4627"
}