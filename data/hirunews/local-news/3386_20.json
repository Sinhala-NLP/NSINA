{
       "Source": "hirunews",
       "Timestamp": "Wednesday, 24 April 2019 - 15:23",
       "Headline": "සියලූ ධීවර වරායන්හි ආරක්ෂාව සහතික කරන්නැයි උපදෙස්",
       "News Content": "රට තුළ පවතින තත්ත්වය සලකා බලා සියලූ ධීවර වරායන්හි ආරක්ෂාව උපරිම ලෙස සහතික කිරීමට කඩිනමින් කටයුතු කරන්නැයි ධීවර හා ජලඡ සම්පත් සංවර්ධන අමාත්‍යාංශය ධීවර වරාය බලධාරින් වෙත උපදෙස් ලබාදී තිබෙනවා.\nපවතින තත්ත්වය හමුවේ ආරක්ෂක අංශවලට සහය දැක්වීම සදහා මෙම උපදෙස් ලබාදී ඇති බවයි අමාත්‍යාංශය සදහන් කළේ.\nඒ අනුව, සැක කටයුතු පුද්ගලයින් රටින් බැහැරවීම වැළැක්වීම, ධීවර වරාය වෙත පැමිණෙන පිරිස් පිළිබද දැඩි අවධානය යොමුකර ඔවුන්ගේ අනන්‍යතාවය තහවුරු කර ගැනීමට කටයුතු කිරීම හා ධීවර යාත්‍රා උපයෝගි කරගෙන මෙරටට රැගෙන එන සහ රැගෙන යන භාණ්ඩ පිලිබදව වැඩි අවධානය යොමු කිරීම සම්බන්ධයෙන් උපදෙස් ලබාදී තිබෙනවා.",
       "URL": "https://www.hirunews.lk/215090/සියලූ-ධීවර-වරායන්හි-ආරක්ෂාව-සහතික-කරන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3386"
}