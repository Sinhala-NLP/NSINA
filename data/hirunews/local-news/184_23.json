{
       "Source": "hirunews",
       "Timestamp": "Friday, 14 July 2023 - 16:14",
       "Headline": "ගාල්ල උණවටුන අමරසූරිය ගුරු විදුහලේ පරිගණක පුහුණු ආයතනය වසා දැමීමමට සැරසේ",
       "News Content": "ගාල්ල උණවටුන ප්‍රදේශයේ පිහිටි දකුණු පළාතේ එකම තොරතුරු තාක්ෂණ පුහුණු ආයතනය වසා දැමීමට කටයුතු කරමින් සිටින බවට විදුහල්පතිවරුන්, ගුරුවරුන්, සහ දූ දරුවන් අප වාර්තාකරුට වසනවා.\nඅධ්‍යාපනය අමාත්‍යාංශයට අයත් මෙම ආයතනය ගාල්ල උණවටුන ප්‍රදේශයේ අමරසූරිය ගුරු විදුහල තුළ පිහිටා තිබෙන අතර 2000 වසරේ සිට තොරතුරු තාක්ෂණ පුහුණු වැඩසටහන පවත්වාගෙන ගොස් තිබේ එහිදී ගුරුවරුන්, විදුහල්පතිවරු, දූ දරුවන් දහස් ගණනක් මෙමඟින් පහසුකම් ලබා ඇතැයි සදහන් වෙනවා.\nතවද මෙම තොරතුරු පුහුණු ආයතනය මගින් සහනදායි පරිගණක පාඨමාලා පැවැත්වීම, online විභාග හා ලියාපදිංචි විම සදහා සිසුන්ට අවස්ථාව ලබාදීම, ගුරු පුහුණු සැසි පැවැත්වීම, පාසල් සදහා online දත්ත ඇතුලත් කිරීමෙ කටයුතු සදහා උපදෙස් සහ පහසුකම් ලබාදීම, ගුරුවරුන්ට පරිගණක තාක්ෂණය දැනුම ලබාදීම, සහ බාහිර ක්‍රියාකාරකම් සහිත පුහුණු වැඩසටහන් පැවැත්වීම ආදි වැඩසටහන් රාශියක් මෙම ආයතනය මගින් සිදුකරන බවද පවසයි .\nඑමෙන්ම දක්ෂිණ අධිවේගී මාර්ගයට සහ ගාල්ල මාතර ප්‍රධාන මාර්ගයට සහ දුම්රිය මාර්ගයට ඉතා සමීපව මෙම ආයතනය පිහිටිම නිසා දිවයිනේ නොයෙක් ප්‍රදේශවල සිට පැමිණෙන පුහුණු ලාභීන්ට මෙය ඉතා පහසු ස්ථානයක් වෙනවා.\nකෙසේ වෙතත් වර්තමානයේ අධ්‍යාපන පද්ධතිය තුළ පරිගණක හා තාක්ෂණ භාවිතය ඉහළ යන පසුබිමක තව තවත් පහසුකම් වැඩිදියුණු කිරීම වෙනුවට දකුණු පළාත් අධ්‍යාපන බලධාරීන්ගේ විරෝධතාද නොසලකා ඉසුරුපාය අධ්‍යාපන අමාත්‍යාංශය මඟින් මෙම තොරතුරු තාක්ෂණ ආයතනය වසා දමා ගුරු විද්‍යාලීය කාන්තා නේවාසිකාගාරය පරිගණක පුහුණු ආයතනය පිහිටි ගොඩනැගිල්ල තුළ ආරම්භ කිරීමට කටයුතු කරමින් සිටින බවටයි තොරතුරු අනාවරණය වෙන්නේ.",
       "URL": "https://www.hirunews.lk/341201/ගාල්ල-උණවටුන-අමරසූරිය-ගුරු-විදුහලේ-පරිගණක-පුහුණු-ආයතනය-වසා-දැමීමමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=184"
}