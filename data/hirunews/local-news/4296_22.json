{
       "Source": "hirunews",
       "Timestamp": "Friday, 29 September 2017 - 15:26",
       "Headline": "දර කඩන්න ගිය සය දරු මව මළ සිරුරක් වී මහ පාරෙන් හමුවෙයි (ඡායාරූප)",
       "News Content": "නාවලපිටිය සහ පතන පොලිස් වසම්වලට අයත් ක්වීන්ස්බෙරි තේ වතුයායේ, නාවලපිටිය - තලවාකැලේ ප්‍රධාන මාර්ගයේ, කොළපතන ප්‍රදේශයේ තිබී අද (29) දහවල් කාන්තා මළ සිරුරක් පොලීසිය මගින් සොයා ගෙන තිබෙනවා.\nමෙම මළ සිරුරු ක්වීන්ස්බෙරි වතුයායේ, කොළපතන ප්‍රදේශයේ පදිංචිව සිටි 58 හැවිරිදි  වතු කම්කරු කාන්තාවගේ බවයි පොලීසිය පවසන්නේ.\nදරුවන් 06 දෙනෙකුගේ මවක් වන මෙම කාන්තාව අද පෙරවරුවේ දර කැඩීමට යන බව පවසා නිවසින් පිටව ගොස් ඇති බවට මිය ගිය අයගේ ඥාතීන් විසින් පොලීසියට පවසා තිබෙනවා.\nමළ සිරුර පිළිබඳව පශ්චාත් මරණ පරීක්ෂණය නාවලපිටිය මූලික රෝහලේදී පැවැත්වීමට නියමිතව තිබුණා.\nනාවලපිටිය සහ පතන පොලිස්ථාන මඟින් සිද්ධිය සම්බන්ධයෙන් වැඩිදුර පරීක්ෂණ පවත්වනවා.\nඡායාරූප - මස්කෙළිය, ගාමිණි බණ්ඩාර",
       "URL": "https://www.hirunews.lk/172157/දර-කඩන්න-ගිය-සය-දරු-මව-මළ-සිරුරක්-වී-මහ-පාරෙන්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4296"
}