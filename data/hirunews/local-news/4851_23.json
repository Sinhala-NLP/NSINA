{
       "Source": "hirunews",
       "Timestamp": "Tuesday, 04 October 2016 - 15:50",
       "Headline": "තවත් කේරළ ගංජා තොගයක් හමුවෙයි (ඡායාරූප)",
       "News Content": "කේරළ ගංජා කිලෝ 102 යි ග්‍රෑම් 900 ක් සමග සැකකරුවකු අත්අඩංගුවට ගෙන තිබෙනවා.\nවෑන් රථයක කෙසෙල් ප්‍රවාහනය කරන මුවාවෙන් යාපනයේ සිට කොළඹ දක්වා මෙම ගංජා තොගය ප්‍රවාහනය කරමින් තිබී ඇතැයි සඳහන්.\nඅද අලුයම වව්නියාව බස් නැවතුම්පළ ඉදිරිපිටදී මුර සංචාරයේ යෙදී සිටි වව්නියාව පොලිසියේ අපරාධ විමර්ශණ ඒකකයේ නිලධාරීන් පිරිසක් සැකකටයුතු වෑන් රථයක් පරීක්ෂා කිරීමේදීයි මෙම ගංජා තොගය හමුවී ඇත්තේ.\nසැකකරුවන් පොලිසියට පවසා ඇත්තේ පොල් සහ කෙසෙල් ප්‍රවාහනය කරන බවයි.\nවෑන් රථයේ ආසන යට ගංජා අඩංගු මලු 5 ක් අසුරා ඊට උඩින් කෙසෙල් සහ පොල් අසුරා තිබු බවයි පොලිසිය කල පරීක්ෂා කිරීමේදී .අනාවරණ වී ඇත්තේ.\nමෙම කේරළ ගංජා තොගයෙහි වටිනාකම රුපියල් කෝටි එක හමාරක් පමණ වන බව සඳහන්.\nවැටලීමේදී එක් සැකකරුවකු පළාගොස් ඇති අතර තවත් අයෙක් සහ වෑන් රථය පොලිස් භාරයට ගෙන තිබෙනවා.\nසැකකරුගෙන් ප්‍රශ්න කෙරෙමින් පවතින අතර ඔහු වව්නියාව අධිකරණයට ඉදිරිපත් කිරීමට නියමිතයි.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/144441/තවත්-කේරළ-ගංජා-තොගයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4851"
}