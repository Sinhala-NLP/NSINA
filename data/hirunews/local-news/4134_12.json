{
       "Source": "hirunews",
       "Timestamp": "Tuesday, 09 January 2018 - 16:16",
       "Headline": "ගුවන් තොටුපලේ නිකරුණේ රැඳී සිටි 35 කට දඩ",
       "News Content": "කටුනායක ගුවන් තොටුපල පරිශ්‍රයේ නිකරුණේ රැඳී සිටි පුද්ගලයින් 35 දෙනෙකුට මිනුවන්ගොඩ මහේස්ත්‍රාත් අධිකරණය අද(09) දඩ නියම කළා.\nඒ අනුව මිනුවන්ගොඩ අතිරේක මහේස්ත්‍රාත් සරළ කරුණාරත්න හමුවට අදාළ පුද්ගලයන් ඉදිරිපත් කිරීමෙන් අනතුරුව එක් අයෙකුට රුපියල් 1500 ක බැගින් වූ දඩ නියම කර තිබෙනවා.\nමෙම පුද්ගලයන් අවස්ථා කිහිපයකදී අත්අඩංගුවට ගෙන පොලිස් ඇප මත මුදාහැර තිබී ඇති අතර, නොතීසි නිකුත් කිරීමෙන් අනතුරුව අද (09) අධිකරණයේ පෙනී සිටියා.\nකෙසේ වෙතත් නොතීසි නිකුත් කර අධිකරණයේ පෙනී නොසිටි තවත් සැකකරුවන් පස්දෙනෙකුට විවෘත වරෙන්තු නිකුත් කිරීමටද මිනුවන්ගොඩ අතිරේක මහේස්ත්‍රාත්වරයා නියෝග කළා.",
       "URL": "https://www.hirunews.lk/180603/ගුවන්-තොටුපලේ-නිකරුණේ-රැඳී-සිටි-35-කට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=4134"
}