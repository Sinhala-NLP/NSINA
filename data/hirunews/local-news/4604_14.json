{
       "Source": "hirunews",
       "Timestamp": "Monday, 20 March 2017 - 15:06",
       "Headline": "21ක් මිය ගිය බස් අනතුරේ, 55 වියැති රියදුරුට අවුරුදු 13කට පසු වසර 37 හමාරක සිරදඬුවමක්",
       "News Content": "කුරුණෑගල මහාධිකරණය විසින් ඉතිහාසයේ ලබා දුන් දිර්ඝතම සිරදඬුවම අද ලබා දුන්නා.\nඑකල ලංගම බස් රථ රියදුරෙක් ලෙස කටයුතු කර 55 හැවිරිදි පුද්ගලයෙකුට එම සිරදඬුවම් නියම කර තිබෙනවා.\nකුරුණෑගල මහාධිකරණ විනිසුරු මේනකා විජේසුන්දර විසින් වසර 37 හමාරක බරපතල වැඩ සහිත, මෙම සිරදඬුවම නියම කර අති බවයි වාර්තා වන්නේ.\n2003 වසරේ ජුලි මස 04 වන දින  කුරුණෑගල, ගොකරැල්ල, දීයාව ප්‍රදේශයේදී බස් රථයක් මාර්ගයෙන් ඉවතට පැන මී ගසක වැදීමෙන් සිදුවූ අනතුරකින් පුද්ගලයින් 11 දෙනෙක් එම ස්ථානයේදීම මියගොස් 44 දෙනෙකු බරපතල තුවාල ලැබුවා.\nපසුව මරණ 21 දක්වා ඉහළ ගොස් ඇති අතර කෙසේ වෙතත් අධිකරණයට වාර්තා වී ඇත්තේ මරණ 14ක් බවයි අප වාර්තාකරු පැවසුවේ.\nඅනතුරෙන් සිදුවූ මරණ 14 වෙනුවෙන් අදාල පුද්ගලයාට අවුරුදු 28ක් සහ බරපතල තුවාල සිදුකිරීම වෙනුවෙන් වසර 09 හමාරක් මෙලෙස සිරදඬුවම් වශයෙන් නියම කර තිබෙනවා.\nඅප වාර්තාකරු වැඩි දුරටත් පැවසුවේ වසර 13ක කාලයක් විනිසුරුවරයන් 07 දෙනෙකු යටතේ මෙම නඩුව විභාගයට ගත් බවයි.",
       "URL": "https://www.hirunews.lk/157298/21ක්-මිය-ගිය-බස්-අනතුරේ-55-වියැති-රියදුරුට-අවුරුදු-13කට-පසු-වසර-37-හමාරක-සිරදඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=4604"
}