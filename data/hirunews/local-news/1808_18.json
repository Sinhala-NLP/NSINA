{
       "Source": "hirunews",
       "Timestamp": "Tuesday, 20 July 2021 - 11:24",
       "Headline": "සුපිරි වෙළඳසැල බින්ඳ දෙදෙනා කොටුවෙයි (වීඩියෝ)",
       "News Content": "කළුතර,  නාගොඩ ප්‍රදේශයේ සුපිරි වෙළෙඳසැලක් බිඳ රුපියල් ලක්ෂ 03 කට අධික වටිනාකමකින් යුත් කිරිපිටි ඇතුළු අත්‍යවශ්‍ය ද්‍රව්‍ය සොරකම් කළ පුද්ගලයන් දෙදෙනෙකු මොරටුව, එගොඩ උයන පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් දෙදෙනා කළුතර, නාගොඩ ප්‍රදේශයේ පදිංචිකරුවන් වන අතර ඔවුන් අවුරුදු 38 හා 34 වයස් කාණ්ඩවල පසුවන්නන් බවයි පොලීසිය සඳහන් කළේ.\nඔවුන් දෙදෙනාම තදබල ලෙස මත්කුඩු පානයට ඇබ්බැහි වූවන් බව ද පොලිසිය පවසනවා.\nපොහොර උර කිහිපයක් සමඟ පුද්ගලයන් දෙදෙනෙකු  මොරටුව, කටුකුරුන්ද ප්‍රදේශයේ රැඳී සිටින බවට පොලිසියට ලද තොරතුරකට අනුව සැකකරුවන් අත්අඩංගුවට ගෙන කරන ලද ප්‍රශ්න කිරීමේ දී මෙම භාණ්ඩ සොයාගැනීමට හැකිව තිබෙනවා.",
       "URL": "https://www.hirunews.lk/277479/සුපිරි-වෙළඳසැල-බින්ඳ-දෙදෙනා-කොටුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1808"
}