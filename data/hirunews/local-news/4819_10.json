{
       "Source": "hirunews",
       "Timestamp": "Friday, 28 October 2016 - 12:20",
       "Headline": "විදුහල්පති ඉල්ලා මාතලේ උද්ඝෝෂණයක්",
       "News Content": "මාතලේ - අකුරම්බොඩ ජාතික පාසලේ සිසුන් හා දෙමව්පියන් පිරිසක් එම විද්‍යාලය ඉදිරිපිට අද (28) පෙරවරුවේ උද්ඝෝෂණයක නිරත වුණා.\nඒ, එම පාසලේ විදුහල්පතිවරයා වෙනුවට නව විදුහල්පතිවරයෙකු පත්කර එවීමට අධ්‍යාපන බලධාරීන් කටයුතු කර ඇතැයි චෝදනා කරමින්.\nපාසලට පිවිසෙන මාර්ගයේ ටයර් පුළුස්සමින් මෙම විරෝධතාවය පැවැත් වූ බවයි අප වාර්තාකරු කියා සිටියේ.\nකෙසේ වෙතත්, අප මේ පිළිබඳව ගලේවෙල කලාප අධ්‍යාපන අධ්‍යක්ෂ නයෝමි හෙට්ටිආරච්චිගෙන් විමසීමට උත්සාහ කළද එය ව්‍යර්ථ වුණේ ඇය දුරකතනයට ප්‍රතිචාර නොදැක්වීම හේතුවෙන්.",
       "URL": "https://www.hirunews.lk/146267/විදුහල්පති-ඉල්ලා-මාතලේ-උද්ඝෝෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4819"
}