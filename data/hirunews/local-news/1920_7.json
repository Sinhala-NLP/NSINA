{
       "Source": "hirunews",
       "Timestamp": "Saturday, 29 May 2021 - 18:28",
       "Headline": "'' භාණ්ඩ වැඩි මිලට අලෙවි කළොත් බලපත්‍රය අහෝසියි”- ඇමති ලසන්ත අලගියවන්න",
       "News Content": "සංචරණ සීමා ක්‍රියාත්මක වන කාලය තුළ වැඩි මිලට භාණ්ඩ අලෙවි කරන වෙළඳුන්ගේ හා ජංගම වෙළඳුන්ගේ බලපත්‍ර අහෝසි කරන බව සමුපකාර සේවා, අලෙවි සංවර්ධන හා පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න පවසනවා.\nඔහු වැඩි දුරටත් සඳහන් කලේ අහෝසි කරන බලපත්‍ර එම ප්‍රදේශයේ වෙනත් වෙළඳසලකට ලබාදීමට පියවර ගන්නා බවයි.\nඒ අනුව යම් වෙළෙඳසලක් වැඩි මිලට ආහාර ද්‍රව්‍ය අලෙවි කරන්නේ නම් පාරිභෝගික අධිකාරියේ 1977 ක්ෂණික ඇමතුම් අංකයට දැනුම් දීමේ හැකියාව  ඇති බව අමත්‍යවරයා වැඩි දුරටත් අදහස් දක්වමින් කියා සිටියා.\nඑමෙන්ම සෑම ග්‍රාමසේවා වසමකටම අත්‍යවශ්‍ය භාණ්ඩ අලෙවි කිරිම සඳහා බලපත්‍ර 02 ක් බැගින් ලබා දී ඇති බවයි අමත්‍යවරයා  සඳහන් කලේ.",
       "URL": "https://www.hirunews.lk/272804/භාණ්ඩ-වැඩි-මිලට-අලෙවි-කළොත්-බලපත්‍රය-අහෝසියි-ඇමති-ලසන්ත-අලගියවන්න",
       "Category": "Local News",
       "Parent URL": "https://www.hirunews.lk/local-news.php?pageID=1920"
}