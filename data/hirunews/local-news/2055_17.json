{
       "Source": "hirunews",
       "Timestamp": "Monday, 29 March 2021 - 10:35",
       "Headline": "පාසල් ගේට්ටුව අසලදී මව සහ පුතුට වන අලි ප්‍රහාරයක්",
       "News Content": "පොළොන්නරුව, දෙහිඅත්තකණ්ඩිය, සඳගලතැන්න ප්‍රදේශයේ දී වන අලියෙකුගේ ප්‍රහාරයකට ලක්වූ මවක් සහ පුතෙකු තුවාල ලබා අද (29) උදෑසන දෙහිඅත්තකණ්ඩිය ප්‍රාදේශීය රෝහලට ඇතුළත් කර තිබෙනවා.\nඅද උදෑසන 6:45ට පමණ පාසල් ගේට්ටුව ආසන්නයේදී මොවුන් දෙදෙනා වන අලියාගේ ප්‍රහාරයට ලක්ව ඇති බවයි අප වාර්තාකරු සඳහන් කළේ.\nමෙලෙස වන අලියාගේ ප්‍රහාරයට ලක්ව ඇත්තේ සඳගලතැන්න විද්‍යාලයේ දෙවන ශ්‍රේණියේ ඉගෙනුම ලැබූ දරුවෙක් සහ ඔහුගේ 25 හැවිරිදි මවයි.\nසිද්ධිය සම්බන්ධයෙන් වැඩිදුර පරීක්ෂණ අරලගංවිල පොලිසිය මඟින් සිදුකරනු ලබනවා.",
       "URL": "https://www.hirunews.lk/266870/පාසල්-ගේට්ටුව-අසලදී-මව-සහ-පුතුට-වන-අලි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=2055"
}