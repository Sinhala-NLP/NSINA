{
       "Source": "hirunews",
       "Timestamp": "Wednesday, 07 June 2017 - 17:47",
       "Headline": "විවාහක කාන්තාවක් බිය කර අයුතු ප්‍රයෝජන ගත් අයෙක් දැලේ",
       "News Content": "විවාහක කාන්තාවකගේ ජංගම දුරකථයේ තිබු නිරුවත් ඡායාරූප  පෙලක් අන්තර්ජාලයට මුදා  හරින  බවට තර්ජනය කර බියවද්දා  ස්ත්‍රි දූෂයක් සිදු කලැයි කියන සැකකරුවෙකු මීගමුව ස්ථානාධිපති  ප්‍රධාන පොලිස් පරික්ෂක සමන් තිළකවැලිවිට  මහතාගේ උපදෙස් මත  ලමා හා කාන්තා කාර්යංශයේ ස්ථානාධිපතිනි  පි ඩි ලක්මාලි  මහත්මිය  ඇතුළු නිළධාරින්  විසින් අද (07) අත්අඩංගුවට ගත්තා.\nසැකකරු තුන්මෝදර නාත්තන්ඩිය ලිපිනයේ පදිංචි 34  වියැති විවාහකයෙක්.\nමීගමුව සමෘද්ධි පදිංචි විවාහක කාන්තාවක් විසින් ඉකුත් දිනක කරන ලද පැමිනිල්ලකට අනුව අනුව  සැකකරු පවත්වගෙන ගිය  ජංගම දුරකථන අලුත්වැඩියා කරනු ලබන ආයතනයක් තුළ තිබු  පරිඝණක යන්ත්‍රයක්, ජංගම දුරකථනයක්, ලැගුම්හලක පුද්ගල නම් සහ ලිපින සටහන් පොතක් නඩු භාණ්ඩ ලෙස අත්අඩංගුවට ගනු ලැබු බව පොලීසිය කියා සිටිනවා.\nපැමිනිල්ලේ සදහන් පරිදි සිද්ධිය මෙසේයි.\nමීගමුවේ ප්‍රධාන බස්නැවතුම්  පළහි පවත්වාගෙන ගිය  ජංගම දුරකථන අලුත්වැඩියා කරනු ලබන ආයතනයක් විසින් වටිනා ජංගම දුරකථන ඇපයට තබාගෙන  මුදල් ලබා දෙන බව ලද තොරතුරකට අනුව ඉකුත් දිනක එහි ගොස් තිබු පැමිනිලිකාරිය විසින් අදාල ආයතන හිමිකරුට තම වටිනා ජංගම දුරකථනය ඇපයට තබා රුපියල් දෙදහසක් ලබා ගෙන තිබෙනවා.\nපසුව දින කීපයකින් ලබා ගත් මුදල් නැවත  ගෙවා ජංගම දුරකථනය බේරාගැනීමට කාන්තාව පැමිනි අවස්ථාවේදි සැකකරු පවසා ඇත්තේ කාන්තාව සහ වෙනත් පුද්ගලයෙකු සමග ලිංගික ඇසුරක් පවත්වන අවස්ථා ඇතුලත් දර්ශණ සහිත ඡයාරූප මෙම ජංගම දුරකථනයේ තිබු බවත් ඒවා තමන්ගේ ජංගම දුරකථනයට සහ පරිඝණකයකට ගබඩා කර ඇති  බවත් එම ඡායාරූප අන්තර්ජාලයට නොයවා මකා දැමීමට නම් තමන් සමග කාමරයකට යායුතු බවයි.\nඑසේ පවසමින් පැය කිපයක් රදවා තබාගනිමින් බිය වද්දා ලිංගික අල්ලසක් ඉල්ලු බව පැමිණිල්ලේ සඳහන්.\nතම අනියම් පෙම්වතා සමග එකට සිට ගත් නිරුවත් ඡායාරූප වෙනත් අයෙකු දැක ගන්නවාට බිය වු  පැමිනිලිකාරිය සැකකරුගේ අයුතු යෝජනාවට එකගවූයෙන් මීගමුව තලාහේන පිහිටි ලැගුම් හලකදි  සැකකරු විසින් තමන්  දූෂණයට ලක් කල බවත් සැකකරු විශ්වාස කර මෙම සිද්ධිය මෙලෙසින් අවසන් බව සිතා සිත සැහැල්ලු කරගෙන නිවසට පැමිනි අවස්ථාවේදි තම ජංගම දුරකථනය ක්‍රියාත්මක කර බැලු විට තම අනියම් පෙම්වතා සමග එකට සිට ගත් නිරුවත් ඡායාරූප අන්තර් ජාලයට මුදාහැර තිබෙනු  දැකගන්නට හැකිවු බවත් පැමිණිල්ලේ දැක්වෙනවා.\nඅන්අයකුට අයත් ජංගම දුරකථනයක තිබු ඡායාරූප පෙලක්  සන්තකයේ තබා ගෙන කාන්තාවක් බිය වද්දා ස්ත්‍රි දූෂණයක් සිදු කිරීම යටතේ සැකකරු අත්අඩංගුවට ගෙන පරික්ෂණ අවසන්වු පසු මිගමුව අධිකරණය වෙත ඉදිරිපත් කිරීමට නියමිත බව පොලිසිය පවසනවා.",
       "URL": "https://www.hirunews.lk/163062/විවාහක-කාන්තාවක්-බිය-කර-අයුතු-ප්‍රයෝජන-ගත්-අයෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4480"
}