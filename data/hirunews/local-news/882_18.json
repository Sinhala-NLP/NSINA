{
       "Source": "hirunews",
       "Timestamp": "Thursday, 08 September 2022 - 16:46",
       "Headline": "ඉන්ධන රැගත් දුම්රියක් තඹුත්තේගමදී පීලි පනී",
       "News Content": "තඹුත්තේගම දුම්රිය ස්ථානය ආසන්නයේදී ඉන්ධන ප්‍රවාහන දුම්රියක් පීලි පැනීමට ලක්ව තිබෙනවා.\nකොළොන්නාවේ සිට අනුරාධපුර දක්වා ඉන්ධන රැගෙන යමින් තිබූ දුම්රියක් අද දහවල් මෙලෙස අනතුරට ලක්ව ඇති බවයි අප වාර්තාකරුවන් සඳහන් කළේ.\nඉන්ධන අඩංගු ටැංකි දෙකක් පීලි පැනීමට ලක්වූ ස්ථානයේ ඇති අතර ඉතිරි ටැංකි හත අනුරාධපුර ගබඩාව දක්වා ගමන් කර තිබෙනවා.\nමෙමගින් මාර්ගයේ වෙනත් දුම්රිය ගමන්වලට බාධාවක් සිදුවී නොමැති බව ද සඳහන්.\nඑමෙන්ම මෙම දුම්රිය පීලි පැනීමෙන් කිසිවෙකුටත් හානියක් සිදුවී නොමැති අතර මාර්ගයට අලාභ හානි සිදුව තිබෙනවා.",
       "URL": "https://www.hirunews.lk/314878/ඉන්ධන-රැගත්-දුම්රියක්-තඹුත්තේගමදී-පීලි-පනී",
       "Category": "Local News",
       "Parent URL": "https://www.hirunews.lk/local-news.php?pageID=882"
}