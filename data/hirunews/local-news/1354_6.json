{
       "Source": "hirunews",
       "Timestamp": "Wednesday, 16 February 2022 - 7:41",
       "Headline": "වෛද්‍ය සංගමයේ මධ්‍යම කාරක සභාව හෙට රැස්වෙයි",
       "News Content": "අත්තනෝමතික ලෙස විවිධ ක්ෂේත්‍රවල වැටුප් විෂමතා ඉවත් කිරීම සම්බන්ධයෙන් සාකච්ඡා කිරීම සඳහා හෙට සිය මධ්‍යම කාරක සභාව රැස්වන බව රජයේ වෛද්‍ය නිලධාරීන්ගේ සංගමය පවසනවා.\nඑහි සාමාජික වෛද්‍ය රුවන් ජයසූරිය කියා සිටියේ, එහි දී ගන්නා ඕනෑ ම තීරණයක් ඒකමතික ව සම්මත කිරීමට සූදානම් බවයි.\nමේ අතර, දින 9 පුරා අඛණ්ඩ ව පැවැති සෞඛ්‍ය වර්ජනය අවසන් කර අද පෙරවරු 8 සිට යළි සේවයට වාර්තා කරන බව සෞඛ්‍ය වෘත්තීයවේදීන්ගේ සම්මේලනය ප්‍රකාශ කළා.",
       "URL": "https://www.hirunews.lk/297138/වෛද්‍ය-සංගමයේ-මධ්‍යම-කාරක-සභාව-හෙට-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1354"
}