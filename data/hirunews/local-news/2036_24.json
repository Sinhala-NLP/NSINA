{
       "Source": "hirunews",
       "Timestamp": "Wednesday, 07 April 2021 - 7:50",
       "Headline": "කෝටි 307 ක පිළිකාකාරක පොල්තෙල් සතියකින් මලයාසියාවට",
       "News Content": "ඇෆ්ලටොක්සීන් පිළිකාකාරකය අඩංගු බවට තහවුරු වූ පොල්තෙල් අඩංගු කන්ටේනර් හයම ලබන 13 වනදා මලයාසියාව බලා නැව්ගත කරන බව ශ්‍රී ලංකා රේගුව ප්‍රකාශ කළා.\nමෙලෙස අපනයනය කළ පොල්තෙල් තොගයේ වටිනාකම රුපියල් තුන්සිය හත්කෝටි පනස් හතර ලක්ෂයකට අධිකයි.\nමෙට්‍රික් ටොන් 105 ක් බර අදාළ පොල්තෙල් තොගය ප්‍රතිඅපනයනය සඳහා සූදානම් කර ඊයේ පස්වරුවේ කොළඹ වරායේ පිටත්වීමේ පර්යන්තය වෙත රැගෙන ආවා.\nමේ අතර ශ්‍රී ලංකා ප්‍රමිති ආයතනයේ අධ්‍යක්ෂ ජනරාල් ආචාර්ය සිද්ධිකා සේනාරත්න පසුගියදා හිරු ප්‍රවෘත්ති  සමඟ පැවැත්වූ සම්මුඛ සාකච්ඡාවකදී සිදුකළ ආන්දෝලනාත්මක ප්‍රකාශය සම්බන්ධයෙන් තවදුරටත් විවිධ අදහස් පළවනවා.\nසම්මුඛ සාකච්ඡාවේදී ඇය ප්‍රකාශ කර තිබුණේ සමාගම් කඩාවැටෙන බැවින් පිළිකාකාරක අඩංගු තවත් ආහාර සම්බන්ධයෙන් හෙළි කළ නොහැකි බවයි.",
       "URL": "https://www.hirunews.lk/267722/කෝටි-307-ක-පිළිකාකාරක-පොල්තෙල්-සතියකින්-මලයාසියාවට",
       "Category": "Local News",
       "Parent URL": "https://www.hirunews.lk/local-news.php?pageID=2036"
}