{
       "Source": "hirunews",
       "Timestamp": "Monday, 20 February 2023 - 14:31",
       "Headline": "ඥානසාර හිමියන් ඇතුලු හත්දෙනෙකුට එරෙහි නඩුව නීතිපති උපදෙස් සඳහා කැඳවීමට නියෝග",
       "News Content": "බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමියන් ඇතුලු හත්දෙනෙකුට එරෙහිව පවරා ඇති නඩුව නීතිපති උපදෙස් සඳහා ජූනි මස 14 වනදා යළි කැඳවන ලෙස කොටුව මහේස්ත්‍රාත් තිළිණ ගමගේ අද (20) නියෝග කළා.\nඒ, ජාතික බලසේනා සංවිධානය පවත්වමින් තිබූ මාධ්‍ය හමුවකට බලපෑම් කිරීම, කුරාණයට, ඉස්ලාම් ධර්මයට අපහාස වන අයුරින් අසත්‍ය ප්‍රකාශ මාධ්‍යයට පළ කිරීම සම්බන්ධයෙන් වූ නඩුව අද විභාගයට ගත් අවස්ථාවේදියි.\nඑහිදී අධිකරණයේ පෙනී නොසිටි මෙම නඩුවේ පස්වන සැකකරුට වරෙන්තුවක්ද නිකුත් කළා.",
       "URL": "https://www.hirunews.lk/327866/ඥානසාර-හිමියන්-ඇතුලු-හත්දෙනෙකුට-එරෙහි-නඩුව-නීතිපති-උපදෙස්-සඳහා-කැඳවීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=523"
}