{
       "Source": "hirunews",
       "Timestamp": "Thursday, 12 May 2016 - 19:11",
       "Headline": "හෙද දිනය කොළඹදී තැන් දෙකක සැමරේ",
       "News Content": "අදට (12) යෙදී තිබෙන ජාත්‍යාන්තර හෙද දිනය නිමිත්තෙන් කොළඹ දී සැමරුම් උත්සව දෙකක් සංවිධාන කර තිබුණා. ර\nජයේ හෙද නිලධාරීන්ගේ සංගමය සිය සැමරුම් උත්සවය සංවිධානය කර තිබුණේ අරලියගහ මන්දිරයේදීයී.\nඒ, අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nඑහිදී අදහස් දක්වමින් සෞඛ්‍ය අමාත්‍ය රාජිත සේනාරත්න කියා සිටියේ ඇතැම් වෘත්තීය සමිති නායකයින්ට, වෘත්තීය සමිති සේවාවලින් ඉවත් වූ පසු ඉතිරි වන්නේ ඉතිහාසය පමණක් බවයි.\nඑහෙත් ජන අරගලයක් සමඟ ජීවත්වන වෘත්තීය සමිති නායකයින් ජීවමාන බවද අමාත්‍යවරයා සඳහන් කළා.\nජන සටන යනු පක්ෂවලට සහ නායකයින්ට ගැතිකම් කිරීමක් නොවන බව අවධාරණය කළ සෞඛ්‍ය අමාත්‍යවරයා කියා සිටියේ අභයාරාමය ජල බද්දට එරෙහිව වෘත්තීය සමිති රැස්වීම් පැවැත් වූ ස්ථානයක් බවට පත්වී ඇති බවයි.\nමේ අතර ජනතා විමුක්ති පෙරමුණට අනුබද්ධ සමස්ත ලංකා හෙද සංගමය ජාත්‍යන්තර හෙද දින සැමරුම වෙනුවෙන් සිය උත්සවය සංවිධානය කර තිබුණේ ශ්‍රී ලංකා පවුල් සෞඛ්‍ය කාර්යාංශයේදී.\nමේ අතර හෙද සේවයේ ගෞරවය ආරක්ෂා කර දෙන ලෙස ඉල්ලා හලාවත මහ රෝහලේ හෙද හෙදියන් රෝහල ඉදිරිපිටදි අදත් දහවල් කෑම පැයේදී  උද්ඝෝෂණයක නිරතවුණේ එම වේලාව තුළ සේවයෙන් ද ඉවත්වෙමින්.\nරෝහලේ් ප්‍රධාන හෙද නිලධාරිනියක් සහ විශේෂ ශ්‍රේණියේ හෙද නිලධාරිනියක් අතර පසුගිය දා ඇතිවු ගැටුමක් සම්බන්ධයෙන් විශේෂ ශ්‍රේණියේ හෙද නිලධාරිනිය අත්අඩංගුවට ගෙන රක්ෂිත බන්ධනාගාර ගත කිරීමට විරෝධය පළ කරමිනුයි එම උද්ඝෝෂණය සංවිධානය කර තිබුණේ.",
       "URL": "https://www.hirunews.lk/133063/හෙද-දිනය-කොළඹදී-තැන්-දෙකක-සැමරේ",
       "Category": "Local News",
       "Parent URL": "https://www.hirunews.lk/local-news.php?pageID=5049"
}