{
       "Source": "hirunews",
       "Timestamp": "Wednesday, 27 September 2023 - 18:08",
       "Headline": "ගණිකා වෘත්තිය මාර්ගගත ක්‍රමවේදයට",
       "News Content": "වීදි ගණිකා වෘත්තියේ යෙදී සිටි පිරිස මාර්ගගත ක්‍රමවේදය ඔස්සේ සමාජ මාධ්‍ය භාවිත කරමින් සිය වෘත්තිය සිදුකිරීමට පෙලඹී ඇති බව ඊයේ (26) කොළඹදී පැවැති වැඩමුළුවකදී අභිමානී කාන්තා එකමුතුව පවසා සිටිනවා.\nපසුගිය කොවිඩ් කාලසීමාවේ පනවා තිබූ සංචරණ සීමා නිසා වෘත්තියේ නියැළීමට ඇති වූ අපහසුතා හේතුවෙන් මෙසේ වීදි ගණිකා වෘත්තියේ යෙදී සිටි පිරිස මාර්ගගත ක්‍රමවේදය ඔස්සේ සමාජ මාධ්‍ය හරහා තම වෘත්තිය සිදුකරන බවයි ඔවුන් සඳහන් කර සිටියේ.\nකෙසේ වෙතත් අදාළ කාන්තාවන්ට තම සේවාදායකයන් ඊසි කෑෂ් ක්‍රමවේදය යොදා ගනිමින් ගෙවීම් කටයුතු සිදු කරන බවද වාර්තා වී තිබෙනවා.\nඑම සංවිධානය සඳහන් කරන්නේ මේ වන විට පවතින ආර්ථික දුෂ්කරතා හේතුවෙන් මෙම වෘත්තියේ නියැළෙන පිරිසේ වැඩිවීමක් දක්නට ලැබෙන බවයි.",
       "URL": "https://www.hirunews.lk/349572/ගණිකා-වෘත්තිය-මාර්ගගත-ක්‍රමවේදයට",
       "Category": "Local News",
       "Parent URL": "https://www.hirunews.lk/local-news.php?pageID=3"
}