{
       "Source": "hirunews",
       "Timestamp": "Monday, 03 May 2021 - 13:11",
       "Headline": "නාවික හමුදාවෙන් මෙරට ධීවරයින්ට දැනුම් දීමක්",
       "News Content": "විදේශීය ධීවර යාත්‍රා හෝ නෞකා සමඟ මුහුදේ දී සබඳතා පැවැත්වීමෙන් වළකින ලෙස නාවික හමුදා මූලස්ථානය ජනතාවට දැනුම් දෙනවා.\nඑලෙස සබදතා පවත්වන ජාවාරම්කරුවන් පිළිබදව දන්නේ නම් ඊට අදාළ තොරතුරු ලබා දෙන ලෙසයි නිවේදනයක් නිකුත් කරමින් ඔවුන් ඉල්ලා සිටින්නේ.\nඉන්දියාවේ සීග්‍රයෙන් පැතිර යන කොරෝනා ව්‍යාප්තිය හමුවේ වයඹදිග සහ උතුරු මුහුදේ ආරක්ෂාව තර කර තිබෙනවා.\nඅන්තර් ජාතික මුහුදු සීමාව ආසන්නයේ නාවික හමුදා වේග මුර යාත්‍රා සහ වේග ප්‍රහාරක මුර යාත්‍රා යොදවා ඇති අතර ගොඩබිමට ආසන්න මුහුදේ වෙරළබඩ නිරීක්ෂණ මුර යාත්‍රා යොදවා ඇති බවයි නාවික හමුදාව කියා සිටියේ.\nඑසේම පසුගිය සති දෙක තුළ මෙරට මුහුදු තීරයට ඇතුළු වූ යාත්‍රා 4ක් විවිධ භාණ්ඩ සහ ඉන්දීය ජාතිකයින් 21 දෙනෙකු සමඟ අත්අඩංගුවට ගැනුණා.\nකොවිඩ් අවදානම සැලකිල්ලට ගනිමින් නැවත ඔවුන් ඉන්දීය මුහුදු කලාපයට පිටත් කර යැවීමට කටයුතු කර තිබෙනවා.",
       "URL": "https://www.hirunews.lk/270287/නාවික-හමුදාවෙන්-මෙරට-ධීවරයින්ට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1979"
}