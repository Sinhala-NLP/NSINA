{
       "Source": "hirunews",
       "Timestamp": "Saturday, 16 December 2017 - 13:18",
       "Headline": "අගමැති හෙළිකරන බාධාව",
       "News Content": "කාලගුණ හා දේශගුණික ගැටළු නිසා පොල් ඇතුළු කෘෂිභෝග වගාවන් විනාශවීම හේතුවෙන් ජීවන වියදමේ අර්බුදයක් උද්ගතව ඇතැයි අග්‍රාමාත්‍ය රනිල් වික්‍රමසිංහ පවසනවා.\nඊට විසදුම් ලබාදීමේ දීර්ඝ කාලීන වැඩපිළිවෙලක අවශ්‍යතාව පවතින බවයි රත්නපුර - නිවිතිගල ප්‍රදේශයේ අද පැවති උත්සවයකට එක්වෙමින් අග්‍රාමාත්‍යවරයා අවධාරණය කළේ.\nමේ අතර පසුගිය රජය සමයේ ඉදිකිරීමට යෝජනා වූ රුවන්පුර අධිවේගී මාර්ගයේ ඉදිකිරීම් මෙතෙක් ආරම්භ නොකිරීම සම්බන්ධයෙන් අමාත්‍ය ඩබ්ලිව්.ඩී.ජේ සෙනෙවිරත්න මහතා අද රත්නපුරයේදී පැවති උත්සවයකදී අග්‍රාමාත්‍යවරයාගෙන් ප්‍රශ්න කර සිටියා.\nවිදේශ සේවා නියුක්ති කාර්යංශයේ රත්නපුර ශාඛා නව ගොඩනැගිල්ල විවෘත කිරීම අද පෙරවරුවේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවති අතර, ඊට අධිකරණ අමාත්‍ය තලතා අතුකෝරාල මහත්මිය සහ කම්කරු හා වෘත්තිය සමිති සබඳතා අමාත්‍ය ඩබ්ලිව්.ඩී.ජේ සෙනෙවිරත්න මහතා ඇතුළු පිරිසක් එක්ව සිටියා.",
       "URL": "https://www.hirunews.lk/178534/අගමැති-හෙළිකරන-බාධාව",
       "Category": "Local News",
       "Parent URL": "https://www.hirunews.lk/local-news.php?pageID=4169"
}