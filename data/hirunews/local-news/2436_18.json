{
       "Source": "hirunews",
       "Timestamp": "Wednesday, 23 September 2020 - 7:24",
       "Headline": "ගොඩනැගිල්ල කඩා වැටී මියගිය තිදෙනාගේ අවසන් කටයුතු අද (වීඩියෝ)",
       "News Content": "මහනුවර - බූවැලිකඩ පස්මහල් ගොඩනැගිල්ල කඩා වැටීමේ සිද්ධියෙන් ජීවිතයෙන් සමුගත් මාස එකහමාරක් වයසැති බිළිඳිය සහ ඇගේ මව්පියන්ගේ අවසන් කටයුතු අද පස්වරුවේ මහයියාව පොදු සුසාන භූමියේදී සිදුකිරීමට නියමිතයි.\nමේ වනවිට ඔවුන්ගේ දේහයන් බූවැලිකඩ ප්‍රදේශයේ පිහිටි අසල්වැසි නිවසක තැන්පත් කර තිබෙනවා.\nපශ්චාත් මරණ පරීක්ෂණය පැවැත්වීමෙන් පසු පෙරේදා රාත්‍රියේ ඔවුන්ගේ දේහ මහනුවර ජාතික රෝහලේ සිට එම නිවසට රැගෙන එනු ලැබුවා.\nගොඩනැගිල්ල කඩා වැටීම සම්බන්ධයෙන් විමර්ශනය සිදුකිරීමට පොලිස් නිලධාරින් 5 දෙනෙකුගෙන් යුත් විමර්ශන කණ්ඩායමක් පත් කර තිබෙනවා.",
       "URL": "https://www.hirunews.lk/250872/ගොඩනැගිල්ල-කඩා-වැටී-මියගිය-තිදෙනාගේ-අවසන්-කටයුතු-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2436"
}