{
       "Source": "hirunews",
       "Timestamp": "Sunday, 25 August 2019 - 19:45",
       "Headline": "අගරදගුරු අති උතුම් මැල්කම් කාදිනල් රංජිත් හිමිපාණන් පරීක්ෂණ ගැන අවිශ්වාසයෙන්",
       "News Content": "පාස්කු ඉරිදා ප්‍රහාරයට හේතුවු කරුණු පිළිබඳව තමන් විමසීම් කළද, ඊට මෙතෙක් නිසි පිළිතුරු ලැබි නොමැති බවත්, පිළිතුරු ලැබෙන බවට විශ්වාසයක්ද තමන් තුළ නොමැති බවත් අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nරාගම, තේවත්ත ජාතික බැසිලිකාවේ පැවති වාර්ශික රෝගින් ආසිරි ගැන්වීමේ දේව මෙහෙයට එක්වෙමින් කාදිනල් හිමිපාණන් මෙම අදහස් පල කළා.\nකොළඹ අගරදගුරු අති උතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් පැවති මෙම දේව මෙහෙය සඳහා ඉතාලියේ පෙරුජියා පදවියේ රදගුරු අති උතුම් ගුවාලිට්ටිරෝ කාදිනල් බසෙට්ටි හිමිපාණන්ද එක්ව සිටියා.\nඑසේම මෙම දේව මෙහෙය සඳහා පාස්කු ඉරුදින කටුවාපිටිය සාන්ත සෙබස්තියන් දෙව්මැදුරේ සහ කොච්චිකඩේ සාන්ත අන්තෝනි දෙව්මැදුරේ සිදුවු ත්‍රස්ත ප්‍රහාර වලින් තුවාල ලැබුවන්ද එක්ව සිටිම විශේෂත්වයක්.",
       "URL": "https://www.hirunews.lk/222950/අගරදගුරු-අති-උතුම්-මැල්කම්-කාදිනල්-රංජිත්-හිමිපාණන්-පරීක්ෂණ-ගැන-අවිශ්වාසයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3179"
}