{
       "Source": "hirunews",
       "Timestamp": "Wednesday, 04 December 2019 - 12:59",
       "Headline": "කරූ ජයසූරිය මහනාහිමිවරුන් බැහැදකී",
       "News Content": "කථානායක කරූ ජයසූරිය අද මල්වතු, අස්ගිරි සහ රාමඤ්ඤ නිකායන්හි මහා නාහිමිවරුන් බැහැදැක ආශිර්වාද ලබාගත්තා.\nපළමුව මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැදුටු කථානායකවරයා, අනතුරුවයි අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඤාණරතන හිමියන් බැහැදැක ආශිර්වාද ලබාගත්තේ.\nපසුව කථානායක කරූ ජයසූරිය රාමඤ්ඤ නිකායේ මහනායක අතිපූජ්‍ය නාපානේ පේමසිරි හිමියන් ද බැහැදැකීම සඳහා පැමිණියා.\nඑහිදී මාධ්‍ය වෙත අදහස් දක්වමින් ඔහු කියා සිටියේ ඉදිරියටත් තමන් කථානායක ධුරයේ කටයුතු කරන බවයි.",
       "URL": "https://www.hirunews.lk/229545/කරූ-ජයසූරිය-මහනාහිමිවරුන්-බැහැදකී",
       "Category": "Local News",
       "Parent URL": "https://www.hirunews.lk/local-news.php?pageID=3018"
}