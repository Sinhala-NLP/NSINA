{
       "Source": "hirunews",
       "Timestamp": "Tuesday, 13 December 2022 - 9:55",
       "Headline": "සිසුන්ගේ වැරදි චර්යා වැළැක්වීමට උපකාරී වන අධ්‍යාපනික වැඩසටහනක්",
       "News Content": "අධ්‍යාපන අමාත්‍යාංශය සහ සති පාසල නිර්මාතෘ පූජ්‍ය උඩඊරියගම ධම්මවිජය හිමි ගේ \"සති පාසල පදනම\" ඒකාබද්ධව \"සතිමත් බව පිහිටු වීම\" වැඩසටහන පාසල් සිසුන් සඳහා ක්‍රියාත්මක කිරීමට සැලසුම් කර තිබෙනවා.\nඑම වැඩසටහන සංකීර්ණ මෙන්ම ගතික සමාජයට ඔරොත්තු දෙමින් තම පෞෂය ශක්තිමත් කර ගැනීමට අවශ්‍ය පන්නරය පාසල තුළින්ම සිසුන්ට ලබා දෙමින් සිසුන්ගේ වැරදි චර්යා වළක්වා ගැනීමට උපකාරී වන අධ්‍යාපනික වැඩසටහනක් වශයෙන් දිවයිනේ සෑම පාසලකම ක්‍රියාත්මක කිරීමට අපේක්ෂා කරනු ලබයි.\nඒ අනුව, 2023 ජනවාරි 04 වැනිදා සිට 2023 මාර්තු 24 දින දක්වා සෑම බදාදා දිනකම පෙරවරු 07.30 සිට පෙරවරු 7.40 දක්වා විනාඩි 10ක කාලයක් ක්‍රියාත්මක කිරීමටත් අධ්‍යාපන අමාත්‍යවරයා ඉදිරිපත් කළ යෝජනාව අමාත්‍ය මණ්ඩලය විසින් අනුමත කර තිබෙනවා.",
       "URL": "https://www.hirunews.lk/322576/සිසුන්ගේ-වැරදි-චර්යා-වැළැක්වීමට-උපකාරී-වන-අධ්‍යාපනික-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=670"
}