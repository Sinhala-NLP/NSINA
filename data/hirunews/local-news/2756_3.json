{
       "Source": "hirunews",
       "Timestamp": "Monday, 04 May 2020 - 6:30",
       "Headline": "ලොව පුරා කොරෝනා වෛරස් ආසාදිතයින් සංඛ්‍යාව තිස් හය ලක්ෂයට ආසන්න වෙයි",
       "News Content": "ලොව රටවල් රැසක් පුරා පැතිර ගොස් ඇති කොරෝනා වසංගතය හේතුවෙන් මිය ගිය සංඛ්‍යාව 248,105ක් දක්වා ඉහළ ගොස් තිබෙනවා.\n35 ලක්ෂ 62,685කට වෛරසය ආසාදනය වී ඇති අතර ඉන් සුවය ලැබූ සංඛ්‍යාව 1,153,071ක්.\nඇමරිකාව තුළ ඊයේ දිනයේ පමණක් මරණ 1,691ක් වාර්තා වී ඇති අතර, ඒ අනුව එරටින් මෙතෙක් වාර්තා වූ මුළු මරණ 68,572ක්.\nඑමෙන්ම, 1,187,436ක් මේ වන විට වෛරසය ආසාදනය වී තිබෙනවා.\nප්‍රංශයේ දිනක් තුළ මරණ 166ක් වාර්තා වන අතර, එරටින් වාර්තා වන මුළු මරණ සංඛ්‍යාව 24,895ක්.\nආසාදිතයින් 168,693ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nස්පාඤ්ඤයේ දිනක් තුළ මරණ 276ක් වාර්තා වන අතර ඒ අනුව එහි සමස්ත මරණ සංඛ්‍යාව 25,264ක්.\nඑක්ලක්ෂ 247,122ක් ආසාදිතයින් එරටින් වාර්තා වනවා.\nගත වූ පැය 24 තුළ පමණක් ඉතාලියේ මරණ 474ක් වාර්තා වන අතර ඒ අනුව එරටින් වාර්තා වන මුළු මරණ සංඛ්‍යාව 28,884ක්.\nආසාදිතයින් සංඛ්‍යාව 210,717ක් දක්වා ඉහළ ගොස් තිබෙනවා.\nඉන්දියාවේ ගත වූ පැය 24 තුළ කොරෝනා මරණ 100ක් වන අතර එරටින් වාර්තා වන මුළු ආසාදිතයන් සංඛ්‍යාව 42,505ක්.\nපිලිපීනයෙන් වාර්තා වන කොරෝනා මරණ සංඛ්‍යාව 607ක් දක්වා ඉහළ ගොස් තිබෙනවා.\nමේ අතර, කොවිඩ් නයින්ටීන් වසංගතය ව්‍යාප්තිය පාලනය කිරීම සඳහා ඉකුත් මාර්තු මාසයේදී වසා දැමුණු දේවස්ථාන හෙට අද විවෘත කිරීමට ඉරානය තීරණය කර තිබෙනවා.\nකොරෝනා වසංගතය පාලනය කිරීම සඳහා ස්ථාපිත කළ කාර්ය සාධක බලකායේ රැස්වීමක් අමතමිනුයි ඉරාන ජනාධිපති හසන් රවුහානි මේ බව ප්‍රකාශ කරනු ලැබුවේ.\nඒ අනුව ඉරානයේ ජනපද 132ක පිහිටා ඇති දේවස්ථාන අද සිට විවෘත කෙරෙනු ඇති.",
       "URL": "https://www.hirunews.lk/240004/ලොව-පුරා-කොරෝනා-වෛරස්-ආසාදිතයින්-සංඛ්‍යාව-තිස්-හය-ලක්ෂයට-ආසන්න-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2756"
}