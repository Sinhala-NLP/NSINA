{
       "Source": "hirunews",
       "Timestamp": "Friday, 17 June 2016 - 14:28",
       "Headline": "වසර අවසන්වීමට පෙර යළි ජී.එස්.පී. සහනය",
       "News Content": "නව අදහස් තුළින් රටේ ආර්ථිකය ගොඩ නැගීමේ අවස්ථාව දැන් උදා වී ඇතැයි අග්‍රාමාත්‍ය රනිල් වික්‍රමසිංහ ප්‍රකාශ කළා.\nයුරෝපා සංගමය ශ්‍රී ලංකාවට පනවා තිබූ මත්ස්‍ය අපනයන තහනම ඉවත් කිරීම සම්බන්ධයෙන් අද අරලිය ගහ මන්දිරයේදී විශේෂ ප්‍රකාශයක් කරමින් ඔහු මේ බව කියා සිටියා.\nඅග්‍රාමාත්‍යවරයා සදහන් කළේ ජී.එස්.පී. බදු සහනය ද මේ වසර අවසන්වීමට පෙර රටට යළි හිමි වනු ඇති බවයි.\nඉදිරි සංවර්ධන ව්‍යාපෘති සහ වෙළද ගිවිසුම් පිළිබද අදහස් දැක්වූ අග්‍රාමාත්‍ය රනිල් වික්‍රමසිංහ, වැලිකඩ බන්ධනාගාරය කළුතරට ගෙන යන බව ද ප්‍රකාශ කළා.\nනව ව්‍යවස්ථාවක් සකස් කිරීම සහ යල් පැන ගිය මතවාදවලින් ඉවත්වීම තුළින් රට ගොඩනැගීමට අවස්ථාවක් හිමි වී ඇති බවයි අග්‍රාමාත්‍ය රනිල් වික්‍රමසිංහ මෙහිදී වැඩිදුරටත් කියා සිටියේ.",
       "URL": "https://www.hirunews.lk/135808/වසර-අවසන්වීමට-පෙර-යළි-ජී-එස්-පී-සහනය",
       "Category": "Local News",
       "Parent URL": "https://www.hirunews.lk/local-news.php?pageID=5002"
}