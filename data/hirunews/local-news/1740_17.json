{
       "Source": "hirunews",
       "Timestamp": "Saturday, 21 August 2021 - 10:40",
       "Headline": "පුද්ගලයින් 221,546 කට ඊයේ එන්නත් - එන්නත්කරණය අදත් දිවයින පුරා (වීඩියෝ)",
       "News Content": "මෙරට එන්නත්කරණ වැඩසටහන යටතේ පුද්ගලයින් 221,546 දෙනෙකුට ඊයේ (20) එන්නත් ලබා දී තිබෙනවා.\nවසංගත රෝග විද්‍යා අංශය සඳහන් කළේ ඒ අනුව සයිනොෆාම් එන්නතේ පළමු මාත්‍රාව පුද්ගලයින් 13,356 දෙනෙකුට සහ දෙවන මාත්‍රාව 72,985 දෙනෙකුට ලබා දී ඇති බවයි.\nඑමෙන්ම ඇස්ට්‍රාසෙනෙකා එන්නතේ පළමු මාත්‍රාව පුද්ගලයන් 6,203කට සහ දෙවන මාත්‍රාව 311කට ලබා දී තිබෙනවා.\nමොඩර්නා එන්නතේ දෙවන මාත්‍රාව 69,210 දෙනෙකුට ලබා දී ඇති බවයි වසංගත රෝග විද්‍යා අංශය සඳහන් කළේ.\nෆයිසර් එන්නතේ දෙවන මාත්‍රාව 59,256 කට ලබාදී තිබෙනවා.\nමේ අතර අද (21) දිනයේදී ද මධ්‍යස්ථාන කිහිපයක දී කොවිඩ් මර්ධන එන්නත් කිරීම් කටයුතු සිදුකරනු ලබනවා.\nඑම මධ්‍යස්ථාන මෙතැනින්..",
       "URL": "https://www.hirunews.lk/280242/පුද්ගලයින්-221546-කට-ඊයේ-එන්නත්-එන්නත්කරණය-අදත්-දිවයින-පුරා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1740"
}