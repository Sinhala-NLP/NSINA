{
       "Source": "hirunews",
       "Timestamp": "Saturday, 08 July 2023 - 13:10",
       "Headline": "අයිස් මත්ද්‍රව්‍ය සමග පුද්ගලයින් දෙදෙනෙක් අත්අඩංගුවට",
       "News Content": "රුපියල් කෝටියක් පමණ වටිනා අයිස් මත්ද්‍රව්‍ය සමග පුද්ගලයින් දෙදෙනෙක් අත්අඩංගුවට ගෙන තිබෙනවා.\nමෙලෙස අත් අඩංගුවට පත්ව ඇත්තේ සහෝදරයන් දෙදෙනකු බවයි වාර්තා වෙන්නේ.\nදුෂණ මර්ධන අංශයට ලද තොරතුරක් මත උඩුගම්පොල , නැදගමුව ප්‍රදේශයේදී මෙම දෙදෙනා අත්අඩංගුවට ගනු ලැබුවා.\nමොවුන් අවුරුදු 22 සහ 28 යන වයසේ පසුවන්නන් බවයි වාර්තා වෙන්නේ.\nසැකකරුවන්ගෙන් ප්‍රශ්ණ කිරීමේදී මොවුන්ට කොටුගොඩ ප්‍රදේශයේ අයකු විසින් විදේශයකින් මෙම මත් ද්‍රව්‍ය රැගෙන විත් බෙදා හැරීම පිනිස තමන්ට ලබාදීම සිදු කරන බව අනාවරණය වූ බවයි වාර්තා වෙන්නේ.",
       "URL": "https://www.hirunews.lk/340456/අයිස්-මත්ද්‍රව්‍ය-සමග-පුද්ගලයින්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=203"
}