{
       "Source": "hirunews",
       "Timestamp": "Thursday, 20 April 2023 - 13:09",
       "Headline": "මහරගම අපේක්ෂා රෝහලේ ගැටළු නිමා කිරීමට වෙබ් අඩවියක් (වීඩියෝ)",
       "News Content": "මහරගම අපේක්ෂා රෝහලේ ඖෂධ ඇතුලු සියලු ගැටළු නිමාකර පවත්වාගෙන යාමට අවශ්‍ය පියවර, හෙල්ප් අපේක්ෂා වෙබ් අඩවිය හරහා සිදු කිරීමට අපේක්ෂා කරන බව, එම රෝහලේ සංවර්ධන කමිටු සභාපති බිනර ජයවර්ධන පවසනවා.\nඔහු මේ බව ප්‍රකාශ කළේ, මහරගම අපේක්ෂා රෝහලේ පැවැති විශේෂ වැඩසටහනකට එක්වෙමින්.\nමේ අතර අපේක්ෂා රෝහල් කමිටුවේ උප සභාපති කුමාරි වන්නිආරච්චි රුපියල් ලක්ෂ 5ක මුදලක් රෝහලට පරිත්‍යාග කළේ, ජන්ම දිනය නිමිත්තෙන්.\nඑමෙන්ම රෝහලේ ළමා ඒකකයේ දෙමාපියන් රැඳී සිටින කොටස සඳහා වායු සමීකරණ පද්ධතියක් ස්ථාපනය කිරීමට එඬේරමුල්ල සිංහ සමාජය තවත් රුපියල්\n425,000ක මුදලක් ද මෙහිදී පරිත්‍යාග කෙරුණා.",
       "URL": "https://www.hirunews.lk/332985/මහරගම-අපේක්ෂා-රෝහලේ-ගැටළු-නිමා-කිරීමට-වෙබ්-අඩවියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=402"
}