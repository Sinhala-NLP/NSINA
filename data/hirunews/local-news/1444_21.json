{
       "Source": "hirunews",
       "Timestamp": "Thursday, 06 January 2022 - 15:38",
       "Headline": "පොහොර නොලැබීම හේතුවෙන් ප්‍රදේශ කිහිපයක ගොවීන් දැඩි දුෂ්කරතාවක(වීඩියෝ)",
       "News Content": "පොහොර ගැටලුව හේතුවෙන් නිසි කලට වී අස්වනු නොලැබීම නිසා ඉදිරියේදී සහල් මිලදී ගැනීම සඳහාද ජනතාවට පෝලිම්වල රැඳී සිටීමට සිදුවිය හැකි බව, සහල් නිෂ්පාදකයින් පවසනවා.\nමේ අතර, දිවයිනේ බොහෝ ප්‍රදේශවල ගොවීන් ඉල්ලා සිටින්නේ විනාශ වූ තම වගාවන් වෙනුවෙන් රජයෙන් නිසි වන්දියක් ලබාදෙන ලෙසයි.\nමහ කන්නය වෙනුවෙන් හම්බන්තොට රන්න ප්‍රදේශයේ වී වගාකළ අක්කර 150ක පමණ කුඹුරු යායට රසායනික පොහොර මෙතෙක් නොලැබීම හේතුවෙන්, ගොවීන් දැඩි දුෂ්කරතාවට පත්ව සිටිනවා.\nඔවුන් චෝදනා කරන්නේ මාස දෙකක් පමණ ඉක්මවා ඇති තම වී වගාවට නිසි පෝෂණයක් නොලැබීම හේතුවෙන් මේවන විට ගොයම කහ පැහැගැන්වී ඇති බවයි.",
       "URL": "https://www.hirunews.lk/293200/පොහොර-නොලැබීම-හේතුවෙන්-ප්‍රදේශ-කිහිපයක-ගොවීන්-දැඩි-දුෂ්කරතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1444"
}