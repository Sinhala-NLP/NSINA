{
       "Source": "hirunews",
       "Timestamp": "Friday, 25 March 2016 - 12:40",
       "Headline": "එජාපයේ වගකීම් තෙවන පෙළට",
       "News Content": "එක්සත් ජාතික පක්ෂයේ වගකීම් පක්ෂයේ තුන්වන පෙළට පැවරීමට තීරණය කර තිබෙනවා.\nපක්ෂයේ ඉහළ පෙලේ ආරංචි මාර්ග සදහන් කළේ පළමු සහ දෙවනපෙළ කණ්ඩායම් ආණ්ඩුවේ මැති ඇමති ධුර දැරීම හේතුවෙන් එම තීරණයට එළඹ ඇති බවයි.\nඔවුන්ට ආණ්ඩුවේ ක්‍රියාමාර්ග ඉදිරියට ගෙන යාම සදහා කැපවී කටයුතු කිරීමට සිදුව තිබෙනවා.\nමේ නිසා පක්ෂයේ කටයුතු කාර්යක්ෂමව සහ නිවැරිදි ආකාරයෙන් පවත්වාගෙන යාම සදහා තුන්වන පෙළට එම වගකීම් පැවරීමටයි එක්සත් ජාතික පක්ෂය තීරණය කර ඇත්තේ.\nමේ අනුව රාජ්‍ය අමාත්‍යවරුන්, ඇමති ධුර නොදරන මන්ත්‍රීවරුන් සහ පළාත් සභාවල විපක්ෂ නායකවරුන් ඇතුළු පක්ෂයේ තුන්වන පෙළ වෙත මෙම වගකීම් පැවරීමට පියවර ගැනෙනවා.\nඑමෙන්ම, සැප්තැම්බරයේ පැවැත්වෙන එක්සත් ජාතික පක්ෂ 70 වන සංවත්සරයේදී පක්ෂයේ නව ව්‍යවස්ථාව ද හඳුන්වාදීමට නියමිතයි.\nඑහිදී නව පරිපාලන ක්‍රමවේදයක් හදුන්වාදීමට නියමිත අතර තනතුරුවල වෙනසක් සිදුකිරීමට ද නියමිත බවයි එක්සත් ජාතික පක්ෂ ආරංචි මාර්ග සදහන් කළේ.",
       "URL": "https://www.hirunews.lk/129337/එජාපයේ-වගකීම්-තෙවන-පෙළට",
       "Category": "Local News",
       "Parent URL": "https://www.hirunews.lk/local-news.php?pageID=5116"
}