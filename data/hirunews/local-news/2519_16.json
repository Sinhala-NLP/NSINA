{
       "Source": "hirunews",
       "Timestamp": "Saturday, 15 August 2020 - 15:17",
       "Headline": "මුහුදු රැකියාවට ගිය දරුවෙකුට වදහිංසා පමුණුවයි (වීඩියෝ)",
       "News Content": "ළමයෙකු මුහුදු රැකියාවේ ගෙන ගොස් අමානුෂික ලෙස වද හිංසා කර තුවාල සිදුකිරීමේ සිද්ධියක් මාතර ප්‍රදේශයෙන් වාර්තා වනවා.\n17 හැවිරිදි වියේ පසුවන මිරිස්ස - බණ්ඩාරමුල්ල ප්‍රදේශයේ පදිංචි ඔහු දරුවන් 5 දෙනෙකුගෙන් යුත් පවුලක වැඩිමහල් දරුවායි.\nජුලි 28 වනදා බහුදින යාත්‍රාවකින් මුහුදු ගොස් ඇති මෙම ළමයා ඇතුළු පිරිස යළි දිවයිනට පැමිණ ඇත්තේ අගෝස්තු 12 වනදායි.\nදැලට හසුවූ මත්ස්‍යයෙකු ඉන් මිදීයාම පිළිබඳ උරණවී අනෙකුත් ධීවරයන් තමන්ට පහරදුන් බව මෙම ළමයා ප්‍රකාශ කරනවා.\nඔහුගේ සිරුරේ තැනින් තැන කැපුම් තුවාල ද දක්නට ලැබෙන බව අප වාර්තාකරු ප්‍රකාශ කළා.\nමේ වනවිට දෙමාපියන් විසින් මෙම ළමයා මාතර රෝහලට ඇතුළත් කර තිබෙනවා.\nපොලීසිය ප්‍රකාශ කළේ සිද්ධියට සම්බන්ධ සැකකරුවන් 4 දෙනෙකු සොයා මේ වනවිට පරීක්ෂණ ආරම්භ කර ඇති බවයි.\nසිද්ධිය සම්බන්ධයෙන් මාතර - කොටවිල පොලීසිය වැඩිදුර විමර්ශන සිදුකරනවා.",
       "URL": "https://www.hirunews.lk/247864/මුහුදු-රැකියාවට-ගිය-දරුවෙකුට-වදහිංසා-පමුණුවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2519"
}