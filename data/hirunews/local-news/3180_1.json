{
       "Source": "hirunews",
       "Timestamp": "Sunday, 25 August 2019 - 19:07",
       "Headline": "ඇඹිලිපිටියේ වළ දැමූ සායනික අපද්‍රව්‍ය යළි ගොඩ ගනී",
       "News Content": "ඇඹිලිපිටිය - සෙවනගල - කිරිඉබ්බන්ආර වැව් ඉස්මත්තේ වළ දමා තිබියදී සොයා ගත් රෝහල් සායනික අපද්‍රව්‍ය අද අධිකරණ නියෝග මත යළි ගොඩ ගනු ලැබුවා.\nඒ, අදාල සායනික අපද්‍රව්‍ය වෙනත් ස්ථානයකට ප්‍රවාහනය කිරිම සඳහායි.\nහිරු වාර්තාකරු සඳහන් කළේ මධ්‍යම පරිසර අධිකාරියේ මැදිහත්වීමෙන් අද දහවල් සිට මෙම රෝහල් අපද්‍රව්‍ය ගොඩ ගැනීම ආරම්භ කළ බවයි.\nමෙලෙස ගොඩගනු ලබන සායනික අපද්‍රව්‍ය මුතුරාජවෙල ප්‍රදේශයේ පෞද්ගලික ආයතනයක් වෙත භාර දීමෙන් පසුව පරිසර ආරක්ෂණ ක්‍රමවේදයක් යටතේ දහනය කිරීමට නියමිතයි.",
       "URL": "https://www.hirunews.lk/222942/ඇඹිලිපිටියේ-වළ-දැමූ-සායනික-අපද්‍රව්‍ය-යළි-ගොඩ-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3180"
}