{
       "Source": "hirunews",
       "Timestamp": "Wednesday, 17 May 2023 - 20:06",
       "Headline": "ශ්‍රී ලංකා මහ බැංකුව භාණ්ඩාගාර බිල්පත් නිකුත් කරයි",
       "News Content": "ශ්‍රී ලංකා මහ බැංකුව අද (17) දින රුපියල් බිලියන 180ක භාණ්ඩාගාර බිල්පත් නිකුත් කර තිබෙනවා.\nඑය පෙර පැවති ඉහළම අගය වූ රුපියල් බිලියන 160 ඉක්මවා ඇති බවයි වාර්තා වන්නේ.\nඉතිහාසයේ විශාලතම භාණ්ඩාගාර බිල්පත් නිකුතුව එය බව සඳහන්.\nඒ අනුව ශ්‍රී ලංකා මහ බැංකුව අද රුපියල් බිලියන 180ක් වටිනා භාණ්ඩාගාර බිල්පත් වෙන්දේසියට ඉදිරිපත් කළ අතර ඒ සඳහා බිලියන 261කට වැඩි වටිනාකමින් යුත් ලංසු ඉදිරිපත්වී තිබෙනවා\nවෙන්දේසිය සඳහා ඉදිරිපත් කළ ප්‍රමාණයට සමපාත වන අයුරින් රුපියල් බිලියන 180ක ලංසු පිළිගැනීමට රාජ්‍ය ණය දෙපාර්තමේන්තුව ද කටයුතු කර තිබෙනවා.\nඒ අනුව දින 91 භාණ්ඩාගාර බිල්පත් පොළිය 25.88% සිට 25.47% ක් දක්වාත්, දින 182 බිල්පත් පොළිය 25.42% සිට 25.22% ක් දක්වා සහ දින 364 බිල්පත් පොළිය 23.14% සිට 22.79% ක් දක්වා පහළ ගොස් ඇති බවයි වාර්තා වන්නේ.",
       "URL": "https://www.hirunews.lk/335483/ශ්‍රී-ලංකා-මහ-බැංකුව-භාණ්ඩාගාර-බිල්පත්-නිකුත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=336"
}