{
       "Source": "hirunews",
       "Timestamp": "Thursday, 22 April 2021 - 7:25",
       "Headline": "කොළඹ වරාය නගරය පනත් කෙටුම්පතට එරෙහි පෙත්සම් විභාගය අද",
       "News Content": "කොළඹ වරාය නගරය ආර්ථික කොමිෂන් සභා පනත් කෙටුම්පතට එරෙහිව ඉදිරිපත් වී ඇති පෙත්සම් සලකා බැලීම 04 වන දිනටත් ශ්‍රේෂ්ඨාධිකරණයේදී අද සිදු කෙරෙනවා.\nඒ, අගවිනිසුරු ජයන්ත ජයසූරිය ප්‍රමුඛ පංච පුද්ගල විනිසුරු මඩුල්ල හමුවේයි.\nඅතරමැදි පෙත්සම්වලට අදාළව කරුණු දැක්වීම අදත් සිදුවන අතර, පෙත්සම් සලකා බැලීම ආරම්භ වන්නේ උදෑසන 9.30 ටයි.\nමේ අතර, කොළඹ වරාය නගර ආර්ථික කොමිෂන් සභා පනත් කෙටුම්පතට අදාළ පෙත්සම් සහ අතරමැදි පෙත්සම් සම්බන්ධයෙන් වන ලිඛිත දේශන ලබන 23 වැනිදා දහවල් 12 ට පෙර ගොනුකරන ලෙසද ශ්‍රේෂ්ඨාධිකරණය ඊයේ නියෝග කළා.",
       "URL": "https://www.hirunews.lk/269133/කොළඹ-වරාය-නගරය-පනත්-කෙටුම්පතට-එරෙහි-පෙත්සම්-විභාගය-අද",
       "Category": "Local News",
       "Parent URL": "https://www.hirunews.lk/local-news.php?pageID=2004"
}