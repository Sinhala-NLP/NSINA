{
       "Source": "hirunews",
       "Timestamp": "Friday, 05 July 2019 - 16:48",
       "Headline": "මඩකලපුවේදී පැහැර ගත් පොලීසියේ රිවෝල්වරය හමුවෙයි (ඡායාරූප)",
       "News Content": "මඩකලපුව පුදුර් ප්‍රදේශයේදී රථවාහන රාජකාරියේ යෙදී සිටි පොලිස් නිලධාරීන් දෙදෙනෙකුගේ රාජකාරියට බාධා කර පැහැර ගැනීමට ලක්වූ ඔවුන් සතුව තිබුණු රිවෝල්වරය ප්‍රදේශයේ අතුරු මාර්ගයක දමා ගොස් තිබියදී අද (05) සොයා ගනු ලැබුවා.\nප්‍රදේශය භාර උසස් නිලධාරියෙකු සඳහන් කළේ අද (05) පස්වරු 4ට පමණ මෙම රිවෝල්වරය සොයා ගත් බවයි.\nසිද්ධිය සම්බන්ධයෙන් සැකකරුවන් 05 දෙනෙකු ද ඊයේ (04) අත්අඩංගුවට ගත්තා.\nබලපත්‍රයක් නොමැතිව යතුරුපැදියක් ධාවනය කළ පුද්ගලයෙකු අත්අඩංගුවට ගෙන මඩකලපුව පොලීසිය වෙත රැගෙන එමින් සිටියදී මෙම සිද්ධිය සිදුව ඇති බවයි වාර්තා වුණේ.",
       "URL": "https://www.hirunews.lk/219715/මඩකලපුවේදී-පැහැර-ගත්-පොලීසියේ-රිවෝල්වරය-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3264"
}