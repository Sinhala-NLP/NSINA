{
       "Source": "hirunews",
       "Timestamp": "Monday, 30 January 2023 - 6:30",
       "Headline": "පළාත් පහකට තද වැසි - මුහුද තවදුරටත් අවදානම්",
       "News Content": "ගිණිකොණ දිග බෙංගාලබොක්ක මුහුදු ප්‍රදේශයේ පවතින අඩුපීඩන කලාපය හේතුවෙන් අද (30) සවස් කාලයේ සිට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් උතුර, නැගෙනහිර, ඌව, උතුරුමැද සහ මධ්‍යම පළාත්වලට විටින් විට වැසි හෝ ගිගුරුම් සහිත වැසි ඇතිවිය හැකි අතර, ඇතැම් ස්ථානවලට මිලිමීටර 150 ක තද වැසි ඇතිවිය හැකියි.\nඑමෙන්ම දිවයිනේ බොහෝ ප්‍රදේශවලට සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළා.\nමේ අතර නැගෙනහිර මුහුදු ප්‍රදේශයේ සුළඟේ වේගය පැයට කිලෝමීටර 70 දක්වා ඉහළ යා හැකි බැවින් ඉදිරි පැය විසි හතර තුළ එම මුහුදු ප්‍රදේශවල යාත්‍රා නොකරන ලෙස ධීවර සහ නාවික ප්‍රජාවට දැනුම් දෙනවා.",
       "URL": "https://www.hirunews.lk/326196/පළාත්-පහකට-තද-වැසි-මුහුද-තවදුරටත්-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=571"
}