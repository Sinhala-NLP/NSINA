{
       "Source": "hirunews",
       "Timestamp": "Tuesday, 15 November 2022 - 20:08",
       "Headline": "නීති විරෝධී දුම්වැටි තොගයක් සමඟ පුද්ගලයකු අත් අඩංගුවට",
       "News Content": "තිරු බදු නො ගෙවා මෙරටට ගෙන්වන ලද විදෙස් රටවල නිෂ්පාදිත දුම්වැටි සමඟ පුද්ගලයකු විශේෂ කාර්ය බලකාය විසින් අත් අඩංගුවට ගෙන තිබෙනවා.\nඒ, ඉකුත් 13 වැනි දා හික්කඩුව පොලිස් වසමේ හික්කඩුව බස් නැවතුම්පොළේ දී සිදු කළ වැටලීමකින්.\nඑහි දී තිරු බදු නො ගෙවා මෙරටට ගෙන්වන ලද විදෙස් රටවල නිෂ්පාදිත දුම්වැටි 280ක් සොයා ගත් බව යි පොලිසිය සඳහන් කරන්නේ.\nසැකකරු, හික්කඩුව ප්‍රදේශයේ පදිංචි වයස අවුරුදු 65ක් පුද්ගලයෙක්.\nවැඩිදුර විමර්ශන කටයුතු හික්කඩුව පොලිසිය විසින් මෙහෙයවනු ඇති.",
       "URL": "https://www.hirunews.lk/320471/නීති-විරෝධී-දුම්වැටි-තොගයක්-සමඟ-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=732"
}