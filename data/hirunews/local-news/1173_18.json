{
       "Source": "hirunews",
       "Timestamp": "Thursday, 12 May 2022 - 18:22",
       "Headline": "ජාති, ආගම් බේද නොසලකා සියලුදෙනා එක්වී කටයුතු කළ යුතු බව මල්වතු අනු නාහිමි කියයි (වීඩියෝ)",
       "News Content": "මෙම බැරෑරුම් අවස්ථාවේ පක්ෂ පාට ජාති, ආගම් බේධ නොසලකා සියලු ජනතාව එක්වී ක්‍රියා කළ යුතු බව මල්වතු පාර්ශවයේ අනු නායක අති පූජ්‍ය දිඹුල්කුඹුරේ විමලධම්ම නාහිමියන් පවසනවා.\nතවත් පිරිසකට හිංසා පීඩා කිරීමෙන් තොරව සාමය හා සංහිඳියාව ගරු කරමින් කටයුතු කිරීම සෑම ජාතියකම වගකීම බවයි උන්වහන්සේ කියාසිටියේ.\nජනතාව මෙම අවස්ථාවේ ගැටලු රැසකට මුහුණදී සිටින බැවින් පාර්ලිමේන්තුව නියෝජනය කරන සියලුදෙනා ජනතාවගේ ගැටලුවලට විසඳුම් ලබාදීමට උනන්දු විය යුතු බව ද අනුනාහිමියන් ප්‍රකාශ කළා.\nඇතැම් පිරිස් අනවබෝධයෙන් කටයුතු කර ජාතික හා ආගමික සමගිය බිඳ දැමීමට කටයුතු කරන අතර එමගින් පැන නගින ප්‍රතිවිපාක තේරුම් ගෙන සියලුදෙනා එක්වන්ව කටයුතු කර පවතින අර්බුදයෙන් ගොඩ ඒමට කටයුතු කිරීම මෙම අවස්ථාවේ උචිත වන බව ද දිඹුල්කුඹුරේ විමලධම්ම අනුනාහිමියන් ප්‍රකාශ කළා.",
       "URL": "https://www.hirunews.lk/304167/ජාති-ආගම්-බේද-නොසලකා-සියලුදෙනා-එක්වී-කටයුතු-කළ-යුතු-බව-මල්වතු-අනු-නාහිමි-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1173"
}