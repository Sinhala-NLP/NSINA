{
       "Source": "hirunews",
       "Timestamp": "Thursday, 30 December 2021 - 7:58",
       "Headline": "හදිසි අනතුරුවලින් වසරකට 12,000ක් මරුට",
       "News Content": "හදිසි අනතුරු හේතුවෙන් මෙරට තුළ වසරකට පුද්ගලයන් 12,000ක් පමණ මියයන බව සෞඛ්‍ය අමාත්‍යාංශය නිවේදනය කරනවා.\nඑහි බෝ නො වන රෝග ඒකකය සඳහන් කළේ, ඒ අනුව දිනකට පුද්ගලයන් 35 දෙනෙකු පමණ හදිසි අනතුරු හේතුවෙන් මියයන බවයි.\nවසරකට මිලියන 3ත්, 4ත් අතර වන පුද්ගලයන් ප්‍රමාණයක් හදිසි අනතුරුවලට ලක්වන අතර දිනකට පුද්ගලයන් 12,000ක් පමණ ප්‍රතිකාර ලබා ගැනීම සඳහා මෙරට රෝහල් පද්ධතියට ඇතුළු වන බවටයි වාර්තා වී ඇත්තේ.\nකෙසේ වෙතත් කොරෝනා ව්‍යාප්තිය සහ එය පාලනයට විවිධ සීමා පනවා තිබූ පසුගිය දෙවසරක කාලය තුළ හදිසි අනතුරුවලට ලක්වන පුද්ගලයින් සංඛ්‍යාව අඩු වී ඇති බවයි සෞඛ්‍ය අමාත්‍යංශය සඳහන් කළේ.",
       "URL": "https://www.hirunews.lk/292531/හදිසි-අනතුරුවලින්-වසරකට-12000ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1461"
}