{
       "Source": "hirunews",
       "Timestamp": "Tuesday, 23 April 2019 - 11:53",
       "Headline": "කටුවාපිටිය ශාන්ත සෙබස්තියන් දේවස්ථානයේ පිපිරීමෙන් ජිවිතක්ෂයට පත් වූ පුද්ගලයින්ගේ අවසන් කටයුතු සිදුවෙයි",
       "News Content": "කටාන, කටුවාපිටිය ශාන්ත සෙබස්තියන් දේවස්ථානයේ සිදූවූ මරාගෙන මැරෙන බෝම්බ ප්‍රහාරයෙන් ජිවිතක්ෂයට පත් වූ පුද්ගලයින්ගේ අවසන් කටයුතු සිදුකිරීම එම දේවස්ථානයේ සුසාන භූමියේදි සිදු කිරීම මේ වන විට ආරම්භ වී තිබෙනවා.\nජිවිතක්ෂයට පත් වූ පුද්ගලයින් වෙනුවෙන් පවත්වන දේව මෙහෙය ශාන්ත සෙබස්තියන් දේවස්ථානයේදී සිදු වූ අතර ඊට මැල්කම් කාදිනල් රංජිත් හිමිපාණන්ද එක්වුණා.\nකටුවාපිටිය ශාන්ත සෙබස්තියන් දේවස්ථානයේ සිදුවූ බෝම්බ ප්‍රහාරයෙන් පුද්ගලයින් 111 දෙනෙක් ජිවිතක්ෂයට පත්වූ අතර 100කට අධික සංඛ්‍යාවක් තුවාල ලැබුවා.\nජිවිතක්ෂයට පත් වූවන්ට අවසන් ගෞරව දැක්වීම සඳහා ජනාධිපති මෛත්‍රීපාල සිරිසේන මහතා ද අද උදෑසන කටුවාපිටිය ශාන්ත සෙබස්තියන් දේවස්ථානයට පැමිණ තිබෙනවා.",
       "URL": "https://www.hirunews.lk/215011/කටුවාපිටිය-ශාන්ත-සෙබස්තියන්-දේවස්ථානයේ-පිපිරීමෙන්-ජිවිතක්ෂයට-පත්-වූ-පුද්ගලයින්ගේ-අවසන්-කටයුතු-සිදුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3389"
}