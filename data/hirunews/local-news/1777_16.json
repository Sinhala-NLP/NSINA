{
       "Source": "hirunews",
       "Timestamp": "Tuesday, 03 August 2021 - 15:34",
       "Headline": "කාබනික කෘෂිකර්මාන්ත වැඩපිළිවෙලට ජපානයේ සහය (ඡායාරූප)",
       "News Content": "මෙරට තුළ දැනට ක්‍රියාත්මක කාබනික කෘෂිකර්මාන්ත වැඩපිළිවෙල සඳහා ජපානයේ කාබනික පොහොර නිෂ්පාදන ආයතනයක් විසින් සහයෝගය දැක්වීමට කැමැත්ත පළ කර තිබෙනවා.\nපළාත් සභා හා පළාත්පාලන රාජ්‍ය අමාත්‍ය රොෂාන් රණසිංහ විසින් ශිෂෝකා පළාතේ පූජි නගරයේ පිහිටි කාබනික නිෂ්පාදන කොම්පෝස්ට් ව්‍යාපෘතියක් අධ්‍යයනය කිරීමෙන් අනතුරුව සිදුකළ සාකච්ඡාවකින් පසුවයි ඔවුන් විසින් මෙලෙස කැමැත්ත පළ කර ඇත්තේ.\nඑම ආයතනය විසින් මෙරට කෘෂිකාර්මික වගාවන් සඳහා දැනුම සහ තාක්ෂණය මෙන්ම කාබනික පොහොර නිෂ්පාදනය සඳහා අවශ්‍ය සහය ලබාදීමට එකඟතාවද පළ කළ බව පළාත් සභා හා පළාත්පාලන රාජ්‍ය අමාත්‍යාංශය නිවේදනය කළා.",
       "URL": "https://www.hirunews.lk/278758/කාබනික-කෘෂිකර්මාන්ත-වැඩපිළිවෙලට-ජපානයේ-සහය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1777"
}