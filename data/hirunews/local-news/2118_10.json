{
       "Source": "hirunews",
       "Timestamp": "Monday, 01 March 2021 - 14:03",
       "Headline": "ශිෂ්‍යත්ව විභාග කඩඉම් ලකුණු පහළදමන ලෙසට ඉල්ලමින් පිරිසක් අද විරෝධතාවයක (වීඩියෝ)",
       "News Content": "ශිෂ්‍යත්ව විභාගයෙන් සමත් දරුවන් පාසල්වලට ඇතුල් කිරීමේ කඩඉම් ලකුණු පහළදමන ලෙසට ඉල්ලමින් දරුවන් සහ දෙමව්පියන් පිරිසක් අද විරෝධතාවයක නිරත වුණා.\nඒ කොළඹ විජයරාම මාවතේ පිහිටි අග්‍රාමාත්‍ය නිල නිවස අසලදී.\n2020 වර්ෂයේදී ශිෂ්‍යත්ව විභාගයට පෙනී සිට සමත්වූ දරුවන් සහ දෙමව්පියන් පිරිසක් කොළඹ විජයරාම මාවතේ පිහිටි අග්‍රාමාත්‍ය නිල නිවස අසළට රැස්වුණේ නිහඬ විරෝධතාවයක් සඳහායි.\nඒ විභාගය සමත් දරුවන්ට නව පාසලකට ඇතුළු කිරීමේදී නිකුත් කර ඇති කඩඉම් ලකුණු අඩු කරන ලෙස ඉල්ලමින්.\nපසුව එම ගැටලුව පිළිබඳව සාකච්ඡා කිරීමට විරෝධතාවයේ නියැලී සිටි දෙමව්පියන් පස් දෙනෙකුට අග්‍රාමාත්‍ය කාර්යාලය වෙත යාමට අවස්ථාව හිමිවුණා.\nමේ අතර ETI තැන්පත්කරුවන් පිරිසක් මහ බැංකුව අසළ නිහඬ විරෝධතාවයක නිරත වුණේ තම තැන්පතු මුදල් යළි ලබාදෙන ලෙස ඉල්ලමින්.\nපසුව එම පිරිසකට මහ බැංකු බලධාරීන් විසින් සාකච්ඡාවක් ලබාදුන්නා.\nමේ අතර උද්ඝෝෂණ මධ්‍යස්ථානයේ රණවිරුවන් පිරිසක් නිහඬ විරෝධතාවයක නිරතවූයේ තමන්ට හිමි විශ්‍රාම වැටුප ලබාදෙන ලෙස ඉල්ලමින්.",
       "URL": "https://www.hirunews.lk/263993/ශිෂ්‍යත්ව-විභාග-කඩඉම්-ලකුණු-පහළදමන-ලෙසට-ඉල්ලමින්-පිරිසක්-අද-විරෝධතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2118"
}