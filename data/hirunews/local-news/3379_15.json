{
       "Source": "hirunews",
       "Timestamp": "Sunday, 28 April 2019 - 18:25",
       "Headline": "\"ෆානී\" ඉදිරි පැය 12 තුළ චණ්ඩ සුළි කුණාටුවක් වෙයි",
       "News Content": "‘ෆානී’ සුළි කුණාටුව ඉදිරි පැය 12 තුළ දී චණ්ඩ සුළි කුණාටුවක් දක්වා වර්ධනය වේ යැයි අනුමාන කරන බව කාලගුණ විද්‍යා දෙපාර්තමේන්තුව පවසනවා.\nමේ හේතුවෙන් හෙට (29) සිට මැයි  මස 01 වනදා දක්වා වැසි සහ සුළං තත්ත්වයේ වැඩි වීමක් අපේක්ෂා කරන බවයි එම දෙපාර්තමේන්තුව කියා සිටියේ.\nමේ අතර, නාය යාමේ අවදානමක් නිසා බලංගොඩ - පෙට්ටිගල වතුයායේ පවුල් 23කට අයත් පුද්ගලයින් 73 දෙනෙකු ඉවත් කර තිබෙනවා.\nබලංගොඩ ප්‍රාදේශීය ලේකම් හේමන්ත බණ්ඩාර හිරු ප්‍රවෘත්ති අංශයට ප්‍රකාශ කළේ ඔවුන් මේ වන විට පෙට්ටිගල විද්‍යාල ක්‍රිඩාංගණයේ රඳවා සිටින බවයි.",
       "URL": "https://www.hirunews.lk/215349/ෆානී-ඉදිරි-පැය-12-තුළ-චණ්ඩ-සුළි-කුණාටුවක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3379"
}