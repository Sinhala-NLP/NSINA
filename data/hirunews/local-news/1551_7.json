{
       "Source": "hirunews",
       "Timestamp": "Friday, 19 November 2021 - 15:12",
       "Headline": "කැබිනට් මණ්ඩලය තහනම් කරන ලෙස ඉල්ලා පෙත්සමක්",
       "News Content": "ජනාධිපතිවරයා විසින් වත්මන් අමාත්‍ය මණ්ඩලය පත් කර ඇති ආකාරය නීතිවිරෝධී යැයි ප්‍රකාශ කරමින් එහි ක්‍රියාකාරිත්වය අත්හිටුවීමේ තහනම් නියෝගයක් නිකුත් කරන ලෙස ඉල්ලා ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කෙරුණා.\nඑය ඉදිරිපත් කර ඇත්තේ වෘත්තීකයින්ගේ ජාතික පෙරමුණේ ලේකම් ඉංජිනේරු කපිල රේණුක පෙරේරා විසින්.\nවත්මන් අමාත්‍ය මණ්ඩලය සාමාජිකයින් හා රාජ්‍ය අමාත්‍යවරුන්, පත් කර තිබෙන ආකාරය ආණ්ඩුක්‍රම ව්‍යවස්ථාවේ 47 - 1 - අ සහ ආ ව්‍යවස්ථාවට පටහැනි බව පෙත්සම්කරු ප්‍රකාශ කරනවා.\nපෙත්සමේ වගඋත්තරකරුවන් ලෙස අමාත්‍ය මණ්ඩලය, සියලුම රාජ්‍ය අමාත්‍යවරුන්, ජනාධිපති ලෙක්ම්වරයා, මුදල් අමාත්‍යාංශ ලේකම්වරයා ඇතුළු 82 දෙනෙකු නම් කර ඇති අතර, පෙත්සම්කරු සඳහන් කර ඇත්තේ ව්‍යවස්ථා සීමාවන් ඉක්මවා කැබිනට් අමාත්‍යවරුන් දෙදෙනෙකු සහ රාජ්‍ය අමාත්‍යවරුන් 4 දෙනෙකු පත් කර ඇති බවයි.",
       "URL": "https://www.hirunews.lk/288544/කැබිනට්-මණ්ඩලය-තහනම්-කරන-ලෙස-ඉල්ලා-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=1551"
}