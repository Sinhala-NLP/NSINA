{
       "Source": "hirunews",
       "Timestamp": "Friday, 28 August 2020 - 13:03",
       "Headline": "තවත් පුද්ගලයින් 308ක් නිරෝධායන කටයුතු අවසන් කර අද පිටව යයි",
       "News Content": "ත්‍රිවිධ හමුදාව විසින් පවත්වාගෙන යනු ලබන නිරෝධායන මධ්‍යස්ථාන තුළින් පුද්ගලයින් 308 දෙනෙකු නිරෝධායන කටයුතු අවසන් කර අද (28) දිනය තුළදී නිවෙස් වෙත පිටත්ව යාමට නියමිතයි.\nමේ වනවිට පුද්ගලයින් 33,695 දෙනෙකු නිරෝධායන කටයුතු අවසන් කර නිවෙස් වෙත පිටව ගොස් ඇති බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළේ.\nතවදුරටත් නිරෝධායන මධ්‍යස්ථාන 69ක නිරෝධායනයට ලක්වන පුද්ගලයින්ගේ සංඛ්‍යාව 7,122 ක්. පී.සී.ආර්. පරීක්ෂණ 2110 ක් ඊයේ (27) දිනය තුළ සිදුකර ඇති අතර, මේ වනවිට ශ්‍රී ලංකාව තුළ පී.සී.ආර්. පරීක්ෂණ දෙලක්ෂ 19,162 සිදුකර තිබෙනවා.\nමෙරටින් කොරෝනා ආසාදිතයින් 2,986 දෙනෙකු වාර්තා වන අතර, ඉන් 2,830 දෙනෙකු සම්පූර්ණයෙන්ම සුවය ලබා මේ වනවිට නිවෙස් වෙත පිටව ගොස් ඇති බවයි වසංගත රෝග විද්‍යා අංශය සඳහන් කළේ.\nතවදුරටත් රෝහල්ගතව ප්‍රතිකාර ලබන්නේ ආසාදිතයින් 144 දෙනෙකු පමණයි.",
       "URL": "https://www.hirunews.lk/248834/තවත්-පුද්ගලයින්-308ක්-නිරෝධායන-කටයුතු-අවසන්-කර-අද-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=2492"
}