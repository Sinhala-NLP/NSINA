{
       "Source": "hirunews",
       "Timestamp": "Thursday, 27 July 2023 - 10:36",
       "Headline": "බැංකු කාඩ්පත් සොරකම් කළ PC අත්අඩංගුවට",
       "News Content": "ATM කාඩ් පතක් සොරකම් කර මුදල් ලබාගත් පොලිස් කොස්තාපල්වරයෙකු මහනුවර පොලීසිය විසින් අත්අඩංගුවට ගෙන තිබෙනවා.\nමහනුවර දළදා මාලිගාව පොලිස් ස්ථානයේ සේවය කරන පොලිස් කොස්තාපල්වරයකු මෙලෙස අත්අඩංගුවට ගෙන ඇති බව පොලීසිය පවසයි.එම පොලිස් ස්ථානයේම සේවය කරන පොලිස් කොස්තාපල්වරයෙකුගේ බැංකු කාඩ්පතක් සොරකම් කර එමගින් රුපියල් 105000 මුදලක් පොලිස් කොස්තාපල්වරයා විසින් ලබාගෙන ඇති බව විමර්ශනවලදී හෙළිවී තිබෙනවා.\nමහනුවර පොලිසිය විසින් විමර්ශන කර සැකකාර පොලිස් කොස්තාපල්වරයා සතුව තිබී රුපියල් 75,000 ක මුදලක් සොයාගත්  බව පොලිසිය පවසයි.\nඅත්අඩංගුවට  ගත් පොලිස් කොස්තාපල්වරයා අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/342676/බැංකු-කාඩ්පත්-සොරකම්-කළ-pc-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=148"
}