{
       "Source": "hirunews",
       "Timestamp": "Monday, 05 April 2021 - 15:05",
       "Headline": "ඔක්ස්ෆර්ඩ් ඇස්ට්‍රාසෙනෙකා එන්නතේ දෙවන මාත්‍රාව අප්‍රේල් 19 සිට",
       "News Content": "ඔක්ස්ෆර්ඩ් ඇස්ට්‍රාසෙනෙකා ( Oxford AstraZeneca Vaccine ) එන්නතේ දෙවන මාත්‍රාව අප්‍රේල් 19 සිට ලබාදීම ආරම්භ කරන බව ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන රාජ්‍ය අමාත්‍ය වෛද්‍ය සුදර්ශනී ප්‍රනාන්දුපුල්ලේ පවසනවා.\nමේ වනවිටත් දෙවන මාත්‍රාවට අදාල එන්නත් 300,000 ක පමණ තොගයක් වෙන්කොට ඇති බවත් එම ප්‍රමාණය  අප්‍රෙල් 19 සිට ජුනි 30 දක්වා ලබා දීමට කටයුතු කරන බවත් ඇය වැඩිදුරටත් සඳහන් කළා.\nමෙම වැඩපිළිවෙල ක්‍රියාත්මක වන අතරතුර දෙවන මාත්‍රාවට අදාල ඉතිරි එන්නත් තොගය ලබාදීමට කටයුතු කරන බවත් රාජ්‍ය අමාත්‍යවරිය වැඩිදුරටත් කියා සිටියා.\nරාජ්‍ය අමාත්‍යවරිය මේ බව ප්‍රකාශ කළේ පාර්ලිමේන්තු මන්ත්‍රී ගයන්ත කරුණාතිලක මහතා ඔක්ස්ෆර්ඩ් ඇස්ට්‍රාසෙනෙකා එන්නතේ දෙවන මාත්‍රාව ලබාදීම සම්බන්ධයෙන් පාර්ලිමේන්තුවේදී යොමුකළ ප්‍රශ්නයකට පිළිතුරු දෙමින්.\nමෙහිදී රාජ්‍ය අමාත්‍යවරිය මෙසේද පැවසීය,පළමු මාත්‍රාව අපි ජනවාරි 29 වෙනිද දෙන්න පටන් ගන්නකොට දෙවනි මාත්‍රාව දෙන්න තිබුණෙ සති 4 කින නමුත්  මෙම දෙවන මාත්‍රාව සති 10ක් 12ක් කල්දාන්න පුලුවන් කියල ලැබුණු  විද්‍යාත්මක තොරතුරු අනුව අපි අප්‍රෙල් 19 සිට දෙවන මාත්‍රාව දෙන්න කටයුතු කරනවා. ඒ නිසා දෙවන මාත්‍රාව ලබාදීම ගැන ගැටලුවක් නෑ.",
       "URL": "https://www.hirunews.lk/267576/ඔක්ස්ෆර්ඩ්-ඇස්ට්‍රාසෙනෙකා-එන්නතේ-දෙවන-මාත්‍රාව-අප්‍රේල්-19-සිට",
       "Category": "Local News",
       "Parent URL": "https://www.hirunews.lk/local-news.php?pageID=2040"
}