{
       "Source": "hirunews",
       "Timestamp": "Thursday, 17 November 2022 - 19:29",
       "Headline": "ඉහළ ගිය අභ්‍යාස පොත් සහ පාසල් උපකරණ මිළ මැතිසබයට (වීඩියෝ)",
       "News Content": "වෙළඳපළේ අභ්‍යාස පොත් සහ පාසල් උපකරණවල මිල ගණන් ඉහළගොස් ඇති බව වාර්තා වනවා.\nඇතැමුන් පෙන්වා දෙන්නේ විදේශ විනිමය හිඟය සහ සෙස් බදු ඉහළ නැංවීම හේතුවෙන් මෙලෙස ඒවායේ මිල ගණන් ඉහළ ගොස් ඇති බවයි.\nපාසල් අභ්‍යාස පොත් සහ පාසල් උපකරණවල මිල ගණන් ඉහළ යාම සම්බන්ධයෙන් දෙමාපියන් කිහිපදෙනෙකු සහ වෙළදුන් මෙලෙස අදහස් පළකලා.\nඑසේම විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල ද අද පාර්ලිමේන්තුවේදී කියා සිටියේ පාසල් උපකරණවල මිල ගණන් සියයට 300කින් පමණ ඉහළ ගොස් ඇති බවයි.\nඅභ්‍යාස පොත් මිල දෙමාපියන්ට දැරිය නොහැකි මට්ටමක පවතින බව කාන්තා හා ළමා කටයුතු රාජ්‍ය ඇමතිනී ගීතා කුමාරසිංහ ද පාර්ලිමේන්තුවේදී සඳහන් කළා.",
       "URL": "https://www.hirunews.lk/320644/ඉහළ-ගිය-අභ්‍යාස-පොත්-සහ-පාසල්-උපකරණ-මිළ-මැතිසබයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=727"
}