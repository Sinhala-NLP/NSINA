{
       "Source": "hirunews",
       "Timestamp": "Thursday, 14 April 2022 - 16:27",
       "Headline": "ශ්‍රී ලංකාවේ විදෙස් ණය පියවීමේ සැලැස්මකට අයි.එම්.එෆ්. සහාය",
       "News Content": "විදේශ ණය ගෙවීම් තාවකාලිකව අත්හිටුවීමට ශ්‍රී ලංකාව ගෙන ඇති තීරණයේ විශේෂිත බලපෑම් සම්බන්ධයෙන් ඇගයීමක් සිදු කරන බව ජාත්‍යන්තර මූල්‍ය අරමුදල පවසනවා.\nකෙසේ නමුත්, ණය හිමියන් සමඟ ගෙවීම් සැලසුමකට යෑම සම්බන්ධයෙන් තම සහය පළ වන බවයි එමඟින් සඳහන් කළේ.\nශ්‍රී ලංකාවේ අයි.එම්.එෆ් දූත කණ්ඩායමේ ප්‍රධානී මසාහිරෝ නොසාකි කියා සිටියේ මෙරට මූල්‍ය ප්‍රයත්නයන් සහ සාර්ව ආර්ථික ප්‍රතිපත්ති සැකසුම් පමණක් ණය තිරසරභාවය ඇති කිරීමට ප්‍රමාණවත් නොවන බවයි.\nමේ නිසා ශ්‍රී ලංකාව ණය හිමියන් සමග සහයෝගිතා සංවාදයකට එළඹීමේ පියවරට මූල්‍ය අරමුදල සහය වන බව ඔහු කියා සිටියා.\nමෙරට සමස්ත විදේශ ණය ඩොලර් බිලියන 51 ක් පමණ වන බව සඳහන්.",
       "URL": "https://www.hirunews.lk/301955/ශ්‍රී-ලංකාවේ-විදෙස්-ණය-පියවීමේ-සැලැස්මකට-අයි-එම්-එෆ්-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1230"
}