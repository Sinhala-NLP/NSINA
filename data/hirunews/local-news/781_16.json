{
       "Source": "hirunews",
       "Timestamp": "Tuesday, 25 October 2022 - 7:02",
       "Headline": "ත්‍රිරෝද රථ සඳහා පළමු කිලෝමීටර් ගාස්තුව රුපියල් 20කින් පහළට",
       "News Content": "බස් සහ පාසල් වෑන් රථ සඳහා ද ලබාදෙන ඉන්ධන කෝටාව වැඩි කිරීමට ඉදිරියේ දී පියවර ගන්නා බව ජාතික ආරක්ෂාව පිළිබඳව ජනාධිපති ජ්‍යේෂඨ උපදේශක සහ ජනාධිපති කාර්ය මණ්ඩල ප්‍රධානී සාගල රත්නායක පවසනවා.\nඔහු මේ බව ප්‍රකාශ කළේ, වෘත්තීමය ත්‍රීරෝද රථ සංගම් සමඟ ජනාධිපති කාර්යාලයේ ඊයේ (24) පැවති සාකච්ඡාවට එක්වෙමින්.\nඑහි දී වෘත්තීමය ත්‍රීරෝද රථ සඳහා ලබාදෙන ඉන්ධන කෝටාව දෙගුණ කිරීමට ද පියවර ගැනුණා.\nකිව්.ආර් ක්‍රමවේදය යටතේ වෘත්තීමය ත්‍රිරෝද රථ සඳහා ලබා දී තිබූ ඉන්ධන කෝටාව දෙගුණ කිරීමට ගෙන ඇති තීරණයත් සමඟ කිලෝමීටරයක් සඳහා අය කරන ගාස්තුව රුපියල් 20කින් පහත දැමීමට පියවර ගන්නා බව සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමය පවසනවා.",
       "URL": "https://www.hirunews.lk/318740/ත්‍රිරෝද-රථ-සඳහා-පළමු-කිලෝමීටර්-ගාස්තුව-රුපියල්-20කින්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=781"
}