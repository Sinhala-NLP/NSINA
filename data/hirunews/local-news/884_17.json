{
       "Source": "hirunews",
       "Timestamp": "Wednesday, 07 September 2022 - 19:01",
       "Headline": "කාසියේ වාසිය දිනූ පාකිස්ථානය පන්දු රැකීමට තීරණය කරයි",
       "News Content": "ආසියානු කුසලාන විස්සයි විස්ස තරගාවලියේ සුපිරි කණ්ඩායම් හතර නියෝජනය වන තවත් තීරණාත්මක තරගයක් අද රාත්‍රී 7.30 ට ආරම්භ වීමට නියමිතයි.\nඒ පාකිස්ථාන කණ්ඩායම සහ ඇෆ්ගනිස්ථාන කණ්ඩායම අතරයි.\nමෙම තරගයේ කාසියේ වාසිය දිනූ පාස්කිස්ථානය කණ්ඩායම තීරණය කළේ පහරදීමේ අවස්ථාව ඇෆ්ගනිස්ථානයට ලබාදීමටයි.\nමෙවර ආසියානු කුසලාන තරගාවලියේදී ඇෆ්ගනිස්ථානය සහ පාකිස්ථානය හමුවන්නේ පළමු වතාවටයි.\nඅද පැවැත්වෙන තරගයෙන් පාකිස්ථානය ජයගත හොත් ශ්‍රී ලංකාව සහ පාකිස්ථානය ලබන ඉරිදා පැවැත්වෙන ආසියානු කුසලානයේ අවසන් මහා තරගය සදහා කල්වේලා ඇතිවම සුදුසුකම් ලබා ගන්නවා.\nඉන්දීය කණ්ඩායමට අවසන් මහා තරගයට පිවිසෙන්නට හැකිවන්නේ පාකිස්ථානය ඔවුන් සහභාගී වන තරග දෙකම පරාජය වී ඇෆ්ගනිස්ථානය සමග තිබෙන තරගය ඉන්දියාව ඉහළ දළ ලකුණු ලබා ගැනීමේ වේගයකින් ජයගතහොත් පමණයි.",
       "URL": "https://www.hirunews.lk/314804/කාසියේ-වාසිය-දිනූ-පාකිස්ථානය-පන්දු-රැකීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=884"
}