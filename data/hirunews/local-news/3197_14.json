{
       "Source": "hirunews",
       "Timestamp": "Thursday, 15 August 2019 - 13:40",
       "Headline": "රිදීමාලියද්දේදි ගොඩනැගිල්ලකින් ඇදවැටී ඉන්දියානු ඉංජිනේරුවරයෙකු මරුට",
       "News Content": "රිදීමාලියද්ද - ලොග්ගල්ලාඔය ප්‍රදේශයේ පෞද්ගලික විදුලි උත්පාදන ආයතනයක සිදුවූ අනතුරකින් ඉන්දීය ජාතික ටර්බයින ඉංජිනේරු උපදේශකයෙකු ජීවිතක්ෂයට පත්ව තිබෙනවා.\nඊයේ පස්වරුවේ අදාළ ආයතනයට අලූතින් ගෙන ආ ටර්බයිනයක් සවිකිරීමට යාමේදී ඔහු අඩි 15 ක පමණ උසකින් ඇද වැටී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමෙලෙස මියගොස් ඇත්තේ ඉන්දියාවේ - බැංගලෝරයේ පදිංචිව සිටි 55 හැවිරිදි වෙංකට් රාමයියා රෙඞ්ප්පා නැමති ඉන්දීය ජාතිකයායි.\nමොහු අදාළ පෞද්ගලික විදුලි උත්පාදන ආයතනයේ සේවයට පැමිණ ඇත්තේ මෙම වසරේ ජූනි මස 16 වනදා වන අතර, අනතුර සම්බන්ධයෙන් මේ වනවිට ඉන්දීය මහ කොමසාරිස් කාර්යාලය දැනුවත් කර ඇති බවද පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/222289/රිදීමාලියද්දේදි-ගොඩනැගිල්ලකින්-ඇදවැටී-ඉන්දියානු-ඉංජිනේරුවරයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3197"
}