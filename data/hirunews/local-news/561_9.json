{
       "Source": "hirunews",
       "Timestamp": "Friday, 03 February 2023 - 8:25",
       "Headline": "ඇමරිකානු සහකාර රාජ්‍ය ලේකම්වරියගේ ප්‍රකාශයට චීනයෙන් පිළිතුරු (වීඩියෝ)",
       "News Content": "දිවයිනට පැමිණ සිටින ඇමරිකානු රාජ්‍ය දෙපාර්තමේන්තුවේ දේශපාලන කටයුතු පිළිබඳ සහකාර රාජ්‍ය ලේකම් වික්ටෝරියා නියුලන්ඩ්, ශ්‍රී ලංකාව සම්බන්ධයෙන් කළ ප්‍රකාශය ප්‍රතික්ෂේප කරන බව චීන විදේශ අමාත්‍යාංශය පවසනවා.\nපසුගියදා පැවති මාධ්‍ය හමුවක දී ඇය සඳහන් කළේ, චීනයෙන් මෙරට ණය ප්‍රතිව්‍යුහගත කර කිරීම සඳහා ලද යෝජනා ප්‍රමාණවත් නොවන බවයි.\nකෙසේ වෙතත් ශ්‍රී ලංකාවට මෙම අසීරු මොහොතේ ලබාදිය හැකි උපරිම දායකත්වය චීනය විසින් ලබා දී ඇති බව එරට විදේශ අමාත්‍යාංශයේ ප්‍රකාශක මාඕ නිං සඳහන් කළා.\nචීන එක්සිම් බැංකුව ලිඛිත ව ශ්‍රී ලංකාවේ ණය ස්ථාවරත්වය වෙනුවෙන් ලබාදිය හැකි සහනය දැනුම් දී ඇති අතර, ලක් රජය ඊට ස්තූතිය ද පළ කර තිබෙනවා.\nතවදුරටත් ශ්‍රී ලංකාවට අවශ්‍ය සහයෝගය ලබාදීමට චීනය උනන්දුවෙන් පසු වන බව ද එරට විදේශ අමාත්‍යාංශ ප්‍රකාශකයා සඳහන් කළා.\nකෙසේ වෙතත් ඇමරිකානු රාජ්‍ය නියෝජිතවරිය පවසන පරිදි ශ්‍රී ලංකාව නොසළකා හැරීමක් මෙහි දී සිදු කර නොමැති බව යි ඔහු වැඩිදුරටත් ප්‍රකාශ කර ඇත්තේ.",
       "URL": "https://www.hirunews.lk/326551/ඇමරිකානු-සහකාර-රාජ්‍ය-ලේකම්වරියගේ-ප්‍රකාශයට-චීනයෙන්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=561"
}