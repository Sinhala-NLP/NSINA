{
       "Source": "hirunews",
       "Timestamp": "Tuesday, 21 December 2021 - 12:39",
       "Headline": "ලංකා ඛනිජ තෙල් නීතිගත සංස්ථා තොග ගබඩා පර්‍යන්තයේ සභාපති ඉල්ලා අස් වෙයි (වීඩියෝ)",
       "News Content": "ලංකා ඛනිජ තෙල් නීතිගත සංස්ථා තොග ගබඩා පර්‍යන්තයේ සභාපති උවයිස් මොහොමඩ් එම තනතු‍රෙන් ඉල්ලා අස් වී ඇති බව වාර්තා වනවා.\nමේ අතර, ඊයේ විෂය භාර උදය ගම්මන්පිල සභාපතිවරයාට සිය තනතුරෙන් ඉල්ලා අස් වෙන ලෙස නියෝග කළා.\nමීට හේතු වූ කාරණාව ලෙස ලංකා ඛනිජ තෙල් තොග ගබඩා පර්‍යන්තය යටතේ පාලනය වන සපුගස්කන්ද තෙල් පිරිපහදුවේ පරිපාලන අක්‍රමිකතා බව යි වාර්තා වන්නේ.\nසති තුනකට අධික කාලයක්  වසා දමා තිබූ සපුගස්කන්ද පිරිපහදුව මීට සති දෙකකට පමණ පෙර නැවත ක්‍රියාත්මක තත්ත්වයට ගෙන ආ බවත් බොරතෙල් ලබාගැනීමේ ප්‍රමාදයක් හේතුවෙන් නැවතත් එය ක්‍රියා විරහිත තත්ත්වයට පත් විය හැකි බවටත් ඊයේ දිනයේ දී වෘත්තීය සමිති ක්‍රියාකාරින්ගෙන් චෝදනා එල්ල වුණා.\nඅභ්‍යන්තර ආරංචි මාර්ග සඳහන් කරන්නේ, මෙම තත්ත්වය සම්බන්ධයෙන් අමාත්‍යවරයා දැනුවත් නො කිරීම හේතුවෙන් ඔහු බරපතළ ලෙස සභාපතිවරයාට දෝෂාරෝපණය කළ හැකි බව යි.",
       "URL": "https://www.hirunews.lk/291702/ලංකා-ඛනිජ-තෙල්-නීතිගත-සංස්ථා-තොග-ගබඩා-පර්‍යන්තයේ-සභාපති-ඉල්ලා-අස්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1479"
}