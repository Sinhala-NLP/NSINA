{
       "Source": "hirunews",
       "Timestamp": "Sunday, 02 August 2020 - 10:41",
       "Headline": "වරාය වෘත්ති සමිති සහ අග්‍රාමාත්‍යවරයා අතර සාකච්ඡාව සාර්ථකයි - වර්ජනය ගැන අවසන් තීරණය අද (වීඩියෝ)",
       "News Content": "අග්‍රාමාත්‍ය මහින්ද රාජපක්ෂ සමඟ වීරකැටිය කාල්ටන් නිවසේදී අද උදෑසන පැවති සාකච්ඡාව සාර්ථක ලෙස අවසන් වූ බව වරාය වෘත්තිය සමිති ප්‍රකාශ කළා.\nඔවුන් මෙම සාකච්ඡාවට එළඹුණේ කොළඹ වරායේ නැගෙනහිර පර්යන්තය සම්බන්ධයෙන් වෘත්තිය ක්‍රියාමාර්ගයකට එළඹ සිටියදියි.\nඒ අනුව සිය වර්ජන ක්‍රියාමාර්ගය සම්බන්ධයෙන් අවසන් තීරණය වෘත්තිය සමිති අතර සාකච්ඡාවකින් අනතුරුව අද දිනය තුළ ප්‍රකාශයට පත් කරන බවයි කොළඹ වරායේ වානිජ කර්මාන්ත සහ සේවා ප්‍රගතිශීලී සේවක සංගමයේ ලේකම් ශ්‍යාමල් සුමනරත්න කියා සිටියේ.",
       "URL": "https://www.hirunews.lk/246963/වරාය-වෘත්ති-සමිති-සහ-අග්‍රාමාත්‍යවරයා-අතර-සාකච්ඡාව-සාර්ථකයි-වර්ජනය-ගැන-අවසන්-තීරණය-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2544"
}