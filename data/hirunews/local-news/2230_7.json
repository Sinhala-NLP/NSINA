{
       "Source": "hirunews",
       "Timestamp": "Wednesday, 06 January 2021 - 12:55",
       "Headline": "මහර ප්‍රාදේශීය සභා සභාපතිනියටත් කොරෝනා",
       "News Content": "මහර ප්‍රාදේශීය සභාවේ සභාපතිවරිය සහ ඇගේ දරු දෙදෙනා කොරෝනා ආසාදිතයින් බවට තහවුරු වී තිබෙනවා.\nඇයගේ නිවසේ සේවය කරන කාන්තාවක පසුගිය දිනක අනුරාධපුරයේ පිහිටි තම නිවස බලා කොළඹින් පිටත්ව යන අවස්ථාවේ දංඕවිට ප්‍රදේශයේදී සිදුකළ රැපිඞ් ඇන්ටිජන් පරීක්ෂණයකදී ඇයට වෛරසය ආසාදිත බවට හඳුනාගෙන ඇති බවයි සෞඛ්‍ය අංශ සඳහන් කළේ.\nඒ අනුව අදාළ කාන්තාව සේවය කරන මහර ප්‍රාදේශීය සභාවේ සභාපතිවරියගේ නිවසේ සාමාජිකයන්ට සිදුකළ පී.සී.ආර්. පරීක්ෂණයේදී සභාපතිවරියට සහ දරු දෙදෙනාට කොරෝනා ආසාදනය වී ඇති බවට අනාවරණ වී තිබෙනවා.",
       "URL": "https://www.hirunews.lk/258966/මහර-ප්‍රාදේශීය-සභා-සභාපතිනියටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2230"
}