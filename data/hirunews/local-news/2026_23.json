{
       "Source": "hirunews",
       "Timestamp": "Sunday, 11 April 2021 - 15:39",
       "Headline": "දක්ෂිණ අධිවේගයේ වැඩ දැමූ, තරුණයින්ට වැඩ වරදී (වීඩියෝ)",
       "News Content": "සමාජ මාධ්‍ය ඔස්සේ සංසරණය වන කඩවත සිට මාතර දක්වා දක්ෂිණ අධිවේගී මාර්ගයේ අනාරක්ෂිතව ධාවනය කරන මෝටර් රථයක් සම්බන්ධයෙන් පොලීසිය විශේෂ විමර්ශනයක් ආරම්භ කර තිබෙනවා.\nලා නිල් පැහැති අදාළ මෝටර් රථයේ ගමන් ගන්නා තරුණයින් 4 දෙනෙකු එහි වීදුරු පහත් කොට ශරීරය රථයෙන් පිටතට සිටින සේ වාඩිවී අනාරක්ෂිතව ගමන් කරන අකාරය සමාජ මාධ්‍ය ඔස්සේ සංසරණය වන ඡායාරූප හා වීඩියෝවල දැක්වෙනවා.\nඅපරීක්ෂාකාරීව ධාවනය වූ මෝටර් රථය සම්බන්ධයෙන් පැමිණිල්ලක් මහාමාර්ග අමාත්‍ය ජොන්ස්ටන් ප්‍රනාන්දු වෙත ද ලැබී ඇති අතර,  ඒ අනුව ඔවුන්ට විරුද්ධව නීතිය ක්‍රියාත්මක කරන ලෙස අමාත්‍යවරයා පොලීසියට උපදෙස් ලබාදුන් බවයි මහාමාර්ග අමාත්‍යාංශය සඳහන් කළේ.",
       "URL": "https://www.hirunews.lk/268166/දක්ෂිණ-අධිවේගයේ-වැඩ-දැමූ-තරුණයින්ට-වැඩ-වරදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2026"
}