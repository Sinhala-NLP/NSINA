{
       "Source": "hirunews",
       "Timestamp": "Monday, 01 February 2021 - 14:53",
       "Headline": "මස්කෙලියේ එකම පවුලේ මව, පියා සහ පුතාට කොරෝනා",
       "News Content": "මස්කෙලිය, ස්තැස්පි වතු යායේ එකම පවුලේ මව, පියා සහ පුතාට කොරෝනා ආසාදනය වී ඇති බව මස්කෙලිය සෞඛ්‍ය වෛද්‍ය නිලධාරි කාර්යාලය පවසනවා.\nඒ අනුව, කොරෝනා ආසාදනය වූ පුතු ඉගෙනුම ලබන මස්කෙලිය දෙමළ මහා විද්‍යාලය වසා දැමීමට කටයුතු කර ඇති බවයි මස්කෙලිය සෞඛ්‍ය වෛද්‍ය නිලධාරී ඩී.චන්ද්‍රරාජන් සදහන් කළේ.\nඑමෙන්ම කොරෝනා අසාදනය වු සිසුවාගේ මව නොර්වුඩ් ප්‍රදේශයේ ඇඟලුම් කර්මාන්තශාලාවක සේවය කරන අතර එහි සේවක සේවිකාවන් 35 දෙනෙකු ස්වයං නිරෝධායනයට යොමු කිරීමටයි කටයුතු කර ඇත්තේ.\nමස්කෙලිය ස්තැස්පි වතු යායේ කොරෝනා ආසාදනය වූ එකම පවුලේ තුන්දෙනාගේ නිවසට කොළඹ ප්‍රදේශයේ සිට පුද්ගලයෙකු පැමිණ ඇති බවට  අනාවරණය වී ඇති බව ද මස්කෙලිය සෞඛ්‍ය වෛද්‍ය නිලධාරිවරයා වැඩිදුරටත් ප්‍රකාශ කළා.",
       "URL": "https://www.hirunews.lk/261336/මස්කෙලියේ-එකම-පවුලේ-මව-පියා-සහ-පුතාට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2176"
}