{
       "Source": "hirunews",
       "Timestamp": "Wednesday, 24 March 2021 - 8:14",
       "Headline": "බාල පොල්තෙල් සොයා අද සිට වැටලීම්",
       "News Content": "දිවයින පුරා වෙළඳසැල් වල ඇති පොල්තෙල් පරීක්ෂා කිරීමේ කටයුතු අද සිට ආරම්භ කරන බව පාරිභෝගික කටයුතු පිළිබඳ අධිකාරිය පවසනවා.\nආනයනය කළ මිනිස් පරිභෝජනයට නුසුදුසු පිරිපහදු නොකළ පොල්තෙල් සහ ෆාම් තෙල් තොගයක් වෙළඳපොලට නිකුත් වී ඇති බව කියන සිද්ධිය සම්බන්ධයෙන් හිරු ප්‍රවෘත්ති අංශය කළ විමසීමකට ප්‍රතිචාර දක්වමිනුයි එහි සභාපති විශ්‍රාමික මේජර් ජෙනරාල් ශාන්ත දිසානායක මේ බව සඳහන් කළේ.\nමේ අතර ආනයනය කළ මිනිස් පරිභෝජනයට නුසුදුසු පිරිපහදු නොකළ පොල්තෙල් සහ ෆාම් තෙල් තොගයක් ප්‍රතිඅපනයනය කිරීමට උපදෙස් ලබාදුන් බව සෞඛ්‍ය අමාත්‍යාංශයේ ආහාර ආරක්ෂණ අංශය ප්‍රකාශ කළා.\nකෙසේ වෙතත් දඹුල්ලේ ඊයේ මාධ්‍ය හමුවක් පවත්වමින් සමස්ත ලංකා පාරම්පරික පොල්තෙල් නිෂ්පාදකවරුන්ගේ සංගමයේ ප්‍රධාන කැදවුම්කරු බුද්ධික ද සිල්වා කියා සිටියේ අදාළ පොල්තෙල් වෙළඳපොලට ඇතුලුවී ඇති බවයි.",
       "URL": "https://www.hirunews.lk/266339/බාල-පොල්තෙල්-සොයා-අද-සිට-වැටලීම්",
       "Category": "Local News",
       "Parent URL": "https://www.hirunews.lk/local-news.php?pageID=2067"
}