{
       "Source": "hirunews",
       "Timestamp": "Wednesday, 24 May 2023 - 9:56",
       "Headline": "ගුරුවරයෙකුට පහර දුන් පාසල් සිසුන් 05 දෙනෙකු අත්අඩංගුවට",
       "News Content": "පුත්තලම ප්‍රදේශයේ පාසලක ගුරුවරයෙකුට පහර දීමේ සිද්ධියක් සම්බන්ධයෙන් එම පාසලේ සිසුන් 5 දෙනෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ, මෙවර සාමාන්‍ය පෙළ විභාගයට පෙනී සිටීමට නියමිත සිසුන් පිරිසක් බවයි වාර්තා වන්නේ.\nමොවුන් ඊයේ(23) පාසලට පැමිණ අවස්ථාවේ විනය භර ආචාර්යවරයා පාසලට උචිත අයුරින් පැමිණෙන ලෙස සිසුන්ට අවවාද කර තිබෙනවා.\nපසුව එදින පස්වරුවේ සිසුන් ගුරුවරයාගේ නිවසට ගොස් මෙලෙස පහර දී ඇති බවයි පොලිසිය සඳහන් කළේ.\nසිද්ධිය සම්බන්ධ තවත් සිසුන් පිරිසක් සොයා විමර්ශන ක්‍රියාත්මකයි.",
       "URL": "https://www.hirunews.lk/336065/ගුරුවරයෙකුට-පහර-දුන්-පාසල්-සිසුන්-05-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=321"
}