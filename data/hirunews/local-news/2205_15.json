{
       "Source": "hirunews",
       "Timestamp": "Monday, 18 January 2021 - 8:15",
       "Headline": "රාගම රෝහලේ හෙදියන් දෙදෙනෙකුටත් කොරෝනා",
       "News Content": "රාගම රෝහලේ හෙදියන් දෙදෙනෙකුට කොරෝනා ආසාදනය වී ඇති වට තහවුරු වීමත් සමග එම රෝහලේ එක් වාට්ටුවක් තාවකාලිකව වසා දමා තිබෙනවා.\nමේ අතර, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන කොළඹ ඊයේ (17) පැවති මාධ්‍ය හමුවකට එක්වෙමින් සදහන් කළේ නිසි පරිදි සෞඛ්‍ය උපදෙස් සහ නිරෝධායනය නීති අනුගමනය නොකරන වෙළදසැල් සහ ආයතනවලට එරෙහිව නීතිමය පියවර ගන්නා බවයි.\nඑසේම කොරෝනා වෛරසයේ ව්‍යාප්තිය හේතුවෙන් තාවකාලිකව ධාවනය නතර කර තිබූ දුර ගමන් දුම්රිය සේවා අද (18) සිට ධාවනයට එක් කිරීමට දුම්රිය දෙපාර්තමේන්තුව පියවර ගෙන තිබෙනවා.",
       "URL": "https://www.hirunews.lk/259982/රාගම-රෝහලේ-හෙදියන්-දෙදෙනෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2205"
}