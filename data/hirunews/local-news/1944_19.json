{
       "Source": "hirunews",
       "Timestamp": "Tuesday, 18 May 2021 - 20:22",
       "Headline": "විජයග්‍රහණයේ දොළොස් වන වසර සැමරුම (වීඩියෝ)",
       "News Content": "අද මැයි 18 වැනිදා\nමීට දොළොස් වසරකට පෙර කුරිරු කොටි ත්‍රස්තවාදය මව් බිමින් සඳහටම අතුගා දමන්නට වීරෝදාර රණවිරුවන් සමත් වුණේ අද වැනි දිනකයි.\nමේ ඒ වෙනුවෙන් හිරු ප්‍රවෘත්ති තබව ප්‍රණාම පූර්ණ සටහනයි.\n1975 ජුලි 27 යාපනය පොන්නාලෛ ප්‍රදේශයේ වර්ධරාජා පෙරුමාල් මහා විශ්ණු කෝවිල ඉදිරිපිටදී ඇසුණු වෙඩි\nහඩත් සමඟ කොටි ත්‍රස්තවාදීන් සිය ඝාතන රැල්ල ඇරඹුවා.\nඔවුන්ගේ ගොදුර බවට පත්වුණේ එවක යාපනය නගරාධිති ඇල්ෆ්‍රඩ් දොරේඅප්පා මහතායි.\n1983 ජූලි 23 යාපනය තිරුනෙල්වේලි ප්‍රදේශයේදී යුද හමුදා ට්‍රක් රථයක් පුපුරුවා හරිමින් හමුදා ජීවිත13ක් බිලිගත් කොටි සංවිධානය මෙරට හමුදාවට එරෙහිව සිය ඝාතන සංස්කෘතිය ආරම්භ කළා.\nඉන් පසුව වසර ගණනාවක් පුරා ඔවුන් සිය ලේ පිපාසය සංසිඳුවාගත්තේ සිය දහස් ගණනකගේ ජීවත්වීමේ අයිතිය උදුරා ගනිමින්.\nජය ශ්‍රී මහා බෝධිය, ශ්‍රී දළදා මාළිගාව වැනි පුණ්‍ය භූමි පමණක් නොව ශ්‍රී ලංකා මහ බැංකුව, කටුනායක ගුවන් තොටුපොළ වැනි ආර්ථික මර්මස්ථාන ඔවුන්ගේ ඉලක්ක බවට පත්වුණා.\n1990 වසරේ ඇරඹෙන දෙවන ඊළාම් යුද්ධය අවසන් වන්නේ 1993 වසරේදීයි.\nඑම තුන්වසර තුළ මෙරට කීර්තිමත් රණවිරුවන් වූ ඩෙන්සිල් කොබ්බෑකඩුව, විජය විමලරත්න,මොහාන් ජයමහ ඇතුළු රණවිරුවන් විශාල පිරිසක් මව්බිමේ නිදහස වෙනුවෙන් දිවි පිදුවා.\n2002 වසරේ සිට සිව් වසරක කාලයක් තුළ සටන් විරාම ගිවිසුමක් අත්සන් කරමින් පැවති එක්සත් ජාතික පක්ෂ රජය සාම සාකච්ඡා වට කිහිපයක් ඔස්සේ යුද්ධයට වෙනත් විසඳුමක් ලබාදීමට උත්සාහ කළත් එය සාර්ථක වූයේ නැහැ.\nඑම කාලය අතරතුර පවා හිටපු විදේශ අමාත්‍යවරයෙකු වූ ලක්ෂ්මන් කදිරගාමර් වැනි දේශමාමක චරිත සදහටම නිහඬ කරමින් කොටි ත්‍රස්තවාදීන් ප්‍රදර්ශනය කළේ සිය සිත් පිත් නැති ලේ පිපාසයේ තරම මිස අන් කිසිවක් නොවේ.\nතවත් දේශපාලන චරිත රැසක්ම කොටි ත්‍රස්තයින්ගේ ඉලක්ක බවට පත්වුණා.",
       "URL": "https://www.hirunews.lk/271760/විජයග්‍රහණයේ-දොළොස්-වන-වසර-සැමරුම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1944"
}