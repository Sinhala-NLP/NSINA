{
       "Source": "hirunews",
       "Timestamp": "Saturday, 23 October 2021 - 13:06",
       "Headline": "එක්ස්ප්‍රස් පර්ල් ගින්නේ පරිසර හානිය ගැන වාර්තාවක්",
       "News Content": "එක්ස්ප්‍රස් පර්ල් නෞකාවේ ගින්නෙන් පරිසරයට සිදු වූ හානිය ගණනය කිරීමේ මූලික වාර්තාව නොවැම්බර් 30 වැනි දා වනවිට ලබාදීමට කටයුතු කරන බව සමුද්‍රීය පරිසර අධිකාරියේ සභාපති නීතිඥ දර්ශනී ලහඳපුර පවසනවා.\nනැව ගිනි ගැනීමේදී සිදු වූ පරිසර හානිය ගණය කිරීමේදී එම හානිය නැවත ප්‍රතිස්ථාපනය සඳහා යන වියදම් ද ඇතුළත් කර වාර්තාවක් සකස් කරන ලෙසටයි අග්‍රාමාත්‍ය මහින්ද රාජපක්ෂ පසුගිය දා සමුද්‍රීය පරිසර ආරක්ෂණ අධිකාරියට දැනුම් දී තිබුණේ.\nඒ අනුව, ප්‍රවීන මහාචාර්යවරුන් දෙදෙනෙකුගේ සභාපතීත්වය යටතේ අනුකමිටු 11ක සාමජිකයින්ගෙන් සැදුම්ලත් කණ්ඩායමක් යටතේ අදාළ ගණනය කිරීම් සිදු කෙරෙනවා.",
       "URL": "https://www.hirunews.lk/285825/එක්ස්ප්‍රස්-පර්ල්-ගින්නේ-පරිසර-හානිය-ගැන-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=1611"
}