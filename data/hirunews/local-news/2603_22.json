{
       "Source": "hirunews",
       "Timestamp": "Tuesday, 07 July 2020 - 16:05",
       "Headline": "කැඩී බිඳී ගිය තාර පාරක නටබුන් (වීඩියෝ)",
       "News Content": "කැඩී බිඳී ගිය තාර පාරක නටබුන් දක්නට ලැබෙන මාර්ගයක් පිළිබඳව දොම්පෙන් වර්තාවෙනවා.\nමෙම ප්‍රධාන මාර්ගයේ කිලෝ මීටර 2ක පමණ කොටසක් මෙලෙස දැඩි ලෙස අබලන්ව ඇත්තේ වසර ගණනාවක සිටයි.\nප්‍රාදේශීය දේශපාලනඥයින් මෙන්ම බලධාරීන්ද අවස්ථා ගණනාවකදී මාර්ගය සකස් කර දෙන බවට පොරොන්දු ලබා දුන්නද අදටත් ඒවා කඩවුණු පොරොන්දු බවට පත්ව තිබෙනවා.\nහදිසි අවශ්‍යතාවකදී ත්‍රිරෝද රථයක් ඉතා අසීරුවෙන් මාර්ගය හරහා ගමන් ගන්නා අතර මාර්ගයේ අබලන් තත්ත්වය හේතුවෙන් ගම්වැසියන්ගේ බොහෝ අවශ්‍යතා ඉටු කර ගැනීමට යාමට සිදුව ඇත්තේ පාගමනින්.\nවැසි කාලයේදී කිසිදු ආකාරයකින් මාර්ගයේ ගමනාගමන කටයුතු සිදු කළ නොහැකි බවට ගම්වැසියන් පවසන්නේ දැඩි සිත් වේදනාවෙන්.\nයහ පාලන රජය සමයේ මාර්ගය සකස් කිරීමේ කටයුතු ඇරඹීමට ප්‍ර දේශයේ දේශපාලනඥයෙකු තැබූ මුල්ගලද කිසියම් පිරිසක් විසින් ගලවා ඉවත් කර\nතිබෙනවා.\nගම්වැසියන් කොතෙක් ඉල්ලීම් කළද ඒවා තවමත් බීරි අලීන්ට වීණා වැයීමක් බවට පත්ව ඇති බවට ගම්මුන් චෝදනා කරනවා.\nමේ මාර්ගය ප්‍රතිසංස්කරණය කර දීමට බලධාරීන් කටයුතු කළ හොත් ගම්මානයේ පවුල් 300කට ආසන්න ප්‍රමාණයකට ඉන් සැළසෙන ප්‍රතිලාභ අති විශාලයි.\nකඩිනමින් මාර්ගය සකස් කර දී ජනතාවට සෙත සලසන තෙක් රතු මිනිත්තුව අවධානයෙන්.",
       "URL": "https://www.hirunews.lk/244921/කැඩී-බිඳී-ගිය-තාර-පාරක-නටබුන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2603"
}