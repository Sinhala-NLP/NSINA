{
       "Source": "hirunews",
       "Timestamp": "Saturday, 08 June 2019 - 13:00",
       "Headline": "අගමැති එක්සත් ජාතීන්ගේ නියෝජිතවරියක් මුණ ගැසෙයි",
       "News Content": "එක්සත් ජාතීන්ගේ සංවිධානයේ ත්‍රස්ත මර්දන ඒකකයේ විධායක අධ්‍යක්ෂිකා මිචෙල් කොනින්ස්ක් අග්‍රාමාත්‍ය රනිල් වික්‍රමසිංහ ඊයේ මුණ ගැසී තිබෙනවා.\nඇය ඇතුළු ජගත් සංවිධාන නියෝජිත කණ්ඩායම එහිදී ත්‍රස්තවාදය වැළැක්වීමේ පියවර පිළිබදව සාකච්ඡා කර ඇති බව සඳහන්.\nවිශේෂයෙන් ත්‍රස්තවාදය වැළැක්වීමේ ජාතික ක්‍රමෝපායක් සකස් කිරීම පිළිබදවයි එහිදී අවධානය යොමු වී ඇත්තේ.\nමිචෙල් කොනින්ස්ක් ජගත් සංවිධානයේ ත්‍රස්ත මර්දන ඒකකයේ විධායක අධ්‍යක්ෂිකාව ලෙස මහලේකම් අන්තෝනියෝ ගුටේරස් විසින් පත් කරනු ලැබුවේ 2017 වසරේ අගෝස්තු මාසයේදියි.\nබෙල්ජියම නියෝජනය කරන ඇය යුරෝපීය නීති සංසදයේ මෙන්ම ජගත් සංවිධාන ආරක්ෂක මණ්ඩලයේ තනතුරු රැසක් හොඹවා තිබෙනවා.",
       "URL": "https://www.hirunews.lk/217968/අගමැති-එක්සත්-ජාතීන්ගේ-නියෝජිතවරියක්-මුණ-ගැසෙයි",
       "Category": "Local News",
       "Parent URL": "https://www.hirunews.lk/local-news.php?pageID=3312"
}