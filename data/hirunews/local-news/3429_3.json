{
       "Source": "hirunews",
       "Timestamp": "Saturday, 30 March 2019 - 9:43",
       "Headline": "වනජීවී නිලධාරින් අක්කර එකහමාරක ගංජා හේනක් වටලයි",
       "News Content": "වස්ගමුව රක්ෂිතයේ සුදුකන්ද ප්‍රදේශයේ අක්කර එක හමාරක පමණ භූමියක වගාකර තිබූ ගංජා හේනක් වස්ගමුව වනජීවී නිලධාරින් විසින් ඊයේ (29) වටලා තිබෙනවා.\nමෙම වැටලීම වනජීවී නිලධාරීන් සිදුකර ඇත්තේ බුද්ධි අංශ තොරතුරකට අනුවයි.\nවැටලීම සිදුකරන ලද ගංජා හේන තුල ගංජා පැල 3200කට අධික ප්‍රමාණයක් තිබු බවයි වනජීවී නිලධාරීන් පැවසුවේ.\nඑහි වටිනාකම ලක්ෂ 40ක් පමණ වන බවයි ඔවුන් වැඩිදුරටත් සදහන් කළේ.\nගංජා පැල සියල්ල වනජීවී නිලධාරින් විසින් විනාශ කිරීමට කටයුතු කර තිබෙනවා.",
       "URL": "https://www.hirunews.lk/213464/වනජීවී-නිලධාරින්-අක්කර-එකහමාරක-ගංජා-හේනක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=3429"
}