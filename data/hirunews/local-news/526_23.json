{
       "Source": "hirunews",
       "Timestamp": "Sunday, 19 February 2023 - 8:06",
       "Headline": "නීතිවිරෝධීව මෙරටට ගෙන්වූ වාහන අමතර කොටස් තොගයක් විනාශ කිරීමට පියවර",
       "News Content": "පසුගිය වසර 5 ක කාලසීමාව තුළ නීතිවිරෝධිව මෙරටට ගෙන්වූ වාහන අමතර කොටස් තොගයක් විනාශ කිරීම ඔරුගොඩවත්ත බහලුම් පර්යන්තයේ දී හෙට (20) සිදු කිරීමට නියමිතයි.\nඒවා රාජසන්තක කර තිබුණේ රේගු විමර්ශනවලින් අනතුරුවයි.\nරේගු භාරයට ගත් මෙවැනි අමතර කොටස් විශාල තොගයක් පවතින අතර, ඉන් කොටස් 100 ක පමණ ප්‍රමාණයකුයි මෙලෙස මුල් අදියරයේ දී විනාශ කරනු ලබන්නේ.\nවෙනත් භාණ්ඩ ආනයන කිරීමේ මුවාවෙන් ව්‍යාජ ලිපිලේඛන සකසා මෙම අමතර කොටස් ගෙන්වා තිබුණා.\nයම් හෙයකින් මෙම අමතර කොටස් වෙළඳපොලට නිකුත් වුවහොත් ප්‍රමිතියෙන් තොර වාහන එකලස් කිරීමේ අවදානමක් පවතිනවා.\nඒ හේතුවෙන් මෙලෙස එම අමතර කොටස් විනාශ කිරීමට පියවර ගන්නා බවයි රේගුව වැඩිදුරටත් සඳහන් කළේ.",
       "URL": "https://www.hirunews.lk/327754/නීතිවිරෝධීව-මෙරටට-ගෙන්වූ-වාහන-අමතර-කොටස්-තොගයක්-විනාශ-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=526"
}