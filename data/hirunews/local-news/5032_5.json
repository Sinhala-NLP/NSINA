{
       "Source": "hirunews",
       "Timestamp": "Thursday, 26 May 2016 - 8:01",
       "Headline": "රජයේ වෛද්‍යවරුන්ගෙන් රතු එළියක්",
       "News Content": "වෛද්‍යවරුන්ගේ පශ්චාත් සීමාවාසික පත්වීම් පුරප්පාඩු ලැයිස්තුව වෛද්‍ය සේවා අධ්‍යක්‍ෂ විසින් අත්තනෝමතිකව වෙනස් කිරීමට එරෙහිව වෘත්තීය ක්‍රියාමාර්ග ගැනීමට සූදානම් බව රජයේ වෛද්‍ය නිලධාරීන්ගේ සංගමය පවසනවා.\nඑම සංගමයේ ලේකම් වෛද්‍ය නලින්ද හේරත් හිරු ප්‍රවෘත්ති අංශයට කියා සිටියේ මෙම තත්ත්වයට විරෝධය පළ කරමින් අම්පාර රෝහලේ වෛද්‍යවරුන් හෙට දිනයේදී වැඩවර්ජනයක් දියත් කරන බවයි.\nමීට අමතරව අනුරාධපුරය, මඩකලපුව, පොළොන්නරුව, ගම්පොළ සහ දික්ඔය යන රෝහල්වල ද වෛද්‍යවරුන්  ඕනෑම අවස්ථාවක වැඩවර්ජනයකට සූදානම් බව ඔහු තවදුරටත් සඳහන් කළා.",
       "URL": "https://www.hirunews.lk/134047/රජයේ-වෛද්‍යවරුන්ගෙන්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=5032"
}