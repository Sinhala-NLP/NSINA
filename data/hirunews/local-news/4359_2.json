{
       "Source": "hirunews",
       "Timestamp": "Tuesday, 22 August 2017 - 16:14",
       "Headline": "නව ආරක්ෂක මාණ්ඩලික ප්‍රධානී සහ නාවික හමුදාපති ජනපති හමුවෙයි",
       "News Content": "නව ආරක්ෂක මාණ්ඩලික ප්‍රධානී ධුරයේ වැඩ භාරගත් අද්මිරාල් රවීන්ද්‍ර විජේගුණරත්න අද පෙරවරුවේ ජනාධිපති මෛත්‍රීපාල සිරිසේන හමුවී තිබෙනවා.\nඑහිදී ඔහු සහ ජනාධිපතිවරයා අතර, සාම්ප්‍රදායානුකූල සමරු තිළිණ හුවමාරුවක් ද සිදුවූ බවයි ජනාධිපති මාධ්‍ය අංශය සදහන් කළේ.\nඑමෙන්ම, නව නාවික හමුදාපතිවරයා ලෙස වැඩභාර ගත් වයිස් අද්මිරාල් ට්‍රැවිස් සින්නයියා ද අද පෙරවරුවේ ජනාධිපති මෛත්‍රීපාල සිරිසේන හමුවී තිබෙනවා.\nමේ අතර ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ වාර්ෂික සම්මේලනයට ද අද පස්වරුවේ ජනාධිපතිවරයා නෙළුම් පොකුණ රගහලේදී එක්වුණා.\nඑහිදී අදහස් දැක්වූ ජනාධිපති මෛත්‍රීපාල සිරිසේන කියා සිටියේ රෝග වැළැක්වීම සහ නිවාරණය සදහා දැනට වඩා විශාල වශයෙන් සම්පත් ලබාදීම අවශ්‍ය බවයි.",
       "URL": "https://www.hirunews.lk/169083/නව-ආරක්ෂක-මාණ්ඩලික-ප්‍රධානී-සහ-නාවික-හමුදාපති-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4359"
}