{
       "Source": "hirunews",
       "Timestamp": "Wednesday, 03 May 2017 - 16:08",
       "Headline": "රතුපස්වලදී වෙඩි තැබූ හමුදා සාමාජිකයින් තුන්දෙනා යළි රිමාන්ඩ්",
       "News Content": "වැලිවේරිය රතුපස්වල ප්‍රදේශයේදී සිදු කළ වෙඩි තැබීමේ සිද්ධිය සම්බන්ධයෙන් අත්අඩංගුවට ගෙන සිටින යුද හමුදා සාමාජිකයින් තුන්දෙනා මේ මස 17 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ මීට අදාළ නඩුව අද ගම්පහ ප්‍රධාන මහේස්ත්‍රාත් බී. ඒ, රුවන්පතිරණ හමුවේ කැදවු අවස්ථාවේදියි.\nමෙම සිද්ධියේදි මිය ගිය එක් පුද්ගලයෙකුගේ මරණය සිදු වු ස්ථානය සම්බන්ධයෙන් රස පරික්ෂක වාර්තාවක් ලබා ගැනිමට අවශ්‍ය බව අපරාධ පරික්ෂණ දෙපාර්තමේන්තු අධිකරණයට දැනුම් දුන්නා.\nඒ අනුව එම ස්ථානය පරික්ෂා කර වාර්තාවක් ලබා දෙන ලෙසයි ප්‍රධාන මහේස්ත්‍රාත්වරයා රස පරික්ෂක දෙපාර්තමේන්තුවට නියෝග කළේ.",
       "URL": "https://www.hirunews.lk/160523/රතුපස්වලදී-වෙඩි-තැබූ-හමුදා-සාමාජිකයින්-තුන්දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4535"
}