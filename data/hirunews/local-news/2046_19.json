{
       "Source": "hirunews",
       "Timestamp": "Friday, 02 April 2021 - 10:08",
       "Headline": "බන්ධනාගාර රැඳවියෙකුට මත්ද්‍රව්‍ය ලබාදීමට තැත්කළ කාන්තාවක් අත්අඩංගුවට",
       "News Content": "කොළඹ රිමාන්ඩ් බන්ධනාගාරයේ සිටින සැකකරුවෙකුට හෙරොයින් මත්ද්‍රව්‍ය බවට සැකකළ හැකි ද්‍රව්‍යයක් සහ දුම්කොළ ලබාදීමට තැත්කළ කාන්තාවක් බන්ධනාගාර බුද්ධි අංශ නිලධාරීන් විසින් අත්අඩංගුවට ගෙන තිබෙනවා.\nතුවායක් තුළ සූක්ෂම ලෙස සඟවා ගෙන රැගෙන විත් ඇති මෙම ද්‍රව්‍ය වැලිකඩ බන්ධනාගාරය ඉදිරිපිට වෙස්ලි මුරපොලේ රාජකාරි සිදුකළ නිලධාරියෙකු විසින් ඊයේ සොයා ගත් බවයි බන්ධනාගාර මාධ්‍ය ප්‍රකාශක චන්දන ඒකනායක කියා සිටියේ.\nඑහි තිබී හෙරොයින් බවට සැක කෙරෙන මත්ද්‍රව්‍ය ග්‍රෑම් 15 ක් සහ දුම්කොළ ග්‍රෑම් 41 ක් සොයා ගැනුනා. අත්අඩංගුවට ගත් 77 හැවිරිදි කාන්තාව වැඩිදුර විමර්ශන සඳහා බොරැල්ල පොලීසියට භාරදී තිබෙනවා.",
       "URL": "https://www.hirunews.lk/267279/බන්ධනාගාර-රැඳවියෙකුට-මත්ද්‍රව්‍ය-ලබාදීමට-තැත්කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2046"
}