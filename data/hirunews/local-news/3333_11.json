{
       "Source": "hirunews",
       "Timestamp": "Sunday, 26 May 2019 - 19:10",
       "Headline": "අගමැති සිවිල් සංවිධාන නියෝජිතයින් හමුවෙයි",
       "News Content": "පාස්කු ඉරිදා සිදුවීම් සොයා බැලීමට පත් කළ පාර්ලිමේන්තු තේරීම් කාරක සභාවේ සියළු රැස්වීම් ආවරණය කිරීමේ අවස්ථාව කථානායකවරයාගේ අවසරය ඇතිව ජනමාධ්‍ය වෙත ලබාදීමට කටයුතු කර ඇතැයි අග්‍රාමාත්‍ය රනිල් වික්‍රමසිංහ පවසනවා.\nතේරීම් කාරක සභාවේදී හරස් ප්‍රශ්න ඇසීම, ඒවාට දෙන පිළිතුරු සම්පූර්ණයෙන්ම ආවරණය කිරීමට මාධ්‍යවේදීන්ට අවස්ථාව හිමි වීම හරහා පක්ෂග්‍රාහීව කටයුතු කිරීමට පවතින ඉඩ ඇහිරී යන බවයි අග්‍රාමාත්‍යවරයා කියා සිටියේ.\nඅග්‍රාමාත්‍යවරයා මේ බව කියා සිටියේ සිවිල් සංවිධාන නියෝජිතයින් පිරිසක් පසුගිය දා හමුවූ අවස්ථාවේදියි.\nපොදුජන පෙරමුණේ මන්ත්‍රීවරුන් තේරිම් කාරක සභාව නියෝජනය නොකිරීම කණගාටුවට කරුණක් බවත්, ඊට එක්වන ලෙස ඔවුන්ට ආරාධනයක් කරන බවත් අග්‍රාමාත්‍යවරයා මෙහිදී සදහන් කළා.",
       "URL": "https://www.hirunews.lk/217135/අගමැති-සිවිල්-සංවිධාන-නියෝජිතයින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3333"
}