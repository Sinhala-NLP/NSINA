{
       "Source": "hirunews",
       "Timestamp": "Thursday, 22 June 2023 - 10:04",
       "Headline": "ගැටලුකාරි නිර්වින්දන ඖෂධ ළමයින්ට නොදුන් බව සෞඛ්‍ය ඇමති පවසයි (වීඩියෝ)",
       "News Content": "ගැටලුකාරි තත්ත්වයකට පත්ව ඇති නිර්වින්දන ඖෂධය කිසිදු අවස්ථාවක ළමයින් සදහා භාවිත නොකළ බව සෞඛ්‍ය අමාත්‍ය කෙහෙළිය රඹුක්වැල්ල පාර්ලිමේන්තුවේදී ප්‍රකාශ කළා.\nඑම ඖෂධය වැඩිහිටියන් සදහා පමණක් භාවිත කරන බවයි ඔහු කියා සිටියේ.\nපේරාදෙණිය බණ්ඩාරනායක ශික්ෂණ ළමා රෝහලේ සහ පේරාදෙණිය ශික්ෂණ රෝහලේදී සිදුකළ ශල්‍යකර්ම අතරතුර නිර්වින්දනය කිරීම සදහා ලබාදුන් ඖෂධ හෝ එහි උපකරණවල පවතින ගැටලුකාරි තත්ත්වය හේතුවෙන් කුඩා දරුවන් දෙදෙනෙකු ඇතුළු 4 දෙනෙකු ජිවිතක්ෂයට පත්වූ බවට වාර්තා පළ වුණා.",
       "URL": "https://www.hirunews.lk/338682/ගැටලුකාරි-නිර්වින්දන-ඖෂධ-ළමයින්ට-නොදුන්-බව-සෞඛ්‍ය-ඇමති-පවසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=247"
}