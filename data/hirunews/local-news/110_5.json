{
       "Source": "hirunews",
       "Timestamp": "Thursday, 10 August 2023 - 8:56",
       "Headline": "කුරුණෑගලදී මෝටර් රථ ප්‍රවාහන ජංගම සේවාවක්",
       "News Content": "මෝටර් රථ ප්‍රවාහන දෙපාර්තමේන්තුව, කුරුණෑගල දිස්ත්‍රික් ලේකම් කාර්යාලය සමඟ එක්ව මෝටර් රථ ප්‍රවාහන ජංගම සේවාවක් කුරුණෑගල නගරය කේන්ද්‍ර කරගනිමින් ආරම්භ කිරීමට සැළසුම් කර තිබෙනවා.\nඒ අනුව අනිද්දා සහ ලබන 13 යන දෙදින උදෑසන 8.30 සිට පස්වරු 5.30 දක්වා කුරුණෑගල සර් ජෝන් කොතලාවල මධ්‍ය මහා විද්‍යාලයේදී මෙම වැඩසටහන ක්‍රියාත්මකයි.\nමෙහිදී ලියාපදිංචි සහතික සංශෝධනය කිරීම, රියදුරු බලපත්‍ර අයදුම් කිරීම, පැවරුම් සහතික ලබාගැනීම ඇතුලු සේවාවන් රැසක් සිදු කෙරෙන බවයි රජයේ ප්‍රවෘත්ති දෙපාර්තමේන්තුව සඳහන් කළේ.",
       "URL": "https://www.hirunews.lk/344280/කුරුණෑගලදී-මෝටර්-රථ-ප්‍රවාහන-ජංගම-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=110"
}