{
       "Source": "hirunews",
       "Timestamp": "Sunday, 31 July 2022 - 14:40",
       "Headline": "රත්ගම වෙඩි තැබීමකින් එක් අයෙක් මරුට දෙදෙනෙකුට තුවාල",
       "News Content": "ගාල්ල - රත්ගම, ගම්මැද්දේගොඩ ප්‍රදේශයේ දී අද (31) දහවල් සිදු වූ වෙඩි තැබීමකින් එක් අයකු ජීවිතක්ෂයට පත්වී තවත් පුද්ගලයින් දෙදෙනෙකු තුවාල ලබා රෝහල්ගත කර තිබෙනවා.\nපොලිසිය සදහන් කළේ යතුරුපැදියකින් පැමිණි දෙදෙනෙකු විසින් මෙම වෙඩි තැබීම සිදු කර පලාගොස් ඇති බවයි.\nවෙඩි වැදුණු පුද්ගලයින් ප්‍රතිකාර සදහා කරාපිටිය ශික්ෂණ රෝහලට ඇතුළත් කෙරුණු අතර එහිදී එක් අයකු ජීවිතක්ෂය පත්ව තිබෙනවා.\nමියගිය පුද්ගලයා 45 හැවිරිදි ගම්මැද්දේගොඩ ප්‍රදේශයේම පදිංචි අයෙක්.\nවෙඩි තැබීමට හේතුව තවමත් අනාවරණය වී නැහැ.",
       "URL": "https://www.hirunews.lk/311482/රත්ගම-වෙඩි-තැබීමකින්-එක්-අයෙක්-මරුට-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=977"
}