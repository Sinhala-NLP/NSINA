{
       "Source": "hirunews",
       "Timestamp": "Tuesday, 24 October 2017 - 8:40",
       "Headline": "අතුරුදන් වූ තැනැත්තන් පිළිබඳ කාර්යාල සාමාජිකයන් පත් කිරීමට අයඳුම්පත් කැඳවයි",
       "News Content": "අතුරුදන් වූ තැනැත්තන් පිළිබඳ කාර්යාල සාමාජිකයන් පත් කිරීමට ආණ්ඩුක්‍රම ව්‍යවස්ථා සභාව විසින් අයදුම්පත් කැදවා තිබෙනවා.\n2017 අංක 9 දරණ අතුරුදන් වූ තැනැත්තන් පිළිබද කාර්යාලය පිහිටුවීම, පරිපාලනය කිරීම සහ එම කර්ත්‍යව්‍ය ඉටු කිරීම සඳහා වූ සංශෝධන පනතින් සංශෝධිත, 2016 අංක 14 දරණ අතුරුදන් වූ තැනැත්තන් පිළිබද කාර්යාල පනත අනුවයි අදාළ බදවා ගැනීම් සිදුකෙරෙන්නේ.\nඑම සිද්ධිමය කරුණු සෙවීම හා විමර්ශනය සඳහා මානව හිමිකම් නීතිය, ජාත්‍යන්තර මානුෂීය නීතිය, මානව ප්‍රතිචාර පිළිබද පළපුරුද්දක් සහිත පුද්ගලයන්ගෙන් ආණ්ඩුක්‍රම ව්‍යවස්ථා සභාවේ වැඩබලන මහලේකම්වරයා අදාළ අයදුම්පත් කැදවා තිබෙනවා.\nඔවුන්ට අතුරුදන් වූ තැනැත්තන් පිළිබද කාර්යාලයේ කාර්තව්‍ය ඉටු කිරීමට අදාළ වෙනත් සුදුසුකම් ද තිබිය යුතු අතර, අයඳුම්පත් භාර ගැනීම නොවැම්බර් 06 වන දායින් අවසන් වන බවයි ආණ්ඩුක්‍රම ව්‍යවස්ථා සභාව දැනුම් දී ඇත්තේ.\nඅතුරුදන් වූ තැනැත්තන් පිළිබද කාර්යාලය පිහිටුවීම ජනාධිපති මෛත්‍රීපාල සිරිසේන විසින් පසුගිය ජුලි මාසයේදී ගැසට් මගින් ප්‍රකාශයට පත් කළා.",
       "URL": "https://www.hirunews.lk/174255/අතුරුදන්-වූ-තැනැත්තන්-පිළිබඳ-කාර්යාල-සාමාජිකයන්-පත්-කිරීමට-අයඳුම්පත්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4256"
}