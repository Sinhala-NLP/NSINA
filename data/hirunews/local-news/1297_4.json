{
       "Source": "hirunews",
       "Timestamp": "Sunday, 13 March 2022 - 11:39",
       "Headline": "බංග්ලාදේශ හිමිනමක් මහරගම දී පැහැරගනියි",
       "News Content": "පිළියන්දල - මඩපාත ප්‍රදේශයේ විහාරස්ථානයක වැඩ සිටි බංග්ලාදේශ ජාතික භික්ෂූන් වහන්සේ නමක් පැහැරගෙන ගොස් තිබෙනවා.\nපොලිසිය ප්‍රකාශ කළේ වෑන් රථයකින් පැමිණි පිරිසක් විසින් ඊයේ (12) දහවල් මහරගමදී භික්ෂූන් වහන්සේ පැහැරගෙන ගොස් ඇති බවයි.\nකිසියම් පැමිණිල්ලක් සම්බන්ධයෙන් සාක්ෂි ලබාදීම බංග්ලාදේශ ජාතික භික්ෂූන් වහන්සේ වැඩම කරමින් සිටියදී සැකකරුවන් උන්වහන්සේගේ මුහුණ ආවරණය කර පැහැරගෙන ගොස් ඇති බව සඳහන්.\nඅනතුරුව සැකකරුවන් භික්ෂූන් වහන්සේ හාලිඇල ප්‍රදේශයේදී අතහැර දමා ගොස් ඇති අතර, එහිදී ත්‍රිරෝද රථ රියදුරෙකු පොලීසියට සිදුකළ දැනුම්දීමකට අනුව හිමිනම සොයාගෙන තිබෙනවා.",
       "URL": "https://www.hirunews.lk/299364/බංග්ලාදේශ-හිමිනමක්-මහරගම-දී-පැහැරගනියි",
       "Category": "Local News",
       "Parent URL": "https://www.hirunews.lk/local-news.php?pageID=1297"
}