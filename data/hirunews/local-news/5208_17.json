{
       "Source": "hirunews",
       "Timestamp": "Friday, 15 January 2016 - 16:55",
       "Headline": "පොලිස් පහරදීමකින් තලවකැළෙත් නොසන්සුන් - (ඡායාරූප)",
       "News Content": "අත්අඩංගුවට ගත් දෙදෙනෙකුට පහර දුන් බව පවසමින් ඔවුන්ගේ ඥාතීන් පිරිසක් අද තලවකැළේ පොලීසිය ඉදිරිපිට කලහකාරී ලෙස හැසිරී තිබෙනවා.\nපසුව උසස් පොලිස් නිලධාරියෙකු පැමිණ මේ පිළිබද කරුණු සොයා බලන බව ප්‍රකාශ කිරීමෙන් පසු පිරිස විසිර ගිය බවයි එම ස්ථානයට ගිය අප වාර්තාකරු ප්‍රකාශ කළේ.\nඊයේ පස්වරුවේ සැක කටයුතු ලෙස තලවකැළේ නගරයේ සැරි සැරූ තරුණයෙකු පොලීසිය අත්අඩංගුවට ගෙන තිබූ අතර පසුව ඒ පිළිබද සොයා බැලීමට පොලීසියට ගිය ඔහුගේ මාමන්ඩිය ද පොලීසිය අත්අඩංගුවට ගෙන තිබුණේ රාජකාරියට බාධා කළ බව පවසමින්.\nකෙසේ වෙතත් පසුව ඔවුන්ට පහර දී ඇති බව ඥාතීන් ප්‍රකාශ කරනවා. කෙසේ වෙතත්, එම චෝදනා ප්‍රතික්ෂේප කරන බවයි තලවකැළේ පොලිස් ස්ථානාධිපතිවරයා අප වාර්තාකරුට ප්‍රකාශ කර ඇත්තේ.\nඡායාරූප - රංජීත් රාජපක්ෂ",
       "URL": "https://www.hirunews.lk/124090/පොලිස්-පහරදීමකින්-තලවකැළෙත්-නොසන්සුන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5208"
}