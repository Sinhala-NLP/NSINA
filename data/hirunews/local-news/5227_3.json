{
       "Source": "hirunews",
       "Timestamp": "Friday, 01 January 2016 - 7:40",
       "Headline": "පුජා භාණ්ඩ නිශ්පාදකයින් සහ අලෙවි කරන්නන්ට දැනුම් දීමක්",
       "News Content": "අටපිටිකර  / සිවුරු ඇතුලු පුජා භාණ්ඩ නිශ්පාදනය හා අලෙවි කරන සියලු වෙළදසැල් සහ නිශ්පාදකයින් බෞද්ධ කටයුතු දෙපාර්තමේන්තුවේ අද සිට  ලියාපදිංචි විය යුතු බව අධිකරණ හා බුද්ධ ශාසන අමාත්‍යංශය පවසනවා.\nබුද්ධ ශාසන අමාත්‍යංශය නිවේදනය කලේ බෞද්ධ ප්‍රතිපත්තියට අනුව පුජා භාණ්ඩ නියමිත  ප්‍රමිතියකට අනුව සකස් කල යුතු බවයි.\nඒ අනුව පුජා භාණ්ඩ නිශ්පාදනය හා අලෙවි කරන පුද්ගලයින් සදහා වන ලියාපදිංචියට අදාළ අයදුම්පත්  අද සිට  බෞද්ධ කටයුතු දෙපාර්තමේන්තුවෙන් ලබා ගත හැකිවනවා.\nලැබෙන අයදුම්පත් බෞද්ධ කටයුතු කොමසාරිස්වරයාගේ අධික්ෂණය යටතේ  අදාළ නිශ්පාදන ප්‍රමිතියට අනුකුල වන්නේදැයි සොයා බැලීමට ප්‍රමිති ආයතන සදහා යොමු කිරීමට නියමිතයි.\nපුජා භාණ්ඩ නිශ්පාදකයින් සදහා නිකුත් කෙරෙන ලියාපදිංචි සහතිකය වසර   3 ක්  බලාත්මක වන බව බුද්ධ ශාසන අමාත්‍යංශය සදහන් කලා.\nමෙම නියෝග පිලිනොපදින වෙළෙදුන් සහ නිශ්පාදකයින් සොයා  පාරිභෝගික සේවා අධිකාරිය වැටලීම් ආරම්භ කිරීමට නියමිත බවද අදාළ නිවේදනයේ දැක්වෙනවා.",
       "URL": "https://www.hirunews.lk/123172/පුජා-භාණ්ඩ-නිශ්පාදකයින්-සහ-අලෙවි-කරන්නන්ට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=5227"
}