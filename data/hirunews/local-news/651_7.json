{
       "Source": "hirunews",
       "Timestamp": "Thursday, 22 December 2022 - 10:31",
       "Headline": "අන්තර්ජාතික වෙළෙඳාම සඳහා ජාත්‍යන්තර වෙළෙඳ කාර්යාලයයක් ශ්‍රී ලංකාවේ",
       "News Content": "ශ්‍ර්‍රී ලංකාව ගෝලීය වෙළඳාම සමඟ සම්බන්ධ කෙරෙන ජාත්‍යන්තර වෙළඳ කාර්යාලයක් මෙරට පිහිටුවීමට ජනාධිපති රනිල් වික්‍රමසිංහගේ උපදෙස් පරිදි තීරණය කර තිබෙනවා.\nජාත්‍යන්තර වෙළඳාම පිළිබඳ ආයතන වෙන වෙනම ගනු ලබන තීරණවල අඩුපාඩු මගහරවා ලමින් එම කටයුතු වඩා කාර්යක්ෂමව සහ විධිමත්ව කරගැනීම වෙනුවෙන් මෙම නව කාර්යාලය ස්ථාපිත කෙරෙනු ඇති.\nඊට අදාළ සියලු ආයතන සම්බන්ධීකරණය කර ගනිමින් ජාත්‍යන්තර වෙළඳ අංශයන්හි උපරිම දායකත්වය රටේ ආර්ථිකයට ලබාදීම මෙමඟින් අපේක්ෂිතයි.\nපළමුව දකුණු ආසියාව සමඟ සම්බන්ධ වී පසුව නැගෙනහිර දක්වා ව්‍යාප්ත වෙමින් චීනය, තායිලන්තය සහ ඉන්දුනීසියාව සමඟ සම්බන්ධවීමට රජය සැළසුම් කර තිබෙනවා.\nමේ අතර ජනාධිපති රනිල් වික්‍රමසිංහ සහ දෙමළ ජාතික සන්ධානයේ නියෝජිතයින් අතර හමුවක් ඊයේ (21) පැවැත්වුණා.\nඒ ජනාධිපති ලේකම් කාර්යාලයේ දී යි.\nදෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්ධන් සහ එහි මාධ්‍ය ප්‍රකාශක පාර්ලිමේන්තු මන්ත්‍රී එම්.ඒ. සුමන්දිරන් මෙම සාකච්ඡාවට සහභාගි වී තිබුණා.\nසාකච්ඡාවෙන් අනතුරු ව මාධ්‍ය වෙත අදහස් දක්වමින් පාර්ලිමේන්තු මන්ත්‍රී එම්.ඒ සුමන්දිරන් කියා සිටියේ, දේශපාලන සිරකරුවන් සහ උතුරේ ඉඩම් නිදහස් කිරීම ඇතුළු කාරණා සම්බන්ධයෙන් මෙහි දී දීර්ඝ ලෙස සාකච්ඡා වූ බව යි.",
       "URL": "https://www.hirunews.lk/323260/අන්තර්ජාතික-වෙළෙඳාම-සඳහා-ජාත්‍යන්තර-වෙළෙඳ-කාර්යාලයයක්-ශ්‍රී-ලංකාවේ",
       "Category": "Local News",
       "Parent URL": "https://www.hirunews.lk/local-news.php?pageID=651"
}