{
       "Source": "hirunews",
       "Timestamp": "Tuesday, 25 July 2017 - 16:57",
       "Headline": "මැද පෙරදිග දුක් කරදරවලට ලක් වූ කාන්තාවන් 51ක් අද පැමිණි තැන (ඡායාරූප)",
       "News Content": "මැදපෙරදිග ගෘහ සේවිකා රැකියා සඳහා කුවේට් රාජ්‍යයට ගොස් විවිධ හිරිහැර සහ දුෂ්කරතා විඳි කාන්තාවන් 51 දෙනෙකු අද(25) කටුනායක ගුවන්තොටුපලින් දිවයිනට පැමිනියා.\nයු එල් 230 දරණ ගුවන් යානයෙන් පැමිනි  එම පිරිස අතරින් වැඩි දෙනෙකු විවාහක කාන්තාවන්.\nපැමිනි 51 දෙනා කුවේට්හි පිහිටි  ශ්‍රිලංකා තනාපති කාර්යාලයේ \"සුරක්ෂා\" නිවසේ රදවා සිට දිවයිනට එවා තිබු අතර විවිධ දුක්ගැහැට විදි තවත් බොහෝ පිරිසක් සිටින බව විදේශ රැකියා කාර්යංශය පවසනවා.\nමොවුන් රැකියා ගිවිසුම් කඩවීම ,වැටුප් සහ ආහාර නොලැබීම, පහර දීම් සහ හේතුවෙන් සේවය කළ නිවෙස්වලින් පැන විත්  සුරක්ෂා නිවසේ සහ සහන කදවුරු වල සිට තිබෙනවා.\nමෙලෙස අතරමංවු පිරිස් වහා ලංකාවට ගෙන්වා ගන්නා බව විදේශ රැකියා ඇමතිනී තලතා අතුකෝරළ අවධාරණය කරනවා.\nකටුනායක ගුවන්තොටුපලේ සිට සහන පියසට ගෙන්වාගෙන තිබු මෙම පිරිස ආරක්ෂිතව යලි ඔවුන්ගේ  නිවෙස් බලා පිටත්කර යැවිමට කටයුතු කර තිබු බවයි  කාර්යංශය පවසන්නේ.\nකුවේට්හිදි දනිස් අබාධයකට ලක්වු කාන්තාවක් රෝද පුටුවකින් ගුවන්තොටුපල පැමිනීමේ පර්යන්තයට ගෙනඑනු ලැබුවා.",
       "URL": "https://www.hirunews.lk/166750/මැද-පෙරදිග-දුක්-කරදරවලට-ලක්-වූ-කාන්තාවන්-51ක්-අද-පැමිණි-තැන-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4404"
}