{
       "Source": "hirunews",
       "Timestamp": "Wednesday, 17 February 2021 - 8:20",
       "Headline": "කසලවලින් විදුලිය ජනනය කිරීම අද ඇරඹේ",
       "News Content": "කෙරවලපිටියට රැගෙන එන ඝන අපද්‍රව්‍ය මගින් විදුලිය ජනනය කිරීමේ ව්‍යාපෘතියේ කටයුතු  අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද පෙරවරුවේ ආරම්භ වනවා.\nකොළඹ - මහනගර සභාව, වෙස්ටන් පවර් පෞද්ගලික ආයතනය සහ ලංකා විදුලිබල මණ්ඩලය විසින් දියත් කරන ඒකාබද්ධ ව්‍යාපෘතියක් වන මෙමගින් දිනකට මෙගාවොට් 10ක විදුලි ධාරිතාවක් නිපදවීමට නියමිතයි.\nදිනකට මෙම විදුලි බලාගාරය මගින් මෙටි්‍රක් ටොන් 800ක පමණ නොදිරන කැළි කසල දහනය කර විදුලිය බවට පරිවර්තනය කෙරෙනවා.\nඒ හරහා කොළඹ ඇතුළු තදාසන්න ප්‍රදේශවල කැළි කසල ගැටළුවට පිළියම් ලැබෙන බවයි බස්නාහිර පළාත් අපද්‍රව්‍ය කළමනාකරණ අධිකාරියේ අධ්‍යක්ෂ නලීන් මාන්නප්පෙරුම ප්‍රකාශ කළේ.",
       "URL": "https://www.hirunews.lk/262832/කසලවලින්-විදුලිය-ජනනය-කිරීම-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2142"
}