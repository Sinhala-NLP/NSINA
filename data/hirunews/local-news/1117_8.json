{
       "Source": "hirunews",
       "Timestamp": "Sunday, 05 June 2022 - 14:37",
       "Headline": "ගෙවතු වගාව ඉහළ යාමේ ප්‍රවණතාවක් (වීඩියෝ)",
       "News Content": "මෙවර යල කන්නයේ වැපිරීම් කටයුතු අවසන් වීමට ඇත්තේ තවත් දින කිහිපයක් පමණයි.\nඑවන් පසුබිමක කෘෂි රසායනික ද්‍රව්‍ය සහ පොහොර නොමැතිවීම හේතුවෙන් මහා පරිමාණ ගොවීන් විකල්ප භෝග වගාවට යොමුවී ඇති අතර, බොහෝ ප්‍රදේශවල ජනතාව තමන්ට අවශ්‍ය එළවළු ගෙවත්තේ වගා කිරීමට ද පෙළැඹී සිටීම විශේෂත්වයක්.\nමෙවර යල කන්නයේ වැපිරීම් කටයුතු අවසන් වීමට ඇත්තේ තවත් දින කිහිපයක් පමණයි.\nරට පුරා ආහාර අර්බුදයක් ඇතිවිය හැකි බවට මත ද පළවෙමින් තිබියදී අප දිවයිනේ ප්‍රදේශ කිහිපයක යල කන්නයේ වගා කටයුතු සිදුවන ආකාරය\nසොයාබැලුවා.\nපොළොන්නරුව - හිඟුරක්ගොඩ දියබුබුල ප්‍රදේශයේ ගොවීන් 600කට පමණ යල කන්නයේ වගා කටයුතු සඳහා අවශ්‍ය පොහොර බෙදා දීම අද සිදුකර තිබෙනවා.\nමින්නේරිය ප්‍රදේශයේ රාජ්‍ය සේවකයෙක් සිය රැකියාවෙන් ඉවත් වී කාබනික සහ රසායනික පොහොර දෙවර්ගයම යොදාගෙන සාර්ථක මිරිස් වගාවක් ආරම්භ කර තිබෙනවා.\nමින්නේරිය - රොටවැව මහතලාව ගොවි සංවිධානය යටතේ වගා කරන ගොවීන් මෙවර යල කන්නය සඳහා පොහොර නොමැතිවීම හේතුවෙන් එළවළු වගාවට පිවිස ඇති ආකාරය දැකිය හැකියි.\nආහාර අර්බුදයක් පිළිබඳ මත පලවන මෙවන් අවදියක බුලත්කොහුපිටිය - පන්නල ගම්වාසීන් සිය පරිභෝජනය සඳහා වියළි කොස් කිලෝග්‍රෑම් 1000ක් සෑදීමේ ව්‍යාපෘතියකට යොමුවී තිබෙනවා.\nපවුලේ පරිභෝජනය සඳහා බහුවිධ ගෙවතු වගාවට පිවිසි අපූරු ගොවි මහතා පිළිබඳ අපට වාර්තා වුණේ බදුල්ල පිංඅරාව ප්‍රදේශයෙන්.\nබණ්ඩාරවෙල එළවළු තොග වෙළෙඳ මධ්‍යස්ථානයේ එළවළු අධික මිල ගණන් යටතේ අලෙවි වීම හේතුවෙන් වෙළෙඳුන් මැසිවිලි නඟන්නේ එළවළු විකුණාගත නොහැකි තත්ත්වයක් මතුව ඇති බවයි.\nඉන්ධන මිල ඉහළ යාම හේතුවෙන් වෙනත් ස්ථානයකට හෝ ගොස් සිය අස්වනු විකුණාගත නොහැකි බව එම වෙළෙඳ මධ්‍යස්ථානයට එළවළු රැගෙන එන ගොවීන් පවසනවා.\nමේ අතර, සූරියවැව කරුවලවැව ප්‍ර දේශයේ යල කන්නයේ වගාකළ කුඹුරු අක්කර 25ක් පමණ ඊයේ (04) රාත්‍රියේ පැමිණි වන අලීන් විසින් විනාශ කර තිබුණා.",
       "URL": "https://www.hirunews.lk/306284/ගෙවතු-වගාව-ඉහළ-යාමේ-ප්‍රවණතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1117"
}