{
       "Source": "hirunews",
       "Timestamp": "Monday, 25 July 2016 - 17:00",
       "Headline": "ඕල්කට් මාවතේ දැඩි රථ වාහන තදබදයක්",
       "News Content": "ආබාධිත රණවිරුවන් පිරිසකගේ විරෝධතාවයක් හේතුවෙන් කොළඹ - කොටුව දුම්රියපොළ ඉදිරිපිටින් රථ වාහන ගමනාගමනයට බාධා එල්ල වී තිබෙනවා.\nපොලීසිය සදහන් කළේ මේ නිසා පිටකොටුව -  ඕල්කට් මාවතේ කොළඹ දෙසට දිවෙන මං තීරුව මේ වන විට මුළුමනින්ම පාහේ අවහිර වී ඇති බවයි.\nතමන්ට හිමි විශ්‍රාම වැටුප් නොලැබෙන බවට චෝදනා කරමින් ආබාධිත රණවිරුවන් පිරිසක් කොටුව දුම්රියපොල ඉදිරිපිට අද උදෑසන විරෝධතා ව්‍යාපාරයක් ආරම්භ කළා.\nවිරෝධතාකරුවන් එම ස්ථානයේ සිට ජනාධිපති ලේකම් කාර්යාලය දෙසට පාගමනින් පැමිණියේ ජනාධිපතිවරයාට සහ අග්‍රාමාත්‍යවරයාට සංදේශයක් භාරදීම සදහායි.\nඊට පොලිසිය මැදිහත්වීමත් සමග විරෝධතාකරුවන් ජනාධිපති ලේකම් කාර්යාලය පිහිටි ලෝටස් මාර්ගයේ බිම හිඳ ගනිමින් විරෝධතාවයේ නිරත වූ අතර යළි ඔවුන් මේ වන විට කොටුව දුම්රියපොළ ඉදිරිපිට මාර්ගයේ බිම හිඳ ගනිමින් විරෝධතාවයේ නිරත වනවා.",
       "URL": "https://www.hirunews.lk/138960/ඕල්කට්-මාවතේ-දැඩි-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4950"
}