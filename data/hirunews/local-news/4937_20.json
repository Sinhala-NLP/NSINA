{
       "Source": "hirunews",
       "Timestamp": "Thursday, 04 August 2016 - 7:34",
       "Headline": "සයිටම් ගැන අන්තරය අධ්‍යාපන අමාත්‍යාංශයට යළි ගොරවයි",
       "News Content": "මාළඹේ සයිටම් පෞද්ගලික වෛද්‍ය විද්‍යාලයට පාර්ශව ගණනාවක් විරෝධය පළකරන අවස්ථාවක පාසල් පද්ධතිය තුළ තරඟාවලියක් පැවැත්වීමට එම ආයතනයට අධ්‍යාපන අමාත්‍යාංශයේ අවසර ලබාදී ඇති බව අන්තර් විශ්වවිද්‍යාලයීය ශිෂ්‍ය බල මණ්ඩලය චෝදනා කරනවා.\nකොළඹ ඊයේ පැවති මාධ්‍ය හමුවකට එක්වෙමින් එහි කැඳවුම්කරු ළහිරු වීරසේකර කියා සිටියේ මෙම අවසර ලබාදීම හරහා සයිටම් ආයතනය මෙරට පාසල් අධ්‍යාපන පද්ධතිය වෙත පිවිසෙන බවයි.\nමෙම චෝදනා සම්බන්ධයෙන් අප කළ විමසීමකදී අධ්‍යාපන අමාත්‍ය අකිල විරාජ් කාරියවසම් ප්‍රකාශ කළේ මෙම කාර්ය සම්බන්ධයෙන් වහාම සොයා බලා යම් වරදක් සිදුව ඇත්නම් එය නිවැරදි කිරීමට අවශ්‍ය පියවර ගන්නා බවයි.",
       "URL": "https://www.hirunews.lk/139773/සයිටම්-ගැන-අන්තරය-අධ්‍යාපන-අමාත්‍යාංශයට-යළි-ගොරවයි",
       "Category": "Local News",
       "Parent URL": "https://www.hirunews.lk/local-news.php?pageID=4937"
}