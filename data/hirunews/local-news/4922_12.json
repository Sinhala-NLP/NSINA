{
       "Source": "hirunews",
       "Timestamp": "Monday, 15 August 2016 - 10:00",
       "Headline": "පාසල් දැරියකගේ සිරුරක් පාළු ළිඳකින් සොයා ගැනේ",
       "News Content": "කයිට්ස් - තික්කරෙයි ප්‍රදේශයේ පාළු ළිඳක තිබී 15 හැවිරිදි පාසල් දැරියකගේ සිරුරක් සොයාගෙන තිබෙනවා.\nකයිට්ස් පොලීසිය සඳහන් කළේ නිවසේ සිටි මෙම දැරිය පෙරේදා සිට අතුරුදන් බවට ලද තොරතුරකට අනුව සිදුකළ පරීක්ෂාවකදී අදාළ ළිදෙහි තිබී ඊයේ මෙම මළ සිරුර සොයා ගෙන ඇති බවයි.\nදැරියගේ නිවසේ සිට මීටර් 500 ක් පමණ දුරින් මෙම ළිඳ පිහිටා ඇති බව පොලිසිය සඳහන් කළා.\nමෙය ඝාතනයක්ද එසේ නොමැතිනම් සියදිවි හානි කරගැනීමක්ද යන්න සෙවීම සඳහා කයිට්ස් පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/140659/පාසල්-දැරියකගේ-සිරුරක්-පාළු-ළිඳකින්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4922"
}