{
       "Source": "hirunews",
       "Timestamp": "Friday, 24 June 2016 - 13:22",
       "Headline": "විගණකාධිපති සහ මුදල් ඇමති අතර හමුවක්",
       "News Content": "මුදල් අමාත්‍ය රවී කරුණානායක සහ විගණකාධිපති ගාමිණී විජේසිංහ අතර විශේෂ සාකච්ඡාවක් මුදල් අමාත්‍යාංශයේදී අද (24) පෙරවරුවේ පැවැත්වුණා.\n2015 මුදල් අමාත්‍යාංශ වාර්ෂික වාර්තාවේ මතුවී තිබෙන ගැටලූ පිළිබදව මෙහිදී සාකච්ඡා වී තිබෙනවා.\nවිශේෂයෙන් අනුමත ණය සීමාවට වඩා රජය ණය ලබාගෙන ඇති බවට විගණකාධිපතිවරයා එම වාර්තාව මගින් දක්වා තිබූ අතර,  පසුගියදා මේ පිළිබදව පාර්ලිමේන්තුවේදී ද සාකච්ඡාවට බඳුන් වුණා.\nඅද පැවති සාකච්ඡාවෙන් අනතුරුව මාධ්‍යවේදීන් මේ සම්බන්ධයෙන් විගණකාධිපති ගාමිණි විජේසිංහගෙන් ප්‍රශ්න කළා.\nඑහිදී ඔහු කියා සිටියේ විගණන වාර්තාවේ ණය ශේෂය පිළිබද ගැටලූව සාකච්ඡා කර ඒ සම්බන්ධයෙන් විසඳුම් සෙවීමට එකග වූ බවයි.",
       "URL": "https://www.hirunews.lk/136341/විගණකාධිපති-සහ-මුදල්-ඇමති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4993"
}