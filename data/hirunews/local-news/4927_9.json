{
       "Source": "hirunews",
       "Timestamp": "Thursday, 11 August 2016 - 16:14",
       "Headline": "විදුලිබල ඇමති බ්‍රෝඩ්ලන්ඩ්  ජල විදුලි බලාගාරය සහ පොල්පිිටිය ගම්මානයේ විශේෂ නිරීක්ෂණ චාරිකාවක",
       "News Content": "බ්‍රෝඩ්ලන්ඩ් ජල විදුලි බලාගාරයේ උමං මාර්ග කැණීම් කටයුතු හේතුවෙන් පොල්පිටිය ගම්මානයේ ගිලා බැසීම් සහ ඉරිතැලීම්වලට ලක්වූ නිවාස 40 ක පදිංචිකරුවන්ට කඩිනමින් වන්දි ලබා දෙන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය පවසනවා.\nඔහු මේබව කියා සිටියේ ගිනිගත්හේන - පොල්පිටිය බ්‍රෝඞ්ලන්ඞ් ජල විදුලි බලාගාර ව්‍යාපෘතිය නිරීක්ෂණය කිරීමේ චාරිකාවකට අද පෙරවරුවේ එක්වෙමින්.\nබ්‍රෝඩ්ලන්ඩ් ජල විදුලි බලාගාරයේ උමං මාර්ගයට ඉහළින් වූ නිවසක් පසුගියදා අඩි 60 ක් පමණ ගිලා බැසීමට ලක් වුණා.\nඑමෙන්ම එම ප්‍රදේශයේ තවත් නිවාස 4 ක පමණ බිත්ති සහ පොළොව ඉරිතැලීම්වලට ලක්ව තිබූ බවයි වාර්තාවුණේ.",
       "URL": "https://www.hirunews.lk/140387/විදුලිබල-ඇමති-බ්‍රෝඩ්ලන්ඩ්-ජල-විදුලි-බලාගාරය-සහ-පොල්පිිටිය-ගම්මානයේ-විශේෂ-නිරීක්ෂණ-චාරිකාවක",
       "Category": "Local News",
       "Parent URL": "https://www.hirunews.lk/local-news.php?pageID=4927"
}