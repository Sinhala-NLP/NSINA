{
       "Source": "hirunews",
       "Timestamp": "Monday, 13 January 2020 - 11:20",
       "Headline": "ඖෂධීය ශාඛ නිෂ්චිතව හඳුනා ගැනීමට අධ්‍යයනයක්",
       "News Content": "මෙරට දේශීය වෛද්‍ය විද්‍යාව තුළ භාවිත වන ඖෂධීය ශාඛ නිශ්චිතව හඳුනා ගැනීම සඳහා අධ්‍යයන ව්‍යාපෘතියක් ආරම්භ කර ඇති බව නාවින්න ආයුර්වේද පර්යේෂණ ආයතනයේ උද්භිද විද්‍යා අංශයේ ප්‍රධානී වෛද්‍ය නිමල් කරුණාසිරි පවසනවා.\nප්‍රාදේශීයව ඇතැම් ඖෂධීය ශාඛ හැදින්වීමේදී එම නාමකරණය නිශ්චිතවම අදාළ ඖෂධීය ශාඛ සඳහාම භාවිත වන්නේ ද සහ ආයුර්වේද ඖෂධ අලෙවිසැල්වල අලෙවි කරන්නේ නිවැරදිම ඖෂධීය ශාඛය ද යන්න හඳුනා ගැනීම සඳහා එම අධ්‍යයනයේදී අවධානය යොමු කෙරෙන බවයි ඔහු කියා සිටියේ.\nඒ සඳහා පේරාදෙනිය මූලික අධ්‍යාපන ආයතනය සහ නාවින්න ආයුර්වේද පර්යේෂණ ආයතනය සහ ජාතික විද්‍යා පදනම ඒකාබද්ධව කටයුතු කරන බවද ආයුර්වේද වෛද්‍ය නිමල් කරුණාසිරි තවදුරටත් ප්‍රකාශ කළා.",
       "URL": "https://www.hirunews.lk/232195/ඖෂධීය-ශාඛ-නිෂ්චිතව-හඳුනා-ගැනීමට-අධ්‍යයනයක්",
       "Category": "Local News",
       "Parent URL": "https://www.hirunews.lk/local-news.php?pageID=2956"
}