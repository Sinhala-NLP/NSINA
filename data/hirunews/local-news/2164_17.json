{
       "Source": "hirunews",
       "Timestamp": "Saturday, 06 February 2021 - 17:15",
       "Headline": "බූස්සේ නිවාස දෙකකින් මළ සිරුරු දෙකක් සොයාගැනේ",
       "News Content": "බූස්ස - රුපීවල ගම්මානයේ නිවාස දෙකක තිබී කාන්තාවකගේ සහ පිරිමි පුද්ගලයෙකුගේ මළ සිරුරක් අද දහවල් සොයාගෙන තිබෙනවා.\nබූස්ස - මලිදූව ප්‍රදේශයේ දී 32 හැවිරිදි පුද්ගල මළ සිරුරක් ප්‍රදේශවාසීන්ගේ තොරතුරකට අනුව පොලීසිය සොයාගෙන තිබුණා.\nඔහුගේ සිරුරේ ස්ථාන කිහිපයක කැපුම් තුවාල පවතින හෙයින් එම මරණය සැක සහිත බවයි පොලීසිය සඳහන් කළේ.\nඔහු වෘත්තියෙන් පෙදරේරුවෙකු ලෙස කටයුතු කර තිබෙනවා.\nමේ අතර, නිවසක් තුළ මිය ගොස් සිටි 75 හැවිරිදි කාන්තාවකගේ මළ සිරුරක් ද පොලීසිය අද දහවල් සොයාගෙන ඇති බවයි හිරු වාර්තාකරු සඳහන් කළේ.\nඅදාළ කාන්තාව විවිධ රෝගාබාධවලින් පෙලී ඇති අතර ඇය තනිවම අදාළ නිවසේ පදිංචිව සිට ඇති බව සඳහන්.",
       "URL": "https://www.hirunews.lk/261824/බූස්සේ-නිවාස-දෙකකින්-මළ-සිරුරු-දෙකක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2164"
}