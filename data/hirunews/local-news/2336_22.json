{
       "Source": "hirunews",
       "Timestamp": "Thursday, 12 November 2020 - 13:11",
       "Headline": "කොරෝනා වියදම මිලියන 70,000ක් - අගමැති පාර්ලිමේන්තුවේදි කියයි (වීඩියෝ)",
       "News Content": "කොරෝනා වසංගතය පාලනය කිරීම සඳහා මේ දක්වා රුපියල් මිලියන 70,000ක මුදලක් වියදම් කර ඇති බව අග්‍රාමාත්‍ය මහින්ද රාජපක්ෂ අද(12) පාර්ලිමේන්තුවේදී ප්‍රකාශ කළා.\nඒ, මේ වසරේ වියදම් පියවීම සඳහා රජය ඉදිරිපත් කර ඇති විසර්ජන පනත් කෙටුම්පත පිළිබඳ මුදල් අමාත්‍යවරයා ලෙස අග්‍රාමාත්‍යවරයාගේ ප්‍රකාශයක් සිදුකරමින්.\nමේ වසරේ, විෂය ක්ෂේත්‍රයන්ට අදාළව රජය සිදුකළ වියදම් පිළිබඳ සවිස්තර වාර්තාවක් අග්‍රාමාත්‍යවරයා විසින් ඉදිරිපත් කළ අතර, ඊට අදාළ විවාදය මේ වන විට ආරම්භ වී තිබෙනවා.\nවිවාදයෙන් අනතුරුව අද පස්වරු 5ට ඡන්ද විමසීමක් සහිතව හෝ රහිතව මෙම වසරට අදාළ විසර්ජන පනත් කෙටුම්පත සම්මත කර ගැනීමට නියමිතව තිබෙනවා.\nපවතින කොරෝනා ව්‍යාප්තිය සලකා මෙම විවාදය ආවරණය කිරීම සඳහා මාධ්‍යවේදීන් ඇතුළු කිසිවෙකුට අද පාර්ලිමේන්තුවට පැමිණීමට අවසර ලබාදී තිබුණේ නැහැ.",
       "URL": "https://www.hirunews.lk/254549/කොරෝනා-වියදම-මිලියන-70000ක්-අගමැති-පාර්ලිමේන්තුවේදි-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2336"
}