{
       "Source": "hirunews",
       "Timestamp": "Friday, 10 June 2016 - 13:34",
       "Headline": "කොළඹ, කොරියාවේ සෝල් නුවර හා එක්වෙයි",
       "News Content": "කොළඹ නගරය සහ දකුණු කොරියාවේ සෝල් නගරය අතර මිත්‍රත්වය සහ සහයෝගිතාවය වර්ධනය කරලීමේ ගිවිසුමකට පසුගිය සතියේ අත්සන් තැබුණා.\nකොළඹ නගරාධිපති ඒ.ජේ.එම්.මුසම්මිල් කොරියානු නගරාධිපතිවරයා සමග සෝල් නුවරදී පසුගිය 8 වනදා ඊට අත්සන් තැබූ බවයි කොරියාවේ ශ්‍රී ලංකා තානාපති කාර්යාලය නිවේදනයක් නිකුත් කරමින් ප්‍රකාශ කළේ.\nවිශේෂයෙන් ඝන අපද්‍රව්‍ය කළමනාකරණය සදහා කොරියානු අත්දැකීම් කොළඹ නගරයේ කැළිකසල ප්‍රතිචක්‍රීකරණය සදහා යොදා ගැනීම පිළිබදව ද මෙහිදී සාකච්ඡා කර තිබෙනවා.",
       "URL": "https://www.hirunews.lk/135202/කොළඹ-කොරියාවේ-සෝල්-නුවර-හා-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5012"
}