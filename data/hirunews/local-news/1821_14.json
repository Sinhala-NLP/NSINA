{
       "Source": "hirunews",
       "Timestamp": "Wednesday, 14 July 2021 - 9:13",
       "Headline": "හසලක ගාමිණී දිවි පුදා වසර 30 යි",
       "News Content": "අලිමංකඩ කඳවුර රකින්නට හසලක ගාමිණී රණවිරුවා රට වෙනුවෙන් ජිවිතය පූජාකර අදට වසර 30 ක් සපිරෙනවා. මේ, ඒ පිළිබඳව හිරු ප්‍රවෘත්ති අංශය තබන සටහනක්.\nරට දැය වෙනුවෙන් දිවි පිදූ, ආබාධිත වූ සහ ලේ, දහඩිය, කළුඳු කැප කළ දහස් සංඛ්‍යාත රණවිරුවන් පිළිබදව සිහි කර හසලක ගාමිණී විරුවා පිළිබදව අපි මෙලෙස සටහන් කරන්නෙමු\n1966 අගෝස්තු 22 වන දා හසලක උපත ලබන ගාමිණී කුලරත්න පිරිමි දරුවන් 5 දෙනෙකු සහ ගැහැණු දරුවන් දෙදෙනෙකුගෙන් පිරුණු පවුලක දෙවැන්නායි.\nවයස අවුරුදු 15දී පියා මිය ගිය නිසාම, ගාමිණී සහ පවුලේ සියළු දෙනා ජීවිතය සරි කර ගත්තේ දහසකුත් බාධා මැදින්.\n1986 හමුදා කොප්‍රල්වරයෙකු ලෙස ශ්‍රී ලංකා යුද හමුදාවට එක් වන ඔහු රාජකාරිය අකුරටම ඉටු කළ විරුවෙකු ලෙස කා අතරත් ප්‍රචලිත වුණා.\nනිරන්තරයෙන් රට වෙනුවෙන් කැප වූ රණවිරුවන්ගේ පවුලේ අභීත විරුවෙකු වන්නට අලිමංකඩ කඳවුරට පා තබන දින ඔහු නොසිතන්නට ඇති.\nඊට පෙර උතුරේ කදවුරු කිහිපයක මෙන්ම දකුණේ කදවුරු කිහිපයක ඔහු සේවය කළා.\nදිනය 1991 ජුලි 14 වන දායි.\nදින කිහිපයක් අලිමංකඩ කදවුර වනසන්නට මාන බැලූ එල්.ටී.ටී.ඊ. ත්‍රස්තවාදීන් ඒ වන විටත් ප්‍රබල ප්‍රහාර එල්ල කරමින් කදවුරු භූමිය වෙත කඩා වදිමින් සිටියා.\nකදවුර බේරා ගැනීම බරපතල ප්‍රශ්නයක් බව බොහෝ දෙනෙකුට අවබෝධ වී තිබුණත් කර කියා ගත හැකි දෙයක් නොතිබූ බව ද රහසක් නොවේ.\nගාමිණී, රැදී සිටි අලිමංකඩ කදවුරේ ප්‍රධාන දොරටුවේ බංකරයටයි යුද ටැංකියක ස්වරූපයට සකස් කළ වෙඩි නොවදින තහඩු වලින් ආවරණය වූ අති ප්‍රබල පුපුරණද්‍රව්‍ය රැගත් එල්.ටී.ටී.ඊ. බුල්ඩෝසරය ලේ පිපාසිත අරමුණින් කදවුරු භූමිය වෙත ආසන්න වෙමින් තිබුණා.\nගාමිණී එපා, යැයි බොහෝ දෙනෙකු කෑ ගැසුවත්, කදවුර බේරා ගැනීමට කළ හැකි එකම දෙය බුල්ඩෝසරය වැනසීම බව තේරුම් ගත් ඔහු සහෝදර සෙබලුන්ගේ දිවි රකින්නට ත්‍රස්තවාදීන්ගේ වෙඩි උණ්ඩවලට ද මුහුණ දෙමින් දිවගොස් බෝම්බ දෙකක් දෑතට ගෙන ත්‍රස්ත බුල්ඩෝසරයට ගොඩවුණේ දෙවරක් නොසිතමින්.\nහසලක ගාමිණි දිවිපුදා වසර 30 යි",
       "URL": "https://www.hirunews.lk/276921/හසලක-ගාමිණී-දිවි-පුදා-වසර-30-යි",
       "Category": "Local News",
       "Parent URL": "https://www.hirunews.lk/local-news.php?pageID=1821"
}