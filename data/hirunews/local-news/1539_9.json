{
       "Source": "hirunews",
       "Timestamp": "Thursday, 25 November 2021 - 6:42",
       "Headline": "බෝට්ටුවක් ගිලී 31 දෙනෙකු ජීවිතක්ෂයට",
       "News Content": "බ්‍රිතාන්‍යය බලා යමින් තිබූ සංක්‍රමණියන් පිරිසක් රැගත් බෝට්ටුවක් බ්‍රිතාන්‍යය සහ ප්‍රංශය අතර පිහිටි කැලේස් වරාය ආසන්නයේ ඉංග්‍රීසි චැනලයේ ගිලී සිදු වූ අනතුරකින් පුද්ගලයින් 27 දෙනෙකු මියගොස් තිබෙනවා.\nමියගිය අය අතර 05 දෙනෙකු කාන්තාවන් වන අතර ගැහැණු ළමයින් පිරිසක් ද ඒ අතර වන බවයි ප්‍රංශ අභ්‍යන්තර කටයුතු අමාත්‍යාංශය සඳහන් කළේ.\nදෙදෙනෙකු බේරාගෙන ඇති අතර තවත් අයෙකු අතුරුදන් ව තිබෙනවා.\n2014 වසරෙන් පසුව මෙම හරස් මුහුදු මාර්ගයේ සිදුවූ දරුණුතම අනතුර මෙය බවයි සංක්‍රමණිකයන් සඳහා වූ ජාත්‍යන්තර සංවිධානය සඳහන් කළේ.\nබ්‍රිතාන්‍යය සහ ප්‍රංශය අතර පිහිටා ඇති මෙම ඉංග්‍රීසි චැනලයේ දුර කිලෝමීටර් 21ක් වනවා.\nමේ අතර මෙම සිද්ධිය සම්බන්ධයෙන් බ්‍රිතාන්‍යය අග්‍රාමාත්‍ය බොරිස් ජොන්සන් සිය කනගාටුව පළ කර තිබෙනවා.",
       "URL": "https://www.hirunews.lk/289084/බෝට්ටුවක්-ගිලී-31-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1539"
}