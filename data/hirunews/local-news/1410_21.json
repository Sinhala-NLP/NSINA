{
       "Source": "hirunews",
       "Timestamp": "Thursday, 20 January 2022 - 22:43",
       "Headline": "කොවිඩ් බියෙන් දරුවා පාසල් නොයැවූ ග්‍රීසියේ මවකට අධිකරණයෙන් දඬුවම්",
       "News Content": "කොවිඩ් ආසාදනය වේයැයි බියෙන් වසරකට අධික කාලයක් පුරා සිය දරුවා පාසල් නොයැවූ ග්‍රීසියේ මවකට එරට අධිකරණයක් සිර දඬුවම් නියම කර තිබෙනවා.\nමධ්‍යම ග්‍රීසියේ 32 හැවිරිදි මවක් සිය 11 හැවිරිදි දරුවා මෙලෙස වසරකට අධික කාලයක් පුරා පාසල් නොයැවීමේ වරදට එරට අධිකරණයක් ඇයට මාස 7ක අත්හිටවූ සිරදඬුවමක් නියම කර ඇති බවයි විදෙස් මාධ්‍ය වාර්තා කළේ.\nඇය පවසන්නේ කොවිඩ් ව්‍යාප්තිය හේතුවෙන් සිය දරුවා පාසල් නොයැවූ බවයි.\nඅධිකරණය හමුවේ කරුණු අනාවරණ වී ඇත්තේ කොවිඩ් මර්දන කිසිදු එන්නතක් නොලද ඇය දරුවන්ගේ ජීවිත අවදානමේ හෙළමින් ඔවුන්ගේ අධ්‍යාපනයද අහිමිකර ඇති බවයි.\nමෙම මවට අධිකරණය විසින් යුරෝ 20ක දඩයක් ද පනවා ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/294627/කොවිඩ්-බියෙන්-දරුවා-පාසල්-නොයැවූ-ග්‍රීසියේ-මවකට-අධිකරණයෙන්-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=1410"
}