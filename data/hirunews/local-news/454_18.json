{
       "Source": "hirunews",
       "Timestamp": "Saturday, 25 March 2023 - 19:58",
       "Headline": "ඉන්දියාවෙන් ඩොලර් බිලියනයක හුවමාරු පහසුකමක් ලබා ගැනීමට සාකච්ඡා",
       "News Content": "ඉන්දියාව සහ ශ්‍රී ලංකාව අතර ද්විපාර්ශ්වික වෙළඳාමට පහසුකම් සැලසීම සඳහා අමෙරිකානු ඩොලර් බිලියනයකට සමාන ඉන්දීය රුපියල් හුවමාරු පහසුකමක් ලබා ගැනීම සඳහා ලක් රජය සාකච්ඡා කරමින් සිටින බව හිටපු මහ බැංකු අධිපතිවරයෙකු වන ආචාර්ය ඉන්ද්‍රජිත් කුමාරස්වාමි පවසනවා.\nශ්‍රී ලංකා මහ බැංකුවේ, බැංකු අධ්‍යයන මධ්‍යස්ථානය සංවිධාන කළ වැඩසටහනකට එක්වෙමින් ඔහු කියා සිටියේ පසුගිය වසරේ ඉන්දියාවෙන් ලැබුණු අමෙරිකානු ඩොලර් බිලියනයක ණය සහ ආසියානු නිෂ්කාශන සංගමය යටතේ ඇති ණය ගෙවීම වසර 05 කින් දීර්ඝ කර ගැනීමට ද ලක් රජය සාකච්ඡා ආරම්භ කර ඇති බවයි.\nමේ අතර, 2023 වසර සඳහා මෙරට අපනයන ඉපයීම් අමෙරිකානු ඩොලර් බිලියනයේ සිමාව ඉක්මවා ගොස් ඇති අතර, පෙබරවාරි මාසය වනවිට අපනයන ආදායම දැක්වුණේ අමෙරිකානු ඩොලර් බිලියන 1.052 ක් ලෙසින්.\nකෙසේ වෙතත්, මේ වසරේ ගෙවුණු මාස දෙක තුළ මෙරට සමුච්චිත ආදායම හෙවත් අපනයනයෙන් ලද ආදායම අමෙරිකානු ඩොලර් බිලියන 1.98 ඉක්මවා ඇති බවයි ශ්‍රී ලංකා රේගු වාර්තාවල දැක්වුණේ.",
       "URL": "https://www.hirunews.lk/330905/ඉන්දියාවෙන්-ඩොලර්-බිලියනයක-හුවමාරු-පහසුකමක්-ලබා-ගැනීමට-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=454"
}