{
       "Source": "hirunews",
       "Timestamp": "Monday, 29 May 2023 - 20:33",
       "Headline": "අනුරපුර සැණකෙළිය නවත්වන්නැයි අගමැතිගෙන් නියෝග",
       "News Content": "සාමාන්‍ය පෙළ විභාගයට බාධාවන අයුරින් අනුරාධපුර මහනගර සභාව විසින් පොසොන් උත්සවයට සමඟාමීව සංවිධානය කර තිබූ “අනුරාධපුර පුරවර උදාන සැණකෙළිය” අත්හිටුවන ලෙස අග්‍රාමාත්‍ය දිනේෂ් ගුණවර්ධන නියෝග කර තිබෙනවා.\nසාමාන්‍යපෙළ විභාගය සඳහා පෙනී සිටින සිසුන් අපහසුතාවට පත්වන අන්දමින් අදාළ සැණකෙලිය පැවැත්වෙන බවට එල්ලවූ චෝදනා සැළකිල්ලට ගනිමිනුයි අග්‍රාමාත්‍යවරයා මෙම නියෝගය නිකුත් කර ඇත්තේ.\nමේ පිළිබඳව හිරු ප්‍රධාන ප්‍රවෘත්ති ඔස්සේද අප ඊයේ (28) කරුණු අනාවරණය කළ අතර අටමස්ථානාධිපති පූජ්‍ය පල්ලේගම හේමරතන හිමියන් ඇතුළු සංඝරත්නය සහ දෙමාපියන් ද මෙම සැණකෙළියට විරෝධය පළකර තිබුණා.",
       "URL": "https://www.hirunews.lk/336541/අනුරපුර-සැණකෙළිය-නවත්වන්නැයි-අගමැතිගෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=308"
}