{
       "Source": "hirunews",
       "Timestamp": "Friday, 28 June 2019 - 10:45",
       "Headline": "සුනඛයාට ආහාර රැගෙන ගිය පුද්ගලයෙකු වන අලි පහරදීමකින් මරුට",
       "News Content": "තක්කාලි වගා බිමේ ආරක්ෂාවට සිටි සුනඛයාට ආහාර අරන් ගිය ගොවියෙකු ඊයේ (27) රාත්‍රියේ වන අලියෙකුගේ පහර කෑමට ලක්ව මියගොස් ඇතැයි සීගිරිය පොලිසිය පවසනවා.\nසීගිරිය කිබිස්ස ප්‍රදේශයේ  සිය තක්කාලි වගාවට යන අතරතුරදී රාත්‍රී 10.30 ට පමණ වන අලියා ගේ පහර කෑමෙන් මියගොස් ඇත්තේ සීගිරිය කිබිස්ස  ප්‍රදේශයේම පදිංචි දෙදරු පියෙක්.\nරාත්‍රී කාලයේ පාපැදියකින් විදුලි පන්දමක් දල්වා ගෙන මෙම ගොවි මහතා සිය තක්කාලි කොටුවට යන අතරමග, ආසන්නයේ තිබුණු කුඹුරක වන අලින් දෙදෙනෙකු ආහාර ගනිමින් සිටියදී එකවරම  මාර්ගයේ පාපැදියෙන් ගමන් කර සිටි පුද්ගලයාට පහර දී පැය භාගයකට අධික කාලයක් දැඩි ලෙස පහරදෙමින් වන අලින් දෙදෙනා සෙල්ලම් කරමින් සිටි බව ආසන්න කුඹුරේ සිටි පුද්ගලයකු තිබෙනවා.\nපසුව එම පුද්ගලයාගේ දැනුම්දීම පරිදි මියගිය අයගේ ඥාතීන් වහා එම ස්ථානයට පැමිණ වන අලින් දෙදෙනා පලවා හැර තුවාල ලබා සිටි පුද්ගලයා වහාම සීගිරිය රෝහලට ඇතුළත් කිරීමෙන් පසු දඹුල්ල මූලික රෝහලට මාරුකර එවා තිබෙනවා.\nදඹුල්ල රෝහලට රැගෙන එන විටත් ඒ ඔහු මියගොස් තිබුණු බව රෝහල් ප්‍රකාශකයෙකු සඳහන් කළ බවයි අප වාර්තාකරු ප්‍රකාශ කළේ.\nමෙම සිද්ධිය සම්බන්ධයෙන් හදිසි මරණ පරීක්ෂණය එම ස්ථානයේදී සහ දඹුල්ල රෝහලේ දී සිදුකිරීමට නියමිතව තිබුණු අතර සීගිරිය පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/219264/සුනඛයාට-ආහාර-රැගෙන-ගිය-පුද්ගලයෙකු-වන-අලි-පහරදීමකින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3277"
}