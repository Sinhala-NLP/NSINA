{
       "Source": "hirunews",
       "Timestamp": "Wednesday, 15 February 2017 - 15:58",
       "Headline": "පැල්මඩුල්ලේ රිය අනතුරකින් තරුණයෙකු ජීවිතක්ෂයට",
       "News Content": "කොළඹ - බදුල්ල ප්‍රධාන මාර්ගයේ පැල්මඩුල්ල 120 කිලෝමීටර් කණුව ආසන්නයේදී අද උදෑසන  සිදු වූ රිය අනතුරකින් විසි හැවිරිදි තරුණයෙකු ජිවිතක්ෂයට පත් වුණා.\nබලංගොඩ සිට පැල්මඩුල්ල දක්වා ධාවනය වෙමින් තිබූ ලංගම බස් රථයක්, ත්‍රිරෝද රථයක් පසුකිරීමට යෑමේදි ප්‍රතිවිරුද්ධ දිශාවෙන් පැමිණි යතුරු පැදියක ගැටීමෙන් මෙම අනතුර සිදු වී තිබෙනවා.\nඅනතුරින් මියගියේ යතුරුපැදියේ ගමන් ගත් පැල්මඩුල්ල - කොට්ටපිටිය වත්ත ප්‍රදේශයේ පදිංචි තරුණයෙක්.\nබස් රථයේ රියදුරා පොලිසිය අත්අඩංගුවට ගෙන තිබෙනවා.\nමේ අතර අම්බලන්තොට පල්ලෙරොට ප්‍රදේශයේ ඊයේ රාත්‍රී සිදුවු අනතුරකින් යතුරුපැදිකරුවෙකු ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ 52 හැවිරිදි පුද්ගලයෙක්.\nඔහු ගමන් කල යතුරුපැදිය බෝක්කුවකින් ඇද වැටීමෙන් අනතුර සිදුවන්නට ඇති බවටයි පොලිසිය සැක පළකරන්නේ.",
       "URL": "https://www.hirunews.lk/154567/පැල්මඩුල්ලේ-රිය-අනතුරකින්-තරුණයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4660"
}