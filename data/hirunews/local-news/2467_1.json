{
       "Source": "hirunews",
       "Timestamp": "Wednesday, 09 September 2020 - 13:05",
       "Headline": "සිය දිවි හානි කරගත් බොලිවුඞ් නළු සුෂාන්ත්ගේ පෙම්වතිය අත්අඩංගුවට",
       "News Content": "සිය දිවි හානි කර ගත් බොලිවුඞ් නළු සුෂාන් සිං රාජ්පුත්ගේ පෙම්වතිය වන බොලිවුඩ් නිළි රියා චක්‍රබූර්ති ඉන්දීය මත්ද්‍රව්‍ය නාශක කාර්යාංශය මගින් අත්අඩංගුවට ගෙන තිබෙනවා.\nමත්ද්‍රව්‍ය මිලදී ගෙන සුෂාන් සිං රාජ්පුත්ට ලබාදීමේ චෝදනා මත ඇය මෙලෙස අත්අඩංගුවට ගෙන ඇති බවයි ඉන්දීය මාධ්‍ය සඳහන් කළේ.\nසුෂාන් සිං රාජ්පුත් සිය දිවි හානි කර ගැනීමේ සිද්ධියට ඇයගේ පෙම්වතිය වන රියා චක්‍රබූර්ති සම්බන්ධ බවට ඔහුගේ පවුලේ ඥාතීන් පොලීසියට පැමිණිලි කර තිබෙනවා.\nඑසේම ඇගේ සහෝදරයා සහ සුෂාන් සිං රාජ්පුත්ගේ නිවස භාරව සිටි පුද්ගලයෙකු ද මේ වනවිට ඔහුගේ සිය දිවි හානි කර ගැනීමේ සිද්ධියට පොලීසිය අත්අඩංගුවට ගෙන තිබෙනවා.\nඉන්දීය මත්ද්‍රව්‍ය නාශක කාර්යාංශය සඳහන් කළේ බොලිවුඞ් නිළි රියා චක්‍රබූර්ති මත්ද්‍රව්‍ය ජාවාරම්වලට ද සම්බන්ධ වී ඇති බවයි.",
       "URL": "https://www.hirunews.lk/249791/සිය-දිවි-හානි-කරගත්-බොලිවුඞ්-නළු-සුෂාන්ත්ගේ-පෙම්වතිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2467"
}