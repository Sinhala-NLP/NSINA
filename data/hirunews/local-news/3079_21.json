{
       "Source": "hirunews",
       "Timestamp": "Friday, 25 October 2019 - 19:13",
       "Headline": "ජනපති අපේක්ෂක සජිත්ට හම්බන්තොටින් අභියෝගයක්",
       "News Content": "හම්බන්තොට නගරාධිපති එරාජ් රවීන්ද්‍ර ප්‍රනාන්දු නව ප්‍රජාතන්ත්‍රවාදී පෙරමුණේ ජනාධිපති ධූර අපේක්ෂක, අමාත්‍ය සජිත් ප්‍රේමදාසට අභියෝගයක් සිදුකළා.\nඒ, හම්බන්තොට - මාගම්පුර වරාය නිරීක්ෂණය කිරීමට එක්සත් ජාතික පක්ෂ මන්ත්‍රීවරුන් පිරිසක් පැමිණීමත් සමඟ ඇති වූ තත්ත්වයෙන් පසු ඔහු ලබාදුන් බව කියන දුරකතන ඇමතුමක් පිළිබඳවයි.\nඑහිදී ඔහු කියා සිටියේ සිදුවීමට පසු දින අමාත්‍ය සජිත් ප්‍රේමදාස එම පිරිස තමාගේ අනුදැනුමකින් තොරව පැමිණි බව සඳහන් කර ඔවුන්ට පහර නොදුන්නේ ඇයිදැයි විමසා සිටි බවයි.\nශ්‍රී ලංකා පොදුජන පෙරමුණේ හම්බන්තොට පක්ෂ කාර්යාලය විවෘත කිරීමේ අවස්ථාවට ඊයේ එක්වෙමින් හම්බන්තොට මහ නගර සභාවේ නගරාධිපති එරාජ් රවීන්ද්‍ර ප්‍රනාන්දු මේ බව කියා සිටියා.",
       "URL": "https://www.hirunews.lk/226980/ජනපති-අපේක්ෂක-සජිත්ට-හම්බන්තොටින්-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3079"
}