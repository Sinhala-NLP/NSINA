{
       "Source": "hirunews",
       "Timestamp": "Friday, 14 July 2017 - 12:26",
       "Headline": "නව විද්‍යුත් රියදුරු බලපත්‍රයේ කොන්දේසියක් ඇමැති රාජිත හෙළි කරයි",
       "News Content": "නව විද්‍යුත් රියදුරු බලපත්‍රය නිකුත් කිරීමේදී අවයව ලබාගැනීම සඳහා වු කොන්දේසියක් ඊට ඇතුලත් කරන බව සෞඛ්‍ය අමාත්‍ය රාජිත සේනාරත්න පවසනවා.\nඒ අනුව පෙනහලු / හෘදය / අක්මාව සහ වකුගඩු ලබා ගැනීමෙන් වෛද්‍ය සැත්කම් කිරීමේ අවස්ථාව උදාවන බවයි අමාත්‍යවරයා පෙන්වා දුන්නේ.\nඒ වෙනුවෙන් වු නීතිමය කටයුතු මේවන විට අවසන් කර ඇතැයි අමාත්‍ය රාජිත සේනාරත්න ප්‍රකාශ කළා.\nමෙරට ප්‍රථම හදවත් බද්ධ කිරීමේ සැත්කම සිදු කළ විශේෂඥ වෛද්‍යවරුන් සහ අනෙක් වෛද්‍ය කාර්ය මණ්ඩලයට සුබ පැතීම සඳහා සෞඛ්‍ය අමාත්‍ය රාජිත සේනාරත්න ඊයේ මහනුවර රෝහලේ සංචාරයක නිරතවුනා.\nඑහිදීයි අමාත්‍යවරයා මේබව කියාසිටියේ.\nඑහිදී සෞඛ්‍ය අමාත්‍යවරයා විශේෂඥ  වෛද්‍යවරුන් හමු වී මෙලෙස අදහස් පල කළා.\nමෙම සැත්කම සෞඛ්‍ය ක්ෂේත්‍ර ලැබූ විශාල ජයග්‍රහණයක්. එය රටේත් ජයග්‍රහණයක්. ලෝක සෞඛ්‍ය සංවිධානය ප්‍රකාශ කරන්නේ රෝග නියාමනය අතින් සහ ප්‍රතිකාර සේවාව අතින් ශ්‍රී ලංකාව ඉහළ මට්ටමක සිටින බවයි. ලෝකයේ ප්‍රථම හෘද බද්ධ සැත්කම සිදූ කර වසර 50 කට පසු ශ්‍රි ලංකාවෙි එම සැත්කම සිදූ කිරිමට මුල් වූ විශේෂඥ වෛද්‍යවරුන්ට සහ අනෙකුත් කාර්ය මණ්ඩලයට මම ස්තූතිය පුද කරනවා. එම සැත්කම සිදූ කිරිම සදහා තීන්දූව ගැනීම, ආත්ම ශක්තිය, සැත්කම සාර්ථකව සිදූ කිරීම මෙහිදී අගය කළ යුතු වෙනවා. වර්තමානයේ වෛද්‍ය ක්ෂේත්‍රයට විවිධ චෝදනා ඉදිරිපත් වුනත්, ශ්‍රී ලංකාවෙි සෞඛ්‍ය සේවාව ජාත්‍යන්තරයට ගෙනයාම සදහා මෙම වෛද්‍යවරුන් සිදූ කළ හාස්කම ඉතාම වැදගත්. හෘද බද්ධ සැත්කම් පළමුවරට ආරම්භ කිරීමට සැළසුම් කර තිබුනේ කොළඹ ජාතික රෝහලෙයි. නමුත් ඊට ප්‍රථමව මහනුවර මහ රෝහලේ විශේෂඥ වෛද්‍යවරුන් සිය රාජකාරිය දේව කාරියක් ලෙස සළකා සැත්කම සිදූ කිරීම ගැන මම ස්තූතිය පුද කරනවා. මේ වනවිට සැත්කමට භාජනය වූ රෝගියා සාමාන්‍ය තත්ත්වයට පත්වෙමින් සිටිනවා,\nවිද්‍යුත් නව රියදූරු බලපත්‍රය ඉදිරියේ දී නිකුත් කිරිම පිළිබද අවයව ලබාගැනීම සදහා වූ කොන්දේසියක් ඊට ඇතුළත් කරනවා. ඒ අනුව පෙනහලු, හෘද වස්තුව, අක්මාව, වකුගඩු, ලබාගැනීමෙන් වෛද්‍ය සැත්කම් සිදූ කිරීමේ අවස්ථාව උදා වෙනවා. ඒ සදහා වූ නීතිමය කටයුතු මේ වනවිට ආරම්භ කර අවසන්.",
       "URL": "https://www.hirunews.lk/165871/නව-විද්‍යුත්-රියදුරු-බලපත්‍රයේ-කොන්දේසියක්-ඇමැති-රාජිත-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4422"
}