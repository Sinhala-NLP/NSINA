{
       "Source": "hirunews",
       "Timestamp": "Saturday, 15 October 2022 - 13:13",
       "Headline": "පොල්ගොල්ලේ වාන් දොරටු 4ක් ඇරෙයි",
       "News Content": "මධ්‍යම පළාතේ බටහිර බෑවුම්වලට ඇදහැලෙන අධික වර්ෂාව හේතුවෙන් පොල්ගොල්ල ජලාශයේ තවත් වාන් දොරටුවක් විවෘත කර තිබෙනවා.\nඒ අනුව මේ වනවිට පොල්ගොල්ල ජලාශයේ වාන් දොරටු දෙකක් විවෘත කර ඇති අතර, ඒ හේතුවෙන් ජලාශයේ පහත් බිම් අවට සිටින ජනතාව අවධානයෙන් පසුවිය යුතු බව වාරිමාර්ග දෙපාර්තමේන්තුව සඳහන් කළා.\nවාරි ජලාශ 73හි ජල මට්ටම සියයට 35 ට වැඩි ධාරිතාවයකින් ඉහළ යාම නිසා ඉදිරි මහ කන්නයට අවශ්‍ය ජලය පවතින බවයි වාරිමාර්ග දෙපාර්තමේන්තුවේ ජල කළමනාකරණ අධ්‍යක්ෂ ඉංජිනේරු ඩී. අබේසිරිවර්ධන කියා සිටියේ.\nඑසේ ම, කොළඹ, කළුතර, ගාල්ල, රත්නපුර, කෑගල්ල සහ නුවරඑළිය දිස්ත්‍රික්කයට පනවා ඇති නායයාමේ අනතුරු ඇඟවීම් තවදුරටත් ක්‍රියාත්මකයි.",
       "URL": "https://www.hirunews.lk/317937/පොල්ගොල්ලේ-වාන්-දොරටු-4ක්-ඇරෙයි",
       "Category": "Local News",
       "Parent URL": "https://www.hirunews.lk/local-news.php?pageID=801"
}