{
       "Source": "hirunews",
       "Timestamp": "Friday, 08 September 2023 - 20:06",
       "Headline": "විදුලි බල මණ්ඩල නිලධාරියාට මන්ත්‍රී නිවසින් පහරදීමක්",
       "News Content": "හැටන් දික්ඔය ප්‍රදේශයේ නගර සභා මන්ත්‍රීවරයෙකු බවට සඳහන් පුද්ගලයෙකුගේ නිවසේ විදුලිය විසන්ධි කිරීමට ගිය පුද්ගලයෙක්ට ඊයේ (07) පහර දී තිබෙනවා.\nපහර කෑමට ලක් වූ පුද්ගලයා පවසන්නේ වසරක පමණ කාලයක් තිස්සේ අදාළ නිවසේ විදුලිබිල නොගෙවීම නිසා එය ගෙවන ලෙස නිවැසියන්ට ඉල්ලීමක් කළ අවස්ථාවේදී මෙලෙස පහර දුන් බවයි.\nඅදාළ නිවසේ හිමිකරු විසින් හැටන් පොලිසියට පැමිණිලි කර ඇත්තේ පැමිණි විදුලි බල මණ්ඩල නිලධාරියා තමාට සහ බිරිඳට පහර දුන් බවයි.\nසිද්ධිය සම්බන්ධයෙන් හැටන් පොලිසිය වැඩිදුරටත් විමර්ශන සිදු කරනවා.",
       "URL": "https://www.hirunews.lk/347631/විදුලි-බල-මණ්ඩල-නිලධාරියාට-මන්ත්‍රී-නිවසින්-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=43"
}