{
       "Source": "hirunews",
       "Timestamp": "Saturday, 29 July 2017 - 19:15",
       "Headline": "ඉරිදා උදේ උපකාරක පන්ති ගැන කඩිනම් තීන්දුවක්",
       "News Content": "පසලොස්වක පොහෝ දිනයේ සහ ඉරිදා දිනවල පස්වරු 2 දක්වා උපකාරක පන්ති පැවැත්වීම තහනම් කරමින් අවශ්‍ය වුවහොත් පනතක් ගෙන ඒමට කටයුතු කරන බව අධිකරණ හා බුද්ධශාසන අමාත්‍ය විජේදාස රාජපක්ෂ පවසනවා.\nමහරගම ප්‍රදේශයේ අද (29) පැවති උත්සවයකට එක්වෙමින් ඔහු මේ බව කියා සිටියා.\nඑමෙන්ම, අමාත්‍යවරයා එහිදී තවදුරටත් කියා සිටියේ මේ සම්බන්ධයෙන් උපකාරක පන්ති ගුරුවරුන් සමග එකගතාවයකට පැමිණීම සදහා සාකච්ඡා සිදුකර ඇති බවත්, එහි තවත් සාකච්ඡා කිහිපයක් ඉදිරියේදී පැවැත්වීමට නියමිත බවයි.\nඑම සාකච්ඡාවලදී එකගතාවයකට පැමිණීමට නොහැකි වුවහොත් මෙලෙස පාර්ලිමේන්තුව හරහා පනතක් මගින් අදාළ තීරණය ක්‍රියාවට නංවන බවයි අමාත්‍යවරයා එහිදී වැඩිදුරටත් පෙන්වා දුන්නේ.",
       "URL": "https://www.hirunews.lk/167095/ඉරිදා-උදේ-උපකාරක-පන්ති-ගැන-කඩිනම්-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=4396"
}