{
       "Source": "hirunews",
       "Timestamp": "Thursday, 28 December 2017 - 10:26",
       "Headline": "පියසේන ගමගේට තනතුරක්",
       "News Content": "නීතිය, සාමය හා දක්ෂිණ සංවර්ධන රාජ්‍ය අමාත්‍යවරයා ලෙස පියසේන ගමගේ ජනාධිපතිවරයා ඉදිරියේ අද උදෑසන දිවුරුම් දෙනු ලැබුවා.\nඒ, ජනාධිපති නිළ නිවසේදීයි.\nගීතා කුමාරසිංහගෙන් පුරප්පාඩු වූ මන්ත්‍රී ධුරයේ හිටපු අමාත්‍ය පියසේන ගමගේ, කථානායක කරූ ජයසූරිය ඉදිරියේ පසුගිය මස 10 වන දා දිවුරුම් දුන්නා.\nද්විත්ව පුරවැසිභාවය හේතුවෙන් ගීතා කුමාරසිංහට මන්ත්‍රී ධූරයක් දැරිය නොහැකි බවට අභියාචනාධිකරණය පළමුව දුන් තීන්දුව ශ්‍රේෂ්ඨාධිකරණය අනුමත කිරීමත් සමඟයි පියසේන ගමගේ පාර්ලිමේන්තුවට යළි පිවිසුණේ.\n2016 වසරේ අගෝස්තු මස 17 වැනිදා පැවති මහ මැතිවරණයේදී එක්සත් ජනතා නිදහස් සන්ධාන නියෝජනය කරමින් ගාල්ල දිස්ත්‍රික්කයට තරග වැදුණු පියසේන ගමගේට හිමිවූයේ මනාප 45,245 ක් පමණයි.",
       "URL": "https://www.hirunews.lk/179542/පියසේන-ගමගේට-තනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=4153"
}