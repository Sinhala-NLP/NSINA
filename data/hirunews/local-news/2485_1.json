{
       "Source": "hirunews",
       "Timestamp": "Tuesday, 01 September 2020 - 11:31",
       "Headline": "අදත් කොරෝනා ආසාදිතයන් 22ක්",
       "News Content": "තවත් අසාදිතයින් 22 දෙනෙකු වාර්තා වීමත් සමග මෙරට සමස්ත කොරෝනා ආසාදිතයින් සංඛ්‍යාව 3071 දක්වා ඉහළ ගියා.\nමොවුන් සියළු දෙනා කටාර් රාජ්‍යයේ සිට මෙරටට පැමිණ නිරෝධායනය වෙමින් සිටින පුද්ගයින් බවයි වසංගත රෝග විද්‍යා අංශය සඳහන් කළේ.\nඒ අනුව ආසාදිතයින් 191 දෙනෙකු රෝහල්වල තවදුරටත් ප්‍රතිකාර ලබන අතර කොරෝනා ආසාදනය වී පුර්ණ සුවය ලැබූ සංඛ්‍යාව 2868ක්.\nමේ අතර කොරෝනා වෛරසය හමුවේ මෙරටට පැමිණීමට නොහැකිව සිටි ශ්‍රී ලාංකිකයින් 640 දෙනෙකු අද අළුයම දිවයිනට පැමිණියා.\nකුවේට් රාජ්‍යයේ සිට 293 දෙනෙකු, එක්සත් අරාබි එමීර් රාජ්‍යයේ සිට 288 දෙනෙකු සහ කටාර් රාජ්‍යයේ සිට 59 දෙනෙකු මෙරටට පැමිණි පිරිස අතර වනවා.\nඑමෙන්ම කොරෝනා පැතිරීම වැලැක්වීමේ ජාතික ක්‍රියාන්විත මධ්‍යස්ථානය නිවේදනයක් නිකුත් කරමින් සඳහන් කළේ ත්‍රිවිධ හමුදාව මගින් පවත්වාගෙන යනු ලබන නිරෝධායන මධ්‍යස්ථානවලින් පුද්ගලයින් 187 දෙනෙකු නිරෝධායන කටයුතු අවසන් කර අද දිනයේ නිවෙස් බලා පිටත්ව යාමට නියමිත බවයි.",
       "URL": "https://www.hirunews.lk/249138/අදත්-කොරෝනා-ආසාදිතයන්-22ක්",
       "Category": "Local News",
       "Parent URL": "https://www.hirunews.lk/local-news.php?pageID=2485"
}