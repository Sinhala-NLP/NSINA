{
       "Source": "hirunews",
       "Timestamp": "Friday, 15 January 2021 - 17:45",
       "Headline": "නීතිවිරෝධී ලෙස කැල්සයිට් කැණිම් කළ 20 දෙනෙකු අත්අඩංගුවට",
       "News Content": "සමනල වැව ජලාශය ඇතුළු ප්‍රදේශ කිහිපයක පරිසර හානි ඇති වන ආකාරයට පල්ලෙබැද්ද - කොස්වැටිය කන්දේ අනවසරයෙන් ඛනිජමය පාෂාණයක් වන කැල්සයිට් කැණීම් කළ පුද්ගලයින් 20 දෙනෙකු අත්අඩංගුවට ගෙන තිබෙනවා.\nභූ විද්‍යා සමීක්ෂණ හා පතල් කැණීම් කාර්යාංශය විසින් මොවුන් අත්අඩංගුවට ගත් බවයි පරිසර අමාත්‍යාංශය නිකුත් කළ නිවේදනයක සඳහන් වන්නේ.\nබලංගොඩ ප්‍රදේශයේ පොලව යට සිදුකරන ගැඹුරු කැණීම් සහ වෙඩි බෙහෙත් යොදා සිදුකරන පිපිරවීම් භූ කම්පන වලට හේතුව වී ඇති බව ඊට අදාළව පත් කළ විශේෂඥ කමිටුව ද පෙන්වා දී තිබුණා.",
       "URL": "https://www.hirunews.lk/259801/නීතිවිරෝධී-ලෙස-කැල්සයිට්-කැණිම්-කළ-20-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2210"
}