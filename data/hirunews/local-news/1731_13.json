{
       "Source": "hirunews",
       "Timestamp": "Wednesday, 25 August 2021 - 15:10",
       "Headline": "පුත්තලම සෙල්ලකන්දල් ප්‍රදේශයේ ගොවීන් ජලය නොමැතිව දැඩි අසීරුතාවක (වීඩියෝ)",
       "News Content": "පුත්තලම සෙල්ලකන්දල් ප්‍රදේශයේ ගොවීන් මෙවර යල කන්නය සඳහා වගා කළ කුඹුරුවලට ජලය ලබාගැනීමට නිසි ක්‍රමවේදයක් නොමැතිකමින් දැඩි අසීරුතාවකට පත්ව සිටිනවා.\nගොවීන් බලධාරීන්ගෙන් ඉල්ලා සිටින්නේ මේ සම්බන්ධයෙන් අවධානය යොමු කර තම කුඹුරු ආරක්ෂා කරගැනීමට නිසි ක්‍රමවේදයක් සකසා දෙන ලෙසයි.\nපුත්තලම ප්‍රාදේශීය ලේකම් කොට්ඨාසයේ වගා කෙරෙන කුඹුරුවලට ජලය ලබා ගන්නා සිරන්දිඅඩිය සෙල්ලකන්දල් වැවයි මේ.\nමෙවර යල කන්නය සඳහා එම ප්‍රදේශයේ ගොවීන් කුඹුරු අක්කර 100කට ආසන්න ප්‍රමාණයක වගා කර ඇත්තේ දේශීය වී වර්ගයක් වන සුවඳැල්.\nනමුත් පීදෙන ගොයමට අවශ්‍ය ජලය නොමැතිකමින් ගොවීන් පත්ව ඇත්තේ දැඩි අසීරුතාවකටයි.",
       "URL": "https://www.hirunews.lk/280594/පුත්තලම-සෙල්ලකන්දල්-ප්‍රදේශයේ-ගොවීන්-ජලය-නොමැතිව-දැඩි-අසීරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1731"
}