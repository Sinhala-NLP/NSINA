{
       "Source": "hirunews",
       "Timestamp": "Tuesday, 23 November 2021 - 11:37",
       "Headline": "ඉදිරි උත්සව සමයේ රට වැසීමට සිදු උනොත් පුදුම වෙන්න එපා - නියෝජ්‍ය සෞඛ්‍යය සේවා අධ්‍යක්ෂක වෛද්‍ය හේමන්ත හේරත්",
       "News Content": "රට වැසීමේ ක්‍රියාවලිය ඕනෑ ම මොහොතක කරන්න පුළුවන් දෙයක්.\nඒ සඳහා මාර්ග උපදෙස් පමණයි නිකුත් කරන්න තියෙන්නේ.\nඅපේ රටේ පුරවැසියන්ගේ චර්යාවන් අපි බලාපොරොත්තු නො වුණ ආකාරයෙන් දිගින් දිගට ම සිදු වෙනවා.\nමේ තත්ත්වය මත තවදුරටත් පවත්වාගෙන යන්න බෑ රටේ ජනතාවගේ හැසිරීම මත තමයි ලොක් ඩවුන් එකක්‌ ඕන ද නැද්ද කියලා තීරණය කරන්නේ.\nඉදිරි නත්තල් උත්සව සමයේ රට වැසීමට සිදු වුණොත් පුදුම වෙන්න එපා, වගකීම් විරහිත පුද්ගලයන් විසින් ප්‍රසිද්ධියේ සහ හොර රහසේ උත්සව සම්භාෂණය සංවිධානය කරනවා, බරපතල තත්ත්වයක ඉඳලා නැගිටින්න උත්සාහ කරන මොහොතේ මෙවැනි උත්සව සංවිධානය කිරීමෙන් සහ ඒවාට සහභාගි වීමෙන් වළකින්න කියලා ඉල්ලා සිටිනවා.\nඅවසර නැතුව උත්සව සංවිධානය කළොත් අවලංගු කරන්න පුළුවන්, දැනුවත් නොකොට සිදු කළොත් බරපතළ වරදක්.\nඅපි දන්නවා අපිට වසර කිහිපයක් මෙවැනි උත්සව අහිමි වුණා, නමුත් එයට සහභාගී වන අය මේ ගැන අවබෝධයෙන් යුතුව කටයුතු කිරීම ඉතාම වැදගත් මොකද සෞඛ්‍ය අංශ වලට මේ සම්බන්ධයෙන් මුර කිරීමේ හැකියාවක් නෑ.\nසාප්පු සවාරි දැන්ම ඉඳලා ගිහිල්ලා අවසන් කර ගත යුතුයි සාප්පුවල පිරිස් පිරුණොත් අපට විවිධ තීරණ ගන්න වෙයි.\nඑහෙම දෙයක් වෙනවා කියලා තියෙනවා නෙවෙයි නමුත් මේ උත්සව සමයේ රටට අගතිගාමී දෙයක් සිදු නොකර රට වැසීමට පාරවල් නොකපා මේ දේවල් නොකර සිටීමට සියලු පාර්ශ්ව කටයුතු කළ යුතුයි.\nඑන්නත් සෑහෙන පිරිසකට ලබා දීලා තිබෙන පසුබිමක් යටතේත් මේ වන විට මරණ සංඛ්‍යාවේ කැපී පෙනෙන වැඩි වීමක් තිබෙනවා, මියයන ප්‍රමාණය වැඩි වී තිබෙන්නේ ඇයි කියලා වසංගත රෝග ඒකකය විශ්ලේෂණය කරලා ඉදිරියේදී දැනුම් දෙයි.\nඑන්නත ලබා ගත් පමණින් මිය යන්නේ නෑ කියලා කියන්න බෑ හෙල්මට් පැළඳගෙන මෝටර් සයිකල් පැද්දට අනතුරු වී තුවාල සිදු  නොවී තියෙන්නෙ නැහැ ඒ නිසා තමයි කියන්නේ එන්නත තබා ගන්නා අතර ආරක්ෂාව තහවුරු කරගන්න සෞඛ්‍ය පුරුදු අනුගමනය කරන්න කියලා.",
       "URL": "https://www.hirunews.lk/288903/ඉදිරි-උත්සව-සමයේ-රට-වැසීමට-සිදු-උනොත්-පුදුම-වෙන්න-එපා-නියෝජ්‍ය-සෞඛ්‍යය-සේවා-අධ්‍යක්ෂක-වෛද්‍ය-හේමන්ත-හේරත්",
       "Category": "Local News",
       "Parent URL": "https://www.hirunews.lk/local-news.php?pageID=1543"
}