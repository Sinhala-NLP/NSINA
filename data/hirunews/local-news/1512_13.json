{
       "Source": "hirunews",
       "Timestamp": "Tuesday, 07 December 2021 - 8:25",
       "Headline": "සපුගස්කන්ද තෙල් පිරිපහදුව අද යළි වැඩ අරඹයි",
       "News Content": "දින 50කට තාවකාලිකව වසා දැමුණු සපුගස්කන්ද තෙල් පිරිපහදුවේ මෙහෙයුම් කටයුතු අද සිට යළි ආරම්භ කිරීමට නියමිතයි.\nබොරතෙල් නොමැති වීම හේතුවෙන් පිරිපහදුව පසුගිය මස 15 වැනි දා සිට තාවකාලිකව වසා දැමුණා.\nවිදේශ විනිමය අර්බුදය විසදා ගත් වහා ම බොරතෙල් ආනයනය යළි සිදු කරන බවයි සපුගස්කන්ද පිරිපහදුව වසා දැමීමෙන් පසු බලශක්ති අමාත්‍ය උදය ගම්මන්පිල ප්‍රකාශ කර තිබුණේ.\nසපුගස්කන්ද තෙල් පිරිපහදුවේ කටයුතු යළි ආරම්භ කිරීම සඳහා මෙටි්‍රක් ටොන් 90,000ක බොරතෙල් රැගත් නෞකාවක් ද පෙරේ දා දිවයිනට පැමිණි බව ලංකා ඛනිජ තෙල් නීතිගත සංස්ථාව ප්‍රකාශ කළා.\nපිරිපහදුවේ මෙහෙයුම් කටයුතු යළි ආරම්භ කිරීමට අදාළ ව ඊයේ මූලික කටයුතු ද සිදු කෙරුණු බවයි වාර්තා වන්නේ.",
       "URL": "https://www.hirunews.lk/290246/සපුගස්කන්ද-තෙල්-පිරිපහදුව-අද-යළි-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1512"
}