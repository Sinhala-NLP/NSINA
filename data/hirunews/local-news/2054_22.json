{
       "Source": "hirunews",
       "Timestamp": "Monday, 29 March 2021 - 15:09",
       "Headline": "ගාල්ල බන්ධනාගාරයට ජංගම දුරකථන 4ක් අඩංගු පාර්සල් දෙකක් විසි කරයි",
       "News Content": "ගාල්ල බන්ධනාගාරයට ජංගම දුරකථන ඇතුළු නීතිවිරෝධී ද්‍රව්‍ය අඩංගු පාර්සල් දෙකක් විසිකර තිබියදී එහි නිලධාරීන් විසින් සොයාගෙන තිබෙනවා.\nබන්ධනාගාර මාධ්‍ය ප්‍රකාශක චන්දන ඒකනායක සඳහන් කළේ බන්ධනාගාරයට යාබද සිර ගෙදර පටු මාවතේ සිට ඊයේ රාත්‍රියේ මෙම පාර්සල් දෙක විසි කරන්නට ඇති බවට දැනට සැක පළ කරන බවයි.\nපාර්සල් දෙකෙහි තිබී ජංගම දුරකථන 4ක්, දුරකථන ආරෝපණ 3ක් සහ හෙරොයින් බවට සැක කෙරෙන මත්ද්‍රව්‍ය අඩංගු කුඩා පැකට් 4ක් ද සොයාගෙන තිබෙනවා.",
       "URL": "https://www.hirunews.lk/266897/ගාල්ල-බන්ධනාගාරයට-ජංගම-දුරකථන-4ක්-අඩංගු-පාර්සල්-දෙකක්-විසි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2054"
}