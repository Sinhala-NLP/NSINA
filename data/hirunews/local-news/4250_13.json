{
       "Source": "hirunews",
       "Timestamp": "Friday, 27 October 2017 - 11:44",
       "Headline": "පළාත් පාලන ඡන්දයට අදාළ ගැසට් නිවේදනය නිකුත්වන දිනය තීරණය වෙයි",
       "News Content": "පළාත් පාලන මැතිවරණය පැවැත්වීමට අදාළ ගැසට් පත්‍රය ලබන බදාදා නිකුත් කරන බව පළාත් සභා සහ පළාත් පාලන අමාත්‍ය ෆයිසර් මුස්තාෆා ප්‍රකාශ කළා.\nඒ කොළඹ අද (27) පැවති මාධ්‍ය හමුවක් අමතමින්.\nඑහිදී අමාත්‍යවරයා කියා සිටියේ අගහරුවාදා පැවැත්වෙන අමාත්‍ය මණ්ඩල රැස්වීමට එය ඉදිරිපත් කර අනුමැතිය ලබාගැනීමෙන් පසු ගැසට් කිරීම සිදුකරන බවයි.\nසැලසුම් කර ඇති පරිදි ජනවාරි මාසයේ අනිවාර්යයෙන් පළාත් පාලන මැතිවරණය පැවැත්වීම මෙහි අරමුණ බවයි අමාත්‍යවරයා එහිදී කියා සිටියේ.\nනොවැම්බර් මුල් සතියේ අදාළ ගැසට් පත්‍රය නිකුත් වුවහොත් ජනවාරි මාසය අවසන් වීමට පෙර මැතිවරණය පැවැත්විය හැකි බව මැතිවරණ කොමිසමේ සභාපති මහින්ද දේශප්‍රිය ඊයේ ප්‍රකාශ කළා.\nඒ දේශපාලන පක්ෂ නියෝජිතයින් සමග ඊයේ පැවති සාකච්ඡාවකින් අනතුරුවයි.",
       "URL": "https://www.hirunews.lk/174572/පළාත්-පාලන-ඡන්දයට-අදාළ-ගැසට්-නිවේදනය-නිකුත්වන-දිනය-තීරණය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4250"
}