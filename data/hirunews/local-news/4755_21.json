{
       "Source": "hirunews",
       "Timestamp": "Tuesday, 13 December 2016 - 14:21",
       "Headline": "ජනපති, තජිකිස්ථාන ජනපති හමුවේ",
       "News Content": "දෙදින නිල සංචාරයක් සඳහා දිවයිනට පැමිණ සිටින තජිකිස්ථාන ජනාධිපති එමොමොලි රහමන් අද පෙරවරුවේ ජනාධිපති මෛත්‍රිපාල සිරිසේන හමුවී ද්වි පාර්ශවික සාකච්ඡාවල නිරතවුණා.\nතජිකිස්ථාන ජනාධිපතිවරයා ජනාධිපති කාර්යාලය වෙත කැඳවාගෙන එනු ලැබුවේ විශේෂ රථ පෙරහරකින්.\nඅනතුරුව ඔහු වෙනුවෙන් හමුදා උත්තමාචාර සහ ආචාර වෙඩි මුර 21 ද පිරිනැමුණා.\nඉන් අනතුරුවයි ජනාධිපති මෛත්‍රිපාල සිරිසේන සහ තජිකිස්ථාන ජනාධිපති එමොමොලි රහමන්ට අතර ද්වි පාර්ශවික සාකච්ඡා ආරම්භ වුණේ.\nසුහද සාකච්ඡාවෙන් අනතුරුව දෙරට අතර ද්විපාර්ශවික ගිවිසුම් කිපයකට ද අත්සන් තැබූ බවයි ජනාධිපති මාධ්‍ය අංශය කියා සිටියේ.\nතජිකිස්ථාන ජනාධිපතිවරයා අද පස්වරුවේ අග්‍රාමාත්‍ය රනිල් වික්‍රමසිංහ ද මුණ ගැසීමට නියමිතව තිබෙනවා.\nහෙට දිනයේදී ඔහු මහනුවර ශ්‍රී දළදා මාළිගාව වැද පුදා ගැනීමට ද නියමිත බවයි විදේශ කටයුතු අමාත්‍යාංශය ප්‍රකාශ කළේ.",
       "URL": "https://www.hirunews.lk/149603/ජනපති-තජිකිස්ථාන-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4755"
}