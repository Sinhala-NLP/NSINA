{
       "Source": "hirunews",
       "Timestamp": "Sunday, 26 March 2023 - 7:12",
       "Headline": "රුසියානු න්‍යෂ්ටික අවි බෙලරුස් රාජ්‍යයේ ස්ථාපිත කෙරේ",
       "News Content": "රුසියානු න්‍යෂ්ටික අවි බෙලරුස් රාජ්‍යයේ ස්ථාන ගත කිරීමට කටයුතු සැළසුම් කර ඇති බව ජනාධිපති ව්ලැදිමීර් පුටින් පවසනවා.\nජූලි 1 වනදා වනවිට න්‍යෂ්ටික අවි තැන්පත් කිරීම සඳහා ගබඩා ඉදිකිරීම් අවසන් කිරීමට ද නියමිත බවයි රාජ්‍ය මාධ්‍ය වෙත අදහස් දක්වමින් රුසියානු ජනාධිපතිවරයා ප්‍රකාශ කර ඇත්තේ.\nඒ සම්බන්ධයෙන් බෙලරුස් ජනාධිපතිවරයා සමඟ පැවති සාකච්ඡා සාර්ථක බවද ජනාධිපති ව්ලැදිමීර් පුටින් ප්‍රකාශ කර තිබෙනවා.\nඒ අනුව රුසියාවෙන් පිටත න්‍යෂ්ටික අවි ගබඩා කෙරෙන ප්‍රථම අවස්ථාව මෙය වනු ඇති බවටයි විදෙස් මාධ්‍ය වාර්තා කළේ.",
       "URL": "https://www.hirunews.lk/330925/රුසියානු-න්‍යෂ්ටික-අවි-බෙලරුස්-රාජ්‍යයේ-ස්ථාපිත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=454"
}