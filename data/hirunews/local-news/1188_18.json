{
       "Source": "hirunews",
       "Timestamp": "Friday, 06 May 2022 - 13:53",
       "Headline": "ලෝක ජනතාවගේ නාමයෙන් ජගත් මහලේකම්ගේ ඉල්ලීම",
       "News Content": "රුසියාව විසින් යුක්රේනය ආක්‍රමණය කිරීම එරට භෞමික අඛන්ඩතාව මෙන්ම එක්සත් ජාතීන්ගේ ප්‍රඥප්තිය උල්ලංඝනය කිරීමක් බව එක්සත් ජාතින්ගේ සංවිධානයේ මහලේකම් අන්තෝනියෝ ගුටේරස් පවසනවා.\nනිව්යෝක් නුවර ජගත් සංවිධාන මූලස්ථානයේදී එක්සත් ජාතීන්ගේ ආරක්ෂක මණ්ඩලය අමතමින් ඔහු කියා සිටියේ යුක්රේනයේ, රුසියාවේ මෙන්ම සමස්ත ලෝකවාසී ජනතාවගේ නාමයෙන් යුද්ධය අවසන් කළ යුතු බවයි.\nජගත් මහ ලේකම්වරයා පසුගියදා යුක්රේනයේ කීව් අගනුවර සංචාරයක නිරතවූ අතර, මොස්කව් නුවරට ගොස් රුසියානු නායකයන් ද මුණගැසුණා.\nකෙසේ නමුත් යුක්රේනය සහ රුසියාව අතර සාම සාකච්ඡා මේ වනවිට ඇනහිට තිබෙනවා.",
       "URL": "https://www.hirunews.lk/303645/ලෝක-ජනතාවගේ-නාමයෙන්-ජගත්-මහලේකම්ගේ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=1188"
}