{
       "Source": "hirunews",
       "Timestamp": "Tuesday, 16 August 2016 - 7:46",
       "Headline": "සංහිදියාව වෙනුවෙන් ශ්‍රී ලංකාවේ කැපවීම ප්‍රශංසනීයයි - ඇමරිකාව (ඡායාරූප)",
       "News Content": "ශ්‍රී ලංකාව දේශපාලනික වශයෙන් ශක්තිමත් වෙමින් එළඹෙන ගැටළුවලට මුහුණදීම සදහා ගන්නා ලබන ක්‍රියාමාර්ග අගය කරන බව මෙරට ඇමරිකානු තානාපති අතුල් කේශප් පවසනවා.\nඇමරිකානු රජයේ ආධාර මත යාපනයේ - ඉඩෙයිකාඩු ප්‍රදේශයේ ඊයේ ආරම්භ වූ වෛද්‍ය සායනයක් අවසානයේ ඔහු මේ බව සදහන් කළා.\nශ්‍රී ලංකා ගුවන් හමුදාව සහ ඇමරිකානු ගුවන් හමුදාවේ වෛද්‍ය කණ්ඩායම් විසින් ඒකාබද්ධවයි මෙම වෛද්‍ය සායනය පවත්වනු ලැබුවේ.\nඑහිදී වැඩිදුරටත් අදහස් දැක්වූ ඇමරිකානු තානාපතිවරයා.\n‘‘ සංහිදියාව, වගවීම සහ සත්‍යය සෙවීම ඇත්ත වශයෙන්ම වැදගත්.\nඑමගින් නැති වූ ජීවිත යළි ලැබෙන්නේ නැහැ.\nඑහෙත් ශ්‍රී ලංකාවට දැන් අතීතයෙන් පාඩම් උගෙන අනාගතය දෙස අවදානය යොමු කිරීමට අවස්ථාවක් උදා වී තිබෙනවා.\nතවත් මාස 8කින් එක්සත් ජාතීන්ගේ මානව හිමිකම් කොමසාරිස්වරයා සංහිදියාව සම්බන්ධයෙන් ශ්‍රී ලංකාව ලබා ඇති ප්‍රගතිය වාර්තා කරනු ඇති. ජිනිවා නුවර දී සංහිදියාව සහ වගවීම සම්බන්ධයෙන් ශ්‍රී ලංකාව ලබාදුන් පොරොන්දු කොතෙක් දුරට ඉටු කර ඇද්ද යන්න එහිදී ඔහු සලකා බලාවි.\nශ්‍රී ලංකාවට එම ඉලක්කයන් සපුරා ගැනීම සඳහා ඇමරිකාව නියත වශයෙන් සහායවීමට සූදානම්.\nමේ සම්බන්ධයෙන් ශ්‍රී ලංකාව ලබා ඇති ප්‍රගතිය ප්‍රශංසනීයයි. විශේෂයෙන් යුද්ධයේදී මිය ගිය පුද්ගලයන් සදහා සහතික නිකුත් කිරීම, උතුරේ තවත් ඉඩම් ජනතාවට නිකුත් කිරීම මෙන්ම අතුරුදන් වූවන් පිළිබද කාර්යාලයක් නීතිමය වශයෙන් ස්ථාපිත කිරීම දැක්විය හැකියි.’’\nඡායාරූප - දිනසේන රතුගමගේ",
       "URL": "https://www.hirunews.lk/140716/සංහිදියාව-වෙනුවෙන්-ශ්‍රී-ලංකාවේ-කැපවීම-ප්‍රශංසනීයයි-ඇමරිකාව-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4921"
}