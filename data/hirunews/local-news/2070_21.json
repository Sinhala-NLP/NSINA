{
       "Source": "hirunews",
       "Timestamp": "Monday, 22 March 2021 - 16:28",
       "Headline": "පැය පහක ප්‍රකාශයකින් අනතුරුව පාර්ලිමේන්තු මන්ත්‍රී රාජිත සහ හිටපු පාර්ලිමේන්තු මන්ත්‍රී චතුර සේනාරත්න CCD යෙන් යයි  (වීඩියෝ)",
       "News Content": "විශේෂ ප්‍රකාශයක් ලබා ගැනීම සඳහා කොළඹ අපරාධ කොට්ඨාසයට පැමිණෙන ලෙස දන්වා තිබු, පාර්ලිමේන්තු මන්ත්‍රී රාජිත සේනරාත්න හා හිටපු පාර්ලිමේන්තු මන්ත්‍රී චතුර සේනාරත්න පැය පහක ප්‍රකාශයක් ලබා දීමෙන් අනතුරුව මීට සුළු වෙලාවකට පෙර එම ස්ථානයෙන් නික්ම ගියා.\nපසුගියදා පැහැර ගැනීමට ලක්වූ බව පැවසෙන මාධ්‍යවේදී සුජීව ගමගේ චතුර සේනාරත්නගේ   කාර්යාලයේදී  පාර්ලිමේන්තු මන්ත්‍රී රාජිත සේනාරත්න හමුවීම සම්බන්ධයෙන් කරුණු වීමසීම සඳහායි ඔවුන් දෙදෙනාට මෙලස  කොළඹ අපරාධ කොට්ඨාසයේ පෙනී සිටින ලෙසට දැනුම් දී තිබුනේ.\nකෙසේ වෙතත්, පසුගිය සිකුරාදා දින ඔවුන් කොළඹ අපරාධ කොට්ඨාසයට නොපැමිණෙන බවත් අද දිනයේ තමා ඒ වෙනුවෙන් පැමිණෙන බවත් රාජිත සේනාරත්න විසින් දන්වා තිබුණා.",
       "URL": "https://www.hirunews.lk/266170/පැය-පහක-ප්‍රකාශයකින්-අනතුරුව-පාර්ලිමේන්තු-මන්ත්‍රී-රාජිත-සහ-හිටපු-පාර්ලිමේන්තු-මන්ත්‍රී-චතුර-සේනාරත්න-ccd-යෙන්-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2070"
}