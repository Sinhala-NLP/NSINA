{
       "Source": "hirunews",
       "Timestamp": "Wednesday, 05 January 2022 - 13:17",
       "Headline": "කෝටියකට අධික අයිස් මත්ද්‍රව්‍ය සමග සිව් දෙනෙකු අත්අඩංගුවට",
       "News Content": "රුපියල් කෝටියකට අධික වටිනාකමකින් යුත් අයිස් මත්ද්‍රව්‍ය කිලෝ එකයි ග්‍රෑම් 20ක් සුඛෝපභෝගී කුලී රථයකින් ප්‍රවාහනය කරමින් සිටි සැකකරුවන් සිව් දෙනෙකු අඟුලාන මංසන්ධියේදී අද(05) පෙරවරුවේ අත්අඩංගුවට ගෙන තිබෙනවා.\nබුද්ධි අංශයට ලද තොරතුරකට අනුව මොරටුව පොලීසිය සිදුකළ වැටලීමකදී අත්අඩංගුවට ගත් සැකකරුවන් අතර ත්‍රිකුණාමල වරායේ සේවයේ නියුතු පුද්ගලයෙකු ද සිටින බවයි, වාර්තා වන්නේ.\nවැල්ලවත්ත ප්‍රදේශයේ හෝටල් දෙකක වෙනත් පුද්ගලයින්ගේ නමින් කාමර වෙන්කරවාගෙන සැකකරුවන් මෙම ජාවාරම සිදුකර තිබෙනවා.\nමන්නාරම ප්‍රදේශයෙන් ගෙන්වා ගන්නා එම මත්ද්‍රව්‍ය මොවුන් විසින් මොරටුව, පානදුර, රත්මලාන, දෙහිවල -ගල්කිස්ස, පිළියන්දල යන ප්‍රදේශවලට බෙදා හැර ඇති බව පොලීසිය සදහන් කළා.\nඅත්අඩංගුවට ගත් සැකකරුවන්ගෙන් තුන් දෙනෙකු ත්‍රිකුණාමල ප්‍රදේශයේ පදිංචිකරුවන් වන අතර අනෙක් සැකකරු පානදුර ප්‍රදේශයේ පදිංචිකරුවෙක්.",
       "URL": "https://www.hirunews.lk/293078/කෝටියකට-අධික-අයිස්-මත්ද්‍රව්‍ය-සමග-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1448"
}