{
       "Source": "hirunews",
       "Timestamp": "Friday, 04 June 2021 - 17:32",
       "Headline": "ගංවතුරට කොටුවූ 24ක් නාවික හමුදාවෙන් බේරා ගනී (ඡායාරූප)",
       "News Content": "මුන්දලම අක්කරවේල්ලිය සහ පුලිච්චාකුලම් ප්‍රදේශවල ගංවතුරට කොටුවී සිටි පුද්ගලයන් 24 දෙනෙකු නාවික හමුදාව විසින් බේරාගෙන තිබෙනවා.\nඅද දහවල් ඔවුන් මෙම මෙහෙයුම සිදුකර ඇත්තේ මුන්දලම පොලිසිය සමග ඒකාබද්ධවයි.\nමුන්දලම සියඹලන්කොටුව වැව පිටාර ගැලීම හේතුවෙන් අද (04) අලුයම 2 පමණ සිට පැය 7කට ආසන්න කාලයක් මෙම පිරිස තම නිවෙස්වලට කොටුවී සිට තිබෙනවා.\nනිවාස 4ක සිටි පිරිසක් මෙලෙස බේරාගෙන ඇති අතර අවුරුදු 80ක කාන්තාවක් ද ඊට අයත්.\nනාවික හමුදාව සහ පොලිස් කණ්ඩායම් එක්ව ඔවුන් නිරුපද්‍රිතව බේරාගත් අතර පසුව ආරක්ෂිත ස්ථාන වෙත යොමුකර තිබෙනවා.",
       "URL": "https://www.hirunews.lk/273380/ගංවතුරට-කොටුවූ-24ක්-නාවික-හමුදාවෙන්-බේරා-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1906"
}