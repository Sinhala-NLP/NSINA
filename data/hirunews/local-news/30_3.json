{
       "Source": "hirunews",
       "Timestamp": "Thursday, 14 September 2023 - 17:05",
       "Headline": "කාසියේ වාසිය පාකිස්ථානයට",
       "News Content": "2023 ආසියානු තරගාවලියේ සුපිරි 4 දෙනාගේ වටයේ අවසාන තරගය මෙන්ම 11 වන තරගය අද (14) පස්වරුවේ ආර්. ප්‍රේමදාස පිටියේදී ආරම්භවීමට නියමිතයි.\nඒ ශ්‍රී ලංකා කණ්ඩායම හා පාකිස්ථානු කණ්ඩායම අතරයි.\nඅද තරගයේ කාසියේ වාසිය දිනා ගැනීමට පාකිස්ථානු නායක බාබර් අසාම් සමත්වුණා. ඔහු තීරණය කළේ පළමුව පන්දුවට පහර දීමටයි.\nඑමෙන්ම වර්ෂාව නිසා තරගය පන්දුවාර 45කට සීමා කර තිබෙනවා.\nඅද තරගයෙන් ජය ගන්නා කණ්ඩායම ලබන 17 වැනිදා ඉන්දියාව සමග පැවැත්වෙන ආසියානු කුසලාන අවසාන මහා තරගය සඳහා සුදුසුකම් ලබනවා.\nඉන්දියාව ශ්‍රී ලංකාවට එරෙහිව 12 දා ලැබු ජයග්‍රහණයත් සමග අවසාන මහා තරගයට සුදුසුකම් ලැබුවා.\nඅද තරගය ශ්‍රී ලංකා කණ්ඩායමට මෙන්ම පාකිස්ථානු කණ්ඩායමට ද සුවිශේෂි වන්නේ අවසාන මහා තරගයට සුදුසුකම් ලැබීමට නම් අද තරගය අනිවාර්යයෙන්ම ජය ගතයුතු වීම නිසයි.\nඅද තරගයට වර්ෂාවෙන් බාධා පැමැණියහොත් තරගය අත්හිටුවීමට තීරණය කලහොත් ප්‍රසාද ලකුණු මට්ටම අනුව පාකිස්ථානයට වඩා ශ්‍රී ලංකාව ඉදිරියෙන් සිටින නිසා ශ්‍රී ලංකා කණ්ඩායමට ඉන්දියාව සමග අවසාන මහා තරගයට මුහුණදීමට හැකියාව ලැබීමට බොහෝ දුරට ඉඩකඩ ඇති බවයි විචාරකයින් පවසන්නේ.",
       "URL": "https://www.hirunews.lk/348270/කාසියේ-වාසිය-පාකිස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=30"
}