{
       "Source": "hirunews",
       "Timestamp": "Tuesday, 31 January 2023 - 13:19",
       "Headline": "පාර්ලිමේන්තුව රූගත කළ තරුණයන් දෙදෙනා රිමාන්ඩ්",
       "News Content": "සැක කටයුතු ලෙස හැසිරෙමින් පාර්ලිමේන්තු පරිශ්‍රය ජංගම දුරකථනයකින් වීඩියෝගත කළ තරුණයින් දෙදෙනා ලබන මස 7 වනදා දක්වා රක්ෂිත බන්ධනාගාරගත කර තිබෙනවා.\nඒ ඔවුන් කඩුවෙල මහේස්ත්‍රාත් අධිකරණය වෙත ඊයේ (30) ඉදිරිපත් කළ අවස්ථාවේදීයි.\nමෙම තරුණයන් දෙදෙනා පෙරේදා පස්වරුවේ පාර්ලිමේන්තු ක්‍රීඩාංගණයේ පිහිටි රණවිරු ස්මාරකය අසළින් පාර්ලිමේන්තු අධිආරක්ෂිත කලාපයට අනවසරෙන් ඇතුළු වී තිබුණා.\nපසු ව ඔවුන් පාර්ලිමේන්තුවට පිවිසෙන මාර්ගය හරහා ඇති දියවන්නා ඔයේ ඉවුරු ප්‍රදේශයට පැමිණ පාර්ලිමේන්තුවේ ඡායාරූප සහ දර්ශන ලබාගෙන ඇති බවයි විමර්ශනවලදී හෙළිවුණේ.\nමෙලෙස රක්ෂිත බන්ධනාගාර ගතකෙරුණු තරුණයින් 22 සහ 31 යන වයස්වල පසු වන යාපනය සහ කොළඹ - කුරුදුවත්ත ප්‍රදේශයේ පදිංචිකරුවන් වනවා.",
       "URL": "https://www.hirunews.lk/326301/පාර්ලිමේන්තුව-රූගත-කළ-තරුණයන්-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=568"
}