{
       "Source": "hirunews",
       "Timestamp": "Thursday, 28 July 2022 - 10:53",
       "Headline": "ආසියානු කුසලාන ක්‍රිකට් තරගාවලිය ශ්‍රී ලංකාවට අහිමි වෙයි",
       "News Content": "ලබන මාසයේ මෙරට ආරම්භ වීමට නියමිත ව තිබූ ආසියානු කුසලාන ක්‍රිකට් තරගාවලිය එක්සත් අරාබි එමීර් රාජ්‍යයේ දී පැවැත්වීමට ආසියානු ක්‍රිකට් කවුන්සිලය තීරණය කර තිබෙනවා.\nඒ මෙරට තුළ පවතින තත්ත්වය සැලකිල්ලට ගනිමින්.\nඒ අනුව, පන්දුවාර 20 තරගාවලියක් ලෙස පැවැත්වෙන මෙම තරගාවලිය අගෝස්තු 27 වන දා සිට සැප්තැම්බර් 11 දක්වා එක්සත් අරාබි එමීර් රාජ්‍යයේ දී පැවැත්වෙනු ඇති.\nඑම තරගාවලියට සුදුසුකම් ලැබීමේ තරගාවලියක් ද ලබන අගෝස්තු 20 වනදා සිට 26 වනදා දක්වා පැවැත්වීමට නියමිත යි.",
       "URL": "https://www.hirunews.lk/311160/ආසියානු-කුසලාන-ක්‍රිකට්-තරගාවලිය-ශ්‍රී-ලංකාවට-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=987"
}