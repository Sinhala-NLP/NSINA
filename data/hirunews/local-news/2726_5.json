{
       "Source": "hirunews",
       "Timestamp": "Monday, 18 May 2020 - 6:28",
       "Headline": "ඊයේ මෙරටින් වාර්තා වූ කොවිඩ් ආසාදිතයින්ගෙන් 19ක් නාවික හමුදා සාමාජිකයින්",
       "News Content": "ඊයේ (17) දිනයේ මෙරටින් වාර්තා වූ කොවිඩ් 19 ආසාදිතයින් 21 දෙනාගෙන්, 19 දෙනෙක් නාවික හමුදා සාමාජිකයින් බව වාර්තා වනවා.\nඅනෙක් ආසාදිතයින් දෙදෙනා ලන්ඩනයේ සිට ඉකුත් දා මෙරටට පැමිණ දැනට නිරෝධායන මධ්‍යස්ථානයක සිටින පුද්ගලයින් දෙදෙනෙක් බවයි යුද හමුදාපතිවරයා පැවසුවේ.\nඒ අනුව මේ වනවිට වෛද්‍ය අධීක්ෂණය යටතේ පසුවන සංඛ්‍යාව 434 ක්.\nඊයේ දිනයේදී තවත් 18 දෙනෙකු පූර්ණ සුවය ලබා රෝහල් වලින් පිටව යාමත් සමඟ සුවය ලැබූ මුළු සංඛ්‍යාව 538 දක්වා ඉහළ ගිය බවයි වසංගත රෝග විද්‍යා ඒකකය සඳහන් කළේ.\nවසංගත රෝග විද්‍යා ඒකකයේ අධ්‍යක්ෂ විශේෂඥ වෛද්‍ය සුදත් සමරවීර සඳහන් කළේ අද දින යළිත් රට යථා තත්ත්වයට පත්වීමත් සමඟ ජනතාව සිය දෛනික වැඩ කටයුතු සිදුකිරීමේදී සෞඛ්‍යාරක්ෂිත ක්‍රමවේද අනුගමනය කළ යුතු බවයි.",
       "URL": "https://www.hirunews.lk/240948/ඊයේ-මෙරටින්-වාර්තා-වූ-කොවිඩ්-ආසාදිතයින්ගෙන්-19ක්-නාවික-හමුදා-සාමාජිකයින්",
       "Category": "Local News",
       "Parent URL": "https://www.hirunews.lk/local-news.php?pageID=2726"
}