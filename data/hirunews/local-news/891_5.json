{
       "Source": "hirunews",
       "Timestamp": "Monday, 05 September 2022 - 7:55",
       "Headline": "ඉන්දු - ශ්‍රී ලංකා තරගය හෙට",
       "News Content": "ආසියානු කුසලාන තරගාවලියේ සුපිරි හතරදෙනාගේ වටයේ ඊයේ (04) පැවති දෙවන තරගයෙන් ඉන්දියාව පරදා කඩුලු පහක තියුණු ජයක් ලැබීමට පාකිස්ථානය සමත්වුණා.\nතරගයේ කාසියේ වාසිය දිනා පාකිස්ථානු නායකයා පළමුව පන්දුවට පහරදීම සඳහා ඉන්දීය කණ්ඩායමට අවස්ථාව ලබාදුන් අතර, ඒ අනුව ඔවුන් නියමිත පන්දු වාර විස්ස අවසානයේදී කඩුලු හතක් දැවී ලකුණු 181 ක් රැස් කළා.\nවිරාට් කෝලි ලකුණු 60 ක් රැස් කළ අතර, නායක රෝහිත් ෂර්මා පන්දු 16 කදී ලකුණු 28ක් ලබාගත්තා.\nපිළිතුරු ඉනිම ක්‍රීඩා කළ පාකිස්ථාන කණ්ඩායම පන්දු වාර 19 යි පන්දු පහක දී කඩුලු පහක් පමණක් දැවී එම සීමාව පසුකර යමින් ජයග්‍රහණය වාර්තා කළා.\nපාකිස්ථාන කණ්ඩායම වෙනුවෙන් මොහොමඩ් රිස්වාන් ලකුණු 71 ක් සහ මොහොමඩ් නවාස් ලකුණු 42 ක් ලබාගත්තා.\nආසියානු කුසලාන තරගාවලියේ සුපිරි හතරදෙනාගේ වටයේ තුන්වන තරගය හෙට ශ්‍රී ලංකාව සහ ඉන්දියාව අතර පැවැත්වීමට නියමිතයි.",
       "URL": "https://www.hirunews.lk/314577/ඉන්දු-ශ්‍රී-ලංකා-තරගය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=891"
}