{
       "Source": "hirunews",
       "Timestamp": "Thursday, 23 January 2020 - 10:42",
       "Headline": "මහ කන්නයේ වී කිලෝවක් රුපියල් 50කට මිලදී ගැනීමට කැබිනට් අනුමැතිය",
       "News Content": "මහ කන්නයේ වී කිලෝවක් රුපියල් 50ක මුදලකට මිලදී ගැනීමට කැබිනට් මණ්ඩලයේ අනුමැතිය හිමිවී තිබෙනවා.\nරජයේ ප්‍රවෘත්ති දෙපාර්තමේන්තුවේ දැන් පැවැත්වෙන කැබිනට් තීරණ දැනුම් දීමේ මාධ්‍ය හමුවට එක්වෙමින් සම කැබිනට් ප්‍රකාශක අමාත්‍ය බන්දුල ගුණවර්ධන කියා සිටියේ තෙතමනය සහිත වී කිලෝවක් රුපියල් 45ක මුදලකට මිලදී ගැනීමට අනුමැතිය හිමි වූ බවයි.\nමේ අතර එක්සත් ජාතික පක්ෂය, රට, අධිකරණය සහ ව්‍යවස්ථාදායකය විනාශ කර ඇති බව ද අමාත්‍ය බන්දුල ගුණවර්ධන සඳහන් කළා.",
       "URL": "https://www.hirunews.lk/232870/මහ-කන්නයේ-වී-කිලෝවක්-රුපියල්-50කට-මිලදී-ගැනීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2939"
}