{
       "Source": "hirunews",
       "Timestamp": "Friday, 13 August 2021 - 14:07",
       "Headline": "පළාත් පාලන ආයතනවල ළමා හා කාන්තා ආරක්ෂණ කමිටු පිහිටුවීමට අවධානය",
       "News Content": "සියලුම පළාත් පාලන ආයතනවල ළමා හා කාන්තා ආරක්ෂණ කමිටු පිහිටුවීමට පළාත් සභා හා පළාත් පාලන කටයුතු රාජ්‍ය අමාත්‍ය රොෂාන් රණසිංහ පියවර ගෙන තිබෙනවා.\nරට තුල වැඩි වශයෙන් සිදුවන ළමා හා කාන්තා හිංසනය අවම කිරීමේ අරමුණ ඇතුවයි මෙම කමිටු පිහිටුවීමට තීරණය කර ඇත්තේ.\nඒ අනුව, ඊට අදාළ උපදෙස් අමාත්‍යාංශ ලේකම්වරයාට ලබාදී තිබෙනවා.\nපසුගිය මාස 6 ක කාලය තුල ළමා අපයෝජන, අඩත්තේට්ටම්, හිංසනයට අදාළ පැමිණිලි 4700කට වැඩි ප්‍රමාණයක් ජාතික ළමා රක්ෂණ අධිකාරිය වෙත ලැබී ඇති බව සඳහන්.\nඒ අනුව, කාන්තා හා ළමා හිංසනය අවම කිරීම සඳහා මෙම කමිටු මසක කාලයක් තුල පිහිටුවා වාර්තාවක් ලබාදෙන ලෙසයි අමාත්‍යවරයා, අමාත්‍යාංශ ලේකම්වරයාට උපදෙස් ලබාදී ඇත්තේ.",
       "URL": "https://www.hirunews.lk/279602/පළාත්-පාලන-ආයතනවල-ළමා-හා-කාන්තා-ආරක්ෂණ-කමිටු-පිහිටුවීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1756"
}