{
       "Source": "hirunews",
       "Timestamp": "Tuesday, 03 April 2018 - 7:22",
       "Headline": "දින 34කට පසු සරසවි අනධ්‍යයන සේවකයින්, හෙට යළි වැඩ අරඹයි",
       "News Content": "මාසික හිලව් දීමනා නොලැබීම ඇතුළු ඉල්ලීම් 06ක් මුල් කර ගනිමින් දින 34ක් පුරා ක්‍රියාත්මක වූ සරසවි අනධ්‍යයන සේවකයින්ගේ වැඩ වර්ජනය හෙට (04) අවසන් කිරීමට තීරණය කර තිබෙනවා.\nඅනධ්‍යයන සේවකයින්ගේ වැඩ වර්ජනය හේතුවෙන් සියලුම විශ්වවිද්‍යාලවල විභාග සහ අනෙකුත් සියලුම දෛනික කටයුතු අඩපණ වී ඇති අතර ඇතැම් ශිෂ්‍ය සංගම් පසුගිය දා විරෝධතාවල නිරත වූයේ ද විශ්වවිද්‍යාල යළි විවෘත කරන ලෙස ඉල්ලමින්.\nවිශ්වවිද්‍යාල අනධ්‍යයන සේවක වෘත්තීය සමිති ඒකාබද්ධ කමිටුව සහ විෂය භාර අමාත්‍ය කබීර් හෂීම් සමඟ ඊයේ (02) සාකච්ඡාවක් පැවැත්වුණා.\nමේ අතර, අද (03) උදෑසන 11ට පෙර තම ඉල්ලීම්වලට විසඳුම් ලබා නොදුනහොත් වෘත්තීය සමිති ක්‍රියාමාර්ගයකට එළඹීමට කටුනායක ගුවන් තොටුපළ නිදහස් සේවක සංගමය තීරණය කර තිබෙනවා.\nවැටුප් වැඩිවීමේ ක්‍රමවේදයේ පවතින ගැටළුව ඇතුළු ඉල්ලීම් කිහිපයකට විසදුම් ඉල්ලා ඊයේ දිනයේදී ද ඔවුන් විරෝධතාවක නිරත වුණා.\nමීට අමතරව මත්තල සහ රත්මලාන යන ගුවන් තොටුපළවල සේවක කරන නිලධාරීන් ද මෙම වර්ජනයට එක්වීමට නියමිත බවයි එම සංගමය වැඩිදුරටත් සදහන් කළේ.",
       "URL": "https://www.hirunews.lk/187513/දින-34කට-පසු-සරසවි-අනධ්‍යයන-සේවකයින්-හෙට-යළි-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4007"
}