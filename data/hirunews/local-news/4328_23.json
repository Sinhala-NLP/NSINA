{
       "Source": "hirunews",
       "Timestamp": "Sunday, 10 September 2017 - 19:13",
       "Headline": "ෆොන්සේකාට එරෙහිව අනුරාධපුරයේ විරෝධතා",
       "News Content": "ෆීල්ඩ් මාර්ෂල් අමාත්‍ය සරත් ෆොන්සේකාට එරෙහිව අනුරාධපුර නව නගරයේදී අද විරෝධතාවයක් පැවැත්වුණා.\nමෙම විරෝධතාවය ආබාධිත රණවිරුවන් පිරිසක් සංවිධාන කර තිබූ අතර ඊට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් පිරිසක් ද එක්ව සිටියා.\nඔවුන් අනුරාධපුර - 2 කණුව ප්‍රදේශයේ සිට පාගමනකින් නගරය වෙත පැමිණි අතර එහිදී ෆීල්ඩ් මාර්ෂල් අමාත්‍ය සරත් ෆොන්සේකාගේ අනුරුවකට ද ගිනිතබනු ලැබුවා.\nමේ අතර, උතුරේ මහඇමතිවරයාගේ අවශ්‍යතාවන් මත ෆීල්ඩ් මාර්ෂල් අමාත්‍ය සරත් ෆොන්සේකා ප්‍රකාශ නිකුත් කරන බව පාර්ලිමේන්තු මන්ත්‍රී ජනක බණ්ඩාර තෙන්නකෝන් පවසනවා.\nඔහු මේ බව කියා සිටියේ දඹුල්ලේ පිහිටි සිය නිවසේ අද මාධ්‍ය හමුවකට එක්වෙමින්.",
       "URL": "https://www.hirunews.lk/170597/ෆොන්සේකාට-එරෙහිව-අනුරාධපුරයේ-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4328"
}