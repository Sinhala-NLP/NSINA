{
       "Source": "hirunews",
       "Timestamp": "Monday, 15 May 2023 - 13:50",
       "Headline": "විරුද්ධව ඔත්තු සැපයූ පුද්ගලයෙකුට චීනයෙන් සිර දඬුවම්",
       "News Content": "ඇමරිකානු විදේශ ගමන් බලපත්‍ර හිමියෙකු සහ හොංකොං හි ස්ථිර පදිංචිකරුවෙකු වන යෝන් ෂිං වෑන් ලියුං නැමැත්තෙකු ඔත්තු බැලීමේ චෝදනාවට වරදකරු වීමෙන් පසු චීනය විසින් ඔහුට ජීවිතාන්තය දක්වා සිර දඬුවම් නියම කර තිබෙනවා.\nනැගෙනහිර චීනයේ ෂුෂෝ නගරයේ අතරමැදි මහජන අධිකරණයක් මගින් මෙලෙස ඔහුට සිර දඬුවම් නියම කර ඇති බවයි විදෙස් වාර්තා සඳහන් කළේ.\n2021 වසරේ අප්‍රේල් මාසයේදී මෙම 78 හැවිරිදි පුද්ගලයා අත්අඩංගුවට ගනු ලැබුවේ නිසි චෝදනාවක් ද ඉදිරිපත් කිරීමකින් තොරව බවයි විදෙස් මාධ්‍ය වාර්තා කළේ.\nමෙම පුද්ගලයාගේ දේශපාලන අයිතිවාසිකම්ද ජීවිතාන්තය දක්වා අහිමිකිරීමටද චීනයේ නැගෙනහිර ෂුෂෝ නගරයේ අතරමැදි මහජන අධිකරණය නියෝග කර ඇති බව සඳහන්.",
       "URL": "https://www.hirunews.lk/335266/විරුද්ධව-ඔත්තු-සැපයූ-පුද්ගලයෙකුට-චීනයෙන්-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=342"
}