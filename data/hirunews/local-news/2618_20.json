{
       "Source": "hirunews",
       "Timestamp": "Wednesday, 01 July 2020 - 13:09",
       "Headline": "කොටස් වෙළඳපොල ප්‍රහාරයට පාකිස්ථානයෙන් ඉන්දියාවට චෝදනා",
       "News Content": "කොටස් වෙළඳපොළට පසුගිය 29 වනදා එල්ල වූ ත්‍රස්ත ප්‍රහාරය පසුපස ඉන්දියාව සිටින බවට කිසිදු සැකයක් නොමැති බවට පාකිස්ථාන අග්‍රාමාත්‍ය ඉම්රාන් ඛාන් පාර්ලිමේන්තුවේදී ප්‍රකාශ කළා.\nකරච්චි නුවර පිහිටි කොටස් වෙළඳපොළට නාදුනන තුවක්කුකරුවන් සිව් දෙනෙකු එල්ල කළ වෙඩි ප්‍රහාරයෙන් එහි රැදී සිටි ආරක්ෂක නිළධාරින් දෙදෙනෙකු ජීවිතක්ෂයට පත් වුණා.\nපාකිස්ථාන අගමැතිවරයා ප්‍රකාශ කළේ කරච්චි නුවරට ත්‍රස්ත ප්‍රහාර එල්ල වන බවට තමන් වෙත බුද්ධි තොරතුරු පෙර සිටම ලැබී තිබූ බවයි.\nකෙසේ වෙතත් පාකිස්ථානය එල්ල කරන චෝදනා සියල්ල ඉන්දියාව ප්‍රතික්ෂේප කරන අතර කොටස් වෙළඳපොළට එල්ල වූ ප්‍රහාරයේ වඟකීම බලුචිස්ථාන්හි ක්‍රියාත්මක බී.එල්.ඒ. බෙදුම්වාදි සංවිධානය භාරගෙන තිබෙනවා.\nවිශ්ලේෂකයින් පෙන්වා දෙන්නේ පාකිස්ථානය ඉන්දියාවට පදනම් විරහිතව එල්ල කරන චෝදනා කලාපයේ ආරක්ෂාවට ඉදිරියේදී තර්ජනයක් විය හැකි බවයි.",
       "URL": "https://www.hirunews.lk/244402/කොටස්-වෙළඳපොල-ප්‍රහාරයට-පාකිස්ථානයෙන්-ඉන්දියාවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2618"
}