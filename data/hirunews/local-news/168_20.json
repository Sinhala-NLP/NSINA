{
       "Source": "hirunews",
       "Timestamp": "Thursday, 20 July 2023 - 7:12",
       "Headline": "ලංකාවේ මිලියනයකට මන්ද පෝෂණය",
       "News Content": "ලංකාවේ අවුරුදු 05ට අඩු ළමයින් සහ කාන්තාවන් ලක්‍ෂ 10ට ආසන්න පිරිසක් මන්දපෝෂණයෙන් පෙළෙන බව පාර්ලිමේන්තුවේදී අනාවරණය වී තිබෙනවා.\nඒ පළාත් 9යම ආවරණය වන පරිදි සිදු කරන සමීක්ෂණයකට අනුව බවයි වාර්තා වන්නේ.\nදිවයින පුරා මන්දපෝෂණයෙන් පෙළෙන සම්පූර්ණ ගණන 971,888ක් වන අතර එහි අවුරුදු 05 අඩු මන්දපෝෂණයෙන් පෙළෙන ළමයින් 300,746ක් ද කාන්තාවන් 671,142ක් ද ඇතුළත් බවයි වාර්තා වී ඇත්තේ.\nවැඩිම පිරිසක් මන්දපෝෂණයෙන් පෙළෙන පළාත වන්නේ බස්නාහිර පළාතයි.\nඑහි අවුරුදු 05 අඩු මන්දපෝෂණයෙන් පෙළෙන ළමයින් 85,847ක් බවත් කාන්තාවන් 196,197ක් සිටින බවත් වාර්තා වනවා.\nමධ්‍යම පළාතේ අවුරුදු 05 අඩු මන්දපෝෂණයෙන් පෙළෙන ළමයින් 30,393ක්ද, කාන්තාවන් 126,976ක්ද සිටින අතර, දකුණු පළාතේ අවුරුදු 05ට අඩු ළමයින් 37,032ක් සහ කාන්තාවන් 79,254ක් ඇති බවයි අමාත්‍යය කෙහෙළිය රඹුක්වැල්ල පවසනවා.\nමේ අතර අමාත්‍යවරයා දක්වන්නේ වයඹ පළාතේ ළමයින් 47,765ක් සහ කාන්තාවන් 68,763ක් මන්දපෝෂණයෙන් පෙළෙන බවත් උතුරු මැද පළාතේ ළමයින් 19,067ක් සහ කාන්තාවන් 38,869ක් එම තත්ත්වයට ගොදුරු වී ඇති බවයි.\nමීට අමතරව ඌව පළාත තුළ අවුරුදු 05 අඩු ළමයින් 18,278ක් සහ කාන්තාවන් 46,175 සිටින අතර සබරගමුව පළාතේ ළමයින් 17,180ක් සහ කාන්තාවන් 54,394ක් මන්දපෝෂණයෙන් පෙළෙන බවද පාර්ලිමේන්තුවේ දී අනාවරණය වී තිබෙනවා.",
       "URL": "https://www.hirunews.lk/341836/ලංකාවේ-මිලියනයකට-මන්ද-පෝෂණය",
       "Category": "Local News",
       "Parent URL": "https://www.hirunews.lk/local-news.php?pageID=168"
}