{
       "Source": "hirunews",
       "Timestamp": "Monday, 06 June 2022 - 10:14",
       "Headline": "රන් මාල කොල්ලකෑම්වලට අවශ්‍යව සිටි අයෙක් හෙරොයින් සමග අත්අඩංගුවට",
       "News Content": "ඊයේ (05) පෙරවරුවේ මත්තේගොඩ ප්‍රදේශයේ දී කරන ලද වැටලීමකින් හෙරොයින් ළඟ තබා ගත් පුද්ගලයෙක් මත්තේගොඩ පොලිස් නිලධාරීන් විසින් අත්අඩංගුවට ගෙන තිබෙනවා.\nඔහු සන්තකයේ තිබී හෙරොයින් ග්‍රෑම් 05යි මිලි ග්‍රෑම් 200ක් සොයාගෙන ඇති අතර අදාළ සැකකරුවා රන් මාල මංකොල්ලකෑම් රැසක් සම්බන්ධයෙන් අවශ්‍යව සිටි අයෙක්.\nසැකකරු පෝරුවදණ්ඩ ප්‍රදේශයේ පංදිංචි 34 හැවිරිදි අයෙක්.\nසැකකරු අත්අඩංගුවට ගත් අවස්ථාවේ දී ඔහු පදවාගෙන ආ යතුරුපැදිය කුරුවිට පොලිස් වසමේ දී සොරා ගන්නා ලද එකක් බව විමර්ශනවලදී අනාවරණය වී තිබෙනවා.\nසැකකරු අද (06) දින හෝමාගම මහේත්‍රාත් අධිකරණයට ෛදිරිපත් කිරීමට නියමිත අතර මත්තෙගොඩ පොලීසිය විසින් වැඩිදුර පරීක්ෂණ පවත්වනවා.\nමීට අමතරව ඊයේ (05) රාත්‍රී කාලයේ මාලිගාවත්ත - ඛෙත්තාරාම පන්සල අසල දී මාලිගාවත්ත පොලිස් නිලධාරීන්ට ලද තොරතුරක් අනුව කරන ලද වැටලීමක දී හෙරොයින් ළඟ තබා ගත් සැකකරුවෙක් අත්අඩංගුවට ගෙන තිබෙනවා.\nඔහු සන්තකයේ තිබී හෙරොයින් ගෑම් 5යි මිලි ග්‍රෑම් 650ක් සොයා ගෙන තිබෙනවා.\nසැකකරු වයස අවුරුදු 30ක් වන කොළඹ-10 ප්‍රදේශයේ පදිංචිකරුවෙක්.\nසැකකරු අද (06) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ සම්බන්ධයෙන් මාලිගාකන්ද පොලීසිය වැඩිදුර විමර්ශන පවත්වනවා.\nමේ අතර බොරැල්ල සීවලීපුර ප්‍රදේශයේ දී ගංජා තොගයක් සමග පුදගලයෙක් අත්අඩංගුවට ගෙන තිබෙනවා.\nසැකකරු සන්තකයේ තිබී ගංජා කිලෝ ග්‍රෑම් 2යි ග්‍රෑම් 508ක් සොයාගෙන තිබෙනවා.\nඅත්අඩංගුවට ගත් සැකකරු වයස අවුරුදු 32ක් වන වැල්ලම්පිටිය ප්‍රදේශයේ පදිංචිකරුවෙක්.\nසැකකරු අද (06) මාලිගාකන්ද මහේස්ත්‍රාත් අධිකරණයට ඉදිපත් කිරීමට නියමිතයි.\nමීට අමතරව නීති විරෝධී මත්පැන් තොගයක් සමග සැකකරුවෙක් අත්අඩංගුවට ගැනීමට වලාන දූෂණ මර්දන ඒකකයේ නිලධාරීන් සමත්ව තිබෙනවා.\nසැකකරුවා සන්තකයේ තිබී නීති විරෝධී මත්පැන් ලීටර් 93ක්, නීති විරෝධී මත්පැන් පෙරීම සඳහා භාවිත කළ ගෝඩා ලීටර් 1512ක් හා පෙරීම් උපකරණ තොගයක් ද අත්තඩංගුවට ගෙන තිබෙනවා.\nසැකකරු වයස අවුරුදු 34ක් වන කළුතර උතුර ප්‍රදේශයේ පදිංචිකරුවෙක්.\nසැකකරු එළඹෙන 16 වන දින කළුතර මහේත්‍රාත් අධිකරණයට ඉදිරිපත් කිරීමට නියමිත අතර කළුතර - උතුර පොලීසිය වැඩිදුර විමර්ශන පවත්වනවා.",
       "URL": "https://www.hirunews.lk/306347/රන්-මාල-කොල්ලකෑම්වලට-අවශ්‍යව-සිටි-අයෙක්-හෙරොයින්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1115"
}