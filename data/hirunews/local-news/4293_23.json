{
       "Source": "hirunews",
       "Timestamp": "Sunday, 01 October 2017 - 18:18",
       "Headline": "අවුරුදු 12 සහෝදරයාට වද හිංසා කළ සහෝදරයෙක් සහ ඔහුගේ බිරිඳ අත්අඩංගුවට",
       "News Content": "වයස අවුරුදු 12ක පිරිමි ළමයෙකුට වද හිංසා කළ බවට සැකපිට එම දරුවාගේ වැඩිමහල් සහෝදරයකු සහ සහෝදරයාගේ බිරිඳ ගලහ පොලිසිය මඟින් අත්අඩංගුවට ගෙන තිබෙනවා.\nපොලිසයට ලද පැමිණිල්ලක් මත කෲර ලෙස වද හිංසාවන්ට ලක්වූ දරුවා, නිවසේ දොර මුල්ලක හඬමින් සිටියදී සොයාගත් බවයි පොලිසිය පැවසුවේ.\nවයස අවුරුදු 12ක මෙම දරුවාට ඔහුගේ සහෝදරයා සහ බිරිඳ එක්ව පොලු වලින් සහ තියුණු ආයුධ වලින් පහරදී ඇති අතර ඇවිදිමට නොහැකි ලෙස දැව කඳන්  දරුවාගේ කකුල් මත අසුරා ඇති බවයි වාර්තා වන්නේ.\nපොලිසිය වැඩිදුරටත් සඳහන් කළේ දරුවාගේ පියා මියගොස් ඇති අතර මව රැකියාවක් සඳහා විදේශ ගතව ඇති බවයි.\nවයස අවුරුදු 24ක් පමණ වන සහෝදරයා සහ ඔහුගේ බිරිද මෙම දරුවාට වද දි ඇති බව මූලික පොලිස් පරීක්ෂණවලදී අනාවරණය වී තිබෙනවා.\nකාලයක සිට දරුණු වද හිංසාවන්ට ලක්වූ දරුවා ප්‍රතිකාර සඳහා මෙම වනවිට ගලහ රෝහලට ඇතුළත් කර ඇති බවයි වාර්තා වන්නේ.",
       "URL": "https://www.hirunews.lk/172305/අවුරුදු-12-සහෝදරයාට-වද-හිංසා-කළ-සහෝදරයෙක්-සහ-ඔහුගේ-බිරිඳ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4293"
}