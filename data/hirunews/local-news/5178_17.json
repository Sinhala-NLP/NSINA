{
       "Source": "hirunews",
       "Timestamp": "Sunday, 07 February 2016 - 19:20",
       "Headline": "ගෝඨා -  හිරේ යාමට  ලෑස්තියි",
       "News Content": "එක්සත් ජාතීන්ගේ මානව හිමිකම් කොමිසම එල්.ටී.ටී.ඊ. ඩයස්පෝරාවේ අවශ්‍යතාව මත කටයුතු කරන බවට හිටපු ආරක්ෂක ලේකම් ගෝඨාභය රාජපක්ෂ චෝදනා කළා. හොරණ ප්‍රදේශයේ විහාරස්ථානයක පැවැති ආගමික වැඩසටහනක් අතරතුර මාධ්‍ය වෙත අදහස් දක්වමින් ඔහු කියා සිටියේ ත්‍රස්තවාදය අවසන් කිරීම පිළිබදව මානව හිමිකම් කොමිසම පැවැති රජයට ස්තූති කළ යුතු බවයි.\nයුද අපරාධ චෝදනා සම්බන්ධයෙන් විවිධ සාක්ෂි ලබාගෙන හමුදා සාමාජිකයන් සහ හිටපු ආරක්ෂක ප්‍රධානීන් අත්අඩංගුවට ගැනීමේ සූදානමක් පවතින්නේ දැයි මාධ්‍යවේදීන් මෙහිදී ඔහුගෙන් විමසුවා. ඔහු කියා සිටියේ රට වෙනුවෙන් සිරබත් කෑමට  ඕනෑම අවස්ථාවක තමන් සූදානම් බවයි.",
       "URL": "https://www.hirunews.lk/125675/ගෝඨා-හිරේ-යාමට-ලෑස්තියි",
       "Category": "Local News",
       "Parent URL": "https://www.hirunews.lk/local-news.php?pageID=5178"
}