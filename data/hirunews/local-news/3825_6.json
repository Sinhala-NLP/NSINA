{
       "Source": "hirunews",
       "Timestamp": "Monday, 30 July 2018 - 6:56",
       "Headline": "යාපනයේ වැසියන්ට ග්‍රීස් යකෙකුගෙන් කරදර",
       "News Content": "යාපනයේ වැසියන් යළිත් වරක් ග්‍රීස් යකෙකුගේ බියකින් පෙළෙන්නට පටන් ගෙන තිබෙනවා.\nමීට පෙර අවස්ථා වලදී යාපනයේ වැසියෝ භූතයින්, යකුන් වැනි අමනුෂ්‍ය බියවලින් පෙළුනද මෙවර ඔවුන් කියා සිටින්නේ මිනිසෙකු යාපනයේ තැන් තැන් වල සිට මිනිසුන්ව බියට පත් කරණ බවයි.\nපසුගිය දිනවල යාපනයේ විවිධ ස්ථානවලට රාත්‍රී කාලයේදී මේ ග්‍රීස් යකා පැමිණි බවට යාපනයේ පොලීසි කීහිපයකටම පැමිණිලි ලැබී තිබෙනවා.\nමීට පෙර යාපනයට ග්‍රීස් යකෙකුගේ උවදුරක් පැමිණියේ යුද සමයේදීයි\nඒ ග්‍රීස් යකාගේ භීතිය මත යාපනයේ බොහෝ දෙනෙකු තම ගෙවල් දොරවල් පවා අතහැර යන්නට විය.\nඑම කාලයේදී යාපනයේ ජනතාව මේ ග්‍රීස් යකුන් ලෙස ගෙවල්වලට රාත්‍රී කාලයට පැමිණෙන්නේ ආරක්ෂක අංශ සාමාජිකයින් බවට චෝදනා කළ නමුත් එවැනි අයෙකු අල්ලා ගැනීමටද නොහැකි වුණා.\nයාපනයේ වැසියෝ පොලීසියෙන් ඉල්ලා සිටින්නේ හදිසියේම යාපනයට කඩා වැදුණු මේ ග්‍රීස් යකා කෙසේ හෝ අල්ලා දෙන ලෙසයි.",
       "URL": "https://www.hirunews.lk/196337/යාපනයේ-වැසියන්ට-ග්‍රීස්-යකෙකුගෙන්-කරදර",
       "Category": "Local News",
       "Parent URL": "https://www.hirunews.lk/local-news.php?pageID=3825"
}