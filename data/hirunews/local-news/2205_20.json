{
       "Source": "hirunews",
       "Timestamp": "Monday, 18 January 2021 - 6:19",
       "Headline": "පළාත් කිහිපයකට අද දිනයේත් වැසි - බස්නාහිර සහ සබරගමුවට උදෑසන කාලයේදී මීදුම් සහිත තත්ත්වයක්",
       "News Content": "උතුරු මැද, නැගෙනහිර, මධ්‍යම සහ ඌව පළාත්වල අද (18) දිනය තුල විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව දැනුම් දෙනවා.\nමාතලේ සහ පොළොන්නරුව දිස්ත්‍රික්කවල ඇතැම් ස්ථාන වලට මිලි මීටර් 50ට වැඩි තරමක් තද වැසිද ඇතිවිය හැකි බවයි එම දෙපාර්තමේන්තුව වැඩිදුරටත් දැනුම් දෙන්නේ.\nඅද දිනය තුල උතුරු පළාතේ ද වැසි ස්වල්පයක් ඇතිවිය හැකයි\nබස්නාහිර සහ සබරගමුව පළාත්වලත් ගාල්ල, මාතර සහ කුරුණෑගල දිස්ත්‍රික්කවලත් පස්වරු 1.00 න් පමණ පසුව තැනින් තැන වැසි හෝ ගිගුරුම් සහිත වැසි ඇති වන අතර ඇතැම් ස්ථානවලට මිලි මීටර් 75 ට වැඩි තරමක් තද වැසිද ඇති විය හැකි බවයි කාලගුණ විද්‍යා දෙපාර්තමේන්තුව පවසන්නේ.\nබස්නාහිර සහ සබරගමුව පළාත්වල උදෑසන කාලයේදී මීදුම් සහිත තත්ත්වයක් ඇතිවිය හැකියි.",
       "URL": "https://www.hirunews.lk/259976/පළාත්-කිහිපයකට-අද-දිනයේත්-වැසි-බස්නාහිර-සහ-සබරගමුවට-උදෑසන-කාලයේදී-මීදුම්-සහිත-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2205"
}