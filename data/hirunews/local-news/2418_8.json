{
       "Source": "hirunews",
       "Timestamp": "Thursday, 01 October 2020 - 13:18",
       "Headline": "පූජිත 7 වන දිනටත් පාස්කු කොමිසමේ (වීඩියෝ)",
       "News Content": "පාස්කු ප්‍රහාරය සම්බන්ධයෙන් විමර්ශනය කෙරෙන ජනාධිපති කොමිසම හමුවේ සාක්ෂි ලබාදීම සඳහා හිටපු පොලිස්පති පූජිත් ජයසුන්දර අදත් පැමිණියා. ඔහු කොමිසම හමුවේ සාක්ෂි ලබාදීම සඳහා පැමිණියේ 07 වන දිනටයි.\nකොමිසමේ කටයුතු අද පෙරවරු 10.30 ට පමණ ආරම්භ වූ බවයි එහි සිටින හිරු වාර්තාකරු සඳහන් කළේ.\nපාස්කු ප්‍රහාරය පිළිබඳව විදෙස් බුද්ධි අංශයකින් කළ පූර්ව අනතුරු ඇඟවීමේ තොරතුරට අමතරව ප්‍රහාරයක් පිළිබඳ වෙනත් කිසිදු තහවුරු කළ තොරතුරක් ලබාදීමට රාජ්‍ය බුද්ධි සේවය අසමත් වූ බව පූජිත් ජයසුන්දර ඊයේ කොමිසම හමුවේ සාක්ෂි ලබාදෙමින් ප්‍රකාශ කළා.\nමේ අතර, පාස්කු ප්‍රහාරය එල්ල වන අවස්ථාවේ ආරක්ෂක ලේකම්වරයා ලෙස කටයුතු කළ හේමසිරි ප්‍රනාන්දුද අද පස්වරුවේ කොමිසම හමුවේ යළිත් සාක්ෂි ලබාදීමට නියමිතයි.",
       "URL": "https://www.hirunews.lk/251541/පූජිත-7-වන-දිනටත්-පාස්කු-කොමිසමේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2418"
}