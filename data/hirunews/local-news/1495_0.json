{
       "Source": "hirunews",
       "Timestamp": "Tuesday, 14 December 2021 - 16:10",
       "Headline": "විපක්ෂයේ විරෝධය මැද බදුල්ල මහ නගර සභාවේ අයවැය සම්මත වෙයි",
       "News Content": "ශ්‍රී ලංකා පොදුජන පෙරමුණට බලය හිමි බදුල්ල මහ නගර සභාවේ ලබන වසර සඳහා වන අයවැය, ඡන්ද විමසීමකින් තොරව අද (14) සම්මත වුණා.\nකෙසේ වෙතත් විපක්ෂයේ මන්ත්‍රීවරුන්ගේ විරෝධතා මධ්‍යයේ එය සම්මත කරගත් බවයි හිරු ප්‍රාදේශීය වාර්තාකරු සඳහන් කළේ.\nසියලු මන්ත්‍රීවරුන්ගේ යෝජනා සහ සංශෝධන භාරගත් බව පවසමින් අයවැය සම්මත වූ බව නගරාධිපතිවරයා ප්‍රකාශ කළ අතර, එහිදී විපක්ෂයේ මන්ත්‍රීවරුන් ඡන්ද විමසීමකින් තොරව අයවැය සම්මත කිරීම පිළිබඳව නගරාධිපතිවරයාට චෝදනා එල්ල කිරීමත් සමඟ සභාවේ උණුසුම් තත්ත්වයක් ද හටගත්තා.\nමේ අතර, ශ්‍රී ලංකා පොදුජන පෙරමුණට බලය හිමි මාතලේ - යටවත්ත ප්‍රාදේශීය සභාවේ ලබන වසර සඳහා වන අයවැය ද වැඩි ඡන්ද 16කින් සම්මත වුණා.",
       "URL": "https://www.hirunews.lk/291005/විපක්ෂයේ-විරෝධය-මැද-බදුල්ල-මහ-නගර-සභාවේ-අයවැය-සම්මත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1495"
}