{
       "Source": "hirunews",
       "Timestamp": "Thursday, 31 December 2015 - 7:09",
       "Headline": "මන්ද මානසික තරුණියට හදි කල අසල්වැසියා",
       "News Content": "පුත්තලම මාම්පුරිය දලුව ප්‍රදේශයේ පදිංචිව සිටි 18 හැවිරිදි මන්ද මානසික දැරියක් දුෂණය කල පුද්ගලයකු පොලිස් අත්අඩංගුවට ගෙන තිබෙනවා.\nපසුගිය ජනවාරි 21 වනදාට පෙර දිනයකදී මෙම අපරාධය සිදුව ඇති බවයි අප වාර්තාකරු සඳහන් කලේ.\nමන්ද මානසික දැරිය දුෂණය කර ඇත්තේ 55 හැවිරිදි පුද්ගලයෙක්. සැකකරු අතවරයට පත්ව ඇති තරුණිය පදිංචිව සිට ඇත්තේ එකම ඉඩමක පිහිටි නිවාස දෙකක බව සඳහන්.\nතරුණියගේ නිවසේ කිසිවකු නොමැති අවස්ථාවක සැකකරු විසින් ඇය දුෂණය කර ඇතැයි චෝදනා එල්ලවී තිබෙනවා.\nඅතවරයට ලක්වු මන්ද මානසික තරුණිය එම සිද්ධිය පිළිබඳ තම මව්පියන් දැනුවත් කර තිබෙනවා.\nඔවුන් පුත්තලම පොලිසියට කල පැමිණිල්ලකට අනුවයි සැකකරු අත්අඩංගුවට ගැනුනේ.\nඑම පුද්ගලයා පුත්තලම දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/123108/මන්ද-මානසික-තරුණියට-හදි-කල-අසල්වැසියා",
       "Category": "Local News",
       "Parent URL": "https://www.hirunews.lk/local-news.php?pageID=5228"
}