{
       "Source": "hirunews",
       "Timestamp": "Wednesday, 20 January 2016 - 9:43",
       "Headline": "මීටියාගොඩදී සහ අම්බලන්ගොඩදී  අපරාධ ක්‍රියාවලට සම්බන්ධ 2 ක්  දැලේ",
       "News Content": "මීටියාගොඩ - කළුපේ ප්‍රදේශයේදී වෙඩි තැබීමක් සිදුකර මනුෂ්‍ය ඝාතනයක් සිදුකිරීමට උත්සාහ කළ පුද්ගලයෙකු පොලීසිය ඊයේ අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 38 හැවිරිදි හික්කඩුව - කළුපේ ප්‍රදේශයේ පදිංචිකරුවෙකු බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමොහු සතුව තිබී විදේශීය රටක නිෂ්පාදිත ගිනි අවියක්ද සොයාගෙන තිබෙනවා.\nමේ අතර අම්බලන්ගොඩ - අකුරණ ප්‍රදේශයේදීද අපරාධ රැසකට සම්බන්ධ පුද්ගලයෙකු අත්අඩංගුවට ගෙන තිබෙනවා.\nඅත්අඩංගුවට ගත් 28 හැවිරිදි මෙම සැකකරු අම්බලන්ගොඩ - කුලීගොඩ පදිංචිකරුවෙක්.\nමොහු සන්තකයේ තිබී මෙරට නිෂ්පාදිත ගල් කටස් වර්ගයේ ගිනි අවියක්, එම උණ්ඩ 4 ක් සහ කඩු තුනක් පොලිස් භාරයට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/124349/මීටියාගොඩදී-සහ-අම්බලන්ගොඩදී-අපරාධ-ක්‍රියාවලට-සම්බන්ධ-2-ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=5203"
}