{
       "Source": "hirunews",
       "Timestamp": "Tuesday, 22 March 2022 - 19:56",
       "Headline": "ආණ්ඩු පක්ෂ මැති ඇමතිවරුන්ගේ රැස්වීම ඇරඹේ (වීඩියෝ)",
       "News Content": "ජනාධිපති ගෝඨාභය රාජපක්ෂගේ ප්‍රධානත්වයෙන් පැවැත්වෙන ආණ්ඩු පක්ෂයේ මැති ඇමතිවරුන්ගේ රැස්වීම මේ වනවිට ආරම්භ වී තිබෙනවා.\nඅරලියගහ මන්දිරයේ පැවැත්වෙන එම රැස්වීම සඳහා අග්‍රාමාත්‍යවරයා මෙන්ම ආණ්ඩු පක්ෂයේ මැති ඇමතිවරුන් රැසක් සහභාගී වී සිටින බවටයි වාර්තා වන්නේ.\nකෙසේ වෙතත් පාර්ලිමේන්තු මන්ත්‍රීවරුන් වන උදය ගම්මන්පිල සහ විමල් වීරවංශ ඇතුලු අමාත්‍යධූර වලින් ඉවත් කළ සහ ඉවත් වූ මන්ත්‍රීවරුන් ඊට සහභාගී වී නොවන බව මීට පෙර ප්‍රකාශ කර තිබුණා.\nරට තුළ මතුව ඇති ආර්ථික අර්බුදය සම්බන්ධයෙන් සාකච්ඡා කිරීමටයි මෙම රැස්වීම කැඳවා ඇත්තේ.\nමේ අතර ශ්‍රී ලංකා පොදුජන පෙරමුණේ විශේෂ රැස්වීමක් බත්තරමුල්ල - නෙලුම් මාවත පක්ෂ මූලස්ථානයේදී අද පස්වරුවේ පැවැත්වුණා.\nඒ මුදල් අමාත්‍ය බැසිල් රාජපක්ෂගේ ප්‍රධානත්වයෙන්.\nපක්ෂයේ ඉදිරි වැඩපිළිවල සහ පක්ෂයේ සංවිධාන කටයුතු සම්බන්ධයෙන් එහිදී දීර්ඝ ලෙස සාකච්ඡා කර තිබෙනවා.",
       "URL": "https://www.hirunews.lk/300130/ආණ්ඩු-පක්ෂ-මැති-ඇමතිවරුන්ගේ-රැස්වීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1277"
}