{
       "Source": "hirunews",
       "Timestamp": "Thursday, 07 June 2018 - 9:15",
       "Headline": "මරණ තර්ජනය කරමින් කාන්තාවක් කෙලෙසූ අයෙක් පොලිස් දැලේ",
       "News Content": "තණමල්විල, සෙවනගල පොලිස් වසමේ තලපත්ගම ප්‍රදේශයේ පදිංචි කාන්තාවකට මරණ තර්ජන කරමින් ඇයව අවස්ථා කිහිපයකදී  දූෂණය කළ පුද්ගලයකු ඊයේ (06) අත්අඩංගුවට ගෙන තිබෙනවා.\nසෙවනගල පොලිසිය විසින් අදාල සැකකරු අත්අඩංගුවට ගෙන ඇති අතර මෙලෙස අත්අඩංගුවට ගැනුණු සැකකරු එම ප්‍රදේශයේම පදිංචි විසිපස් හැවිරිදි අයෙකු බවයි වාර්තා වන්නේ.\nදූෂණයට ලක්වූ කාන්තාව ස්නායු ආබාධයකින් පෙලෙන තැනැත්තියක් වන අතර කාන්තාව තනිවම නිවසේ සිටින අවස්ථාවන් බලා සැකකරු නිවසට ඇතුළු වී මරණ තර්ජනය කරමින් ඇයව අවස්ථා කිහිපයකදී දූෂණයකර ඇති බවයි අනාවරණය වී ඇත්තේ.\n34 හැවිරිදි අදාල කාන්තාව විසින් සෙවනගල පොලිසියට කළ පැමිණිල්ලකට අනුව සැකකරු අත්අඩංගුවට ගෙන ඇති තිබෙනවා.\nදූෂණයට ලක්වූ කාන්තාව වෛද්‍ය පරීක්ෂණයක් සදහා රෝහල් ගත කර ඇති අතර සැකකරු අද (07) දින ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිත බවයි අප වාර්තාකරු කියා සිටියේ.\nඅත්අඩංගුවට පත් සැකකරු එම ප්‍රදේශයේ කුලී වැඩ කරමින් ජීවත් වූ අයෙකු බව පොලිසිය පවසනවා.",
       "URL": "https://www.hirunews.lk/192490/මරණ-තර්ජනය-කරමින්-කාන්තාවක්-කෙලෙසූ-අයෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3907"
}