{
       "Source": "hirunews",
       "Timestamp": "Thursday, 09 June 2022 - 17:59",
       "Headline": "මන්ත්‍රී ජොන්ස්ටන් ප්‍රනාන්දු අධිකරණයට භාර වෙයි (වීඩියෝ)",
       "News Content": "පාර්ලිමේන්තු මන්ත්‍රී ජොන්ස්ටන් ප්‍රනාන්දු අධිකරණයට භාරවී තිබෙනවා.\nමීට ටික වේලාවකට පෙර මන්ත්‍රීවරයා කොළඹ කොටුව මහේස්ත්‍රාත් තිලිණ ගමගේ හමුවේ පෙනී සිට ඇති බවයි අප වාර්තාකරු සඳහන් කළේ.\nහිටපු අමාත්‍ය ජොන්ස්ටන් ප්‍රනාන්දුට අභියාචනාධිකරණයෙන් නියෝගයක් ද නිකුත් කර තිබුණේ අද (09) රාත්‍රී 08ට පෙර අධිකරණයට භාරවන ලෙසයි.\nමැයි 09 වැනි දින ගාලුමුවදොර සාමකාමී අරගලයට පහරදීමේ සිද්ධියට සම්බන්ධවයි හිටපු අමාත්‍යවරයාව පොලිස් අත් අඩංගුවට ගැනීමට මේ වනවිට පරීක්ෂණ කටයුතු සිදු කෙරෙන්නේ.\nඊට අදාළව අභියාචනාධිකරණය විසින් අද මෙම නියෝගය නිකුත් කරනු ලැබුවා.",
       "URL": "https://www.hirunews.lk/306679/මන්ත්‍රී-ජොන්ස්ටන්-ප්‍රනාන්දු-අධිකරණයට-භාර-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1107"
}