{
       "Source": "hirunews",
       "Timestamp": "Friday, 29 March 2019 - 19:26",
       "Headline": "සැමියා ඝාතනය කළ බිරිඳක්, පොරවත් රැගෙන පොලීසියට",
       "News Content": "තම සැමියාට පොරවකින් පහරදී ඝාතනය කළ කාන්තාවක් එම පොරවද රැගෙන පොලීසියට භාරවීමේ පුවතක් අනුරාධපුර - පරසන්ගස්වැව පොලිස් වසමෙන් වාර්තා වුණා.\nපරසන්ගස්වැව, අඩුකැටියාව, බෝධි මාවතේ නිවසකදී අද (29) පස්වරුවේ මෙම ඝාතන සිද්ධිය සිදුව ඇති බවයි පොලීසිය සදහන් කළේ.\nවඩු කාර්මිකයෙකු වූ 43 හැවිරිදි දෙදරු පියෙකු මෙම සිද්ධියෙන් ඝාතනයට ලක්ව තිබෙනවා.\nපවුල් ආරවුලක් මෙම ඝාතනයට හේතුවී ඇති බව සදහන්.\nඝාතනය සිදුකළ 35 හැවිරිදි ඔහුගේ බිරිඳ හෙට (30) අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/213439/සැමියා-ඝාතනය-කළ-බිරිඳක්-පොරවත්-රැගෙන-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=3429"
}