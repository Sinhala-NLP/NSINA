{
       "Source": "hirunews",
       "Timestamp": "Wednesday, 22 February 2017 - 19:27",
       "Headline": "ජනපති සහ නිදහස් පක්ෂ සංවිධායකවරුන් අතර හමුවක්",
       "News Content": "ශ්‍රී ලංකා නිදහස් පක්ෂයේ සියලූම ආසන සංවිධායකවරු සහ දිස්ත්‍රික් සංවිධායකවරුන්ගේ හමුවක් ජනාධිපති මෛත්‍රීපාල සිරිසේනගේ ප්‍රධානත්වයෙන් කොළඹ කොටුව ජනාධිපති මන්දිරයේදී අද පැවැත්වුණා.\nඑහිදී පක්ෂයේ ඉදිරි වැඩපිළිවෙල මෙන්ම පළාත් පාලන ආයතන මැතිවරණය සම්බන්ධයෙන් සාකච්ඡා වී ඇති බව සඳහන්.\nසාකච්ඡාවෙන් අනතුරුව ඉන් පිටතට පැමිණි ශ්‍රී ලංකා නිදහස් පක්ෂයේ මහ ලේකම් අමාත්‍ය දුමින්ද දිසානායකගෙන් මාධ්‍යවේදීන් ඒ පිළිබඳව ප්‍රශ්න කළ අතර, පළාත් පාලන මැතිවරණය සම්බන්ධයෙන් නැගුණු ප්‍රශ්න සඳහා අමාත්‍ය ෆයිසර් මුස්තාෆා පෙන්වමින් ඔහුගෙන් එම ප්‍රශ්න විමසන ලෙස එහිදී අමාත්‍යවරයා මාධ්‍යවේදීන්ට කියා සිටියා.",
       "URL": "https://www.hirunews.lk/155199/ජනපති-සහ-නිදහස්-පක්ෂ-සංවිධායකවරුන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4648"
}