{
       "Source": "hirunews",
       "Timestamp": "Saturday, 14 November 2020 - 10:06",
       "Headline": "මතට ඇබ්බැහිවූවන්ට උපදේශන සේවා සඳහා දුරකථන අංකයක්",
       "News Content": "මත්ද්‍රව්‍යවලට ඇබ්බැහිවූ පුද්ගලයන් සහ ඔවුන්ගේ සමීපතමයන් වෙනුවෙන් අන්තරායකර ඖෂධ පාලක ජාතික මණ්ඩලය දුරකථන අංකයක් හඳුන්වාදී තිබෙනවා.\nකොරෝනා වසංගතය හමුවේ මත්ද්‍රව්‍ය භාවිත කරන පුද්ගලයන් වඩාත් අවදානම් කණ්ඩායමක් හෙයින් ඔවුන්ට ප්‍රතිකාර සහ උපදේශන සේවා ලබාදීම සඳහා 1927 යන මෙම කෙටි අංකය හඳුන්වාදී ඇති බවයි එම මණ්ඩලය නිවේදනයක් කළේ.\nඔවුන්ගේ සමීපතමයන්ටද මෙම කෙටි අංකය ඔස්සේ සම්බන්ධ වී උපදේශන සේවා ලබාගත හැකියි. දවසේ පැය විසි හතර පුරා එය ක්‍රියාත්මක අතර, සිංහල, දෙමළ සහ ඉංග්‍රීසි භාෂා ත්‍රිත්වයෙන්ම ඊට සම්බන්ධ වීමේ හැකියාව පවතිනවා.",
       "URL": "https://www.hirunews.lk/254685/මතට-ඇබ්බැහිවූවන්ට-උපදේශන-සේවා-සඳහා-දුරකථන-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=2333"
}