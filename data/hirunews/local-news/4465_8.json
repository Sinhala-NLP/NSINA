{
       "Source": "hirunews",
       "Timestamp": "Saturday, 17 June 2017 - 16:53",
       "Headline": "නායයෑම් අවදානම තවත් පැය 24කින් දීර්ඝ කෙරේ",
       "News Content": "අයහපත් කාලගුණයෙන් ආපදාවට ලක්වූ දිස්ත්‍රික්ක 7කට පනවා තිබූ නාය යාම් අනතුරු ඇගවීම අද පස්වරු තුනේ් සිට තවත් පැය 24කින් යළිත් දීර්ඝ කර තිබෙනවා.\nගොඩනැගිලි පර්යේෂණ සංවිධානය නිවේදනය කළේ රත්නපුර, කෑගල්ල, ගාල්ල, කළුතර, මාතර, හම්බන්තොට සහ නුවරඑළිය යන දිස්ත්‍රික්කවලට වර්ෂාපතනය අඛන්ඩව පැවතුනහොත් නායයෑම් සහ කණ්ඩි කඩා වැටීමේ අවදානම පිළිබද ජනතාව අවධානයෙන් සිටිය යුතු බවයි.\nමේ අතර, ගාල්ල - තවලම - හබරකඩ - අයුධගල කන්ද නායයෑමේ අවදානමකට ලක්ව තිබෙනවා.\nභූවිද්‍යා හා පතල් කාර්යාංශයේ නිලධාරීන් එම කන්ද නිරීක්ෂණය කර, ප්‍රදේශයේ නිවාස 12 ක රැඳී සිටින පිරිස ආරක්ෂිත ස්ථාන කරා යොමු කළ බවයි අප වාර්තාකරු සඳහන් කළේ.",
       "URL": "https://www.hirunews.lk/163787/නායයෑම්-අවදානම-තවත්-පැය-24කින්-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4465"
}