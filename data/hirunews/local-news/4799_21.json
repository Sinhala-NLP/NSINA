{
       "Source": "hirunews",
       "Timestamp": "Friday, 11 November 2016 - 18:35",
       "Headline": "සමෘද්ධියත්, ‘ජන ඉසුර’ වන්නේ නැහැ - එස්.බී",
       "News Content": "අයවැය කතාවේදී ප්‍රකාශ වී මාධ්‍ය වාර්තා කළ පරිදි සමෘද්ධි ව්‍යාපාරය ‘ජන ඉසුර’ ලෙස නම් නොකෙරෙන බව සමාජ සවිබල ගැන්වීම් සහ සුබසාධන අමාත්‍ය එස්.බී. දිසානායක ප්‍රකාශ කරනවා.\nවිශේෂ නිවේදනයක් නිකුත් කරමින් ඔහු සඳහන් කළේ මුදල් අමාත්‍යවරයාගේ අයවැය කතාවේදී එම කාරණය නිසි පරිදි සන්නිවේදනය නොවුණු බවයි.\nඅයවැය යෝජනාවලියේ දිළිඳුබවට එරෙහි අරගලය සහ ශක්තිමත් සමාජ සුබසාධන ජාලය යන මාතෘකාව යටතේ මෙම කරුණු සඳහන් වන්නේ 319 වන යෝජනාව වශයෙන්.\nසමෘද්ධි ව්‍යාපාරය - ජන ඉසුර ලෙස නම් කිරීමට තමා යෝජනා කරන බව මුදල් අමාත්‍යවරයා එහි ද පැහැදිලිව දක්වා තිබෙනවා.",
       "URL": "https://www.hirunews.lk/147349/සමෘද්ධියත්-ජන-ඉසුර-වන්නේ-නැහැ-එස්-බී",
       "Category": "Local News",
       "Parent URL": "https://www.hirunews.lk/local-news.php?pageID=4799"
}