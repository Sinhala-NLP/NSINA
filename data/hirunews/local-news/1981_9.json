{
       "Source": "hirunews",
       "Timestamp": "Sunday, 02 May 2021 - 12:55",
       "Headline": "ඉන්දියාවේ පිරිස් මෙරටට පළා ඒමේ අවදානමක් - මහජන සෞඛ්‍ය පරීක්ෂකවරු අනතුරු අඟවයි (වීඩියෝ)",
       "News Content": "මේ වන විට කොරෝනා වෛරසය සීග්‍රයෙන්  පැතිර යන ඉන්දියාවේ සිට ඇතැම් පුද්ගලයින් මෙරටට පළා එමින් සිටින බැවින් මෙම තත්ත්වය අහිතකර අන්දමින් බලපෑ හැකි බව මහජන සෞඛ්‍ය පරීක්ෂකවරුන්ගේ සංගමය පවසනවා.\nමේ අතර තිස්සමහාරාම ප්‍රදේශයේ නිරෝධායන මධ්‍යස්ථානයකින් කොරෝනා ආසාදිත ඉන්දීය ජාතිකයින් දෙදෙනෙකු හමුවී තිබෙනවා.\nදිස්ත්‍රික් සෞඛ්‍ය වෛද්‍ය අධිකාරී කාර්යාලයේ ජ්‍යෙෂ්ඨ ප්‍රකාශකයෙකු සඳහන් කළේ ඔවුන්ට ඉන්දීය කොරෝනා ප්‍රභේදය ආසාදනය වී ඇත්ද යන්න පිළිබදව පරීක්ෂණ ආරම්භ කර ඇති බවයි.\nමහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ සඳහන් කළේ මෙවැනි කරුණු සැලකිල්ලට ගනිමින් ඉන්දියාවේ සිට මෙරටට පුද්ගලයින් පැමිණෙන්නේ ද නැද්ද යන්න පිළිබදව නිසි අවධානයකින් කටයුතු කළ යුතු බවයි.",
       "URL": "https://www.hirunews.lk/270180/ඉන්දියාවේ-පිරිස්-මෙරටට-පළා-ඒමේ-අවදානමක්-මහජන-සෞඛ්‍ය-පරීක්ෂකවරු-අනතුරු-අඟවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1981"
}