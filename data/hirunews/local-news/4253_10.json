{
       "Source": "hirunews",
       "Timestamp": "Wednesday, 25 October 2017 - 16:15",
       "Headline": "ශලීල මුණසිංහ ඇතුලු සැකකරුවන් යළි රිමාන්ඩ්",
       "News Content": "තායිවානයේ ෆා ඊස්ටන් බැංකුවේ මුදල් කොල්ලයට අදාළව අත්අඩංගුවට ගත් ශලීල මුණසිංහ ඇතුලු සැකකරුවන් 4 දෙනා ලබන මස 6 වනදා දක්වා රක්ෂිත බන්ධනාගාර ගතකර තිබෙනවා.\nකොටුව මහේස්ත්‍රාත් ලංකා ජයරත්නයි නියෝගය ලබාදුන්නේ.\nතායිවානයේ ෆා - ඊස්ටන් බැංකුවේ පරිඝණක පද්ධතියට අනවසරයෙන් ඇතුලූ වී ඩොලර් මිලියන ගණනක මුදල් ඉවත් කර ගැනීම සැකකරුවන්ට එරෙහි චෝදනාවයි.\nඑහිදී අපරාධ පරීක්ෂණ දෙපාර්තමේන්තුව සඳහන් කළේ අදාළ බැංකුවෙන් මෙරටට ප්‍රේෂණය කළ බව කියන රුපියල් ලක්ෂ 300ක මුදලින් ලක්ෂ 210ක් මේ වනවිටත් සොයාගෙන ඇති බවයි.\nසැකකරුවන් ගිණුම් පවත්වාගෙන යන ශ්‍රී ලංකාවේ බැංකුවල වාර්තා ද අපරාධ පරීක්ෂණ දෙපාර්තමේන්තුවට ලබාදෙන ලෙස මෙහිදී කොටුව මහේස්ත්‍රාත්වරිය අදාළ බැංකුවල හිමිකරුවන්ට නියෝග කර තිබෙනවා.",
       "URL": "https://www.hirunews.lk/174420/ශලීල-මුණසිංහ-ඇතුලු-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4253"
}