{
       "Source": "hirunews",
       "Timestamp": "Friday, 08 June 2018 - 19:48",
       "Headline": "සල්ලි ගත්තේ කවුද ?",
       "News Content": "අර්ජුන් ඇලෝෂියස්ගෙන් සල්ලි ගත් 118 දෙනෙකු පිළිබඳ දේශපාලන කරලිය දිනෙන් දින උණුසුම් වෙද්දී ඊයේ වන විට සල්ලි නොගත් බව කියූ පිරිස 65 ක්.\nපාර්ලිමේන්තු මන්ත්‍රී දයාසිරි ජයසේකර හා අමාත්‍ය සරත් ෆොන්සේකා මහතා අර්ජුන් අලෝෂියස්ගෙන් සල්ලි ගත් බවට ප්‍රසිද්ධියේ ප්‍රකාශ කර තිබෙන පසුබිමක ඊයේ මහ බැංකු බැඳුම්කර නඩුවේදී හෙළිවූයේ රාජ්‍ය අමාත්‍ය සුජීව සේනසිංහ මහතාට පර්පචුවල් ට්‍රෙෂරීස් සමාගම අවස්ථා 3 කදී රුපියල් මිලියන 3 ක් ලබාදී ඇති බවයි.\nමේ පිළිබඳ සියලු තොරතුරු අදත් අපි විමසන්නේ සල්ලි ගත්තේ කවුද විශේෂාංගයෙන්.\nඇලෝෂියස්ගෙන් මුදල් ගත් බව කියන 118 දෙනෙකු පිළිබඳ කතාබහ කරළියට පැමිණීමෙන් පසු දෙදෙනෙකු තමන් මුදල් ගත්බව ප්‍රසිද්ධියේම ප්‍රකාශ කළා.\nඊයේ මහබැංකු බැදුම්කර නඩුව කොටුව මහේස්ත්‍රාත් අධිකරණයේදී කැදවූ අවස්ථාවේදී අපරාධ පරීක්ෂණ දෙපාර්තමේන්තුව වෙනුවෙන් පෙනී සිටි අතිරේක සොලිසිටර් ජෙනරාල් ජනාධිපති නීතිඥ යසන්ත කෝදාගොඩ මහතා සදහන් කළේ පර්පචුවල් ට්‍රෙෂරීස් සමාගම අවස්ථා තුනකදි රාජ්‍ය අමාත්‍ය සුජීව සේනසිංහ මහතාට රුපියල් මිලියන 3 ක් ලබාදී ඇති බවයි.\nඒ අනුව අර්ජුන් ඇලෝෂියස්ගෙන් මුදල් ලබාගත් පාර්ලිමේන්තු මන්ත්‍රීන් ගණන 3 ක්.\nඅර්ජුන් ඇලෝෂියස්ගෙන් මුදල් ලබා නොගත් බව ඊයේ වන විට ප්‍රකාශකළ පිරිස 65 ක්.\nඑසේනම් ඇලෝෂියස්ගෙන් මුදල් ලබාගත් ඉතිරි 115 දෙනා කවුද..?",
       "URL": "https://www.hirunews.lk/192615/සල්ලි-ගත්තේ-කවුද",
       "Category": "Local News",
       "Parent URL": "https://www.hirunews.lk/local-news.php?pageID=3905"
}