{
       "Source": "hirunews",
       "Timestamp": "Saturday, 04 June 2022 - 10:27",
       "Headline": "හෙරොයින් ඇතුළු මත්ද්‍රව්‍ය ළග තබා ගත් පුද්ගලයයින් පහක් අත්අඩංගුවට",
       "News Content": "ගත වූ පැය විසි හතර තුළ දිවයිනේ ප්‍රදේශ කිහිපයකින් හෙරොයින් ඇතුළු වෙනත් මත්ද්‍රව්‍ය ළඟ තබාගත් පුද්ගලයන් හය දෙදෙකු අත්අඩංගුවට ගැනීමට පොලීසිය කටයුතු කර තිබෙනවා.\nමේ අතර කේරල ගංජා කිලෝග්‍රෑම් 141ක් සහ ග්‍රෑම් 605ක් ළඟ තබා ගත් කයිට්ස් - අල්ලපිඩ්ඩි ප්‍රදේශයේ පදිංචි වයස අවුරුදු 46ක් වන පුද්ගලයෙක් වෙන්පුරවි ප්‍රදේශයේ දී කයිට්ස් පොලීසිය විසින් අත්අඩංගුවට ගෙන කයිට්ස් මහේස්ත්‍රාත් අධිකරණයට ඉදිරිපත් කර තිබෙනවා.\nතව ද හෙරොයින් ග්‍රෑම් 76යි මිලි ග්‍රෑම් 330ල් ළඟ තබා ගත් වයස අවුරුදු 44ක් වන සැකකරුවෙක් බටලන්දහේන ප්‍රදේශයේ දී පොලිස් මත්ද්‍රව්‍ය කාර්‍යංශයේ නිලධාරීන් විසින් අත් අඩංගුවට ගෙන තිබෙනවා.\nමීට අමතරව හෙරොයින් ග්‍රෑම් 5යි මිලි ග්‍රෑම් 260ක් ළඟ තබා ගත් වයස අවුරුදු 63ක පුද්ගලයෙක් හා හෙරොයින් ග්‍රෑම් 05යි මිලිග්‍රෑම් 250ක් ළඟ තබා ගත් වයස අවුරුදු 54ක පුද්ගලයෙක් අත්අඩංගුවට ගැනීමට පෑලියගොඩ පොලීසිය කටයුතු කර තිබෙනවා.\nඅඟුලාන පොලිස් වසමේ සයුරපුර ප්‍රදේශයේ දී හෙරොයින් ග්‍රෑම් 05යි මිලි ග්‍රෑම් 100ක් ළඟ තබා ගත් වයස අවුරුදු 29ක, අඟුලාන ප්‍රදේශයේ පදිංචිකරුවෙක් අඟුලාන පොලීසිය විසින් අත්අඩංගුවට ගෙන තිබෙනවා.\nමෙම සැකකරුවන් සම්බන්ධයෙන් වැඩිදුර පරීක්ෂණ අදාළ පොලිස් ස්ථාන විසින් සිදු කරන බවයි පොලිස් මාධ්‍ය කොට්ටාසය වාර්තා කරන්නේ.",
       "URL": "https://www.hirunews.lk/306182/හෙරොයින්-ඇතුළු-මත්ද්‍රව්‍ය-ළග-තබා-ගත්-පුද්ගලයයින්-පහක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1119"
}