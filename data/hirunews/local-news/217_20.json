{
       "Source": "hirunews",
       "Timestamp": "Monday, 03 July 2023 - 11:38",
       "Headline": "පුතුට ප්‍රතිකාරයක් සදහා නෙළුම් මල් කැඩිමට ගිය පියා මඩේ එරී මරුට",
       "News Content": "නවගත්තේගම කොන්කඩවල වැවේ නෙළුම් මල් කැඩිමට ගිය එක් දරු පියකු දියෙ ගිලී මරණයට පත්වි ඇති බව නවගත්තේගම පොලිසිය පවසනවා.\nමෙසේ මරණයට පත්ව ඇත්තේ නවගත්තේගම කොන්කඩවල පදිංචි 60 හැවිරිදි තෙන්නකොන් මුදියන්සේලාගේ සිරිසේන නැමති එක් දරු පියෙකුයි.\nතම එකම දරුවා වන 25 හැවිරිදි පුතා නිතර රෝගී වන බැවින් ඒ සදහා දේශීය වෙද මහතෙක් විසින් සිදු කරනු ලබන ප්‍රතිකාරයක් සදහා අවශ්‍ය නෙළුම් මල් කැඩිමට මෙම පියා කොන්කඩවල වැවට ගොස් ඇති බවත් එහිදි මඩේ එරී දියේ ගිලි ඇති බව පොලිස් පරික්ෂණ වලදි හෙළිව තිබෙනවා.\nඅදාල තැනැත්තා පාපැදියකින් පැමිණ වැව ආසන්නයෙ නිවසක පාපැදිය දමා ගොස් ඇති බවත් සවස් වනතුරුත් නැවත නොපැමිනීම හේතුවෙන් ගම්වාසින් විසින් සොයා බලා ඇති බවත් ප්‍රදේශවාසින් විසින් වැව පීරමින් අදාල පියා සොයන විට මඩේ එරී දියෙ ගලි මරණයට පත්ව සිටියදී සිරුර සොයා ගෙන තිබුණා.",
       "URL": "https://www.hirunews.lk/339837/පුතුට-ප්‍රතිකාරයක්-සදහා-නෙළුම්-මල්-කැඩිමට-ගිය-පියා-මඩේ-එරී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=217"
}