{
       "Source": "hirunews",
       "Timestamp": "Saturday, 05 May 2018 - 15:37",
       "Headline": "පදික මාරුවේදී බස් රථයකට යටවී දැරියක් මරුට",
       "News Content": "සිය මිත්තණිය සමග අද පෙරවරුවේ කෑගල්ල නගරයේ පදික මාරුවක් මතින් ගමන් කරමින් සිටි නව හැවිරිදි දැරියක් කෑගල්ල නගරයේදී බස් රථයකට යටවී ජීවිතක්ෂයට පත්ව තිබෙනවා.\nඇය එම අවස්ථාවේ උපකාරක පන්තියකට යමින් සිට ඇති බවයි පොලීසිය ප්‍රකාශ කළේ.\nකෑගල්ල - සියඹලාපිටිය ප්‍රදේශයේ පදිංචි මියගිය දැරිය කෑගල්ල ශාන්ත ජෝශප් බාලිකා විද්‍යාලයේ  3 වන ශ්‍රේණියේ ඉගෙනුම ලබන බවයි පොලීසිය සදහන් කළේ.\nඅද උදෑසන 9.45 ට පමණ ඇකිරියගල සිට කෑගල්ල නගරය දක්වා ධාවනය වූ මගී ප්‍රවාහන බස් රථයකට යටවීමෙනුයි දැරිය අනතුරට ලක්වී ඇත්තේ.\nබරපතල තුවාල ලැබූ ඇය කෑගල්ල මහ රෝහලට ඇතුලත් කර ප්‍රතිකාර ලබමින් සිටියදී මරණයට පත්ව තිබෙනවා.\nසිද්ධියෙන් සුළු තුවාල ලැබූ දැරියගේ මිත්තණිය කෑගල්ල රෝහලට ඇතුළත් කර ඇති අතර අනතුර සිදුකළ බස් රථයේ රියදුරු කෑගල්ල පොලීසිය මගින් අත්අඩංගුවට ගෙන තිබෙනවා.\nසැකකරු අද කෑගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/190026/පදික-මාරුවේදී-බස්-රථයකට-යටවී-දැරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3959"
}