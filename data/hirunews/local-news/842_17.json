{
       "Source": "hirunews",
       "Timestamp": "Monday, 26 September 2022 - 19:57",
       "Headline": "ජාතික ජන බලවේගය ත්‍රිපෝෂවල ප්‍රමිතිය ගැන තොරතුරු ඉල්ලයි",
       "News Content": "ත්‍රිපෝෂවල ප්‍රමිතිය සම්බන්ධයෙන් පැහැදිලි දත්ත වාර්තාවක් ඉදිරිපත් කරන ලෙස ඉල්ලා ජාතික ජන බලවේගය අද (26) සෞඛ්‍ය අමාත්‍යංශයට ලිපියක් භාර දුන්නා.\nඒ එම බලවේගයේ පාර්ලිමේන්තු මන්ත්‍රීනි ආචාර්ය හරිනි අමරසූරිය විසින්.\nමේ අතර පවුල් සෞඛ්‍ය කාර්යංශයේ අධ්‍යක්ෂිකා විශේෂඥ වෛද්‍ය චිත්‍රමාලි ද සිල්වා අද පැවති මාධ්‍ය හමුවක දී අවධාරණය කර සිටියේ, මේ වන විට බෙදාහැරීම් සිදු කරන ත්‍රිපෝෂවල ප්‍රමිතිය පිළිබද අනියත බියක් ඇතිකර නො ගත යුතු බවයි.\nමේ අතර ත්‍රිපෝෂ සම්බන්ධයෙන් පසුගිය දා මාධ්‍යයට කළ අනාවරණයෙන් පසු මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ සහ සෞඛ්‍ය වෘත්තීයවේදින්ගේ සම්මේලනයේ කැඳවුම්කරු රවී කුමුදේශ් විනය පරීක්ෂණයක් සඳහා කැදවීමට එරෙහිව අද කොළඹ දී මාධ්‍ය හමුවක් කැදවා තිබුණා.\nඑහි දී අදහස් දැක්වූ රජයේ ඖෂධවේදින්ගේ සංගමයේ සභාපති අජිත් පී තිලකරත්න සඳහන් කළේ, වෘත්තීය සමිති නායකයන් මර්ධනයට මෙවැනි විනය පරීක්ෂණ පැවැත්වීම හෙළා දකින බවයි.",
       "URL": "https://www.hirunews.lk/316387/ජාතික-ජන-බලවේගය-ත්‍රිපෝෂවල-ප්‍රමිතිය-ගැන-තොරතුරු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=842"
}