{
       "Source": "hirunews",
       "Timestamp": "Saturday, 12 June 2021 - 6:56",
       "Headline": "නීති විරෝධී මත්පැන් පෙරමින් සිටියදී සිදුවූ පිපිරීමකින් පුද්ගලයෙක් මරුට",
       "News Content": "අම්පාර, සමන්තුරෙයි, මල්වත්ත ප්‍රදේශයේදී ඊයේ (11) සිදුවූ පිපිරීමකින් පුද්ගලයෙකු ජීවිතක්ෂයට පත්ව තවත් පුද්ගලයෙකු තුවාල ලබා තිබෙනවා.\nමොවුන් දෙදෙනා නීති විරෝධී මත්පැන් පෙරමින් සිටින අතර තුර බැරලයක් පිපිරී ගොස් මෙම අනතුර සිදුව ඇති බවයි පොලිසිය සඳහන් කළේ.\nමෙම පිපිරීමෙන් ජීවිතක්ෂයට පත්ව ඇත්තේ මල්වත්ත ප්‍රදේශයේ පදිංචි 53 හැවිරිදි පුද්ගලයෙක් වන අතර ඔහුගේ මෘත ශරීරය මේ වන විට සමන්තුරෙයි රෝහලේ තැන්පත්කර ඇති බවයි වාර්තා වන්නේ.\nසිද්ධිය සම්බන්ධයෙන් වැඩිදුර පරීක්ෂණ ක්‍රියාත්මක බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කර සිටියේ.",
       "URL": "https://www.hirunews.lk/274069/නීති-විරෝධී-මත්පැන්-පෙරමින්-සිටියදී-සිදුවූ-පිපිරීමකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1890"
}