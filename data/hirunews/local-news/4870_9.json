{
       "Source": "hirunews",
       "Timestamp": "Wednesday, 21 September 2016 - 9:19",
       "Headline": "පොලිස් නිලධාරියකු සහ යතුරුපැදිකරුවකු අතර ගැටුමක්",
       "News Content": "තෙඹුවන පොලිසියේ රථවාහන නිලධාරියෙකු විසින් පහළ නෑබඩ ප්‍රදේශයේදී මාර්ග නීති කඩකරමින් පැමිණි යතුරු පැදිකරුවෙකු නවතා තිබෙනවා.\nඑහිදී නීතිය ක්‍රියාත්මක කිරීමට යාමේදී සිදුවූ බව කියන බහින්බස් වීමකින් පසු ඇතිවූ ආරවුලකින් පොලිස් නිලධාරියා හොරණ මූලික රෝහලටත්, යතුරුපැදිකරු කළුතර නාගොඩ රෝහලටත් ඇතුළත් කළ බව තෙඹුවන පොලීසිය පවසනවා.\nනිලධාරියෙකුගේ රාජකාරියට බාධා කිරීම සහ බීමත්ව රිය ධාවනය යන චෝදනා යටතේ ඔහු අත්අඩංගුවට ගත් බවද පොලීසිය ප්‍රකාශ කළා.",
       "URL": "https://www.hirunews.lk/143457/පොලිස්-නිලධාරියකු-සහ-යතුරුපැදිකරුවකු-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4870"
}