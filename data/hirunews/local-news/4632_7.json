{
       "Source": "hirunews",
       "Timestamp": "Saturday, 04 March 2017 - 12:58",
       "Headline": "කෝටි 5කට අධික හෙරොයින් සමඟ පාකිස්තාන ජාතිකයෙකු ගුවන් තොටුපළේදී අත්අඩංගුවට",
       "News Content": "රුපියල් කෝටි පහකට අධික වටිනාකමකින් යුත් හෙරොයින් මෙරටට රැගෙන ආ පාකිස්ථාන ජාතිකයෙකු කටුනායක ජාත්‍යන්තර ගුවන් තොටුපලේදී අත්අඩංගුවට ගෙන තිබෙනවා.\nපොලිස් මත්ද්‍රව්‍ය නාශක කාර්යාංශය විසින් මෙලෙස අත්අඩංගුවට ගෙන ඇත්තේ අද අලුයම 1.45 ට පමණ කටාර් රාජ්‍යයේ සිට පැමිණි 25 හැවිරිදි පාකිස්ථාන ජාතිකයෙක්.\nමොහු විසින් රැගෙන ආ හෙරොයින් ප්‍රමාණය කිලෝග්‍රෑම් 5 යි ග්‍රෑම් 500 ක් බවයි ගුවන් තොටුපල හිරු වාර්තාකරු කියා සිටියේ.\nසැකකරු තවදුරටත් රඳවා තබාගෙන ප්‍රශ්න කිරීම් සිදුකරන බව සඳහන්.",
       "URL": "https://www.hirunews.lk/156034/කෝටි-5කට-අධික-හෙරොයින්-සමඟ-පාකිස්තාන-ජාතිකයෙකු-ගුවන්-තොටුපළේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4632"
}