{
       "Source": "hirunews",
       "Timestamp": "Monday, 10 May 2021 - 14:59",
       "Headline": "ප්‍රතිසංස්කරණය නොකිරීමෙන් වල් වැදුණු වඩිග වැව (වීඩියෝ)",
       "News Content": "පොළොන්නරුව දිස්ත්‍රික්කයේ පිහිටි වඩිගවැව ආක්‍රමණශීලී ශාකවලින් වැසීයාම හේතුවෙන් ප්‍රදේශයේ ජනතාව දැඩි අසීරුතාවකට පත්ව තිබෙනවා.\nඔවුන් සඳහන් කළේ මේ සම්බන්ධයෙන් අවස්ථා ගණනාවක දී බලධාරීන් දැනුවත් කළ ද මෙතෙක්වි සඳුම් ලැබී නොමැති බවයි.\nමේ ආක්‍රමණශීලී ශාක වලින් වැසී යමින් පවතින පොළොන්නරුව දිස්ත්‍රික්කයේ මැදිරිගිරිය ප්‍රාදේශීය ලේකම් කොට්ඨාශයට අයත් වඩිගවැවයි.\nමෙම වැව වසර ගනණාවකින් ප්‍රතිසංස්කරණය නොකිරීම ලක් නොවීම මීට හේතුව බව ප්‍රදේශවාසීන් පවසනවා.\nමෙම තත්ත්වය හමුවේ සිය වගාවන්ට මෙන්ම දෛනික කටයුතු සඳහා අවශ්‍ය ජලය ලබා ගැනීමට ද නොහැකි තත්ත්වයකට ගම්වාසීන් පත්ව සිටිනවා.\nවඩිගවැව ගම්මානයේ පවුල් 300 ක් පමණ සිය ප්‍රධාන ජීවනෝපාය ලෙස සිදුකරන්නේ ගොවිතැනයි.\nමෙම ගම්මානයේ අක්කර 1300ක පමණ වගාබිම් තිබෙන අතර ඒවා අස්වැද්දීම අද වන විට මහ කන්නයට සීමා වී ඇත්තේ වැසි ජලයෙන් පමණක් කුඹුරු වැඩ සිදුකිරීමට හේතුවීමෙනි.\nයළ කන්නයේ වගා කිරීමට හැකි භූමි ප්‍රමාණය අක්කර 300කට ආසන්න බවයි ගොවීන් සඳහන් කළේ.\nආක්‍රමණශීලී ශාක හා රොන්මඩ වලින් වැව වැසීයාම හේතුවෙන් වගා කටයුතු සදහා ප්‍රමාණවත් ජලය ලබා ගැනීමට නොහැකි බවටයි ඔවුන් මැසිවිලි නගන්නේ.\nබෝධිරුක්කාරාම විහාරය ගම්වාසීන් අදාළ බලධාරීන්ගෙන් ඉල්ලා සිටින්නේ මෙම වැව කඩිනමින් නිසි ලෙස ප්‍රතිසංස්කරණය කර දෙන ලෙසයි.",
       "URL": "https://www.hirunews.lk/270963/ප්‍රතිසංස්කරණය-නොකිරීමෙන්-වල්-වැදුණු-වඩිග-වැව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1963"
}