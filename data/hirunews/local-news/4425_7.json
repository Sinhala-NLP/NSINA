{
       "Source": "hirunews",
       "Timestamp": "Wednesday, 12 July 2017 - 18:17",
       "Headline": "වගාවන්ට ජලය ඉල්ලා ගොවීන් පිරිසක් විරෝධතාවක (ඡායාරූප)",
       "News Content": "සති දෙකක සිට තම කුඹුරුවලට ජලය ලබා නොදුන් බවට චෝදනා කරමින් මහවැලි බී කලාපයේ ගොවීන් පිරිසක් අද විරෝධතාවක නිරතවුනා.\nඒ අරලගංවිල විජයබාපුර මහවැලි කොට්ඨාශ කළමණාකරණ කාර්යාලය ඉදිරිපිටදීයි.\nගොවීන් ඉල්ලා සිටියේ තමන් වගා කරන ලද කුඹුරු 164 ක් විනාශවීමේ අවධානමට ලක්ව ඇති බවයි.\nකුඹුරු 15 ක වගාව විනාශවී ඇතැයි ද ඔවුන් පෙන්වාදී තිබෙනවා.\nකොට්ඨාශ කළමණාකරණ කාර්යාලය ඉදිරිපිටදී විරෝධතා දැක්වු ගොවීන් අනතුරුව  විරෝධතා පුවරු රැගෙන කාර්යාලය තුලට ඇතුලුවී විරෝධය පළකළා.\nඑහිදී මහවැලි නිලධාරීන් සමග පැවති සාකච්ඡාවකින් පසු ගොවීන් සඳහන් කළේ තම කුඹුරුවලට ජලය ලබාදීමට නිලධාරීන් පොරොන්දු වු බවයි.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/165731/වගාවන්ට-ජලය-ඉල්ලා-ගොවීන්-පිරිසක්-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4425"
}