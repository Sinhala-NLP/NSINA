{
       "Source": "hirunews",
       "Timestamp": "Wednesday, 30 November 2022 - 15:27",
       "Headline": "ඉසුරුට ඇප - තිළිණි තවත් හිරවෙයි",
       "News Content": "මහා පරිමාණයෙන් මූල්‍ය වංචා කිරීමේ සිද්ධියට අදාළව අත්අඩංගුවට ගත් තිලිණි ප්‍රියමාලි, ජානකී සිරිවර්ධන ඇතුළු 03 දෙනෙකු දෙසැම්බර් 13 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ, සිද්ධියට අදාළ නඩුව කොටුව මහේස්ත්‍රාත් තිලිණ ගමගේ හමුවේ අද කැඳවූ අවස්ථාවේදීයි.\nතිලිණි ප්‍රියමාලි සහ ජානකී සිරිවර්ධන වෙනුවෙන් දෙදෙනා වෙනුවෙන් සිදු කළ ඇප ඉල්ලීම මහේස්ත්‍රාත්වරයා ප්‍රතික්ෂේප කළ බවයි හිරු අධිකරණ වාර්තාකරු කියා සිටියේ.\nඑසේම, මුදල් වංචා කිරීම සඳහා ආධාර අනුබල ලබාදීමේ චෝදනාවට අත්අඩංගුවට ගෙන රක්ෂිත බන්ධනාගාරගත කර සිටි තිළිණි ප්‍රියමාලීගේ පෙම්වතා බවට පැවසෙන ඉසුරු බණ්ඩාර සහ පූජ්‍ය බොරැල්ලේ සිරිසුමන හිමියන් ඇතුළු පිරිස ඇප මත මුදා හරින ලෙස නියෝග කළා.\nරුපියල් මිලියන 10 සහ රුපියල් මිලියන පහ බැගින් වූ ශරීර ඇප මත සහ රුපියල් පනස් දහසක සහ රුපියල් විසිපන් දහස බැගින් වූ මුදල් ඇප මත ඔවුන් මුදා හැරීමටයි නියෝග කෙරුණේ.\nඇප මත මුදා හරින ලද සැකකරුවන් සියළු‍ දෙනාගේ විදේශ ගමන් තහනම් කරන ලෙස නියෝග කළ මහේස්ත්‍රාත්වරයා ඒ පිළිබඳව ආගමන විගමන පාලකවරයාට දන්වා යවන ලෙසටද දැනුම් දුන්නා.",
       "URL": "https://www.hirunews.lk/321648/ඉසුරුට-ඇප-තිළිණි-තවත්-හිරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=697"
}