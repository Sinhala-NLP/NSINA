{
       "Source": "hirunews",
       "Timestamp": "Friday, 04 August 2023 - 15:31",
       "Headline": "පන්දම් රැගෙන මිහින්තලාවට ගිය විදෙස් සංචාරකයන් (වීඩියෝ)",
       "News Content": "ඊයේ(03) රාත්‍රියේ මිහින්තලය වැඳපුදා ගැනීමට පැමිණි ප්‍රංශ ජාතිකයන් ඇතුළු විදෙස් ජාතිකයන් 50 කට ආසන්න පිරිසකට, පන්දම් රැගෙන මිහින්තලා කන්ද තරණය කිරිමට සිදු වී තිබෙනවා.\nඒ මිහින්තලා පුදබිමේ විදුලිය විසන්ධි කර තිබිම හේතුවෙන්.\nමිහින්තලේ රජමහ විහාරස්ථානයේ ලක්ෂ 41ක විදුලි බිල නොගෙවීම මත එම විහාරස්ථානයේ විදුලි බලය ඊයේ(03) විසන්ධි කෙරුණා.\nමිහින්තලා රජමහා විහාරාධිපති පූජ්‍ය වලවා හැංගුණවැවේ ධම්මරතන හිමි පැවසුවේ, මිහින්තලා රජමහා විහාරස්ථානයේ මිහිඳු සෑය ඉදි කිරීම වැනි සංවර්ධන කටයුතු රාශියක් සිදු කෙරෙමින් පවතින මොහොතක විදුලි විසන්ධි කිරීම සිදුකොට ඇති බවයි.",
       "URL": "https://www.hirunews.lk/343606/පන්දම්-රැගෙන-මිහින්තලාවට-ගිය-විදෙස්-සංචාරකයන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=125"
}