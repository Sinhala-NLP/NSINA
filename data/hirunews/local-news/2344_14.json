{
       "Source": "hirunews",
       "Timestamp": "Sunday, 08 November 2020 - 14:57",
       "Headline": "රටට සෙත් පතා රතන සූත්‍රය දේශනා කිරීමේ වැඩසටහනක් අද සිට",
       "News Content": "පවතින කොවිඩ් 19 වසංගත තත්ත්වය මව්බිමෙන් දුරුවේවායි ප්‍රාර්ථනා කරමින් රට වැසියාට සෙත් පතා රතන සූත්‍රය දේශනා කිරීමේ වැඩසටහන් මාලාවක් අද ආරම්භ වනවා.\nදිස්ත්‍රික්ක 25 ම කේන්ද්‍ර කරගනිමින් මෙම ආගමික වැඩසටහන ක්‍රියාත්මක කිරීමට සැළසුම් කර ඇති බවයි අග්‍රාමාත්‍ය කාර්යාලය නිවේදනය කළේ.\nඑහි වැඩිදුරටත් දැක්වෙන්නේ මෙහි සමාරම්භක අවස්ථාව බුද්ධශාසන ආගමික හා සංස්කෘතික කටයුතු අමාත්‍ය, අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද පස්වරු 4.30ට කොළඹ හත, ශ්‍රී සම්බෝධි විහාරස්ථානයේදී ආරම්භ වන බවයි.",
       "URL": "https://www.hirunews.lk/254275/රටට-සෙත්-පතා-රතන-සූත්‍රය-දේශනා-කිරීමේ-වැඩසටහනක්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=2344"
}