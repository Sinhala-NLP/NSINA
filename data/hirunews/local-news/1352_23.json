{
       "Source": "hirunews",
       "Timestamp": "Wednesday, 16 February 2022 - 19:36",
       "Headline": "හිරු ධර්ම ප්‍රදීපය අගුණුකොලපැලැස්ස පුරාණ රජමහා විහාරස්ථානයේදී (වීඩියෝ)",
       "News Content": "නවම් පුර පසලොස්වක පොහොය දිනයන් නිමිති කරගෙන හිරු එෆ්.එම් සංවිධාන කල හිරු ධර්ම ප්‍රදීපය වැඩසටහන අද දිනය පුරා අගුණුකොලපැලැස්ස, අලුත්වැව පුරාණ රජමහ විහාරස්ථානය කේන්ද්‍ර කරගනිමින් පැවත්වුණා.\nඋදැසන 06 ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්ම ප්‍රදීපය ආරම්භ වු අතර එම කටයුතු සහ ධර්මානුශාසනාව සිදුකළේ අලුත්වැව පුරාණ මහාවිහාරවාසී, අලුත්වැව පුජානන්ද හිමියන් විසින්.\nකාලීන ධර්ම සාකච්ජාවක්ද අද පෙරවරුවේ පුජ්‍ය කොත්මලේ කුමාර කස්සප හිමියන් සහ ප්‍රවීන දේශක තිස්ස ජනනායකගේ සහභාගිත්වයෙන් පැවත්වුණා.\nඉන් අනතුරුව, පස්වරුවේ පුජ්‍ය නවගත්තේගම සිරිසුගත හිමියන්ගේ සහභාගිත්වයෙන් කවි බණ වැඩසටහනක් සහ පුජ්‍ය කොටනෙලුවේ පුඤ්ඤානන්ද හිමියන්ගේ සහභාගිත්වයෙන් ධර්ම දේශනයක්ද සිදුකෙරුණා.\nහිරු ධර්ම ප්‍රදීපය වැඩසටහනට සහභාගි වු හිරු මාධ්‍ය ජාලයේ සභාපති රේනෝ සිල්වා මහතා අලුත්වැව පුරාණ රජමහා විහාරයට සමාධි බුදු පිළිමයක් සහ පහන් වැට 02ක් පුජා කරනු ලැබුවා.\nඑමෙන්ම, හිරු ධර්ම ප්‍රදීපය වැඩසටහනට එක්වු උවසු උවැසියන්ට පිරිත් පොත් ප්‍රදානය කිරීමද හිරු මාධ්‍ය ජාලයේ සභාපතිතුමන් අතින් සිදු කෙරුණා.\nමේ අතර, නවම් පොහොය නිමිත්තෙන් - හිරු ටී වී සංවිධාන කළ සීල පාරමිතාව - වැඩසටහන අද අලුයම සිට පැවත්වුණේ බුත්තල ඓතිහාසික දෙමටමල් රජමහා විහාර පරිශ්‍රය කේන්ද්‍ර කරගනිමින්.\nඊට එක්ව සිටි උවැසි උවැසියන් අෂ්ඨාංග ශීලයේ පිහිටුවීමෙන් අනතුරුව ධර්ම සාකච්ජා, ධර්ම දේශනා සහ කාව්‍යමය ධර්ම දේශනා ඇතුළු වැඩසටහන් රැසක්ම දෙමටමල් රජමහා විහාරය කේන්ද්‍ර කරගනිමින් ක්‍රියාත්මක කෙරුණා.\nමේ අතර, හිරු සීල පාරමිතාව වැඩසටහනට සමගාමීව හිරු මාධ්‍ය ජාලයේ සභාපති, රේනෝ සිල්වා මහතා විසින් ඓතිහාසික දෙමටමල් රජමහ විහාරයට සමාධි බුදු පිළිම වහන්සේ දෙනමක් පූජා කළා.\nඑහිදි විහාරස්ථානයේ වත්මන් තත්ත්වයද හිරු මාධ්‍ය ජාලයේ සභාපතිතුමන්ගේ නිරීක්ෂණයට ලක්වුණා.\nහිරු සීල පාරමිතා වැඩසටහනේ තවත් අංගයක් ලෙස තිස්සමහරාම රජමහාවිහාරයට පහන් කුටියක් පූජා කිරීමේ පුන්‍ය කර්මයට ද හිරු මාධ්‍ය ජාලයේ සභාපති රේනෝ සිල්වා මහතා එක්වුණා.\nඑහිදි තිස්සමහරාම රජමහ විහාරාධිපති, ආචාර්්‍ය පුජ්‍ය දේවාලගම ධම්මසේන හිමියන් ඇතුළු මහා සංඝරත්නය සභාපතිතුමන්ට ආශිර්වාද කරනු ලැබුවා.",
       "URL": "https://www.hirunews.lk/297200/හිරු-ධර්ම-ප්‍රදීපය-අගුණුකොලපැලැස්ස-පුරාණ-රජමහා-විහාරස්ථානයේදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1352"
}