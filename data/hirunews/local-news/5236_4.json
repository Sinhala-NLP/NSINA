{
       "Source": "hirunews",
       "Timestamp": "Thursday, 24 December 2015 - 18:15",
       "Headline": "වැල්ලවත්ත  නිවසේ සිටි දරුවා දෙහිවල  මුහුදෙන් මතුවෙයි",
       "News Content": "දෙහිවල - වැන්ඩවට් මුහුදු තීරයට ගොඩ ගසා තිබූ කුඩා පිරිමි දරුවෙකුගේ මළ සිරුරක් අද පස්වරුවේ පොලිසිය සොයාගෙන තිබෙනවා. වයස අවුරුදු 03 ක් වන පිරිමි දරුවා අද (24) පස්වරුවේ තම නිවස ඉදිරිපිට ඇති වැල්ලවත්ත - ඇල මාර්ගයට ඇද වැටී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑහිදී දෙමව්පියන් විසින් දරුවා ඇල මාර්ගයේ සොයා ඇත.\nකෙසේ වෙතත් පස්වරුවේ දෙහිවල - වැන්ඩවට් මුහුදු තීරයට දරුවාගේ  සිරුර ගොඩගසා තිබියදී සොයාගෙන තිබෙනවා.",
       "URL": "https://www.hirunews.lk/122731/වැල්ලවත්ත-නිවසේ-සිටි-දරුවා-දෙහිවල-මුහුදෙන්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5236"
}