{
       "Source": "hirunews",
       "Timestamp": "Wednesday, 18 January 2023 - 16:41",
       "Headline": "මැතිවරණ වියදම් නියාමනය කිරීමේ පනත් කෙටුම්පත හෙට විවාදයට (ඡායාරූප සහ වීඩියෝ)",
       "News Content": "මැතිවරණ වියදම් නියාමනය කිරීමේ පනත් කෙටුම්පත හෙට (19) විවාදයට ගැනීමට පාර්ලිමේන්තු කටයුතු පිළිබඳ කාරක සභාව තීරණය කර තිබෙනවා.\nමැතිවරණ වියදම් නියාමනය කිරීමේ පනත් කෙටුම්පත දෙවැනිවර කියවීමේ විවාදය හෙට (19) පැවැත්වීමට අද (18) කථානායක මහින්ද යාපා අබේවර්ධන ගේ ප්‍රධානත්වයෙන් රැස්වූ පාර්ලිමේන්තු කටයුතු පිළිබද කාරක සභාව තීරණය කළ බව පාර්ලිමේන්තු මහලේකම් ධම්මික දසනායක පැවසුවා.\nමේ අනුව හෙට පෙ.ව 10.30 සිට ප.ව 5.00 දක්වා මෙම විවාදය පැවැත්වීමට නියමිතයි.\nමැතිවරණ වියදම් නියාමනය කිරීමේ පනත් කෙටුම්පත විවාදයට ගන්නේ ද නැද්ද යන්න සම්බන්ධයෙන් අවසන් තීරණය ගැනීමට, මීට පෙර පැවති පාර්ලිමේන්තු කටයුතු පිළිබද කාරක සභාවේදී තීරණය වී තිබුනා.\nමේ අතර අධිකරණ අමාත්‍යවරයා මාසයකින් කල් දැමීම්ට තීරණය කර තිබූ මෙම පනත් කෙටුම්පත සම්බන්ධ විවාදය මෙලෙස හදිසියේ ම නැවත විවාදයට ගැනීමට තීරණය කිරීම රජයේ පලාත් පාලන ඡන්දය කල් දැමීමේ තවත් උප්පරවැට්ටියක් බව විපක්ෂ නායක සජිත් ප්‍රේමදාස පවසනවා.",
       "URL": "https://www.hirunews.lk/325344/මැතිවරණ-වියදම්-නියාමනය-කිරීමේ-පනත්-කෙටුම්පත-හෙට-විවාදයට-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=593"
}