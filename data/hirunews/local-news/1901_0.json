{
       "Source": "hirunews",
       "Timestamp": "Monday, 07 June 2021 - 15:28",
       "Headline": "යාපනයේ සුසාන භූමියක හෑරීම් සිදුකළ දෙදෙනෙකු අත්අඩංගුවට",
       "News Content": "යාපනය - වැල්වැටිතුරෙයි - උරිකාඩු ප්‍රදේශයේ සුසාන භූමියක කැණීම් සිදුකර එහි තැන්පත් කල මෘත දේහවල රන් ආභරණ පවතින්නේදැයි සෙවූ පුද්ගලයන් දෙදෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ අදාල සැකකරුවන් දෙදෙනා දින ගණනාවක් පුරා රාත්‍රී කාලයේදී මෙලෙස සුසාන භූමිය හෑරීමේ කටයුතු සිදුකර ඇති බවට අනාවරණය වී ඇති බවයි.\nමෙලෙස අත්අඩංගුවට ලක්ව ඇත්තේ යාපනය - වැල්වැටිතුරෙයි - ආදි කෝවිල් ප්‍රදේශයේ පදිංචි 48 සහ 51 යන වයස් වල පසුවන පුද්ගලයන් දෙදෙනෙක්.\nඔවුන් අද පේදුරුතුඩුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/273629/යාපනයේ-සුසාන-භූමියක-හෑරීම්-සිදුකළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1901"
}