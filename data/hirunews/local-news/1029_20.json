{
       "Source": "hirunews",
       "Timestamp": "Monday, 11 July 2022 - 11:38",
       "Headline": "කතරගමට එන බැතිමතුන්ට හෙරොයින් විකුණන්නට තැත් කළ තිදෙනෙකු පොලිස් අත්අඩංගුවට",
       "News Content": "කතරගම පූජා නගරය ආශ්‍රිතව හෙරොයින් අලෙවි කිරීමට සූදානම් කරමින් සිටියදි පුද්ගලයින් තිදෙනකු පොලිස් විශේෂ කාර්ය බලකා නිලධාරින් අත්අඩංගුවට ගෙන තිබෙනවා.\nවිශේෂ කාර්ය බලකායේ කතරගම කඳවුරේ නිලධාරින්ට ලද තොරතුරකට අනුව ඊයේ (10) දින සිදු කරන ලද වැටලීමකදී තිස්සමහාරාම - රන්මිණිතැන්න - තමර වැව හන්දියේදියි මෙම සැකකරුවන් අත්අඩංගුවට ගැනුණේ.\nඑහිදී හෙරොයින් ග්‍රෑම් 04යි මිලිග්‍රෑම් 890ක් සමග වයස අවුරුදු 27,28 සහ 33 යන කාණ්ඩවල පසුවන තරුණයින් තිදෙනෙකු පොලිස් අත්අඩංගුවට පත්වුණා.\nමොවුන් දුර බැහැර ප්‍රදේශවල සිට කතරගමට පැමිණෙන බැතිමතුන්ට අදාළ මත්ද්‍රව්‍ය අලෙවි කිරීමට සූදානම් කර තිබූ බවයි ඔවුන්ගෙන් තිස්සමහාරාම පොලිසිය සිදු කළ මූලික පරීක්ෂණවලින් හෙළිවී ඇත්තේ.\nසිද්ධිය සම්බන්ධයෙන් තිස්සමහාරාම පොලිසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/309684/කතරගමට-එන-බැතිමතුන්ට-හෙරොයින්-විකුණන්නට-තැත්-කළ-තිදෙනෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1029"
}