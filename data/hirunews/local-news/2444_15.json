{
       "Source": "hirunews",
       "Timestamp": "Saturday, 19 September 2020 - 10:24",
       "Headline": "රනිල්, මංගල, මලික්, පාඨලී, සුමන්දිරන් සහ අනුර කුමාර දේශපාලන පළිගැනීම් පිළිබද සොයන ජනපති කොමිසමට",
       "News Content": "හිටපු අග්‍රාමාත්‍ය, එක්සත් ජාතික පක්ෂ නායක රනිල් වික්‍රමසිංහ  ඇතුලූ හිටපු අමාත්‍යවරුන්  සහ මන්ත්‍රීවරුන් පිරිසක් දේශපාලන පළිගැනීම් පිළිබඳ සොයා බලන ජනපති කොමිසම වෙත පැමිණ තිබෙනවා.\nඒ, අද පෙරවරු 10 ට එම කොමිසම හමුවේ පෙනී සිටින ලෙස කළ දැනුම්දීමක් අනුවයි.\nඒ අනුව රනිල් වික්‍රමසිංහ හිටපු අග්‍රාමාත්‍යවරයාට අමතරව හිටපු අමාත්‍යවරුන් වන මංගල සමරවීර, පාඨලී චම්පික රණවක, මලික් සමරවික්‍රම සහ දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ. සුමන්දිරන් හා ජාතික ජනබලවේගයේ නායක අනුර කුමාර දිසානායකද අද පෙරවරුවේ එම කොමිසම වෙත පැමිණි බවයි අප වාර්තාකරු සඳහන් කළේ.\nදිවිනැගුම දෙපාර්තමේන්තුවේ හිටපු අධ්‍යක්‍ෂ ජනරාල් කිත්සිරි රණවක, දේශපාලන පළිගැනීම් පිළිබඳ සොයාබලන ජනාධිපති කොමිසමට ඉදිරිපත් කළ පැමිණිල්ලකට අදාළව ඔවුන් වගඋත්තරකරුවන් ලෙස නම් කර තිබුණා.",
       "URL": "https://www.hirunews.lk/250588/රනිල්-මංගල-මලික්-පාඨලී-සුමන්දිරන්-සහ-අනුර-කුමාර-දේශපාලන-පළිගැනීම්-පිළිබද-සොයන-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=2444"
}