{
       "Source": "hirunews",
       "Timestamp": "Monday, 12 December 2022 - 12:57",
       "Headline": "රථ වාහන ජාවාරම් කළ 03දෙනෙකු අත්අඩංගුවට (ඡායාරූප)",
       "News Content": "එන්ජින් අංක ව්‍යාජ ලෙස සකසා සිදුකළ රථ වාහන අලෙවි කිරීමේ ජාවාරමක් සම්බන්ධයෙන් සැකකරුවන් 03දෙනෙකු අත්අඩංගුවට ගෙන තිබෙනවා.\nකොළඹ අපරාධ කොට්ඨාසයට ලැබුණු තොරතුරකට අනුවයි එම වැටලීම සිදු කර තිබුණේ.\nපොලිසිය පවසන්නේ රථ වාහන සම්බන්ධයෙන් කූඨ ලේකන සැකසීම, එම වාහන සන්තකයේ තබා ගැනීම, එම කූඨ ලේකන සැකසීමට අනුබල ලබා දීම යන චෝදනා යටතේ සැකකරුවන් ඔවුන්ගේ නිවාසවල දී අත්අඩංගුවට ගත් බවයි.\nවයස අවුරුදු 54, 58, 54 වන සැකකරුවන් වැලිවේරිය, පොළොන්නරුව හා මාකවිට ප්‍රදේශවල පදිංචිකරුවන්.\nඅද එම සැකකරුවන් ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/322496/රථ-වාහන-ජාවාරම්-කළ-03දෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=672"
}