{
       "Source": "hirunews",
       "Timestamp": "Friday, 12 February 2016 - 10:23",
       "Headline": "ජනවාරි මාසයේ ඩෙංගු මරණ 8 ක්",
       "News Content": "පසුගිය මාසයේදී ඩෙංගු මර්ණ 8 ක් වාර්තා වී ඇතැයි සෞඛ්‍ය අමාත්‍යංශය පවසනවා.\nවාර්තාවි ඇති රෝගීන් සංඛ්‍යාව 500ක්.\nකීට විද්‍යා සමීක්ෂණයන්ට අනුව අනාවරණ වී ඇත්තේ පාසල් වලින් සියයට 54ක් - ගොඩනැගිලි හා ඉදිකිරිම් ස්ථාන වලින් සියයට 36 ක් සහ ආගමික ස්ථානවලින් සියයට 40 ක මදුරු කීටයන් බෝවීමේ අවධානම පවතින බවයි.\nමේ අතර බස්නාහිර පළාත ද ඇතුළත් ඩෙංගු අධි අවධානම් දිස්ත්‍රික් 07ක ඊයේ(11)  සිට හෙට (13) දක්වා  ඩෙංගු මර්දන වැඩසටහනක් ක්‍රියාවට නැංවෙනවා.\nඒ අනුව මේ වන විට ඩෙංගු රෝගින් වැඩිපුරම වාර්තා වී ඇති බස්නාහිර පළාත තුළ සහ ඩෙංගු අධි අවධානම් දිස්ත්‍රික්ක වන කෑගල්ල - යාපනය - වවුනියාව - පුත්තලම -මඩකළපුව - කුරුණෑගල සහ අම්පාර දිස්ත්‍රික්ක තුල එම වැඩසටහන ක්‍රියාත්මක වනු ඇති.\nසෞඛ්‍ය අමාත්‍යංශය පැවසුවේ පොලිසිය- ත්‍රිවිධ හමුදාව සහ සෞඛ්‍ය අංශ වල සහය ද වැඩසටහන සාර්ථක කරගැනිමට එක්ව ඇති බවයි.",
       "URL": "https://www.hirunews.lk/126048/ජනවාරි-මාසයේ-ඩෙංගු-මරණ-8-ක්",
       "Category": "Local News",
       "Parent URL": "https://www.hirunews.lk/local-news.php?pageID=5172"
}