{
       "Source": "hirunews",
       "Timestamp": "Monday, 21 March 2016 - 7:02",
       "Headline": "UPDATE:   පිපිරුණු ට්‍රාන්ස්ෆෝමර බලන්න ජර්මන් විශේඥයන් පිරිසක් දිවයිනට",
       "News Content": "පුපුරා ගිය ට්‍රාන්ස්ෆෝමරවල තත්ත්වය පරීක්ෂා කිරිම සඳහා ජර්මන් විශේෂඥයන් පිරිසක් අද දිවයිනට පැමිණීමට නියමිත බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය පවසනවා.\nමේ වනවිටත් ඒ සඳහා ජපන් විශේෂඥයින් පිරිසක් ශ්‍රී ලංකාවට පැමිණ ඇති අතර ඔවුන්ගේ වාර්තාව දින 2 ක් ඇතුළත නිකුත් කිරීමට නියමිතයි.\nපසුගියදා බියගම උප පොලේ ට්‍රාන්ස්ෆෝමරයක් පුපුුරායාම හේතුවෙන් දිවයිනේම විදුලිය බිද වැටුණු අතර පසුව මිනුවන්ගොඩ - කොටුගොඩ ට්‍රාන්ස්ෆෝමරයක්ද පුපුරා යාමෙන් ප්‍රදේශ කිහිපයකට විදුලිය ඇණහිටියා.\nකෙසේ වෙතත් කොළඹ ඊයේ පැවති මාධ්‍ය හමුවකට එක්වෙමින් අමාත්‍යවරයා තවදුරටත් කියා සිටියේ බියගම පුපුරා ගිය ට්‍රාන්ස්ෆෝමරය සවිකර අවසන් අතර, කොටුගොඩ ට්‍රාන්ස්ෆෝමරය අලූත්වැඩියා කරමින් පවතින බවයි.\nවිදුලි ගැටළු පිළිබද විසදුම් සොයන ජනාධිපති කැබිනටි අනු කමිටුව අවසන් සමාලෝචනය සඳහා අද පස්වරුවේ විදුලිබල හා පුනර්ජනනීය බලශක්ති අමාත්‍යාංශයේදී රැස්වනවා.\nමීට පෙර මෙම කමිටුව අවස්ථා තුනකදී රැස්වී සාකච්ඡා කර ඇති බවයි එම අමාත්‍යාංශය සඳහන් කළේ.",
       "URL": "https://www.hirunews.lk/128984/update-පිපිරුණු-ට්‍රාන්ස්ෆෝමර-බලන්න-ජර්මන්-විශේඥයන්-පිරිසක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=5122"
}