{
       "Source": "hirunews",
       "Timestamp": "Sunday, 18 March 2018 - 16:31",
       "Headline": "පොලිසිය ඉදිරිපිට දී කාන්තාවකට එල්ලවූ පිහි පහර",
       "News Content": "අරණායක පොලිසිය ඉදිරිපිටදි අද (18) පුද්ගලයෙකු විසින් කාන්තාවකට තියුණු ආයුධයකින් පහර දී ඇති බව වාර්තා වනවා.\nපහර කෑමෙන් තුවාල ලැබූ කාන්තාව මේ වන විට අය රෝහල් ගත කර ඇති බව අරණායක පොලිසිය පවසන්නේ.\nපහරකෑමට ලක්වූ කාන්තාව අරණායක, කුමාරපුර ප්‍රදේශයේ පදිංචි 20 හැවිරිදි තැනැත්තියක් බව සඳහන්.\nඅරණායක, නාය ගිය පල්ලේබාගේ ප්‍රදේශයේ පදිංචි පුද්ගලයෙකු විසින් මෙම පහරදීම සිදුකර තිබෙනවා.\nමොවුන් දෙදෙනා වසර 03ක් කාලයක් විවාහ නොවී අඹු සැමියන් ලෙස ජීවත්ව ඇති බව පොලිසිය පවසනවා.\nසිද්ධිය වූ දිනයේදී දෙදෙනාම පොලිසියට ගෙන්වා ඇත්තේ පවුල් ආරවුලක් මුල්කරගනිමින් අදාල කාන්තව විසින් සිදුකළ පැමිණිල්ලකට අනුවයි.\nපහරදීමෙන් පසු අදාල පුද්ගලයා එම ස්ථානයෙන් පැන ගොස් ඇති අතර මේ වන විට ඔහු අත්අඩංගුවට ගැනිමට පොලිස් පරීක්ෂණ ආරම්භකර ඇති බවයි පොලිසිය පවසන්නේ.\nපහරකෑමට ලක්වූ කාන්තාව මේ වන විට කෑගල්ල රෝහලේ වැඩිදුර ප්‍රතිකාර ලබන අතර සිද්ධිය සම්බන්ධයෙන් අරණායක පොලිසිය වැඩිදුර පරික්ෂණ  පවත්වනවා.",
       "URL": "https://www.hirunews.lk/186231/පොලිසිය-ඉදිරිපිට-දී-කාන්තාවකට-එල්ලවූ-පිහි-පහර",
       "Category": "Local News",
       "Parent URL": "https://www.hirunews.lk/local-news.php?pageID=4032"
}