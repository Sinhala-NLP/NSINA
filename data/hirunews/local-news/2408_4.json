{
       "Source": "hirunews",
       "Timestamp": "Tuesday, 06 October 2020 - 9:29",
       "Headline": "විදෙස්ගතව රැදී සිටි තවත් ශ්‍රී ලාංකිකයින් 302 නෙකු දිවයිනට",
       "News Content": "කොරෝනා වෛරසය හේතුවෙන් විදේශයන් හි රැදී සිටි තවත් ශ්‍රී ලාංකිකයින් තුන්සිය දෙදෙනෙකු අද(06) උදෑසන කටුනායක ගුවන් තොටුපළින් මෙරටට පැමිණ තිබෙනවා.\nතුර්කියේ ඉස්තාන්බුල් සිට පුද්ගලයින් 260 දෙනෙකු සහ කටාරයේ සිට හතළිස් දෙදෙනෙකු මෙලෙස පැමිණි බවයි ගුවන් තොටුපළ හිරු වාර්තාකරු සඳහන් කළේ.\nඔවුන් සියළු දෙනා ත්‍රිවිධ හමුදාව මගින් පාලනය කරනු ලබන නිරෝධායන මධ්‍යස්ථාන වෙත යොමු කර තිබෙනවා.\nදැනට ත්‍රිවිධ හමුදාව මගින් පාලනය කරනු ලබන නිරෝධායන මධ්‍යස්ථාන 79ක් පවතින අතර ඒවායේ පුද්ගලයින් 7211 දෙනෙකු නිරෝධායනයට ලක්වෙමින් සිටින බවයි කොවිඞ් නයින්ටීන් පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ.\nමේ අතර, කන්දකාඩු ප්‍රතිකාර හා පුනරුත්ථාපන මධ්‍යස්ථානයේ සිටි සියළු ආසාදිතයින් පූර්ණ සුවය ලබා එම මධ්‍යස්ථානයෙන් පිටව ගොස් තිබෙනවා.",
       "URL": "https://www.hirunews.lk/251916/විදෙස්ගතව-රැදී-සිටි-තවත්-ශ්‍රී-ලාංකිකයින්-302-නෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2408"
}