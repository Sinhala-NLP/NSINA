{
       "Source": "hirunews",
       "Timestamp": "Monday, 28 February 2022 - 13:29",
       "Headline": "රමණීය පරිසර පද්ධතියට මරණීය ඛේදාන්තයක් උරුම වූ කන්තලේ උල්පත් වැව (වීඩියෝ)",
       "News Content": "මිනිස් ක්‍රියාකාරකම් හේතුවෙන් මෙරට රමණීය පරිසර පද්ධතීන්ට මරණීය ඛේදාන්තයන් උරුම වූ අවස්ථා ඕනෑ තරම් අප දැක තිබෙනවා.\nඑලෙස, පස්කැපීම් හේතුවෙන් ජල උල්පත් සිඳීයාම් පුවතක් කන්තලේ ප්‍රදේශයෙන් වාර්තා වුණා.\nකඳුකර ප්‍රදේශයකින් වට වී ඇති මේ සුන්දර පරිසර පද්ධතිය පිහිටා ඇත්තේ කන්තලේ - උල්පත්වැව ප්‍රදේශයේයි.\nකෙසේවෙතත් මේ ප්‍රදේශයේ මේ දිනවල දිගින් දිගටම පස් කැපීම් සිදුවන බවට ප්‍රදේශවාසීන් චෝදනා කරනවා.\nඔවුන් පෙන්වා දෙන්නේ, මේ හේතුවෙන් ගම්මානයේ ඇති ස්වභාවික ජල උල්පත් සීඳී යමින් ඇති බවයි.\nදිගින් දිගටම සිදුකෙරෙන පස් කැපීම් සම්බන්ධයෙන් ප්‍රදේශවාසීන් බලධාරීන් දැනුවත් කර ඇතත් ඊට නිසි පිළිතුරක් ලැබී නැහැ.\nප්‍රදේශවාසීන් ඉල්ලා සිටින්නේ මේ සම්බන්ධයෙන් කඩිනමින් අවධානය යොමු කර මෙම පරිසර පද්ධතිය ආරක්ෂා කර දෙන ලෙසයි.",
       "URL": "https://www.hirunews.lk/298286/රමණීය-පරිසර-පද්ධතියට-මරණීය-ඛේදාන්තයක්-උරුම-වූ-කන්තලේ-උල්පත්-වැව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1327"
}