{
       "Source": "hirunews",
       "Timestamp": "Tuesday, 02 January 2018 - 16:58",
       "Headline": "කොළඹ මහ නගර සභාවේ ඡන්දය වළක්වන ලෙස ඉල්ලා පෙත්සමක්",
       "News Content": "කොළඹ මහ නගර සභාවේ මැතිවරණය පැවැත්වීම තාවකාලිකව වළක්වාලමින් අතුරු තහනම් නියෝගයක් නිකුත් කරන ලෙස ඉල්ලා ජාතික ජනතා පක්ෂය අද ශ්‍රේෂ්ඨාධිකරණයට පෙත්සමක් ගොනු කළා.\nමෙවර පළාත්පාලන ඡන්දය සඳහා තම පක්ෂයෙන් ඉදිරිපත් කළ නාමයෝජනා ප්‍රතික්ෂේප කිරීමේ තීන්දුව අහෝසි කරමින් නියෝගයක් නිකුත් කරන ලෙසද එම පෙත්සමෙන් ඉල්ලා තිබෙනවා.\nඑම පක්ෂය නියෝජනය කරන ඉන්දික සංජීව, නල්ලතම්බි යෝගේෂ්වරන් යන අය සහ එක්සත් ජාතික පක්ෂ පළාත් සභා මන්ත්‍රී ශ්‍රීනාත් පෙරේරා මෙම පෙත්සම ගොනු කර ඇති බව හිරු අධිකරණ වාර්තාකරු ප්‍රකාශ කළා.\nපෙත්සම මගින් මැතිවරණ කොමිසමේ සභාපතිවරයා ඇතුලූ 14 දෙනෙකු වගඋත්තරකරුවන් කර තිබෙනවා.",
       "URL": "https://www.hirunews.lk/179959/කොළඹ-මහ-නගර-සභාවේ-ඡන්දය-වළක්වන-ලෙස-ඉල්ලා-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4145"
}