{
       "Source": "hirunews",
       "Timestamp": "Thursday, 02 February 2023 - 11:05",
       "Headline": "රදැල්ල බස් අනතුර සම්බන්ධයෙන් රිමාන්ඩ් කර සිටි රියදුරුට ඇප",
       "News Content": "නානුඔය රදැල්ල, මාර්ගයේ ඉකුත් 20 වැනිදා සිදුවූ රිය අනතුරට බන්ධනාගාර ගතකර සිටි බස් රථයේ රියදුරු ඇප මත මුදාහැර තිබෙනවා.\nනුවරඑළිය මහේස්ත්‍රාත් නාලක සංජීව එදිරිසිංහ හමුවට සැකකරු අද (02) ඉදිරිපත් කළ අවස්ථාවේ දී රුපියල් 25,000ක මුදල් ඇපයක් සහ රුපියල් ලක්ෂය බැගින් වූ ශරීර ඇප දෙකක් මත මුදා හැරීමටයි නියෝග කෙරුණේ.\nසැකකරු හොරණ, කුඩුඋදුළ ප්‍රදේශයේ පදිංචිකරුවෙක්.\nඅධ්‍යාපන චාරිකාවක් සඳහා ගිය කොළඹ තර්ස්ටන් විද්‍යාලයේ සිසුන් පිරිසක් රැගත් බස්රථයක් යළි කොළඹ බලා පැමිණෙමින් තිබිය දී රදැල්ල ප්‍රදේශයේ දී අනතුරට පත්වුණා.\nඅදාළ බස් රථය ප්‍රතිවිරුද්ධ දිශාවට ධාවනය වූ වෑන් රථයක සහ ත්‍රිරෝද රථයක ගැටී අනතුරට පත්වූ අතර ඉන් වෑන් රථයේ ගමන්ගත් 07 දෙනෙකු මියගියා.\nඑමෙන්ම පාසල් ළමයින් ඇතුළු 53 දෙනෙකු තුවාල ලැබුවා.",
       "URL": "https://www.hirunews.lk/326471/රදැල්ල-බස්-අනතුර-සම්බන්ධයෙන්-රිමාන්ඩ්-කර-සිටි-රියදුරුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=563"
}