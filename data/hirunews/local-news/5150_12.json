{
       "Source": "hirunews",
       "Timestamp": "Saturday, 27 February 2016 - 18:51",
       "Headline": "උතුරුමැද මහඇමති අලූත් අධ්‍යාපන ඇමතිවරයෙකු ඉල්ලයි",
       "News Content": "අධ්‍යාපන අමාත්‍ය ධුරයට වෙනත් පුද්ගලයෙකු පත් කරන ලෙසට තමන් යෝජනා කරන බව උතුරුමැද පළාත් ප්‍රධාන අමාත්‍ය සහ අධ්‍යාපන අමාත්‍ය පේශල ජයරත්න පවසනවා.\nඔහු මේ බව කියා සිටියේ පළාත් සභාවල අධ්‍යාපන අමාත්‍යවරුන් රේඛීය අමාත්‍යාංශය සමග ඇති ගැටුම සම්බන්ධයෙන් අධ්‍යාපන අමාත්‍ය අකිල විරාජ් කාරියවසම් ඊයේ (26) පාර්ලිමේන්තුවේදී කළ ප්‍රකාශයට පිළිතුරු ලබාදෙමින්.\nඊයේ (26) පාර්ලිමේන්තුවේදී අදහස් දක්වමින් අධ්‍යාපන අමාත්‍ය අකිල විරාජ් කාරියවසම් රේඛීය අමාත්‍යාංශය ලබාදෙන මුදල් පළාත් සභා විසින් විදේශ සංචාර සඳහා යොදා ගන්නා බව මෙන්ම, උතුරුමැද පළාත් අධ්‍යාපන අමාත්‍යවරයා ආණ්ඩුක්‍රම ව්‍යවස්ථාව ද හෑල්ලූවට ලක් කරමින් කටයුතු කර ඇති බවට චෝදනා කළා.\nඑහෙත් ඒ සියලූ චෝදනා උතුරු මැද ප්‍රධාන අමාත්‍යවරයා ප්‍රතික්ෂේප කරනවා.",
       "URL": "https://www.hirunews.lk/127295/උතුරුමැද-මහඇමති-අලූත්-අධ්‍යාපන-ඇමතිවරයෙකු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5150"
}