{
       "Source": "hirunews",
       "Timestamp": "Monday, 21 December 2015 - 8:17",
       "Headline": "නත්තල් දා පෘථිවිය ආසන්නයට උල්කාෂ්මයක්",
       "News Content": "නත්තල් දිනය දා සන්ධ්‍යා කාලයේදී පෘථිවිය ආසන්නයෙන් ගමන් කරන උල්කාෂ්මයෙන් කිසිදු බලපෑමක් නොමැති බව තාරකා ජීව විද්‍යා ගවේෂක කීර්ති වික්‍රමරත්න පවසනවා. පෘථිවියට කිලෝමීටර් මිලියන 11ක් පමණ දුරකිනුයි මෙම උල්කාෂ්මය ගමන් කිරීමට නියමිතව ඇත්තේ. කෙසේ වෙතත්, මීට පෙර ඇතැම් වාර්තා පළ වූයේ මෙම උල්කාෂ්මය හේතුවෙන් ගිනි කදු සක්‍රියවීම් සහ භූ කම්පන ඇති වීමේ අවධානමක් පවතින බවයි. එහෙත් ලෝක තාරකා විද්‍යාඥයින් වැඩිදුරටත් පෙන්වා දෙන්නේ පෘථිවිය සහ චන්ද්‍රයා අතර දුර මෙන් 28 ගුණයක දුරකින් යුක්තව මෙය ගමන් කරන බවයි.\n2011 වසරේ ද ඔක්තෝම්බර් මස 16 වන දා මෙවැනිම උල්කාෂ්මයක් පෘථිවිය ආසන්නයෙන් ගමන් කිරීම සිදුවුණා. එමෙන්ම පසුගිය ඔක්තෝම්බර් මස 31 වන දා පෘථිවිය අසලින් ගමන් කරන බවට මත පළ වූ උල්කාෂ්මය ද අවසානයේ මිය ගිය වල්ගා තරුවක් බවට ද පත්වීම විශේෂත්වයක්.\nහිරු ප්‍රවෘත්ති අංශයට අදහස් දැක්වූ තාරකා ජීව විද්‍යා ගවේෂක කීර්ති වික්‍රමරත්න වැඩිදුරටත් සදහන් කළේ මෙම උල්කාෂ්මයෙන් කිසිදු බලපෑමක් සිදුනොවන බවයි.",
       "URL": "https://www.hirunews.lk/122480/නත්තල්-දා-පෘථිවිය-ආසන්නයට-උල්කාෂ්මයක්",
       "Category": "Local News",
       "Parent URL": "https://www.hirunews.lk/local-news.php?pageID=5241"
}