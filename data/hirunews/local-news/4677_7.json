{
       "Source": "hirunews",
       "Timestamp": "Saturday, 04 February 2017 - 16:16",
       "Headline": "රුහුණු විශ්වවිද්‍යාලයේ වැල්ලමඩම පරිශ්‍රය දින නියමයක් නොමැතිව වසා දැමේ",
       "News Content": "සිසුන් පිරිසක් සහ ගම්වාසීන් අතර ඇති වූ ආරවුලක් හේතුවෙන් රුහුණ විශ්වවිද්‍යාලයේ මාතර පිහිටි වැල්ලමඩම පරිශ්‍රය දින නියමයක් නොමැතිව වසා දමා තිබෙනවා.\nඑහි උපකුලපති ජ්‍යෙෂ්ඨ මහාචාර්ය ගාමිණි සේනානායක හිරු ප්‍රවෘත්ති අංශයට කියා සිටියේ මේ අනුව එම පරිශ්‍රයේ පිහිටි පීඨ 5 ම වසා දැමෙන බවයි.\nඇති වූ තත්ත්වය සමනය කිරීමේ අරමුණින් මෙම තීරණය ගත් බවයි ඔහු වැඩිදුරටත් සදහන් කළේ.\nරුහුණු විශ්වවිද්‍යාලයේ කෘෂිකර්ම, සමාජ විද්‍යා සහ මානව ශාස්ත්‍ර, කළමනාකරණ, විද්‍යා සහ ධීවර සහ නාවික විද්‍යා පීඨ වැල්ලමඩම පරිශ්‍රයේ පිහිටා තිබෙනවා.\nසිසුන්ට අද (04) පස්වරුවේම නේවාසිකාගාරවලින් ඉවත් වන ලෙස ද පාලනාධිකාරිය දැනුම්දී ඇති බව සදහන්.",
       "URL": "https://www.hirunews.lk/153669/රුහුණු-විශ්වවිද්‍යාලයේ-වැල්ලමඩම-පරිශ්‍රය-දින-නියමයක්-නොමැතිව-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=4677"
}