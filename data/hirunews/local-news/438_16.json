{
       "Source": "hirunews",
       "Timestamp": "Sunday, 02 April 2023 - 20:04",
       "Headline": "පාඩු ලැබූ ආයතන ගැන මුදල් අමාත්‍යාංශයෙන් හෙළිදරව්වක්",
       "News Content": "විදුලිබල මණ්ඩලය, ඛණිජ තෙල් නීතිගත සංස්ථාව සහ ශ්‍රී ලංකන් ගුවන් සමාගමේ පසුගිය වසරේ මුල් මාස 08 හි පාඩුව රුපියල් කෝටි අසූ පන්දහස් හාරසීයකට අධික බව මුදල් අමාත්‍යංශය නිකුත් කළ වාර්තාවකින් හෙළිවී තිබෙනවා.\nආර්ථික අර්බුදයේ බලපෑම සමනය කිරීමේ පාර්ලිමේන්තු ආංශික අධීක්ෂණ කාරක සභාවේ සභාපති පාර්ලිමේන්තු මන්ත්‍රී ගාමිණි වලේබොඩ මේ බව අනාවරණ කළේ රත්නපුරේ අද (02) පැවති මාධ්‍ය හමුවක දීයි.\nඅදාළ ආයතන තුන පමණක් ලැබූ පාඩුව මෙරට රාජ්‍ය ආයතනවල සමස්ථ පාඩුවෙන් 99%ක් බවයි මන්ත්‍රීවරයා එහිදී කියා සිටියේ.\nමෙම තත්ත්වය හමුවේ කඩිනමින් අදාළ ව්‍යවසායන් රාජ්‍ය පෞද්ගලික හවුල්කාරිත්වය යටතේ ප්‍රතිව්‍යූහගතකරණය කළ යුතු බවද ඔහු සඳහන් කළා.",
       "URL": "https://www.hirunews.lk/331558/පාඩු-ලැබූ-ආයතන-ගැන-මුදල්-අමාත්‍යාංශයෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=438"
}