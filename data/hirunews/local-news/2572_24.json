{
       "Source": "hirunews",
       "Timestamp": "Monday, 20 July 2020 - 8:19",
       "Headline": "නුගේගොඩ ගුවන් පාලම මත අනතුරකින් හමුදා සෙබළෙකු ජීවිතක්ෂයට (ඡායාරූප සහ වීඩියෝ)",
       "News Content": "නුගේගොඩ ගුවන් පාලම මතදී යුද හමුදා කැබ් රථයක් අනතුරට ලක්වීමෙන් හමුදා සෙබළෙකු ජීවිතක්ෂයට පත්ව තවත් දෙදෙනෙකු බරපතල තුවාල ලබා රෝහල් ගතකර තිබෙනවා.\nඅද උදෑසන කොළඹ දෙසට ධාවනය වූ බස් රථයක් තවත් බස් රථයක් පසුකර යාමට උත්සාහ කිරීමේදී පනාගොඩ දෙසට ගමන් කරමින් තිබූ යුද හමුදා කැබ් රථයේ ගැටී මෙම අනතුර සිදුව ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ජාලිය සේනාරත්න සඳහන් කළේ.\nඅනතුරින් ජීවිතක්ෂයට පත්ව ඇත්තේ යුද හමුදා කැබ් රථයේ රියදුරු ලෙස කටයුතු කළ හමුදා සෙබළා වන අතර තුවාල ලැබූ දෙදෙනා දකුණු කොළඹ ශික්ෂණ රෝහලට ඇතුලත් කර තිබෙනවා.",
       "URL": "https://www.hirunews.lk/245945/නුගේගොඩ-ගුවන්-පාලම-මත-අනතුරකින්-හමුදා-සෙබළෙකු-ජීවිතක්ෂයට-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2572"
}