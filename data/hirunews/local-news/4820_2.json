{
       "Source": "hirunews",
       "Timestamp": "Thursday, 27 October 2016 - 19:06",
       "Headline": "ත්‍රිවිධ හමුදා නිලධාරීන් 8213 කට වික්‍රම සම්මාන",
       "News Content": "ත්‍රිවිද හමුදාව වෙනුවෙන් පිරිනැමෙන වික්‍රම සම්මාන 2016 සම්මාන ප්‍රදානෝත්සවය අද පස්වරුවේ ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් කොළඹ බණ්ඩාරනායක සම්මන්ත්‍රණ ශාලා පරිශ්‍රයේදී පැවැත්වුණා.\nජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පැවැති මෙම උත්සවයට අග්‍රමාත්‍ය රනිල් වික්‍රමසිංහ මහතා සහ ත්‍රිවිධ හමුදාපතිවරුන් ඇතුළු පිරිසක් එක්ව සිටියා.\nමෙහිදි ත්‍රිවිද හමුදාව නියෝජනය කරමින් නිලධාරීන් 8213 දෙනෙකු වෙත වික්‍රම සම්මාන ප්‍රදානෝත්සවය සිදු කෙරුණා.\nඉන් පදක්කම් 7968 ක් ම පිරිනැමුණේ ශ්‍රී ලංකා යුද හමුදාව වෙතයි.\nරාජ්‍ය නොවන ආයතනවලට අවශ්‍ය පරිදි රටේ ජාතික ආරක්ෂාව හැසිරවීමට තමන් කිසි විටකත් සූදානම් නොමැති බව ජනාධිපතිවරයා මෙහිදී අවධාරණය කලා.",
       "URL": "https://www.hirunews.lk/146227/ත්‍රිවිධ-හමුදා-නිලධාරීන්-8213-කට-වික්‍රම-සම්මාන",
       "Category": "Local News",
       "Parent URL": "https://www.hirunews.lk/local-news.php?pageID=4820"
}