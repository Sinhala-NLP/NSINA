{
       "Source": "hirunews",
       "Timestamp": "Wednesday, 16 June 2021 - 7:07",
       "Headline": "චීනයෙන් රාජකාරි ඇරඹූ කාන්තාවක් ඇමරිකාව මෙරටට එවයි",
       "News Content": "ශ්‍රී ලංකාව සහ මාලදිවයින සඳහා නව ඇමරිකානු තානාපතිනිය ලෙස ජූලි චංග් පත්කිරීමට එරට ජනාධිපති ජෝ බයිඩ්න් නිර්දේශ කර තිබෙනවා.\nදකුණු කොරියානු සම්භවයක් සහිත ජූලි චංග් මේ වනවිට ඇමරිකානු රාජ්‍ය දෙපාර්තමේන්තුවේ වැඩබලන සහකාර ලේකම්වරියක ලෙස කටයුතු කරනවා.\n1996 වසරේදී චීනයේ ගුවැන්ෂු නුවර පිහිටි ඇමරිකානු කොන්සියුලර් කාර්යාලයේ කොන්සියුලර් නිලධාරිනියක් ලෙස විදේශ සේවයට එක්වූ ඇය තායිලන්තය, ඉරාකය, ජපානය, කොලොම්බියාව සහ වියට්නාමය වැනි රටවල රාජ්‍ය තාන්ත්‍රික නිලධාරිනියක ලෙස කටයුතු කර තිබෙනවා.\nඑසේම ඉංග්‍රීසි භාෂාවට අමතරව ඇයට කොරියානු, ජපාන, ස්පාඤ්ඤ මෙන්ම කාම්බෝජයේ කර්මර් භාෂාවද හැසිරවිය හැකි බවයි වාර්තාවන්නේ.\nමේ වනවිට ශ්‍රී ලංකාවේ ඇමරිකානු තානාපතිනිය ලෙස ඇලයිනා ටෙප්ලිට්ස් කටයුතු කරන අතර, නව තානාපතිනිය ලෙස පත්වූ ජූලි චංග් මෙම වසරේ නොවැම්බර් 1 වනදා සිට එම ධුරයේ වැඩ භාරගනු ඇති.",
       "URL": "https://www.hirunews.lk/274417/චීනයෙන්-රාජකාරි-ඇරඹූ-කාන්තාවක්-ඇමරිකාව-මෙරටට-එවයි",
       "Category": "Local News",
       "Parent URL": "https://www.hirunews.lk/local-news.php?pageID=1882"
}