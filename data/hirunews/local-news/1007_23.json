{
       "Source": "hirunews",
       "Timestamp": "Tuesday, 19 July 2022 - 20:53",
       "Headline": "88 වැනි සාන්තුවරයින්ගේ සටන ජය පැරදුමෙන් තොරව අවසන් වෙයි (වීඩියෝ)",
       "News Content": "බම්බලපිටිය සාන්ත පීතර විද්‍යාලය සහ මරදාන සාන්ත ජෝශප් විද්‍යාලය අතර පැවති 88 වැනි සාන්තුවරයින්ගේ සටන අද ජය පරාජයෙන් තොරව නිමාව දුටුවේ කොළඹ P.සරා ඕවල් පිටියේදී.\nමෙම තරගයේ පළමු ඉනිම ක්‍රීඩා කළ සාන්ත පීතරයින් කඩුලු 8ක් දැවී ලකුණු 251ක් ලබා සිය ඉනිම අත් හිටුවමින් සාන්ත ජෝශප් විද්‍යාලයට පළමු ඉනිම ක්‍රීඩා කරන්නට ඇරයුම් කරද්දී ඔවුන්ට පළමු ඉනිමට සියල්ලන් දැවී ලබා ගැනීමට හැකිවුණේ ලකුණු 163ක් පමණයි.\nසිය දෙවැනි ඉනිම ක්‍රීඩා කළ සාන්ත පීතර ක්‍රීඩකයින් කඩුලු 7ක් දැවී ලකුණු 232ක් ලබා යළි ඉනිම අත් හිටුවන්නට තීරණය කළේ තරගයේ ජයග්‍රහණය සඳහා සාන්ත ජෝසප් විද්‍යාලයට ලකුණු 321ක ඉලක්කයක් හිමිකර දෙමින්.\nතරගය ජය පරාජයෙන් තොරව නිමාවන විට එම ඉලක්කය හඹා යමින් සාන්ත ජෝශප් විද්‍යාලය කඩුලු 5ක් දැවී ලකුණු 163ක් ලබා සිටියා.\nමෙවර සාන්තුවරයින්ගේ සටනේ ජෝශප් කණ්ඩායමට පසුගියදා ජාත්‍යන්තර ක්‍රිකට් වරම් දිනූ දුනිත් වෙල්ලාලගේ සහ ශ්‍රී ලංකා හිටපු ක්‍රිකට් ක්‍රීඩක මුත්තයියා මුරලිදරන්ගේ පුත් නරේන් මුරලිදරන් ක්‍රීඩා කිරීමත් කැපී පෙනුණා.",
       "URL": "https://www.hirunews.lk/310431/88-වැනි-සාන්තුවරයින්ගේ-සටන-ජය-පැරදුමෙන්-තොරව-අවසන්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1007"
}