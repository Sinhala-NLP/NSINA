{
       "Source": "hirunews",
       "Timestamp": "Monday, 11 January 2021 - 12:37",
       "Headline": "පාර්ලිමේන්තු මන්ත්‍රී පිල්ලෙයාන්ට එරෙහි නඩුව ඉදිරියට පවත්වාගෙන නොයන බව නීතිපති අධිකරණයට දැනුම් දෙයි",
       "News Content": "දෙමළ ජාතික සන්ධානයේ හිටපු පාර්ලිමේන්තු මන්ත්‍රී ජෝසප් පරරාජසිංහම් ඝාතනය සම්බන්ධයෙන් පාර්ලිමේන්තු මන්ත්‍රී සිවනේෂතුරෙයි චන්ද්‍රකාන්තන් හෙවත් පිල්ලෙයාන්ට එරෙහි නඩුව ඉදිරියට පවත්වාගෙන යාමට අදහස් නොකරන බව නීතිපති දෙපාර්තමේන්තුව මඩකලපුව මහාධිකරණයට අද දැනුම් දුන්නා.\nමෙම සිද්ධියට අදාළව චෝදනා එල්ල වී රක්ෂිත බන්ධනාගාර ගත කර සිටි පිල්ලෙයාන් ඇතුළු සැකකරුවන් 5 දෙනෙකු ඇප මත මුදා හැරුණේ පසුගිය වසරේ නොවැම්බර් 24 වනදායි.\n2005 වසරේ දෙසැම්බර් මස 25 වැනිදා මඩකලපුව ප්‍රදේශයේ දේවස්ථානයකදී පාර්ලිමේන්තු මන්ත්‍රී ජෝසප් පරරාජසිංහම් ඝාතනයට ලක්වුණා.\nඒ සම්බන්ධයෙන් පාර්ලිමේන්තු මන්ත්‍රී සිවනේෂතුරෙයි චන්ද්‍රකාන්තන් හෙවත් පිල්ලෙයාන් අපරාධ පරීක්ෂණ දෙපාර්තමේන්තුව අත්අඩංගුවට ගත්තේ 2015 වසරේ ඔක්තෝම්බර් මස 09 වැනිදායි.",
       "URL": "https://www.hirunews.lk/259405/පාර්ලිමේන්තු-මන්ත්‍රී-පිල්ලෙයාන්ට-එරෙහි-නඩුව-ඉදිරියට-පවත්වාගෙන-නොයන-බව-නීතිපති-අධිකරණයට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=2219"
}