{
       "Source": "hirunews",
       "Timestamp": "Friday, 07 July 2017 - 15:47",
       "Headline": "පොලීසියේ 20කට ස්ථාන මාරුවීම්",
       "News Content": "ජ්‍යෙෂ්ඨ පොලිස් අධිකාරිවරයෙකු, පොලිස් අධිකාරිවරයෙකු සහ සහකාර පොලිස් අධිකාරිවරුන් දෙදෙනෙකු ඇතුළු පොලිස් නිලධාරීන් 20 දෙනෙකුට වහාම ක්‍රියාත්මක පරිදි ස්ථාන මාරුවීම් ලබාදී තිබෙනවා.\nපොලිස් කොමිසමේ අනුමැතියට යටත්ව පොලිස්පතිවරයාගේ නිරිදේශය මත මෙම මාරුවීම් ලබා දී ඇති බවයි පොලිස් මූලස්ථානය සඳහන් කළේ.\nඒ අනුව පානදුර කොට්ඨාශ භාර ජ්‍යෙෂ්ඨ පොලිස් අධිකාරි ආර්.එම්.එස්.එස්.බී. රත්නායක කුරුණෑගල කොට්ඨාශය වෙතට මාරු කර යවා ඇති අතර, පොලිස් අධිකාරි පී.ආර්.පී. සේනානායක පානදුර කොට්ඨාශය වෙත මාරු කර යවා තිබෙනවා.",
       "URL": "https://www.hirunews.lk/165326/පොලීසියේ-20කට-ස්ථාන-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=4433"
}