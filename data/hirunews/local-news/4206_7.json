{
       "Source": "hirunews",
       "Timestamp": "Wednesday, 22 November 2017 - 14:56",
       "Headline": "වර්ෂාව හේතුවෙන් යාපනයේ කුඹුරු හෙක්ටයාර 34000 ක් විනාශ වේ",
       "News Content": "පසුගිය දිනවල ඇති වූ වර්ෂාව හේතුවෙන් යාපනය දිස්ත්‍රික්කයේ කුඹුරු හෙක්ටයාර 34,000ක් පමණ ජලයෙන් යටවී විනාශයට පත්ව ඇති බව උතුර පළාත් කෘෂිකර්ම සහකාර අධ්‍යක්ෂ පී. දයාබරසිංහම් ප්‍රකාශ කළා.\nඑම කුඹුරු ප්‍රමාණයෙන් සියයට 85 ක ප්‍රමාණයක් කිසිදු ප්‍රයෝජනයකට ගත නොහැකි අන්දමට විනාශ වී ඇති බවයි ඔහු සඳහන් කළේ.\nඑමෙන්ම යාපනය ප්‍රදේශයේ රටකජු, ළුෑණු, මිරිස් සහ එළවළු වගා කර තිබූ හෙක්ටයාර 17000 ක භූමි ප්‍රමාණයක්ද අධික වැසි හේතුවෙන් විනාශ වී ඇති බවද උතුර පළාත් සහකාර කෘෂිකර්ම අධ්‍යක්‍ෂ පී. දයාබරසිංහම් කියා සිටියා.",
       "URL": "https://www.hirunews.lk/176659/වර්ෂාව-හේතුවෙන්-යාපනයේ-කුඹුරු-හෙක්ටයාර-34000-ක්-විනාශ-වේ",
       "Category": "Local News",
       "Parent URL": "https://www.hirunews.lk/local-news.php?pageID=4206"
}