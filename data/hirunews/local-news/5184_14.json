{
       "Source": "hirunews",
       "Timestamp": "Wednesday, 03 February 2016 - 9:21",
       "Headline": "අනතුරු ඇගවීමෙන් කටුනායකත් සීරුවෙන්",
       "News Content": "බ්‍රසීලය ඇතුළු ලතින් ඇමරිකානු රටවල සීග්‍රයෙන් පැතිර යන සීකා වෛරසය රට තුළට ඒම වැළැක්වීම සඳහා කටුනායක ගුවන් තොටුපළ සූදානම් කර ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල පවසනවා.\nකොළඹ ඊයේ පැවති මාධ්‍ය හමුවකට එක්වෙමින් ඔහු කියා සිටියේ මෙම වෛරසය සම්බන්ධයෙන් දැනුවත් කරමින් සියලූ සෞඛ්‍ය ආයතනවලට විශේෂ චක්‍රලේඛයක් ද යොමු කර ඇති බවයි.\nලෝක සෞඛ්‍ය සංවිධානය විසින්  සීකා වෛරසය සම්බන්ධයෙන් හදිසි ආපදා තත්ත්වයක් ද මේ වන විට ප්‍රකාශයට පත් කර තිබෙනවා.",
       "URL": "https://www.hirunews.lk/125344/අනතුරු-ඇගවීමෙන්-කටුනායකත්-සීරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=5184"
}