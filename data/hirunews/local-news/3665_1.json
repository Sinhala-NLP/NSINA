{
       "Source": "hirunews",
       "Timestamp": "Tuesday, 06 November 2018 - 9:01",
       "Headline": "යටදොළවත්තේ දී 'මල්ටියා', ගිනි අවිත් සමඟ අත්අඩංගුවට",
       "News Content": "මතුගම - යටදොළවත්ත ප්‍රදේශයේදී පුද්ගලයෙකු ඝාතනය කිරීමේ සිද්ධියකට අදාළව සැකකරුවෙකු ගිනි අවිත් සමඟ අත්අඩංගුවට ගෙන තිබෙනවා.\nඊයේ (05) අත්අඩංගුවට ගන්නා අවස්ථාවේදී ඔහු සතුව තිබූ විදේශ රටක නිෂ්පාදිත රිවෝල්වරයක්, බෝර 12 ගිනි අවියක් සහ කඩු දෙකක් ද පොලිස් භාරයට ගෙන ඇති බව සඳහන්.\nපසුගිය ජනවාරි මස 06 වන දා මෙම සැකකරු පුද්ගලයෙකුට පහර දී ඝාතනය කර තිබුණා.\nඔහු දොඩම්ගොඩ ප්‍රදේශයේ පදිංචි බුද්ධික විජේසිරි හෙවත්, 'මල්ටියා' නමින් ද හඳුන්වන බවයි පොලීසිය සඳහන් කළේ.\nමේ අතර මත්පෙති 980 ක් නීතිවිරෝධීව ළඟ තබාගෙන සිටි පුද්ගලයෙකු කඩවත - ගල්රෝද පාරේදී අත්අඩංගුවට ගෙන තිබෙනවා.\nඊයේ රාත්‍රියේ අත්අඩංගුවට ගත් මොහු එම ප්‍රදේශයේ පදිංචි අවුරුදු 30 ක් වයසැති පුද්ගලයෙක්.\nගෝනහේන පොලිස් විශේෂ කාර්ය බලකා කඳවුරේ නිලධාරින්ට ලද තොරතුරකට අනුව වැටලීම සිදුකරන අවස්ථාවේ සැකකරු ලඟ තිබී  ට්‍රැමඩෝල් වර්ගයේ මත්පෙති 600ක් සහ ඩම්පින් වර්ගයේ මත්පෙති 380 ක් සොයාගෙන තිබෙනවා.",
       "URL": "https://www.hirunews.lk/203666/යටදොළවත්තේ-දී-මල්ටියා-ගිනි-අවිත්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3665"
}