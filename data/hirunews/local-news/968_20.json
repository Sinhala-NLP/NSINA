{
       "Source": "hirunews",
       "Timestamp": "Wednesday, 03 August 2022 - 16:58",
       "Headline": "ලෝක කනිෂ්ඨ මලල ක්‍රීඩා උළෙලේ මීටර් 100 නව ලෝක වාර්තාවක්",
       "News Content": "කොලොම්බියාවේ කාලි නුවරදී ක්‍රියාත්මක වන 2022 ලෝක ශූරතා කනිෂ්ඨ මලල ක්‍රීඩා තරගාවලියේ තරග පැවැත්වෙන තුන්වැනි දිනය අදයි.\nඑහිදී කාන්තා මීටර් 400 ඉසව්වේ මුලික වටයේ තරගයට එක්වූ තරුෂි කරුණාරත්න අවසන් පූර්ව වටයට සුදුසුකම් ලබා ගැනීමට සමත් වුණා.\nඑහිදී තරුෂි සිව්වැනි ස්ථානයෙන් තරගය අවසන් කල අතර ඇයට තරගය නිමා කිරීමට ගත වූ කාලය තත්පර 54යි දශම 13ක්.\nකෙසේ වෙතත් වීසා සහ ගුවන් ගමන් පමාව හේතුවෙන් තරුෂි කරුණාරත්නට මීටර් 800 මුලික වටයේ තරගයට සහභාගී වීමට අවස්ථාව උදා වුනේ නැහැ.\nමේ අතර ඊයේ දිනයේ ක්‍රියාත්මක වූ පිරිමි මීටර් 100 ඉසව්වේ නව කනිෂ්ඨ ලෝක වාර්තාවක් පිහිටුවීමට බොට්ස්වානා රාජ්‍යයේ ලේට්සැල් ටීබෝගෝ හැකි වුණා.\nඒ තරගය තත්ත්පර 9යි දශම 91කින් අවසන් කරමින්.",
       "URL": "https://www.hirunews.lk/311785/ලෝක-කනිෂ්ඨ-මලල-ක්‍රීඩා-උළෙලේ-මීටර්-100-නව-ලෝක-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=968"
}