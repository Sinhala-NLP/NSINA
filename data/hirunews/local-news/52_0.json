{
       "Source": "hirunews",
       "Timestamp": "Monday, 04 September 2023 - 22:08",
       "Headline": "ඇපල් දුරකථනය සොරා ගත් තරුණිය අත්අඩංගුවට",
       "News Content": "මුහුණු පොතේ පළ කර තිබූ දැන්වීමක් හරහා ඇපල් ජංගම දුරකථනක් මිලදී ගැනීමට පැමිණි තරුණියක් එය පරීක්ෂා කරන මුවාවෙන් ජංගම දුරකථනක් රැගෙන පළා ගොස් තිබෙනවා.\nඅදාළ තරුණිය අත් අඩංගුවට ගෙන ඇති අතර ඇය වයස අවුරුදු 25ක් වන උඩුගම්පල ප්‍රදේශයේ පදිංචි විදෙස්ගත වන අය දැනුවත් කිරීමේ දේශන පැවැත්වීමේ නිරතව සිටින තරුණියක් බවයි පොලිසිය සඳහන් කළේ.\nඅප වාර්තාකරු සඳහන් කළේ ඇය සන්තකයේ තිබී රුපියල් එක් ලක්ෂ විසි දහසක් පමණ වටිනා ඇපල් ජංගම දුරකථනය ද පොලිසිය විසින් සොයාගෙන ඇති බවයි.\nපැමිණිලිකාර තරුණයා ඔහුගේ ජංගම දුරකථනය විකිණීම සඳහා මුහුණු පොතේ දැන්වීමක් පළකර තිබෙනවා.\nමුහුණු පොතේ පළ කර තිබූ එම දැන්වීම දුටු අදාළ තරුණිය එය මිලදී ගැනීමට කැමැත්ත ප්‍රකාශ කර කලින් කතා කරගත් පරිදි එය මිලදී ගැනීමට ගම්පහ ප්‍රදේශයේ පිහිටි පෞද්ගලික දුරකථන සමාගමක ශාඛාවක් ඉදිරිපිටට පෙරේදා( 3)පැමිණ ඇති බවයි මූලික පොලිස් විමර්ශනවල දී අනාවරණය වී ඇත්තේ.",
       "URL": "https://www.hirunews.lk/347169/ඇපල්-දුරකථනය-සොරා-ගත්-තරුණිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=52"
}