{
       "Source": "hirunews",
       "Timestamp": "Tuesday, 26 October 2021 - 7:50",
       "Headline": "පාසල්වල අධ්‍යයන වර්ෂ අවසන් කිරීමේ වෙනසක් නැහැ",
       "News Content": "ප්‍රමාද වී පාසල් ආරම්භ කළ ද අධ්‍යයන වර්ෂ නිසි පරිදි අවසන් කරමින් විෂය කරුණු ආවරණය කිරීම සඳහා විකල්ප ක්‍රමවේද භාවිතා කිරීමට අධ්‍යාපන අමාත්‍යාංශය පියවර ගෙන තිබෙනවා.\nඒ අනුව සාමාන්‍ය පරිදි දෙසැම්බර් මස අවසන් වීමෙන් පසු සෑම සිසුවෙකුම තමාට හිමි ඊළඟ ශ්‍රේණියට උසස් කෙරෙන අතර අතපසු වූ විෂය කරුණු යම් යම් ක්‍රමවේද ඔස්සේ ආවරණය කෙරෙනු ඇති.\nඅධ්‍යාපන අමාත්‍යාංශය ඒ සම්බන්ධයෙන් ජාතික අධ්‍යාපන ආයතනය සමග ද සාකච්ඡා කර තිබෙනවා.\nඑහිදී විකල්ප ක්‍රමවේද ලෙස සෙනසුරාදා දිනයන් හි පාසල් පැවැත්වීම, අමතර පැය ගණනක් එක් කරමින් විෂය කරුණු ආවරණය කිරීම පිළිබදව අවධානය යොමුව ඇති බවයි අධ්‍යාපන අමාත්‍යාංශ ලේකම් මහාචාර්ය කපිල පෙරේරා ප්‍රකාශ කළේ.",
       "URL": "https://www.hirunews.lk/286065/පාසල්වල-අධ්‍යයන-වර්ෂ-අවසන්-කිරීමේ-වෙනසක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1605"
}