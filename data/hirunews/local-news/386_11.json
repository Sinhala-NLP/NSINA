{
       "Source": "hirunews",
       "Timestamp": "Thursday, 27 April 2023 - 19:43",
       "Headline": "වතුකරයේ ගැටලු කඩිනමින් විසදීමට ජනපතිගෙන් උපදෙස්",
       "News Content": "කෘෂිකාර්මික මෙන් ම වතුකරයේ ජනතාව මුහුණ දී ඇති ගැටලු සඳහා කඩිනම් විසදුම් ලබා දිය යුතු බව ජනාධිපති රනිල් වික්‍රමසිංහ ප්‍රකාශ කරනවා.\nඒ වැවිලි ප්‍රතිසංස්කරණ කමිටුවේ සාමාජියන් සමඟ පසුගියදා ජනාධිපති කාර්යාලයේ පැවති සාකච්ඡාවකදී.\nමෙම සාකච්ඡාව තුළ වැවිලි සමාගමේ ක්‍රියාකාරිත්වය මෙන් ම මහවැලි ඉඩම් ගැටලුව පිළිබඳව ද විශේෂ අවධානයක් යොමුව තිබුණා.\nඑමෙන් ම වතුසමාගම්වල ක්‍රියාකාරිත්වය තක්සේරු කිරීමට සහ නව කල්බදු ලබා දීමේ පදනම තීරණය කිරීම සඳහා 2018 වසරේ සිදුකරන ලද සමීක්ෂණ යාවත්කාලීන කරන ලෙසයි ජනාධිපති මෙහි දී උපදෙස් දී ඇත්තේ.\nවතුකරයේ නිවාස ගැටලු සහ  තේ, පොල්,රබර් ආශ්‍රිතව මතුව ඇති ගැටලු  මෙන් ම  ඉරානයට ලංකා තේ අපනයනය වැඩිදියුණු කිරීම පිළිබඳව මෙහි දී විශේෂ අවධානයක් යොමු වූ බවයි වාර්තා වෙන්නේ.",
       "URL": "https://www.hirunews.lk/333619/වතුකරයේ-ගැටලු-කඩිනමින්-විසදීමට-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=386"
}