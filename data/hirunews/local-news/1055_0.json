{
       "Source": "hirunews",
       "Timestamp": "Friday, 01 July 2022 - 9:49",
       "Headline": "බලපිටිය, පාතේගම ශ්‍රි බෞද්ධ මන්දිරයේ වරායායේ මුදිතාලංකාර හිමියන්ට බරපතළ පහර දීමක්",
       "News Content": "බලපිටිය, පාතේගම ශ්‍රි බෞද්ධ මන්දිරයේ හිමි නමට නාඳුනන පුද්ගලයකු අද අලුයම හිසට පහර දී බරපතළ තුවාල සිදු කර ඇති බව වාර්තා වනවා.\nතුවාල ලැබූ හිමි නම කරාපිටිය රොහලේ ප්‍රතිකාර ලබන බව යි අහුන්ගල්ල පොලිසිය පවසන්නේ.\nඅවස්ථා කිහිපයක දී ⁣ජිවිත තර්ජන ඇති බවට මීට පෙර පහර කෑමට ලක් ව ඇති වරායායේ මුදිතාලංකාර හිමියන් අහුන්ගල්ල පොලිසිට පැමිණිලි කර ඇති බව සඳහන්.\nඑම හිමියන් මේ පිලිබඳ මානව හිමිකම් සංවිධානයට ද දැනුම් දී තිබෙනවා.\nවිහාරයේ වහළයෙන් ඇතුළු වී ඇති සැකකරු නිදා සිටි මුදිතාලංකාර හිමිගෙ හිසට පහර දී ඇති බවට යි විමර්ශන නිලධාරින් සැක කරන්නේ.\nඅද අලුයම 2ට පමණ මෙම පහර දීම සිදුව ඇති අතර, හිමි නම කරාපිටිය දැඩි සත්කාර ඒකකයේ ප්‍රතිකාර ලබන බවත් උන්වහන්සේගේ තත්ත්වය බරපතළ බවත් පොලිසිය පවසනවා.",
       "URL": "https://www.hirunews.lk/308698/බලපිටිය-පාතේගම-ශ්‍රි-බෞද්ධ-මන්දිරයේ-වරායායේ-මුදිතාලංකාර-හිමියන්ට-බරපතළ-පහර-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1055"
}