{
       "Source": "hirunews",
       "Timestamp": "Monday, 16 January 2017 - 9:32",
       "Headline": "පෙරහර මංගල්‍යයට අලි ඇතුන් ලබාගැනීමේ ගැටළුවක්",
       "News Content": "මෙම වසරේදී පෙරහර මංගල්‍යයන් සඳහා අලි ඇතුන් ලබාදීමේදී ගැටළුවක් මතුවිය හැකි බව හීලෑ අලිඇතුන් සුරැකීමේ සංවිධානය පවසනවා.\nරුහුණු මහ කතරගම දේවාලයේ බස්නායක නිලමේ ඩී.පී. කුමාරගේ කියා සිටියේ පෙරහර සඳහා පුහුණු කරන ලද අලි ඇතුන් විශාල සංඛ්‍යාවක් වනජීවි දෙපාර්තමේන්තුව විසින් අලි අනාථාගාරය වෙත යොමු කර ඇති බැවින් ගැටළුකාරී තත්ත්වයක් මතු වී ඇති බවයි.\nමෙලෙස අලි අනාථාගාරයට භාරදී ඇති අලි ඇතුන් දේවාල, විහාරස්ථාන වෙත මුදා හරින ලෙස සහ අලි සම්පත රැක දෙන ලෙස ඉල්ලමින් හීලෑ අලිඇතුන් සුරැකීමේ සංවිධානය, කතරගම දේවාලය වෙත ගොස් පූජාවක්ද පවත්වනු ලැබුවා.\nඉන් අනතුරුව එම සංවිධානයේ නියෝජිතයින් කතරගම දේවාලයේ බස්නායක නිලමේවරයාද හමුවුණා.",
       "URL": "https://www.hirunews.lk/152142/පෙරහර-මංගල්‍යයට-අලි-ඇතුන්-ලබාගැනීමේ-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=4707"
}