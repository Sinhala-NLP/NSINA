{
       "Source": "hirunews",
       "Timestamp": "Saturday, 25 January 2020 - 18:46",
       "Headline": "දුමින්ද ඉල්ලා මාලඹේදී තවත් උද්ඝෝෂණයක්",
       "News Content": "පාර්ලිමේන්තු මන්ත්‍රී රන්ජන් රාමනායකගේ හඬ පට මගින් අනාවරණ වන අධිකරණයට බලපෑම් සිදුකිරීම් පිළිබදව කරුණු විමර්ශනය කර, හිටපු පාර්ලිමේන්තු මන්ත්‍රී දුමින්ද සිල්වාට සාධාරණය ඉෂ්ඨ කරන ලෙස ඉල්ලා පැවැත්වෙන විරෝධතා මාලාවේ තවත් විරෝධතාවයක් අද පැවැත්වුණා.\nඒ මාලඹේ ප්‍රධාන බස් නැවතුම්පොල ආසන්නයේදීයි.\nකඩුවෙල ජනතාව එම විරෝධතාව සංවිධානය කර තිබූ අතර ඊට සිංහලේ ජාතික සංවිධානය, ලාංකික අපි ජාතික සංවිධානය, දේශප්‍රේමී එක්සත් ජාතික පක්ෂය සහ තවත් සිවිල් සංවිධාන රැසක් එක්ව සිටියා.\nමාලඹේ ප්‍රධාන බස් නැවතුම්පොල අසල විරෝධතාවයේ නිරත වූ ඔවුන් පසුව තලාහේන මංසන්ධිය දක්වා පාගමනින් පැමිණියා.",
       "URL": "https://www.hirunews.lk/233035/දුමින්ද-ඉල්ලා-මාලඹේදී-තවත්-උද්ඝෝෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2934"
}