{
       "Source": "hirunews",
       "Timestamp": "Monday, 05 October 2020 - 8:10",
       "Headline": "හෙරොයින් ජාවාරමේ නිරත සන්කොල්ලා සහ බිරිඳ අත්අඩංගුවට",
       "News Content": "හෙරොයින් ග්‍රෑම් 10යි මිලිග්‍රෑම් 200ක් සමඟින් ගාල්ල - තලාපිටිය ප්‍රදේශයේදී අඹු - සැමි යුවලක් අත්අඩංගුවට ගෙන තිබෙනවා.\nසන්කොල්ලා යන අන්වර්ථ නමින් හඳුන්වන අත්අඩංගුවට ගත් මෙම පුද්ගලයා දීර්ඝ කලක සිට තම බිරිඳ සමඟ හෙරොයින් ජාවාරමේ නිරත වී ඇති බවටයි සිදුකරන ලද පොලිස් පරීක්ෂණවලින් අනාවරණ වී ඇත්තේ.\nහෙරොයින් වලට අමතරව ඔහු සතුව රුපියල් 26,750ක මුදලක් ද සොයාගෙන තිබෙනවා.\nමේ අතර, හුංගම - බටඅත - චේතියගිරි ප්‍රදේශයේ නිවසක පවත්වාගෙන ගිය තුවක්කු සහ පතොරොම් නිෂ්පාදනය කරන ස්ථානයක් වැටලීමට ඊයේ පොලීසිය කටයුතු කර තිබෙනවා.\nමෙහි බෝර 12හේ තුවක්කු සහ ඒවාට යොදන පතොරොම් නිෂ්පාදනය කර ඇති බවටයි අනාවරණ වී ඇත්තේ.\nසිද්ධිය සම්බන්ධයෙන් 59 හැවිරිදි අයෙක් අත්අඩංගුවට ගෙන තිබෙනවා.",
       "URL": "https://www.hirunews.lk/251829/හෙරොයින්-ජාවාරමේ-නිරත-සන්කොල්ලා-සහ-බිරිඳ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2410"
}