{
       "Source": "hirunews",
       "Timestamp": "Friday, 22 January 2021 - 16:52",
       "Headline": "හෙරොයින් ජාවාරමට සම්බන්ධ සැකකරුවෙකු අත්අඩංගුවට ගැනීමට පොලිසිය මහජන සහය පතයි",
       "News Content": "ගාල්ල දොඩන්දූව ප්‍රදේශයේදී නාවික හමුදාව සිදුකළ මත්ද්‍රව්‍ය අත්අඩංගුවට ගැනීමේ මෙහෙයුමකදී පළාගිය සැකකරුවෙකු අත්අඩංගුවට ගැනීම සඳහා පොලිසිය මහජන සහය පතනවා.\nපසුගිය වසරේ දෙසැම්බර් 31 වනදා නාවික හමුදාව විසින් ගාල්ල දොඩන්දූව ප්‍රදේශයේ මුහුදු තීරයේදී අයිස් මත්ද්‍රව්‍ය කිලෝ 5යි ග්‍රෑම් 947ක්, හෙරොයින් කිලෝ 2යි ග්‍රෑම් 46ක් මෙන්ම කේරළ ගංජා ග්‍රෑම් 3ක් අත්අඩංගුවට ගනු ලැබුවා.\nඑහිදී සැකකරුවන් හතර දෙනෙකු ද අත්අඩංගුවට ගැනුනු අතර යාත්‍රාවේ නියමුවා ලෙසට සිටි ප්‍රධාන සැකකරු පළාගොස් තිබු බවයි පොලිසිය කියාසිටියේ.\nමෙම පුද්ගලයා යද්දෙහිගේ ඉන්දික ලක්මාල් නම් අයෙක් වන අතර දෙවිනුවර රාස්සන්දෙණිය ප්‍රදේශයේ පදිංචිකරුවෙක් බවට අනාවරණ කරගෙන තිබෙනවා.\nවර්තමානයේ ඔහු පදිංචිව සිටින්නේ ජාඇල රණසිංහ පාර ප්‍රදේශයේ බවයි පොලිසිය කියාසිටියේ.\nමෙම සැකකරු සම්බන්ධයෙන් තොරතරු ඇත්නම් 0718591876 අංකයෙන් පොලිස් මත්ද්‍රව්‍ය කාර්යාංශයේ අධ්‍යක්ෂවරයාට හෝ 0112447946 සහ 011 2343333 අංකයෙන් පොලිස් මත්ද්‍රව්‍ය නාශක කාර්යාංශයට ද තොරතුරු ලබාදිය හැකියි.",
       "URL": "https://www.hirunews.lk/260439/හෙරොයින්-ජාවාරමට-සම්බන්ධ-සැකකරුවෙකු-අත්අඩංගුවට-ගැනීමට-පොලිසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=2195"
}