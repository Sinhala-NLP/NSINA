{
       "Source": "hirunews",
       "Timestamp": "Tuesday, 01 May 2018 - 16:10",
       "Headline": "තඹුත්තේගමදී නිධන් හෑරූ හයදෙනෙකු අත්අඩංගුවට",
       "News Content": "තඹුත්තේගම - කිත්සිරිගම ප්‍රදේශයේ නිවසක් අසළ ළිඳක් කැණීමේ මුවාවෙන් නිධන් වස්තු සෙවීමේ නිරතවූ පුද්ගලයින් හයදෙනෙකු තඹුත්තේගම පොලීසිය අත්අඩංගුවට ගෙන තිබෙනවා.\nපොලිස් හදිසි ඇමතුම් අංකයට ලද තොරතුරක් මත ඊයේ රාත්‍රියේ මෙම වැටලීම සිදුකර ඇති අතර, එහිදී නිධන් වස්තු ලබාගැනීම සඳහා කැණීම් සිදුකළ උපකරණ කිහිපයක්ද පොලිස් භාරයට ගෙන ඇති බව සඳහන්.\nඅත්අඩංගුවට ගත් සැකකරුවන් තඹුත්තේගම, ගලගෙදර සහ කිත්සිරිගම ප්‍රදේශවල පදිංචි අවුරුදු 21 ත් 35 ත් අතර වයස්වල පසුවන්නන් බවයි පොලීසිය සඳහන් කළේ.",
       "URL": "https://www.hirunews.lk/189713/තඹුත්තේගමදී-නිධන්-හෑරූ-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3965"
}