{
       "Source": "hirunews",
       "Timestamp": "Tuesday, 09 May 2023 - 6:37",
       "Headline": "ඇඹිලිපිටිය පොලිස් වසමේ මාරක රිය අනතුරක්",
       "News Content": "ඇඹිලිපිටිය පොලිස් වසමේ ඇඹිලිපිටිය රත්නපුර මාර්ගයේ උඩගම හන්දිය ප්‍රදේශයේදී රත්නපුර දෙස සිට ඇඹිලිපිටිය දෙසට ධාවනය වූ යතුරු පැදියක් ඊයේ (08) යතුරු පැදිකරුට පාලනය කර ගැනීමට නොහැකිව ප්‍රතිවිරුද්ධ දෙසින් පැමිණි බවුසර් රථයක ගැටී අනතුරක් සිදුව තිබෙනවා.\nඅනතුරින් යතුරු පැදිකරු බරපතල තුවාල ලබා ඇඹිලිපිටිය රෝහලට ඇතුලත් කිරීමෙන් පසු මිය ගොස් ඇති බවයි වාර්තා වන්නේ.\nමරණකරු වයස අවුරුදු 23ක් වූ නෙටොල්පිටිය ප්‍රදේශයේ පදිංචිකරුවෙක්.\nමෘත ශරීරය ඇඹිලිපිටිය රෝහලේ මෘත ශරීරාගාරයේ තැන්පත් කර තිබෙනවා.\nඅනතුර සම්බන්ධයෙන් බවුසර් රථයේ රියදුරු අත්අඩංගුවට ගෙන ඇති අතර ඇඹිලිපිටිය පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/334644/ඇඹිලිපිටිය-පොලිස්-වසමේ-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=359"
}