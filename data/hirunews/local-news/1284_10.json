{
       "Source": "hirunews",
       "Timestamp": "Saturday, 19 March 2022 - 13:21",
       "Headline": "යුක්රේන ජනපති රුසියාව සමඟ අර්ථවත් සාම සාකච්ඡාවක් ඉල්ලයි",
       "News Content": "සාමය සහ ආරක්ෂාව පිළිබඳ සාකච්ඡා පමාවකින් තොරව ආරම්භ කරන ලෙස යුක්රේන ජනාධිපති වොල්ඩමියර් සෙලෙන්ස්කි අද රුසියාවෙන් ඉල්ලීමක් කළා.\nයුක්රේන ආක්‍රමණයේ අත්වැරදිවලින් ඇතිවූ හානිය අවම කරගැනීමට එමඟින් රුසියාවට අවස්ථාවක් ලැබෙන බවයි ඔහු කියා සිටියේ.\nමේ නිසා හමුවී සාකච්ඡා පැවැත්වීමට මෙන්ම යුක්රේනයේ භෞමික අඛන්ඩතාව සහ යුක්තිය ස්ථාපිත කරලීමට කාලය උදාවී ඇති බවත්, ජනපති සෙලෙන්ස්කි අවධාරණය කළා.\nඑසේ නොවුනහොත් රුසියාවට සිදුවන හානිය නැවත අත්පත් කරගැනීමට පරම්පරා ගණනාවක් ගතවනු ඇති බවයි ඔහුගේ අදහසයි.\nමේ අතර දකුණුදිග මරියුපොල් වරාය නගරයේ ගැටුම් උත්සන්න වී ඇති බව වාර්තාවනවා. එහි නගරාධිපතිවරයා සනාථ කළ පරිදි මේ වනවිට නගර මධ්‍යයටද පැමිණ අවසන්.\nනගරයේ නිවහන් ගොඩනැගිලිවලින් සියයට 80 කට පමණ රුසියානු ප්‍රහාරවලින් හානි සිදුවී හෝ විනාශ වී ඇති බවයි ඔහු කියා සිටියේ.",
       "URL": "https://www.hirunews.lk/299839/යුක්රේන-ජනපති-රුසියාව-සමඟ-අර්ථවත්-සාම-සාකච්ඡාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1284"
}