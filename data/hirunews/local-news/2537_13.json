{
       "Source": "hirunews",
       "Timestamp": "Thursday, 06 August 2020 - 8:27",
       "Headline": "පොලිස් ජංගම මුර සංචාර කණ්ඩායම් 3,069ක් - මාර්ග බාධකත් 269ක්",
       "News Content": "ඡන්දය ගණන් කරන මධ්‍යස්ථාන සහ ඒ අවට ආරක්ෂාව තරකර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ජාලිය සේනාරත්න ප්‍රකාශ කළා.\nපොලිස් මූලස්ථානයේ ඊයේ කැඳවා තිබූ මාධ්‍ය හමුවකට  එක්වෙමින් ඔහු කියා සිටියේ ඡන්දය ගණන් කිරීම සම්බන්ධයෙන් හෝ ඡන්ද ගණන් කිරීමේ මධ්‍යස්ථානවල ආරක්ෂාව පිළිබඳ කිසිදු ගැටළුවක් නොමැති බවයි.\nමේ අතර පොලිස් නිලධාරීන් පස්දෙනෙකුගෙන් යුත් ජංගම මුර සංචාර කණ්ඩායම් 3,069ක් තවදුරටත් දිවයින පුරා ක්‍රියාත්මක බව පොලිස් මැතිවරණ කොට්ඨාසයේ ජ්‍යෙෂ්ඨ පොලිස් අධිකාරී අශෝක ධර්මසේන එම මාධ්‍ය හමුවට එක්වෙමින් කියා සිටියා.\nඑමෙන්ම මාර්ග බාධක 269 ක් දිවයින පුරා ක්‍රියාත්මක බවද ඔහු සඳහන් කළා.",
       "URL": "https://www.hirunews.lk/247206/පොලිස්-ජංගම-මුර-සංචාර-කණ්ඩායම්-3069ක්-මාර්ග-බාධකත්-269ක්",
       "Category": "Local News",
       "Parent URL": "https://www.hirunews.lk/local-news.php?pageID=2537"
}