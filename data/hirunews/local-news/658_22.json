{
       "Source": "hirunews",
       "Timestamp": "Sunday, 18 December 2022 - 13:52",
       "Headline": "අනතුරට ලක්වූ යාත්‍රාවේ සිටි මියන්මාර ජාතිකයන් කන්කසන්තුරයට රැගෙන එයි",
       "News Content": "යාපනයට ඔබ්බෙන් ජාත්‍යන්තර මුහුදු සීමාවේදී අනතුරට ලක්වූ යාත්‍රාවේ සිටියදී බේරාගත් මියන්මාර ජාතිකයන් 104 දෙනා කන්කසන්තුරය වරායට රැගෙන විත් තිබෙනවා.\nඔවුන් මේ වනවිට වෛද්‍ය පරීක්ෂණවලට ලක් කරමින් සිටින බවයි වාර්තාවන්නේ.\nවැඩිදුර පරීක්ෂණවලදී හෙළිවී ඇත්තේ මියන්මාරයෙන් ගමන් ආරම්භ කළ මෙම යාත්‍රාව ඉන්දුනීසියාව බලා යාත්‍රා කරමින් තිබූ බවයි.\nයාත්‍රාවක් අනතුරට ලක්ව ඇති බවට ඊයේ පස්වරුවේ නාවික හමුදාව වෙත දැනුම්දී ඇත්තේ මෙරට ධීවර යාත්‍රාවක් මගින්.\nපසුව නාවික හමුදාව සිය මෙහෙයුම් යාත්‍රා පහක් අනතුරට පත් යාත්‍රාව බේරාගැනීම සඳහා යොමුකර තිබුණා.",
       "URL": "https://www.hirunews.lk/322976/අනතුරට-ලක්වූ-යාත්‍රාවේ-සිටි-මියන්මාර-ජාතිකයන්-කන්කසන්තුරයට-රැගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=658"
}