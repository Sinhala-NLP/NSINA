{
       "Source": "hirunews",
       "Timestamp": "Tuesday, 29 September 2020 - 11:47",
       "Headline": "ටෙනීට අවසන් ගෞරව කරන්න ආ, බන්දු ඇතුළු සහෘද කලාකරුවන් (වීඩියෝ)",
       "News Content": "අභාවප්‍රාප්ත ප්‍රවීණ රංගන ශිල්පී ටෙනිසන් කුරේට අවසන් ගෞරව දැක්වීම සඳහා මොරටුව විල්ලෝරාවත්ත ප්‍රදේශයේ ඔහුගේ නිවසට කලාකරුවන් රැසක් පැමිණෙමින් සිටිනවා.\nඒ, අතර ටෙනී සමග කාලාන්තරයක් තිස්සේ හෙළ සිනමාවේ විකට චරිත නිරූපනය කළ ප්‍රවීණ රංගන ශිල්පී බන්දු සමරසිංහද සිටියා.\nඑමෙන්ම විජේරත්න වරකාගොඩ වැනි පරිණත කලාකරුවන්ද, පුබුදු පුබුදු චතුරංග වැනි ඊළඟ පරපුරේ කලා ශිල්පීන්ද එක්ව සිටින අයුරු දක්නට ලැබුණා.\nඑහිදී  ප්‍රවීණ රංගන ශිල්පී ටෙනිසන් කුරේගේ නික්ම යාම ගැන කලාකරුවන් කිහිප දෙනෙකු අදහස් පළ කළා.\nමේ අතර, ටෙනිසන් කුරේගේ සමකාලීන සගයෙකු වන ප්‍රවීන රංගන ශිල්පී බන්දු සමරසිංහ මාධ්‍යයට අදහස් නොදක්වා ඉන් පිටව ගියේ දැඩි ශෝකයකින්.\nඅභාවප්‍රාප්ත ජනප්‍රිය ප්‍රහසන රංගන ශිල්පී ටෙනිසන් කුරේගේ දේහය අද(29) පෙරවරුවේ මොරටුවේ පිහිටි ඔහුගේ නිවස වෙත රැගෙන එනු ලැබුවා.\nකොළඹ ජාතික රෝහලේ ප්‍රතිකාර ලබමින් සිට ඊයේ දහවල් අභාවප්‍රාප්ත වූ ටෙනිසන් කුරේගේ දේහය පිලිබඳ අවසන් කටයුතු අනිද්දා පස්වරු 4 ට මොරටුමුල්ල මෙතෝදිස්ත දේවස්ථාන සුසාන භූමියේදී සිදුකිරීමට නියමිතයි.",
       "URL": "https://www.hirunews.lk/251378/ටෙනීට-අවසන්-ගෞරව-කරන්න-ආ-බන්දු-ඇතුළු-සහෘද-කලාකරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2422"
}