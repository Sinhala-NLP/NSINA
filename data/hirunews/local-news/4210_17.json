{
       "Source": "hirunews",
       "Timestamp": "Sunday, 19 November 2017 - 18:05",
       "Headline": "අන්තර් මෝසම් කාලගුණය ඉදිරි දින කිහිපයේදී ස්ථාපිත වන ලකුණු",
       "News Content": "ඉදිරි දින කිහිපයේදී අන්තර් මෝසම් කාලගුණ තත්වය දිවයිනේ ස්ථාපිත විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nමේ හේතුවෙන් ඉදිරි දින කිහිපය තුළ දිවයින පුරා සවස් කාලයේ ගිගුරුම් සහිත වැසි ඇති විය හැකි බවයි එම දෙපාර්තමේන්තුව සඳහන් කළේ.\nඒ අනුව උතුර, නැගෙනහිර සහ බස්නාහිර වෙරළබඩ ප්‍රදේශයන්හි ඇතැම් ස්ථානවල පෙරවරු කාලයේදී වැසි ඇති විය හැකි අතර, සබරගමුව පළාතේ සහ කළුතර, ගාල්ල සහ මාතර දිස්ත්‍රික්කවලට මිලිමීටර් 75, 100 ඉක්ම වූ වැසි ඇති විය හැකියි.\nඑමෙන්ම බස්නාහිර, සබරගමුව සහ මධ්‍යම පළාත්වල උදෑසන කාලයේ ඝන මීදුම් සහිත තත්ත්වයක් ද අපේක්ෂා කෙරෙනවා.",
       "URL": "https://www.hirunews.lk/176413/අන්තර්-මෝසම්-කාලගුණය-ඉදිරි-දින-කිහිපයේදී-ස්ථාපිත-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4210"
}