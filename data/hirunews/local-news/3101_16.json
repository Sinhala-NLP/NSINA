{
       "Source": "hirunews",
       "Timestamp": "Saturday, 12 October 2019 - 13:06",
       "Headline": "ජනාධිපතිවරණයේ පැමිණිලි 375ක්",
       "News Content": "නොවැම්බර් 16 වනදා පැවැත්වීමට නියමිත ජනාධිපතිවරණයට අදාළව පැමිණිලි 375 ක් මේ වන විට වාර්තා වී ඇති බව මැතිවරණ කොමිසන් සභාව පවසනවා.\nඔක්තෝම්බර් මස 8 වනදා සිට 11 වනදා දක්වා කාලය තුළ මෙම පැමිණිලි ලැබී ඇති බවයි එම කොමිෂන් සභාව සඳහන් කළේ.\nඉන් වැඩිම පැමිණිලි සංඛ්‍යාවක් මැතිවරණ නීති උල්ලංඝනය කිරීම් සම්බන්ධයෙන් වන අතර, එම පැමිණිලි සංඛ්‍යාව 360 ක්. ප්‍රචන්ඩ ක්‍රියා පිළිබඳ පැමිණිලි 9ක් ද මේ දක්වා කාලය තුළ ලැබී ඇති බවයි මැතිවරණ කොමිසන් සභාව ප්‍රකාශ කළේ.\nඊයේ පස්වරු 4.30න් අවසන් වූ පැය 24 ක කාලය තුළ පමණක් වාර්තාවී ඇති ප්‍රචණ්ඩ ක්‍රියා සංඛ්‍යාව 4ක්.\nජනාධිපතිවරණයට අදාළව පැමිණිලි ඉදිරිපත් කිරීම සඳහා මැතිවරණ කොමිසන් සභාව මගින් ජාතික මැතිවරණ පැමිණිලි කළමනාකරණ මධ්‍යස්ථානය සහ දිස්ත්‍රික් මැතිවරණ පැමිණිලි කළමනාකරණ මධ්‍යස්ථාන ස්ථාපිත කර තිබෙනවා.",
       "URL": "https://www.hirunews.lk/226100/ජනාධිපතිවරණයේ-පැමිණිලි-375ක්",
       "Category": "Local News",
       "Parent URL": "https://www.hirunews.lk/local-news.php?pageID=3101"
}