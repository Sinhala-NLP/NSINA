{
       "Source": "hirunews",
       "Timestamp": "Wednesday, 08 June 2022 - 9:34",
       "Headline": "නිදහස් පක්ෂ මධ්‍ය කාරක සභාවට අමරවීර සහ නිමල් සිරිපාල නැහැ",
       "News Content": "ශ්‍රී ලංකා නිදහස් පක්ෂයේ මධ්‍යම කාරක සභා රැස්වීමක් පක්ෂ සභාපති හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ පැවැත්වුණා.\nපක්ෂ මූලස්ථානයේ පැවති එම රැස්වීමට රජයේ අමාත්‍ය ධුර භාරගත් නිමල් සිරිපාල ද සිල්වා සහ මහින්ද අමරවීර එක්ව සිටියේ නැහැ.\nකෙසේ වෙතත් එම සාකච්ඡාවට පක්ෂ මහ ලේකම් පාර්ලිමේන්තු මන්ත්‍රී දයාසිරි ජයසේකර ඇතුලු පක්ෂයේ ජ්‍යෙෂ්ඨයන් පිරිසක් එක්ව සිටියා.\nඉන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදුන් පක්ෂ මහ ලේකම් පාර්ලිමේන්තු මන්ත්‍රී දයාසිරි ජයසේකර කියා සිටියේ වත්මන් ආණ්ඩුව තුල සර්වපාක්ෂික බවක් නොමැති බවයි.\nපෞද්ගලික අරමුණු මත එක් එක් පුද්ගලයින් අමාත්‍ය ධූර ලබාගෙන ඇති බවද ඔහු එහිදී කියා සිටියා.",
       "URL": "https://www.hirunews.lk/306540/නිදහස්-පක්ෂ-මධ්‍ය-කාරක-සභාවට-අමරවීර-සහ-නිමල්-සිරිපාල-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1111"
}