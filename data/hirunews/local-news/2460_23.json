{
       "Source": "hirunews",
       "Timestamp": "Friday, 11 September 2020 - 22:45",
       "Headline": "එළුවන්කුලමේ වන සංහාරය තවමත් නතරවී නොමැති බව පරිසර සංවිධාන කියයි (වීඩියෝ)",
       "News Content": "වනාතවිල්ලුව - එළුවන්කුලම ප්‍රදේශයේ සිදුවන වන සංහාරය මෙතක් නැවතී නොමැති බව පරිසර සංවිධාන පෙන්වා දෙනවා.\nපරිසර සංවිධාන ඉල්ලා සිටින්නේ දිගින් දිගටම සිදුවන මෙම වන සංහාරය නතර කිරීමට පියවර ගන්නා ලෙසයි.\nවනාතවිල්ලුව එළුවන්කුලම කූරටියාමොහොට්ටේ ප්‍රදේශයේ පිහිටි ඉඩමක ගස් කපා දමමින් විශාල පරිසර විනාශයක් සිදුකර ඇති බවට පසුගියදා අප අනාවරණ කළා.\nඑහිදී  දැකගත හැකි වූයේ ල වසර සිය ගණනක් පැරණි රූස්ස ගස් කපා ඇති අකාරයයි.\nයාන්ත්‍රික කියත් උපයෝගී කර ගනිමින් කපා දමා ඇති පළු ල බුරතල වීර ඇතුළු ගස් වර්ගයන්හි දැව කොටස් රැගෙන ගොස් ඉතිරි වී ඇති කොටස් සඳහා ගිනි තබා ඇති අයුරු දැක ගත හැකි වුණා.\nකෙසේ වෙතත් මෙම ඉඩම ශ්‍රී ලංකා සිමෙන්ති සංස්ථාවට අයත් වූවක් බවට පසුව අනාවරණ වූ අතර, ඒ පිළිබඳ සොයා බැලීමට සංස්ථාවේ සභාපති ගාමිණී ඒකනායක මහතා ඇතුළු නිලධාරීන් කණ්ඩායමක් පසුගියදා ප්‍රදේශයේ නිරීක්ෂණ චාරිකාවක නිරත වුණා.\nඑවන් පසුබිමික වනාතවිල්ලුව එළුවන්කුලම මංගලපුර ග්‍රාමසේවා වසමේ කුරටියාමොහොට්ටේ ප්‍රදේශයේ සිදුවන වන සංහාරය මෙතෙක් නැවතී නොමැති බව වයඹ හඩ පරිසර සංවිධානය පවසනවා.\nඑහි ගිය පරිසරවේදීන්ට දැක ගැනීමට හැකි වූයේ, ප්‍රදේශයේ තවත් ගස් කපා ඇති ආකාරයයි.\nවයඹ හඩ පරිසර සංවිධානය ඇතුළු පරිසර සංවිධාන මංගලපුර ගම්මානයේ ජනතාව සමගද සකච්චා කර ඇති අතර ඔවුන් එහිදී පවසා ඇත්තේ මේ වන විට පොලිස් අත්අඩංගුවටපත්ව ඇත්තේ මේ ග්‍රාමයේ ජිවතුවූ අසරණයන් කීප දෙනෙකු පමණක් බවයි.\nමේ අතර, අද පැවති ප්‍රවෘත්ති සාකච්ඡාවකදී ආනවිලුන්දාව රැම්සා අභය භූමියේ පරිසර විනාශය සම්බන්ධයෙන් අමාත්‍ය සී.බී රත්නායක සහ නිලධාරීන් අදහස් පළ කළා.",
       "URL": "https://www.hirunews.lk/249998/එළුවන්කුලමේ-වන-සංහාරය-තවමත්-නතරවී-නොමැති-බව-පරිසර-සංවිධාන-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2460"
}