{
       "Source": "hirunews",
       "Timestamp": "Saturday, 18 June 2022 - 16:14",
       "Headline": "ශ්‍රී ලංකාවට සහාය දෙන්න ඉන්දීය පාර්ලිමේන්තු මන්ත්‍රී උපදේශක කමිටුවකදී ඒකමතික තීරණයක්",
       "News Content": "ශ්‍රී ලංකාවට සහය දීමට අද පැවති ඉන්දීය පාර්ලිමේන්තු මන්ත්‍රී උපදේශක කමිටුවකදී ඒකමතිකව තීරණය වී තිබෙනවා.\nඉන්දීය විදේශ අමාත්‍ය එස් ජයශංකර්ගේ ප්‍රධානත්වයෙනුයි එම කමිටු රැස්වීම අද පැවැත්වුණේ.\nවත්මන් දුෂ්කර වාතාවරණය යටතේ ශ්‍රී ලංකාවට සහාය ලබා දිය හැකි ආකාරය පිළිබඳව මෙහිදී සාකච්ඡා කල බව ට්විටර් සටහනක් තබමින් ඉන්දීය විදේශ අමාත්‍යවරයා ප්‍රකාශ කළා.\nමෙම සාකච්ඡාවට ඉන්දීය පාලක පක්ෂය මෙන්ම විපක්ෂය නියෝජනය කරමින් මන්ත්‍රීවරුන් සහභාගී වීම විශේෂත්වයක්.",
       "URL": "https://www.hirunews.lk/307488/ශ්‍රී-ලංකාවට-සහාය-දෙන්න-ඉන්දීය-පාර්ලිමේන්තු-මන්ත්‍රී-උපදේශක-කමිටුවකදී-ඒකමතික-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1085"
}