{
       "Source": "hirunews",
       "Timestamp": "Sunday, 27 March 2016 - 13:14",
       "Headline": "මන්ත්‍රීවරයෙකුගේ වැටුප මදි",
       "News Content": "පාර්ලිමේන්තු මන්ත්‍රීවරයෙකුට දැනට ලැබෙන වැටුප ප්‍රමාණවත් නොවන බව සභානායක අමාත්‍ය ලක්ෂ්මන් කිරිඇල්ල ප්‍රකාශ කළා.\nමහනුවර ඊයේ පැවති රැස්වීමකදී ඔහු කියා සිටියේ එය ඉහළ දැමීම සඳහා කළ යෝජනාව ලකුණු දා ගන්නා පිරිසක් විසින් අහෝසි කළ බවයි.\nමේ අතර කොළඹ සුගතදාස ගෘහස්ත ක්‍රීඩාංගනයේ ඊයේ පැවති උත්සවයකට එක්වෙමින් ජාතික සහජීවනය සංවාද හා රාජ්‍ය භාෂා අමාත්‍ය මනෝ ගනේෂන් වත්මන් ආණ්ඩුව මන්ත්‍රීවරුන්ට  මත්පැන් බලපත්‍ර ලබාදී ඇති බවට  එල්ලවන චෝදනා ප්‍රතික්ෂේප කළා.\nපාර්ලිමේන්තු මන්ත්‍රීවරුන් 100 දෙනෙකුට පමණ මත්පැන් බලපත්‍ර පවතින බවටයි මාධ්‍ය වාර්තා පළවී තිබුණේ.",
       "URL": "https://www.hirunews.lk/129483/මන්ත්‍රීවරයෙකුගේ-වැටුප-මදි",
       "Category": "Local News",
       "Parent URL": "https://www.hirunews.lk/local-news.php?pageID=5113"
}