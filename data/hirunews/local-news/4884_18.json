{
       "Source": "hirunews",
       "Timestamp": "Saturday, 10 September 2016 - 18:23",
       "Headline": "වකුගඩු රෝගීන්ගෙන් ඉල්ලීමක්",
       "News Content": "වකුගඩු රෝගීන් සඳහා ඉදිකර ඇති මැදවච්චිය වකුගඩු රෝහල වහා විවෘත කර දෙන ලෙස ඉල්ලමින් වකුගඩු සුරැකීමේ ජනතා ව්‍යාපාරය විරෝධතා ව්‍යාපාරයක නිරත වුණා.\nඒ මැදවච්චිය බස් නැවතුම්පොල ඉදිරිපිටදීයි.\nඊයේ පස්වරුවේ පැවති විරෝධතාවට එක්ව සිටි වකුගඩු රෝගීන් රජයෙන් ඉල්ලා සිටියේ් රුධිර පාරවිලන කටයුතු සඳහා අනුරාධපුර රෝහලට යාම තමන්ට දුෂ්කර බැවින් මේ වනවිට ඉදිකර ඇති මැදවච්චිය වකුගඩු රෝහල ප්‍රතිකාර ලබා ගැනීමට විවෘත කර දෙන ලෙසයි.\nඒ අනුව ඉදිරි මාස 3ක කාලය තුළ මැදවච්චිය වකුගඩු රෝහලට අවශ්‍ය යන්ත්‍ර සූත්‍ර සහ වෛද්‍යවරුන් ලබා දී එය විවෘත කිරීමට උතුරුමැද පළාත් සභාව  සූදානම් බව උතුරු මැද පළාත් සෞඛ්‍ය අමාත්‍ය කේ.එම්. නන්දසේන ප්‍රකාශ කළා.",
       "URL": "https://www.hirunews.lk/142691/වකුගඩු-රෝගීන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4884"
}