{
       "Source": "hirunews",
       "Timestamp": "Sunday, 19 September 2021 - 9:58",
       "Headline": "අන්තර්ජාලය හරහා මුදල් වංචාවකට සම්බන්ධ නයිජීරියානු ජාතිකයන් දෙදෙනෙකු අත්අඩංගුවට (වීඩියෝ)",
       "News Content": "අන්තර්ජාලය හරහා මුදල් වංචා කිරීමට සම්බන්ධ නයිජීරියානු ජාතිකයන් දෙදෙනෙකු පොලිස් අත්අඩංගුවට ගෙන තිබෙනවා.\nලැබුණු පැමිණිල්ලකට අනුව පරිගණක අපරාධ කොට්ඨාශය සිදු කළ විමර්ශනයකට අනුවයි සැකකරුවන් දෙදෙනා දෙහිවල ප්‍රදේශයේදී අත්අඩංගුවට ගෙන ඇත්තේ.\nඔවුන් දෙදෙනා කාන්තාවකගේ WhatsApp ගිණුමකට පණිවුඩයක් යොමු කරමින් ප්‍රකාශ කර ඇත්තේ ඇයට ඉතා වටිනා ත්‍යාගයක් ලැබී ඇති අතර එය ලබාගැනීම සඳහා විශාල මුදලක් තම ගිණුමේ තැන්පත් කරන ලෙසටයි.\nඑමෙන්ම මෙම ත්‍යාගයේ ඡායාරූප ද අදාළ කාන්තාවට එවා ඇති අතර එය ඉතා වටිනා එකක් බව ඇඟවීම සඳහා සැකකරුවන් විවිධ උපක්‍රම ද අනුගමනය කර තිබූ බවයි පොලිසිය කියාසිටියේ.\nමේ සමන්ධයෙන් ලැබුණු පැමිණිල්ල විමර්ශනය කර අත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් අනතුරුව ලබන 24 වනදා දක්වා රක්ෂිත බන්ධනාගාර ගත කර තිබෙනවා.\nමෙවැනි විවිධ කෙටි පණිවුඩ හෝ ඊමේල් පණිවුඩවලට නොරැවටෙන ලෙසට සහ නොදන්නා පණිවුඩ වෙනුවෙන් ප්‍රතිචාර නොදක්වන ලෙසටයි පොලිසිය ජනතාවට දැනුම්දෙන්නේ.",
       "URL": "https://www.hirunews.lk/282629/අන්තර්ජාලය-හරහා-මුදල්-වංචාවකට-සම්බන්ධ-නයිජීරියානු-ජාතිකයන්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1682"
}