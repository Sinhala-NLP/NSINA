{
       "Source": "hirunews",
       "Timestamp": "Sunday, 13 December 2020 - 6:56",
       "Headline": "වව්නියාව ඕමන්ත ප්‍රදේශයෙන් මියගිය වන අලියෙකුගේ සිරුරක් හමුවෙයි",
       "News Content": "වව්නියාව ඕමන්ත ප්‍රදේශයේ වගා බිමක තිබී මියගිය වන අලියෙකුගේ සිරුරක් හමුවී තිබෙනවා.\nප්‍රදේශවාසීන් කළ දැනුම්දීමකට අනුව අලියාගේ මළ සිරුර සොයාගෙන ඇති අතර එම සත්වයා මීට දින කිහිපයකට පෙර මියගොස් ඇති බවටයි අනාවරණ වී ඇත්තේ.\nඅවුරුදු 10ක් පමණ වයසැති අලියෙකු මෙලෙස මියගොස් තිබෙනවා.\nමරණයට නිශ්චිත හේතුවක් මෙතෙක් අනාවරණ වී නැහැ.\nසිද්ධිය සම්බන්ධයෙන් වව්නියාව අඩවි වන නිලධාරී කාර්යාලය දැනුවත් කර තිබෙනවා.\nඅලියාගේ මරණය පිළිබඳ පශ්චාත් මරණ පරීක්ෂණයක් පැවැත්වීමට නියමිතයි.\nවිදුලිසැර වැදීමකින් හෝ වෙඩි තැබීමකින් අලියා මියයන්නට ඇති බවටයි පොලිසිය සැක කරන්නේ.\nඅප වාර්තාකරුවන් සඳහන් කළේ ගතවූ මාස 6ක පමණ කාලයක් තුල වව්නියාව ඕමන්ත ප්‍රදේශයේ වෙඩි තැබීම් සහ විදුලිසැර වැදීම් හේතුවෙන් වන අලින් දෙදෙනෙකු මරණයට පත්ව තිබූ බවයි.",
       "URL": "https://www.hirunews.lk/256898/වව්නියාව-ඕමන්ත-ප්‍රදේශයෙන්-මියගිය-වන-අලියෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2278"
}