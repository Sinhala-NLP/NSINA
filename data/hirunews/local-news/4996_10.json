{
       "Source": "hirunews",
       "Timestamp": "Tuesday, 21 June 2016 - 19:42",
       "Headline": "වරාය සේවකයන්ගේ උපවාසයට තවත් පිරිස් එක්වෙයි",
       "News Content": "කොළඹ වරායේ සේවකයින් පිරිසක් එහි ප්‍රධාන පිවිසුම් ගොඩනැගිල්ල මත ආරම්භ කර තිබූ උපවාසයට අද තවත් සිව් දෙනෙකු එක්වුණා.\nමේ වන විට සේවකයින් හත් දෙනෙකු මෙම උපවාසයට එක්ව සිටිනවා.\nවරාය සහ නාවික කටයුතු අමාත්‍ය අර්ජුන රණතුංග මහතා ඉවත් කිරීම ඇතුළු ඉල්ලීම් කිහිපයක් මුල් කරගෙන මෙම උපවාසය ආරම්භ කළේ පසුගිය සිකුරාදායි.\nඊට සහය දක්වමින් තවත් සේවකයින් සිව් දෙනෙකු අද දහවල් එම උපවාසයට එක්වුණා.\nඋපවාසයට සමගාමීව ශ්‍රී ලංකා වරාය ආරක්ෂක අංශ නිලධාරීන් වරාය පිවිසුම ඉදිරිපිට අද විරෝධතාවකද නිරත වුණා.",
       "URL": "https://www.hirunews.lk/136122/වරාය-සේවකයන්ගේ-උපවාසයට-තවත්-පිරිස්-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4996"
}