{
       "Source": "hirunews",
       "Timestamp": "Saturday, 22 April 2023 - 17:07",
       "Headline": "පොලිසියට අවශ්‍ය කර තිබේ - සොයාගැනීමට සහාය වන්න",
       "News Content": "මිදිගම පොලිස් වසමේ විකී මන්කි හෝටලය ඉදිරිපිට දී වැගන් ආර් වර්ගයේ මෝටර් රථයකින් පැමිණි නාඳුනන පිරිසක් විසින් එම හෝටලයේ හිමිකරුට වෙඩි තබා ඝාතනය කිරීමේ අපරාධය සම්බන්ධයෙන් සැකකරුවන් සිව්දෙනෙකු පොලිස් අත් අඩංගුවට ගැනුණා.\nමාතර කොට්ඨාස අපරාධ විමර්ශන කාර්‍යාංශය විසින් මෙම සැකකරුවන් සම්බන්ධයෙන් සිදු කරන දීර්ඝ විමර්ශනවල දී හෙළි ව ඇත්තේ මෙම අපරාධයට තවත් සැකකරුවන් තිදෙනෙකු අයත් බවයි.\nමේ වනවිට එම සැකකරුවන් ප්‍රදේශයෙන් පලා ගොස් ඇති අතර, පහත දැක්වෙන තොරතුරු සහ ඡායාරූපයන් හි දැක්වෙන තැනැත්තන් පිළිබඳ යම් තොරතුරක් වෙතොත් පහත සඳහන් දූරකථන අංක වෙත දැනුම්දෙන ලෙසත් පොලිස් මාධ්‍ය ප්‍රකාශක කාර්‍යාලය නිවේදනය කරනවා.\nයම් තොරතුරක් වෙතොත් 071-8592910 යන සහකාර පොලිස් අධිකාරි මාතර කොට්ඨාසය වෙත හෝ 071-8596406 යන මාතර කොට්ඨාස අපරාධ විමර්ශන අංශයේ ස්ථානාධිපතිවරයාට හෝ දැනුම් දෙන ලෙසයි පොලිසිය මහජනතාවගෙන් ඉල්ලා සිටින්නේ.",
       "URL": "https://www.hirunews.lk/333166/පොලිසියට-අවශ්‍ය-කර-තිබේ-සොයාගැනීමට-සහාය-වන්න",
       "Category": "Local News",
       "Parent URL": "https://www.hirunews.lk/local-news.php?pageID=398"
}