{
       "Source": "hirunews",
       "Timestamp": "Friday, 30 June 2023 - 8:32",
       "Headline": "සංශෝධිත විදුලි ගාස්තු ප්‍රකාශයට පත් කිරීම අද",
       "News Content": "මෙම වසරේ දෙවන විදුලි ගාස්තු සංශෝධනය සම්බන්ධයෙන් තීරණය අද (30) ප්‍රකාශයට පත් කිරීමට නියමිතව තිබෙනවා.\nඒ සඳහා මහජන උපයෝගීතා කොමිසමේ නව සභාපති මහාචාර්ය මංජුල ප්‍රනාන්දු ඇතුලු සාමාජිකයින්ගේ සහභාගීත්වයෙන් අද (30) දහවල් සාකච්ඡාවක් ද පැවැත්වීමට නියමිතයි.\nපසුගියදා මේ සම්බන්ධයෙන් මහජන උපදේශනයක්ද පැවැත්වුණා.\nඑහිදී ඉදිරිපත් වූ යෝජනාද ගාස්තු සංශෝධනයේ දී සැළකිල්ලට ගනු ඇති. විදුලිබල මණ්ඩලය විදුලි ගාස්තුව සියයට 3%කින් පහත දැමීමට යෝජනා කළ අතර, ඊට වඩා වැඩි ප්‍රතිශතයකින් ගාස්තු පහත දැමිය හැකි බව අදාළ මහජන උපදේශනයේදී තහවුරු වුණා.\nඒ අනුව මහජන උපයෝගීතා කොමිසමේ තීරණය අද පස්වරුවේ ප්‍රකාශයට පත් කිරීමට නියමිත බවයි එහි ජ්‍යෙෂ්ඨ නිලධාරියෙකු කියා සිටියේ.",
       "URL": "https://www.hirunews.lk/339534/සංශෝධිත-විදුලි-ගාස්තු-ප්‍රකාශයට-පත්-කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=225"
}