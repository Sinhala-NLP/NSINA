{
       "Source": "hirunews",
       "Timestamp": "Sunday, 02 December 2018 - 6:21",
       "Headline": "වැසි තත්ත්වයේ වැඩිවීමක්",
       "News Content": "දිවයිනේ වැසි තත්ත්වයේ තරමක වැඩිවීමක් අද රාත්‍රියේ සිට අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nනැගෙනහිර, උතුරු මැද සහ ඌව පළාත්වල වැසි වාර කිහිපයක් ඇතිවිය හැකියි.\nමධ්‍යම, වයඹ සහ බස්නාහිර පළාත්වල ස්ථාන ස්වල්පයක රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැකි බව ද කාලගුණ  විද්‍යා දෙපාර්තමේන්තුව ප්‍රකාශ කළා.\nමධ්‍යම, සබරගමුව සහ බස්නාහිර පළාත්වල ඇතැම්ප්‍රදේශවල උදෑසන කාලයේදී මීදුම් සහිත තත්වයක් ද ඇතිවීමේ හැකියාව පවතිනවා.\nකොළඹ සිට පුත්තලම හරහා මන්නාරම දක්වා වෙරළට ඔබ්බෙන් වන මුහුදු ප්‍රදේශවල සහ ගාල්ල සිට මාතර සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 45 ක් 50 ක් දක්වා  වැඩිවිය හැකියි.\nඑවිට එම මුහුදු ප්‍රදේශ තරමක් රලු වීමේ හැකියාවක් ද පවතිනවා.",
       "URL": "https://www.hirunews.lk/205316/වැසි-තත්ත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3624"
}