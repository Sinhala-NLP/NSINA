{
       "Source": "hirunews",
       "Timestamp": "Monday, 20 November 2017 - 7:02",
       "Headline": "විදේශ රටක නිෂ්පාදිත පිස්තෝලයක් සමඟ පුද්ගලයෙකු මීටියාගොඩදී අත්අඩංගුවට",
       "News Content": "විදේශීය රටක නිෂ්පාදිත පිස්තෝලයක් සමඟ පුද්ගලයෙකු මීටියාගොඩ ප්‍රදේශයේදී අත්අඩංගුවට ගෙන තිබෙනවා.\nවිශේෂ කාර්ය බලකා නිලධාරීන්ට ලැබුණු තොරතුරක් මත ඊයේ සවස මෙම පුද්ගලයා අත්අඩංගුවට ගත් බවයි පොලිසිය පවසන්නේ.\nපිස්තෝලය සමඟ මිලිමීටර් 09 වර්ගයේ උණ්ඩ 06ක්ද ඔහු සන්තකයේ තිබී සොයාගෙන තිබෙනවා.\nඅත්අඩංගුවට ගත් පුද්ගලයා වයස අවුරුදු 40ක අයෙක් වන අතර ඔහු අද (20) බලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/176428/විදේශ-රටක-නිෂ්පාදිත-පිස්තෝලයක්-සමඟ-පුද්ගලයෙකු-මීටියාගොඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4210"
}