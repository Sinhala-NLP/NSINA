{
       "Source": "hirunews",
       "Timestamp": "Wednesday, 17 February 2021 - 13:18",
       "Headline": "ඇමති විමල්ට කොටු වූ ටයිල් ජාවාරම (වීඩියෝ )",
       "News Content": "මෙරට ටයිල් ව්‍යාපාරිකයෙකු විසින් අමුද්‍රව්‍ය ලෙස හඟවමින් ව්‍යාජ ලිපි ලේඛන සකසා මෙරටට ගෙන්වූ ටයිල් තොගය වහාම රේගු භාරයට ගන්නා ලෙස කර්මාන්ත අමාත්‍ය විමල් විරවංශ මහතා බලධාරීන්ට උපදෙස් දී තිබෙනවා.\nඒ අමාත්‍යවරයාට ලද තොරතුරක් මතයි.\nදේශීය නිෂ්පාදකයාට වැඩි අවස්ථාවක් ලබාදීමේ අරමුණින් රජය විසින් මෙරටට ටයිල් ආනයනය නවතා ඇති පසුබිමක මෙලෙස ව්‍යාජ ලිපි ලේඛන සකසමින් ටයිල් ගෙන්වා තිබෙනවා.\nඒ අනුව කර්මාන්ත අමාත්‍යාංශය විසින් අදාළ ව්‍යාපාරිකයා කැඳවීමට පියවර ගත් අතර එම ආයතනය නියෝජනය කරමින් පැමිණි සිටි පුද්ගලයාට විෂයභාර අමාත්‍යවරයා එය නීති විරෝධී ක්‍රියාවක් බව පැවසුවා.\nඒ අනුව අමාත්‍යවරයා අදාළ ඉදිරි නීතිමය පියවර ගැනීමට අමාත්‍යාංශ ලේකම්වරයාට උපදෙස් ලබාදුන්නා.",
       "URL": "https://www.hirunews.lk/262855/ඇමති-විමල්ට-කොටු-වූ-ටයිල්-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2141"
}