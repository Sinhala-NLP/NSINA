{
       "Source": "hirunews",
       "Timestamp": "Saturday, 25 November 2017 - 14:31",
       "Headline": "පොලිස් මෙහෙයුමකින් 2787 අත්අඩංගුවට",
       "News Content": "දිවයිනේ පිහිටි සියලූම පොලිස් බල ප්‍රදේශයන් ආවරණය වන පරිදි ඊයේ සිදුකළ විශේෂ පොලිස් මෙහෙයුමකදී පුද්ගලයින් 2787 දෙනෙකු අත්අඩංගුවට ගෙන තිබෙනවා.\nඑම මෙහෙයුමේදී රථ වාහන නඩු 5807 ක්ද පොලිසිය ලබාගෙන ඇති බව සඳහන්.\nඊයේ රාත්‍රී 10 සිට අද අලූයම දක්වා මෙම මෙහෙයුම ක්‍රියාත්මක කෙරුණා.\nපොලිස්පතිවරයාගේ නියෝග සහ උපදෙස් අනුව ක්‍රියාත්මක වු මෙම විශේෂ මෙහෙයුමට නිලධාරීන් 18127 ක් සහ නිල සුනඛයින් 26 දෙනෙකු එක්වී තිබෙනවා.\nඑහිදී විෂ මත්ද්‍රව්‍ය සහ නීති විරෝධී මධ්‍යසාර වැටලීම් 982 ක් සිදු කෙරුනු බවයි පොලිසිය නිවේදනය කළේ.\nබීමත්ව රිය පැදවු 999 ක් අත්අඩංගුවට ගැනුනු අතර වරෙන්තුකරුවන් 788 ක් ද අත්අඩංගුවට ගෙන තිබෙනවා.\nවිවිධ අපරාධ සඳහා අවශ්‍ය කරන පුද්ගලයන් 95 දෙනෙකු සහ නීති විරෝධී ගිනි අවි 9 ක් ද අත්අඩංගුවට ගත් බවයි පොලිසිය සඳහන් කළේ.",
       "URL": "https://www.hirunews.lk/176906/පොලිස්-මෙහෙයුමකින්-2787-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4201"
}