{
       "Source": "hirunews",
       "Timestamp": "Friday, 02 June 2023 - 14:28",
       "Headline": "ඉන්ධන පෝලිම් තවදුරටත්",
       "News Content": "පෙරේදා (31) මධ්‍යම රාත්‍රියේ සිට ඉන්ධන මිල සශෝධනය කිරීමෙන් පසු හට ගත් ඉන්ධන පෝලිම් තවදුරටත් දක්නට ලැබෙනවා.\nඉන්ධන මිල අඩු වීමේ වාසිය ලබා ගැනීම සදහා මෙලෙස පෝලිම්වල රැදී සිටීමට සිදුවීම කණගාටුවට කරුණක් බවයි ජනතාව පවසන්නේ.\nඔක්ටේන් 92 වර්ගයේ පෙට්‍රල් ලීටරයක් රුපියල් 15කින්ද, ලංකා භූමිතෙල් ලීටරයක මිල රුපියල් 50කින්ද, ලංකා කාර්මික භූමිතෙල් ලීටරයක මිල රුපියල් 60කින්ද මෙවර පහත දැමුණා.\nකෙසේ වෙතත්, ඔක්ටේන් 95 වර්ගයේ පෙට්‍රල් ලීටරය මිල රුපියල් 20කින් ඉහළ දැමුණු අතර, ලංකා සුපර් ඩීසල් ලීටරයක මිල ඉහළ ගියේ රුපියල් 10කින්.\nතවද අවම තොග පවත්වාගෙන නොගිය ඉන්ධන පිරවුම්හල්වල බලපත්‍ර සමාලෝචනයකින් පසු අත්හිටුවීමට පියවර ගන්නා බවයි විෂය භාර අමාත්‍ය කංචන විජේසේකර ට්විටර් පණිවුඩයක් නිකුත් කරමින් ඊයේ (01) කියා සිටියේ.\nඉන්ධන මිල පහළ යනු ඇතැයි අපේක්ෂාවෙන් ඇතැම් පිරවුම්හල් හිමියන් ප්‍රමාණවත් ඇණවුම් ලබා නොදීම ඉන්ධන හිඟයක් නිර්මාණය වීමට හේතු වූ බව අමාත්‍යවරයා සඳහන් කළා.",
       "URL": "https://www.hirunews.lk/336877/ඉන්ධන-පෝලිම්-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=298"
}