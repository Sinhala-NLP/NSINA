{
       "Source": "hirunews",
       "Timestamp": "Sunday, 01 May 2022 - 22:03",
       "Headline": "ඩිෆෙන්ඩර් රථයක් ගිනි තබයි (වීඩියෝ)",
       "News Content": "ඩිෆෙන්ඩර් රථයක් සහ යතුරුපැදියක් එකිනෙක ගැටීමෙන් කුලියාපිටිය, කනදුල්ල ප්‍රදේශයේදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nඅද (01) සවස 6.30ට පමණ සිදුවූ එම අනතුරින් යතුරුපැදිකරු එම ස්ථානයේදීම ජීවිතක්ෂයට පත් වී තිබෙනවා.\nඔහු කුලියාපිටිය කනදුල්ල ප්‍රදේශයේ පදිංචි 38 හැවිරිදි පුද්ගලයෙක්.\nඅනතුරින් පසුව ප්‍රකෝපකාරී වූ අවට සිටි පිරිස ඩිෆෙන්ඩර් රථය පොලීසියට රැගෙන යාමට උත්සාහ කිරීමේදී ඊට පහරදී ගිනි තබා තිබෙනවා.\nඩිෆෙන්ඩර් රථයේ රියදුරු මේ වන විට කුලියාපිටිය පොලිසිය විසින් අත්අඩංගුවේ පසුවනවා.",
       "URL": "https://www.hirunews.lk/303287/ඩිෆෙන්ඩර්-රථයක්-ගිනි-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1197"
}