{
       "Source": "hirunews",
       "Timestamp": "Thursday, 14 July 2022 - 19:37",
       "Headline": "රට තුළ බල අර අරගලයක් නැහැ - විපක්ෂ නායක සජිත් ප්‍රේමදාස කියයි (වීඩියෝ)",
       "News Content": "අද වන විට ශ්‍රී ලංකාව තුළ ඇත්තේ බල අරගලයක් නොව බලය ශූන්‍ය වීමක් බව විපක්ෂ නායක සජිත් ප්‍රේමදාස පවසනවා.\nවිපක්ෂ නායකවරයා මේ අදහස් පළ කළේ ඉන්දීය එන්.ඩී.ටී.වී නාලිකාව සමග රූපවාහිනි සාකච්චාවකට එක්වෙමින්.\nඑහිදී ඔහු කියා සිටියේ ජනාධිපතිවරණයේදී මිලියන 6.9 සහ මහ මැතිවරණයේදී මිලියන 6.8 ක ජනතා බලයක් ලබාගෙන බලයට පැමිණි ආණ්ඩුවේ නායකයින් මේ වන විට රටින් පළා යමින් හෝ ජනතාව අතර බරපතළ ලෙස අප්‍රසාදයට පත්වෙමින් සිටින බවයි.\nමෙවැනි අර්බුදකාරී වාතාවරණයකදී අප විසින් ව්‍යවස්ථාව ආරක්ෂා කරග ගත යුතු බවත්, රටේ නීතිය හා සාමය රැක ගත යුතු බවත්, ඒ සඳහා සියලු පාර්ශව කටයුතු කළ බවත් ඔහු අවධාරණය කරනවා\nඑමෙන්ම ජනතාවගේ පරමාධිපත්‍යය, ප්‍රජාතන්ත්‍රවාදය ආරක්ෂාවන පරිදි රජය ඉදිරියට පවත්වාගෙන යෑමට සියලු දෙනා කටයුතු කළ යුතු බවයි ඔහු පෙන්වා දෙන්නේ.\nවැඩිදුරටත් අදහස් දැක්වූ විපක්ෂ නායක සජිත් ප්‍රේමදාස කියා සිටියේ මේ වන විට රට තුළ ජනතාවගේ පරමාධිපත්‍ය සහ ප්‍රජාතන්ත්‍රවාදී අයිතීන් බිඳ වැටී ඇති බවයි.\nඑමෙන්ම මේ වන විට රට තුළ පවතින තත්ත්වය කිසිසේත් බල අරගලයක් නොවන බව සහ දැන් ක්‍රියාත්මක වන්්නේ අරාජික සමාජයක් නැවත යථා තත්ත්වයට පත් කිරීමේ උත්සාහයක් බවත් ඔහු පෙන්වා දෙනවා.\nඅපි දන්නවා දැන් ශ්‍රී ලංකාවේ ඇති ආර්ථික අර්බුදය බොහෝ දුර දිග ගිහිල්ලා තියෙනවා කියලා. ඔබත් පවසනවා දේශපාලන අර්බුදය පිළිබඳව. මෙවැනි වාතාවරණයකදී ඇත්තටම බලඅරගලයක් සිදුකිරීම අත්‍යවශ්‍යද ? මෙලෙස ජනතාව  පාරට ඇවිත් ඇති අවස්ථාවක. විශේෂයෙන්ම ඔවුන්ට ආහාර, ඉන්ධන නොමැතිව අසරණ වූ අවස්ථාවක තමයි දේශපාලන නායකයන් බලඅරගලයක නිරත වන්නේ. අද ඇත්තටම ශ්‍රී ලංකාවේ තිබෙන්නේ බලරික්තකයක්. මූලික කරුණ වන්නේ ජනාධිපතිවරණයේදී 69 ලක්ෂයක් සහ පාර්ලිමේන්තු මැතිවරණයේදී 68 ලක්ෂයක ජනවරමක් ලබා දුන්නා. එම ජනවරම ලබාගත් පිරිස දැන් එක්ව රට හැර ගිහින්. නැත්නම් එම රජය ව්‍යාකූලත්වයට පත්වෙලා. මෙවැනි වාතාවරණයකදී අපි\nව්‍යවස්ථානුකූලව කටයුතු කිරීම සහතික කළ යුතුයි.",
       "URL": "https://www.hirunews.lk/309990/රට-තුළ-බල-අර-අරගලයක්-නැහැ-විපක්ෂ-නායක-සජිත්-ප්‍රේමදාස-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1021"
}