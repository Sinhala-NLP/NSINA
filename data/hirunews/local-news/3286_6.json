{
       "Source": "hirunews",
       "Timestamp": "Sunday, 23 June 2019 - 9:50",
       "Headline": "යාල මුහුදු තීරයේදී රළ පහරකට හසුවීමෙන් පියෙකු සහ දියණිය මරුට",
       "News Content": "කිරින්ද - යාල මුහුදු තීරයේ දිය නාමින් සිටි නුවරඑළියේ පදිංචිකරුවන් පිරිසක් ප්‍රචන්ඩ රළ පහරට හසුවී අනතුරට ලක්වී තිබෙනවා.\nඑකම පවුලේ මව, පියා සහ දියණියන් දෙදෙනා එහිදී මුහුදු රළට හසුව දියඹට ගසාගෙන ගොස් ඇති අතර, පසුව ගොඩගත් ඔවුන් රෝහල් ගතකරනු ලැබුවා.\nකෙසේ නමුත් ඉන් පියා සහ දියණියක ජීවිතක්ෂයට පත්ව ඇති අතර, මව සහ අනෙක් දියණිය දෙබරවැව රෝහලේ ප්‍රතිකාර ලබන බවයි පොලීසිය සඳහන් කළේ.\nඅද උදෑසන 7.30ට පමණ යාල මුහුදු තීරයේදී රළ පාගමින් සිටියදී ඔවුන් අනතුරට ලක්ව තිබෙනවා.\nමියගිය දෙදෙනාගේ මෘත ශරීර දෙබරවැව සහ කිරින්ද රෝහල්වල තැන්පත් කර තිබෙනවා.",
       "URL": "https://www.hirunews.lk/218935/යාල-මුහුදු-තීරයේදී-රළ-පහරකට-හසුවීමෙන්-පියෙකු-සහ-දියණිය-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3286"
}