{
       "Source": "hirunews",
       "Timestamp": "Friday, 19 May 2023 - 11:04",
       "Headline": "කුරුණෑගල ළමා අපචාර සිදුවීම ව්‍යාජ ප්‍රකාශයක් මත වූ සිදුවීමක් බව හෙළි වෙයි",
       "News Content": "පසුගියදා කුරුණෑගල ප්‍රදේශයෙන් වාර්තා වූ ළමා අපචාර සිද්ධියක් හේතුවෙන් නොසන්සුන්කාරී තත්ත්වයක් ඇති වූ අතර එය ව්‍යාජ ප්‍රකාශයක් හේතුවෙන් සිදුවූවක් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව ප්‍රකාශ කළා.\nඔහු ප්‍රකාශ කළේ කුරුණෑගල - යන්තම්පොල ප්‍රදේශයේ පෞද්ගලික ලීසිං ආයතනයකදී මානසික ආබාධයකින් පෙළෙන 14 හැවිරිදි දරුවෙකු ලිංගික අතවර කළ බව පැවසීමත් සමඟ එම ප්‍රදේශයේ නොසන්සුන්කාරී තත්ත්වයක් වාර්තා වූ බවයි.\n14 හැවිරිදි දරුවා කාත්තන්කුඩි ප්‍රදේශයේ පදිංචිකරුවෙකු වන අතර වෛද්‍ය ප්‍රතිකාර ලබමින් සිටින අතර එම කාලය තුළ දෙමාපියන් සහ භාරකරුවන් නොදන්නා  කුරුණෑගල ප්‍රදේශයට ගොස් ඇති බව පරීක්ෂණවලදී අනාවරණය වී තුබුණා.\nමෙම තරුණයා යතුරුපැදියක් මිලදී ගන්නා මුවාවෙන් ලීසිං ආයතනයට පැමිණ අලෙවිය ප්‍රතික්ෂේප කිරීම නිසා ඔහු පිටතට ගොස් තමාට එම ආයතනය තුළ ලිංගික අතවර කළ බව ප්‍රකාශ කර ඇතැයි වාර්තා වේ.\nඉන් අනතුරුව ආයතනයට පිටතින් මහජනතාව රැස්ව සිටීමත් සමඟ නොසන්සුන්කාරී තත්ත්වයක් ඇති වූ අතර තත්ත්වය පාලනය කිරීමට පොලිසියද යොදවා තිබූ අතර ජ්‍යෙෂ්ඨ පොලිස් අධිකාරී නිහාල් තල්දූව පැවසුවේ ලිංගික අපයෝජනය පිළිබඳ ප්‍රකාශය ව්‍යාජ එකක් බවට පරීක්ෂණවලින් අනාවරණය වී ඇති බවත් එවැනි සිදුවීමක් සිදුවී නොමැති බවට සීසීටීවී දර්ශනවලින් අනාවරණය වී ඇති බවත්ය.\nලිංගික අපයෝජන චෝදනාව තහවුරු කර ගැනීම සඳහා වෛද්‍ය පරීක්ෂණයක් පවත්වන අතර දරුවා රෝහල් ගත කර ඇති බව ඔහු වැඩිදුරටත් පැවසූ අතර මෙම සිද්ධිය සම්බන්ධයෙන් සමාජ මාධ්‍ය ඔස්සේ ප්‍රචාරය වන තොරතුරු අසත්‍ය බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කර සිටියේ.",
       "URL": "https://www.hirunews.lk/335607/කුරුණෑගල-ළමා-අපචාර-සිදුවීම-ව්‍යාජ-ප්‍රකාශයක්-මත-වූ-සිදුවීමක්-බව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=333"
}