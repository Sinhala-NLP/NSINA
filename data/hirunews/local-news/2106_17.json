{
       "Source": "hirunews",
       "Timestamp": "Saturday, 06 March 2021 - 13:49",
       "Headline": "ජනපති ගම සමඟ පිළිසඳර 13 වන වැඩසටහන ගිරිබාවේදී ඇරඹේ (වීඩියෝ)",
       "News Content": "ජනාධිපති ගෝඨාභය රාජපක්ෂ සහභාගි වන ගම සමඟ පිළිසඳර 13 වන වැඩසටහන මේ වනවිට පැවැත්වෙනවා.\nඒ කුරුණෑගල දිස්ත්‍රික්කයේ ගිරිබාව ප්‍රාදේශීය ලේකම් කොට්ඨාශයේ වේරගල - මාඳුරාගම ක්‍රීඩා පිටියේදීයි. දිස්ත්‍රික්කයේ මැති ඇමතිවරුන් ප්‍රමුඛ මහජන නියෝජිතයින්, අමාත්‍යාංශ ලේකම්වරුන් සහ විවිධ ආයතන ප්‍රධානීන් සහ නිලධාරින් ද ජනාධිපතිවරයා සමඟ මෙම වැඩසටහනට එක්ව සිටිනවා.\nදේශපාලන බලධාරින් සහ නිලධාරින් කැටුව තමාම ගමට ගොස් ගැමි ජනතාව පෙලෙන ආර්ථික හා සමාජ ගැටලු සියැසින් දැක ඒවාට සවන් දී කඩිනම් විසඳුම් ලබාදී ග්‍රාමීය ජනතාවගේ අභිවෘද්ධිය සැලසීමේ අරමුණින් ජනාධිපතිවරයා මෙම ගම සමග පිළිසඳර වැඩසටහන සැලසුම් කළා.\nඑහි පළමුවැන්න පසුගිය වසරේ සැප්තැම්බර් 25 වනදා ආරම්භ වූයේ බදුල්ල දිස්ත්‍රික්කයෙන්.\nපසුව, මාතලේ, රත්නපුර, අනුරාධපුර, අම්පාර හා කළුතර ආදී දිස්ත්‍රික්ක රැසක් ආවරණය වන පරිදි පසුගිය වැඩසටහන් සංවිධාන කෙරුණා.\nජනාධිපති මාධ්‍ය අංශය සඳහන් කළේ ගම සමඟ පිළිසඳර 13 වන වැඩසටහන අද පැවැත්වෙන ගිරිබාව ප්‍රාදේශීය ලේකම් බල ප්‍රදේශයට අයත් ගම්මානවල ජනතාව සෙසු ප්‍රදේශවලට ද පොදු ගැටලු රැසකින් පීඩා විඳින බවයි.\nපානීය සහ වගා ජල හිඟය, වන අලි උවදුර මෙන්ම වැව් අමුණු කැඩී බිඳී යාම එවැනි ප්‍රධාන ගැටළු කිහිපයක් බව ජනාධිපති මාධ්‍ය අංශය පෙන්වා දුන්නා.",
       "URL": "https://www.hirunews.lk/264519/ජනපති-ගම-සමඟ-පිළිසඳර-13-වන-වැඩසටහන-ගිරිබාවේදී-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2106"
}