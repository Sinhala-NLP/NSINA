{
       "Source": "hirunews",
       "Timestamp": "Monday, 11 December 2017 - 13:05",
       "Headline": "ගම්පහට නම් දීමට චන්ද්‍රිකාත් එයි",
       "News Content": "ශ්‍රී ලංකා නිදහස් පක්ෂය සහ පොදුජන පෙරමුණ අද දිස්ත්‍රික්ක කිහිපයක පලාත් පාලන ආයතන සඳහා නාමයෝජනා බාර දුන්නා.\nනිදහස් පක්ෂය ගම්පහ දිස්ත්‍රික්කයේ පළාත් පාලන ආයතන කිහිපයක් සඳහා ගම්පහ තේරීම් භාර නිලධාරීවරයා වෙත නාමයෝජනා භාර දෙනු ලැබුවේ හිටපු ජනාධිපතින චන්ද්‍රිකා බණ්ඩාරනායක කුමාරණතුංගගේ ප්‍රධානත්වයෙන්.\nඅත ලකුණ යටතේ ශ්‍රී ලංකා නිදහස් පක්ෂයෙන් වත්තල -  මාබෝල නගර සභාවට, වත්තල ප්‍රාදේශීය සභාවට සහ ජාඇල නගර සභාවට මෙලෙස නාමයෝජනා භාර දී තිබෙනවා.\nඑමෙන්ම බදුල්ල දිස්ත්‍රික්කයේ පළාත්පාලන ආයතන කිහිපයක් සඳහා නිදහස් සන්ධානය අද නාමයෝජනා භාරදෙනු ලැබුවා.\nශ්‍රී ලංකා පොදුජන පෙරමුණ අනුරාධපුරය සහ ත්‍රිකුණාමලය දිස්ත්‍රික්කවල පළාත් පාලන ආයතන කිහිපයකට පෙරවරුවේ නාමයෝජනා භාරදෙනු ලැබුවා.\nමොවුන් පෙරවරු 9.16ට අනුරාධපුරය දිස්ත්‍රික්කයට අයත් ගල්නෑව ප්‍රාදේශීය සභාව සඳහා නාමයෝජනා පත්‍ර භාරදෙනු ලැබුවේ අනුරාධපුර සහකාර තේරීම් භාර නිලධාරිවරයා වෙතයි.\nත්‍රිකුණාමලය දිස්ත්‍රික්කයට අයත් කින්නියා සහ කඩවත්සතර ප්‍රාදේශීය සභා සඳහා ද නාමයෝජනා පත්‍ර භාර දී තිබෙනවා.\nමේ අතර එක්සත් ජාතික පක්ෂය අද පෙරවරුවේ මහනුවර දිස්ත්‍රික්කයට අයත් මාතලේ මහ නගර සභාව සඳහා ඇප මුදල් තැන්පත් කිිරීම සිදු කළා.\nඑමෙන්ම ජනතා විමුක්ති පෙරමුණ ගම්පහ දිස්ත්‍රික්කයේ පළාත් පාලන ආයතන 19ක් සඳහා ඇප මුදල් තැන්පත් කිරීම අද පෙරවරුවේ සිදු කරනු ලැබුවා.",
       "URL": "https://www.hirunews.lk/178119/ගම්පහට-නම්-දීමට-චන්ද්‍රිකාත්-එයි",
       "Category": "Local News",
       "Parent URL": "https://www.hirunews.lk/local-news.php?pageID=4177"
}