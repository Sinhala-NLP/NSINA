{
       "Source": "hirunews",
       "Timestamp": "Sunday, 30 October 2016 - 13:06",
       "Headline": "මිහින් ලංකා සේවකයින්ට කම්කරු ඇමතිගෙන් සාකච්ඡාවක්",
       "News Content": "අදින් පසුව ශ්‍රී ලංකන් ගුවන් සමාගම වෙත පවරා දීමට නියමිත මිහින් ලංකා ගුවන් සමාගමේ සේවක ගැටලූ සම්බන්ධයෙන් සකච්ඡා කිරිමට කම්කරු අමාත්‍ය ඩබ්ලිව්. ඩි. ජේ. සෙනෙවිරත්ත සාකච්ඡාවක් ලබාදී ඇති බව එම සමාගමේ සේවක වෘත්තිය සමිතියේ සභාපති ගනේෂ් ධර්මවර්ධන පවසනවා.\nඅනිද්දා පස්වරුවේ පැවැත්වෙන එම සාකච්ඡාව සදහා  මිහින් ලංකා සමාගමේ පාලන අධිකාරියද කැදවා ඇති බවයි ඔහු කියා සිටියේ .\nමිහින් ලංකා ගුවන් සමාගම, ශ්‍රී ලංකන් සමාගම වෙත පැවරිමේදි එහි සේවකයින් පිරිසක් ශ්‍රී ලංකන් සමාගම වෙත අනුයුක්ත කිරිමට තීරණය කර තිබෙනවා.\nඑහි තවත් සේවකයින් 300ක් පමණ වන්දි ලබාදී ඉවත් කිරීමටයි  තීරණය කර ඇත්තේ.\nමීට පෙර කොල්ලූපිටියේ පිහිටි මිහින් ලංකා ගුවන් සමාගමේ ප්‍රධාන කාර්යාලයේ නිලධාරීන් පිරිසක් සේවකයන් විසින් නිවාස අඩස්සියට ගනු ලැබුවේ තමන් පිළිබඳව ගන්නා ඉදිරි ක්‍රියාමාර්ග පිළිබඳව ලිඛිතව දැනුවත් කරන ලෙස ඉල්ලමින්.",
       "URL": "https://www.hirunews.lk/146413/මිහින්-ලංකා-සේවකයින්ට-කම්කරු-ඇමතිගෙන්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4816"
}