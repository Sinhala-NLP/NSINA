{
       "Source": "hirunews",
       "Timestamp": "Friday, 15 September 2023 - 9:36",
       "Headline": "හරක් කටා යළි CIDයට",
       "News Content": "ප්‍රතිකාර සඳහා පොලිස් රෝහලට ඇතුළත් කළ නදුන් චින්තක හෙවත් හරක් කටා යළි අපරාධ පරීක්ෂණ දෙපාර්තමේන්තුවට රැගෙන විත් තිබෙනවා.\nඑහි උසස් නිලධාරියෙකු සඳහන් කළේ ඔහුගේ ශරීරයේ තිබූ සීරීම් තුවාල කිහිපයක් සඳහා ප්‍රතිකාර කිරීමට මෙලෙස රෝහල් ගත කළ බවයි.\nකෙසේ වෙතත් ඔහුට හෘදයාබාධයක් වැළඳී ඇති බවටද ඇතැම් වාර්තා පළවී තිබුණා.\nරැඳවුම් නියෝග මත අපරාධ පරීක්ෂණ දෙපාර්තමේන්තුවේ රඳවා සිටින හරක් කටා මීට දින කිහිපයකට පෙර උප පොලිස් පරීක්ෂකවරයකුගේ ගිනි අවිය උදුරාගෙන පලායාමට උත්සහ කළ අතර, මේ සම්බන්ධයෙන් පොලිසිය අධිකරණයට කරුණු දැක්වූ අවස්ථාවේ හරක් කටාගේ නීතීඥයන් සඳහන් කළේ එම අවස්ථාවේ සිදුවූ පොර බැදීමෙන් ඔහුට සීරීම් තුවාල සිදුව ඇති බවටයි.",
       "URL": "https://www.hirunews.lk/348326/හරක්-කටා-යළි-cidයට",
       "Category": "Local News",
       "Parent URL": "https://www.hirunews.lk/local-news.php?pageID=29"
}