{
       "Source": "hirunews",
       "Timestamp": "Monday, 19 February 2018 - 10:17",
       "Headline": "මිත්තණිය කෙලෙසා වැඩ වරද්දා ගත් බිංගිරියේ මුණුබුරා",
       "News Content": "නිවසේ ඔත්පලව සිටි 77 හැවිරිදි මහලු කාන්තාවක්‌ අමානුෂික ලෙස දූෂණයට ලක්‌කර පළාගොස්‌ සිටි සැකකරුවෙකු බිංගිරිය පොලිසිය විසින් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව මේ මස 20 වනදා දක්වා රක්ෂිත බන්ධනාගාරගත කර තිබෙනවා.\nහෙට්‌ටිපොල මහෙස්‌ත්‍රාත් අධිකරණය මඟින් මෙම නියෝගය නිකුත්කර ඇති බව සඳහන්.\nබිංගිරිය පොලිසිය වැඩිදුරටත් සඳහන් කළේ මෙලෙස රක්ෂිත බන්ධනාගාරගත කෙරුණු සැකකරු දෙදෙරු පියෙක් වන අතර ඔහුගේ බිරිඳ මේ වන විට විදේශ රැකියාවකට ගොස්‌ ඇති බවයි.\nමෙලෙස රක්ෂිත බන්ධනාගාරගත කර ඇත්තේ ඉහළ කොස්‌වත්ත, තාරණ, උඩවෙල ප්‍රදේශයේ පදිංචි 45 හැවිරිදි අයෙක් බවයි බිංගිරිය පොලිසිය පැවසුවේ.\nකොස්‌වත්ත, කජුවත්ත ප්‍රදේශයේ දියණියක සහ මානසික ආබාධයකින් පෙළෙන පුතෙකු සමඟ ජීවත්ව මෙම මහලු කාන්තාව පසුගිය මස 24 වනදා සැකකරු විසින් දූෂණයට ලක්‌කර ඇති බවයි වාර්තා වන්නේ.\nදූෂණයට ලක්‌වූ කාන්තාවගේ පුත්‍රයා මානසික ආබාධයකින් පෙළෙන අතර සිය මව සමඟ නිවසේ සිටි ඔහු කඩේකට යවා සැකකරු විසින් මෙම අපරාධය සිදුකර ඇති බවටයි අනාවරණය වී ඇත්තේ.\nසැකකරු දූෂණයට ලක්‌වූ කාන්තාවගේ ඥති මුණුබුරෙකු වන බවයි පොලිසිය සඳහන් කරන්නේ.",
       "URL": "https://www.hirunews.lk/183977/මිත්තණිය-කෙලෙසා-වැඩ-වරද්දා-ගත්-බිංගිරියේ-මුණුබුරා",
       "Category": "Local News",
       "Parent URL": "https://www.hirunews.lk/local-news.php?pageID=4073"
}