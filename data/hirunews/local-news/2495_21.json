{
       "Source": "hirunews",
       "Timestamp": "Thursday, 27 August 2020 - 7:23",
       "Headline": "අතුරු සම්මත ගිණුම ගැන විවාදය අද",
       "News Content": "පාර්ලිමේන්තු න්‍යාය පුස්තකයට ඇතුළත් කළ ඉදිරි මාස 4 සදහා වන අතුරු සම්මත ගිණුම අද පාර්ලිමේන්තුවට ඉදිරිපත් කිරීමට නියමිතයි.\nඊයේ රැස්වූ අමාත්‍ය මණ්ඩල රැස්වීමේදීද අතුරු සම්මත ගිණුමට අනුමැතිය හිමිව තිබුණා.\nරුපියල් බිලියන 1300 කට නොවැඩි මුදලක් වියදම් සඳහා දැරීමට අනුමැතිය ඉල්ලමිනුයි මෙලෙස අතුරු සම්මත ගිණුමක් පාර්ලිමේන්තුවට ඉදිරිපත් කෙරෙන්නේ.\nඊට අදාළ විවාදය අද සහ හෙට යන දෙදින පුරා පැවැත්වීමට නියමිතයි.\nඅතුරු සම්මත ගිණුමෙන් වැඩිම මුදලක් වෙන් කර ඇත්තේ රාජ්‍ය සේවා පළාත් සභා හා පළාත් පාලන අමාත්‍යාංශයටයි.\nඑම ප්‍රමාණය රුපියල් බිලියන 194 ක්. ආරක්ෂක අමාත්‍යාංශය සඳහා රුපියල් බිලියන 174 ක් වෙන් කර තිබෙනවා.",
       "URL": "https://www.hirunews.lk/248736/අතුරු-සම්මත-ගිණුම-ගැන-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=2495"
}