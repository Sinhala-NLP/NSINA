{
       "Source": "hirunews",
       "Timestamp": "Wednesday, 16 November 2016 - 8:23",
       "Headline": "ආබාධිත රණවිරුවන්ට දෙන දීමනා, යුද්ධයේදී මියගිය රණවිරුවන්ටත් ලබාදීමට රජයේ අවදානය",
       "News Content": "ආබාධිත රණවිරුවන්ට ලබාදෙන සියලු දීමනා යුද්ධයේදී මියගිය රණවිරුවන්ටත් ලබාදීමට ආරක්ෂක අමාත්‍යාංශයේ අවදානය යොමුව ඇති බව ආරක්ෂක ලේකම් කරුණාසේන හෙට්ටිආරච්චි සදහන් කළා.\nමේ සම්බන්ධයෙන් සාකච්ඡාවක් ආරක්ෂක ලේකම්වරයා සහ සමස්ත ලංකා රණවිරු බිරින්දෑවරුන්ගේ ඒකාබද්ධ සංවිධානය අතර ඊයේ පැවැත්වුණා.\nආබාධිත රණවිරුවන්ට ලබාදීමට  පොරොන්දු වූ දීමනා මියගිය රණවිරුවන්ට නොලැබුණු බව පවසමින් සමස්ත ලංකා රණවිරු බිරින්දෑවරුන්ගේ ඒකාබද්ධ සංවිධානය කොළඹදී පසුගියදා විරෝධතාවක ද නිරතවුණා.",
       "URL": "https://www.hirunews.lk/147636/ආබාධිත-රණවිරුවන්ට-දෙන-දීමනා-යුද්ධයේදී-මියගිය-රණවිරුවන්ටත්-ලබාදීමට-රජයේ-අවදානය",
       "Category": "Local News",
       "Parent URL": "https://www.hirunews.lk/local-news.php?pageID=4794"
}