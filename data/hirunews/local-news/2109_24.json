{
       "Source": "hirunews",
       "Timestamp": "Thursday, 04 March 2021 - 20:10",
       "Headline": "බාධාවකින් තොරව ජලයසැපයුම සිදුකළ හැක්කේ තවත් සති දෙකක් පමණයි",
       "News Content": "තවත් සති දෙකක කාලයක් සඳහා පමණක් බාධාවකින් තොරව පවතින වියළි කාලගුණ තත්ත්වය හමුවේ ජල සැපයුම සිදුකළ හැකි බව ජල සම්පාදන මණ්ඩලය පවසනවා.\nඑහි සාමන්‍යාධිකාරි තිළින විජේතුංග හිරු ප්‍රවෘත්ති අංශයට කියා සිටියේ ජල සැපයුම අඩාල වි ඇති උස්බිම් ප්‍රදේශ වලට බවුසර් මගින් ජලය බෙදා හැරීමට දැනටමත් කටයුතු කර ඇති බවයි.\nජලය ඝන මිටර එක්ලක්ෂ අසුදහසක් නිපදවිය හැකි නව ජලපිරිපහදුවක් අඹතලේ දකුණු ඉවුරේ පසුගිය නොවැම්බර් 18 වනදා සිට ස්ථාපිත කර තිබෙනවා.\nඑම නිසා, කොළඹ, කැළණිය සහ මහර ප්‍රදේශ සදහා ජලය බෙදා හැරීමේ ගැටලුවක් මෙතෙක් නොමැති බවයි ඔහු ප්‍රකාශ කලේ.\nමේ අතර, දිවයිනට බලපා ඇති පවතින වියළි කාලගුණ තත්ත්වය හමුවේ ජල විදුලි නිෂ්පාදනයේ අඩුවක් පවතිනවා.\nවිදුලි බල අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන හිරු ප්‍රවෘත්ති අංශයට කියා සිටියේ විදුලි කප්පාදු කිරීමක් පිළිබද විදුලි බල අමාත්‍යාංශයේ අවධානය යොමුව නොමැති බවයි.",
       "URL": "https://www.hirunews.lk/264359/බාධාවකින්-තොරව-ජලයසැපයුම-සිදුකළ-හැක්කේ-තවත්-සති-දෙකක්-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=2109"
}