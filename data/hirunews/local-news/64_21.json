{
       "Source": "hirunews",
       "Timestamp": "Tuesday, 29 August 2023 - 12:15",
       "Headline": "යාපනේ සාදයකදී පුද්ගලයෙකු මියයි",
       "News Content": "කැනඩාවේ සිට යාපනයට පැමිණ පාසල් සාදයේ නටමින් සිටි පුද්ගලයෙකු ඊයේ (28) දා බිම වැටී මියගොස් තිබෙනවා.\nයාපනයේ මහජන විද්‍යාලයේ වාර්ෂික සිසු හමුව පැවැත්වූ අවස්ථාවේදී දැනට කැනඩාවේ සිටින යාපනයේ පදිංචි අයෙකුද නිවාඩුවකට පැමිණ සිටි නිසා මෙසේ ආදී ශිෂ්‍ය හමුවට එක්ව තිබෙන්නේ.\nයාපනයේ පෞද්ගලික හෝටලයක පැවති මෙම සාදයේදී මිතුරන් සමග විනෝදයෙන් නටමින් ගීත ගායනා කරමින් සිටියදී හදිසියේම ඔහු බිම ඇද වැටීම නිසා මිතුරන් එකතු වී ඔහුව තෙලිප්පලෙයි රෝහලට රැගෙන ගොස් ඇති අතර ඔහුව රෝහල් ගත කරණ විටත් මියගොස් සිටි බව රෝහලේ වෛද්‍යවරු ප්‍රකාශ කරන්නේ.\nමරණයට හේතුව හදිසි හෘදයාබාධයක් බවයි වෛද්‍ය වාර්තාවල සඳහන් නේනේ.\nමෙසේ මියගොස් ඇත්තේ යාපනයේ මල්ලාකම් සෝඩා කොම්පැනි පාරේ පදිංචිව සිටි නාගරාජා සසිදරන් නමැති 61 හැවිරිදි දෙදරු පියෙක් වන අතර තෙලිප්පලෙයි පොලීසිය සිද්ධිය සම්බන්ධයෙන් ඉදිරි විමර්ෂණ සිදුකරනවා.",
       "URL": "https://www.hirunews.lk/346513/යාපනේ-සාදයකදී-පුද්ගලයෙකු-මියයි",
       "Category": "Local News",
       "Parent URL": "https://www.hirunews.lk/local-news.php?pageID=64"
}