{
       "Source": "hirunews",
       "Timestamp": "Thursday, 21 May 2020 - 11:40",
       "Headline": "වෛද්‍යවරුන්ගේ විශ්‍රාම යාමේ වයස අවුරුදු 61 වෙයි",
       "News Content": "දැනට සේවය කරන රජයේ වෛද්‍යවරුන්ගේ විශ්‍රාම යන වයස අවුරුදු 60 සිට 61 දක්වා වැඩි කිරීමට කැබිනට් මණ්ඩලය තීරණය කර තිබෙනවා.\nසම කැබිනට් ප්‍රකාශක අමාත්‍ය වෛද්‍ය රමේෂ් පතිරණ පවසන්නේ, අවශ්‍යතාව මත ඇතැම් වෘත්තීන්ගේ විශ්‍රාම යාමේ වයස අවුරුදු 61 දක්වා ඉහළ දැමීමට, ජනපති උපදෙසින් කමිටුවක්ද පත් කළ බවයි.\nඑම කමිටු වාර්තාව ලැබෙන තුරු දැනට රජයේ වෛද්‍යවරුන්ගේ පමණක් විශ්‍රාම යන වයස අවුරුදු 60 සිට 61 දක්වා වැඩි කිරීමට තීරණය කළ බවත්, වෛද්‍ය හිඟය ඊට හේතුව බවත් අමාත්‍යවරයා, අද පැවති කැබිනට් තීරණ දැනුම් දීමේ මාධ්‍ය හමුවේදී ප්‍රකාශ කළා.",
       "URL": "https://www.hirunews.lk/241177/වෛද්‍යවරුන්ගේ-විශ්‍රාම-යාමේ-වයස-අවුරුදු-61-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2718"
}