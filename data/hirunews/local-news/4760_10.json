{
       "Source": "hirunews",
       "Timestamp": "Saturday, 10 December 2016 - 10:46",
       "Headline": "රුවන්වැල්ල,කහටගස්තැන්නේදී ත්‍රිරෝද රථයක් අනතුරට ලක්වූ දෙදෙනෙකු ජීවිතක්ෂයට",
       "News Content": "කෑගල්ල,අවිස්සාවේල්ල ප්‍රධාන මාර්ගයේ රුවන්වැල්ල,කහටගස්තැන්න ප්‍රදේශයේ සිදුවූ රිය අනතුරකින් පුද්ගලයන් දෙදෙනෙකු මිය ගොස් තිබෙනවා.\nඅවිස්සාවේල්ලේ සිට ගලිගමුව දෙසට ධාවනය වූ ත්‍රිරෝද රථයක් ඊට ප්‍රතිවිරුද්ධ දෙසින් පැමිණි ලොරි රථයක ගැටීමෙන් ඊයේ පස්වරුවේ මෙම අනතුර සිදුවුණා.\nඅනතුරෙන් තුවාල ලැබූ තවත් දෙදෙනෙකු කරවනැල්ල මූලික රෝහලට ඇතුළත් කිරීමෙන් පසු බරපතල තත්ත්වයෙන් පසුවූ එක් අයෙකු කොළඹ ජාතික රෝහලට මාරු කර යවා ඇති බව සඳහන්.\nතුවාල ලැබූ සහ මිය ගිය පුද්ගලයන් ත්‍රිරෝද රථයේ ගමන් ගත් අය බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/149370/රුවන්වැල්ලකහටගස්තැන්නේදී-ත්‍රිරෝද-රථයක්-අනතුරට-ලක්වූ-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4760"
}