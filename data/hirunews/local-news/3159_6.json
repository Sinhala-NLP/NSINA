{
       "Source": "hirunews",
       "Timestamp": "Saturday, 07 September 2019 - 14:09",
       "Headline": "ඛනිජ තෙල් සංස්ථාවේ කෝටි හයහමාරක මූල්‍ය වංචාවක් ගැන විමර්ශන ඇරඹේ",
       "News Content": "ලංකා ඛනිජ තෙල් නීතිගත සංස්ථාවේ සිදුවූ රුපියල් කෝටි හයහමාරක පමණ මූල්‍ය වංචාවකට අදාළව ලද පැමිණීල්ලක් අනුව, රාජ්‍ය ආයතනවල දුෂණ වංචා සෙවීමේ ජනාධිපති පරීක්ෂණ කොමිෂන් සභාව විමර්ශන ආරම්භ කර තිබෙනවා.\nඒ, එහි තොරතුරු තාක්ෂණ අංශයේ පිළිවෙත්වලට පටහැනිව තෝරා ගත් ඉන්ධනහල් හිමියන්ගේ, සංස්ථා ඉන්වොයිස්පත් අහෝසි කරමින් හා පිරිවැය මධ්‍යස්ථාන මාරු කරමින් මූල්‍ය වංචාවක් සිදුකර ඇතැයි කොමිසමට ලද පැමිණිල්ලකට අනුවයි.\nමීට අමතරව, ලංකා ඛනිජ තෙල් නීතිගත සංස්ථාව මගින් සිදුකරන ලද අභ්‍යන්තර විගණන වාර්තා 3 කින් හා විමර්ශන වාර්තාවකින්,  සංස්ථාවට රුපියල් මිලියන 366 ක මූල්‍ය වංචාවක් සිදුවී ඇතැයි සනාථ වී ඇති බව ද, ජනාධිපති කොමිෂන් සභාව පෙන්වා දෙනවා.\nඒ අනුව, මීට අදාළ විමර්ශන කටයුතු ලබන බදාදා සිට ආරම්භ කරන බවයි එහි ප්‍රකාශකයෙකු කියා සිටියේ.",
       "URL": "https://www.hirunews.lk/223791/ඛනිජ-තෙල්-සංස්ථාවේ-කෝටි-හයහමාරක-මූල්‍ය-වංචාවක්-ගැන-විමර්ශන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3159"
}