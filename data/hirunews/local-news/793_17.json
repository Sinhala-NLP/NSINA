{
       "Source": "hirunews",
       "Timestamp": "Wednesday, 19 October 2022 - 9:02",
       "Headline": "දුෂ්මන්ත චමීරට ලෝක කුසලානය අහිමි වෙයි",
       "News Content": "ශ්‍රී ලංකාවේ සුපිරි වේගපන්දු යවන ක්‍රීඩක දුෂ්මන්ත චමීරට විස්සයි විස්ස ලෝක කුසලාන තරගාවලිය අහිමි වී තිබෙනවා.\nශ්‍රී ලංකා ක්‍රිකට් වෛද්‍ය කමිටුවේ ප්‍රධානී ජ්‍යෙෂ්ඨ මහාචාර්ය අර්ජුන ද සිල්වා කියා සිටියේ, ඔහුගේ වළලුකර ආශ්‍රිත ව ඇති වූ ආබාධය ඊට හේතුව බව යි.\nවිස්සයි විස්ස ලෝක කුසලාන ක්‍රිකට් තරගාවලියේ එක්සත් අරාබි එමීර් කණ්ඩායමට එරෙහි ව ඊයේ (18) පැවති තරඟයේ දී දුෂ්මන්ත චමීර ආබාධයට ලක්වුණා.\nමීට අමතර ව වේග පන්දු යවන ක්‍රීඩක ඩිල්ෂාන් මධුසංක 15 වන දා පැවති පුහුණුවීම්වල දී ආබාධයකට ලක්වීම හේතුවෙන් ඔහු වෙනුවට බිනුර ප්‍රනාන්දු කණ්ඩායමට ආදේශ කර තිබෙනවා.",
       "URL": "https://www.hirunews.lk/318243/දුෂ්මන්ත-චමීරට-ලෝක-කුසලානය-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=793"
}