{
       "Source": "hirunews",
       "Timestamp": "Tuesday, 12 January 2016 - 18:59",
       "Headline": "රටේ නම සිංහලේ විය යුතුයි  -  බොදුජන පෙරමුණෙන් යෝජනා",
       "News Content": "නව ආණ්ඩුක්‍රම ව්‍යවස්ථා සංශෝධනයෙන් රටේ නම සිංහලේ විය යුතු බවට බොදුජන පෙරමුණ යෝජනා කරනවා.\nකොළඹ අද කැඳවා තිබූ මාධ්‍ය හමුවකට එක්වෙමිනුයි එම සංවිධානය අද මෙම යෝජනාව සිදුකළේ.\nඑම මාධ්‍ය හමුවේදී වැඩිදුරටත් අදහස් දක්වමින් එම පෙරමුණේ මහ ලේකම් ආචාර්ය නාත් අමරකෝන් සඳහන් කළේ නව ආණ්ඩුක්‍රම ව්‍යවස්ථාව සැකසීමේදී උපදෙස් ලබාගැනීම සඳහා පත්කර ඇති නියෝජිතයින් පිළිබඳව ගැටළු පවතින බවයි.\nමේ අතර  අද පැවති මාධ්‍ය හමු කිහිපයකදී ද නව ආණ්ඩුක්‍රම ව්‍යවස්ථාව සම්බන්ධයෙන් අදහස් පළවුණා.\nරාජ්‍ය ව්‍යවසාය නියෝජ්‍ය අමාත්‍ය ඉරාන් වික්‍රමරත්න සිරිකොත පක්ෂ මූලස්ථානයේ අද පැවති මාධ්‍ය හමුවකට එක්වෙමින් සඳහන් කළේ නව ආණ්ඩුක්‍රම ව්‍යවස්ථාවෙන් රටට කිසිදු හානියක් සිදු නොවන බවයි.",
       "URL": "https://www.hirunews.lk/123893/රටේ-නම-සිංහලේ-විය-යුතුයි-බොදුජන-පෙරමුණෙන්-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=5211"
}