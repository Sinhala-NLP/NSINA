{
       "Source": "hirunews",
       "Timestamp": "Saturday, 16 April 2022 - 12:49",
       "Headline": "හිටපු කැබිනට් මණ්ඩලයටත් කැඳවීමක් (වීඩියෝ)",
       "News Content": "ජනාධිපති ගෝඨාභය රාජපක්ෂ අද (16) සාකච්ඡා වට කිහිපයක් කැඳවා තිබෙනවා.\nඒ අනුව පළමු සාකච්ඡාව පවත්වා තිබුණේ මුදල් අමාත්‍ය අලි සබ්රි සහ මහබැංකු අධිපති ආචාර්ය නන්දලාල් වීරසිංහ සමග රාජ්‍ය අමාත්‍ය ෂෙහාන් සේමසිංහ මෙන්ම මුදල් අමාත්‍යාංශ ලේකම්වරයා ද ඊට එක්ව තිබුණා\nඑහි තවත් සාකච්ඡාවක් මුදල් බලශක්ති සහ සෞඛ්‍ය අමාත්‍යාංශ නිලධාරින් සමග පැවැත්වූ බවයි ජනාධිපති මාධ්‍ය අංශය ප්‍රකාශ කළේ, එහිදී හැකි ඉක්මනින් සපුගස්කන්ද තෙල් පිරිපහදුව යළි ආරම්භ කිරීම සම්බන්ධයෙන් ද අවධානය යොමු වී තිබෙනවා.\nඑමෙන්ම ඉදිරි මාස 3 සඳහා ඉන්ධන ආනයන කිරීමේ සැලැස්මක් සම්බන්ධයෙන් ද ජනාධිපතිවරයා සහ බලධාරින් අතර කරුණු සාකච්ඡා වූ බවයි ලංකා ඛනිජ තෙල් නීතිගත සංස්ථාව සඳහන් කළේ.\nමේ අතර ඉල්ලා අස්වූ කැබිනට් අමාත්‍යවරුන් සහ ජනාධිපති ගෝඨාභය රාජපක්ෂ අතර හමුවක් ද මේ වනවිට ආරම්භ වී තිබෙනවා.\nපවතින දේශපාලන තත්ත්වය සම්බන්ධයෙන් මෙම හමුවේදී සාකච්ඡා කිරීමට නියමිතව ඇති බවයි වාර්තා වන්නේ.\nඑමෙන්ම ඊයේ දිනයේදී ද හිටපු අමාත්‍යවරුන් කිහිපදෙනෙකු සමග ජනාධිපතිවරයා සාකච්ඡා කර ඇති බවයි වාර්තා වන්නේ.\nමේ අතර වාර්තා පළ වන්නේ නව කැබිනට් මණ්ඩලයක් සඳුදා දිවුරුම් දෙනු ඇති බවටයි කෙසේ වෙතත් අද සාකච්ඡාව ආරම්භ වනතුරු හිටපු අමාත්‍යවරුන්ට ඒ පිළිබඳ නිල දැනුම්දීමක් සිදුකර තිබුණේ නැහැ.\nඒ සම්බන්ධයෙන් අවසන් තීරණය ජනාධිපතිවරයා සමග අද පැවැත්වෙන සාකච්ඡාවේදී ගැනෙනු ඇති බවයි හිටපු අමාත්‍යවරුන් කිහිපදෙනෙකු හිරු ප්‍රවෘත්ති අංශය කළ විමසීමක දී ප්‍රකාශ කළේ.",
       "URL": "https://www.hirunews.lk/302058/හිටපු-කැබිනට්-මණ්ඩලයටත්-කැඳවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1228"
}