{
       "Source": "hirunews",
       "Timestamp": "Wednesday, 23 October 2019 - 19:42",
       "Headline": "වසන්ත සේනානායකගෙන් සජිත්ට ප්‍රශ්න පත්‍රයක්",
       "News Content": "ඉදිරි මහ මැතිවරණයකදී සිය අග්‍රාමාත්‍ය ධුර අපේක්ෂකයා කවුරුන්ද යන්න ජනාධිපති ධුර අපේක්ෂක අමාත්‍ය සජිත් ප්‍රේමදාස වහාම හෙළි කළ යුතු බව රාජ්‍ය අමාත්‍ය වසන්ත සේනානායක පවසනවා.\nකොළඹ අද පැවති විශේෂ මාධ්‍ය හමුවකට එක්වෙමින් ඔහු අමාත්‍ය සජිත් ප්‍රේමදාස වෙත ප්‍රශ්න කිහිපයක් ද යොමු කළා.\nරාජ්‍ය අමාත්‍ය වසන්ත සේනානායක, අමාත්‍ය සජිත් ප්‍රේමදාස වෙත ලිපියක් යොමු කරමින් ප්‍රශ්න කර ඇත්තේ එළඹෙණ මහ මැතිවරණයකදී රනිල් වික්‍රමසිංහ සිය අග්‍රාමාත්‍ය අපේක්ෂකයා වනවාද?,\nරවී කරුණානායක යම් අන්දමකින් පාර්ලිමේන්තුවට තේරී පත්වුවහොත් හෝ පාර්ලිමේන්තුවට නම් කරනු ලැබුවහොත් ඔහු කැබිනට් අමාත්‍ය ධුරයක් දරන්නේද?,\nරිෂාඞ් බදියුදීන් සිය රජය තුළ කැබිනට් අමාත්‍ය ධුරයක් හොබවන්නේද?,\nරවුෆ් හකීම් අමාත්‍යවරයා සහ පාස්කු ප්‍රහාරකයින් අතර තිබූ සබඳතා පිළිබඳව නවතම මාධ්‍ය තොරතුරු හෙළිදරව් වී තිබෙන අවස්ථාවක සිය ජනාධිපතිවරණ මෙහෙයුම තුළ තවදුරටත් වැදගත් භූමිකාවක් ඔහු ඉටු කරන්නේද සහ ඉන් පසුවද එය එසේම වන්නේද යන කරුණුයි.",
       "URL": "https://www.hirunews.lk/226838/වසන්ත-සේනානායකගෙන්-සජිත්ට-ප්‍රශ්න-පත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=3083"
}