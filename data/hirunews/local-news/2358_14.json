{
       "Source": "hirunews",
       "Timestamp": "Sunday, 01 November 2020 - 7:46",
       "Headline": "මෙරට වන අලි 150 ක් නියමිත වයසට පෙර මියයන බවට හෙළිවේ",
       "News Content": "මේ වසරේ මුල් මාස 10 තුළ වන අලි පහරදීම් හේතුවෙන් පනස් දෙදෙනෙකු ජීවිතක්ෂයට පත්ව ඇති බව වනජීවී දෙපාර්තමේන්තුව ප්‍රකාශ කළා.\nවිවිධ හේතූන් මත මියගිය වන අලි සංඛ්‍යාව 372 ක්.\nවනජීවී දෙපාර්තමේන්තුව කියා සිටියේ සාමාන්‍යයෙන් ශ්‍රී ලංකාවේ මසක් තුළ වන අලි 700 කට ආසන්න සංඛ්‍යාවක් උපත ලබන බවයි.\nඑම වන අලින්ගෙන් 150 කට ආසන්න  සංඛ්‍යාවක් නියමිත වයසට පැමිණීමට පෙර විවිධ සෞඛ්‍ය හේතූන් මත මිය යනවා.\nතවත් 300 කට වැඩි සංඛ්‍යාවක් වෙඩි තැබීම්, උගුල් ඇටවීම්, අගල්වලට ඇදවැටීම් වැනි හේතූන් මත මියයන බවයි වනජීවී දෙපාර්තමේන්තුව පෙන්වා දෙන්නේ.\nඅවසන් වරට වන ජීවී දෙපාර්තමේන්තුව කළ සංගණනයට පෙර මෙරට වන අලි ගහණය 6,100ක්ව පැවතියා.",
       "URL": "https://www.hirunews.lk/253744/මෙරට-වන-අලි-150-ක්-නියමිත-වයසට-පෙර-මියයන-බවට-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2358"
}