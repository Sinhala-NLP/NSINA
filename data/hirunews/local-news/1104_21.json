{
       "Source": "hirunews",
       "Timestamp": "Friday, 10 June 2022 - 17:25",
       "Headline": "ලිට්‍රෝ සභාපති ධුරයෙන් ඉවත්වෙයි (වීඩියෝ)",
       "News Content": "ලිට්රෝ ගෑස් සමාගමේ සභාපති ධුරයෙන් තමන් අද සිට ඉල්ලා අස්වන බව එහි සභාපති විජිත හේරත් ප්‍රකාශ කලා.\nකෙසේ වෙතත් සිය ඉල්ලා අස්වීමට හේතුව ඔහු මෙතෙක් නිෂ්චිතව දක්වා නැහැ.\nමේ අතර, දිවයිනට පැමිණ තිබෙන ගෑස් මෙට්‍රික් ටොන් 3900ක් රැගත් නෞකාවට අද දිනයේත් මුදල් ගෙවීමට නොහැකි වී ඇති බව වාර්තා වනවා.\nලිට්රෝ සමාගම සඳහන් කළේ අදාළ නෞකාවට ගෙවිය යුතු ඇමෙරිකානු ඩොලර් මිලියන 2.5ක මුදල ගෙවූ වහාම එහි ගෑස් ගොඩබෑමේ කටයුතු ආරම්භ කරන බවයි.\nඑතෙක් ගෑස් මිලදී ගැනීම සඳහා පෝලිම්වල රැදී නොසිටින ලෙස ලිට්රෝ සමාගම ජනතාවට දැනුම් දෙනවා.\nකෙසේ වෙතත් ගෑස් නොමැති වුවද අදත් ජනතාව ගෑස් මිලදී ගැනීම සඳහා ජනතාව දිගු පෝලිම්වල රැඳී සිටිනවා.\nලිට්රෝ සමාගමේ සභාපතිවරයා ලෙස විජිත හේරත් පසුගිය අප්‍රේල් මස 21 වනදායි ධුරයේ වැඩ භාරගනු ලැබුවේ.\nඔහු එම ධුරයට පත්වීමට පෙර ලංකා විදුලිබල මණ්ඩලයේ හා ශ්‍රී ලංකා ඉන්ෂුවරන්ස්හි සභාපති ලෙස කටයුතු කළා.",
       "URL": "https://www.hirunews.lk/306765/ලිට්‍රෝ-සභාපති-ධුරයෙන්-ඉවත්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1104"
}