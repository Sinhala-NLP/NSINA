{
       "Source": "hirunews",
       "Timestamp": "Thursday, 04 August 2022 - 17:25",
       "Headline": "QR code එක ප්‍රවේශම් කරගන්නැයි බලශක්ති ඇමතිගෙන් උපදෙස් (වීඩියෝ)",
       "News Content": "ජාතික ඉන්ධන අවසර පත්‍ර QR කේතය ප්‍රවේශම් කරගන්නැයි බලශක්ති අමාත්‍ය කංචන විජේසේකර ඉන්ධන පාරිභෝගිකයන්ට දැනුම් දෙනවා.\nඑය වෙනත් පාර්ශවයකට ලබාගත හැකි ලෙස ප්‍රදර්ශනය නොකරන ලෙසටයි අමාත්‍යවරයා ඉල්ලා සිටින්නේ.\nඑමෙන්ම මෙම QR කේතය අන් කිසිවෙකුට ලබා නොගත හැකි ලෙස සුරක්ෂිතව තබාගන්නා ලෙසට ද අමාත්‍යවරයා දැනුම් දී තිබෙනවා.\nදැනට ලියාපදිංචි වී QR ඇති කේත ඉවත් කර දැමීමේ පහසුකම දැන් නැවත ලබාදී ඇති අතර එමගින් නැවත ලියාපදිංචි වීමේ පහසුකම ද ලබාදී ඇති බවයි අමාත්‍ය කංචන විජේසේකර කියාසිටියේ.\nකිව් ආර් කේතය අනුව ඉන්ධන ලබා ගැනීම සඳහා පිරවුම්හල් අසල රැදී සිටියත් ඉන්ධන ලැබීමේ ගැටළු පවතින බවට ඇතැම් ප්‍රදේශවල ජනතාව තවදුරටත් චෝදනා කරනවා. කෙසේ වෙතත්, කොළඹ ඇතුළු නගරබද ප්‍රදේශවල ජනතාව කියා සිටින්නේ නව ක්‍රමය අනුව ඉන්ධන නිකුත් කිරීම නිසි පරිදි වන සිදුවන බවයි.\nමේ අතර, පිටිගල ප්‍රදේශයේ ව්‍යපාරිකයෙකු විසින් සිය කර්මාන්ත ශාලාවේ පැවති දානමය පිංකමකට වැඩම කළ මහා සංඝරත්නය වෙනුවෙන් ඉන්ධන ලීටර 10 බැගින් පුජා කර තිබු පුවතක් ද අද වාර්තා වුණා.\nඑසේම, දිවයින පුරා පැය 03 ක කාලයක් සිදු කෙරුණු විදුලි කප්පාදුව හෙට සිට පැයක කාලයකට සීමා වන බව මහජන උපයෝගීතා කොමිසම ප්‍රකාශ කළා.",
       "URL": "https://www.hirunews.lk/311895/qr-code-එක-ප්‍රවේශම්-කරගන්නැයි-බලශක්ති-ඇමතිගෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=965"
}