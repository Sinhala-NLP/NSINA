{
       "Source": "hirunews",
       "Timestamp": "Wednesday, 08 November 2017 - 16:55",
       "Headline": "ගම්පහ රෝහල අසලින් හමුවු සැක කටයුතු මෝටර් රථයට අදාළව තරුණයෙක් අත්අඩංගුවට",
       "News Content": "ගම්පහ රෝහල අසල සැක කටයුතු ලෙස නවතා ගිය මෝටර් රථය පදවාගෙන ආ සැකකරු පොලිස් අත්අඩංගුවට ගෙන තිබෙනවා.\nග්‍රෑන්ඩ්පාස් පොලිසියේ නිලධාරීන් කණ්ඩායමක් විසින් ග්‍රෑන්ඩ්පාස් කිරිමුතු උයන නිවාස සංකීර්ණයේ සැගව සිටියදී අද දහවල් සැකකරු අත්අඩංගුවට ගත් බවයි පොලිසිය නිවේදනය කලේ.\nපසුගිය ඔක්තෝම්බර් මස 2 වනදා පස්වරු 5.30 ට පමණ ගම්පහ රෝහල අසල නවතා තිබියදී හමුවු මෝටර් රථයේ තිබී ටී 56 ගිනි අවි 3 ක් සොයා ගැනුනා.\nඅත්අඩංගුවට ගත් සැකකරු පස්යාල ප්‍රදේශයේ පදිංචි 27 හැවිරිදි අයෙක් බවයි පොලිසිය කියාසිටියේ.\nඔහුගේ බිරිඳ සහ ඔහු සැගව සිටි නිවසේ අයිතිකරු ද ග්‍රෑන්ඩ්පාස් පොලිසිය විසින් අත්අඩංගුවට ගෙන තිබෙනවා. සිද්ධියට අදාළ විමර්ශණ තවදුරටත් ක්‍රියාත්මකයි.",
       "URL": "https://www.hirunews.lk/175579/ගම්පහ-රෝහල-අසලින්-හමුවු-සැක-කටයුතු-මෝටර්-රථයට-අදාළව-තරුණයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4228"
}