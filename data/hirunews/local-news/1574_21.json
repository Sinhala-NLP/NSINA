{
       "Source": "hirunews",
       "Timestamp": "Monday, 08 November 2021 - 19:37",
       "Headline": "පොල්වලට අවශ්‍ය පොහොර ආනයනයට පියවර",
       "News Content": "පොල් වගාවට අවශ්‍ය ඇමෝනියම් සල්ෆේට් ඉදිරියේදී ආනයනය කිරීමට බලාපොරොත්තු වන බව පොල්, කිතුල්, තල් හා රබර් වගා ප්‍රවර්ධනය හා ආශ්‍රිත කාර්මික භාණ්ඩ නිෂ්පාදන හා අපනයන විවිධාංගීකරණ රාජ්‍ය අමාත්‍ය අරුන්දික ප්‍රනාන්දු ප්‍රකාශ කළා.\nරාජ්‍ය අමාත්‍යවරයා මේ බව ප්‍රකාශ කළේ අද පාර්ලිමේන්තුවේදීයි.\nමේ අතර, අදත් ප්‍රදේශ රැසකම ගොවීන් පොහොර සහ කෘමිනාශක ඉල්ලා විරෝධතා සංවිධාන කර තිබුණා.\nඑසේම, කාබනික පොහොර යොදා ගනිමින් සාර්ථකව සිය වගා කටයුතු සිදුකරන ගොවීන් පිළිබදව ද අද දිනයේත් තොරතුරු රැසක් වාර්තා වූ අතර, කාබනික පොහොර යොදා ගනිමින් මහනුවර ප්‍රදේශයේ ගොවීන් මහ කන්නයේ ගොවි බිම් අස්වැද්දීමේ කටයුතු ද ආරම්භ කර තිබෙනවා.",
       "URL": "https://www.hirunews.lk/287407/පොල්වලට-අවශ්‍ය-පොහොර-ආනයනයට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1574"
}