{
       "Source": "hirunews",
       "Timestamp": "Friday, 29 July 2022 - 11:04",
       "Headline": "ජනපතිගේ නිල ධජය ඇඳ ඇතිරිල්ලක් කළ වරාය ආරක්ෂක නිලධාරියා පොලිසියට භාරවෙයි",
       "News Content": "ජනාධිපතිවරයාගේ නිල ධජය ඇඳ ඇතිරිල්ලට යොදා සමාජ මාධ්‍ය ඔස්සේ වීඩියෝවක් පළ කළ පුද්ගලයා අද (29) උදෑසන නීතිඥයෙකු මාර්ගයෙන් වේල්ලවීදිය පොලිසියට පැමිණ භාර වී තිබෙනවා.\nඋදේනි කළුතන්ත්‍රී නම් මෙම සැකකරු වරාය ආරක්ෂක නිලධාරියෙකු වන අතර, සමගි ජන බලවේගය වරාය වෘත්තීය සමිතියේ හිටපු සභාපතිවරයා ද වනවා.\nපොලිස් මාධ්‍ය ප්‍රකාශකවරයා පවසන්නේ අදාළ සිද්ධිය සම්බන්ධයෙන් ඔහුගෙන් දීර්ඝව ප්‍රශ්න කරන බවත් මේ සම්බන්ධයෙන් ඉදිරි‍යේ දී නීතිමය ක්‍රියාමාර්ග ගැනීමට කටයුතු කරන බවයි.\nකොළඹට ජනතාව එක්රැස්වූ පසුගිය 09 වැනිදා කොටුව ජනාධිපති මන්දිරයට ඇතුළු වු අවස්ථාවේදියි මෙම සැකකරු විසින් මෙම ධජය සොරකම් කර ඇත්තේ.",
       "URL": "https://www.hirunews.lk/311277/ජනපතිගේ-නිල-ධජය-ඇඳ-ඇතිරිල්ලක්-කළ-වරාය-ආරක්ෂක-නිලධාරියා-පොලිසියට-භාරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=983"
}