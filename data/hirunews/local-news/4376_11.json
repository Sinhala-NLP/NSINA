{
       "Source": "hirunews",
       "Timestamp": "Friday, 11 August 2017 - 13:10",
       "Headline": "සාකච්ඡාවක් සදහා ආබාධිත රණවිරුවන් ආරක්ෂක අමාත්‍යාංශයට",
       "News Content": "තම ඉල්ලීම්වලට මෙතෙක් විසඳුම් ලබා නොදීමට එරෙහිව රණවිරු අයිතිවාසිවාසිකම් සුරැකීමේ ජාතික බලවේගයේ සාමාජිකයින් අද (11) උදෑසන කොළඹ කොටුව දුම්රියපොල ඉදිරිපිටින් දිවෙන  ඕල්කට් මාවත හරස් කරමින් විරෝධතාවක නිරත වුණා.\nඒ හේතුවෙන් කොළඹ - කොටුවෙන් පිටවන මංතීරුව තාවකාලිකව වසා දමා තිබූ අතර, ඉන් එක් මංතීරුවක් මේ වනවිට විවෘත කර තිබෙනවා.\nරණවිරු අයිතිවාසිවාසිකම් සුරැකීමේ ජාතික බලවේගයේ සාමාජිකයින් කොළඹ කොටුව දුම්රියපොල ඉදිරිපිටට පැමිණ මෙලෙස විරෝධතාවක නිරත වන්නේ සිව්වන දිනටයි.\nකෙසේ වෙතත්, මේ වනවිට එහි නියෝජිතයින් කිහිපදෙනෙකු ආරක්ෂක අමාත්‍යාංශයට ගොස් ඇත්තේ සාකච්ඡාවක් සදහායි.",
       "URL": "https://www.hirunews.lk/168177/සාකච්ඡාවක්-සදහා-ආබාධිත-රණවිරුවන්-ආරක්ෂක-අමාත්‍යාංශයට",
       "Category": "Local News",
       "Parent URL": "https://www.hirunews.lk/local-news.php?pageID=4376"
}