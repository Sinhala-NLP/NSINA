{
       "Source": "hirunews",
       "Timestamp": "Friday, 05 May 2023 - 10:16",
       "Headline": "හෝමාගම දී සිදු වූ අනතුරින් දෙදෙනෙකු රෝහල් ගත කෙරේ (වීඩියෝ)",
       "News Content": "හෝමාගම ගලවිලවත්ත හයිලේවල් මාර්ගයේ අද අලුයම මොටර් රථ දෙකක් මුහුනට මුහුණ ගැටී සිදුවු අනතුරින් යුධහමුදා නිළධාරියෙකු ඇතුළු දෙදෙනකු බරපතළ තුවාල ලබා හෝමාගම මූලික රෝහලට ඇතුළත් කර තිබෙනවා.\nයුධ හමුදා කර්නල්වරයෙකුට අයත් මෝටර් රථයක් පනාගොඩ යුද හමුදධ හමුදා කඳවුරේ සිට කොළඹ දෙසට ධාවනය වෙමින් තිබිය දී කොළඹ දෙස සිට හෝමාගම දෙසට අධික වේගයෙන් ධාවනය වූ මෝටර් රථයක් විරුද්ධ මන්තීරුවේ ධාවනය වූ යුධ හමුදා මෝටර් රථයේ ගැටී අනතුර සිදුව ඇති බවයි වාර්තා වන්නේ.\nඅනතුරින් යුධ හමුදා මොටර් රථය මාර්ගයෙන් ඉවතට පැන යාබද තාප්පයක ගැටී නැවතී ඇති අතර එහි ආරක්ෂිත බැලුන ක්‍රියාත්මක වීම නිසා එය පැදවූ යුධ හමුදා නිලධාරියාට අනතුරක් වී නොමැති බවයි සඳහන් වන්නේ.\nනමුත් අනතුරට ලක් වූ අනෙක් මෝටර් රථයේ එයාර් බෑලූන ක්‍රියාත්මක නෝවීම නිසා එහි රියදුරුගේ මුහුණට බරපතළ තුවාල සිදුව ඇති අතර ඔහු අද උදෑසන ශල්‍යකර්මයකට යොමු කිරීමට නියමිතයි .\nමෝටර් රථ දෙකටම බරපතළ හානි සිදුව ඇති අතර මොටර් රථ දෙක පොලිස් භාරයට ගත් අතර සිද්ධියට සම්බන්ධ රියදුරන් දෙදෙනා සුව වූ වහාම අධිකරණයට ඉදිරිපත් කිරීමට නියමිත බවයි පොලීසිය සඳහන් කළේ.",
       "URL": "https://www.hirunews.lk/334294/හෝමාගම-දී-සිදු-වූ-අනතුරින්-දෙදෙනෙකු-රෝහල්-ගත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=368"
}