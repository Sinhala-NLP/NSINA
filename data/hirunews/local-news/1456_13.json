{
       "Source": "hirunews",
       "Timestamp": "Saturday, 01 January 2022 - 12:49",
       "Headline": "කේරළ ගංජා සමග හරක්කටාගේ ගෝලයකු අත්අඩංගුවට",
       "News Content": "විශේෂ කාර්ය බලකාය නිලධාරීන්ට ලද තොරතුරකට අනුව, තිහගොඩ පොලිස් වසමේ නාදුගල මහ විද්‍යාලය අසල දී කේරළ ගංජා සමග පුද්ගලයකු අත් අඩංගුවට පත්ව තිබෙනවා.\nඑහි දී, ලක්ෂ පහලොවකට අධික වටිනාකමකින් යුතු කේරළ ගංජා කිලෝ 08ක්, ග්‍රෑම් 360ක් සන්තකයේ තබාගෙන සිටි පුද්ගලයෙක් අත්අඩංගුවට ගෙන ඇති අතර, සැකකරු 23 හැවිරිදි මිදිගම, වැලිගම පදිංචිකරුවෙක්.\nමෙම පුද්ගලයා මහපරිමාණ මත්ද්‍රව්‍ය ජාවාරම්කරුවකු හා සංවිධානාත්මක අපරාධකරුවකු වන මිදිගම චින්තක හෙවත්  හරක්කටා නැමැත්තාගේ ගෝලයකු වන බවටයි, වාර්තා වන්නේ.\nමෙහි වැඩිදුර විමර්ශන තිහගොඩ පොලිස් ස්ථානය විසින් සිදු කරනු ඇති.\nඑමෙන්ම, කේරළ ගංජා සන්තකයේ තබාගෙන සිටි තවත් පුද්ගලයකු විශේෂ කාර්ය බලකා නිලධාරීන්ගේ අත්\nඅඩංගුවට පත්ව තිබෙනවා.\nසැකකරු අත් අඩංගුවට පත් වන අවස්ථාවේ, ලක්ෂ විස්සකට අධික වටිනාකමකින් යුතු කේරළ ගංජා කිලෝ 14ක්, ග්‍රෑම් 925ක්, ඔහු සන්තකයේ තිබූ බවට සදහන්.\nසැකකරු මුරුන්කන් ප්‍රදේශයේ පදිංචි 24 හැවිරිදි පුද්ගලයෙක්.",
       "URL": "https://www.hirunews.lk/292725/කේරළ-ගංජා-සමග-හරක්කටාගේ-ගෝලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1456"
}