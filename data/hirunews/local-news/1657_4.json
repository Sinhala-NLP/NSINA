{
       "Source": "hirunews",
       "Timestamp": "Friday, 01 October 2021 - 13:04",
       "Headline": "ප්‍රභාකරන්ගේ චිත්‍රපටය කාම්බෝජයේ ප්‍රදර්ශනය තහනම්",
       "News Content": "එල්.ටී.ටී.ඊ. නායක වේළුපිල්ලේ ප්‍රභාකරන්ගේ ජීවිතය අලලා නිර්මාණය කළ චිත්‍රපටයක් කාම්බෝජය තුළ තහනම් කර තිබෙනවා.\nමෙලෙස තහනම් කර ඇත්තේ, 'මේතගු' නමින් හඳුන්වන චිත්‍රපටයක්.\nඅවස්ථා ගණනාවක දී මෙම චිත්‍රපටය ප්‍රදර්ශනයට කටයුතු යොදා තිබුණ ද නෛතික ගැටලු හේතුවෙන් එය වරින් වර කල් ගියා.\nයුරෝපා සංගමය, කැනඩාව, ඇමරිකාව සහ ඉන්දියාව ඇතුළු රටවල් 32ක් එල්.ටී.ටී.ඊ. සංවිධානය ත්‍රස්ත සංවිධානයක් ලෙසයි සලකනු ලබන්නේ.\nඉන්දීය ද්‍රවිඩ භාෂා දේශපාලන චිත්‍රපටයක් ලෙස 2021 වසරේ දී මේතගු චිත්‍රපටය වේළුපිල්ලේ ප්‍රභාකරන්ගේ චරිතය අලලා නිර්මාණය කර තිබුණා.\nඑල්.ටී.ටී.ඊ. ත්‍රස්ත සංවිධානය සක්‍රියව පැවති 1990 වසරේ මැද භාගයේ දී කාම්බෝජයෙන් අවි ආයුධ ලබාගෙන ඇති බවට ද වාර්තා පළ වුණා.\nකෙසේ වෙතත් ලක් රජය කළ ඉල්ලීමකට අනුව එල්.ටී.ටී.ඊ. ත්‍රස්ත නායක වේළුපිල්ලේ ප්‍රභාකරන්ගේ චරිතය අලලා කළ මෙම චිත්‍රපටය එරට තුළ ප්‍රදර්ශනය අත්හිටුවමින් කාම්බෝජ ජනමාධ්‍ය අමාත්‍ය කියූ කැන්හැරිත් සියලු ම රූපවාහිනී නාළිකා හිමිකරුවන් වෙත ලිපියක් යොමුකර ඇති බවයි කාම්බෝජ පුවත් සේවයක් වාර්තා කර ඇත්තේ.",
       "URL": "https://www.hirunews.lk/283741/ප්‍රභාකරන්ගේ-චිත්‍රපටය-කාම්බෝජයේ-ප්‍රදර්ශනය-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=1657"
}