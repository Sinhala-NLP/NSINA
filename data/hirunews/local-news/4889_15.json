{
       "Source": "hirunews",
       "Timestamp": "Wednesday, 07 September 2016 - 13:04",
       "Headline": "දකුණේදී ව්‍යාපාරිකයෙකුට යළි වෙඩි",
       "News Content": "මාතර - වැලිගම - පැලෑන ප්‍රදේශයේදී ව්‍යාපාරිකයෙකුට අද (06) උදෑසන වෙඩි තබා තිබෙනවා.\nපොලිසිය සදහන් කළේ වෙඩි වැදීමෙන් බරපතල තුවාල ලැබූ මෙම පුද්ගලයා මාතර රෝහලට ඇතුළත් කර ඇති බවයි. යතුරුපැදියකින් පැමිණි පුද්ගලයෙකු විසින් ඔහුට වෙඩි තබා තිබෙනවා.\nගාල්ල දිස්ත්‍රික් ක්‍රිකට් සංගමයේ සභාපති හැලඹගේ ප්‍රේමසිරි නමැති 53 හැවිරිදි ව්‍යාපාරිකයා අම්බන්ගොඩ මානිමුල්ල ප්‍රදේශයේ දී වෙඩි තබා ඝාතනය කරනු ලැබුවේ පසුගිය 12 වැනිදායි.\nඒ ඔහු සිය පුතා සමඟ නිවසට යමින් සිටියදීයි. එහෙත් එම සිද්ධියට අදාල සැකකරුවන් මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/142445/දකුණේදී-ව්‍යාපාරිකයෙකුට-යළි-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4889"
}