{
       "Source": "hirunews",
       "Timestamp": "Wednesday, 15 February 2017 - 15:04",
       "Headline": "යුනෙස්කෝ අධ්‍යක්‍ෂ ජනරාල් අපේක්ෂකයා අධ්‍යාපන ඇමති හමුවෙයි",
       "News Content": "යුනෙස්කෝ සංවිධානයේ මීළඟ අධ්‍යක්‍ෂ ජෙනරාල් ධුර අපේක්ෂක හමඞ් අල් කවාරි සහ අධ්‍යාපන අමාත්‍ය අකිල විරාජ් කාරියවසම් අතර හමුවක් අධ්‍යාපන අමාත්‍යාංශයේදී පැවැත්වුණා.\nමෙහිදී ශ්‍රී ලංකාවේ අධ්‍යාපන ක්‍ෂේත්‍රය හා ජාතික උරුමයන් සංරක්ෂණය සඳහා සිදු කෙරෙන කාර්යයන් පිළිබඳව හමඩ් අල් කවාරිගේ ඇගයීමට ලක්වූ බවයි අධ්‍යාපන අමාත්‍යාංශය නිවේදනය කළේ.\nඑමෙන්ම තොරතුරු සන්නිවේදන තාක්ෂණය පාසල් තුළ ප්‍රචලිත කිරීම සහ සනීපාරක්ෂක පහසුකම් ඉහළ නැංවීම පිළිබඳවද සාකච්ඡාවී ඇති බව සඳහන්.\nකටාර් රාජ්‍යයේ සංස්කෘතික සහ කලා උරුමයන් පිළිබඳ හිටපු අමාත්‍යවරයා ලෙසද හමඩ් අල් කවාරි කටයුතු කර තිබෙනවා.",
       "URL": "https://www.hirunews.lk/154564/යුනෙස්කෝ-අධ්‍යක්‍ෂ-ජනරාල්-අපේක්ෂකයා-අධ්‍යාපන-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4660"
}