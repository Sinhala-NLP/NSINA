{
       "Source": "hirunews",
       "Timestamp": "Sunday, 23 October 2016 - 13:05",
       "Headline": "කල්පිටිය සිද්ධියට 25 දෙනෙකු අධිකරණයට",
       "News Content": "කල්පිටිය ප්‍රදේශයේ පසුගිය දිනවල ඇතිවූ කළහකාරී විරෝධතා සම්බන්ධයෙන් හිමිනමක් ඇතුලු  පුද්ගලයන් 25 දෙනෙකුට ලබන තුන්වනදා අධිකරණය ඉදිරියේ පෙනී සිටින ලෙස නියෝග කර තිබෙනවා.\nඔවුන්ට කල්පිටිය මහේස්ත්‍රාත් අධිකරණයේ මෙලෙස පෙනී සිටින ලෙසයි දැනුම්දී ඇත්තේ.\nකලහකාරි ලෙස හැසිරුනු පුද්ගලයන් සම්බන්ධයෙන් වැඩිදුර පරික්ෂණ පවත්වන බවද කල්පිටිය පොලිසිය ප්‍රකාශ කළා.\nමේ අතර එලෙස අධිකරණයට කැඳවා ඇති කල්පිටිය කන්දකුලිය සමුද්‍රාසන්න විහාරස්ථානයේ විහාරාධිපති පුජ්‍ය බැඳිවැව දියසේන හිමියන් ඊයේ රාත්‍රියේ සිට උපවාසයක නිරතවුණා.\nඒ කල්පිටිය ප්‍රදේශයේ ධීවරයින් පිරිසකට ලයිලා සහ සුරුක්කු දැල්වලට බලපත්‍රය ලබාදී ඇති බවට චෝදනා කරමින්.\nකෙසේ නමුත් හිමිනම එම උපවාසය  මේ වනවිට අවසන් කර ඇති බව සඳහන්.\nසමස්ථ ලංකා බහු දින යාත්‍රා හිමියන්ගේ සංගමය  ප්‍රකාශ කළේ පසුගියදා ඇතිවූ සිදුවීම් තමන් හෙළා දකින බවයි.\nධීවරයන්ගේ ගැටලුවලින් වෙනත් පුද්ගලයන් වාසි ලබාගැනීමට උත්සාහ කරන බවට එම සංගමයේ සභාපති සුජිත් සමන්ත චෝදනා කළේ පුත්තලමේ පැවති මාධ්‍ය හමුවකට  එක්වෙමින්.",
       "URL": "https://www.hirunews.lk/145870/කල්පිටිය-සිද්ධියට-25-දෙනෙකු-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4825"
}