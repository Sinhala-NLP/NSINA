{
       "Source": "hirunews",
       "Timestamp": "Thursday, 06 July 2023 - 11:28",
       "Headline": "හම්බන්තොට ගෑස් පර්යන්තයේ ගෑස් කාන්දුවක් නැහැ - ආපදා කළමනාකරණ මධ්‍යස්ථානය",
       "News Content": "හම්බන්තොට ජාත්‍යන්තර වරායේ භූමියේ ඉදිකර ඇති ගෑස් පර්යන්තයෙන් ගෑස් කාන්දු වන බවට පළවන වාර්තා අසත්‍ය බව හම්බන්තොට ආපදා කළමනාකරණ මධ්‍යස්ථානය පවසනවා.\nදින කිහිපයක සිට ගෑස් පර්යන්තයෙන් ගෑස් කාන්දුවන බවට හම්බන්තොට - සමෝදාගම ප්‍රදේශවාසීන් විසින් පැමිණිලි කර තිබූ අතර, ඒ හේතුවෙන් ඔවුන් දැඩි අපහසුතාවට පත්වූ බවටයි වාර්තාවූයේ.\nකෙසේ වෙතත් ප්‍රදේශවාසීන්ගේ එම පැමිණිලි සම්බන්ධයෙන් සොයාබැලීමට ආපදා කළමනාකරණ මධ්‍යස්ථානයේ නිලධාරීන් පිරිස් එහි ගොස් විශේෂ විමර්ශනයක්ද සිදුකර තිබෙනවා.\nඒ අනුව ගෑස් කාන්දුවක් සිදු නොවන බවටයි නිරීක්ෂණය කර ඇත්තේ.",
       "URL": "https://www.hirunews.lk/340197/හම්බන්තොට-ගෑස්-පර්යන්තයේ-ගෑස්-කාන්දුවක්-නැහැ-ආපදා-කළමනාකරණ-මධ්‍යස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=209"
}