{
       "Source": "hirunews",
       "Timestamp": "Wednesday, 16 August 2023 - 19:30",
       "Headline": "තංගල්ලේ වෙඩිතැබීම ගැන අනාවරණයක්",
       "News Content": "තංගල්ල ප්‍රදේශයේ ඊයේ (15) සිදු වූ වෙඩිතැබීමකින් පුද්ගලයෙකු ජීවිතක්ෂයට පත්ව තිබෙනවා.\nඑලෙස ජීවිතක්ෂයට පත් වූයේ 34 හැවිරිදි නිමේෂ් රංග නැමැති තිදරු පියෙක්.\nඝාතනයට ලක් වූ පුද්ගලයා මීට පෙර කිසිදු වරදකට සම්බන්ධව චෝදනා ලැබූ අයෙක් නොවන බවයි වාර්තා වෙන්නේ.\nඔහු කුඩාවැල්ල ධීවර වරයාගේ බෝට්ටුවක ස්කිපර්වරයෙක් ලෙස කටයුතු කර ඇති බවයි වාර්තා වෙන්නේ.\nකෙසේ වෙතත් ඔහු බෝට්ටු ස්කිපර්වරයෙක් වීම හේතුවෙන් මුහුදු මාර්ගයෙන් මත්ද්‍රව්‍ය තොගයක් ගොඩබිමට රැගෙන එන ලෙසට පිරිසක් ඔහුට පවසා ඇති බවත් එහිදී ඇති වූ ආරවුලක් හේතුවෙන් එම ඝාතනය සිදුකළාද යන්න පිළිබඳව විමර්ශන සිදුකරන බව‍යි පොලීසිය සඳහන් කර සිටින්නේ.\nයතුරුපැදියකින් පැමිණි පුද්ගලයන් දෙදෙනෙකු පිස්තෝල වර්ගයේ ගිනි අවියකින් මෙම වෙඩිතැබීම සිදුකරඇති බවයි වාර්තා වෙන්නේ.",
       "URL": "https://www.hirunews.lk/345035/තංගල්ලේ-වෙඩිතැබීම-ගැන-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=93"
}