{
       "Source": "hirunews",
       "Timestamp": "Sunday, 08 November 2020 - 14:59",
       "Headline": "පළාත් රැසකට අද පස්වරුවේ තද වැසි",
       "News Content": "අද පස්වරුවේ පළාත් කිහිපයකට මිලිමීටර 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව, දකුණ, උතුර සහ නැගෙනහිර පළාත්වලත්, ත්‍රිකුණාමලය දිස්ත්‍රික්කයේත් ඇතැම් ස්ථානවලටත් මෙලෙස තද වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nගිගුරුම් සහිත වැසි පවතින අවස්ථාවේ තාවකාලික තද සුළං සහ අකුනුද ඇතිවිය හැකි බැවින් ඒ සම්බන්ධයෙන් අවධානය යොමු කළ යුතු වනවා.\nමේ අතර දිවයිනට ඊසාන දෙසින් වන මුහුදු ප්‍රදේශයේ පවතින ක්‍රියාකාරී වළාකළු පද්ධතිය හේතුවෙන් ත්‍රිකුණාමලය සිට මුලතිව් හරහා කන්කසන්තුරය දක්වා වන මුහුදු ප්‍රදේශවල සුළඟේ වේගය පැයට කිලෝමීටර 70 ත් 80 දක්වා ඉහළ යා  හැකි බව කාලගුණ විද්‍යා දෙපාර්තමේන්තුව සඳහන් කළා.\nඑම නිසා එම මුහුදු ප්‍රදේශවල ධීවර සහ නාවික කටයුතුවල යෙදීමේදී අවධානය යොමු කරන ලෙසයි එම දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/254276/පළාත්-රැසකට-අද-පස්වරුවේ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2344"
}