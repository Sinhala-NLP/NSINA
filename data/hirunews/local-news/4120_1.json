{
       "Source": "hirunews",
       "Timestamp": "Thursday, 18 January 2018 - 12:42",
       "Headline": "යාපනය සරසවිය සන්සුන්",
       "News Content": "යාපනය විශ්වවිද්‍යාලයේ පන්ති තහනමට ලක් වූ සිසුන් සියළු දෙනාට යළි ශිෂ්‍යභාවය ලබාදීමත් සමඟ එම සරසවියේ අධ්‍යයන කටයුතු අද ආරම්භ කෙරුණා.\nමේ වනවිට විශ්වවිද්‍යාලයේ අධ්‍යයන කටයුතු සාමකාමී අයුරින් සිදුවන බවයි එහි ලේඛකාධිකාරීවරයා සඳහන් කළේ.\nමීට දින කිහිපයකට පෙර යාපනය විශ්වවිද්‍යාලයේ කලා පිඨයේ තුන්වන හා හතරවන වසරවල සිසුන් දෙපිරිසක් අතර ඇති වූ ගැටුමක් නිසා ඒ පිළිබඳව විනය පරීක්ෂණයක් පවත්වනතුරු එම වසර දෙකේ සියළුම සිසුන්ගේ පන්ති දින නියමයක් නොමැතිව තහනම් කර තිබුණා.\nමෙම පන්ති තහනම අසාධාරණ බව පවසමින් කලා පීඨයේ පළවන සහ දෙවන වසර වල සිසුන් දියත් කළ පන්ති වර්ජනය හේතුවෙන් යාපනය විශ්වවිද්‍යාලයේ අධ්‍යයන කටයුතු මුළුමනින්ම පාහේ අඩාල වූ අතර ඒ අනුවයි අද සිට මෙම සිසුන්ට යලි ශිෂ්‍යභාවය ලබාදීමට තිරණය කෙරුණේ.\nමේ අතර , පේරාදෙණිය විශ්වවිද්‍යාලයේද  පසුගියදා සිසුන් දෙපිරිසක් අතර ඇති වු ගැටුමට අදාලව විඩියෝ දර්ශණ ඔස්සේ පරික්ෂණ සිදු කරන බව එහි උපකුලපති මහාචාර්ය උපුල් දිසානායක පවසනවා.\nපසුගිය සදුදා මෙම ගැටුම හටගත්තේ විද්‍යා පීඨයේ සහ කළමණාකරණ පීඨයේ සිසුන් දෙපිරිසක් අතරයි.",
       "URL": "https://www.hirunews.lk/181381/යාපනය-සරසවිය-සන්සුන්",
       "Category": "Local News",
       "Parent URL": "https://www.hirunews.lk/local-news.php?pageID=4120"
}