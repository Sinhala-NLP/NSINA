{
       "Source": "hirunews",
       "Timestamp": "Thursday, 20 October 2022 - 19:16",
       "Headline": "වේදනකාරි ප්‍රතිපත්ති ක්‍රියාවට නැංවීමට සිදුවන බව මහබැංකු අධිපති කියයි",
       "News Content": "ආර්ථික අර්බුදයක් පවතින අවස්ථාවකදී ඉන් ගොඩ ඒම සඳහා ඉතා වේදනාකාරි ප්‍රතිපත්ති ක්‍රියාවට නැංවීමට සිදුවන බව මහබැංකු අධිපති ආචාර්ය නන්දලාල් වීරසිංහ පවසනවා.\nරටේ පවතින ආර්ථික තත්වය සහ බදු ප්‍රතිපත්ති පිළිබඳ ජනාධිපති මාධ්‍ය අංශය සමඟ පැවති සම්මුඛ සාකච්ඡාවකට එක්වෙමිනුයි මහබැංකු අධිපතිවරයා මේ බව කියා සිටියේ.\nමේ අතර ව්‍යාපාරිකයෙකු හෝ පුද්ගලයෙකු උපයන ලාභය හෝ ආදායම, වාර්ෂිකව රුපියල් ලක්ෂ 12 වැඩි නම් ආදායම් බදු ගෙවිය යුතු බව දේශීය ආදායම් කොමසාරිස්වරුන්ගේ සංගමයේ සභාපති ජ්‍යෙෂ්ඨ කොමසාරිස් සරත් අබේරත්න පවසනවා. දේශිය ආදායම් බදු සශෝධන පනත් කෙටුම්පතෙන් සිදුකෙරෙන වෙනස්කම් පිළිබඳ හිරු ප්‍රවෘත්ති අංශය කළ විමසීමකදීයි ඔහු මේ බව කියා සිටියේ.",
       "URL": "https://www.hirunews.lk/318413/වේදනකාරි-ප්‍රතිපත්ති-ක්‍රියාවට-නැංවීමට-සිදුවන-බව-මහබැංකු-අධිපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=789"
}