{
       "Source": "hirunews",
       "Timestamp": "Thursday, 28 September 2023 - 14:18",
       "Headline": "ධනිෂ්ක ගුණතිලකට පනවා තිබූ ක්‍රිකට් තහනම ඉවත් කිර්‍රිම ගැන ක්‍රීඩා ඇමැතිගේ අවධානය",
       "News Content": "ඕස්ට්‍රේලියාවේදී ලිංගික අතවර චෝදනාවලට අදාළ නඩුවෙන් ධනිෂ්ක ගුණතිලක නිදොස් කොට නිදහස් කිරීමෙන් පසු ඔහුට ශ්‍රී ලංකා ක්‍රිකට්\nආයතනය විසින් පනවා තිබූ තහනම ඉවත් කිරීම සම්බන්ධයෙන් සලකා බලන බව ක්‍රීඩා අමාත්‍ය රොෂාන් රණසිංහ පැවසුවා.\nධනිෂ්ක ගුණතිලකට එරෙහි නඩුව පසුගිය 18 වැනිදා සිට අඛණ්ඩව දින 4 ක කාලයක් සිඩ්නි නුවර\nපිහිටි ඩව්නිං සෙන්ටර් අධිකරණයේදී විභාගයට ගනු ලැබුවා.\nඑහිදි ධනිෂ්ක වෙනුවෙන් පෙනී සිටි නීතිඥවරයා කරුණු දක්වමින් සදහන් කළේ තම සේවාදායකයා කිසිදු අයුරකින් අනාරක්ෂිත ලෙස ලිංගික කටයුතුවල නිරත නොවු බවයි.\nමෙම විනිසුරු සාරා හගේට් මෙම නඩුවේ තීන්දුව ප්‍රකාශයට පත් කරමින් සඳහන් කළේ කාන්තාව සිය ප්‍රකාශවලින් පරස්පර කරුණු දක්වා ඇති බවයි.\nඅවසානයේ මෙම නඩුවේ තීන්දුව ප්‍රකාශයට පත් කරමින් සාරා හගේට් ධනිෂ්ක ගුණතිලකට එල්ල වූ සියලු චෝදනාවලින් නිදොස් කර නිදහස් කරන්නට පියවර ගත්තා.",
       "URL": "https://www.hirunews.lk/349663/ධනිෂ්ක-ගුණතිලකට-පනවා-තිබූ-ක්‍රිකට්-තහනම-ඉවත්-කිර්‍රිම-ගැන-ක්‍රීඩා-ඇමැතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1"
}