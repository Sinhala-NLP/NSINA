{
       "Source": "hirunews",
       "Timestamp": "Sunday, 03 September 2023 - 7:08",
       "Headline": "පස් කන්දකට යටවූ අහිංසක ජීවිතය",
       "News Content": "පස් කන්දක් කඩා වැටී පුද්ගලයෙක් ජීවිතක්ෂයට පත්ව තිබෙනවා.\nමෙම අවාසනාවන්ත සිදුවීම වාර්තා වූයේ නාවලපිටිව, මාහකුඹුරු ප්‍රදේශයෙන්.\nමෙම සිදුවීමෙන් ජීවිතක්ෂයට පත්ව ඇත්තේ වෙරලුගස්හින්න, නාවලපිටිය ප්‍රදේශයේ පදිංචි 62 හැවිරිදි පුද්ගලයෙකි.\nඊයේ (02) දහවල් කාලයේ දී අලුතින් ඉදිකිරීමට නියමිත බැම්මක අත්තිවාරම කපමින් සිටි පුද්ගලයකුගේ ඇඟ මතට මෙම පස් කන්ඳ කඩා වැටී තිබෙනවා.\nපස් කන්ද ඉවත් කර පුද්ගලයා නාවලපිටිය රෝහලට ඇතුළත් කර ඇති අතර එහිදී ඔහු ජීවිතක්ෂයට පත්ව තිබෙනවා.",
       "URL": "https://www.hirunews.lk/346952/පස්-කන්දකට-යටවූ-අහිංසක-ජීවිතය",
       "Category": "Local News",
       "Parent URL": "https://www.hirunews.lk/local-news.php?pageID=55"
}