{
       "Source": "hirunews",
       "Timestamp": "Friday, 16 December 2022 - 12:43",
       "Headline": "බිත්තර මිල ඉහළ යාමෙන් කේක් මිලත් ඉහළට",
       "News Content": "බිත්තරයක මිල ඉහළ යාම නිසා උත්සව සමයේ කේක් ගෙඩියක මිල ද ඉහළ දැමීමට සිදුවනු ඇතැයි සමස්ත ලංකා බේකරි හිමියන්ගේ සංගමය පවසනවා.\nඑහි සභාපති එන්.කේ.ජයවර්ධන චෝදනා කළේ, මහා පරිමාණ බිත්තර නිෂ්පාදකයින් වෙළදපොල තුල බිත්තර හිගයක් ඇති කිරීමත් සමග වෙළදුන් බිත්තර ඉහළ අගයකට අලෙවි කරන බවයි.\nඅගෝස්තු 19 වනදා බිත්තර සදහා උපරිම සිල්ලර මිලක් නියම කරමින් නිකුත් කර තිබූ ගැසට් නිවේදනය අත්හිටුවමින් අභියාචනාධිකරණය ඊයේ අතුරු තහනම් නියෝගයක් නිකුත් කළා.\nමේ අතර ඉමදූව - හොරදුගොඩ ප්‍රාථමික විද්‍යාලය ඉදිරිපිට දෙමාපියන් පිරිසක් ඊයේ (15) උද්ඝෝෂනයක් සංවිධාන කර තිබුණා.\nඒ දරුවන්ගේ පාසල් පොත් ඇතුළු අධ්‍යාපන උපකරණ මිල ඉහළ යාමට විරෝධය පළ කරමින්.",
       "URL": "https://www.hirunews.lk/322804/බිත්තර-මිල-ඉහළ-යාමෙන්-කේක්-මිලත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=663"
}