{
       "Source": "hirunews",
       "Timestamp": "Sunday, 24 July 2016 - 14:57",
       "Headline": "පුතුන් දෙදෙනාගේ පොලු පහරින් පිය සෙනෙහස නිමාවේ",
       "News Content": "අනුරාධපුර - කැබිතිගොල්ලෑව ප්‍රදේශයේදී සිය පියාට පහර දී ඝාතනය කළ බවට සැක කෙරෙන පුතුන් දෙදෙනෙකු සොයා පොලීසිය පරීක්ෂණ ආරම්භ කර තිබෙනවා.\nපසුගිය 22 වන දා පවුල් ආරවුලක් හේතුවෙන් මෙම පහරදීම සිදුකර ඇති බවටයි වාර්තා වන්නේ.\nපසුව පහරකෑමට ලක්වූ අදාළ පියා පදවිය රෝහලට ගොස් ප්‍රතිකාර ලබාගෙන ඇති අතර, ඔහු වෛද්‍යවරයාට පවසා ඇත්තේ යතුරුපැදි අනතුරකින් තමන්ට තුවාල වූ බවයි.\nකෙසේ වෙතත්, නැවත රෝගී තත්ත්වයක් හේතුවෙන් ඔහු අනුරාධපුර ශික්ෂණ රෝහලට ඇතුළත් කෙරුණු අතර පසුව ඊයේ රාත්‍රියේ ඔහු ජීවිතක්ෂයට පත්වී තිබෙනවා.\nපශ්චාත් මරණ පරීක්ෂණයෙන් හෙළි වී ඇත්තේ හිසට වැදුණු තදබල පහරදීමක් හේතුවෙන් මෙම මරණය සිදුව ඇති බවටයි.\nමෙලෙස ජීවිතක්ෂයට පත්වී ඇත්තේ පදවිය පොලිස් ස්ථානයට අනුයුක්තව සේවය කළ 44 හැවිරිදි කොස්තාපල්වරයෙක්.",
       "URL": "https://www.hirunews.lk/138864/පුතුන්-දෙදෙනාගේ-පොලු-පහරින්-පිය-සෙනෙහස-නිමාවේ",
       "Category": "Local News",
       "Parent URL": "https://www.hirunews.lk/local-news.php?pageID=4951"
}