{
       "Source": "hirunews",
       "Timestamp": "Friday, 06 April 2018 - 18:37",
       "Headline": "පුංචි ආණ්ඩු මන්ත්‍රීවරුන් 4000කුත් අඩු වන ලකුණු",
       "News Content": "රටට වග කියන ජනාධිපතිවරයෙකු ලෙස රජය දුර්වලවීමට කිසිසේත් ඉඩ නොතබන බව ජනාධිපති මෛත්‍රීපාල සිරිසේන ප්‍රකාශ කළා.\nමාධ්‍ය ආයතන ප්‍රධානීන් සමඟ කොටුව ජනාධිපති මන්දිරයේ අද පැවැති සාකච්ඡාවකට එක්වෙමින් ජනාධිපතිවරයා මේ බව කියා සිටියා.\nඑමෙන්ම ඉදිරියේදී විෂය පථ වෙනස්කම් ද සහිත පූර්ණ අමාත්‍ය මණ්ඩල සංශෝධනයක් සිදුකරන බව ජනාධිපතිවරයා මෙහිදී ප්‍රකාශ කළා.\nඊට අදාළ කටයුතු සිදුකිරීමට දෙපාර්ශවයම ඇතුළත් කමිටුවක් ද පත් කළ බවයි ජනාධිපතිවරයා එම සාකච්ඡාවේදී කියා සිටියේ.\nමැතිවරණ ක්‍රමයේ පවතින විකෘති තත්ත්වයන් නිසා පළාත් පාලන මැතිවරණ පනත වහාම සංශෝධනය කළ යුතු බව ද ජනාධිපතිවරයා සදහන් කළා.\nඒ අනුව එම සංශෝධනය මගින් පළාත් පාලන ආයතන සඳහා පත්ව ඇති මන්ත්‍රීවරුන් 8000කට වැඩි සංඛ්‍යාව හරි අඩකින් අඩු කිරීමට අදාළ සංශෝධන සිදුකරන බවයි ජනාධිපති මෛත්‍රීපාල සිරිසේන වැඩිදුරටත් ප්‍රකාශ කළේ.",
       "URL": "https://www.hirunews.lk/187809/පුංචි-ආණ්ඩු-මන්ත්‍රීවරුන්-4000කුත්-අඩු-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4002"
}