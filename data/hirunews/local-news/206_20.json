{
       "Source": "hirunews",
       "Timestamp": "Friday, 07 July 2023 - 13:43",
       "Headline": "ශ්‍රී ලංකාවට ණය ගෙවීමට ඉන්දියාවෙන්  වසර 12 ක කාලයක්",
       "News Content": "ශ්‍රී ලංකාවට ණය ආපසු ගෙවීම සඳහා වසර 12 ක් දක්වා කාලයක් ලබාදීමට ඉන්දියාව සැළසුම් කර තිබෙනවා.\nඉන්දීය අපනයන ණය ඇපකර සමාගමේ සභාපති සහ කළමනාකාර අධ්‍යක්ෂ එම්. සෙන්තිල් නාදන් මේ බව සඳහන් කර ඇති බවයි ඉන්දීය මාධ්‍ය වාර්තා කළේ.\nශ්‍රී ලංකාව මුහුණදී ඇති මූල්‍ය අර්බුදයට සහනයක් වන පරිදි එම පියවර ගන්නා බව ඔහු සඳහන් කර තිබෙනවා.\nජාත්‍යන්තර මූල්‍ය අරමුදල සමග ශ්‍රී ලංකාව මේ වනවිට සාකච්ඡා පවත්වමින් සිටිනවා.\nප්‍රතිව්‍යූහගත කිරීමේ පැකේජය පැමිණි පසු ඇතැම් විට වසර තුන හතර කාලසීමාවක් තුල ලැබීමට නියමිත මුදල් පියවීම සදහා වසර 10 ත් 12 ත් දක්වා කාලයක් ලබාදෙනු ඇති බවයි ඉන්දීය අපනයන ණය ඇපකර සමාගමේ සභාපතිවරයා සඳහන් කළේ.\nශ්‍රී ලංකාවේ අර්බුදය ඉන්දියාවේ අපනයනකරුවන්ට ද බලපෑම් එල්ල කර ඇති බව සදහන් කළ ඉන්දීය අපනයන ණය ඇපකර සමාගමේ සභාපතිවරයා, ඉන්දීය ජාතික අපනයන රක්ෂණ ගිණුම වෙත ශ්‍රී ලංකාව, සැම්බියාව, සුරිනාම් සහ ඝානාව වැනි රටවල් සමග ගණුදෙනු කිරීම හේතුවෙන් ණය ගෙවීමට අපොහොසත් වූ ව්‍යාපාරිකයන්ගෙන් ඉන්දීය රුපියල් කෝටි 4500ක වන්දි ඉල්ලුම්පත් මේ වනවිට ලැබී ඇති බවත් සඳහන් කර සිටියා.",
       "URL": "https://www.hirunews.lk/340328/ශ්‍රී-ලංකාවට-ණය-ගෙවීමට-ඉන්දියාවෙන්-වසර-12-ක-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=206"
}