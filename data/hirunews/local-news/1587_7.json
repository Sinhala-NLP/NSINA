{
       "Source": "hirunews",
       "Timestamp": "Wednesday, 03 November 2021 - 13:16",
       "Headline": "ජනපති, රටවල් කිහිපයක රාජ්‍ය නායකයින් හමුවෙයි",
       "News Content": "වෙළද, සංචාරක, අධ්‍යාපන ඇතුළු ක්ෂේත්‍ර රැසක ප්‍රවර්ධනය වෙනුවෙන් ජනාධිපති ගෝඨාභය රාජපක්ෂ, රටවල් රැසක රාජ්‍ය නායකයින් හමු වී තිබෙනවා.\nඒ, ස්කොට්ලන්තයේ ග්ලාස්ගෝ හි පැවැත්වෙන එක්සත් ජාතීන්ගේ දේශගුණික විපර්යාස පිළිබදව සමුළුවෙන් අනතුරුවයි.\nබහාරේන් අග්‍රාමාත්‍ය සලමන් බීන් හමාඩ් අල්කලීෆා සමග ජනාධිපති ගෝඨාභය රාජපක්ෂ සමග ඊයේ සාකච්ඡාවක් පැවැත්වූ අතර, එහිදී දෙරට අතර රැකියා අවස්ථා තවදුරටත් උදා කර ගැනීම කෙරෙහි අවදානය යොමුව තිබෙනවා.\nඑමෙන්ම පොදුරාජ්‍ය මණ්ඩලීය මහලේකම් පැටි්‍රෂියා ස්කොට්ලන්ඩ් අතර හමුවක් පැවැත්වුණේ ග්ලාස්ගෝ හි මර්චන්ට් මන්දිරයේදියි.\nඑහිදී පොදුරාජ්‍ය මණ්ඩලීය රටවල් අතර වෙළද අවස්ථා තවදුරටත් වර්ධනය කර ගැනීම කෙරෙහි වැඩි අවදානයක් යොමු වූ බවයි ජනාධිපති මාධ්‍ය අංශය සඳහන් කළේ.\nමේ අතර, නේපාල අග්‍රාමාත්‍ය ෂා බහදුර් දෙව්බා, යුක්රේන ජනාධිපති බ්ලැඩ්මීර් සෙනෙන්ස්කි, වේල්සයේ ඔටුන්න හිමි චාල්ස් කුමරු සහ මැදපෙරදිග සහ බටහිර රටවල රාජ්‍ය නායකයින් රැසක් ජනාධිපති ගෝඨාභය රාජපක්ෂ හමු වී සාකච්ඡා කර තිබෙනවා.",
       "URL": "https://www.hirunews.lk/286878/ජනපති-රටවල්-කිහිපයක-රාජ්‍ය-නායකයින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1587"
}