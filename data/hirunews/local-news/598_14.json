{
       "Source": "hirunews",
       "Timestamp": "Monday, 16 January 2023 - 13:05",
       "Headline": "දෛවයට අභියෝග කරන 'විශ්මි' (වීඩියෝ)",
       "News Content": "අභියෝග හමුවේ පලා යාම වෙනුවට ඊට සාර්ථකව මුහුණ දෙන පිරිස් අප සමාජයේ විරලයි.\nදෛවයේ සරදම් අභියෝග කරන පාසල් දැරියක් පිළිබඳව මේ පුවත වාර්තා වන්නේ, තංගල්ල නොටොල්පිටිය ගැමුණු මහ විද්‍යාලයෙන්.\nතංගල්ල නොටොල්පිටිය ගැමුණු මහ විද්‍යාලයේ විශේෂ ඒකකයේ ඉගෙනුම ලබන විෂ්මි විදුෂිකා දියණිය චිත්‍ර ඇඳීමට වගේම ඇදුම් නිර්මාණයට සහජ දක්ෂතාවක් දක්වන දිරිය දියණියක්.\n17 හැවිරිදි ඇය උපතින්ම ශ්‍රවණාබාධයකින් සහ කථානාබාධයකින් පෙළෙන අතර, පියාද නොමැතිව මව සමග ජීවත්වනනේ නොටොල්පිටිය ගොඩිගමුව ප්‍රදේශයේයි.\nවසය අවුරුදු 8 දී විෂ්මි විදුෂිකාගේ වම් ඇසෙහි කෝටුවක් ඇනීම හේතුවෙන් ඇයගේ පෙනීමත් දුර්වල වී තිබෙනවා.\nවිෂ්මි විදූෂිකා දියණියගේ මව සදහන් කළේ පවතින ආර්ථික අපහසුතා හේතුවෙන් දැරියගේ ශල්‍යකර්ම කිරීමට ද මූල්‍ය පහසුකම් නොමැති බවයි.",
       "URL": "https://www.hirunews.lk/325175/දෛවයට-අභියෝග-කරන-විශ්මි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=598"
}