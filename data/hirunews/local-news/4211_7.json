{
       "Source": "hirunews",
       "Timestamp": "Sunday, 19 November 2017 - 10:19",
       "Headline": "පුංචි බොරැල්ලේ වෙඩි තැබීමකින් පුද්ගලයෙකු ජීවිතක්ෂයට (ඡායාරූප)",
       "News Content": "කොළඹ - පුංචි බොරැල්ල ප්‍රදේශයේදී අද උදෑසන සිදුවූ වෙඩි තැබීමකින් පුද්ගලයෙකු මියගොස් තිබෙනවා.\nපොලීසිය සඳහන් කළේ පුංචි බොරැල්ල - බී.ඩබ්ලිව්. ප්‍රනාන්දු මාවතේදී මෙම වෙඩි තැබීම සිදුව ඇති බවයි.\nත්‍රිරෝද රථයකින් යමින් සිටි පුද්ගලයෙකුට මෙලෙස වෙඩි තබා ඇති අතර, ඒ අසළ තිබී මිලිමීටර 9 වර්ගයේ ගිනි අවි සඳහා භාවිත කරන හිස් කොපු 6 ක්ද සොයාගෙන තිබෙනවා.\nමියගොස් ඇත්තේ මාලිගාවත්ත ප්‍රදේශයේ පදිංචි අවුරුදු 45 ක් පමණ වන පුද්ගලයෙක් බවට හඳුනාගෙන තිබෙනවා.\nඔහු ත්‍රී රෝද රථය පදවාගෙන යමින් සිටියදී නාඳුනන පුද්ගලයෙකු විසින් වෙඩි තබා පළාගොස් ඇති බවටයි සැක කෙරෙන්නේ.\nමහේස්ත්‍රාත් පරීක්ෂණය සිදුකරන තෙක් මළ සිරුර එම ස්ථානයේම පොලිස් ආරක්ෂාව යටතේ තබා තිබෙනවා.\nබොරැල්ල පොලිසිය මෙම වෙඩි තැබීම පිළිබඳ පරීක්ෂණ ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය කියාසිටියේ.",
       "URL": "https://www.hirunews.lk/176386/පුංචි-බොරැල්ලේ-වෙඩි-තැබීමකින්-පුද්ගලයෙකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4211"
}