{
       "Source": "hirunews",
       "Timestamp": "Sunday, 24 April 2022 - 20:56",
       "Headline": "තේ නිෂ්පාදන පිරිවැය 30%කින් ඉහළට",
       "News Content": "මේ වසර ආරම්භයේ පටන් තේ නිෂ්පාදන පිරිවැය සියයට 30කින් පමණ ඉහළ ගොස් ඇති බව වතු හාම්පුතුන්ගේ සම්මේලනය පවසනවා.\nප්‍රමාණවත් ඉන්ධන නොලැබීමෙන් දළු ප්‍රවාහනයට බාධා පැමිණීම ඔවුන් මුහුණ දෙන නවතම අභියෝගය බව එහි ප්‍රකාශක රොශාන් රාජදුරෙයි ප්‍රකාශ කළා.\nප්‍රවාහන දුෂ්කරතා මෙන්ම විදුලිය කප්පාදුව ද විශේෂයෙන් ප්‍රාදේශීය වතු වැවිළි සමාගම්වල මෙහෙයුම්වලට බලපා ඇති බවයි ඔහු වැඩිදුරටත් සදහන් කළේ.\nරසායනික පොහොර ආනයන තහනම තේ කර්මාන්තය සදහා ඉවත් කළ ද එම තහනමට පෙර රුපියල් 30,000ක් වූ යූරියා පොහොර මෙට්‍රික් ටොන් එකක මිල මේ වන විට රුපියල් 750,000 දක්වා 25 ගුණයකින් ඉහළ ගොස් ඇති බවයි වතු හාම්පුතුන්ගේ සම්මේලනය පෙන්වා දෙන්නේ.",
       "URL": "https://www.hirunews.lk/302722/තේ-නිෂ්පාදන-පිරිවැය-30කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1211"
}