{
       "Source": "hirunews",
       "Timestamp": "Saturday, 17 July 2021 - 14:11",
       "Headline": "මැතිවරණ කොමිෂන් සභාවේ පරිපාලනය සම්බන්ධයෙන් අසත්‍ය ප්‍රකාශ සිදුකරන්නන් පිළිබඳව අවධානයක් මැතිවරණ කොමිෂන් සභාව",
       "News Content": "මැතිවරණ කොමිෂන් සභාවේ පරිපාලන කටයුතු සම්බන්ධයෙන් සාවද්‍ය තොරතුරු පදනම් කරගෙන කටයුතු කරන දේශපාලන පක්ෂ සහ සංවිධාන ඇතුළු විවිධ පාර්ශව පිලිබඳව අවධානය යොමු කිරීමට තීරණය කර තිබෙනවා.\nනිවේදනයක් නිකුත් කරමින් එම කොමිෂන් සභාව සඳහන් කරන්නේ ඇතැම් දේශපාලන පක්ෂ සහ සිවිල් සංවිධාන ස්වකීය දේශපාලන හා පටු අරමුණු උදෙසා මැතිවරණ කොමිෂන් සභාව පිළිබඳව අසත්‍ය ප්‍රකාශ සිදුකරන බවයි.\nමැතිවරණ කොමිෂන් සභාවේ පරිපාලනය සම්බන්ධයෙන් ඇතැම් පුද්ගලයින්ට අසත්‍ය ප්‍රකාශ සිදුකිරීමට අවස්ථාවක් නොදෙන බව ද මැතිවරණ කොමසාරිස් ජනරාල් සමන්ශ්‍රී රත්නායකගේ අත්සනින් යුතුව නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/277224/මැතිවරණ-කොමිෂන්-සභාවේ-පරිපාලනය-සම්බන්ධයෙන්-අසත්‍ය-ප්‍රකාශ-සිදුකරන්නන්-පිළිබඳව-අවධානයක්-මැතිවරණ-කොමිෂන්-සභාව",
       "Category": "Local News",
       "Parent URL": "https://www.hirunews.lk/local-news.php?pageID=1814"
}