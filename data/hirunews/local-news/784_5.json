{
       "Source": "hirunews",
       "Timestamp": "Sunday, 23 October 2022 - 20:02",
       "Headline": "පෙරහැරක ගිනිබෝල කරකැවීමට ගිය සිසුවෙකු විදුලි සැර වැදී මියයයි",
       "News Content": "කළුතර - දොඩම්ගොඩ විහාරස්ථානයක පැවති කඨින පෙරහැරක් අතරතුරදී පාසල් සිසුවෙකු විදුලි සැර වැදීමෙන් ජීවිතක්ෂයට පත් වී තිබෙනවා.\nපොලිසිය සඳහන් කළේ දොඩම්ගොඩ - හර්මන් වත්ත ප්‍රදේශයේ පදිංචි 17 හැවිරිදි පාසල් සිසුවෙකු අද අළුයම මෙලෙස ජීවිතක්ෂයට පත් වී ඇති බවයි.\nමිය ගිය සිසුවා පෙරහැරේ ගිනිබෝල කරකවමින් සිටි අවස්ථාවේ එහි යකඩ වළල්ල අසල තිබූ විදුලි රැහැනක ගැටී මෙම අනතුර සිදුව තිබෙනවා. සිසුවාගේ දේහය මේ වන විට කළුතර මහ රෝහලේ තැම්පත් කර ඇති බවයි පොලිසිය සඳහන් කළේ.",
       "URL": "https://www.hirunews.lk/318639/පෙරහැරක-ගිනිබෝල-කරකැවීමට-ගිය-සිසුවෙකු-විදුලි-සැර-වැදී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=784"
}