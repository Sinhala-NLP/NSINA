{
       "Source": "hirunews",
       "Timestamp": "Friday, 27 January 2023 - 14:06",
       "Headline": "බුදු පිළිමයක ඌර්ණ රෝම ධාතුව සොරකම් කළ පුද්ගලයෙකු අත්අඩංගුවට",
       "News Content": "කළුබෝවිල හත්බෝධි විහාරස්ථානයේ බුදු පිළිමයේ තැන්පත් කර තිබූ රනින් නිම කරන ලද ඌර්ණ රෝම ධාතුව සොරකම් කළ පුද්ගලයෙකු අත්අඩංගුවට ගෙන තිබෙනවා.\nකළුබෝවිල ජය සමගි මාවතේදී ඊයේ (26) අත්අඩංගුවට ගන්නා අවස්ථාවේ 43 හැවිරිදි වියේ පසුවන සැකකරු සතුව මෙම ඌර්ණ රෝම ධාතුව ද තිබී ඇති බවයි පොලිස් මාධ්‍ය කොට්ඨාසය සඳහන් කළේ.\nපසුගිය 19 වනදා බුදු මැදුරේ දොර කඩා ග්‍රෑම් 16ක් බරැති රන් ඌර්ණ රෝම ධාතුව සොරකම් කර ඇති බවට බස්නාහිර පළාත් දකුණ අපරාධ කොට්ඨාසයට ලද පැමිණිල්ලක් මත අදාළ වැටලීම සිදු කර තිබෙනවා.",
       "URL": "https://www.hirunews.lk/326014/බුදු-පිළිමයක-ඌර්ණ-රෝම-ධාතුව-සොරකම්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=576"
}