{
       "Source": "hirunews",
       "Timestamp": "Monday, 01 May 2023 - 14:02",
       "Headline": "ත්‍රිරෝද රථ හෝ බස් ගාස්තුවල වෙනසක් කරන්නේ නෑ - ප්‍රවාහන සංගම් (වීඩියෝ)",
       "News Content": "ඉන්ධන මිල සංශෝධනය කළද ත්‍රිරෝද රථ හෝ බස් ගාස්තුවල වෙනසක් සිදු නොවන බව එම ප්‍රවාහන සංගම් පවසනවා.\nඉන්ධන මිල පහළ දැමීමට ලංකා ඛනිජ තෙල් නීතිගත සංස්ථාව පියවර ගනු ලැබුවේ ඊයේ (30) මධ්‍යම රාත්‍රියේ සිට ක්‍රියාත්මක වන පරිදියි.\nමේ අතර සිපෙට්කෝ ඉන්ධන මිල පහළ දැමීමට සාපේක්ෂව ලංකා අයි.ඕ.සී.සමාගමද අද සිට ඉන්ධන මිල පහළ දැමීමට තීරණය කර තිබෙනවා.\nඉන්ධන මිල ඊයේ මධ්‍යම රාත්‍රි‍යේ සිට ක්‍රියාත්මක වන පරිදි පහළ දැමීමට ලංකා ඛනිජ තෙල් නීතිගත සංස්ථාව තීරණය කළා.\nඒ අනුව ඔක්ටේන් 92 වර්ගයේ පෙට්‍ර්රල් ලීටරයක් රුපියල් 7කින් සහ ඔක්ටේන් 95 වර්ගයේ පෙට්රල් ලීටරයක් රුපියල් 10කින් පහළ දැමීමට පියවර ගැණුනා.\nමිල පහළ දැමීමත් සමඟ ඔක්ටේන් 92 පෙට්රල් ලීටරයක නව මිල රුපියල් 333ක් වන අතර ඔක්ටේන් 95 පෙට්‍රල් ලීටරයක නව මිල රුපියල් 365ක්. වනවා.\nඩීසල් ලීටරයක මිල පහළ දමා තිබෙන්නේ රුපියල් 15කින් වන අතර සුපිරි ඩීසල් ලීටරයක මිල රුපියල් 135කින් පහළ යනු ඇති.\nඩීසල් ලීටරයක නව මිල රුපියල් 310 දක්වා පහළ යන අතර සුපිරි ඩීසල් ලීටරයක නව මිල රුපියල් 330ක් වනු ඇති.\nමේ අතර සිපෙට්කෝ ඉන්ධන මිලට සාපේක්ෂව ලංකා අයි.ඕ.සී සමාගම ද ඉන්ධන මිල ගණන් පහළ දැමීමට තීරණය කර තිබෙනවා.\nකෙසේ වෙතත් භූමිතෙල් සහ කාර්මික භූමිතෙල් මිලෙහි වෙනසක් සිදුකර නැහැ.\nමේ අතර ඉන්ධන මිල සංශෝධනයත් සමග සිපෙට්කෝ ආයතනය ඉන්ධන අලෙවියෙන් ලබන ලාභය පිළිබඳව බලශක්ති අමාත්‍ය කංචන විජේසේකර මහතා ට්විටර් පණිවුඩයක් නිකුත් කර තිබෙනවා.\nඒ් අනුව නව මිල සංශෝධනයත් සමග 92 පෙට්‍රල් ලීටරයකින් ශත 2ක ලාභයක්ද, පෙට්‍රල් 95 ලීටරයකින් ශත 98 ලාභයක්ද, ඩීල් ලීටරකයින් ශත 89 පාඩුවක්, සුපර් ඩීසල් ලීටරයකින් රුපියල් 9.86 ලාභයක් සහ භූමිතෙල් ලිටරකින් රුපියල් 2.95ක පාඩුවක් ද හිමිවන බවයි අදාළ ට්විටර් සටහටන් දැක්වෙන්නේ.",
       "URL": "https://www.hirunews.lk/333941/ත්‍රිරෝද-රථ-හෝ-බස්-ගාස්තුවල-වෙනසක්-කරන්නේ-නෑ-ප්‍රවාහන-සංගම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=377"
}