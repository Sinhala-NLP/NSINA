{
       "Source": "hirunews",
       "Timestamp": "Sunday, 05 January 2020 - 11:01",
       "Headline": "මීගමුව මහ නගර සභා බල ප්‍රදේශය ඇතුලු ප්‍රදේශ කිහිපයකට පැය 24 ජල කප්පාදුවක්",
       "News Content": "මීගමුව, මහනගර සභා බලප්‍රදේශය ඇතුළු ප්‍රදේශ කිහිපයකට හෙට උදෑසන 9 සිට පැය 24 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසනවා.\nනිවේදනයක් නිකුත් කරමින් එමඟින් ප්‍රකාශ කළේ බම්බුකුලිය ජල පිරිපහදු මධ්‍යස්ථානයේ විදුලි උත්පාදකයක් සවි කිරීම හේතුවෙන් ජල සැපයුම මෙලෙස අත්හිටුවන බවයි.\nඒ අනුව, අඟහරුවාදා පෙරවරු 9 දක්වා පැය 24 ක කාලයක් මෙලෙස ජල සැපයුම අත්හිටුවන්නේ මීගමුව මහනගර සභා බල ප්‍රදේශය, කොච්චිකඩේ, දූව, පිටිපන, දුන්ගල්පිටිය, බාසීයාවත්ත, පමුණුගම, කටුනායක අයෝජන ප්‍රවර්ධන කලාපය, කටුනායක ගුවන් හමුදා කඳවුර හා කටුනායක ගුවන්තොටුපල පරිශ්‍රය ඇතුළු කටාන යන ප්‍රදේශවලටයි.",
       "URL": "https://www.hirunews.lk/231614/මීගමුව-මහ-නගර-සභා-බල-ප්‍රදේශය-ඇතුලු-ප්‍රදේශ-කිහිපයකට-පැය-24-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=2968"
}