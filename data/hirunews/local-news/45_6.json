{
       "Source": "hirunews",
       "Timestamp": "Thursday, 07 September 2023 - 21:37",
       "Headline": "පියෙකු විසින් තම දියණිය අපයෝජනය කරලා (වීඩියෝ)",
       "News Content": "පියෙකු තම දියණිය බරපතල ලෙස ලිංගික අපයෝජනයට ලක් කළ සිදුවීමක් මාවතගම ප්‍රදේශයෙන් වාර්තා වී තිබෙනවා.\nපොලීසිය පැවසුවේ දියණිය අපයෝජනය කළ පියා මේ වන විට ප්‍රදේශයෙන් පළා ගොස් ඇති බවයි.\nඅදාළ පියා අතර ඇති වූ ආරවුලක් හේතුවෙන් සිය 9 හැවිරිදි දියණියද සමඟ මව හිතවතෙකුගේ නිවසට ගොස් තිබුණා.\nඑම නිවසේදී තවත් දරුවෙක් සමඟ සෙල්ලම් කරමින් සිටියදී එම දැරිය පවසා තිබු කරුණකින් මෙම අපයෝජනය පිළිබඳ කරුණු අනාවරණ කර ගැනීමට හැකි වූ බවයි වාර්තා වන්නේ.\nඇය පවසා තිබුණේ \" අම්මා ආයෙත් අපේ ගෙදර යන්නේ නැත්තන් හොඳයි. තාත්තත් එක්ක මට ඉන්න බැහැ. තාත්තා මට බලහත්කාරයෙන් එක එක දේවල් කරනවා. අම්මට කියනවා කියලා කිව්වහම මට පිහියෙන් අනින්න හදනවා\"\nඒ බව ඇසු යහළුවා \"ඔයාලා දැන් ඉන්නේ අපේ ගෙදර. ඒ හින්දා බයවෙන්න එපා. මේ ගැන ඔයාලගේ අම්මට කියන්න \" යනුවෙන් එම දැරියට පවසා තිබෙනවා.\nතම පියාගෙන් සිදුවන හිරිහැර ගැන එම දැරිය තම මවට පවසා ඇත්තේ ඒ අනුවයි.\nඅපයෝජනයට ලක් වු දැරියගේ මව ඔවුන් නතර වී සිටි නිවසට එම පුද්ගලයා ගෙන්වීමටයි උත්සාහ කර ඇත්තේ.\nකෙසේ වෙතත් දියණිය අපයෝජන සිද්ධිය සම්බන්ධයෙන් තම මව සමඟ පවසා ඇති බව තහවුරු කරගත් සැකකාර පියා එම ස්ථානයෙන් පළා ගොස් තිබෙනවා.\nඅපයෝජනයට ලක් වු දැරියගේ මව පවසන්නේ අදාළ සැකකාර පියා විසින් තමන් සහ දියණිය ඝාතනය කරන බවට කළ තර්ජනය හමුවේ ඔවුන් මේ වන විටත් සැඟව සිටින බවයි.",
       "URL": "https://www.hirunews.lk/347512/පියෙකු-විසින්-තම-දියණිය-අපයෝජනය-කරලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=45"
}