{
       "Source": "hirunews",
       "Timestamp": "Tuesday, 28 June 2022 - 6:53",
       "Headline": "ආයෝජන ප්‍රවර්ධන අමාත්‍යාංශයේ විෂය පථයන් නිකුත් කෙරෙයි - කංචන හා නසීර් කටාර්වලට (වීඩියෝ)",
       "News Content": "ව්‍යාපාරික ධම්මික පෙරේරා පසුගිය දා අමාත්‍යවරයෙකු ලෙස දිවුරුම් දුන් ආයෝජන ප්‍රවර්ධන අමාත්‍යංශයට අයත් වන ආයතන, කාර්යයන් සහ නීති අණ පණත් ඇතුළත් කරමින් අති විශේෂ ගැසට් පත්‍රයක් ඊයේ නිකුත් කර තිබෙනවා.\nඒ අනුව ආයෝජන මණ්ඩලය, කොළඹ වරාය නගරය ආර්ථික කොමිෂන් සභාව, කොළඹ වරාය නගරය ආශ්‍රිත ව්‍යාපෘතිය සහ ආගමන විගමන දෙපාර්තමේන්තුව ඇතුළු තවත් ආයතන කිහිපයක් ඊට ඇතුළත් කර තිබුණා.\nහිටපු මුදල් අමාත්‍යවරයකු වන බැසිල් රාජපක්ෂගේ ඉවත් වීමෙන් හිස් වූ ආසනය සඳහා යි ධම්මික පෙරේරා පාර්ලිමේන්තුවට පත් වුණේ.\nමේ අතර, ඉන්ධන ආනයනය පිළිබඳ සාකච්ඡා කිරීම සඳහා අමාත්‍යවරුන් වන කංචන විජේසේකර සහ නසීර් අහමඩ් කටාර් බලා පිටත් ව ගිය බව ද වාර්තා වනවා.\nතව ද විදුලි සංදේශ නියාමන කොමිෂන් සභාව සහ ශ්‍රී ලංකා ටෙලිකොම් ඇතුළත් තාක්ෂණ අමාත්‍යාංශයේ විෂය පථයන් සහ කාර්යයන් පිළිබඳ ගැසට් නිවේදනය ද නිකුත් කළ බව සඳහන්.",
       "URL": "https://www.hirunews.lk/308359/ආයෝජන-ප්‍රවර්ධන-අමාත්‍යාංශයේ-විෂය-පථයන්-නිකුත්-කෙරෙයි-කංචන-හා-නසීර්-කටාර්වලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1063"
}