{
       "Source": "hirunews",
       "Timestamp": "Sunday, 28 January 2018 - 12:48",
       "Headline": "ජනපති හදිසි පක්ෂ නායක හමුවක් කැඳවයි",
       "News Content": "ජනාධිපති මෛත්‍රීපාල සිරිසේන විසින් හෙට හදිසි පක්ෂ නායක හමුවක් කැඳවා තිබෙනවා.\nජනාධිපති ලේකම් ඔස්ටින් ප්‍රනාන්දු හිරු ප්‍රවෘත්ති අංශය කළ විමසීමකදී සඳහන් කළේ හෙට පෙරවරු 9ට ජනාධිපති ලේකම් කාර්යාලයේදී මෙම පක්ෂ නායක හමුව සිදුවන බවයි.\nමෙහිදී විශේෂයෙන් බැඳුම්කර කොමිසමේ වාර්තාව පිළිබඳව අවධානය යොමුවනු ඇති.\nබැඳුම්කර වාර්තාව ප්‍රකාශයට පත්වීමත් සමග එහි අන්තර්ගතය පිළිබඳව විවිධ පාර්ශව විසින් මත පළ කර තිබෙනවා.\nඉන් එක් තර්කයක් වන්නේ වාර්තාවේ පිටු අඩුවී ඇති බවයි. උද්ගතව ඇති මෙම කරුණු පිළිබඳව ජනාධිපතිවරයා හෙට පැවැත්වෙන පක්ෂ නායක හමුවේදී කරුණු පැහැදිළි කිරීමට නියමිතව තිබෙනවා.\nමෙහිදී පක්ෂ නායකයන්ටද බැඳුම්කර වාර්තාව පිළිබඳව අපැහැදිලි තත්ත්වයන් පිළිබඳව විමසීම් සිදුකිරීමට අවස්ථාව හිමිවන බව ජනාධිපති ලේකම් ඔස්ටින් ප්‍රනාන්දු වැඩිදුරටත් සඳහන් කළා.",
       "URL": "https://www.hirunews.lk/182245/ජනපති-හදිසි-පක්ෂ-නායක-හමුවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4104"
}