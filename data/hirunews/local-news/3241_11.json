{
       "Source": "hirunews",
       "Timestamp": "Thursday, 18 July 2019 - 15:40",
       "Headline": "පූජිත්ට සහ හේමසිරිට ඇපදීමට එරෙහිව නීතිපති මහාධිකරණයට යයි",
       "News Content": "හිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දරට ඇප ලබාදෙමින් කොළඹ ප්‍රධාන මහේස්ත්‍රාත්වරිය නිකුත් කළ නියෝගයට එරෙහිව නීතිපතිවරයා කොළඹ මහාධිකරණය හමුවේ ප්‍රතිශෝධන ඇප අයදුම්පත්‍රයක් ගොනුකර තිබෙනවා.\nනීතිපතිවරයාගේ සම්බන්ධීකරණ නිලධාරීනි, රජයේ අධිනීතීඥ නිශාරා ජයරත්න සඳහන් කළේ සැකකරුවන් දෙදෙනා ඇප මත මුදා හැරීම නීතිවිරෝධී, අයුක්ති සහගත, අසාධාරණ සහ අත්තනෝමතික බව සඳහන් කරමින් මෙම ප්‍රතිශෝධන අයදුම්පත්‍රය අද ගොනුකළ බවයි.\nපාස්කු ඉරිදා ප්‍රහාරයට අදාළව අත්අඩංගුවට ගැණුනු හිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දර කොළඹ ප්‍රධාන මහේස්ත්‍රාත්වරිය විසින් ඇප මත මුදා හරිනු ලැබුවේ පසුගිය 9 වනදායි.",
       "URL": "https://www.hirunews.lk/220562/පූජිත්ට-සහ-හේමසිරිට-ඇපදීමට-එරෙහිව-නීතිපති-මහාධිකරණයට-යයි",
       "Category": "Local News",
       "Parent URL": "https://www.hirunews.lk/local-news.php?pageID=3241"
}