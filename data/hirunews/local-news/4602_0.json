{
       "Source": "hirunews",
       "Timestamp": "Wednesday, 22 March 2017 - 8:00",
       "Headline": "තරුණයන් මත්ද්‍රව්‍යවලට යොමු කර ගැනීමේ උත්සාහයක් - වෛද්‍ය සභාවේ මත්ද්‍රව්‍ය විශේෂඥ කමිටුව",
       "News Content": "තරුණයන් අතර මත්ද්‍රව්‍ය භාවිතා කිරීම පහළ යාමක් පවතින බැවින් එය නැවතත් වර්ධනය කිරීමට ඇතැම් පිරිස් උත්සාහ දරමින් සිටින බව ශ්‍රී ලංකා වෛද්‍ය සභාවේ දුම්වැටි, මද්‍යසාර සහ මත්ද්‍රව්‍ය පිළිබද විශේෂඥ කමිටුව පවසනවා.\nඑම කමිටුවේ සාමාජික වෛද්‍ය මනෝජ් ප්‍රනාන්දු කියා සිටියේ මානසික රෝගීන් සඳහා ලබාදෙන ඖෂධ පෙති ළමයින් අතර ප්‍රවර්ධනය කිරීමේ උත්සාහයක් ද පවතින බවයි.\nදිවයිනේ විවිධ ප්‍රදේශ වල මෙම මත් පෙති ඇපල්, වයිබ්‍රේට් සහ රිවස් යන නම් වලින් හඳුන්වන අතර පාසල් ළමයින්ට අමතරව දෛනිකව කම්කරු සේවයේ යෙදෙන පුද්ගලයන්ද මෙම මත්පෙති භාවිතයට ඇබ්බැහි වී සිටින බවයි අප වාර්තාකරුවන් සඳහන් කළේ.\nමොවුන්  දිනකට මෙම පෙති දෙක බැගින් ගැනීමට හුරුව සිටින බවයි වාර්තා වන්නේ.\nමෙම පෙතිවල සාමාන්‍ය මිල රුපියල් 10කට අඩු වන අතර ජාවාරම්කරුවන් විසින් එක පෙත්තක් රුපියල් 150ක් වැනි මුදලකට අලෙවි කරන බව අප වාර්තාකරුවන් සඳහන් කළා.",
       "URL": "https://www.hirunews.lk/157423/තරුණයන්-මත්ද්‍රව්‍යවලට-යොමු-කර-ගැනීමේ-උත්සාහයක්-වෛද්‍ය-සභාවේ-මත්ද්‍රව්‍ය-විශේෂඥ-කමිටුව",
       "Category": "Local News",
       "Parent URL": "https://www.hirunews.lk/local-news.php?pageID=4602"
}