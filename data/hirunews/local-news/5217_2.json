{
       "Source": "hirunews",
       "Timestamp": "Saturday, 09 January 2016 - 7:50",
       "Headline": "හිරුණිකා අත්අඩංගුවට ගන්නැයි නීතිපතිවරයාගෙන් පොලීසියට උපදෙස්",
       "News Content": "දෙමටගොඩ ප්‍රදේශයේදී පුද්ගලයෙකු පැහැර ගෙන ගොස් පහරදීමේ සිද්ධියට සම්බන්ධයෙන්  හිරුණිකා ප්‍රේමචන්ද්‍ර අත්අඩංගුවට ගන්නා ලෙස නීතිපතිවරයා උපදෙස් ලබාදී තිබෙනවා.\nපොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර හිරු ප්‍රවෘත්ති අංශයට කියා සිටියේ නීතිපති දෙපාර්තමේන්තුව  මගින් අදාළ උපදේශය පොලිස් අපරාධ කොට්ඨාශය වෙත යොමු කර ඇති බවයි.\nඒ අනුව පොලීසිය කටයුතු කරන බව ද මාධ්‍ය ප්‍රකාශකවරයා වැඩිදුරටත් සදහන් කළා.\nදෙමටගොඩ රෙදිපිලි වෙළඳසැලක සේවය කළ 34 හැවිරිදි පුද්ගලයෙකු හිරුණිකා ප්‍රේමචන්ද්‍රට අයත් ඩිෆෙන්ඩර් රථයකින් පැමිණි පිරිසක් විසින් පැහැර ගනු ලැබුවේ පසුගිය 21 වනදායි.\nසිද්ධිය සම්බන්ධයෙන් චෝදනා එල්ල වූ හිරුණිකා ප්‍රේමචන්ද්‍රගේ ආධාරකරුවන් 8 දෙනෙකු අත්අඩංගුවට ගත්තේ ඉන් අනතුරුවයි.",
       "URL": "https://www.hirunews.lk/123655/හිරුණිකා-අත්අඩංගුවට-ගන්නැයි-නීතිපතිවරයාගෙන්-පොලීසියට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=5217"
}