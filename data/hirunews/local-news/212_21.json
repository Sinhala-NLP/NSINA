{
       "Source": "hirunews",
       "Timestamp": "Wednesday, 05 July 2023 - 8:07",
       "Headline": "දුම්රිය පිලීපැනීමෙන් අද නානුඔය දුම්රිය අවලංගුයි",
       "News Content": "තලවකැලේ සහ වටගොඩ අතර දුම්රියක් අද (05) උදෑසන පීලි පැන තිබෙනවා\nමේ හේතුවෙන් උඩරට මාර්ගයේ දුම්රිය ප්‍රමාදයක් ඇති වී තිබෙන බව දුම්රිය දෙපාර්තමේන්තුව පවසනවා.\nඑම මාර්ගය මේ වන විට යථා තත්ත්වයට පත් කරමින් සිටින බවයි දුම්රිය පාලක මැදිරිය සඳහන් කළේ.\nඑමෙන්ම මාතර - කඹුරුගමුව අතර දී ද අද අලුයම දුම්රිය මාර්ගයට ගසක් කඩා වැටීම හේතුවෙන් මුහුදුබඩ මාර්ගයේ ධාවනයට ද බාධා එල්ල වුණා.\nකෙසේ වෙතත් මේ වන විට ගස මාර්ගයෙන් ඉවත් කර දුම්රිය ධාවනය යලි යථා තත්ත්වයට පත් කර ඇති බවයි පාලක මැදිරිය සඳහන් කළේ.\nඋඩරට මාර්ගයේ සිදු වුණ මෙම දුම්රිය පීලිපැනී⁣ම නිසා, කොළඹ කොටුවේ සිට නානුඔය බලා අද (05) දහවල් 12.40ට ධාවනය වීමට නියමිත දුම්රිය අවලංගු කෙරෙන බව: දුම්රිය දෙපාර්තමේන්තුව පවසනවා.",
       "URL": "https://www.hirunews.lk/340044/දුම්රිය-පිලීපැනීමෙන්-අද-නානුඔය-දුම්රිය-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=212"
}