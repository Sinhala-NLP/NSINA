{
       "Source": "hirunews",
       "Timestamp": "Friday, 13 January 2023 - 16:28",
       "Headline": "විනාශ වූ ෆුකුෂිමා බලාගාරයේ ජලය ටොන් මිලියනයක් මුහුදට",
       "News Content": "විනාශ වූ ෆුකුෂිමා න්‍යෂ්ටික බලාගාරයෙන් ජලය ටොන් මිලියනයකට වැඩි ප්‍රමාණයක් මේ වසරේ මුහුදට මුදාහරින බව ජපානය පවසනවා.\nකෙසේ වෙතත් ජාත්‍යන්තර පරමාණු බලශක්ති ඒජන්සිය සඳහන් කළේ මෙලෙස ජලය මුහුදට මුදාහැරීම සම්බන්ධයෙන් අසල්වැසි රටවල් කනස්සල්ල පළකර ඇති බවයි.\nඊට හේතු වී ඇත්තේ ෆුකුෂිමා බලාගාරයේ ඇති ජලය තුළ විකිරණශීලි අංශු පවතින බවට සැක මතුවීම හේතුවෙන්.\nකෙසේ වෙතත් ජපානය සඳහන් කර ඇත්තේ එලෙස ජලයේ පවතින විකිරණශීලි අංශුවල මට්ටම ජාතික ප්‍රමිතියට අනුකූලව පවතින බවයි.\n2011 වසරේ ෆුකුෂිමා බලාගාරය භූ කම්පනයක් හේතුවෙන් හටගත් සුනාමියත් සමඟ විනාශයට පත්වුණා.",
       "URL": "https://www.hirunews.lk/324952/විනාශ-වූ-ෆුකුෂිමා-බලාගාරයේ-ජලය-ටොන්-මිලියනයක්-මුහුදට",
       "Category": "Local News",
       "Parent URL": "https://www.hirunews.lk/local-news.php?pageID=604"
}