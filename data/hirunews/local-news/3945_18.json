{
       "Source": "hirunews",
       "Timestamp": "Tuesday, 15 May 2018 - 7:38",
       "Headline": "හඳුනා නොගත් වෛරස් උණක් දකුණු පළාතේ",
       "News Content": "දකුණු පළාත තුළ පැතිර යන වෛරස් උණ රෝගයක් සම්බන්ධයෙන් සෞඛ්‍ය අංශවල දැඩි අවධානය යොමු වී තිබෙනවා.\nවිශේෂයෙන්ම හඳුනා නොගත් මෙම උණ රෝගය කුඩා දරුවන් අතර වැඩි වශයෙන් ව්‍යාප්ත වී ඇති බවටයි වාර්තා වන්නේ.\nතංගල්ල, හම්බන්තොට සහ වලස්මුල්ල යන ප්‍රදේශවලින් වැඩි වශයෙන් මෙම උණ රෝගීන් වාර්තා වන අතර ඔවුන් මේ වන විට කරාපිටිය ශික්ෂණ රෝහලේ ප්‍රතිකාර ලබනවා.\nපසුගිය දින කිහිපය තුළ කරාපිටිය ශික්ෂණ රෝහලේ ප්‍රතිකාර ලැබූ කුඩා ළමයින් 05 දෙනෙකු පමණ මෙම වෛරස් උණ රෝගයෙන් මිය ගොස් ඇති බවයි රෝහල් ආරංචි මාර්ග සඳහන් කළේ.\nමේ හේතුව නිසා රෝගීන් බැලීම සඳහා පැමිණීමේදී සහ ඔවුන් සමඟ සම්බන්ධතා පැවැත්වීමේදී ඒ පිළිබදව වැඩි අවධානයක් යොමු කළ යුතු බවයි කරාපිටිය ශික්ෂණ රෝහලේ ළමා රෝග විශේෂඥ වෛද්‍ය අරුණ ද සිල්වා හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/190751/හඳුනා-නොගත්-වෛරස්-උණක්-දකුණු-පළාතේ",
       "Category": "Local News",
       "Parent URL": "https://www.hirunews.lk/local-news.php?pageID=3945"
}