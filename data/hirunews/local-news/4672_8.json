{
       "Source": "hirunews",
       "Timestamp": "Wednesday, 08 February 2017 - 7:38",
       "Headline": "දඹුල්ල ක්‍රීඩාංගණයේ සේවකයන් තවමත් වහල උඩ (ඡායාරූප)",
       "News Content": "දඹුල්ල ක්‍රිකට් ක්‍රීඩාංගනයේ කම්කරුවන් පිරිසක් ක්‍රීඩාගාරයේ වහලය මත නැගී ඊයේ ආරම්භ කළ උපවාසය අද දෙවන දිනටත් ක්‍රියාත්මකයි.\nඋපවාසයට එක්ව සිටින විරෝධතාකරුවන් ප්‍රකාශ කළේ මෙතෙක් පිළිගත හැකි විසඳුමක් ලිඛිතව ලබාදීමට බලධාරීන් අපොහොසත්වීම හේතුවෙන් තමන් තවදුරටත් උපවාසයේ නිරතවන බවයි.\nකොන්ත්‍රාත් පදනම මත සේවය කරන කම්කරුවන් 11 දෙනෙකු උපවාසයට එක්ව සිටින අතර ඔවුන් ප්‍රකාශ කළේ වසර 10ක කාලයක් සේවය කල තමන් මෙතෙක් සේවයේ ස්ථිර කිරිමට ශ්‍රී ලංකා ක්‍රිකට් ආයතනය කටයුතු කර නොමැති බවයි.\nඡායාරූප - දඹුල්ල කාංචන ආරියදාස",
       "URL": "https://www.hirunews.lk/153923/දඹුල්ල-ක්‍රීඩාංගණයේ-සේවකයන්-තවමත්-වහල-උඩ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4672"
}