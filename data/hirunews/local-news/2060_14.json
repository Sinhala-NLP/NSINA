{
       "Source": "hirunews",
       "Timestamp": "Saturday, 27 March 2021 - 8:25",
       "Headline": "ඊයේ දිනයේ නව ආසාදිතයින් 272ක්",
       "News Content": "කොවිෂිල්ඩ් එන්නතේ පළමු  මාත්‍රාව ලබාදී දෙවන මාත්‍රාව නිසි පරිදි ලබාදීමට නොහැකි වුවහොත් එන්නත් ක්‍රියාවලියම අසාර්ථක වනු ඇති බව රජයේ වෛද්‍ය නිළධාරීන්ගේ සංගමය පවසනවා.\nඑහි මාධ්‍ය කමිටු සාමාජික වෛද්‍ය ප්‍රසාද් කොළඹගේ මේ බව කියා සිටියේ කොළඹ ඊයේ (26) කැඳවා තිබු මාධ්‍ය හමුවකට එක්වෙමින්.\nනව කොරෝනා ආසාදිතයින් 272 නෙකු ඊයේ (26) හමුවිමත් සමඟ මෙරට මුළු කොරෝනා ආසාදනය වූ පිරිස 91,561 ක් වනවා.\nඑමෙන්ම, එක් මරණයක් ඊයේ වාර්තා වීමත් සමඟ මෙරට සමස්ත කොරෝනා මරණ සංඛ්‍යාව 558 දක්වා ඉහළ ගියා.\nමේ අතර, එළඹෙන සිංහල හින්දු අලුත් අවුරුදු උත්සව සමය වෙනුවෙන් දිවයින පුරා වෙළඳසැල් තුළ විශේෂ පරීක්ෂාවක් හෙට (28) සිට කරන බව මහජව සෞඛ්‍ය පරීක්ෂකවරුන්ගේ සංගමය පවසනවා.\nඑහි ලේකම් මහේන්ද්‍ර බාලසූරිය හිරු ප්‍රවෘත්ති අංශයට කියා සිටියේ නිළධාරීන් 3000ක් යොදවා පරික්ෂා කිරීම් සිදුකරන බවයි.",
       "URL": "https://www.hirunews.lk/266674/ඊයේ-දිනයේ-නව-ආසාදිතයින්-272ක්",
       "Category": "Local News",
       "Parent URL": "https://www.hirunews.lk/local-news.php?pageID=2060"
}