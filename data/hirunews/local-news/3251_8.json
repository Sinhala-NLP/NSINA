{
       "Source": "hirunews",
       "Timestamp": "Saturday, 13 July 2019 - 7:14",
       "Headline": "සහරාන් සමඟ  පුහුණුව ලබා මහරගමදී ඇල්ලූ තරුණයා,රහස් පොලීසියට භාර දෙයි",
       "News Content": "පාස්කු ප්‍රහාරයේ ප්‍රධාන සැකකරු වන සහරාන් හෂීම් සමඟ  නුවරඑළිය බ්ලැක්පූල් කඳවුරේ පුහුණුව ලැබූ, මහරගම ඇඟලූම් කම්හලක සිටියදී ඊයේ අත්අඩංගුවට ගත් සැකකරු අපරාධ පරීක්ෂක දෙපාර්තමේන්තුව වෙත භාරදී තිබෙනවා.\nපොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සඳහන් කළේ සැකකරු අපරාධ පරීක්ෂණ දෙපාර්තමේන්තුවේ රඳවාගෙන වැඩිදුර විමර්ශන සිදුකරන බවයි.\nනාවික හමුදා බුද්ධි අංශයේ ද සහය ඇතිව මොහු ත්‍රස්ත විමර්ශන කොට්ඨාශය මගින් ඊයේ උදෑසන අත්අඩංගුවට ගනු ලැබුවා.\nමොහොමඩ් තාජුඩීන් ආසිෆ් අහමඩ්  නමැති 20 හැවිරිදි සැකකරු අරණායක - දික්පිටිය ප්‍රදේශයේ පදිංචිකරුවෙක්.\nඔහු මීට දින 3 කට පෙර මෙම ඇඟලූම් කම්හලේ සේවයට පැමිණ ඇති බවටයි අනාවරණ වී ඇත්තේ.",
       "URL": "https://www.hirunews.lk/220202/සහරාන්-සමඟ-පුහුණුව-ලබා-මහරගමදී-ඇල්ලූ-තරුණයාරහස්-පොලීසියට-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3251"
}