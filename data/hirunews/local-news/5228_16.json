{
       "Source": "hirunews",
       "Timestamp": "Wednesday, 30 December 2015 - 17:50",
       "Headline": "නොවැම්බර් මාසයේ පළාත්පාලන ආයතනවලට එරෙහි පැමිණිලි 98 ක්.",
       "News Content": "පළාත්පාලන ආයතනවල වංචා දුෂණවලට එරෙහි පැමිණිලි 98 ක් නොවැම්බර් මාසය තුළදී පළාත් සභා සහ පළාත්පාලන අමාත්‍යාංශය වෙත ලැබී තිබෙනවා.\nමෙම පැමිණිලි සම්බන්ධයෙන් කඩිනමින් වාර්තා කැඳවන ලෙස විෂයභාර අමාත්‍ය ෆයිසර් මුස්තාපා නිලධාරීන්ට උපදෙස් ලබාදී ඇති බවයි පළාත් සභා සහ පළාත්පාලන අමාත්‍යාංශය සඳහන් කළේ.\nවැඩිම පැමිණිලි සංඛ්‍යාවක් ලැබී ඇත්තේ බස්නාහිර පළාත්පාලන ආයතනවලට එරෙහිවයි.\nඑම සංඛ්‍යාව 53 ක් වන අතර, අඩුම පැමිණිලි සංඛ්‍යාවක් සබරගමුව පළාතේ පළාත්පාලන ආයතනවලට එරෙහිව ලැබී තිබෙනවා.",
       "URL": "https://www.hirunews.lk/123096/නොවැම්බර්-මාසයේ-පළාත්පාලන-ආයතනවලට-එරෙහි-පැමිණිලි-98-ක්",
       "Category": "Local News",
       "Parent URL": "https://www.hirunews.lk/local-news.php?pageID=5228"
}