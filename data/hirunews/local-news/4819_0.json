{
       "Source": "hirunews",
       "Timestamp": "Friday, 28 October 2016 - 17:03",
       "Headline": "පස් කන්දකට යට වී පුද්ගලයෙකු මිය යයි",
       "News Content": "මහනුවර - දිගන - අඹකොටේ ප්‍රදේශයේදී පස් කන්දකට යටවීමෙන් පුද්ගලයෙකු ජීවිතක්ෂයට පත්වුණා.\nමෙලෙස මිය ගොස් ඇත්තේ මාර්ග ඉදිකිරීම් කටයුතුවල නිරත වී සිටි 57 හැවිරිදි පුද්ගලයෙක්.\nබෝක්කුවක පැති බැම්මක පස් කන්දක් කඩා වැටීමෙන් මෙම අනතුර සිදුවී ඇති අතර, පස් කන්දට යටවුණු තවත් පුද්ගලයෙකු ප්‍රදේශවාසීන් විසින් මුදාගෙන මහනුවර මහරෝහලට ඇතුළත් කර තිබෙනවා.\nපස් වලට යටවූ පුද්ගලයා බේරාගන්නා ආකාරය ඒ අසල සිටි පුද්ගලයෙකු ජංගම දුරකථනයෙන් මේ ආකාරයට පටිගතකර තිබුනා.",
       "URL": "https://www.hirunews.lk/146293/පස්-කන්දකට-යට-වී-පුද්ගලයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4819"
}