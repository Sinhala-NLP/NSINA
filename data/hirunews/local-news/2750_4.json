{
       "Source": "hirunews",
       "Timestamp": "Wednesday, 06 May 2020 - 16:25",
       "Headline": "පාස්කු ප්‍රහාරයට අත්අඩංගුවට ගත් නීතීඥවරයා නිදහස් කරන ලෙස ඉල්ලා පෙත්සමක්",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් අපරාධ පරීක්ෂණ දෙපාර්තමේන්තුව විසින් සැකපිට අත්අඩංගුවට ගෙන රඳවා ගෙන සිටින නීතීඥ හිජාස් හිස්බුල්ලා නිදහස් කරන ලෙස ඉල්ලා ඔහුගේ නීතීඥවරිය ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කර තිබෙනවා.\nඑහි වගඋත්තරකරුවන් ලෙස වැඩබලන පොලිස්පතිවරයා, අපරාධ පරීක්ෂණ දෙපාර්තමේන්තුවේ අධ්‍යක්‍ෂවරයා සහ නීතිපතිවරයා ඇතුලූ හයදෙනෙකු නම් කර ඇති බවයි හිරු අධිකරණ වාර්තාකරු සඳහන් කළේ.\nපසුගිය අප්‍රේල් 14 වනදා අපරාධ පරීක්ෂණ දෙපාර්තමේන්තුව අත්අඩංගුවට ගත් තම සේවාදායකයා අත්අඩංගුවට ගැනීමට හේතුවූ කරුණු පෙන්වා දී නොමැති බවද එම මූලික අයිතිවාසිකම් පෙත්සමේ සඳහන්.",
       "URL": "https://www.hirunews.lk/240196/පාස්කු-ප්‍රහාරයට-අත්අඩංගුවට-ගත්-නීතීඥවරයා-නිදහස්-කරන-ලෙස-ඉල්ලා-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=2750"
}