{
       "Source": "hirunews",
       "Timestamp": "Thursday, 01 February 2018 - 12:56",
       "Headline": "රවීට එරෙහිව අපරාධ නීතිය ක්‍රියාත්මක විය යුතුයි",
       "News Content": "බැඳුම්කර සිද්ධිය සම්බන්ධයෙන් පාර්ලිමේන්තු මන්ත්‍රී රවී කරුණානායකට එරෙහිව මෙරට අපරාධ නීතිය යටතේ කටයුතු කළ යුතු බව මව්බිම සුරැකීමේ ජාතික ව්‍යාපාරයේ ලේකම් පූජ්‍ය ගොම්බද්දල දමිත හිමියන් පවසනවා.\nඋන්වහන්සේ මේ බව කියා සිටියේ කොළඹ අද (01) පැවැති ‘යුතුකම සංවාද කවය’ සංවිධානයේ මාධ්‍ය හමුවකට එක්වෙමින්.\nවසර 70ක් තුළ මෙරට ජනතාවට කිසිදු පක්ෂයකින් සාධාරණයක් ඉටු නොවී නොමැති බැවින් මෙවර මැතිවරණයේදී රට තුළ වෙනසක් ඇති කිරීමට කටයුතු කළ යුතු බව ‘‘වෙනසක් වෙනුවෙන් කලාකරුවෝ’’ සංවිධානය පවසනවා.\nඊට එක්වූ ජීප්සීස් සංගීත කණ්ඩායමේ නායක ගායන ශිල්පී සුනිල් පෙරේරා මේ බව කියා සිටියේ කොළඹ අද(01) පැවැති මාධ්‍ය හමුවට එක්වෙමින්.\nපළාත් පාලන මැතිවරණයේදී ජනතාව සිය ඡුන්දය කල්පනාකාරීව භාවිතා කළ යුතු බව ගෝලීය ශ්‍රී ලංකා සංසදයේ සභාපති වසන්ත කීර්තිරත්න කියා සිටියේ කොළඹ කැදවා තිබූ තවත් මාධ්‍ය හමුවකට එක්වෙමින්.",
       "URL": "https://www.hirunews.lk/182590/රවීට-එරෙහිව-අපරාධ-නීතිය-ක්‍රියාත්මක-විය-යුතුයි",
       "Category": "Local News",
       "Parent URL": "https://www.hirunews.lk/local-news.php?pageID=4098"
}