{
       "Source": "hirunews",
       "Timestamp": "Sunday, 28 August 2022 - 14:35",
       "Headline": "වැසි තත්ත්වයේ වැඩිවීමක්",
       "News Content": "ඉදිරි දින කිහිපය තුළ දිවයිනේ පළාත් කිහිපයකට වැසි තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ ඌව, නැගෙනහිර, උතුරුමැද සහ උතුරු පළාත්වලට මෙලෙස වැසි වැඩිවිය හැකි බවයි.\nබොහෝ ප්‍රදේශවලට සවස් කාලයේදී ගිගුරුම් සහිත වැසි ඇදහැලීමේ හැකියාවක් පවතිනවා.\nදිවයිනේ සෙසු පළාත්වල ද වැසි සහිත කාලගුණ තත්වයක් පැවතිය හැකි අතර, ගිගුරුම් සහිත පවතින විටදී තාවකාලික තද සුළං මගින් මෙන්ම අකුණු මගින් සිදුවන අනතුරු අවම කරගැනීමට ද අවශ්‍ය පියවර ගන්නා ලෙසයි කාලගුණ විද්‍යා දෙපාර්තමේන්තුව ඉල්ලීමක් කළේ.",
       "URL": "https://www.hirunews.lk/313957/වැසි-තත්ත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=907"
}