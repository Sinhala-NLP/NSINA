{
       "Source": "hirunews",
       "Timestamp": "Friday, 15 January 2016 - 13:35",
       "Headline": "ජාතික තෛපොංගල් දින උත්සවය ඇරඹේ",
       "News Content": "ජාතික තෛපොංගල් දින උත්සවය අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් මේ වනවිට යාපනය - වීරසිංහම් ශාලාවේදී ආරම්භ වී තිබෙනවා.\nමෙම අවස්ථාවට හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග සහ විදේශ කටයුතු පිලිබද බ්‍රිතාන්‍ය රාජ්‍ය අමාත්‍ය හියුගෝ ස්වෙයාර් ද එක්ව සිටිනවා.\nඔවුන් පිළිගත්තේ උතුරු පළාත් ප්‍රධාන අමාත්‍ය සී.වී.විග්නේෂ්වරන් විසින්.\nමැති ඇමතිවරුන් රැසක් මෙන්ම, ත්‍රිවිධ හමුදාපතිවරු සහ පොලිස්පතිවරයා ද ජාතික තෛපොංගල් උත්සවය සදහා පැමිණ සිටින බවයි එහි සිටින හිරු මාණ්ඩලික වාර්තාකරු සදහන් කළේ.\nඅග්‍රාමාත්‍යවරයා ඇතුළු පිරිස පලාලි හි රාජේශ්වරී අම්මාන් කෝවිලේදී තෛපොංගල් චාරිත්‍ර සහ ආගමික වතාවත්වල අද (15) උදෑසන නිරත වුණා.",
       "URL": "https://www.hirunews.lk/124083/ජාතික-තෛපොංගල්-දින-උත්සවය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5208"
}