{
       "Source": "hirunews",
       "Timestamp": "Saturday, 14 March 2020 - 14:15",
       "Headline": "විදේශ රැකියා පුහුණු පාඨමාලා තාවකාලිකව අත්හිටුවයි",
       "News Content": "කොරෝනා වෛරසය හේතුවෙන් රට තුළ මතු වී ඇති තත්ත්වය සලකා සියළු පුහුණු පාඨමාලා තාවකාලිකව අත්හිටුවීමට විදේශ සේවා නියුක්ති කාර්යාංශය තීරණය කර තිබෙනවා.\nජනතාව ඒකරාශීවීම වැළැක්වීම සහ සංචරණය වීම අවම කිරීමේ අරමුණින් මෙම තීරණයට එළඹුණු බවයි එම කාර්යාංශය නිවේදනය කළේ.\nඒ අනුව නේවාසිකව රැදී සිටින සියළු පුහුණුලාභීන්ට තම නිවෙස් වෙත යාම සඳහා අවශ්‍ය පියවර ගන්නා ලෙස ද කාර්යාංශය දැනුම් දෙනවා.\nඑසේම කොරෝනා වෛරසය පාලනය වනතුරු ශ්‍රී ලංකා ශ්‍රමිකයින් විදේශ ගත කිරීම සඳහා අනුමැතිය ලබා නොදීමට ද විදෙස් සේවා නියුක්ති කාර්යාංශය තීරණය කළා.",
       "URL": "https://www.hirunews.lk/236498/විදේශ-රැකියා-පුහුණු-පාඨමාලා-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2853"
}