{
       "Source": "hirunews",
       "Timestamp": "Monday, 08 March 2021 - 7:27",
       "Headline": "නිරෝධායන නීති උල්ලංඝනය කළ 3324ක් අත්අඩංගුවේ",
       "News Content": "පසුගිය ඔක්තෝබර් 20 වනදා සිට මේ දක්වා නිරෝධායන නීති උල්ලංඝනය කළ පුද්ගලයින් 3324 දෙදනෙක් පොලිස් අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nඑමෙන්ම පසුගිය පැය 24ක කාලය තුළදී නිරෝධායන නීති උල්ලංඝනය කළ පුද්ගලයෙක් 14 දෙනෙකු අත්අඩංගුවට ගත් බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.\nකෝවිඩ් වසංගත තත්ත්වය හේතුවෙන් දිවයින පුරා ක්‍රියාත්මක වන නිරෝධායන නීතිය තවදුරටත් දැඩිව ක්‍රියාත්මක කරන බවත් වසංගත තත්ත්වය ව්‍යාප්ත වීමට ඇති ඉඩකඩ අහුරාලමින් එම නීතිවලට තවදුරටත් අනුගත වන ලෙසටත් පොලීසිය මහජනතාවගෙන් ඉල්ලා සිටිනවා.",
       "URL": "https://www.hirunews.lk/264654/නිරෝධායන-නීති-උල්ලංඝනය-කළ-3324ක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=2103"
}