{
       "Source": "hirunews",
       "Timestamp": "Tuesday, 12 October 2021 - 19:53",
       "Headline": "පූසාරි බෑණා, කුඹුරෙන් වී ගත් මාමාගේ අත කපයි",
       "News Content": "කිලිනොච්චිය, කන්ඩාවලෙයි ප්‍රදේශයේදී සිය මාමණ්ඩියගේ අතක් සිරුරෙන් වෙන්වන සේ කපා දමා වදහිංසා කිරීමේ සිද්ධියක් සම්බන්ධයෙන් දැනට පූසාරිවරයෙකු ලෙස කටයුතු කරන හිටපු එල්.ටී.ටී.ඊ. සාමාජිකයෙකු වූ ඔහුගේ බෑනනුවන් අත්අඩංගුවට ගෙන තිබෙනවා.\nපොලීසිය සඳහන් කලේ සැකකරු විසින් වැපූරූ කුඹුරෙන් මාමණ්ඩිය වී ලබා ගැනීම හේතුවෙන් ඊයේ පස්වරුවේ ඔහු සිය මාමණ්ඩියගේ අත එලෙස කපා දමා ඇති බවයි.\nකපා දැමූ අත කොටස සැකකරු විසින් කිඹුලන් සිටින වතුර වලකට දමා ඇති අතර ඒ අනුව එය කිඹුලන්ගේ ග්‍රහණයට ලක්ව තිබෙනවා.\nබරපතල තුවාල ලැබූ 57 හැවිරිදි මාමණ්ඩිය මේ වන විට කිලිනොච්චිය රෝහලට ඇතුලත් කර ඇති බවයි පොලීසිය ප්‍රකාශ කළේ.\nඅත්අඩංගුවට ගත් 40 හැවිරිදි සැකකරු අද කිලිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/284820/පූසාරි-බෑණා-කුඹුරෙන්-වී-ගත්-මාමාගේ-අත-කපයි",
       "Category": "Local News",
       "Parent URL": "https://www.hirunews.lk/local-news.php?pageID=1632"
}