{
       "Source": "hirunews",
       "Timestamp": "Saturday, 04 July 2020 - 11:14",
       "Headline": "ඉන්දියාවේ පැය 24ක් තුළ කොරෝනා ආසාදිතයන් 22,000ක්",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයන් 22,000කට වැඩි සංඛ්‍යාවක් වාර්තා වී ඇති අතර, එය මෙතෙක් ඉන්දියාවෙන් දිනක් තුළ වාර්තා වූ වැඩිම ආසාදිත සංඛ්‍යාවයි.\nඒ අනුව ඉන්දියාවේ කොරෝනා ආසාදිතයන් සංඛ්‍යාව හයලක්ෂ 48,000 ඉක්මවනවා.\nඉන්දියාවෙන් කොරෝනා මරණ 18,669ක් ද වාර්තා වුණා. කොරෝනා වෛරසයෙන් වැඩිම පීඩාවට ලක්ව ඇත්තේ මහාරාෂ්ට්‍ර, තමිල්නාඩු, දිල්ලි සහ ගුජරාට් ප්‍රාන්තයි.\nතමිල්නාඩුවේ චෙන්නායි නුවර පමණක් ආසාදිතයන් එක්ලක්ෂ 2721ක් වාර්තා වන අතර, එහි මරණ සංඛ්‍යාව 1385ක්.",
       "URL": "https://www.hirunews.lk/244659/ඉන්දියාවේ-පැය-24ක්-තුළ-කොරෝනා-ආසාදිතයන්-22000ක්",
       "Category": "Local News",
       "Parent URL": "https://www.hirunews.lk/local-news.php?pageID=2611"
}