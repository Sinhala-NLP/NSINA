{
       "Source": "hirunews",
       "Timestamp": "Thursday, 01 October 2020 - 17:12",
       "Headline": "රංගන ශිල්පී ටෙනිසන් කුරේගේ දේහය දේවස්ථානයට රැගෙන එයි",
       "News Content": "අභාවප්‍රාප්ත ප්‍රවීන රංගන ශිල්පී ටෙනිසන් කුරේ ගේ දේහය මේ වනවිට මොරටුව - මොතෝදිස්ත දේවස්ථානය වෙත රැගෙන විත් තිබෙනවා.\nපසුගියදා හෘදයාබාධයක් හේතුවෙන් මියගිය රංගන ශිල්පී ටෙනිසන් කුරේගේ දේහය අද(01) පස්වරු 3 දක්වා මොරටුව - විල්ලෝරාවත්තේ පිහිටි ඔහුගේ නිවසේ තැන්පත් කර තිබූ අතර, අවමංගල්‍ය සභා කටයුතුවලින් අනතුරුවයි දේහය ආගමික වතාවත් සිදුකිරීම සඳහා මෙතෝදිස්ත දේවස්ථානය වෙත රැගෙන එනු ලැබුවේ.\nඑම අවස්ථාවේදී මග දෙපස අති විශාල ජනකායක් ඔහුගේ දේහයට අවසන් ගෞරව දැක්වූ බව හිරු මාණ්ඩලික වාර්තාකරු කියා සිටියා.",
       "URL": "https://www.hirunews.lk/251564/රංගන-ශිල්පී-ටෙනිසන්-කුරේගේ-දේහය-දේවස්ථානයට-රැගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=2417"
}