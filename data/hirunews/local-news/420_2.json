{
       "Source": "hirunews",
       "Timestamp": "Tuesday, 11 April 2023 - 17:34",
       "Headline": "රත්‍රං යැයි රැවටී ඉමිටේෂන් මාලය කැඩූ පොලිස සැරයන් අත්අඩංගුවට",
       "News Content": "කාන්තවකගේ ගෙල බැඳි රන් මාලයක් කොල්ලකෑ බස්නාහිර පළාත් බුද්ධි කොට්ඨාසයේ පොලිස් සැරයන්වරයෙකු තලංගම පොලිසිය විසින් ඊයේ (10) අත්අඩංගුවට ගෙන තිබෙනවා.\nකුරුඳුවත්ත පොලිසියට අනුයුක්තව රාජකාරි කරන මෙම සැරයන්වරයා ඊයේ (10) සවස පොලිස් පොතේ පිටව යෑමේ සටහන් තබා පොලිස් ස්ථානයෙන් පිටව ගොස් බත්තරමුල්ල ප්‍රදේශයේ දී කාන්තාවක ගේ රන්මාලය කොල්ල කා ඇති බවයි වාර්තා වෙන්නේ.\nඑම අවස්ථාවේ දී රථවාහන රාජකාරියේ යෙදී සිටි තලංගම පොලීසියේ නිලධාරීන් දෙදෙනෙකු විසින් සැකකාර සැරයන්වරයා අත්අඩංගුවට ගෙන තිබුණා.\nඅත්අඩංගුවට ගත් සැරයන්වරයා සහ රන්මාලය පොලිසියට ගෙන ගොස් පරික්ෂා කිරීමේ දී එම රන්මාලය ඉමිටේෂන් එකක් බවට තහවුරු වී ඇති බවයි පොලිසිය පවසන්නේ.",
       "URL": "https://www.hirunews.lk/332308/රත්‍රං-යැයි-රැවටී-ඉමිටේෂන්-මාලය-කැඩූ-පොලිස-සැරයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=420"
}