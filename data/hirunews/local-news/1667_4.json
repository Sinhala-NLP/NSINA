{
       "Source": "hirunews",
       "Timestamp": "Sunday, 26 September 2021 - 19:55",
       "Headline": "මිල වැඩි නොකලොත් නිෂ්පාදනයෙන් ඉවත් වන බව සහල් නිෂ්පාදකයින් කියයි (වීඩියෝ)",
       "News Content": "සහල් මිල ඉහළ නොදමන්නේ නම් ඉදිරියේදී නිෂ්පාදනයෙන් ඉවත්වීමට සිදුවන බව ශ්‍රී ලංකා සහල් නිෂ්පාදකයින්ගේ සංගමයේ සභාපති සුරාජ් ජයවික්‍රම සමඟින් ලේකම් මුදිත් පෙරේරා කියා සිටියා.\nකෙසේ වෙතත්, සතොස අලෙවිසැල් ජාලය හරහා අඛණ්ඩව සහල් සැපයීමේ ක්‍රියාවලිය සිදුකරන බව එහි සභාපති, රියර් අද්මිරාල් ආනන්ද පීරිස් ප්‍රකාශ කළා. ඒ, අද පැවති මාධ්‍ය හමුවකට එක්වෙමින්.\nමේ අතර සතොස ආයතනයේ සිදුවූ සුදු ළුෑණු බහාළුම් දෙකක් වෙනත් පාර්ශවයකට අලෙවි කිරීමේ සිද්ධිය සම්බන්ධයෙන් වෙළඳ අමාත්‍ය ආචාර්ය බන්දුල ගුණවර්ධනගෙන් අපරාධ පරීක්ෂණ දෙපාර්තමේන්තුව පැය 04 කට අධික කාලයක් ප්‍රකාශයක් ලබාගෙන තිබෙනවා.\nඑම අමාත්‍යාංශය සඳහන් කළේ පාරිභෝගික කටයුතු පිළිබඳ අධිකාරියේ අධ්‍යක්ෂවරයෙකු විසින් පසුගියදා සිදුකළ ප්‍රකාශ සම්බන්ධයෙන් සහ සුදු ළුෑණු සිද්ධිය සම්බන්ධයෙන් අමාත්‍යවරයා පොලිස්පතිවරයාට සිදුකළ ඉල්ලීමට අනුව මෙම ප්‍රකාශය ලබාගෙන ඇති බවයි.",
       "URL": "https://www.hirunews.lk/283308/මිල-වැඩි-නොකලොත්-නිෂ්පාදනයෙන්-ඉවත්-වන-බව-සහල්-නිෂ්පාදකයින්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1667"
}