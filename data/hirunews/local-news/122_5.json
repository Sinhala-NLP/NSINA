{
       "Source": "hirunews",
       "Timestamp": "Saturday, 05 August 2023 - 23:27",
       "Headline": "'බී ලව් කැන්ඩි' කණ්ඩායමට විශිෂ්ට ජයක්",
       "News Content": "ලංකා ප්‍රීමියර් ලීග් ක්‍රිකට් තරගාවලියේ 'බී ලව් කැන්ඩි' කණ්ඩායම සහ 'ජැෆ්නා කින්ග්ස්' කණ්ඩායම අතර පැවැති තරගය කඩුලු 8කින් ජය ගැනීමට බී ලව් කැන්ඩි කණ්ඩායම සමත් වුනා.\nතරගයේ කාසියේ වාසිය දිනාගැනීමට බී ලව් කැන්ඩි කණ්ඩායම සමත් වූ අතර, ඔවුන් පළමුවෙන් පන්දුවට පහරදීම සඳහා ජැෆ්නා කින්ග්ස් කණ්ඩායමට ආරාධනා කළා.\nඒ අනුව, පළමුවෙන් පන්දුවට පහරදුන් ජැෆ්නා කින්ග්ස් කණ්ඩායම, නියමිත පන්දුවාර 20 අවසානයේ කඩුලු 9ක් දැවී ලකුණු 117ක් රැස් කළා.\nජැෆ්නා කින්ග්ස් කණ්ඩායම වෙනුවෙන් දුනිත් වෙල්ලාලගේ නොදැවී ලකුණු 38ක් රැස් කලා.\nපන්දු යැවීමේ දී වනිඳු හසරංග කඩුලු 3ක් දවා ගත්තා.\nලකුණු 118 ජයග්‍රාහී ඉලක්කයක් හඹාගිය බී ලව් කැන්ඩි කණ්ඩායම පන්දුවාර 13ක් අවසානයේ ජයග්‍රහණය වාර්තා කළා.\nබී ලව් කැන්ඩි කණ්ඩායම වෙනුවෙන් නායක වනිඳු හසරංග නොදැවී ලකුණු 52ක් රැස්කළ අතර, ෆකාර් සමාන් ලකුණු 42ක් රැස්කිරීමට සමත් වුනා.",
       "URL": "https://www.hirunews.lk/343762/බී-ලව්-කැන්ඩි-කණ්ඩායමට-විශිෂ්ට-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=122"
}