{
       "Source": "hirunews",
       "Timestamp": "Sunday, 30 May 2021 - 9:11",
       "Headline": "හිමිනමක් ආවාස ගෙය තුල අපවත්ව සිටියදී හමුවෙයි (ඡායාරූප)",
       "News Content": "පුත්තලම කොට්ටුකච්චිය ප්‍රදේශයේ විහාරස්ථානයක වැඩ වාසය කළ විහාරවාසී හිමිනමක් ආවාස ගෙය තුල අපවත්ව සිටියදී සොයාගෙන තිබෙනවා.\nමෙලෙස අපවත්වී ඇත්තේ අවුරුදු 63ක් වයසැති හිමිනමක්.\nප්‍රදේශවාසීන් සඳහන් කර ඇත්තේ උන්වහන්සේ වසර දෙකකට ආසන්න කාලයක් මෙම විහාරස්ථානයේ වැඩ වාසය කරමින් සිටි බවයි.\nඊයේ (29) උදෑසන සහ දහවල් දානය රැගෙන ගිය දායකයන් ද එම දානය විහාරස්ථානයේ මුලුතැන්ගෙන ආසන්නයෙන් තබාගොස් ඇතත් ස්වාමීන් වහන්සේ පිළිබඳ සොයාබැලීමක් සිදුකර නැහැ.\nකෙසේවෙතත් ඊයේ සවස උන්වහන්සේ වෙනුවෙන් ගිලන්පස රැගෙන ආ දායකයන් පිරිසක් ස්වාමීන් වහන්සේ දක්නට නොලැබීඹ පිළිබඳ කළ සොයා බැලීමකදීයි ආවාස ගෙය තුල ඇද වැටී සිටින ආකාරය දැක ඇත්තේ.\nඅනතුරුව සිද්ධිය පිළිබඳ පුත්තලම පොලිසියට දැනුම්දීමෙන් පසු විමර්ශණ ආරම්භ වී තිබෙනවා.\nමෙම ස්වාමීන් වහන්සේගේ අපවත්වීම පිළිබඳ මහේස්ත්‍රාත් පරීක්ෂණය පවත්වා ඇති අතර අනතුරුව දේහය පුත්තලම මූලික රෝහලේ අධිකරණ වෛද්‍යවරයා වෙත යොමුකර තිබෙනවා.\nඑහිදී ජෛව පටල පරීක්ෂණයක් ද පැවැත්වීමටයි පොලිසියට උපදෙස් ලබාදී ඇත්තේ.\nඅපවත්වූ හිමිනම සෙම් රෝග ෂහ හෘද රෝග සඳහා නිරන්තරයෙන් ප්‍රතිකාර ලබමින් සිටි බවට ද පොලිස් පරීක්ෂණවලිදී හෙළිවී තිබෙනවා.",
       "URL": "https://www.hirunews.lk/272847/හිමිනමක්-ආවාස-ගෙය-තුල-අපවත්ව-සිටියදී-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1919"
}