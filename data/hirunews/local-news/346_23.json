{
       "Source": "hirunews",
       "Timestamp": "Saturday, 13 May 2023 - 15:41",
       "Headline": "ශ්‍රී ලංකාව ප්‍රථම වරට ලෝක ගිනි නිවීමේ දිනය සැමරීමට සූදානම්",
       "News Content": "ඉතිහාසයේ ප්‍රථම වතාවට ලෝක ගිනි නිවීමේ දිනය සැමරීමට ශ්‍රී ලංකාව සූදානම් වනවා.\nහෙට (06) දිනයේ එය නිදහස් චතුරස්‍රයේ අති උත්කර්ෂවත් අන්දමට පැවැත්වීමට සියලු කටයුතු සූදානම් කර ඇති බවයි වාර්තා වන්නේ.\n1998 දෙසැම්බර් 02 වනදා ඕස්ට්‍රේලියාවේ වික්ටෝරියා ප්‍රාන්තයේ ඇතිවූ ලැව් ගින්නක් මැඩ පැවැත්වීමට ගිය ගිනි නිවීමේ භටයන් 05 දෙනෙක් ගින්නට හසුවීමෙන් මිය ගොස් ඇති අතර ඔවුන් සිහිගැන්වීම පිණිස 1999 වර්ෂයේ මැයි 04 වන දිනය, ලෝක ගිනි නිවීමේ භට දිනය ලෙස නම් කර තිබෙනවා.\nලෝකයේ ධනවත් රටවල් මෙම දින‍ය සැමරුවත් ශ්‍රී ලංකාව වැනි කුඩා රටවල් මීට පෙර එම දිනය සමරා නැහැ.\nනමදු 2023 වසරේ එය සැමරීමට කොළඹ මහ නගර සභාව තීරණය කර තිබීම විශේෂත්වයක්.\n1982 වසරේ ආරම්භ වූ මෙරට ගිනි නිවීමේ සේවාව අද වන විට පුළුල් පරාසයක විහිදී ගොස් අවසන්.\nප්‍රජාවට පුළුල් සේවයක් සපයමින් සිදු කරන මෙම සේවාව තව තවත් පෘථුල කරමින් ජනතාවට නව අවබෝධයක් ලබා දෙමින් හෙට දිනයේ කැලණි නව පාලම අසලින් සමාරම්භක උත්සවය ආරම්භ වී ඔරුගොඩවත්ත, මාළිගාවත්ත, පංචිකාවත්ත, මරදාන,ඩාලි පාර ,මහජන පුස්ථකාලය අසල ආර්ට් ගැලරිය යන ස්ථාන පසු කරමින් නිදහස් චතුරශ්‍රය දක්වා ගමන් කිරීමට නියමිතයි.",
       "URL": "https://www.hirunews.lk/335072/ශ්‍රී-ලංකාව-ප්‍රථම-වරට-ලෝක-ගිනි-නිවීමේ-දිනය-සැමරීමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=346"
}