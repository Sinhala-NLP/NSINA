{
       "Source": "hirunews",
       "Timestamp": "Wednesday, 09 August 2017 - 17:43",
       "Headline": "අවිස්සාවේල්ලේ තරුණියක් සහ තරුණයන් දෙදෙනෙක් පොලිස් අත්අඩංගුවට (ඡායාරූප)",
       "News Content": "අවිස්සාවේල්ල ඇතුළු ප්‍රදේශ රැසක වෙළඳ සැල් හා නිවාස බිඳ රුපියල් කෝටි ගණනක් වටිනා දේපළ සොරා ගත් තරුණියක් ඇතුළු 3දෙනෙක් පොලිසිය අද (09) අත්අඩංගුවට ගත්තා.\nසීතාවක කොට්ඨාශ විමර්ශන ඒකකය මෙම අත්අඩංගුවට ගැනීම කළ අතර මෙම තරුණිය හා තරුණයන් දෙදෙනා පොලිස් භාරයේ සිටිනවා.\nතරුණියට අවුරුදු 25ක් වන අතර තරුණයන් අවුරුදු 26ක වයසේ පසු වනවා.\nමහා පරිමාණයෙන් සොරකම් කළ භාණ්ඩ අතර DVD යන්ත්‍ර, රයිස් කුකර්, LED රුපවාහිනී යන්ත්‍ර, විවිධ වර්ගයේ විදුලි පංකා, විදුලි ස්ත්‍රික්ක, ඇඹරුම් යන්ත්‍ර, ඇන්ටනා ආදී භාණ්ඩ රැසක් තිබු බව පොලිසිය කියා සිටියා.\nතරුණිය හා තරුණයන් දෙදෙනා දැනට පොලිසිය භාරයේ සිටින අතර මොවුන් සොරාගත් තවත් භාණ්ඩ රැසක් සොයා ගැනීමට නියමිතව තිබෙනවා.\nසැකකරුවන් අධිකරණයට ඉදිරිපත් කිරීමට නියමිතයි.\nඅවිස්සාවේල්ල - සෝමසිරි හිඟුරල ආරච්චි",
       "URL": "https://www.hirunews.lk/168027/අවිස්සාවේල්ලේ-තරුණියක්-සහ-තරුණයන්-දෙදෙනෙක්-පොලිස්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4379"
}