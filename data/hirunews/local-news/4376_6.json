{
       "Source": "hirunews",
       "Timestamp": "Friday, 11 August 2017 - 15:36",
       "Headline": "උසස් පෙළ විභාගයේ පිළිතුරු පත්‍ර ඇගයීම සැප්තැම්බර් 7 ඇරඹේ",
       "News Content": "අධ්‍යයන පොදු සහතික පත්‍ර උසස් පෙළ විභාගයේ පිළිතුරු පත්‍ර ඇගයීමේ කටයුතු ලබන මස 07 වන දා ආරම්භ කරන බව විභාග දෙපාර්තමේන්තුව පවසනවා.\nඅදියර 03ක් යටතේ මෙහි ඇගයීම් කටයුතු සිදුකරන අතර, පළමු අදියර සැප්තැම්බර් 7 වන දා සිට 20 වන දා දක්වා සිදුකිරීමට නියමිතයි.\nදෙවන අදියර 13 වන දා සිට 26 වන දා දක්වා ද, 3 වන අදියර සහ පොදු පරීක්ෂණය 30 වන දා සිට ඔක්තෝම්බර් 01 වන දා දක්වා සිදුකෙරෙනු ඇති.\nපළමු අදියරේදී දිවයින පුරා ඇගයීම් මධ්‍යස්ථාන 31කදී මෙම පිළිතුරු පත්‍ර ඇගයීමේ කටයුතු සිදුවන බව ද විභාග දෙපාර්තමේන්තුව නිකුත් කළ නිවේදනයේ සඳහන්.",
       "URL": "https://www.hirunews.lk/168191/උසස්-පෙළ-විභාගයේ-පිළිතුරු-පත්‍ර-ඇගයීම-සැප්තැම්බර්-7-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4376"
}