{
       "Source": "hirunews",
       "Timestamp": "Monday, 05 July 2021 - 16:08",
       "Headline": "භානුක රාජපක්ෂට අත්හිටවූ තරග තහනමක්",
       "News Content": "ශ්‍රී ලංකා ක්‍රිකට් ක්‍රීඩක භානුක රාජපක්ෂට වසර දෙකක අත්හිටවූ ක්‍රිකට් තරග තහනමක් සහ අමෙරිකානු ඩොලර් 5000ක දඩයක් නියම කිරීමට ක්‍රිකට් ආයතනය තීරණය කර තිබෙනවා.\nඒ, ඔහු විසින් යූ-ටියුබ් නාලිකාවකට සම්මුඛ සාකච්ඡාවක් ලබා දෙමින්, සිදු කරනු ලැබු ප්‍රකාශයන් කිහිපයක් හේතුවෙන්.\nමෙම සම්මුඛ සාකච්ඡාවේදී  භානුක රාජපක්ෂ ක්‍රිකට් තේරීම් කමිටුවේ ඇතැම් ක්‍රියාකලාපයන් ගැන විවේචන ඉදිරිපත් කළා.\nඒ අනුව ඔහු ශ්‍රී ලංකා ක්‍රිකට් ආයතනය සමග 2019 - 2020 වසර සඳහා ඇති කරගත්, ක්‍රීඩක ගිවිසුමේ වගන්ති උල්ලංගනය කර ඇති බව මෙම සිද්ධිය සම්බන්ධයෙන් විමර්ශනය කළ විනය කමිටුව තීරණය කර තිබෙනවා.\nඒ් අනුවයි, භානුකට ඉහත කී දඩුවම පැනවීමට තීරණය වී ඇත්තේ.\nමේ අතර, අනාගත සංචාරයන් කෙරෙහි අවධානය යොමු කරමින් ජෛව බුබුලක් යටතේ දැනට කොළඹ පුහුණුව ලබන 13 දෙනෙකුගෙන් යුත් සංචිතයට භානුක රාජපක්ෂ බඳවා ගැනීමට ද තීරණය කර තිබෙනවා.\nඒ, ශ්‍රී ලංකා ක්‍රිකට් අපේක්ෂා කළ ක්‍රීඩක ශාරීරික යෝග්‍යතා පරිසාදන මට්ටම් වෙත භානුක රාජපක්ෂ ළගාවීමත් සමඟයි.\nඔහු, හෙට දින 13 දෙනෙකුගෙන් සමන්විත ක්‍රීඩක සංචිතයේ ජෛව බුබුළට එක්වනු ඇති.",
       "URL": "https://www.hirunews.lk/276151/භානුක-රාජපක්ෂට-අත්හිටවූ-තරග-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=1840"
}