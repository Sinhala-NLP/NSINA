{
       "Source": "hirunews",
       "Timestamp": "Wednesday, 12 October 2022 - 12:55",
       "Headline": "විශ්වවිද්‍යාල තුළ මානව හිමිකම් කඩන්නේ දැ යි සොයන්න කේන්ද්‍රයක් (වීඩියෝ)",
       "News Content": "නවකවදය හමුවේ මානව හිමිකම් පිළිබද සොයා බැලීම සඳහා විශ්වවිද්‍යාල තුළ කේන්ද්‍ර 17ක් පිහිටුවීමට තීරණය කර තිබෙනවා.\nඒ,මානව හිමිකම්, විශ්වවිද්‍යාල ප්‍රතිපාදන කොමිෂන් සභා සහ උසස් අධ්‍යාපන රාජ්‍ය අමාත්‍ය සුරේන් රාගවන් අතර ඊයේ (110 පැවති සාකච්ජාවක දී යි.\nනවකවදය සම්බන්ධයෙන් කටයුතු කිරීමේ දී උපදෙස් ලබා ගැනීම සදහා රාජ්‍ය අමාත්‍යවරයා සහ විශ්වවිද්‍යාල ප්‍රතිපාදන කොමිෂන් සභාවේ නීති අංශයේ නිළධාරිනියක් මානව හිමිකම් කොමිසමට පැමිණ අදාළ සාකච්ජාව පවත්වා තිබෙනවා.\nමේ අතර, පේරාදෙණිය විශ්වවිද්‍යාලයේ සිදු වූ බව කියන නවක වදය සිදුවීම සම්බන්ධයෙන් එම විශ්වවිද්‍යාලයේ ශාස්ත්‍ර පිඨ ආචාර්ය සංගමය නිවේදනයන් නිකුත් කරමින් පෙන්වා දෙන්නේ, නවකවදය හා එමගින් අනුබල දෙන ඒ ආශ්‍රිත ක්‍රියාකාරකම් ප්‍රතික්ෂේප කරන බවයි.\nශිෂ්‍ය සංගම් සමාජිකයන් පිඨාධිපතිවරයා වෙත එල්ල කරන බියවැද්දීම් සහ තර්ජන පිළිකුලෙන් යුතුව හෙලා දකින බවත් විශ්වවිද්‍යාල පද්ධතියේ සිසුන් ඇතුළු සියලු දෙනාගේ ආරක්ෂාව වෙනුවෙන් පෙනි සිටින බවද එම සංගමය නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/317645/විශ්වවිද්‍යාල-තුළ-මානව-හිමිකම්-කඩන්නේ-දැ-යි-සොයන්න-කේන්ද්‍රයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=809"
}