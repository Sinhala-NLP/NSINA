{
       "Source": "hirunews",
       "Timestamp": "Wednesday, 07 December 2016 - 9:53",
       "Headline": "පෙරියකුලමේ නිදන් හෑරූ ජපන් ජාතිකයෙකු ඇතුළු 5 දෙනෙකු අත්අඩංගුවට",
       "News Content": "කැකිරාව - පෙරියකුලම - ගුළුපොත්තෑව ප්‍රදේශයේ රක්ෂිතයක නිධන් හාරමින් සිටි ජපාන ජාතිකයෙකු ඇතුලු  පුද්ගලයින් පස්දෙනකු පොලීසිය අත්අඩංගුවට ගෙන තිබෙනවා.\nඔවුන් සතුව තිබී ස්කෑනර් යන්ත්‍රයක් සහ කොම්ප්‍රෙෂර් යන්ත්‍රයක් ඇතුලු උපකරණ කිහිපයක් අත්අඩංගුවට ගත් බවයි අනුරාධපුර පුරාවිද්‍යා විශේෂ විමර්ශන පොලිස් ඒකකය සඳහන් කළේ.\nඅත්අඩංගුවට ගත් මෙරට පුද්ගලයන් මරදන්කඩවල සහ පොළොන්නරුව ප්‍රදේශයේ පදිංචිකරුවන්.\nසැකකරුවන් අද කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/149140/පෙරියකුලමේ-නිදන්-හෑරූ-ජපන්-ජාතිකයෙකු-ඇතුළු-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4764"
}