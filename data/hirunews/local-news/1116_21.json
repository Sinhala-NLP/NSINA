{
       "Source": "hirunews",
       "Timestamp": "Sunday, 05 June 2022 - 19:11",
       "Headline": "නාගරික ජනතාව ගම්බද වී තොග රැස් කරයි (වීඩියෝ)",
       "News Content": "ආහාර අර්බුදයක් ඇතිවන බවට සිදු කර ඇති ප්‍රකාශ හේතුවෙන් මධ්‍යම පාන්තික නාගරික ජන කොටස් ගම්බද ප්‍රදේශවලට පැමිණ වී තොග රැස් කිරීම හේතුවෙන් ගැටළු රැසක් නිර්මාණය වී ඇති බව අනුරාධපුර දිස්ත්‍රික් සුළු හා මධ්‍ය පරිමාණ වී මෝල් හිමියන්ගේ සංගමය පවසනවා.\nඑහි සභාපති යූ.කේ. සේමසිංහ අනුරාධපුරයේ අද පැවති මාධ්‍ය හමුවකට එක්වෙමින් කියා සිටියේ නුදුරේදී සහල් කිලෝවක් රුපියල් 500ය දක්වා ඉහළ යා හැකි බවයි.\nමේ වසර තුළ සහල් මෙටි්‍රක් ටොන් ලක්ෂ 8ක හිඟයක් ඇති විය හැකි බව කෘෂිකර්ම අමාත්‍යාංශයේ ලේකම් එම්.බී.ආර්. පුෂ්පකුමාර ප්‍රකාශ කළා. ඔහු මේ බව කියා සිටියේ විද්‍යුත් විකාශකයින්ගේ සංගමය විසින් අද සියලුම රූපවාහිනී නාලිකාවල සමඟාමිව විකාශය කළ රට දිනවමු වැඩසටහනට එක්වෙමින්.\nමින්නේරිය ප්‍රදේශයේ රාජ්‍ය සේවකයෙකු සිය රැකියාවෙන් ඉවත් වී කාබනික සහ රසායනික පොහොර භාවිත කරමින් සාර්ථක මිරිස් වගාවක් සිදු කර තිබෙනවා.\nමේ අතර, යල කන්නයේ වගා කටයුතු සඳහා ගොවීන් 600කට පොහොර ලබාදීම අද පොළොන්නරුව - හිඟුරක්ගොඩ දියබුබුල ප්‍රදේශයේදී සිදු කෙරුණා.",
       "URL": "https://www.hirunews.lk/306305/නාගරික-ජනතාව-ගම්බද-වී-තොග-රැස්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1116"
}