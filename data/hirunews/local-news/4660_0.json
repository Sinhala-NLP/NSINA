{
       "Source": "hirunews",
       "Timestamp": "Wednesday, 15 February 2017 - 18:24",
       "Headline": "ආණ්ඩුවට කෝටි 5000 ක චෝදනාවක්",
       "News Content": "ඒකාබද්ධ විපක්ෂයේ  ටොප් ටෙන් හෙළිදරව්ව යටතේ අද මුදල් අමාත්‍ය රවී කරුණානායකට යළිත් වරක් චෝදනා එල්ලවුණා.\nඒ, වාහන කොටස් වශයෙන් ගෙන්වීමේ ව්‍යාපාරයක් හේතුවෙන් රුපියල් මිලියන 6500 කට අධික ආදායමක් රජයට අහිමි කිරීමයි.\nකොළඹ අද කැඳවා තිබූ මාධ්‍ය හමුවකට එක්වෙමින් ටොප් ටෙන් අටවන හෙළිදරව්ව සම්බන්ධයෙන් පාර්ලිමේන්තු මන්ත්‍රී උදය ගම්මන්පිල කියා සිටියේ වාහන එකලස් කිරීමේ ව්‍යාපාරය නිසා ආණ්ඩුවට මිලියන 6556 ක අලාභයක් සිදුව ඇති බවයි.\nඑමෙන්ම රුපියල් කෝටි 5000 ක රාජ්‍ය මුදල් අවභාවිතාවක් සිදුව ඇති බවද එම මාධ්‍ය හමුවට එක්වෙමින් පාර්ලිමේන්තු මන්ත්‍රී මහින්දානන්ද අලූත්ගමගේ ප්‍රකාශ කළා.\nමාධ්‍ය හමුවෙන් පසු ඒකාබද්ධ විපක්ෂයේ නියෝජිතයන් අදාළ පැමිණිල්ල අල්ලස් කොමිසමට සහ අපරාධ පරීක්ෂණ දෙපර්තමේන්තුවට ඉදිරිපත් කළා.",
       "URL": "https://www.hirunews.lk/154580/ආණ්ඩුවට-කෝටි-5000-ක-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4660"
}