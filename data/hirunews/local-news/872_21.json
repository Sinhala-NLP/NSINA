{
       "Source": "hirunews",
       "Timestamp": "Tuesday, 13 September 2022 - 6:32",
       "Headline": "ආසියානු ක්‍රිකට් - දැල්පන්දු ශූරයන් කටුනායක ගුවන්තොටුපොළට (වීඩියෝ)",
       "News Content": "2022 ආසියානු කුසලානය ජයග්‍රහණය කළ ශ්‍රී ලංකා ක්‍රිකට් කණ්ඩායම අද (13) අලුයම නැවත ශ්‍රී ලංකාවට පැමිණියා.\nඒ, කටුනායක ජාත්‍යන්තර ගුවන්තොටුපොළෙන්.\nක්‍රිකට් ශූරයන් පිළිගැනීම සඳහා ගුවන්තොටුපොළේ විශේෂ අවස්ථාවක් ද සූදානම් කර තිබූ බව යි වාර්තා වන්නේ.\nමේ අතර, දැල් පන්දු ආසියානු ශූරතාව දිනාගත් ක්‍රීඩිකාවන් ද අද ශ්‍රී ලංකාවට පැමිණියා.\nපසු ව කණ්ඩායම් දෙක ම රිය පෙරහරකින් කොළබ බලා ඒමට නියමිත යි.\nඔවුන් මහත් හරසරින් පිළිගැනීමට සහ ඔවුන්ට ආදරය දැක්වීමට මඟ දෙපස බොහෝ ජනයා සූදානම් ව සිටින බව යි වාර්තා වන්නේ.",
       "URL": "https://www.hirunews.lk/315262/ආසියානු-ක්‍රිකට්-දැල්පන්දු-ශූරයන්-කටුනායක-ගුවන්තොටුපොළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=872"
}