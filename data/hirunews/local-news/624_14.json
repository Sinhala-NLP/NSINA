{
       "Source": "hirunews",
       "Timestamp": "Wednesday, 04 January 2023 - 11:06",
       "Headline": "අධිවේගී මාර්ගවල බස් ගාස්තු 10%කින් පහළට",
       "News Content": "අධිවේගි මාර්ගවල මඟීන්ගෙන් අය කරන ගමන් ගාස්තුව අද (04) මධ්‍යම රාත්‍රියේ සිට සියයට 10කින් අඩු කරන බව ප්‍රවාහන අමාත්‍ය බන්දුල ගුණවර්ධන ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ අද පෙරවරුවේ පැවති මාධ්‍ය හමුවකට එක්වෙමින් ඔහු කියා සිටියේ කොළඹ - කතරගම ගාලු පාරේ ධාවන වන බස්රථවල අර්ධ සුඛෝපභෝගි සේවාව ද අද මධ්‍යම රාත්‍රියේ සිට ක්‍රියාත්මක නොවන බව යි.\nඒ අනුව, එම මාර්ගයේ සාමාන්‍ය බස් රථ සහ සුඛෝපභෝගි බස් රථ පමණක් ධාවනය වන බව ද අමාත්‍යවරයා කියා සිටියා.\nඑමෙන්ම, ඩීසල් මිල අඩු කිරීමත් සමඟ පෞද්ගලික බස් ගාස්තු සංශෝධනය කරන්නේද යන්න සම්බන්ධයෙන් ජාතික ගමනාගමන කොමිෂන් සභාව අදාළ පාර්ශවයන් සමඟ සාකච්ඡා කර ඉදිරි සතිවල දී තමන් දැනුම්වත් කරනු ඇති බව යි අමාත්‍යවරයා මෙහි දී කියා සිටියේ.",
       "URL": "https://www.hirunews.lk/324240/අධිවේගී-මාර්ගවල-බස්-ගාස්තු-10කින්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=624"
}