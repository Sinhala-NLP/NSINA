{
       "Source": "hirunews",
       "Timestamp": "Thursday, 10 August 2023 - 16:50",
       "Headline": "මහියංගනයේ පුද්ගලික ආර්යුවේද කෞතුක මධ්‍යස්ථානය රජයට ගනීද?",
       "News Content": "මහියංගනයේ පළමුව ස්ථාපනය කර තිබෙන සංචාරකයන්ගේ ආකර්ශනය දිනා ගත් පුද්ගලික ආර්යුවේද කෞතුකාගාර මධ්‍යස්ථානයක් අහිමි විමේ අවදානමක් මතු වී තිබෙනවා.\nඑම ආයතනයේ හිමිකරු ආර්යුවේද වෛද්‍ය එච්.එම්.විතානාච්චි පවසන්නේ දේශිය විදේශිය සම්මානයන් හිමි මෙම කෞතුකාගාරය නැරඹිමෙන් නීරෝගි පුද්ගලයෙකු දැයට දායාද කළ හැකි බවයි.\nමෙම ආයතනය මෙහි ස්ථාපනය කිරීමට පියවර ගෙන ඇත්තේ මොල්ලිගොඩ ප්‍රදේශයේ මුලින්ම ස්ථාපනය කර තිබු මෙම කෞතුකාගාරය පැමිණෙන නරඹන්නන් වැඩි විම හේතුවෙන් බවයි වාර්තා වන්නේ.\nඔහු වැඩිදුරටත් සඳහන් කළේ මෙය ඉදිකිරීමට රුපියල් කෝටි 16ක පමණ පෞද්ගලික මුදලක් වැය කර ඇති අතර, ඉදිරියටත් මෙය පවත්වා ගෙන යා නොහැක්කේ මුල්‍යමය ගැටලු හේතුවෙන් බවයි.\nමෙම ආර්යුවේද වෛද්‍යවරයාට මෙය වැඩි දුරටත් පවත්වාගෙන යාමට අවශ්‍යතාවය පැවතුණ ද එය පවත්වා ගෙන යාමට තිබෙන මුල්‍යම ගැටළු හේතුවෙන් එය ඌව පළාත් ආයුර්වේද දෙපාර්තමේන්තුවට ලබා දීමට කටයුතු කර තිබෙන බවයි සඳහන් වන්නේ.\nඔහු වැඩි දුරටත් පවසන්නේ ඉදිරියටත් දායකත්වයක් නොමැති වුවහොත් බඩ ඉරිඟු එකතු කිරීමේ මධ්‍යස්ථානයක් ස්ථාපනය කිරීමට ඉල්ලීම් ඉදිරිපත් වී ඇති අතර, එයට ලබා දීමට සිදුවන බවයි.",
       "URL": "https://www.hirunews.lk/344354/මහියංගනයේ-පුද්ගලික-ආර්යුවේද-කෞතුක-මධ්‍යස්ථානය-රජයට-ගනීද",
       "Category": "Local News",
       "Parent URL": "https://www.hirunews.lk/local-news.php?pageID=108"
}