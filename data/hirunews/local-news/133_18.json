{
       "Source": "hirunews",
       "Timestamp": "Tuesday, 01 August 2023 - 11:51",
       "Headline": "හදිසි මරණ පරීක්ෂක කාර්යභාරය විධිමත් හා කාර්යක්ෂම කෙරේ",
       "News Content": "හදිසි මරණ පරීක්ෂකවරුන්ගේ කාර්යභාරය විධිමත් හා කාර්යක්ෂම කිරීම සඳහා ඔවුන්ගේ වගකීම් හා කාර්යභාරයන් ඇතුළත් කරමින් සකස්කළ ස්ථාවර කාර්ය වැඩපිළිවෙලට අමාත්‍ය මණ්ඩලයේ අනුමැතිය හිමිව තිබෙනවා.\nඅධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා අමාත්‍යංශය විසින් මෙය සකස් කර ඇත්තේ හදිසි මරණ පරීක්ෂකවරුන් මෙන්ම ඔවුන්ගේ සේවාව ලබාගන්නා ජනතාව මුහුණ දී ඇති ගැටලුවලට විසදුම් ලබාදීම සඳහායි.\nඒ අනුව මෙම වැඩපිළිවෙලින් එම ගැටලු නිරවුල් කර වඩාත් කාර්යක්ෂම හා විධිමත් සේවාවක් සැළසීමට හැකි වනු ඇතැයි අපේක්ෂා කරනවා.",
       "URL": "https://www.hirunews.lk/343263/හදිසි-මරණ-පරීක්ෂක-කාර්යභාරය-විධිමත්-හා-කාර්යක්ෂම-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=133"
}