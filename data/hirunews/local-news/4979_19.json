{
       "Source": "hirunews",
       "Timestamp": "Monday, 04 July 2016 - 9:17",
       "Headline": "අවහිරව තිබූ මුහුදුබඩ දුම්රිය මාර්ගයේ ගමනාගමන කටයුතු යථා තත්ත්වයට",
       "News Content": "ධීවරයින් පිරිසකගේ විරෝධතාවක් හේතුවෙන් බාධා එල්ලවූ මුහුුදුබඩ දුම්රිය මාර්ගයේ ගමනාගමන කටයුතු මේ වනවිට යථා තත්ත්වයට පත්කර තිබෙනවා.\nදුම්රිය පාලක මැදිරිය සඳහන් කළේ දෙහිවල සහ ගල්කිස්ස දුම්රිය ස්ථාන අතර ධීවරයින් පිරිසක් අද උදෑසන සිට විරෝධතාවක නිරතවූ බවයි.\nඔවුන් එම දුම්රිය ස්ථාන අතර එක්රැස්වී තිබූ කුණු කසල දුම්රිය මාර්ගයට ගෙනවිත් ඒවා ගිනි තබා තිබෙනවා.\nඑමෙන්ම බෝට්ටු කිහිපයක්ද දුම්රිය මාර්ගයට ගෙනවිත් දමා තිබූ බවට වාර්තා වුණා.\nඑම ප්‍රදේශයේ වෙරළ ඛාදනය වීම වැළැක්වීම සඳහා යොදා ඇති ගල් ඉවත් කරන ලෙස ඉල්ලමිනුයි මොවුන් මෙලෙස විරෝධතාවයේ නිරතවුණේ.\nකෙසේ වෙතත් දෙහිවල පොලීසිය මැදිහත්වීමෙන් සිද්ධිය සමථයකට පත් කර තිබෙනවා.",
       "URL": "https://www.hirunews.lk/137131/අවහිරව-තිබූ-මුහුදුබඩ-දුම්රිය-මාර්ගයේ-ගමනාගමන-කටයුතු-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4979"
}