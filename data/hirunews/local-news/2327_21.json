{
       "Source": "hirunews",
       "Timestamp": "Tuesday, 17 November 2020 - 13:46",
       "Headline": "2021 ඇයවැය කතාව ඇරඹෙයි",
       "News Content": "2021 වසර සඳහා රජයේ වියදම් ඇතුළත් අයවැය වාර්තාව අග්‍රාමාත්‍ය සහ මුදල් අමාත්‍ය මහින්ද රාජපක්ෂ විසින් පාර්ලිමේන්තුවට ඉදිරිපත් කිරීම මේ වනවිට ආරම්භ කර තිබෙනවා.\nමෙරට 75 වන අයවැය වාර්තාව වන ඒ තුලින් 2021 මුදල් වර්ෂයට අදාළව රජයේ සේවා වියදම් සඳහා වෙන් කර ඇති මුදල රුපියල් බිලියන 2678 ක්.\nඅග්‍රාමාත්‍යවරයා අයවැය ප්‍රකාශය ඉදිරිපත් කිරීමෙන් පසු හෙට සිට 21 වනදා දක්වා අයවැය දෙවනවර කියවීමේ විවාදය පැවැත්වෙන අතර, ඊට අදාළ ඡන්ද විමසීම 21 වනදා පස්වරු 5 ට පැවැත්වෙනවා.\nඑමෙන්ම, අයවැය කාරක සභා අවස්ථාව 23 වනදා සිට දෙසැම්බර් 10 වනදා දක්වා ක්‍රියාත්මක අතර, තුන්වන වර කියවීමේ ඡන්ද විමසීම දෙසැම්බර් 10 වනදා පැවැත්වෙන බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\n2021 අයවැය හිරු TV ඔස්සේ සජීවීව නැරඹීමට මේ වනවිට හැකියාව පවතිනවා.",
       "URL": "https://www.hirunews.lk/254929/2021-ඇයවැය-කතාව-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=2327"
}