{
       "Source": "hirunews",
       "Timestamp": "Thursday, 18 January 2018 - 11:40",
       "Headline": "කාමාතුරයාට රටක් ඉදිරියේ ලැබුණු දඬුවම",
       "News Content": "යාපනය, පේදුරුතුඩව ප්‍රදේශයේදී දැරියක් අපයෝජනයට ලක් කළ පුද්ගලයෙකුට වසර 05කට අත්හිටවූ වසර දෙකක් බරපතල වැඩ සහිත සිර දඬුවම් ලබාදීමට යාපනය මහේස්ත්‍රාත්වරයා ඊයේ (17) නියෝගකර තිබෙනවා.\nඑම දඬුවමට අමතරව අපයෝජනයට ලක්වූ 14 හැවිරිදි දැරිය වෙත රුපියල් 25,000ක වන්දි මුදලක් ගෙවන ලෙසටද විනිසුරුවරයා නියෝග කර ඇති බවයි වාර්තා වන්නේ.\nසැකකරු අදාළ මුදල නොගෙවන්නේ නම් තවත් මාස තුනක කාලයක් සිර දඩුවම් නියම කරන බවටද විනිසුරුවරයා එහිදී නියෝග කර තිබෙනවා.\nදෙමාපියන් නිවසින් බැහැරව ගිය අවස්ථාවක සැකකරු විසින් 2011 වසරේදී  අදාල බාල වයස්කාර දැරිය අපයෝජනයට ලක්කර ඇති බවටයි අධිකරණයේදී කරුණු අනාවරණය වී ඇත්තේ.\nසිද්ධියට සම්බන්ධ සැකකරු පොලිසිය විසින් අත්අඩංගුවට ගෙන පේදුරුතුඩුව මහේස්ත්‍රාත් අධිකරණයේ නඩුව විභාගයට ගෙන ඇති අතර, අනතුරුව නීතිපති උපදෙස් මත නඩු විභාගය යාපනය මහාධිකරණය වෙත පවරා තිබෙනවා.\nපේදුරුතුඩුව ප්‍රදේශයේ පදිංචි 38 හැවිරිදි පුද්ගලයෙකු වෙත මෙලෙස දඬුවම් නියම කෙරුණු බවයි අප වාර්තාකරු සඳහන් කළේ.",
       "URL": "https://www.hirunews.lk/181367/කාමාතුරයාට-රටක්-ඉදිරියේ-ලැබුණු-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=4120"
}