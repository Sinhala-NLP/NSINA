{
       "Source": "hirunews",
       "Timestamp": "Saturday, 27 August 2022 - 12:56",
       "Headline": "මහජන උපයෝගීතා කොමිසමෙන් විදුලිබල මණ්ඩලයට දැනුම්දීමක් (වීඩියෝ)",
       "News Content": "හදිසියේ අක්‍රිය වු නොරොච්චෝලේ තාප විදුලි බලාගාරයේ පළමු ජනන යන්ත්‍රය යළි ජාතික පද්ධතිය හා එක් කළ බව ලංකා විදුලිබල මණ්ඩලය පවසනවා.\nඑහි මාධ්‍ය ප්‍රකාශක ඇන්ඩෘ නවමනි කියා සිටියේ ඒ අනුව මෙගාවොට් 300 විදුලි ධාරිතාවක් ඊයේ පස්වරුවේ සිට ජාතික පද්ධතියට මෙලෙස එක්කළ බවයි.\nපළමු ජනන යන්ත්‍රය අක්‍රිය වීම සහ දෙවන ජනන යන්ත්‍රය අලුත්වැඩියාවක් හේතුවෙන් නවතා දැමීම හේතුවෙන් පසුගිය 15 වනදා සිට මේ දක්වා දිනකට පැය 3 ක කාලයක් විදුලි කප්පාදුවක් කෙරුණා.\nමේ අතර ඉදිරියේදී විදුලි කප්පාදුව සිදුකරන ආකාරය සම්බන්ධයෙන් කඩිනමින් දැනුම් දෙන ලෙස විදුලිබල මණ්ඩලයට උපදෙස් ලබාදුන් බව මහජන උපයෝගීතා කොමිසමේ සභාපති ජනක රත්නායක හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/313859/මහජන-උපයෝගීතා-කොමිසමෙන්-විදුලිබල-මණ්ඩලයට-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=910"
}