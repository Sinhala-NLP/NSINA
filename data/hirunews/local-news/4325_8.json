{
       "Source": "hirunews",
       "Timestamp": "Wednesday, 13 September 2017 - 7:29",
       "Headline": "වෛද්‍යවරු අදත් දිස්ත්‍රික්ක 06ක වර්ජනයේ",
       "News Content": "රජයේ වෛද්‍ය නිලධාරින්ගේ සංගමය ආරම්භ කළ වර්ජන ක්‍රියාමාර්ගය අද වව්නියාව, මාතලේ, අම්පාර, බදුල්ල, මොණරාගල සහ මාතර දිස්ත්‍රික්කවල ක්‍රියාත්මකයි.\nඊයේ දිනයේදී මෙම වර්ජනය උතුරු පළාතේ මෙන්ම, ත්‍රිකුණාමලය, පොළොන්නරුව, මඩකලපුව, නුවරඑළිය හා හම්බන්තොට දිස්ත්‍රික්කවල දියත් කෙරුණා.\nසයිටම් ගැටළුවට ප්‍රමාණවත් විසදුමක් ලබාදීමට ආණ්ඩුව අපොහොසත්වීමට විරෝධය පළ කරමින් රජයේ වෛද්‍ය නිලධාරීන්ගේ සංගමය මෙම වර්ජනය ආරම්භ කර තිබෙනවා.\nමේ අතර, මෙම වැඩ වර්ජනයට සමගාමීව සයිටම් විරෝධී ජන පවුර සංවිධාන කළ රථ පෙළපාලිය අනිද්දා කොළඹට ළඟාවීමට නියමිතයි.\nයාපනය, මඩකලපුව, ත්‍රිකුණාමලය, තිස්සමහාරාම යන ප්‍රදේශවලින් මෙම රථ පෙළපාලිය ආරම්භ වූයේ ඊයේ දිනයේදී යි.",
       "URL": "https://www.hirunews.lk/170769/වෛද්‍යවරු-අදත්-දිස්ත්‍රික්ක-06ක-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=4325"
}