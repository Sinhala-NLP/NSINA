{
       "Source": "hirunews",
       "Timestamp": "Thursday, 29 December 2022 - 10:35",
       "Headline": "කළු විරෝධතා සතියක්",
       "News Content": "ජනවාරි මාසයේ අවසන් සතිය කළු විරෝධතා සතියක් ලෙස ප්‍රකාශයට පත්කරන බව රජයේ වෛද්‍ය නිලධාරීන්ගේ සංගමය පවසනවා.\nඒ, රජයේ අත්තනෝමතික බදු සංශෝධනයට විරෝධය පළ කරමින්.\nරජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය චමිල් විජේසිංහ පැවසුවේ, ආර්ථික වශයෙන් රට පත්ව ඇති අර්බුදය හමුවේ තවදුරටත් බදු අය කිරීමට රජය ගෙන ඇති තීරණය හේතුවෙන් වෘත්තිකයන් දැඩි පීඩාවට පත් වන බවයි.\nඑමෙන්ම මීට විරෝධය පළකිරීමේ එක් පියවරක් ලෙස දිවයිනේ සියලු රෝහල් ආවරණය වන පරිදි වෛද්‍යවරුන් 20,000කගෙන් පෙත්සමකට අත්සන් ලබාගැනීමේ කටයුතු ද මේ දිනවල සිදුකෙරෙන බව ඔහු පැවසුවා.\nඒ අනුව එම අත්සන් සහිත පෙත්සම ජනවාරි 10 වැනිදා ජනාධිපති රනිල් වික්‍රමසිංහ වෙත භාරදීමට නියමිතයි.",
       "URL": "https://www.hirunews.lk/323801/කළු-විරෝධතා-සතියක්",
       "Category": "Local News",
       "Parent URL": "https://www.hirunews.lk/local-news.php?pageID=637"
}