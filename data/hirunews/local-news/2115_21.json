{
       "Source": "hirunews",
       "Timestamp": "Tuesday, 02 March 2021 - 13:34",
       "Headline": "කොළඹ - වේල්ලවීදියේදී පාරිභෝජනයට නුසුදුසු ආලේපන තොගයක් අත්අඩංගුවට",
       "News Content": "කොළඹ - වේල්ලවීදිය ප්‍රදේශයේදී පාරිභෝගික කටයුතු අධිකාරිය සිදුකළ වැටලීමකින් රුපියල් ලක්ෂ 50 කට අධික වටිනාකමකින් යුත් භාවිතයට නුසුදුසු ආලේපන තොගයක් සමග සැකකරුවෙකු අත්අඩංගුවට ගෙන තිබෙනවා.\nමේවා පාකිස්ථානය, කොරියාව සහ ඉන්දියාව යන රටවලින් ආනයන කර ඇති බවටයි තොරතුරු අනාවරණ වී ඇත්තේ.\nඅත්අඩංගුවට ගත් සැකකරු වත්තල ප්‍රදේශයේ පදිංචිකරුවෙකු වන අතර ඔහු දීර්ඝ කාලයක් තිස්සේ මෙම ආලේපන බෙදා හැර අලෙවි කර ඇති බවට ද පාරිභෝගික අධිකාරිය සඳහන් කළා.",
       "URL": "https://www.hirunews.lk/264106/කොළඹ-වේල්ලවීදියේදී-පාරිභෝජනයට-නුසුදුසු-ආලේපන-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2115"
}