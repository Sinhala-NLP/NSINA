{
       "Source": "hirunews",
       "Timestamp": "Wednesday, 26 July 2023 - 11:07",
       "Headline": "කැනඩා අග්‍රාමාත්‍යවරායා සිදුකළ ප්‍රකාශයක් මෙරට විදේශ කටයුතු අමාත්‍යාංශය ප්‍රතික්ෂේප කරයි",
       "News Content": "කැනඩා අග්‍රාමාත්‍ය ජස්ටින් ටෲඩෝ විසින් සිදුකරන ලද ප්‍රකාශයක් ශ්‍රී ලංකා විදේශ කටයුතු අමාත්‍යාංශය ප්‍රතික්ෂේප කර තිබෙනවා.\nපසුගිය 23 වනදා කැනඩා අග්‍රාමාත්‍යවරයා දෙමළ ජන සංහාර අනුස්මරණ දිනයක් ගැන ප්‍රකාශයක් සිදු කරනු තිබුණා. ඒ සම්බන්ධයෙන් නිවේදනයක් නිකුත් කරමින් විදේශ අමාත්‍යාංශය ප්‍රකාශ කළේ කැනඩා අග්‍රාමාත්‍යවරයා හුදෙක් මැතිවරණ ජයග්‍රහණ අරමුණු කරගනිමින් මෙලෙස කටයුතු කරමින් සිටින බවටයි.\nඑය මෙරට ජාතීන් අතර සංහිඳියාව වෙනුවෙන් හිතකර නොවන බවද අදාළ නිවේදනයේ දැක්වෙනවා. එමෙන්ම ශ්‍රී ලංකාවේ ස්ථාවරත්වය, ප්‍රගතිය, සංහිදියාව ඇති කිරීම සඳහා සහාය වන ලෙසටද විදේශ කටයුතු අමාත්‍යාංශය කැනඩාවෙන් ඉල්ලා සිටිනවා.",
       "URL": "https://www.hirunews.lk/342564/කැනඩා-අග්‍රාමාත්‍යවරායා-සිදුකළ-ප්‍රකාශයක්-මෙරට-විදේශ-කටයුතු-අමාත්‍යාංශය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=150"
}