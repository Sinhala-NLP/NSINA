{
       "Source": "hirunews",
       "Timestamp": "Thursday, 13 October 2022 - 20:32",
       "Headline": "වැරදි ආර්ථික තීරණ ගැන විගණකාධිපති විමර්ශනයත් සූදානම්",
       "News Content": "වැරදි ආර්ථික ප්‍රතිපත්ති හේතුවෙන් මතුවූ ගැටලු පිළිබඳ විගණන විමර්ශනයක් ආරම්භ කිරීමට සියලු කටයුතු සූදානම්කර අවසන් බව විගණකාධිපති දෙපාර්තමේන්තුව ප්‍රකාශ කළා.\nමේ වන විටත් එම දෙපාර්තමේන්තුවේ නියෝජ්‍ය විගණකාධිපතිවරයෙකු ඇතුලු කණ්ඩායමක් ඊට අදාළ මූලික සාකච්ඡා පවත්වමින් සිටිනවා.\nශ්‍රී ලංකා මහ බැංකුවෙන් මෙන්ම මහා භාණ්ඩාගාරයන්ද අදාළ තොරතුරු ලබා ගැනීමට අපේක්ෂිතයි.\nපැවති රජයේ වැරදි ආර්ථික තීරණ නිසා ජනතාවගේ මූලික අයිතිවාසිකම් කඩවූ බවට පවසමින් ගොනුකළ පෙත්සම් දෙකක් විභාගයට ගැනීමට ශ්‍රේෂ්ඨාධිකරණය පසුගියදා තීන්දුකළේ ඊට අදාළ සවිස්තර වාර්තාවක් ඉදිරිපත් කරන ලෙසට විගණකාධිපතිවරයාටද නියෝග කරමින්.\nමේ අතර රජය බදු වැඩි කිරිම් හේතුවෙන් තම ව්‍යාපාර පවත්වාගෙන යාමට නොහැකි වි ඇති බව එක්සත් ව්‍යාවසායකයින්ගේ සංගමය පවසනවා.\nඑහි සභාපතිනි ටානියා එස් අබේසුන්දර අද කොළඹ පැවැති මාධ්‍ය හමුවකදි කියා සිටියේ සුළු හා මධ්‍ය පරිමාණ ව්‍යාපාරිකයින් පිඩාවට පත්කර, මහා පරිමාණ ව්‍යාපාරකයින් ආරක්ෂා කරමින් , රජය භාණ්ඩාගාරය පිරවිමේ උත්සාහයක නිරත වන බවයි.\nරජය පැනවු මෙම නව බදු වලට එරෙහිව ලබන 19 වනදා කොළඹදී විරෝධතාවක් සිදු කරන බව ද එම මාධ්‍ය හමුවට එක් වු එම සංගමයේ නියෝජ්‍ය සභාපති සුසන්ත ලියනාරච්චි සඳහන් කළා.\nඔහු වැඩිදුරටත් කියා සිටියේ රජය මෙවන් අවස්ථාවල ජනතාව මුලා කිරිමට කටයුතු කරන බවයි.",
       "URL": "https://www.hirunews.lk/317789/වැරදි-ආර්ථික-තීරණ-ගැන-විගණකාධිපති-විමර්ශනයත්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=805"
}