{
       "Source": "hirunews",
       "Timestamp": "Wednesday, 13 April 2016 - 11:12",
       "Headline": "අලූත් අවුරුද්දට ඇමරිකාවෙන් සුභ පැතුම්",
       "News Content": "සිංහල හා දෙමළ අලූත් අවුරුද්ද වෙනුවෙන් ඇමරිකාව සුබ පැතුම් එක්කර තිබෙනවා.\nපණිවුඩයක් නිකුත් කරමින් ඇමරිකානු රාජ්‍ය ලේකම් ජෝන් කෙරී සඳහන් කළේ අලූත් අවුරුද්දේ අසිරිය විඳීමට ජනාධිපති බැරක් ඔබාමා එරට රටවැසියන්ද සමඟ ශ්‍රී ලාංකිකයන් හා එක්වන බවයි.\nප්‍රජාතන්ත්‍රවාදය තහවුරු කිරීම සඳහා ශ්‍රී ලංකාව ගෙන ඇති පියවර අගය කළ යුතු බව සඳහන් කළ රාජ්‍ය ලේකම්වරයා දීර්ඝ කාලීන සංහිඳියාව වෙනුවෙන් යහපත් ඉදිරි ගමනක් ලක් රජය ආරම්භ කර ඇති බව සිය සුබ පැතුම් පණිවුඩයෙන් පෙන්වා දී තිබෙනවා.",
       "URL": "https://www.hirunews.lk/130769/අලූත්-අවුරුද්දට-ඇමරිකාවෙන්-සුභ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=5090"
}