{
       "Source": "hirunews",
       "Timestamp": "Wednesday, 02 September 2020 - 9:51",
       "Headline": "මෝටර් රථයක් ප්‍රපාතයකට පෙරලීමෙන් කථිකාචාර්යවරු 5කට තුවාල (ඡායාරුප සහ වීඩියෝ)",
       "News Content": "ඌව වෙල්ලස්ස විශ්වවිද්‍යාලයේ කථිකාචාර්යවරුන් පස් දෙනෙක් ගමන් ගත් මෝටර් රථයක් අද (02) අලුයම 2.50ට පමණ අනතුරට ලක්ව තිබෙනවා.\nබදුල්ල - මහියංගනය මාර්ගයේ සොරණාතොට ප්‍රාදේශීය සභාව ආසන්නයේ දී අඩි 40ක් පමණ ප්‍රපාතකට පෙරළී අනතුර සිදුව ඇතැයි බදුල්ල පොලිසිය පැවසුවේ.\nඅනතුරින් කථිකාචාර්යවරියන් සිව්දෙනෙක් හා කථිකාචාර්යවරයෙක් තුවාල ලබා බදුල්ල මහ රෝහලට ඇතුළත් කර තිබෙන අතර තුවාල ලැබු කථිකාචාර්යවරියන් අතර ගැබිනියක් ද වන බව අප වාර්තාකරු වැඩිදුරටත් පැවසුවේ.\nමෝටර් රථය පැදවූ කථිකාචාර්යවරයාට නින්ද යාම හේතුවෙන් මෙම අනතුර සිදු වෙන්න ඇතැයි පොලිස් විමර්ශනවලින් අනාවරණ වී ඇති අතර අනතුර සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.",
       "URL": "https://www.hirunews.lk/249218/මෝටර්-රථයක්-ප්‍රපාතයකට-පෙරලීමෙන්-කථිකාචාර්යවරු-5කට-තුවාල-ඡායාරුප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2482"
}