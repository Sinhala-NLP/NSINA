{
       "Source": "hirunews",
       "Timestamp": "Saturday, 08 July 2023 - 11:40",
       "Headline": "මත්ද්‍රව්‍ය ජාවාරමේ යෙදුණු පුද්ගලයෙකු අත්අඩංගුවට",
       "News Content": "කලක පටන් මත්ද්‍රව්‍ය ජාවාරමේ යෙදුණු මහේෂ් මදුශංක ප්‍රනාන්දු හෙවත් මොල්ලිගොඩ භූතයා යන අන්වර්ථ නාමයෙන් හඳුන්වන මත්ද්‍රව්‍ය ජාවාරම්කරුවකු (07) අත්අඩංගුවට ගෙන තිබෙනවා.\nමෙම පුද්ගලයා වාද්දුව, මොරොන්තුඩුව, වස්කඩුව, පොතුපිටිය යන ප්‍රදේශවල දීර්ඝ කාලයක් තිස්සේ මෙම ජාවාරම සිදුකරගෙන ගොස් ඇති බවයි වාර්තා වෙන්නේ.\nවාද්දුව පොලීසිය මඟින් මොහු අත්අඩංගුවට ගන්නා විට සැකකරු සතු ව හෙරොයින් ග්‍රෑම් 7යි මිලි ග්‍රෑම් 200ක් තිබුණ බවයි පොලීසිය සඳහන් කර සිටින්නේ.\nතමාට අයත් යතුරුපැදියෙන් ගොස් දීර්ඝ කාලයක් තිස්සේ මෙම ජාවාරමේ නිරත වී සිට ඇති අතර, මීට පෙර ද ඔහුට හෙරොයින් ජාවාරම් සම්බන්ධයෙන් අධිකරණ නඩු කටයුතු කිහිපයක්ම විභාග වෙමින්පවතින අතර සැකකරු අද පානදුර මහේස්ත්‍රාත් හමුවට ඉදිරිපත් කිරීමට නියමිත බවයි වැඩිදුරටත් සඳහන් වෙන්නේ.",
       "URL": "https://www.hirunews.lk/340447/මත්ද්‍රව්‍ය-ජාවාරමේ-යෙදුණු-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=203"
}