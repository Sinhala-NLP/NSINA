{
       "Source": "hirunews",
       "Timestamp": "Tuesday, 02 February 2016 - 19:09",
       "Headline": "බෙදුනොත් ඉවරයි",
       "News Content": "තම පක්ෂයෙන් බෙදී යන කණ්ඩායමට අවසානයේ සිදුවන්නේ තවත් කුඩා කොටස්වලට බෙදී වෙන්වීමට බව ශ්‍රී ලංකා නිදහස් පක්ෂය පවසනවා.\nකොළඹ අද පැවති මාධ්‍ය හමුවකට එක්වෙමින් එම පක්ෂයේ හිටපු අමාත්‍ය රෙජිනෝල්ඞ් කුරේ මේ බව කියා සිටියා.\nමාධ්‍ය හමුවට එක්වූ ප්‍රවාහන අමාත්‍ය නිමල් සිරිපාල ද සිල්වා සඳහන් කළේ ශ්‍රී ලංකා නිදහස් පක්ෂයේ ඡුන්දවලින් බලයට පැමිණි ඇතැම් පිරිස් පක්ෂය විනාශ කිරීමට කටයුතු කරමින් සිටින බවයි.\nසංහිඳියාව ඇති කිරීම වෙනුවෙන් පවතින අවශ්‍යතාව මත විදෙස් රටවල් සමඟ සහයෝගයෙන් කටයුතු කිරීමට රජය සූදානම් බව මාධ්‍ය හමුවට එක්වූ අමාත්‍ය මහින්ද සමරසිංහ ප්‍රකාශ කළා.",
       "URL": "https://www.hirunews.lk/125325/බෙදුනොත්-ඉවරයි",
       "Category": "Local News",
       "Parent URL": "https://www.hirunews.lk/local-news.php?pageID=5185"
}