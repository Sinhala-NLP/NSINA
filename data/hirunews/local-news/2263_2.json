{
       "Source": "hirunews",
       "Timestamp": "Monday, 21 December 2020 - 7:23",
       "Headline": "මන්නාරමට කේරළ ගංජා ප්‍රවාහනය කළ දෙදෙනෙක් පොලිස් දැලේ පැටලෙයි",
       "News Content": "මන්නාරම, වෙඩිතලතිව් ප්‍රදේශයේ සිට මන්නාරම දක්වා වෑන් රථයකින් කේරළ ගංජා තොගයක් ප්‍රවාහනය කරමින් සිටි සැකකරුවෙක් සහ සැකකාරියක අත්අඩංගුවට ගෙන තිබෙනවා.\nමන්නාරම, අඩමිපන් පොලිසිය විසින් ඊයේ (20) මෙම අත්අඩංගුවට ගැනීම සිදුකර ඇති බවයි අප වාර්තාකරු සඳහන් කළේ.\nලද තොරතුරක් මත සිදුකළ හදිසි පරීක්ෂා කිරීමකදී මෙම ගංජා තොගය සොයා ගැනීමට හැකිව ඇති අතර මෙලෙස සොයාගත් ගංජා තොගයේ බර කිලෝ 46යි ග්‍රෑම් 500ක්.\nඑහි වටිනාකම රුපියල් කෝටියකට ආසන්න බවයි පොලිසිය සඳහන් කළේ.\nඅත්අඩංගුවට ගැනුණු සැකකරු සහ සැකකාරිය මන්නාරම, වෙප්පන්කුලම ප්‍රදේශයේ පදිංචි 33 හැවිරිදි පුද්ගලයෙකු සහ මන්නාරම, අඩම්පන් ප්‍රදේශයේ පදිංචි 44 හැවිරිදි විය පසුවන තැනැත්තියක්.\nඔවුන් මන්නාරම මහේස්ත්‍රාත් අධිකරණයට ඉදිරිපත් කිරීමට නියමිත බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/257516/මන්නාරමට-කේරළ-ගංජා-ප්‍රවාහනය-කළ-දෙදෙනෙක්-පොලිස්-දැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=2263"
}