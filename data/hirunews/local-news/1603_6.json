{
       "Source": "hirunews",
       "Timestamp": "Wednesday, 27 October 2021 - 10:13",
       "Headline": "වැලි බෙදා හැරීම ගොඩනැගිලි ද්‍රව්‍ය සංස්ථාව යටතට",
       "News Content": "ලබන වසරේ සිට දිවයින පුරා වැලි බෙදා හැරීම ගොඩනැගිලි ද්‍රව්‍ය සංස්ථාව යටතේ සිදු කිරීමට පරිසර අමාත්‍යාංශයේ අවධානය යොමුව තිබෙනවා.\nවැලි බෙදා හැරීමේදී අතරමැදියන් විසින් සිදු කරනු ලබන මිල දී ගැනීම්  සහ ගසා කෑම් නැවැත්වීම මෙහි අරමුණ බවයි එම අමාත්‍යාංශය නිවේදනය කළේ.\nවැලිතොටුපොළ අයිතිකරුවන් සහ ටිපර් රථ රියදුරන් සමග පරිසර අමාත්‍ය මහින්ද අමරවීර එම අමාත්‍යාංශයේ පැවති සාකච්ඡාවකදී මෙම තීරණය ගෙන තිබෙනවා.\nඑමෙන්ම, වැලි නිකුත් කිරීමේදී ආගමික ස්ථානවල සිදු කෙරෙන ඉදිකිරීම් සඳහා ප්‍රමුඛතාව ලබාදෙන බව ද පරිසර අමාත්‍යාංශය සදහන් කළා.",
       "URL": "https://www.hirunews.lk/286170/වැලි-බෙදා-හැරීම-ගොඩනැගිලි-ද්‍රව්‍ය-සංස්ථාව-යටතට",
       "Category": "Local News",
       "Parent URL": "https://www.hirunews.lk/local-news.php?pageID=1603"
}