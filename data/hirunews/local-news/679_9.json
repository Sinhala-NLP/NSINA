{
       "Source": "hirunews",
       "Timestamp": "Friday, 09 December 2022 - 7:11",
       "Headline": "උඩුගම පොලිස් වසමේ දී මනුෂ්‍ය ඝාතනයක්",
       "News Content": "උඩුගම පොලිස් වසමේ ගෝණදෙණිය ප්‍රදේශයේ දී පහර දීමකින් සිදු කළ මනුෂ්‍ය ඝාතනයක් පිළිබඳ වාර්තා වනවා.\nඊයේ (08) දිනයේ මෙම ඝාතනය සිදු වී ඇති අතර, උඩුගම පොලිසියට ලැබුණු තොරතුරක් මත විමර්ශන ආරම්භ කර ඇති බව සඳහන්.\nමරණකරුගේ බිරිඳ දරුවා සහ මව නිවසේ රාත්‍රී ආහාර ලබා ගනිමින් සිටිය දී අසල ප්‍රදේශයකින් යම් කෝලහලයක ශබ්ධයක් ඇසී තිබෙනවා.\nශබ්ධය ඇසී බලන විට යම් පිරිසක් විසින් මරණකරුට පහර දෙන ආකාරය දිස් වී ඇති අතර, බරපතළ තුවාල ලැබූ මරණකරු උඩුගම රෝහලට ඇතුළු කිරීමෙන් පසු ව මිය ගිය බව යි සඳහන් වන්නේ.\nඝාතනයට හේතුව මෙතෙක් අනාවරණය වී නොමැති අතර, සැකකරුවන් හඳුනාගෙන තිබෙනවා.\nඋඩුගම පොලිසිය මඟින් වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/322258/උඩුගම-පොලිස්-වසමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=679"
}