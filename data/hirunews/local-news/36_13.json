{
       "Source": "hirunews",
       "Timestamp": "Tuesday, 12 September 2023 - 7:54",
       "Headline": "ජාත්‍යන්තර මූල්‍ය අරමුදලේ නිලධාරි කණ්ඩායමක් ළඟදීම ශ්‍රී ලංකාවට",
       "News Content": "ශ්‍රී ලංකාව සඳහා වන විස්තීරණ අරමුදල් පහසුකම් (EFF) විධිවිධානය පිළිබඳ පළමු සමාලෝචනය පිළිබඳව ශ්‍රී ලංකාවේ නිලධාරීන් පිරිසක් ලබන 14 වන දා සහ 27 අතර දිනවල ජාත්‍යන්තර මූල්‍ය අරමුදලේ (IMF) නිලධාරි කණ්ඩායමක් සමඟ සාකච්ඡා කිරීමට නියමිතව තිබෙනවා.\nමුදල් රාජ්‍ය අමාත්‍ය රංජිත් සියඹලාපිටිය විසින් මේ බව ඊයේ (11) තහවුරු කරනු ලැබුවා.\nIMF ප්‍රකාශකයකු සඳහන් කර තිබුණේ ජාත්‍යන්තර මූල්‍ය අරමුදලේ කණ්ඩායමක් මේ මස 14 සහ 27 අතර දිනවල කොළඹට පැමිණීමට නියමිත බවයි.\n2023 මාර්තු මාසයේදී, ශ්‍රී ලංකාවේ ආර්ථික ප්‍රතිපත්ති සහ ප්‍රතිසංස්කරණ සඳහා සහාය වීම සඳහා SDR බිලියන 2.286 (US$ බිලියන 3ක් පමණ) විස්තීරණ අරමුදල් පහසුකම (EFF) යටතේ මාස 48ක දීර්ඝ වැඩපිළිවෙළක් IMF මණ්ඩලය විසින් අනුමත කර තිබුණා.\nශ්‍රී ලංකාවේ සාර්ව ආර්ථික ස්ථාවරත්වය සහ ණය තිරසරභාවය ප්‍රතිෂ්ඨාපනය කිරීම, දිළිඳු සහ අවදානමට ලක්විය හැකි පුද්ගලයන් මත ආර්ථික බලපෑම අවම කිරීම, මූල්‍ය අංශයේ ස්ථාවරත්වය ආරක්ෂා කිරීම සහ පාලනය සහ වර්ධන විභවයන් ශක්තිමත් කිරීම EFF සහයෝගී වැඩසටහනේ අරමුණයි.\nවිධායක මණ්ඩලයේ තීරණය වන්නේ SDR මිලියන 254 (අමෙරිකානු ඩොලර් මිලියන 333 පමණ) ට සමාන ක්ෂණික විසර්ජනයක් සහ අනෙකුත් සංවර්ධන හවුල්කරුවන්ගෙන් මූල්‍ය ආධාර උත්ප්‍රේරණය කිරීමයි.",
       "URL": "https://www.hirunews.lk/347986/ජාත්‍යන්තර-මූල්‍ය-අරමුදලේ-නිලධාරි-කණ්ඩායමක්-ළඟදීම-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=36"
}