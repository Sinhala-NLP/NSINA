{
       "Source": "hirunews",
       "Timestamp": "Thursday, 03 June 2021 - 17:34",
       "Headline": "දුරකථන ලබාදෙන බව පවසමින් මුදල් වංචා කිරීමේ සිද්ධිය, ත්‍රස්තවාදය වැළැක්වීමේ පනත යටතේ විමර්ශනය කරන ලෙසට ඉල්ලීමක්",
       "News Content": "සන්නාමගත ජංගම දුරකථන ලබාදෙන බව පවසමින් රුපියල් කෝටි ගණනාවක මුදලක් වංචා කිරීම සම්බන්ධයෙන් ත්‍රස්තවාදය වැළැක්වීමේ පනත යටතේ විමර්ශනයක් සිදුකරන ලෙස කොළඹ කොටුව මහේස්ත්‍රාත් අධිකරණය හමුවට ඉල්ලීමක් ඉදිරිපත් වී තිබෙනවා.\nඊට අදාළ නඩුව අද කැඳවූ අවස්ථාවේදී කොල්ලුපිටිය පොලිසිය අධිකරණයට දැනුම් දුන්නේ ඊට අදාළ තවත් පැමිණිලි 100කට අධික සංඛ්‍යාවක් පාරිභෝගිකයන්ගෙන් ලැබී ඇති බවයි.\nඑමෙන්ම එවැනිම පැමිණිලි 3,00කට ආසන්න ප්‍රමාණයක් ලැබීමට නියමිත බවද පොලීසිය සඳහන් කළා.\nමුදල් අහිමිවූ, අගතියට පත් පාර්ශව වෙනුවෙන් පෙනී සිටි නීතීඥවරයා ප්‍රකාශ කළේ මෙම වංචාව පිටුපස ත්‍රස්තවාදී ක්‍රියාකාරකමක් ඇත්ද යන්න සම්බන්ධයෙන් සැකයක් මතුව ඇති බවයි.\nමේ සම්බන්ධයෙන් අත්අඩංගුවට ගෙන සිටින එම ව්‍යාපාරයේ හිමිකරුවන් දෙදෙනා ලබන 17 වනදා දක්වා තවදුරටත් රක්ෂිත බන්ධනාගාර ගතකළ අතර, ඇප ලබාදෙන ලෙස කළ ඉල්ලීමද ප්‍රතික්ෂේප කිරීමටයි කොටුව මහේස්ත්‍රාත් ප්‍රියන්ත ලියනගේ නියෝග කළේ.",
       "URL": "https://www.hirunews.lk/273280/දුරකථන-ලබාදෙන-බව-පවසමින්-මුදල්-වංචා-කිරීමේ-සිද්ධිය-ත්‍රස්තවාදය-වැළැක්වීමේ-පනත-යටතේ-විමර්ශනය-කරන-ලෙසට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1909"
}