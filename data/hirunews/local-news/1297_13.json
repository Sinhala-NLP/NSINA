{
       "Source": "hirunews",
       "Timestamp": "Sunday, 13 March 2022 - 8:15",
       "Headline": "වානේ කමිබ් ටොන් එකක් ගිනි ගණන් (වීඩියෝ)",
       "News Content": "වෙළඳපොලේ අලෙවි වන වානේ කම්බි ටොන් එකක මිල රුපියල් 38,000කින් පමණ ඉහළ ගොස් තිබෙනවා.\nමීට දින 03කට පමණ පෙර මෙලෙස වානේ කම්බි ටොන් එකක මිල ඉහළ ගොස් ඇති බවයි වෙළඳපොල ආරංචි මාර්ග සඳහන් කළේ.\nරුපියල් 254,500කට පෙර එලෙස අලෙවි වූ වානේ කමිබ් ටොන් එකක මිල මේ වනවිට රුපියල් 292,500 ක්.\nඒ අනුව මිලිමීටර් 10 වානේ කම්බියක් රුපියල් 1,040කටත්, මිලිමීටර් 12 වානේ කම්බියක් රුපියල් 1,500කටත්, මිලිමීටර් 16 වානේ කම්බියක් රුපියල් 2,7250කටත් අලෙවි වනවා.\nකෙසේ වෙතත්, අමෙරිකානු ඩොලරයට සාපේක්ෂව රුපියල අවප්‍රමාණය වීම හමුවේ අමුද්‍රව්‍ය සඳහා වැඩි මිලක් ගෙවීමට සිදුවීම හේතුවෙන් ඉදිරියේදී තවදුරටත් වානේ කම්බි මිල ගණන් ඉහළ යා හැකි බවයි නිෂ්පාදකයින් පෙන්වා දෙන්නේ.\nමේ අතර, මේ වනවිට වෙළඳපොලේ ඇතැම් සිමෙන්ති සමාගම් සිය නිෂ්පාදනවල මිල ගණන් ඉහළ දැමීමට කටයුතු කර තිබෙනවා.\nඒ අනුව, රුපියල් 1,500 ක පමණ අගයක පැවති සිමෙන්ති කොට්ටයක මිල එම සමාගම් මගින් වෙළඳපොළට නිකුත් කර ඇත්තේ රුපියල් 1,850 ත්, 1,900 ත් අතර මිලකටයි.",
       "URL": "https://www.hirunews.lk/299352/වානේ-කමිබ්-ටොන්-එකක්-ගිනි-ගණන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1297"
}