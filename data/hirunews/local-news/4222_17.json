{
       "Source": "hirunews",
       "Timestamp": "Sunday, 12 November 2017 - 17:45",
       "Headline": "බෝගහවත්ත ඔයේ තිබී සොයා ගත් සිසුවාගේ මළ සිරුර පශ්චාත් මරණ පරීක්ෂණයට (ඡායාරූප)",
       "News Content": "දිඹුල - පතන - බෝගහවත්ත ඔයේ තිබී අද පෙරවරුවේ සොයා ගත් 06 හැවිරිදි සිසුවාගේ මළ සිරුර පශ්චාත් මරණ පරීක්ෂණය සඳහා නාවලපිටිය අධිකරණ වෛද්‍යවරයා වෙත යොමු කරන ලෙස හැටන් වැඩබලන මහේස්ත්‍රාත්වරයා පොලීසියට නියෝග කර තිබෙනවා.\nඒ, අද පස්වරුවේ පැවැති මහේස්ත්‍රාත් පරීක්ෂණයෙන් අනතුරුවයි.\nබෝගහවත්ත දෙමළ විද්‍යාලයේ පළමුවන ශ්‍රේණියේ ඉගෙනුම ලබන සිසුවා ඊයේ පස්වරුවේ පේර කැඩීමට ගිය අවස්ථාවේදී මෙලෙස අනතුරට ලක්ව වුණා.\nසිසුවාගේ නිවස ආසන්නයේම ඇති ඇළ මාර්ගයක තිබියදී මළ සිරුර සොයා ගත්තේ අද උදෑසනයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/175853/බෝගහවත්ත-ඔයේ-තිබී-සොයා-ගත්-සිසුවාගේ-මළ-සිරුර-පශ්චාත්-මරණ-පරීක්ෂණයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4222"
}