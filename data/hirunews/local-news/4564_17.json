{
       "Source": "hirunews",
       "Timestamp": "Thursday, 13 April 2017 - 18:52",
       "Headline": "පුන්‍ය කාලය පස්වරු 7.40 ට ඇරඹේ - අලූත් අවුරුදු උදාව අළුයම 2.4 ට",
       "News Content": "තවත් හෝරා කිහිපයකින් උදාවන සිංහල හා දෙමළ අලූත් අවුරුද්ද හෙළ සිරිතට මුල්තැන දෙමින් සැමරීමට ශ්‍රී ලංකාවාසීන් සූදානම්.\nපුණ්‍ය කාලය අද (13) අපරභාග 7.40ට උදාවන අතර එය අවසන් වන්නේ හෙට පූර්ව භාග 8.28 ටයි.\nඅලූත් අවුරුදු උදාව හෙට අලූයම 2.04 ට සිදුවනවා.\nපුන්‍යකාලය තුළ සියලූ වැඩ අතහැර ආගමික වතාවත්වල යෙදීම සුදුසු බවයි නැකත් චාරිත්‍රවල දැක්වෙන්නේ.\nමෙවර අලූත් අවුරුද්දේ ආහාර පිසීමේ නැකත යෙදී ඇත්තේ හෙට පූර්ව භාග 5.41 ටයි.\nරන්වන් පැහැති වස්ත්‍රාභරණයෙන් සැරසී උතුර දිශාව බලා ලිප් බැඳ ගිනි මොලවා ගිතෙල් සහ හකුරු මිශ්‍ර කිරිබතක්ද, අග්ගලා සහ කැවිලි වර්ගයක් පිළියෙළ කරගැනීම යෝග්‍ය බව එහි සඳහන්.\nවැඩ ඇල්ලීම, ගණුදෙනු කිරීම සහ ආහාර අනුභවය හෙට පූර්ව භාග 7.05 ට යෙදෙන සුබ මොහොතින් සිදුකළ යුතුයි.\nසුදු හා නිල් පැහැති වස්ත්‍රාභරණයෙන් සැරසී උතුර දිශාව බලා සියලූ වැඩ අල්ලා ගණුදෙනු කොට ආහාර අනුභවය සිදුකළ යුතු බවයි නැකත් චාරිත්‍රවල දැක්වෙන්නේ.\nඅලූත් අවුරුද්දේ හිසතෙල් ගෑමේ නැකත අප්‍රේල් 15 වනදා යෙදී ඇති අතර, රැකී රක්ෂා සඳහා පිටත්ව යෑමේ නැකත 17 වන සඳුදාට යෙදී තිබෙනවා.",
       "URL": "https://www.hirunews.lk/159150/පුන්‍ය-කාලය-පස්වරු-7-40-ට-ඇරඹේ-අලූත්-අවුරුදු-උදාව-අළුයම-2-4",
       "Category": "Local News",
       "Parent URL": "https://www.hirunews.lk/local-news.php?pageID=4564"
}