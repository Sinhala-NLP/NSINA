{
       "Source": "hirunews",
       "Timestamp": "Thursday, 14 December 2017 - 16:31",
       "Headline": "නිදහස් පක්ෂයේ නාම යෝජනා පත්‍ර දෙකක් ප්‍රතික්ෂේප වෙයි",
       "News Content": "පළාත් පාලන මැතිවරණය වෙනුවෙන් ශ්‍රී ලංකා නිදහස් පක්ෂය ඉදිරිපත් කළ නාම යෝජනා පත්‍ර දෙකක් ප්‍රතික්ෂේප වී තිබෙනවා.\nඒ දෙහිඅත්තකණ්ඩිය සහ පදියතලාව ප්‍රාදේශීය සභා සඳහායි.\nමේ අතර ශ්‍රී ලංකා පොදුජන පෙරමුණ බදුල්ල, මහියංගණය සහ අගලවත්ත ප්‍රාදේශීය සභා වෙනුවෙන් ඉදිරිපත් කළ නාම යෝජනා පත්‍ර ප්‍රතික්ෂේප වුනා.\nඑමෙන්ම පානදුර සහ මහරගම නගර සභා සඳහා ඔවුන් ඉදිරිපත් කළ නාම යෝජනා පත්‍ර ද ප්‍රතික්ෂේප වී තිබෙනවා.\nමහරගම නගර සභාව සදහා ඉදිරිපත් කර තිබූ නාමයෝජනාවේ ස්ත්‍රී - පුරුෂ භාවය නිසි පරිදි සදහන් නොවීම නිසා එය ප්‍රතික්ෂේප වී ඇති බවයි කොළඹ දිස්ත්‍රික් තේරීම්භාර නිලධාරිවරයා හිරු ප්‍රවෘත්ති අංශයට සදහන් කළේ.\nවැලිගම නගර සභාව සදහා ඉදිරිපත් කළ නාම යෝජනා පත්‍රය ප්‍රතික්ෂේප වී තිබුනේ දිස්ත්‍රික්කය සදහා පක්ෂයෙන් නම් කර ඇති බලයලත් නිලධාරියා විසින් අදාළ නාමයෝජනාව භාර නොදීම හේතුවෙන්.\nකෙසේ වෙතත්, ඊට අදාළව අධිකරණ ක්‍රියාමාර්ග ගැනීමට කටයුතු කරන බවයි එම පෙරමුණේ ප්‍රකාශකයෙකු හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/178386/නිදහස්-පක්ෂයේ-නාම-යෝජනා-පත්‍ර-දෙකක්-ප්‍රතික්ෂේප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4172"
}