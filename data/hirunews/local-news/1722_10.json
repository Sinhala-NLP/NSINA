{
       "Source": "hirunews",
       "Timestamp": "Monday, 30 August 2021 - 15:08",
       "Headline": "ආසාදිතයෙකු රැගෙන ගිය සුවසැරිය ගිලන් රථයක් අනතුරට ලක්වෙයි",
       "News Content": "කොරෝනා ආසාදනය වී සිටි කාන්තාවක් රැගෙන යමින් තිබූ සුවසැරිය ගිලන් රථයක් කෑගල්ල - අවිස්සාවේල්ල මාර්ගයේ දෙහිඕවිට - ඊරියගොල්ල ප්‍රදේශයේ දී අනතුරට ලක්වී තිබෙනවා.\nඅදාළ කාන්තාව දැරියගල  සිට අවිස්සාවේල්ල දිස්ත්‍රික් මහ රෝහල වෙත රැගෙන යමින් සිටියදියි අද (30) අලුයම මෙම අනතුර සිදුවී ඇත්තේ.\nගිලන් රථයට ඊට විරුද්ධ දෙසින් පැමිණි ලොරි රථය නිසි ලෙස ඉඩ නොදීම නිසා ගිලන් රථය මාර්ගයෙන් ඉවතට පැන පෙරළී ගොස් විදුලි පහන් කණුවක ගැටීමෙන් මෙම අනතුර සිදුව තිබෙනවා.\nකෙසේ වෙතත් අනතුරෙන් කිසිවෙකුටත් හානි සිදුව නැහැ.",
       "URL": "https://www.hirunews.lk/280940/ආසාදිතයෙකු-රැගෙන-ගිය-සුවසැරිය-ගිලන්-රථයක්-අනතුරට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1722"
}