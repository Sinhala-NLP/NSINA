{
       "Source": "hirunews",
       "Timestamp": "Saturday, 28 January 2023 - 13:21",
       "Headline": "චීනයට කෙසෙල් අපනයනය කිරීමට සැලසුමක්",
       "News Content": "මෙරට කෙසෙල් විශේෂ කිහිපයක් ඉදිරියේ දී චීනයට අපනයනය කිරීමට සැලැසුම් කර ඇති බව කෘෂිකර්ම අමාත්‍යාංශය පවසනවා.\nකෙසෙල් අපනයනය සඳහා චීන රජය හා ශ්‍රී ලංකා රජය අතර අවබෝධතා ගිවිසුමක් මීට වසර කිහිපයකට පෙර අත්සන් කර තිබුණ ද එය මෙතෙක් ක්‍රියාත්මක වූයේ නැහැ.\nඒ අනුව, මෙරට වගා කෙරෙන පලතුරු චීනයට අපනයනය කිරීමේ වැඩපිළිවෙළ කඩිනමින් ආරම්භ කිරීමට අවශ්‍ය පහසුකම් ලබාදීම‍ට පියවර ගන්නා බව යි කෘෂිකර්ම අමාත්‍යාංශය සඳහන් කළේ.\nඑම අමාත්‍යාංශයේ කෘෂි නවීකරණ ව්‍යාපෘතිය මඟින් සෑම සතියකට ම වරක් ඇඹුල් කෙසෙල් කිලෝග්‍රෑම් 12,500ක් ඩුබායි වෙළඳපොළට මේ වන විටත් අපනයනය කරනු ලබනවා.",
       "URL": "https://www.hirunews.lk/326076/චීනයට-කෙසෙල්-අපනයනය-කිරීමට-සැලසුමක්",
       "Category": "Local News",
       "Parent URL": "https://www.hirunews.lk/local-news.php?pageID=574"
}