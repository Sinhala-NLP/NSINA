{
       "Source": "hirunews",
       "Timestamp": "Wednesday, 10 May 2023 - 13:29",
       "Headline": "අණ නොතකා ධාවනය කෙරූ කැබ් රථයකට පොලිසියෙන් වෙඩි",
       "News Content": "පුනරින් සන්ගුපිටිය මාර්ග බාධකයේ රාජකාරියේ යෙදී සිටි පොලිස් නිලධාරීන්ගේ අණ නොතකා පොලිස් නිලධාරීන් අනතුරට ලක් කිරීමට තැත්කර පලා යමින් සිටි කැබ් රථයකට ඊයේ (09) පොලිසිය වෙඩි තබා තිබෙනවා.\nකැබ් රථයේ ටයරයකට වෙඩි වැදී තිබියදීත් එය ධාවනය කළ පුද්ගලයා කිලෝමීටර් දහයක් පමණ දුර ගොස් ලඳු කැලෑ සහිත ප්‍රදේශයක කැබ් රථය අතහැර පලා ගොස් ඇති බවයි වාර්තා වෙන්නේ.\nපුනරින් පොලිසිය පවසන්නේ සිදු කළ විමර්ශනවල දී පලාගිය පුද්ගලයා හඳුනා ගෙන ඇති බවයි.\nඔහු ප්‍රදේශයේ දැව ජාවාරමේ නිරත වන නඩු රැසක් තිබෙන පුද්ගලයෙකු බවට ද තොරතුරු හෙළිවී තිබෙනවා.\nමේ වන විට පුනරින් පොලීසිය සැකකරු අත්අඩංගුවට ගැනීමට විමර්ශන සිදුකරනවා.",
       "URL": "https://www.hirunews.lk/334790/අණ-නොතකා-ධාවනය-කෙරූ-කැබ්-රථයකට-පොලිසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=354"
}