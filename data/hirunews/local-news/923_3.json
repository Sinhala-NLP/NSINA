{
       "Source": "hirunews",
       "Timestamp": "Monday, 22 August 2022 - 11:02",
       "Headline": "චීන නැව අද පිටත්ව යයි",
       "News Content": "ඉකුත් 16 වැනි දා දිවයිනට පැමිණි යුවාං වෑන්ග් 5 අධි තාක්ෂණික චීන පර්යේෂණ නෞකාව යළි අද (22) චීනය බලා පිටත්ව යාමට නියමිතයි.\nඒ අනුව එම නෞකාව අද (22) පස්වරු 4ට චීන නෞකාව යළි චීනය බලා පිටත්ව යාමට නියමිතයි.\nමෙම නෞකාවට අවශ්‍ය කරන ඉන්ධන ඇතුළු නාවික සැපයුම් ලබා ගැනීමට හම්බන්තොට වරාය වෙත පැමිණෙන බව දැනුම් දීමත් සමඟ ඉන්දියාව සහ චීනය අතර මත්භේද යළි කරලියට ගෙන එන්නට සමත් වුණා.\nඒ අනුව ඉන්දීය සහ චීන බලධාරීන් විසින් උණුසුම් වාග් ප්‍රහාරයන් දෙපැත්තට නිකුත් කර ගත් අතර අවසානයේ ශ්‍රී ලංකාවට ද ඊට මැදිහත් වීමට සිදු වුණා.\nඑනිසාවෙන් අදාළ නෞකාව මෙරටට පැමිණීමට නියමිතව තිබූ දිනට වඩා දින කිහිපයක් ප්‍රමාද කරවා එම නැව ගෙන්වා ගැනීමට ශ්‍රී ලංකාවට සිදු වූ අතර මෙරට විදේශ කටයුතු අමාත්‍යංශයේ මැදිහත් වීම් මත එම මතභේද සමනයකට පත් කර ගැනීමට යම් හැකියාවක් ලැබුණා.\nඅනතුරුව ඉකුත් 16 වැනි දා මෙරට නාවික සැපයුම් ලබා ගැනීමට මෙරටට පැමිණි චීන අධි තාක්ෂණික නෞකාව පිළි ගැනීමට චීනයේ මෙරට තානාපති කාර්‍යාලයත්, රජයේ ඉහළ පෙළ සාමාජිකයනන් හා දේශපාලන නියෝජිතයන්ගේ සහභාගිත්වයෙන් යුතු පිළිගැනීමේ උළෙලක් ද පැවැත් වීමට කටයුතු කෙරුණා.\nඅදාළ නෞකාව ඔත්තු බැලීම සඳාහා තම මුහුදු කලාපයට ඇතුළු වන බව දිගින් දිගට ම චීනය චෝදනා කරනු ලැබුවත් චීන විදේශ කටයුතු අමාත්‍යංශයේ ප්‍රකාශකයෙකු පසිද්ධ ප්‍රකාශයක් කරමින් කියා සිටියේ, ශ්‍රී ලංකා මුහුදු තීරයේ කිසිදු නීතිවිරෝධි කටයුත්තක් සිදු නො කරන බවයි.",
       "URL": "https://www.hirunews.lk/313420/චීන-නැව-අද-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=923"
}