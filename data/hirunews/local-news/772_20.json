{
       "Source": "hirunews",
       "Timestamp": "Friday, 28 October 2022 - 13:00",
       "Headline": "ණය හිමියන් හා මූල්‍ය අරමුදල අතර සාකච්ඡාවක්",
       "News Content": "ජාත්‍යන්තර මූල්‍ය අරමුදල සහ ශ්‍රී ලංකාවේ ණය හිමියන් අතර තවත් තීරණාත්මක සාකච්ඡාවක් එළැඹෙන නොවැම්බර් 03 වැනි දා පැවැත්වීමට් නියමිත බව වාර්තා වනවා.\nශ්‍රී ලංකාවේ ණය ප්‍රතිව්‍යූහගත කිරීම පිළිබඳ එහි දී දීර්ඝ වශයෙන් සාකච්ඡා කිරීමට නියමිත බව යි වාර්තා වන්නේ.\nජාතික ආරක්ෂාව පිළිබඳ ජනාධිපති ජ්‍යේෂ්ඨ උපදේශක, ජනාධිපති කාර්‍ය මණ්ඩල ප්‍රධානී සාගල රත්නායක සහ ජාත්‍යන්තර මූල්‍ය අරමුදලේ නිලධාරින් පිරිසක් සමඟ මෙම සාකච්ඡාව පැවැත්වී ඇති බව සඳහන්.\nණය ප්‍රතිව්‍යූහගත කිරීමේ පූර්ව ක්‍රියාමාර්ග පිළිබඳ මෙන්ම ණය හිමියන්ගේ සමුළුව පිළිබඳ මෙහි දී විශේෂ අවධානයක් යොමු වී තිබෙනවා.\nමෙම සාකච්ඡාවේ දී අවධානය යොමු කළ කරුණු පිළිබඳ ජනාධිපති රනිල් වික්‍රමසිංහ දැනුම්වත් කර ඔහුගේ ප්‍රතිචාරය කඩිනමින් දැනුම් දීමට අපේක්ෂා කරන බවත් සාගල රත්නායක විසින් අදාළ නිලධාරින්ට දැනුම් දී ඇති බව වාර්තා වනවා.",
       "URL": "https://www.hirunews.lk/319040/ණය-හිමියන්-හා-මූල්‍ය-අරමුදල-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=772"
}