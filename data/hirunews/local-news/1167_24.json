{
       "Source": "hirunews",
       "Timestamp": "Sunday, 15 May 2022 - 8:42",
       "Headline": "ශ්‍රී ලංකා සිංහයෝ අද බංග්ලාදේශයේදී කොටි සටන අරඹයි",
       "News Content": "ශ්‍රී ලංකාව සහ බංග්ලාදේශය අතර ටෙස්ට් තරගාවලිය අද (15) චිතගොං හිදී ආරම්භ වනවා.\nනව පුහුණුකරු ක්‍රිස් සිල්වර්වුඩ් යටතේ ශ්‍රී ලංකා පිල මුහුණදෙන ප්‍රථම තරගාවලිය ද මෙයයි.\nඑමෙන්ම ශ්‍රී ලංකා පිලට කමිල් මිෂාර, කමිඳු මෙන්ඩිස්, දිල්ෂාන් මධුෂංක සහ සුමින්ද ලක්ෂාන් යන නවක යොවුන් ක්‍රීඩකයන් රැසක් ඇතුළත්.\nපසුගිය වසර දෙක තුළ ශ්‍රී ලංකාව වෙනුවෙන් වැඩිම ටෙස්ට් ලකුණු සංඛ්‍යාවක් රැස් කළ නායක දිමුත් කරුණාරත්න සමඟ කුසල් මෙන්ඩිස් සහ ධනංජය සිල්වාගේ පිති හරඹය බංග්ලාදේශ පිල අභියෝගය ජයගැනීමට වැදගත් වනු ඇති.\nතරග දෙකකින් සමන්විත ටෙස්ට් තරගාවලියේ දෙවන තරගය මීර්පූර් හිදී මැයි 23 වනදා ආරම්භ වීමට නියමිතයි.",
       "URL": "https://www.hirunews.lk/304385/ශ්‍රී-ලංකා-සිංහයෝ-අද-බංග්ලාදේශයේදී-කොටි-සටන-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1167"
}