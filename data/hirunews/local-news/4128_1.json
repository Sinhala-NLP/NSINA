{
       "Source": "hirunews",
       "Timestamp": "Saturday, 13 January 2018 - 12:37",
       "Headline": "බැඳුම්කර වංචාව ගැන ජවිපෙන් හෙළිදරව්වක්",
       "News Content": "බැඳුම්කර සිද්ධිය දේශපාලනය, නිලධාරීන් සහ ව්‍යාපාරිකයන් යන අංශ තුනේම එකතුවෙන් සිදුවූවක් බව ජනතා විමුක්ති පෙරමුණ පවසනවා.\nඑහි දේශපාලන මණ්ඩල සභික කේ.ඩී. ලාල්කාන්ත මේ බව කියා සිටියේ ජාතික වෘත්තීය සමිති මධ්‍යස්ථානය අද (13) පෙරවරුවේ කොළඹ කැදවා තිබූ මාධ්‍ය හමුවක් අමතමින්.\nබැදුම්කර වැරදිකරුවන්ට දඩුවම් ලබාදෙන තුරු ඒ පිලිබද විශ්වාස කළ නොහැකි බවයි කේ.ඩී.ලාල්කාන්ත කියාසිටියේ.\nවත්මන් රජයට ඔවුන් සිදුකළ සොරකම් පිළිබදව සාධාරණය ඉෂ්ඨ කරන බවට පැවසීමට සිදුව ඇති බවත්, බැදුම්කර වංචාවට අදාළ පාර්ශවයන්ට සම්පූර්ණයෙන් ජනතාව බලාපොරොත්තු වන සාධාරණය ඉටුවේයැයි විශ්වාස නොකරන බවත් ඔහු කියා සිටියා.",
       "URL": "https://www.hirunews.lk/180954/බැඳුම්කර-වංචාව-ගැන-ජවිපෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=4128"
}