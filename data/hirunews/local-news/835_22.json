{
       "Source": "hirunews",
       "Timestamp": "Thursday, 29 September 2022 - 17:15",
       "Headline": "ළමයාගේ වයස වෙනස් වෙයි",
       "News Content": "ශ්‍රී ලංකාවේ නීතියට අනුව 'ළමයා' යන්නෙහි නීතිමය නිර්වචනය වයස අවුරුදු 16 සිට 18 දක්වා ඉහළ නැංවීම සඳහා යෝජනා වී තිබෙනවා.\nපාර්ලිමේන්තු තේරීම් කාරක සභාව විසින් ශ්‍රී ලංකාවේ ළමා හා තරුණ පුද්ගලයින්ගේ ආඥාපනත සංශෝධනය කිරීම වෙනුවෙන් සංශෝධනයක් යෝජනා කර ඇති බව ඊයේ (28) පැවති රජයේ ප්‍රවෘත්ති දෙපාර්තමේන්තුවේ මාධ්‍ය හමුවේ දී ප්‍රකාශ වුණා.\nඑම සංශෝධනයෙන් අනතුරුව මෙතෙක් ශ්‍රී ලංකාවේ දරුවෙකු ලෙස යමෙක් සැලකුණු උපරිම වයස වූ අවුරුදු 16 සිට 18 දක්වා ඉහළ යනවා.\nමේ අතර ළමා හා තරුණ ආඥාපනතේ භාවිත වන \"ළමා ආඥාපනත\" යන්න \"ළමා සහ තරුණ ආඥාපනත\" ලෙසත්, එහි එන \"ළමා\" යන්න \"ළමා හා තරුණ\" ලෙසත් සංශෝධනය කිරීමට ද යෝජනා වී තිබෙන්නේ.",
       "URL": "https://www.hirunews.lk/316639/ළමයාගේ-වයස-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=835"
}