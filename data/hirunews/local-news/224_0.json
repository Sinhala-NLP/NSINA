{
       "Source": "hirunews",
       "Timestamp": "Friday, 30 June 2023 - 20:33",
       "Headline": "අස්වැසුම අභියාචනා ලක්ෂ 5ට ලංවේ (වීඩියෝ)",
       "News Content": "අස්වැසුම සමාජ සුබසාධන දීමනා සම්බන්ධයෙන් මේ වන විට අභියාචනා හාරලක්ෂ 89,953ක් ලැබී ඇති බව සුබසාධක ප්‍රතිලාභ මණ්ඩළය පවසනවා. එහි සභාපති ඩී. විජේරත්න කියාසිටියේ ඒ සම්බන්ධයෙන් විරෝධතා 6,783ක් ලැබි ඇති බවයි.\nමේ අතර, ජනාධිපති මාධ්‍ය අංශය ඊයේ සදහන් කළේ, කිසිවෙකු අත් නොහැරෙන ලෙස අස්වැසුම සුබසාධන වැඩසටහන ක්‍රියාත්මක කරන ලෙස ජනාධිපතිවරයා අදාළ නිළධාරින්ට උපදෙස් ලබාදි ඇති බවයි.\nඒ අනුව ලියාපදිංචි වීමට නොහැකි වූ අයට අගෝස්තු මාසයේදී නැවත ඒ සදහා අවස්ථාව හිමිවන බවයි ජනාධිපති මාධ්‍ය අශය වැඩිදුරටත් සඳහන් කළේ.\nඅස්වැසුම සුබසාධන දීමනා නොලැබීම සම්බන්ධයෙන් අදත් දිවයිනේ විවිධ ප්‍රදේශ වල ජනතාව විරෝධතා සංවිධාන කර තිබුණා.\nඑසේම මහනුවර ශ්‍රී දළදා මාලිගා පරිශ්‍රයට පැමිණි පුද්ගලයින් දෙදෙනෙකු තමන්ට සුබසාධන දීමනා නොලැබීම සම්බන්ධයෙන් පොල් ගැසීමකද නිරතවුණා.\nඑමෙන්ම, බුලත්සිංහල ප්‍රාදේශීය ලේකම් කාර්යාලය ඉදිරිපිට ද පිරිසක් අද දේව කන්නලව්වක නිරත වෙමින් පොල් ගැසීමක නිරතවුණා.",
       "URL": "https://www.hirunews.lk/339606/අස්වැසුම-අභියාචනා-ලක්ෂ-5ට-ලංවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=224"
}