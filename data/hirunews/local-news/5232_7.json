{
       "Source": "hirunews",
       "Timestamp": "Monday, 28 December 2015 - 7:35",
       "Headline": "විග්නේෂ්වරන්ගේ ප්‍රතිපත්ති අපට වැඩක් නැහැ",
       "News Content": "උතුරු පළාත් ප්‍රධාන අමාත්‍ය සී.වී. විග්නේෂ්වරන්  දමිළ ජනතාව අතරමං කරමින් සිටින බව පාර්ලිමේන්තු මන්ත්‍රී එම්.ඒ. සුමන්තිරන් පවසනවා.\nමන්ත්‍රීවරයා මේ අදහස් පළ කළේ විග්නේෂ්වරන් මහතා ප්‍රමුඛව පිහිටුවා ගන්නා ලද දෙමළ ජනතා මණ්ඩලය නැමැති සංවිධානය පිළිබඳව අදහස් පළ කරමින්.\nමේ අතර, යෝජිත නව ව්‍යවස්ථාව සම්බන්ධයෙන් අජිත් පී. පෙරේරා නියෝජ්‍ය අමාත්‍යවරයා සහ  උතුරු පළාත් ප්‍රධාන අමාත්‍යවරයා අදහස් පළ කළා.\nඅජිත් පී.පෙරේරා  - විදුලිබල හා පුනර්ජනනීය බලශක්ති  නියෝජ්‍ය අමාත්‍ය\n\" ආණ්ඩුක්‍රම ව්‍යවස්ථා මණ්ඩලයක් පාර්ලිමේන්තුවේ යෝජනා සම්මතයක් මගින් පිහිටුවනවා.... ඒ කටයුතු අවසන් කරගෙන ජනමත විචාරණයක් දාලා පාර්ලිමේන්තුවේ තුනෙන් දෙකක ඡන්දයක් අරගෙන ඒ ව්‍යවස්ථාව සම්මත කරගන්නවා.... කිසිම දෙයක් බලහත්කාරයෙන් කරන්නේ නැහැ ජනතාව අපේ යෝජනා අනුමත කරනවා කියලා අපට විශ්වාසයි.... ඒ නිසා නීතියේ ආධිපත්‍යය තහවුරු කරන ව්‍යවස්ථාවේ ඇති පළමු පියවර අපි ජනවාරි මාසේ 9 වැනිදා සම්මත කරනවා.....\"\nයෝජිත නව ව්‍යවස්ථාව සම්බන්ධයෙන් උතුරු පළාත් ප්‍රධාන අමාත්‍ය සී.වී. විග්නේෂ්වරන්  යාපනය පුස්තකාල ශ්‍රවනාගාරයේ පැවැති රැස්වීමකදී අදහස් පළ කළා.\n\" ආණ්ඩුක්‍රම ව්‍යවස්ථාව හදනකොට දෙමළ මිනිසුන්ගේ දෙමළ අයිතිවාසිකම් ගැන කල්පනා කරලා ඉදිරියට අපි මොනවාද කරන්න ඕන කියලා.... කොයි විදිහට අපි ආණ්ඩුවත් එක්ක කතා කරන්න ඕන කියලා සාකච්ඡා කරන්න තමයි මේ රැස්විම තිබුණේ.... හුගක් දෙනෙක් අපට සහයෝගය දීලා තියෙනවා....ඉදිරියට අපි කොහොමද මේක කරගෙන යන්න ඕන කියලා අවස්ථාවක් හැදේවි කියලා අපි හිතනවා....\" -\nමේ අතරල සීගවීග විග්නේෂ්වරන් මහතා නව සන්ධානයක් ඇති කිරීම සම්බන්ධයෙන් දෙමළ ජාතික සන්ධානයේ පාර්ලිමේන්තු මන්ත්‍රී එම්ගඒග සුමන්තිරන් මහතා දැක්වූයේ මෙවැනි ප්‍රතිචාරයක්ග\nදෙමළ ජාතික සන්ධානයේ එම්.ඒ. සුමන්තිරන් පවසන්නේ  සී.වී. විග්නේෂ්වරන්  ප්‍රධාන ඇමතිවරයා ජනතාව අතරමං කරමින් සිටින බවයි.\n\" සී.වී. විග්නේෂ්වරන් මහතා අලුත් සංවිධානයක් පටන් ගත්තා කියල අපට ගැටලුවක් නැහැ...ග දෙමළ ජනතාව වෙනුවෙන් ප්‍රතිපත්ති හා යෝජනා ගෙනාවේ දෙමළ ජාතික සන්ධානයයි.... ඒ වගේම ඔහු උතුරු පළාත් ප්‍රධාන අමාත්‍යවරයා වෙන්නෙත් අපේ ප්‍රතිපත්ති මතයි....විග්නේෂ්වරන් මහතාගේ ප්‍රතිපත්ති අපට වැඩක් නැහැ.... ඔහු දේශපාලන විසදුමක් සෙවීම සදහාත් අපට සහය දුන්නේ නැහැ.... දෙමළ ජාතික සන්ධානයට හිතවාදී දෙමළ ජනතාව අතරමං කරමින් විග්නේෂ්වරන් කටයුතු කරනවා...\"",
       "URL": "https://www.hirunews.lk/122907/විග්නේෂ්වරන්ගේ-ප්‍රතිපත්ති-අපට-වැඩක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5232"
}