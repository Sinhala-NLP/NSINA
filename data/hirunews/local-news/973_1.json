{
       "Source": "hirunews",
       "Timestamp": "Tuesday, 02 August 2022 - 10:33",
       "Headline": "වවුනියාව විශ්වවිද්‍යාලයයට වෛද්‍ය පීඨයක්?",
       "News Content": "වවුනියාව විශ්වවිද්‍යාලයය සදහා වෛද්‍ය පීඨයක් ලබා දෙන ලෙස එම විශ්ව විද්‍යාලයේ උපකුලපති මහාචාර්ය ආර්.මංගලේස්වරන් මහතා විශ්ව විද්‍යාල ප්‍රතිපාදන කොමිසමෙන් ඉල්ලා තිබෙනවා.\nවවුනියාව විශ්වවිද්‍යාලයය පිහිටුවා වසරක් ගත වීම නිමිත්තෙන් පැවති උත්සවයක දී මහාචාර්යවරයා මේ බව කියා සිටියා.\nවවුනියාව මහ රෝහල ශීක්ෂණ රෝහලක් වශයෙන් උසස් කිරීමට ගෙන ඇති තීරණයත් සමඟ ම වවුනියාව විශ්වවිද්‍යාලයයට වෛද්‍ය පීඨයක් ස්ථාපිත කිරීම අනිවාර්යෙන්ම සිදු විය යුතු බව ද මහාචාර්යවරයා මෙහි දී පවසනවා.\nමේ වන විටත් වවුනියාව විශ්ව විද්‍යාලයට අලුතින් පරිසර විද්‍යා පීඨයක් ලබා දී ඇති අතර, ඒ සදහා අවශ්‍ය මුදල් ප්‍රතිපාදන ද වෙන් කොට තිබෙනවා.\nයාපනය විශ්ව විද්‍යාලයේ මණ්ඩපයක් ලෙස කාලයක් පැවති වවුනියාව විශ්ව විද්‍යාලය මීට වසරකට ඉහත දී ශ්‍රී ලංකාවේ 17 වැනි විශ්වවිද්‍යාලයය වශයෙනු යි නම් කරනු ලැබුවේ.",
       "URL": "https://www.hirunews.lk/311640/වවුනියාව-විශ්වවිද්‍යාලයයට-වෛද්‍ය-පීඨයක්",
       "Category": "Local News",
       "Parent URL": "https://www.hirunews.lk/local-news.php?pageID=973"
}