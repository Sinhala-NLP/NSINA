{
       "Source": "hirunews",
       "Timestamp": "Saturday, 02 December 2017 - 13:07",
       "Headline": "වැස්සත් සමඟ බෝවන රෝග පැතිර යාමේ අවදානමක්",
       "News Content": "පවතින වැසි සහිත කාලගුණ තත්ත්වයත් සමඟ බෝ වන රෝග ව්‍යාප්ත වීමේ අවදානමක් පවතින බව වසංගත රෝග විද්‍යා ඒකකය පවසනවා.\nජල මූලාශ්‍ර අපවිත්‍රවීමත් සමඟ උණු කර නිවාගත් ජලය පානය කිරීම සහ පිසූ ආහාර පමණක් ආහාරයට ගැනීමෙන් මෙම බෝ වන රෝග ව්‍යාප්තිය පාලනය කර ගත හැකි බවයි එම ඒකකයේ අධ්‍යක්ෂ විශේෂඥ වෛද්‍ය සමිත ගිනිගේ හිරු ප්‍රවෘත්ති අංශයට සඳහන් කළේ.\nඑමෙන්ම පසුගිය කාලසීමාවේදී ඩෙංගු රෝගීන් එක්ලක්ෂ 73,000ක් වාර්තා වූ අතර, මේ වන විට රෝගය යම්තාක් දුරට පාලනය කර ඇති බවයි ජාතික ඩෙංගු මර්දන ඒකකය සඳහන් කළේ.\nපවතින වැසි සහිත කාලගුණික තත්ත්වයත් සමඟ යළිත් ඩෙංගු රෝගය ව්‍යාප්ත වීමේ අවදානමක් පවතින බව එම ඒකකයේ ප්‍රජා වෛද්‍ය විශේෂඥ ප්‍රෂිලා සමරවීර කියා සිටියා.",
       "URL": "https://www.hirunews.lk/177432/වැස්සත්-සමඟ-බෝවන-රෝග-පැතිර-යාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4190"
}