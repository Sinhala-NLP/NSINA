{
       "Source": "hirunews",
       "Timestamp": "Monday, 17 May 2021 - 14:10",
       "Headline": "උකුවෙල ග්‍රාම නිලධාරීන්ට සමෘද්ධි හා සංවර්ධන නිලධාරීන්ගේත් සහය",
       "News Content": "නිරෝධායනයට ලක්වෙමින් සිටින පුද්ගලයින්ට සහන මළු බෙදීමේදී ඇල්කඩුව - තාලිංගාමඩ වසමේ ග්‍රාම නිලධාරීවරියට, උකුවෙල ප්‍රාදේශිය සභාවේ ශ්‍රී ලංකා පොදුජන පෙරමුණ නියෝජනය කරන මන්ත්‍රීවරියක් විසින් සිදුකළ බව කියන පහරදීමකට විරෝධය පළ කරමින් අද මාතලේ - උකුවෙල ප්‍රාදේශීය ලේකම් කොට්ඨාසයේ සියලුම ග්‍රාම නිලධාරීන් සේවා කටයුතුවලින් ඉවත්වී සිටිනවා.\nඊට සමෘද්ධි නිලධාරීන් සහ සංවර්ධන නිලධාරීන්ද සහය පළ කරමින් සේවා කටයුතුවලින් ඉවත්වී ඇති බවටයි වාර්තාවන්නේ.\nඅදාළ මන්ත්‍රීවරිය මෙතෙක් අත්අඩංගුවට ගෙන නොමැති බවයි උකුවෙල ග්‍රාම නිලධාරි සුසන්ත ජෝතිපාල සඳහන් කළේ.",
       "URL": "https://www.hirunews.lk/271616/උකුවෙල-ග්‍රාම-නිලධාරීන්ට-සමෘද්ධි-හා-සංවර්ධන-නිලධාරීන්ගේත්-සහය",
       "Category": "Local News",
       "Parent URL": "https://www.hirunews.lk/local-news.php?pageID=1948"
}