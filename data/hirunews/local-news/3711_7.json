{
       "Source": "hirunews",
       "Timestamp": "Sunday, 07 October 2018 - 19:00",
       "Headline": "පදලංගල දී පාසල් සිසුවියක් අතුරුදන් - මැදිරිගිරියෙන් අතුරුදන් දරුවා සීගිරියෙන් හමුවේ",
       "News Content": "ඇඹිලිපිටිය - පදලංගල - තෝරගල ප්‍රදේශයේ වයස අවුරුදු 15ක පමණ පාසල් සිසුවියක් දින 10ක සිට අතුරුදන් වී ඇති බවට පවසමින් ඇගේ ඥාතීන් පොලීසියට පැමිණිල්ලක් ඉදිරිපත් කර තිබෙනවා.\nමෙවර සාමාන්‍ය පෙළ විභාගය සඳහා පෙනී සිටීමට නියමිතව සිටි තෝරගල ප්‍රදේශයේ පදිංචි පාසල් සිසුවියක මෙලෙස අතුරුදන් වී ඇති බව සඳහන්.\nඇය පසුගිය 25 වන දා පෞද්ගලික පංතියකට සහභාගීවීම සඳහා නිවසින් පිටත්ව ගොස් ඇති අතර, එදින සිට ආගිය අතක් නොමැති බවටයි ඇගේ මව කියා සිටියේ.\nමේ අතර, පොළොන්නරුව - මැදිරිගිරිය - යාය හත - බිසෝ බණ්ඩාරගම ප්‍රදේශයේදී අතුරුදන් වූ දස හැවිරිදි පාසල් සිසුවා සීගිරිය ප්‍රදේශයේ දී සොයාගෙන තිබෙනවා.\nදින දෙකකට පමණ ඉහත දී අදාළ දරුවා සොයාගෙන ඇති අතර, පසුගිය මස 16 වන දා පොළොන්නරුව මහරෝහලට සිය මව සමඟ පැමිණි අවස්ථාවේදී මෙම දරුවා අතුරුදන් වී තිබුණා.\nඅතුරුදන් වූ දරුවා මෙවර ශිෂ්‍යත්ව විභාගයට පෙනී සිටි අයෙක්.\nඑමෙන්ම බලංගොඩ - සමනලවත්ත ප්‍රදේශයේදී අතුරුදන් වූ දස හැවිරිදි දරුවා පිළිබදව ද මෙතෙක් තොරතුරක් වාර්තා වී නැහැ.\nඑම දරුවා අතුරුදන් වී මාස දෙකකට වැඩි කාලයක් ගත වනවා.",
       "URL": "https://www.hirunews.lk/201600/පදලංගල-දී-පාසල්-සිසුවියක්-අතුරුදන්-මැදිරිගිරියෙන්-අතුරුදන්-දරුවා-සීගිරියෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3711"
}