{
       "Source": "hirunews",
       "Timestamp": "Sunday, 14 May 2017 - 18:58",
       "Headline": "සිසුන් ගැනීම අත්හිටුවන්න - රජය සයිටම් ආයතනයෙන් ඉල්ලයි",
       "News Content": "පෞද්ගලික වෛද්‍ය අධ්‍යාපනය සහ මාළඹේ සයිටම් වෛද්‍ය විද්‍යාලය විධිමත් කිරීම සම්බන්ධයෙන් රජය ගෙන ඇති ප්‍රතිපත්තිමය තීරණ ක්‍රියාත්මක කරන තෙක් නවක සිසුන් බඳවා ගැනීම අත්හිටුවන ලෙස රජය, සයිටම් ආයතනයෙන් ඉල්ලීමක් කර තිබෙනවා.\nඋසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල හිරු ප්‍රවෘත්ති අංශයට සදහන් කළේ ඊට අදාළ දැනුම් දීම සයිටම් ආයතනය වෙත දැනටමත් සිදුකර ඇති බවයි.\nමේ අතර, ශ්‍රී ලංකා වෛද්‍ය සභා පරිශ්‍රය තුළ තිබී ඊයේ සොයා ගත් අත්බෝම්බය සම්බන්ධයෙන් ද පරීක්ෂණයක් ආරම්භ කර ඇති බව අමාත්‍ය ලක්ෂ්මන් කිරිඇල්ල ප්‍රකාශ කළා.",
       "URL": "https://www.hirunews.lk/161323/සිසුන්-ගැනීම-අත්හිටුවන්න-රජය-සයිටම්-ආයතනයෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4518"
}