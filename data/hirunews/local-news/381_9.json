{
       "Source": "hirunews",
       "Timestamp": "Saturday, 29 April 2023 - 21:03",
       "Headline": "මගේ වැටුප් සියල්ල මම ක්‍රීඩා අරමුදලට බැර කරනවා - ක්‍රීඩා ඇමති",
       "News Content": "ජාතික තරුණ සේවා සභාවෙන් බිහි වූ ජාතික හා ජාත්‍යන්තර පදක්කම් දිනූ කීඩක ක්‍රීඩිකාවන් ඇගයීමේ උළෙලක් අද (28) හෙයියන්තුඩුව පිහිටි ජාතික තරුණ සේවා සභා ක්‍රීඩා පුහුණු මධ්‍යස්ථානයේ දී පැවැත්වුණා.\nඒ ක්‍රීඩා හා යෞවන කටයුතු අමාත්‍ය රොෂාන් රණසිංහගේ ප්‍රධානත්වයෙන්.\nජාතික තරුණ සේවා සභාව මගින් මෙහෙය වූ වොලිබෝල්, බීච් වොලිබෝල්, දැල් පන්දු කණ්ඩායම්හි නායක නායිකාවන් හා 1991 වසරේ සාග් තරගාවලියේ වොලිබෝල් කාන්තා තරගයේ රන් පදක්ම්ලාභී ක්‍රීඩක ක්‍රීඩිකාවන් මෙහි දී ඇඟයීමට ලක් වුණා.\nඑහි දී අමාත්‍යතුමන් ප්‍රකාශ කළේ මෙවැනි අදහසක්.\n''මා හට ලැබෙන වැටුප් සියල්ල මම ක්‍රීඩා අරමුදලට බැර කර තිබෙනවා. පෞද්ගලිකව මම ව්‍යාපාර හරහා උපයන මුදලින් රුපියල් ලක්ෂ 2ක මුදලක් අද මම ක්‍රිඩා අරමුදලට ලබා දෙනවා. මම ක්‍රීඩාවට ආදරෙයි. මම මේ දෙන්නේ ධෛර්යයක්. ඔබට පවරන්නේ අභියෝගයක්. ඒ අභියෝගය තමයි නැවත ජාතික තරුණ සේවා සභාව තුළ ක්‍රීඩාව ඉදිරියට ගෙන යන්න ඔබ කටයුතු කරන්න.'' යනුවෙනුයි.\nමෙම අවස්ථාවට මෙම අවස්ථාවට ජාතික තරුණ සේවා සභාවේ සභාපති, අධ්‍යක්ෂ ඇතුළු පිරිසක් සහභාගී වූ බවයි වාර්තා වෙන්නේ.",
       "URL": "https://www.hirunews.lk/333797/මගේ-වැටුප්-සියල්ල-මම-ක්‍රීඩා-අරමුදලට-බැර-කරනවා-ක්‍රීඩා-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=381"
}