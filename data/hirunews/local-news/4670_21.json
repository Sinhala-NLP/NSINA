{
       "Source": "hirunews",
       "Timestamp": "Wednesday, 08 February 2017 - 19:22",
       "Headline": "මාළඹේ වෙඩි තැබීමේ සිද්ධිය ගැන ජවිපෙ කථා කරයි",
       "News Content": "මාළඹේ පෞද්ගලික වෛද්‍ය විද්‍යාලයේ ප්‍රධාන විධායක නිලධාරිවරයා ගමන් ගත් මෝටර් රථයට වෙඩි ප්‍රහාරයක් එල්ල කිරීමේ වගකීම, සයිටම් විරෝධී බලවේග වෙත පැටවීමේ උත්සහයක් පවතින බව ජනතා විමුක්ති පෙරමුණ පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් එහි නායක පාර්ලිමේන්තු මන්ත්‍රී අනුර කුමාර දිසානායක කියා සිටියේ නිසි විමර්ශනයක් සිදු කර සැකකරුවන් හෙළි නොකරන්නේ නම් ඒ සම්බන්ධයෙන් ආණ්ඩුවට චෝදනා එල්ලවීම වැළැක්විය නොහැකි බවයි.\nමාළඹේ වෛද්‍ය විද්‍යාලයට එරෙහි සටන අඛන්ඩව සිදුකරන බවද ජනතා විමුක්ති පෙරමුණේ නායක අනුර කුමාර දිසානායක කියා සිටියා.",
       "URL": "https://www.hirunews.lk/154005/මාළඹේ-වෙඩි-තැබීමේ-සිද්ධිය-ගැන-ජවිපෙ-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4670"
}