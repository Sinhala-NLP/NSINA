{
       "Source": "hirunews",
       "Timestamp": "Thursday, 10 August 2017 - 19:50",
       "Headline": "ඒකාබද්ධ විපක්ෂයේ මන්ත්‍රීවරුන් පාර්ලිමේන්තුවේ විරෝධතාවයක",
       "News Content": "සමෘද්ධි සහනාධාර කප්පාදු කිරීම පිළිබඳව ඒකාබද්ධ විපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන අද (10) පාර්ලිමේන්තුවේදී ප්‍රශ්න කිරීමත් සමඟ ඒ සම්බන්ධයෙන් උණුසුම් සංවාදයක් මතුවුණා.\nඑහිදී පක්ෂ නායක රැස්වීමක් සඳහා සභාව කල් තැබීමටද කතානායකවරයා පියවර ගත් අතර, අනතුරුව ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක සඳහන් කළේ විෂය භාර අමාත්‍ය එස්.බී.දිසානායක හෙට ඒ සම්බන්ධයෙන් ප්‍රකාශයක් සිදුකරනු ඇති බවයි.\nමෙම අවස්ථාවේදී ඒකාබද්ධ විපක්ෂයේ මන්ත්‍රීවරුන් පුවරු රැගෙන සමෘද්ධි කප්පාදුවට අදාළව විරෝධතාව පළ කරන ආකාරයද දක්නට ලැබුණා.",
       "URL": "https://www.hirunews.lk/168120/ඒකාබද්ධ-විපක්ෂයේ-මන්ත්‍රීවරුන්-පාර්ලිමේන්තුවේ-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=4377"
}