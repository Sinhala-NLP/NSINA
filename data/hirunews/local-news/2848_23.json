{
       "Source": "hirunews",
       "Timestamp": "Tuesday, 17 March 2020 - 8:46",
       "Headline": "බද්දේගම අනතුරකින් යතුරුපැදිකරුවෙකුට ජීවිතය අහිමි වෙයි (වීඩියෝ)",
       "News Content": "බද්දේගම - උඩුගම මාර්ගයේ උනන්පිටිය ප්‍රදේශයේ දී සිදුවූ අනතුරකින් යතුරුපැදිකරුවෙකු ජීවිතක්ෂයට පත්ව තිබෙනවා.\nඊයේ (16) පස්වරුවේ මෙම අනතුර සිදුව ඇති අතර ලොරි රථයක් යතුරුපැදියක ගැටීමෙන් මෙම අනතුර සිදුව ඇති බවයි වාර්තා වන්නේ.\nඅනතුර සිදුවන අවස්ථාවේ යතුරුපැදියේ දෙදෙනෙකු ගමන්කරමින් සිට ඇති අතර අනතුරෙන් පසුපැදිකරු ජීවිතය බේරාගැනීමට සමත්ව තිබෙනවා.\nලොරි රථයේ රියදුරු බද්දේගම පොලිසිය විසින් අත්අඩංගුවට ගෙන ඇති අතර ඔහු අද (17) දින  බද්දේගම අධිකරණය හමුවට ඉදිරිපත් කිරීමට නියමිතයි.\nලොරි රථයේ රියදුරුගේ අපරික්ෂාරී රිය ධාවනය මෙම අනතුරට හේතු වී ඇති බවයි බද්දේගම පොලිසිය පැවසුවේ.",
       "URL": "https://www.hirunews.lk/236665/බද්දේගම-අනතුරකින්-යතුරුපැදිකරුවෙකුට-ජීවිතය-අහිමි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2848"
}