{
       "Source": "hirunews",
       "Timestamp": "Friday, 21 July 2023 - 8:25",
       "Headline": "පේරාදෙණිය විශ්වවිද්‍යාලයේ කරණවෑමියෙකු පැහැරගත් බවට පැමිණිල්ලක්",
       "News Content": "පේරාදෙණිය විශ්වවිද්‍යාලයේ කරණවෑමියෙකු ලෙස සේවය කරන්නෙකු කිසියම් පිරිසක් විසින් පැහැරගෙන ගොස් තිබෙනවා.\nඊයේ (20) දහවල් මෙම පැහැරගැනීම සිදුකර ඇති අතර, පසුව මෙම පුද්ගලයා අතරමග දමා ගොස් ඇති බවයි එම විශ්වවිද්‍යාලයේ නියෝජ්‍ය උපකුලපති මහාචාර්ය ටෙරන්ස් මධුජිත් කියා සිටියේ.\nඒ සම්බන්ධයෙන් පොලිසියට පැමිණිලි කරමින් අදාළ කරණවෑමියා සඳහන් කර ඇත්තේ ත්‍රිරෝද රථයකින් පැමිණි සිවිල් ඇඳුමින් සැරසුණු පොලිස් නිලධාරියෙකු සහ තවත් අයෙකු මෙම පැහැරගැනීම සිදුකර ඇති බවයි.\nසිද්ධිය සම්බන්ධයෙන් විශ්වවිද්‍යාලය ද පරීක්ෂණයක් ආරම්භ කර ඇති බව එහි උපකුලපති මහාචාර්ය ටෙරන්ස් මධුජිත් සඳහන් කළා.",
       "URL": "https://www.hirunews.lk/341981/පේරාදෙණිය-විශ්වවිද්‍යාලයේ-කරණවෑමියෙකු-පැහැරගත්-බවට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=165"
}