{
       "Source": "hirunews",
       "Timestamp": "Monday, 18 September 2023 - 11:52",
       "Headline": "“අයි.එම්.එෆ්. ප්‍රතිසංස්කරණ ගැන රටෙන් බාගයක් බයෙන්” – වෙරිටේ රිසර්ච් කිය‍යි",
       "News Content": "ජාත්‍යන්තර මූල්‍ය අරමුදල සමග ශ්‍රී ලංකාව ක්‍රියාත්මක කරන වැඩපිළිවෙළ අනාගතයේදී මෙරට ආර්ථිකයට අයහපත් ලෙස බලපානු ඇතැයි\nමෙරට ජනතාවගෙන් සියයට 45ක් විශ්වාස කරන්නේ යැයි වෙරිටේ රිසර්ච් ආයතනය පවසනවා.\nවෙරිටේ රිසර්ච් ආයතනය විසින් කරන ලද නවතම සමීක්ෂණයකින් මේ බව හෙළි වී තිබෙනවා.\n‘ශ්‍රී ලංකාවේ ක්‍රියාත්මක වන ජාත්‍යන්තර මූල්‍ය අරමුදලේ වැඩසටහන රටේ වර්තමාන සහ ඉදිරි ආර්ථිකයට බලපාන්නේ කෙසේ ද’ යන ප්‍රශ්නයට ජනතාව ලබා දුන් පිළිතුරු අනුව මෙම අගය දක්වා ඇති අතර මේ අනුව ජාත්‍යන්තර මූල්‍ය අරමුදල සමඟ වූ වැඩපිළිවෙළ අනාගතයේදී මෙරට ආර්ථිකය යහපත් ලෙස බලපානු ඇතැයි විශ්වාස කරන්නේ ජනතාවගෙන් 28%ක් පමණක බවයි වෙරිටේ රිසර්ච් ආයතනය පවසන්නේ.\nරට පුරා වාසය කරන ජනතාව නියෝජනය කෙරෙන පරිදි තෝරා ගත් වැඩිහිටි ශ්‍රී ලංකා පුරවැසියන් 1008 දෙනකුගේ නියැදියක් පදනම් කරගෙන 2023 ජූනි මාසයේදී මෙම ජනමත විමසුම කළ බවයි වාර්තා වන්නේ.",
       "URL": "https://www.hirunews.lk/348628/අයි-එම්-එෆ්-ප්‍රතිසංස්කරණ-ගැන-රටෙන්-බාගයක්-බයෙන්-වෙරිටේ-රිසර්ච්-කිය‍යි",
       "Category": "Local News",
       "Parent URL": "https://www.hirunews.lk/local-news.php?pageID=23"
}