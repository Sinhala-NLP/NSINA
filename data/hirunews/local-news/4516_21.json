{
       "Source": "hirunews",
       "Timestamp": "Monday, 15 May 2017 - 13:17",
       "Headline": "ආණ්ඩුවෙන් ඉවත්වනවාද ? නැද්ද? නිදහස් පක්ෂ මන්ත්‍රිවරු අතර මත",
       "News Content": "ඉදිරි කැබිනට් සංශෝධනයෙන් පසු නිදහස් පක්ෂයේ මන්ත්‍රීවරුන් ආණ්ඩුව තුළ සිටිනවාද යන්න පිළිබඳ තීරණය කළ යුතු බව අමාත්‍ය දයාසිරි ජයසේකර ප්‍රකාශ කළා.\nකුරුණෑගල ප්‍රදේශයේ ඊයේ පැවති ජන හමුවකට එක්වෙමින් ඔහු උතුරු මැද පළාත් සභාවේ නිදහස් සන්ධානයේ මන්ත්‍රිවරුන් පිරිසක් ඉදිරියේදී ස්වාධීන වන බවට කළ ප්‍රකාශය පිළිබඳවද අදහස් පළ කළා.\nකෙසේ වෙතත් මුදල් රාජ්‍ය අමාත්‍ය ලක්ෂ්මන් යාපා අබේවර්ධන හක්මන ප්‍රදේශයේ ඊයේ පැවති උත්සවයකින් අනතුරුව මාධ්‍ය වෙත ප්‍රකාශ කළේ නිදහස් පක්ෂයේ මන්ත්‍රීවරුන් ආණ්ඩුවෙන් ඉවත් වන්නේද නැද්ද යන්න තීරණය කරනු ලබන්නේ පක්ෂ මධ්‍යම කාරක සභාව මගින් බවයි.",
       "URL": "https://www.hirunews.lk/161384/ආණ්ඩුවෙන්-ඉවත්වනවාද-නැද්ද-නිදහස්-පක්ෂ-මන්ත්‍රිවරු-අතර-මත",
       "Category": "Local News",
       "Parent URL": "https://www.hirunews.lk/local-news.php?pageID=4516"
}