{
       "Source": "hirunews",
       "Timestamp": "Saturday, 16 October 2021 - 13:19",
       "Headline": "ඉන්දීය යුද හමුදා ප්‍රධානියා නාවික හමුදාපති හමුවෙයි",
       "News Content": "ශ්‍රී ලංකාවේ නිල සංචාරයක නිරත ඉන්දීය යුද හමුදා ප්‍රධානී ජෙනරාල් මනෝජ් මුකුන්ද් නාරාවන්, නාවික හමුදාපති වයිස් අද්මිරාල් නිශාන්ත උළුගේතැන්න හමු වී තිබෙනවා.\nනාවික හමුදා මූලස්ථානයේදී අද පෙරවරුවේ මෙම හමුව සිදු වූ බවයි, නාවික හමුදාව නිවේදනය කළේ.\nනාවික හමුදා මූලස්ථානයට පැමිණි ඉන්දීය යුද හමුදා ප්‍රධානියා මෙරට නාවික හමුදා සම්ප්‍රදායානුකූලව පිළිගැනීමෙන් අනතුරුව, විශේෂ සම්මාන මුරයක් මගින් උත්තමාචාර පිරිනැමීමට කටයුතු කර තිබෙනවා.\nපසුව පැවති නිල හමුවේදී ද්විපාර්ශ්වීය වශයෙන් දෙරටේ හමුදාවලට අදාළ වැදගත් කරුණු පිළිබඳ අදහස් හුවමාරු කරගත් බවයි නාවික හමුදාව වැඩිදුරටත් සඳහන් කළේ.",
       "URL": "https://www.hirunews.lk/285165/ඉන්දීය-යුද-හමුදා-ප්‍රධානියා-නාවික-හමුදාපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1624"
}