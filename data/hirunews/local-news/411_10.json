{
       "Source": "hirunews",
       "Timestamp": "Sunday, 16 April 2023 - 11:54",
       "Headline": "නව පාසල් වාරය හෙට සිට ආරම්භ වෙයි",
       "News Content": "රජයේ සියලුම පාසල්, පාසල් වාර සටහනට අනුව 2023 අප්‍රේල් මස 17වන දින ආරම්භ වන බව අධ්‍යාපන අමාත්‍යංශය නිවේදනය කරනවා.\nතවද, 2023 අප්‍රේල් මස 20වන දින සිට බල පැවැත්වෙන පරිදී ජාතික පාසල්වල අතරමැදි පන්ති සඳහා සිසුන් ඇතුලත් කිරීමට අදාලව නව චක්‍රලේඛය නිකුත් කරන බැවින් අමාත්‍යාංශය විසින් අතරමැදි පන්ති සඳහා සිසුන් ඇතුලත් කිරීමේ ලිපි නිකුත් කරනු නොලබන බවත් එම නිවේදනයේ වැඩි දුරටත් සඳහන්.\nමේ අතර දිවයිනේ සියලුම ජාතික පාසල්වල දස අවුරුදු සහ වාර්ෂික ගුරු ස්ථාන මාරුවීම් දැනට ලබා දී ඇති නිර්දේශ අනුව හෙට සිට ක්‍රියාත්මක බව අධ්‍යාපන අමාත්‍යාංශය සඳහන් කළා.\nනිවේදනයක් නිකුත් කරමින් ඔවුන් පෙන්වා දෙන්නේ විශේෂ අභියාචනාවන්ට යටත් ගුරුවරුන්ගේ හැර අනෙකුත් ස්ථාන මාරු මෙලෙස ක්‍රියාත්මක වන බවයි.\nතවද රජයේ පාසල් හෙට දින නොපැවැත්වෙන බවට පැතිර යන ප්‍රචාරය අසත්‍ය බව අධ්‍යාපන රාජ්‍ය අමාත්‍ය අරවින්ද කුමාර් පවසනවා.\nඅලුත් අවුරුද්දට පාසල් සඳහා අප්‍රේල් 5 වනදා සිට 16 දක්වා නිවාඩු ලබාදී තිබූ අතර, ඒ අනුවයි හෙට දිනයේ දී නියමිත පරිදි පාසල් පැවැත්වීමට සැළසුම් කර තිබුණේ.\nකෙසේ වෙතත් හෙට දින පාසල් නොපැවැත්වෙන බවට අසත්‍ය ප්‍රචාරයක් පැතිර යන බවයි අධ්‍යාපන රාජ්‍ය අමාත්‍ය අරවින්ද කුමාර් කියා සිටියේ.",
       "URL": "https://www.hirunews.lk/332649/නව-පාසල්-වාරය-හෙට-සිට-ආරම්භ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=411"
}