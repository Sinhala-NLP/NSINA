{
       "Source": "hirunews",
       "Timestamp": "Wednesday, 15 December 2021 - 19:36",
       "Headline": "උත්සව සමය වෙනුවෙන් වෙළඳ ඇමතිගෙන් යළිත් සහන මල්ලක් (වීඩියෝ)",
       "News Content": "ඉදිරි දින දෙක, තුන ඇතුළත උත්සව සමය වෙනුවෙන් සම්බා සහල් ඇතුළු සහන මල්ලක් පාරිභෝගික ජනතාවට ලබාදීමට අපේක්ෂා කරන බව වෙළෙඳ අමාත්‍ය ආචාර්ය බන්දුල ගුණවර්ධන පවසනවා.\nඔහු මේ බව සඳහන් කළේ නාරාහේන්පිට ආර්ථික මධ්‍යස්ථානයේ පිහිටි සතොස ශාඛාවේ නිරීක්ෂණ චාරිකාවකට අද එක්වෙමින්.\nමේ අතර, දිවයිනේ විශේෂිත ආර්ථික මධ්‍යස්ථානවල තවදුරටත් එළවළු වර්ගවල මිල ගණන් ඉහළ මට්ටමක පවතිනවා.\nකෙසේ වෙතත්, කොළඹ මැනිං වෙළෙඳපොළේ එළවළු මිලෙහි අද යම් පහළ යාමක් ද දක්නට ලැබුණා.\nඑහි වෙළඳුන් කියා සිටියේ පොහොර ගැටළුවලට විසඳුම් ලබානොදුනහොත් ඉදිරියේදී එළවළු සම්බන්ධ ගැටළුව තවත් උග්‍ර වනු ඇති බවයි.",
       "URL": "https://www.hirunews.lk/291152/උත්සව-සමය-වෙනුවෙන්-වෙළඳ-ඇමතිගෙන්-යළිත්-සහන-මල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1491"
}