{
       "Source": "hirunews",
       "Timestamp": "Wednesday, 28 April 2021 - 15:30",
       "Headline": "කොරෝනා තර්ජන හමුවේ ඉන්දීය ධනවතුන් රටින් පැන යයි",
       "News Content": "නොසිතූ විරූ ලෙස ඉන්දියාවේ කොරෝනා වෛරසය දැඩිව ව්‍යාප්ත වීමට පටන්ගෙන ඇති හෙයින් එරට ධනවතුන් සිය පවුල්වල සාමාජිකයින් සමග පෞද්ගලික ජෙට් යානාවලින් ඉන්දියාවෙන් පළා යමින් සිටින බව එරට මාධ්‍ය වාර්තා කරනවා.\nඉන්දියාවේ ඔක්සිජන්, රෝහල් ඇඳන් සහ ඖෂධ ආදිය හිඟකම හේතුවෙන් ධනවතුන් විශාල වශයෙන් මුදල් වැය කර වෙනත් රටවලට යාම සඳහා ගුවන් ටිකට් පත් ඇණවුම් කරමින් සිටින බව එම වාර්තාවල දැක්වෙනවා.\nඔවුන් මෙලෙස පළා යාමට තැත් කරන්නේ, ඩුබායි සහ යුරෝපීය රාජ්‍යයන් වෙතටයි.\nඊට අමතරව තවත් පිරිසක් ඉන්දියන් සාගරයේ ආරක්ෂිත රටවල් වෙත ද යමින් සිටින බව වාර්තා වී තිබෙනවා.\nඊයේ දිනයේදී පමණක් ඉන්දියාවේ කොරෝනා ආසාදිතයින් 352,991 දෙනෙකු වාර්තා වුණා.",
       "URL": "https://www.hirunews.lk/269797/කොරෝනා-තර්ජන-හමුවේ-ඉන්දීය-ධනවතුන්-රටින්-පැන-යයි",
       "Category": "Local News",
       "Parent URL": "https://www.hirunews.lk/local-news.php?pageID=1990"
}