{
       "Source": "hirunews",
       "Timestamp": "Tuesday, 15 February 2022 - 10:04",
       "Headline": "බරාව තෙත් බිම සංවේදී පරිසර කලාපයක් ලෙස සංරක්ෂණය කෙරේ",
       "News Content": "කැලණි ගඟේ අතු ගංඟාවක් වන පුස්සෑලි ඔය ආශ්‍රිත ව පිහිටා ඇති බරාව තෙත් බිම සංවේදී පරිසර කලාපයක් ලෙස සංරක්ෂණය කිරීමට පරිසර අමාත්‍යාංශය තීරණය කර තිබෙනවා.\nමෙරට ජෛව විවිධත්වයෙන් වැදගත් පාරිසරික කලාප සංරක්ෂණය කිරීමේ වැඩසටහන යටතේ මෙම තෙත් බිම සංරක්ෂණය කෙරෙන බව එමඟින් නිකුත් කළ නිවේදනයක දැක්වෙන්නේ.\nමෙම වැඩසටහන යටතේ ගඟේ වාඩිය, එළුවන්කුලම, ගල්නෑව සහ මානෑව යන ප්‍රදේශ ද මේ වන විට සංවේදී පරිසර කලාප ලෙස නම් කර තිබෙනවා.\nමිනිස් ක්‍රියාකාරකම් හේතුවෙන් බරාව තෙත් විනාශ වීමේ තර්ජනයකට ද මේ වන විට ලක් ව ඇති බව සඳහන්.",
       "URL": "https://www.hirunews.lk/297064/බරාව-තෙත්-බිම-සංවේදී-පරිසර-කලාපයක්-ලෙස-සංරක්ෂණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1355"
}