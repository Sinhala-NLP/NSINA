{
       "Source": "hirunews",
       "Timestamp": "Friday, 07 October 2022 - 22:30",
       "Headline": "මෙරටට එවූ විදෙස්ගත ශ්‍රමිකයින්ගේ ප්‍රේෂණ ඉහළට",
       "News Content": "විදේශගත ශ්‍රමිකයන් පසුගිය මාසයේ දී මෙරටට එවූ මුදල් ප්‍රමාණය ඇමරිකානු ඩොලර් මිලියන 359 දක්වා ඉහළ ගොස් තිබෙනවා.\nකම්කරු අමාත්‍ය මනූෂ නානානයක්කාර සිය මුහුණුපොතේ සටහනක් තබමින් සඳහන් කළේ, අගෝස්තු මාසයේදී ඇමෙරිකානු ඩොලර් මිලියන 325 ක් වූ විදේශගත ශ්‍රමිකයින්ගේ ප්‍රේෂණ සැප්තැම්බර් මාසයේදී ඇමෙරිකානු ඩොලර් මිලියන 359 දක්වා මෙසේ ඉහළ ගොස් ඇති බවයි.\nමෙය 2022 අගෝස්තු මාසයේ දී ලැබුණ මුදලට සාපේක්ෂව 10%ක ( මිලියන 34 ක) වැඩිවීමක් වන අතර එය පසුගිය ජූලි මාසය සමග සසඳන විට 29%ක (මිලියන 80 ක) වැඩිවීමක් බව ද අමාත්‍යවරයා සඳහන් කළා.",
       "URL": "https://www.hirunews.lk/317294/මෙරටට-එවූ-විදෙස්ගත-ශ්‍රමිකයින්ගේ-ප්‍රේෂණ-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=818"
}