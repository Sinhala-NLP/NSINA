{
       "Source": "hirunews",
       "Timestamp": "Tuesday, 29 August 2017 - 15:33",
       "Headline": "25,000 ක අල්ලසක් ගත් හිටපු විදුහල්පතිනියකට වසර 8 ක සිර දඩුවම්",
       "News Content": "පාසලේ හය වන ශ්‍රේණියට දැරියක් ඇතුළත් කිරීම සඳහා රුපියල් 25,000 ක මුදලක් ලබාගත් පානදුර නගරයේ ප්‍රසිද්ධ පාසලක හිටපු විදුහල්පතිනියකට අද බරපතල වැඩ සහිත වසර 8 ක සිර දඩුවම් නියම වුණා.\nමෙම නඩුවේ තීන්දුව ප්‍රකාශයට පත් කළේ කොළඹ මහාධිකරණ විනිසුරු ගිහාන් කුලතුංගයි.\n2009 වසරේදී අදාළ විදුහල්පතිනිය මෙම මුදල් ලබාගෙන ඇති අතර, ඊට එරෙහිව නඩු පවරනු ලැබුවේ අල්ලස් හෝ දුෂණ විමර්ශන කොමිෂන් සභාව විසින්.\nඑහිදී චෝදනා 2 කට අදාළව ඇය වරදකරු බව ප්‍රකාශයට පත් කළ අධිකරණය එක් වරදකට වසර 4 බැගින් මෙලෙස වසර 8 ක සිර දඩුවම් නියම කර ඇති අතර, රුපියල් 5000 ක දඩයක්ද ගෙවන ලෙස නියෝග කෙරුණා.",
       "URL": "https://www.hirunews.lk/169675/25000-ක-අල්ලසක්-ගත්-හිටපු-විදුහල්පතිනියකට-වසර-8-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=4347"
}