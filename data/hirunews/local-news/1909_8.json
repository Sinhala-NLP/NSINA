{
       "Source": "hirunews",
       "Timestamp": "Thursday, 03 June 2021 - 15:59",
       "Headline": "වැසි සහිත කාලගුණික තත්වය තවදුරටත් - ඇල්ලගාව ප්‍රදේශයට මිලිමීටර් 314ක වර්ෂාපතනයක්",
       "News Content": "දිවයිනේ ප්‍රදේශ කිහිපයක දැනට පවතින වැසි තත්වය තවදුරටත් පවතිනු ඇතැයි බලාපොරොත්තුවන බව කාලගුණ විද්‍යා දෙපාර්තමේන්තුව පවසනවා.\nදිවයිනේ නිරිතදිග කොටසේ විශේෂයෙන්ම බස්නාහිර, සබරගමුව සහ මධ්‍යම පළාත්වලට සහ ගාල්ල සහ මාතර දිස්ත්‍රික්කවලටයි මෙම අයහපත් කාලගුණික තත්වයෙන් බලපෑම් එල්ලවී ඇත්තේ.\nඅද ඇතැම් ස්ථානවලට මිලිමීටර් 150ට වැඩි ඉතා තද වර්ෂාපතනයක් ද ඇතිවිය හැකියි.\nමේ අතර අද පෙරවරු 9න් අවසන් වූ ගතවූ පැය 24ක කාලය තුල ගංගා කිහිපයක ජල පෝෂක ප්‍රදේශවලින් වැඩිම වර්ෂාපතනයක් ලැබී ඇත්තේ කලු ගඟේ ඇල්ලගාව ප්‍රදේශටයි.\nඑම ප්‍රමාණය මිලිමීටර් 314.6ක්.\nකැළණි ගඟේ හංවැල්ල ප්‍රදේශයට මිලිමීටර් 178.3ක වර්ෂාපතනයක් වාර්තාවී තිබෙනවා.\nමගුරු ගඟේ මගුර ප්‍රදේශයේ සටහන් වී ඇති වර්ෂාපතනය මිලිමීටර් 121.8ක්.",
       "URL": "https://www.hirunews.lk/273276/වැසි-සහිත-කාලගුණික-තත්වය-තවදුරටත්-ඇල්ලගාව-ප්‍රදේශයට-මිලිමීටර්-314ක-වර්ෂාපතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1909"
}