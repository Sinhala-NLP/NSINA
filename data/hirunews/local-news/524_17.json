{
       "Source": "hirunews",
       "Timestamp": "Monday, 20 February 2023 - 9:37",
       "Headline": "භූ කම්පනයෙන් විපතට පත්වූවන්ට ඩොලර් මිලියන 100ක ආධාර",
       "News Content": "46,000 කට ආසන්න පිරිසකට මරු කැඳවූ තුර්කි - සිරියා භූ කම්පනයෙන් විපතට පත්වූවන්ට ඩොලර් මිලියන 100 ක නව මානුෂීය ආධාරයක් ලබාදෙන බව ඇමරිකාව පවසනවා.\nමේ දිනවල තුර්කියේ සංචාරක නිරතවෙමින් සිටින ඇමරිකානු රාජ්‍ය ලේකම් ඇන්තනි බ්ලින්කන් මෙම ආධාරය ලබාදෙන බවට ප්‍රකාශයට පත් කර ඇති බවයි විදෙස් මාධ්‍ය වාර්තා සඳහන් කළේ.\nඇමරිකානු රාජ්‍ය ලේකම්වරයා සිරියාවේ කැරළිකරුවන්ගේ ග්‍රහණයේ පවතින ප්‍රදේශවල ක්‍රියාත්මක ගළවාගැනීමේ කණ්ඩායම් සාමාජිකයන්ද හමු වී තිබෙනවා.\nප්‍රාන්ත දෙකක හැර අනෙකුත් ප්‍රාන්තවල ගළවාගැනීමේ මෙහෙයුම් මේ වනවිට නවතා දමා ඇති බවයි වාර්තාවන්නේ.\nකෙසේ වෙතත් රික්ටර් පරිමාණයේ 7.8 භූ කම්පනයේ කේන්ද්‍රස්ථාන වූ හාටේ සහ කාහ්රමන්මරාස් ප්‍රාන්තවල ගළවාගැනීමේ මෙහෙයුම් අඛන්ඩව සිදුකරන බව බලධාරීන් ප්‍රකාශ කළා.",
       "URL": "https://www.hirunews.lk/327836/භූ-කම්පනයෙන්-විපතට-පත්වූවන්ට-ඩොලර්-මිලියන-100ක-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=524"
}