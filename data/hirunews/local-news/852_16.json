{
       "Source": "hirunews",
       "Timestamp": "Thursday, 22 September 2022 - 8:39",
       "Headline": "පරිප්පුවාගේ සහෝදරයා ඇතුළු 7 දෙනෙකු එස්.ටී.එෆ් අත්අඩංගුවට",
       "News Content": "සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන මානවඩුගේ අසංක මධුරංග නොහොත් පරිප්පුවාගේ සහෝදරයා වන කොලොන්නාවේ ලක්මාල් සමඟ තවත් සැකකරුවන් 06 දෙනෙකු විශේෂ කාර්ය බලකා නිලධාරීන්ගේ අත්අඩංගුවට පත් වී තිබෙනවා.\nදෙමටගොඩ ප්‍රදේශයේ ඊයේ (21) සිදු කළ වැටලීමක දී මෙම සැකකරුවන් අත් අඩංගුවට ගෙන ඇති අතර, ඔවුන් ලග තිබී කඩු 3ක් සහ මන්නා පිහියක් ද පොලිස් විශේෂ කාර්ය බලකා භාරයට ගනු ලැබුවා.\nසැකකරුවන් වැල්ලම්පිටිය ප්‍රදේශයේ පදිංචිකරුවන් අතර ඔවුන්ට එරෙහි ව ඝාතන, පහර දීම් සහ පුද්ගලයින් බිය වැද්දීම යන චෝදනා ද පවතින බව යි වාර්තා වන්නේ.",
       "URL": "https://www.hirunews.lk/315994/පරිප්පුවාගේ-සහෝදරයා-ඇතුළු-7-දෙනෙකු-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=852"
}