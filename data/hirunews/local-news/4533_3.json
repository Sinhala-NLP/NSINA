{
       "Source": "hirunews",
       "Timestamp": "Friday, 05 May 2017 - 6:51",
       "Headline": "බිරිඳ සැමියාට ගිනි තබා ඝාතනය කරයි",
       "News Content": "පිළිස්සුම් තුවාල සහිතව අසාධ්‍ය තත්වයෙන් හම්බන්තොට රෝහලට ඇතුලත් කෙරුනු පුද්ගලයකු ජීවිතක්ෂයට පත්ව තිබෙනවා.\nඊයේ සවස 3.30 ට පමණ මෙම පුද්ගලයා වැඩිදුර ප්‍රතිකාර සඳහා හම්බන්තොට රෝහලට මාරු කර එවා ඇත්තේ සුරියවැව රෝහලට ඇතුලත් කිරීමෙන් අනතුරුවයි.\nසිද්ධිය සම්බන්ධයෙන් සුරියවැව පොලිසිය පරීක්ෂණයක් ආරම්භ කර ඇති අතර මුලික විමර්ශණවලදී හෙළිවී ඇත්තේ තම බිරිඳ විසින් ගිනි තැබු බවට මෙම පුද්ගලයා මිය යාමට පෙර රෝහල් වෛද්‍යවරයා සහ ඥාති සහෝදරියකට පවසා ඇති බවයි.\nමෙලෙස මියගොස් ඇත්තේ සුරියවැව විහාරගල ප්‍රදේශයේ පදිංචි 67 හැවිරිදි පුද්ගලයෙක්.\nමෘත ශරීරය හම්බන්තොට රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතව තිබෙනවා.\nසැකකාර කාන්තාව අත්අඩංගුවට ගෙන ඇති අතර ඇය අද හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි.\nපොලිසිය සඳහන් කළේ මෙම ගිනි තැබීමට හේතුවක් ද මෙතෙක් අනාවරණ වී නොමැති බවයි.",
       "URL": "https://www.hirunews.lk/160624/බිරිඳ-සැමියාට-ගිනි-තබා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4533"
}