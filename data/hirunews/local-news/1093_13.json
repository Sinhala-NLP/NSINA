{
       "Source": "hirunews",
       "Timestamp": "Wednesday, 15 June 2022 - 22:52",
       "Headline": "ශ්‍රි ලංකා ගූවන් හමුදා සේවා වනිතා ඒකකයේ වෛද්‍ය සායනය (ඡායාරූප)",
       "News Content": "ශ්‍රි ලංකා ගූවන් හමුදා සේවා වනිතා ඒකකය හා ත්‍රිවිධ හමුදා වෛද්‍ය විද්‍යාර්ථීකයින්ගේ සංගමය එකාබද්ධව වෛද්‍ය වැඩසටහනක් දියත් කර තිබෙනවා.\nශ්‍රී ලංකා ගුවන් හමුදා සේවා වනිතා ඒකකය සහ ත්‍රිවිධ හමුදා වෛද්‍ය විද්‍යාර්ථීකයින්ගේ සංගමය එකාබද්ධව පොසොන් පොහොය නිමිති කොට ගෙන 2022 ජුනි මස 13 වන දින සීදුව වෘත්තීය පුහුණු ආයතනයේදී විශේෂ අවශ්‍යතා ඇති වැඩිහිටියන් සහ නේවාසික දරුවන් සදහා නොමිලේ වෛද්‍ය සායනයනයක් පැවැත්වුවා.\nමෙම එකාබද්ධ වෛද්‍ය සායානය තුලින් හලාවත නැගෙනහිරු දෘෂ්‍යා‍බාධිත සංගමයේ සාමාජිකයින් 50 දෙනෙකුද සීදූව දෘෂ්‍යා‍බාධිත සුභසාධක සංගමයේ සාමාජිකයින් 50 දෙනෙකු සහ සීදුව වෘත්තීය පුහුණු ආයතනයේ විවිධ අබාධිත වලින් පෙලෙන දරුවන් 85 දෙනෙකු මෙම වෛද්‍ය සායනයට භාජනය කොට තිබෙනවා.\nමෙම වෛද්‍ය සායන වැඩ සටහන යටතේ කායික වෛද්‍ය සායන, මානසික වෛද්‍ය සායන, දන්ත සායන සහ අක‍්ෂි වෛද්‍ය සායනයන් ද පවත්වා තිබෙනවා.\nමෙම වෛද්‍ය සායනයට සමගාමීව පොසොන් භක්ති ගීත වැඩසටනක් සහ දෘෂ්‍යා‍බාධිත සාමාජිකයින් වෙත වියලි සලාක ඛෙදා දීමක්ද සිදුකරන ලද අතර හලාවත නැගෙනහිරු දෘෂ්‍යා‍බාධිත සංගමය වෙත රූපවාහිනි යන්ත්‍රයක් පරිත්‍යාග කිරීමද මෙහිදි සිදු කෙරුණා.\nමෙම අවස්ථාව ශ්‍රී ලංකා ගුවන් හමුදා සේවා වනිතා ඒකකයේ සභාපතිනි චාමිනි පතිරණ මහත්මියගේ ප්‍රධානත්වයෙන්ද, යුද හමුදා නාවික හමුදා,ගුවන් හමුදා වෛද්‍ය අධ්‍යක්ෂකවරුන් වන බිගේඩියර් ක්‍රිෂාන්ත ප්‍රනාන්දු, ශෛලවෛද්‍ය කොමඩොර් ජනක මාරඹගේ සහ එයාර් වයිස් මාර්ෂල් ලලත් ජයවීර යන පිරිසක් එක්ව සිටියා.",
       "URL": "https://www.hirunews.lk/307224/ශ්‍රි-ලංකා-ගූවන්-හමුදා-සේවා-වනිතා-ඒකකයේ-වෛද්‍ය-සායනය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1093"
}