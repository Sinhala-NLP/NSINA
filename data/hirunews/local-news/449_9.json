{
       "Source": "hirunews",
       "Timestamp": "Tuesday, 28 March 2023 - 11:24",
       "Headline": "තවත් මාස දෙකකින් ශ්‍රී ලංකාව හරිත ආර්ථිකයක් - ජනපති (වීඩියෝ)",
       "News Content": "මාස දෙක තුළ මෙරටට හරිත ආර්ථික ප්‍රතිපත්තියක් හඳුන්වා දී හරිත ආර්ථිකයකට ඇතුලත් වන කලාපයේ පළමු රට බවට ශ්‍රී ලංකාව පත් කරන බව ජනාධිපති රනිල් වික්‍රමසිංහ අවධාරණය කරනවා.\nඔහු මේ බව ප්‍රකාශ කළේ, ශ්‍රී ලංකා හරිත බලශක්ති සමුළුව සඳහා සහභාගීවීමට මෙරටට පැමිණි ආයෝජකයන් පිරිසක් සමඟ ඊයේ (27) ජනාධිපති කාර්යාලයේ පැවති හමුවක දී යි.\nතේ අපනයනයෙන් ශ්‍රී ලංකාව පළමු ස්ථානයට පැමිණි අයුරින්, හරිත ආර්ථික ප්‍රතිපත්තියෙන් ද ශ්‍රී ලංකාව පළමු තැනට ගෙන ඒම සිය අපේක්ෂාව බව ඔහු එහි දී තවදුරටත් සඳහන් කළා.\nමේ අතර ජනාධිපතිවරයා වැඩිදුරටත් පැවසුවේ, ශ්‍රී ලංකාවට ඇති ප්‍රධාන ගැටළු ලෙස ණය ප්‍රතිව්‍යුහගත කිරීම සහ හරිත බලශක්තිය සඳහා රට යොමු කිරීම තමා හඳුනාගෙන ඇති බවයි.",
       "URL": "https://www.hirunews.lk/331135/තවත්-මාස-දෙකකින්-ශ්‍රී-ලංකාව-හරිත-ආර්ථිකයක්-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=449"
}