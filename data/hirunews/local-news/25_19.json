{
       "Source": "hirunews",
       "Timestamp": "Saturday, 16 September 2023 - 18:30",
       "Headline": "\"ලී\" සුළිකුණාටුව ඇමරිකාව කළඹයි",
       "News Content": "\"ලී\" සුළිකුණාටුව අමෙරිකාවට සහ කැනඩාවේ නැගෙනහිරට දැඩි බලපෑම් සිදු කර තිබෙනවා.\nකුණාටු තත්ත්වය හේතුවෙන් අමෙරිකාවේ නිව් ඉංග්ලන්ඩ් සහ කැනඩාවේ ඇට්ලැන්ටික් කැනඩා යන ප්‍රදේශවලට අධික වර්ෂාපතනයක් වාර්තා වී තිබෙනවා.\nවිදෙස් මාධ්‍ය වාර්තා කළේ මෙම සුළිකුණාටුව තත්ත්වය නිසා එම රටවල වෙරළබඩ ප්‍රදේශයේ අඩි 20ක පමණ මුහුදු රළ ඉහළයාමක් ඇති විය හැකි බවයි.\nඅමෙරිකානු සුළිකුණාටු මධ්‍යස්ථානය පවසන්නේ අමෙරිකාවේ ප්‍රාන්ත කිහිපයකම ගංවතුර ඇතිවීමේ අවධානමක් පවතින බවයි.\nමේ අතර අමෙරිකාවේ මෙන් ප්‍රාන්තයට මේ වන විට හදිසි තත්ත්වයක්ද ප්‍රකාශයට පත් කර ඇති බවයි වාර්තා වන්නේ.",
       "URL": "https://www.hirunews.lk/348488/ලී-සුළිකුණාටුව-ඇමරිකාව-කළඹයි",
       "Category": "Local News",
       "Parent URL": "https://www.hirunews.lk/local-news.php?pageID=25"
}