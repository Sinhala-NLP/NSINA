{
       "Source": "hirunews",
       "Timestamp": "Sunday, 01 October 2017 - 10:58",
       "Headline": "වන අලි ප්‍රහාරයකින් පුද්ගලයෙකු ජීවිතක්ෂයට (ඡායාරූප)",
       "News Content": "වන අලි පහරදීමකින් වැලිකන්ද නාමල්ගම ප්‍රදේශයේදී පුද්ගලයෙකු මියගොස් තිබෙනවා.\nඅද අලුයම 5.30 ට පමණ සිදුවු පහරදීමෙන් මියගොස් ඇත්තේ රිදීතැන්න ප්‍රදේශයේ පදිංචි 32 හැවිරිදි පුද්ගලයෙක්.\nඔහු සිය යතුරුපැදියෙන් වැලිකන්දේ පිහිටි ආපන ශාලාවක සේවයට පැමිණෙමින් සිටියදී වන අලි ප්‍රහාරයට ලක්ව තිබෙනවා.\nබරපතල තුවාල ලබා සිටි මෙම පුද්ගලයා වැලිකන්ද රෝහලට ඇතුලත් කිරීමෙන් අනතුරුවයි මියගොස් ඇත්තේ.\nඔහු අලියාගේ ප්‍රහාරයට ලක්වු ස්ථානය මාදුරුඔය සහ සෝමාවතිය ජාතික වනෝද්‍යානවල අලි ගමන් ගන්නා මාර්ගයක් බව ද අනාවරණ වී තිබෙනවා.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/172277/වන-අලි-ප්‍රහාරයකින්-පුද්ගලයෙකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4294"
}