{
       "Source": "hirunews",
       "Timestamp": "Wednesday, 11 October 2017 - 11:47",
       "Headline": "අකුණු සැර වැදී පුද්ගලයෙක් මරුට",
       "News Content": "අකුණු සැර වැදීම හේතුවෙන් පොලොන්නරුව පිබුරත්තැව ප්‍රදේශයේ පුද්ගලයෙකු ඊයේ (10) පස්වරුවේ මිය ගොස් ඇතැයි අරලගන්විල පොලිසිය පවසනවා.\nමෙසේ මිය ගොස් ඇත්තේ අංක 78/ 13 මුල්ගල කොටස ,පිබුරත්තැව ලිපිනයේ පදිංචි 61 හැවිරිදි  ඒ.ජි සුගතපාල නමැති පුද්ගලයෙක්.\nමිය ගිය පුද්ගලයා කුඹුරේ වැඩකර නැවත නිවසට පැමිණීම සදහා පා පැදිය ගැනීමට පැමිණි අවස්ථාවේ මෙම අකුණු සැර වැදී ඇති බව අරලගන්විල පොලිසියේ ප්‍රකාශකයෙකු සඳහන් කළා.\nපශ්ෂත් මරණ පරීක්ෂණය අද (11)  සිදු කිරීමට නියමිත අතර අරලගන්විල පොලිසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/173180/අකුණු-සැර-වැදී-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4278"
}