{
       "Source": "hirunews",
       "Timestamp": "Wednesday, 31 May 2017 - 17:49",
       "Headline": "කුරුණෑගල නගරයේ ට්‍රාන්ස්ෆෝමරයක් මත නැගී පුද්ගලයෙකු විරෝධතාවක",
       "News Content": "කුරුණෑගල නගරයේ ට්‍රාන්ස්ෆෝමරයක් මත නැගී අද දහවල් පුද්ගලයකු විරෝධතාවයක නිරත වී තිබෙනවා.\nඒ විදේශ රැකියාවකට යාම සඳහා කුරුණෑගල ප්‍රදේශයේ විදේශ රැකියා ආයතනයකට ලබාදුන් මුදල් යළිත් ලබා නොදීමට විරෝධය පළ කරමින්.\nමීට මාස 6 කට පමණ පෙර මුදල් ලබාදී ඇති අතර ඔහුට විදේශගත වීමට ද අවස්ථාව හිමිවී නැහැ.\nඑබැවින් තමා ලබාදුන් මුදල් යළි ලබාගැනීම වෙනුවෙන් අවස්ථා කිහිපයකදී අදාළ රැකියා නියෝජිත ආයතනයට පැමිණිය ද එහි සිටින පිරිස් තමාට බැන වැදී එළවා ගත් බවයි මෙම පුද්ගලයා සඳහන් කර ඇත්තේ.\nඅද දිනයේ ද මුදල් ලබාගැනීමට පැමිණි අවස්ථාවේ අසභ්‍ය වචනයෙන් තමාට බැන වැදුනු බව පවසා ඔහු ට්‍රාන්ස්ෆෝමරය මතට නැගී ඇත්තේ මුදල් ලබාදෙන තෙක් ඉවත්ව නොයන බවට පවසමින්.\nඅනතුරුව පොලිසිය මැදිහත්වී ඔහුට අදාළ රැකියා නියෝජිත ආයතනයෙන් හිමිවිය යුතු මුදල් ලබාදී ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/162546/කුරුණෑගල-නගරයේ-ට්‍රාන්ස්ෆෝමරයක්-මත-නැගී-පුද්ගලයෙකු-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4490"
}