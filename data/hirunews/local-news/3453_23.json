{
       "Source": "hirunews",
       "Timestamp": "Friday, 15 March 2019 - 13:48",
       "Headline": "ක්‍රයිස්චර්ච් ප්‍රහාරය ත්‍රස්ත ප්‍රහාරයක් - නවසීලන්ත අගමැතිනිය කියයි",
       "News Content": "නවසීලන්තයේ ක්‍රයිස්චර්ච් නුවර මුස්ලිම් දේවස්ථාන දෙකක අද සිදුවූ වෙඩි තැබීම් ත්‍රස්ත ප්‍රහාරයක් ලෙස එරට අගමැතිනී ජෙසින්ඩා ආර්ඩ්න් හැදින්වූවා.\nසිද්ධියෙන් පුද්ගලයන් 40 දෙනෙකු ජීවිතක්ෂයට පත්වූ අතර ඉන් 30 දෙනෙකුම මුල් ප්‍රහාරය එල්ල වූ හේග්ලි උද්‍යානය ආසන්නයේ පිහිටි දේවස්ථානයේ සිටි අයයි.\nතවත් 10 දෙනෙකු ඊට ආසන්න ලින්වුඩ් හි දේවස්ථානයට එල්ල වූ ප්‍රහාරයෙන් මිය ගොස් තිබෙනවා.\nතුවාල ලැබූ සංඛ්‍යාව 48 දෙනෙකු බව නවතම වාර්තා සඳහන් කළා.\nමෙය නවසීලන්ත භූමිය තුළ සිදුවූ දරුණුතම ත්‍රස්ත ප්‍රහාරය ලෙසයි හැදින්වෙන්නේ.\nකාන්තාවක ඇතුළු ත්‍රස්තවාදීන් 4 දෙනෙකු අත්අඩංගුවට ගෙන ඇති අතර, ඔවුන්ගේ වාහනවල සවි කර තිබූ බෝම්බ කිහිපයක් ආරක්ෂක අංශ විසින් නිශ්ක්‍රීය කරනු ලැබුවා.\nමේ අතර,  ඕක්ලන්ඩ් නුවර දුම්රිය ස්ථානයේ කිසිවෙකු නොමැතිව දමා ගොස් තිබූ ගමන් මළු දෙකක් පිළිබදව පොලීසිය පරීක්ෂණ සිදුකරනු ලබනවා.",
       "URL": "https://www.hirunews.lk/212442/ක්‍රයිස්චර්ච්-ප්‍රහාරය-ත්‍රස්ත-ප්‍රහාරයක්-නවසීලන්ත-අගමැතිනිය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3453"
}