{
       "Source": "hirunews",
       "Timestamp": "Wednesday, 13 September 2017 - 21:12",
       "Headline": "බස්නාහිරට අධික වැසි",
       "News Content": "බස්නාහිර,වයඹ,සබරගමුව, මධ්‍යම හා ගාල්ලට මිලි මීටර් 100 -150 අතර තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nමේ අතර කුකුළේ ගඟ ජලාශයේ වාන් දොරටු සියල්ල විවෘත කර ඇති බවයි ආපදා කළමනාකරණ මධ්‍යස්ථානය ප්‍රකාශ කළේ.\nමේ අතර අද සවස් වරුවේ දිවයිනේ බොහෝ ප්‍රදේශවලින් දැඩි වර්ෂාපතනයක් වාර්තා වූ අතර හෙට දිනයේ දිවයිනේ සබරගමුව සහ බස්නාහිර පළාත්වලත් ගාල්ල සහ මාතර දිස්ත්‍රික්කවලත් වැසි හෝ ගිගිරුම් සහිත වැසි ඇති විය හැකි බවට කාලගුණ විද්‍යා දෙපාර්තමේන්තුව සඳහන් කළා.\nදැඩි වර්ෂාවත් සමග කොළඹ ප්‍රදේශයේ මාර්ග රැසක් ජලයෙන් යටවූ අතරල කුකුලේ ගග ජලාශයේ වාන් දොරටු සියල්ල විවෘත කර තිබෙනවා.\nමේ අතර, කහවත්ත ප්‍රදේශයේ කන්දක් නායයාම නිසා ඒ අවට ප්‍රදේශවාසීන් ඉවත් කෙරුණා.",
       "URL": "https://www.hirunews.lk/170862/බස්නාහිරට-අධික-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4323"
}