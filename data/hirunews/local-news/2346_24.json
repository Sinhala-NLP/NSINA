{
       "Source": "hirunews",
       "Timestamp": "Saturday, 07 November 2020 - 7:50",
       "Headline": "වායු දූෂණය පහළට",
       "News Content": "ඉහළ ගොස් තිබු දිවයිනේ වායු දූෂණය අද(07) වනවිට සීඝ්‍ර ලෙස පහත වැටී ඇති බව ජාතික ගොඩනැගිලි පර්යේෂණ ආයතනය සඳහන් කළා.\nඑහි ජ්‍යෙෂ්ඨ විද්‍යාඥ සරත් ප්‍රේමසිරි කියා සිටියේ යළි ඇදිරි නීතිය ක්‍රියාත්මක වීමත් සමඟ වාහන ධාවනය අඩුවීම සහ කාර්මික කටයුතු අඩු වීම මෙන්ම, වැසි සහ සුළං සහිත කාලගුණය ඊට හේතු වී ඇති බවයි.\nකොරෝනා වෛරසයේ ව්‍යාප්තියත් සමඟ ගෝලීය වායු දූෂණය සහ කාබන්ඩයොක්සයිඩ් මට්ටම සීඝ්‍ර ලෙස පහත වැටුණා.\nනිව්යෝක් හි පර්යේෂණ කණ්ඩායමක් සඳහන් කළේ පසුගිය වසරට සාපේක්ෂව මෝටර් රථවලින් පිටකරන කාබන් මොනොක්සයිඩ් ප්‍රමාණය මෙම වසරේදී සියයට 50 කින් පමණ අඩුවී ඇති බවයි.",
       "URL": "https://www.hirunews.lk/254182/වායු-දූෂණය-පහළට",
       "Category": "Local News",
       "Parent URL": "https://www.hirunews.lk/local-news.php?pageID=2346"
}