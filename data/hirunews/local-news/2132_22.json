{
       "Source": "hirunews",
       "Timestamp": "Sunday, 21 February 2021 - 18:56",
       "Headline": "වැඩබලන සුව ඇමතිගෙන් එන්නත්කරණය ගැන පැහැදිලි කිරීමක් (වීඩියෝ)",
       "News Content": "මෙරට කොවිඩ් මර්දන එන්නත්කරණ ක්‍රියාවලියේ ගැටලු‍ රැසක් පවතින බව රජයේ වෛද්‍ය නිලධාරීන්ගේ සංගමය පවසනවා.\nඑහි සංස්කාරක වෛද්‍ය හරිත අලු‍ත්ගේ සඳහන් කළේ එන්නත්කරණ ක්‍රියාවලිය ගැන සෞඛ්‍ය මාර්ගෝපදේශද මෙතෙක් නිතුක් වී නොමැති බවයි.\nකෙසේ වෙතත්, වැඩබලන සෞඛ්‍ය අමාත්‍ය, මහාචාර්ය චන්න ජයසුමන කහටගස්දිගිලිය ප්‍රදේශයේදී අද (21) මාධ්‍ය වෙත අදහස් දක්වමින් අදහස් පළ කළා.\nමේ අතර, අද දිනයේදී තවත් කොරෝනා ආසාදිතයින් 843 දෙනෙකු සම්පූර්ණයෙන්ම සුවය ලබා රෝහල්වලින් පිටත්ව යෑමත් සමඟ මෙරට සුවය ලැබූ සමස්ත කොරෝනා ආසාදිතයින්ගේ සංඛ්‍යාව මේ වනවිට දැක්වෙන්නේ 74,299 ක් ලෙසයි.\nඅද දිනයේදී කොරෝනා ආසාදිතයින් 254 දෙනෙකු හඳුනාගත් බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nමේ අතර, තමාට සහ බිරිඳට කොරෝනා වෛරස ආසාදනය වී බව රංගන ශිල්පී සජිත අනුත්තර සිය නිල ෆේස්බුක් ගිණුම ඔස්සේ සටහනක් තබමින් ප්‍රකාශ කළා.",
       "URL": "https://www.hirunews.lk/263265/වැඩබලන-සුව-ඇමතිගෙන්-එන්නත්කරණය-ගැන-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2132"
}