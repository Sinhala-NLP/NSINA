{
       "Source": "hirunews",
       "Timestamp": "Saturday, 13 August 2022 - 11:27",
       "Headline": "කැලණිය ගුවන් පාලමෙන් ඉවතට පීනූ තෙල් බවුසරය (වීඩියෝ)",
       "News Content": "කැලණිය ගුවන් පාලම මත දී ඉන්ධන බවුසරයක් අනතුරට ලක්ව තිබෙනවා.\nමෙම අනතුර සිදුව ඇත්තේ අද (13) අලුයම 2ට පමණයි.\nඉන්ධන රැගත් බවුසරය ගුවන් පාලම මතින් ධාවනය වෙමින් තිබියදී, එය මාර්ගයෙන් ඉවතට පැන පහළ මාර්ගයට පෙරළී ගොස් තිබෙනවා.\nරියදුරුට නින්ද යාම හේතුවෙන් මෙම අනතුර සිදුව ඇති බවයි පෑලියගොඩ පොලිසිය පැවසුවේ.\nඅනතුරට ලක් වූ බවුසරයේ තිබූ ඉන්ධන අනතුරෙන් පසුව වෙනත් බවුසරයකට මාරු කර තිබෙනවා.\nඅනතුරෙන් රියදුරු තුවාල ලබා ඇති අතර, ඔහුව ප්‍රතිකාර සඳහා රෝහල්ගත කර තිබෙනවා.\nපෑලියගොඩ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/312634/කැලණිය-ගුවන්-පාලමෙන්-ඉවතට-පීනූ-තෙල්-බවුසරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=944"
}