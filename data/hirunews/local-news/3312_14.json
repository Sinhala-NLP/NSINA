{
       "Source": "hirunews",
       "Timestamp": "Saturday, 08 June 2019 - 8:39",
       "Headline": "ෆේස්බුක් අනිසි ලෙස පරිහරණය කළ තරුණයා යළි රිමාන්ඩ්",
       "News Content": "ජාතීන් අතර ගැටුම් ඇතිවන ආකාරයේ ප්‍රකාශයක් මුහුණුපොතේ පළ කිරීම සම්බන්ධයෙන් අත්අඩංගුවට ගත් පුද්ගලයෙකු ලබන 21 වනදා දක්වා යළි රක්ෂිත බන්ධනාගාර ගත කර තිබෙනවා.\nහලාවත - තේක්කවත්ත ප්‍රදේශයේ පදිංචි මෙම 35 හැවිරිදි සැකකරු හලාවත මහේස්ත්‍රාත් අධිකරණයට ඊයේ ඉදිරිපත් කිරීමෙන් අනතුරුවයි මෙලෙස යළි රක්ෂිත බන්ධනාගාර ගත කර ඇත්තේ.\nත්‍රස්තවාදය වැළැක්වීමේ පනත හා හදිසි නීති රෙගුලාසි යටතේ සැකකරුට විරුද්ධව චෝදනා ගොනුකර තිබෙනවා.\nහලාවත නගරයේ ඇති වූ කලබලකාරී වාතාවරණයට සැකකරු විසින් මුහුණුපොතට එක් කර තිබූ සටහනක් පදනම් වී ඇති බව පවසමිනුයි සැකකරු අත්අඩංගුවට ගෙන ඇත්තේ.",
       "URL": "https://www.hirunews.lk/217951/ෆේස්බුක්-අනිසි-ලෙස-පරිහරණය-කළ-තරුණයා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3312"
}