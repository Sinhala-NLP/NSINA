{
       "Source": "hirunews",
       "Timestamp": "Thursday, 29 June 2017 - 11:00",
       "Headline": "දේපල ඉල්ලා මවට වද දුන් පාපතර පුත්‍රයා",
       "News Content": "තම මවගේ ගෙල රෙදි පටියකින් සිරකර වද හිංසා සිදුකළ පුද්ගලයෙකු කොච්චිකඩේ පොලිසිය මගින් අත්අඩංගුවට ගෙන තිබෙනවා.\nසිය මවට අයත් නිවාස සහ ඉඩම තම නමට ලියා දෙන ලෙස බල කරමින් සැකකාර පුත්‍රයා 79 හැවිරිදි තම මවට මෙලෙස වද හිංසා පමුණුවා ඇති බවයි වාර්තා වන්නේ.\nසැකකරු කොච්චිකඩේ ප්‍රදේශයේ පදිංචි විවාහක පුද්ගලයෙන් වන අදාල සැකකරු තම බිරිඳ සමඟ එක්ව සිය මවට මෙලෙස බලපෑම් කර ඇති බව සදහන්.\nපුතාගේ පහරදීමෙන් අදාල මව දින 02ක් රෝගල ගතව සිට ඇති බවයි වාර්තා වන්නේ.\nඅත්අඩංගුවට ගැනුණු සැකකරු මීගමුව ප්‍රධාන මහේස්ත්‍රාත්වරයා හමුවට ඉදිරිපත් කිරිමෙන් අනතුරුව තරයේ අවවාද කර රුපියල් පනස් දෙදෙහස් පන්සීයක මුදල් ඇපයක් සහ ශරීර ඇප මත මුදා හැරීමට නියෝග කර තිබෙනවා.\nසැකකරු අධිකරණය හමුවේ පවසා ඇත්තේ තමන් එම නිවසින්  ඉවත්ව යන බවයි.",
       "URL": "https://www.hirunews.lk/164661/දේපල-ඉල්ලා-මවට-වද-දුන්-පාපතර-පුත්‍රයා",
       "Category": "Local News",
       "Parent URL": "https://www.hirunews.lk/local-news.php?pageID=4447"
}