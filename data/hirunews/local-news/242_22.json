{
       "Source": "hirunews",
       "Timestamp": "Friday, 23 June 2023 - 17:18",
       "Headline": "හරක් කටාගේ තුර්කියේ නිෂ්පාදිත ගිනි අවියක් සොයා ගැනේ",
       "News Content": "රැඳවුම් නියෝග ලබා සිටින සංවිධානාත්මක අපරාධකරුවෙකු වන නදුන් චින්තක නොහොත් හරක් කටා නමැත්තාගෙන් අනාවරණය වූ තොරතුරු අනුව අපරාධ රැසකට යොදා ගත් බවට සැකකෙරෙන තුර්කියේ නිෂ්පාදිත ගිනි අවියක් සොයාගෙන තිබෙනවා .\nහරක් කටා නමැත්තා ලබාදුන් තොරතුරු අනුව යකඩ එකතු කරන පුද්ගලයෙකු මාතර රෝහල අසලදී අත්අඩංගුවට ගෙන සිදුකළ ප්‍රශ්න කිරීම්වලදී මෙම ගිනි අවිය සොයා ගැනුණා.\n32 හැවිරිදි එම සැකකරුගේ වැලිගම දෙනිපිටිය ප්‍රදේශයේ පිහිටි නිවස පිටුප වැසිකිළි වල අසළ තිබි මෙම ගිනි අවිය සහ ජීව උණ්ඩ සොයා ගෙන තිබෙනවා.",
       "URL": "https://www.hirunews.lk/338853/හරක්-කටාගේ-තුර්කියේ-නිෂ්පාදිත-ගිනි-අවියක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=242"
}