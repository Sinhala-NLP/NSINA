{
       "Source": "hirunews",
       "Timestamp": "Monday, 27 November 2017 - 11:52",
       "Headline": "පළාත් පාලන ආයතන 93ක් සඳහා නාම යෝජනා කැඳවීමේ නිවේදනය නිකුත්වේ",
       "News Content": "පළාත් පාලන ආයතන 93ක් සඳහා නාම යෝජනා කැඳවීමේ නිවේදනය නිකුත් කළ බව මැතිවරණ කොමිසම පවසනවා.\nපළාත්පාලන ඡන්ද විමසීම පැවැත්වීමට අභියාචනාධිකරණය විසින් අතුරු තහනම් නියෝගයක් නිකුත් කර තිබෙන අතර, එම නියෝගය ආයතන 203 කට බලපාන බවයි මැතිවරණ කොමිසම පසුගියදා නිවේදනය කළේ.\nඑහෙත් ආයතන 133 ක් සඳහා අදාළ තහනම් නියෝගය බල නොපැවැත්වෙන හෙයින් මැතිවරණය පැවැත්වීමට හැකියාව තිබුණද එමම ආයතන 133 න් 40 ක සුළු සුළු ගැටළු තිබෙන බවද කොමිසම කියා සිටියා.\nමේ නිසා කිසිදු ගැටළුවක් නොමැති ආයතන 93ක මැතිවරණය පැවැත්වීමට නියෝග කර තිබෙන බවද එම කොමිසම පසුගියදා ප්‍රකාශ කළා.",
       "URL": "https://www.hirunews.lk/177031/පළාත්-පාලන-ආයතන-93ක්-සඳහා-නාම-යෝජනා-කැඳවීමේ-නිවේදනය-නිකුත්වේ",
       "Category": "Local News",
       "Parent URL": "https://www.hirunews.lk/local-news.php?pageID=4199"
}