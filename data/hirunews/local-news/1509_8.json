{
       "Source": "hirunews",
       "Timestamp": "Wednesday, 08 December 2021 - 10:14",
       "Headline": "පාර්ලිමේන්තුවේ දී ඇති වූ සිද්ධීන් සොයන්න 11 දෙනෙකුගෙන් යුත් කමිටුවක් (වීඩියෝ)",
       "News Content": "පසුගිය 3 වැනි දා සහ 4 වැනි දා පාර්ලිමේන්තු සභාගර්භය තුළ සහ පරිශ්‍රයේ ඇති වූ සිද්ධීන් පිළිබඳ සොයා බලා ඒවාට ගත යුතු පියවර නිර්දේශ කිරීම සඳහා පාර්ලිමේන්තු මන්ත්‍රීවරුන් 11 දෙනෙකුගෙන් සමන්විත කමිටුවක් කතානායකවරයා විසින් පත් කර තිබෙනවා.\nනියෝජ්‍ය කතානායක, රංජිත් සියඹලාපිටියගේ සභාපතීත්වයෙන් යුත් එම කමිටුවේ සෙසු සාමාජිකයින් වන්නේ අමාත්‍යවරුන් වන චමල් රාජපක්ෂ, බන්දුල ගුණවර්ධන, වාසුදේව නානායක්කාර, රාජ්‍ය අමාත්‍ය සුසිල් ප්‍රේමජයන්ත, පාර්ලිමේන්තු මන්ත්‍රීවරුන් වන ගයන්ත කරුණාතිලක, රවුෆ් හකීම්, අනුර ප්‍රියදර්ශන යාපා, විජිත හේරත්, රංජිත් මද්දුම බණ්ඩාර සහ එම්.ඒ. සුමන්දිරන්.\nකතානායකවරයා අදාළ කමිටුව නම් කළ බවට නිවේදනය කිරීමෙන් අනතුරුව ඒ සම්බන්ධයෙන් සභාවේ සංවාදාත්මක තත්ත්වයක් ඇති වුණා.",
       "URL": "https://www.hirunews.lk/290382/පාර්ලිමේන්තුවේ-දී-ඇති-වූ-සිද්ධීන්-සොයන්න-11-දෙනෙකුගෙන්-යුත්-කමිටුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1509"
}