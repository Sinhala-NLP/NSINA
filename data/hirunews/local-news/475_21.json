{
       "Source": "hirunews",
       "Timestamp": "Wednesday, 15 March 2023 - 9:41",
       "Headline": "අමාත්‍ය රොෂාන් රණසිංහගේ ප්‍රධානත්වයෙන් ජල කළමනාකරණය සඳහා ප්‍රමුඛතාගත කිරීමේ රැස්වීමක්",
       "News Content": "ඒකාබද්ධ ජලධාරා හා ජලසම්පත් කළමනාකරණ ව්‍යාපෘතිය හා දේශගුණික අවබලපෑම් අවම කිරීමේ බහු අදියර වැඩසටහන (IWWRMP සහ CResMPA) යටතේ ව්‍යාපෘති ප්‍රමුඛතාගත කිරීමේ රැස්වීමක් ඊයේ (14) අනුරාධපුර දිස්ත්‍රික් ලේකම් කාර්යාල ශ්‍රවණාගාරයේ දී පැවැත්වුණා.\nවාරිමාර්ග, ක්‍රීඩා හා යෞවන කටයුතු අමාත්‍ය රොෂාන් රණසිංහගේ ප්‍රධානත්වයෙන් එම රැස්වීම පැවැති අතර, රටේ ආහාර සුරක්ෂිතතාවය සවිමත් කිරීමේ වැඩපිළිවෙළ යටතේ අනුරාධපුර දිස්ත්‍රික්කයේ වාරි පද්ධතිය ශක්තිමත් කිරීම යි මෙම වැඩසටහන යටතේ සිදු වන්නේ.\nමෙම වැඩසටහන ක්‍රියාත්මක කිරීම සඳහා ප්‍රතිපාදන ලෙස රුපියල් මිලියන 450ක් අනුරාධපුර දිස්ත්‍රික්කයට වෙන් කිරීමට රජය කටයුතු කරන බව සඳහන්.\nමෙහි දී ප්‍රමුඛතාගත කිරීම සඳහා ගොවි නියෝජිතයන්ගෙන් සංවර්ධන යෝජනා හා අදහස් ලබා ගැනීම ද පැවැති රැස්වීමේ දී සිදු වු අතර, අනුරාධපුර දිස්ත්‍රික් සම්බන්ධීකරණ කමිටුවේ අනුමැතිය පරිදි ඉහත කී ප්‍රතිපාදන ලබා දීම සිදු කෙරෙන බව වාර්තා වනවා.",
       "URL": "https://www.hirunews.lk/329983/අමාත්‍ය-රොෂාන්-රණසිංහගේ-ප්‍රධානත්වයෙන්-ජල-කළමනාකරණය-සඳහා-ප්‍රමුඛතාගත-කිරීමේ-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=475"
}