{
       "Source": "hirunews",
       "Timestamp": "Tuesday, 05 September 2023 - 13:00",
       "Headline": "තාත්තාගේ තුන් මාසේ  දානය දා සමුදිතට ආ සුබ පණිවිඩය - උසස් පෙළ ඉංජිනේරු අංශයෙන් ලංකාවෙන් ප්‍රථමයා",
       "News Content": "2022 වසරේ අ.පො.ස. උසස් පෙළ විභාගයෙන් ඉංජිනේරු තාක්ෂණවේදය විෂය ධාරාවෙන් දිවයිනේ ප්‍රථම ස්ථානය ලබා ගත්තේ ගාල්ල රිච්මන්ඩ් විද්‍යාලයේ කේ.පී. සමුදිත නයනප්‍රියයි.\nඋසස් පෙළ ප්‍රතිඵල ආ ඊයේ (04) දිනය සමුදිතටත් ඔහුගේ පවුලේ අයත් සැමරුවේ දුක්මුසු සිද්ධියක්.\nඒ සමුදිතගේ පියාගේ තුන් මාසේ දානමය පින්කම. මේ\nදුක්මුසු පින්කම වෙලාවේ ගෙන ආවේ පවුලේ හැමෝටම සතුටු හිතෙන ආරංචියක්.\nඒ, සමුදිත ඉංජිනේරු තාක්ෂණවේදය විෂය ධාරාවෙන් දිවයිනේ ප්‍රථමයා බවට පත්වීම.\nසමුදිතගේ පියා මේ වෙලාවේ සතුටු වෙන්න ඔවුන් අතර නොසිටියත් සිය පියාත් මතක් කරමින් සමුදිත ශිෂ්‍යයා පැවසුවේ මෙන්න මෙහෙම කථාවක්.\n\"තාත්තා නැති වෙලා තුන් මාසේ පින්කම දවසෙම විභාග ප්‍රතිඵල ලැබුණා. තාත්තා ආසා කරපු විදියට ඉහළ තැනක ඉන්න ලැබීම ගැන සතුටුයි.\"\nපියා මෙලොව නැති වුණත් සිය පියාගේ ආසාවන් ඉෂ්ට කරපු සමුදිතට අපිත් සුබ පතමු.",
       "URL": "https://www.hirunews.lk/347218/තාත්තාගේ-තුන්-මාසේ-දානය-දා-සමුදිතට-ආ-සුබ-පණිවිඩය-උසස්-පෙළ-ඉංජිනේරු-අංශයෙන්-ලංකාවෙන්-ප්‍රථමයා",
       "Category": "Local News",
       "Parent URL": "https://www.hirunews.lk/local-news.php?pageID=51"
}