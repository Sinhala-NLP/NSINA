{
       "Source": "hirunews",
       "Timestamp": "Saturday, 15 January 2022 - 18:59",
       "Headline": "පැසිෆික් සයුරේ ගිනි කන්දක් පුපුරයි (වීඩියෝ)",
       "News Content": "මුහුදු පත්ලේ පිහිටි ගිනි කන්දක් සක්‍රිය වීමත් සමග ටොංගා, ෆීජි රාජ්‍ය සහ නවසීලන්තය ඇතුළු පැසිෆික් කලාපයේ රටවල් කිහිපයකට සුනාමි අවදානම් තත්ත්වයක් ප්‍රකාශයට පත් කෙරුණා.\nටොංගා රාජ්‍යයට මුහුදු රළ කඩා වැදෙන දර්ශන සමාජ මාධ්‍ය ඔස්සේ සංසරණය වන අතර, මේ දක්වා ඉන් සිදුවූ ජිවිත හෝ දේපල හානි පිළිබඳව විදෙස් මාධ්‍ය වාර්තා කර නැහැ.\nගිනි කන්දේ පිපිරීම එහි සිට කිලෝමිටර් 800 ක් දුරින් පිහිටි ෆීජි රාජ්‍යයට ද ඇසුණු බව විදෙස් වාර්තාවල දැක්වෙනවා.\nමේ අතර,ගිනි කන්ද සක්‍රිය වීමත් සමඟ දුම්වලා සහ කම්පන රළ ඉහළට මතුවන ආකාරය චන්ද්‍රිකා ඡායාරූප උපුටා දක්වමින් විදෙස් මාධ්‍ය වාර්තා කළා.",
       "URL": "https://www.hirunews.lk/294104/පැසිෆික්-සයුරේ-ගිනි-කන්දක්-පුපුරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1422"
}