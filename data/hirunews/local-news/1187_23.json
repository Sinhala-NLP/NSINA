{
       "Source": "hirunews",
       "Timestamp": "Friday, 06 May 2022 - 16:44",
       "Headline": "මහනුවර රාජධානිය වැටුණේ බේබදුකම නිසා - අපේ ආණ්ඩුව වැටෙන්නෙ මෝඩකම නිසා",
       "News Content": "වර්තමානයේ සමස්ත රට ම මුහුණපාමින් සිටින ආර්ථික ආර්ථික ගැටලුවට ප්‍රධාන හේතුව ස්වභාවික ව්‍යසනයන් නිසා සිදු වූවක් නොව ප්‍රතිපත්තිමය වැරදි මත සිදු වූවක් බව අද (06) පාර්ලිමේන්තුව අමතමින් පාර්ලිමේන්තු මන්ත්‍රී මහාචාර්‍ය චරිත හේරත් පවසනවා.\nපසුගිය දා මුදල් අමාත්‍ය අලි සබ්‍රි පාර්ලිමේන්තුව වෙත කරන ලද ප්‍රකාශයක් සාධාරණීකරණය කරමින් චරිත හේරත් මන්ත්‍රීවරයා කියා සිටියේ 2008න් පසු පැවති ආණ්ඩු සියල්ල ම පාහේ දිගින් දිගට ම ස්වෛරී බැඳුම්කර හරහා විදේශ මූල්‍ය සංචිත තර කර ගැනීමට විශේෂ උනන්දුවක් දැක්වීම මේ තත්ත්වයට හේතු වී ඇති බවයි.\nඑලෙස ම 2008 වසරේ සිට සියලු ම ආණ්ඩු ණය හරහා ණය ගෙවීමට කටයුතු කිරීමත් 2019 දී වත්මන් ආණ්ඩුව එකී ක්‍රියාවලිය හදිසියේ ම නවතා දැමීම ආර්ථිකයට වඩාත් බලපෑ බව ඔහු පැහැදිලි කළා.\nනමුත් ණය හරහා ණය ගෙවීමට කටයුතු කිරීම ද ප්‍රතිපත්තිමය දුර්වලතාවයක් ලෙසයි මන්ත්‍රීවරයා පෙන්වා දුන්නේ.\nමේ වන විට අරගලයේ යෙදී සිටින තරුණ පිරිස් විසින් ඉල්ලා සිටින්නේ දියුණු දේශපාලන සංස්කෘතියක් වන අතර එය 'ඩිමොක්‍රසි ටූ සීරෝ' ලෙසින් හැඳින්වෙන ප්‍රජාතන්ත්‍රවාදයේ නව ඉසව්ව බවත් තවමත් අපේ පාර්ලිමේන්තු සම්ප්‍රදාය එවැනි දියුණු ක්‍රමවේදයකට කිසිදු සූදානමක් ඇතැයි තමන්ට නොපෙනෙන බවත් චරිත හේරත් කියාසිටියා.\nපාලන ආයතන වන ව්‍යවස්ථාදායකය සහ විධායකය තවමත් පැරණි සිතුවිලි රාමුවෙන් නො මිදී, කරුණු මත පදනම්ව තීරණය කළ යුතු තීරණාත්මක අවස්ථාවල දී පවා හිතලු මත කටයුතු කිරීමට යාම මේ ඛේදවාචකයට හේතුව බවයි ඔහු කියාසිටියේ.\nඉන්දියාවේ සිටින තම මිතුරන්ට ඇමතීම පවා දැන් ඉතා ලැජ්ජා සහගත තත්ත්වකට පත්ව තිබෙන බව තමාට ඇතැම් තරුණයන් දුරකතනයෙන් අමතා ප්‍රකාශ කරන බව ද මන්ත්‍රීවරයා සඳහන් කළා.\nකෙසේ නමුත් තමාට ප්‍රකාශ කිරීමට ඇත්තේ \"මහනුවර රාජධානිය වැටුණෙ බේබදුකම නිසා - අපේ ආණ්ඩුව වැටෙන්නෙ මෝඩකම නිසා\" යනුවෙන් බවයි මන්ත්‍රීවරයා කියාසිටියේ.\nමෝඩකම හැර එයට උද්දච්චකම කියා කීම වරදක් නොවන බවත්, නමුත් තමාට එසේ කීමට සිත් නොදෙන බවත් මන්ත්‍රීවරයා සභාවට ප්‍රකාශ කළා.වර්තමානයේ සමස්ත රට ම මුහුණපාමින් සිටින ආර්ථික ආර්ථික ගැටලුවට ප්‍රධාන හේතුව ස්වභාවික ව්‍යසනයන් නිසා සිදු වූවක් නොව ප්‍රතිපත්තිමය වැරදි මත සිදු වූවක් බව අද (06) පාර්ලිමේන්තුව අමතමින් පාර්ලිමේන්තු මන්ත්‍රී මහාචාර්‍ය චරිත හේරත් පවසනවා.\nපසුගිය දා මුදල් අමාත්‍ය අලි සබ්‍රි පාර්ලිමේන්තුව වෙත කරන ලද ප්‍රකාශයක් සාධාරණීකරණය කරමින් චරිත හේරත් මන්ත්‍රීවරයා කියා සිටියේ 2008න් පසු පැවති ආණ්ඩු සියල්ල ම පාහේ දිගින් දිගට ම ස්වෛරී බැඳුම්කර හරහා විදේශ මූල්‍ය සංචිත තර කර ගැනීමට විශේෂ උනන්දුවක් දැක්වීම මේ තත්ත්වයට හේතු වී ඇති බවයි.\nඑලෙස ම 2008 වසරේ සිට සියලු ම ආණ්ඩු ණය හරහා ණය ගෙවීමට කටයුතු කිරීමත් 2019 දී වත්මන් ආණ්ඩුව එකී ක්‍රියාවලිය හදිසියේ ම නවතා දැමීම ආර්ථිකයට වඩාත් බලපෑ බව ඔහු පැහැදිලි කළා.\nනමුත් ණය හරහා ණය ගෙවීමට කටයුතු කිරීම ද ප්‍රතිපත්තිමය දුර්වලතාවයක් ලෙසයි මන්ත්‍රීවරයා පෙන්වා දුන්නේ.\nමේ වන විට අරගලයේ යෙදී සිටින තරුණ පිරිස් විසින් ඉල්ලා සිටින්නේ දියුණු දේශපාලන සංස්කෘතියක් වන අතර එය 'ඩිමොක්‍රසි ටූ සීරෝ' ලෙසින් හැඳින්වෙන ප්‍රජාතන්ත්‍රවාදයේ නව ඉසව්ව බවත් තවමත් අපේ පාර්ලිමේන්තු සම්ප්‍රදාය එවැනි දියුණු ක්‍රමවේදයකට කිසිදු සූදානමක් ඇතැයි තමන්ට නොපෙනෙන බවත් චරිත හේරත් කියාසිටියා.\nපාලන ආයතන වන ව්‍යවස්ථාදායකය සහ විධායකය තවමත් පැරණි සිතුවිලි රාමුවෙන් නො මිදී, කරුණු මත පදනම්ව තීරණය කළ යුතු තීරණාත්මක අවස්ථාවල දී පවා හිතලු මත කටයුතු කිරීමට යාම මේ ඛේදවාචකයට හේතුව බවයි ඔහු කියාසිටියේ.\nඉන්දියාවේ සිටින තම මිතුරන්ට ඇමතීම පවා දැන් ඉතා ලැජ්ජා සහගත තත්ත්වකට පත්ව තිබෙන බව තමාට ඇතැම් තරුණයන් දුරකතනයෙන් අමතා ප්‍රකාශ කරන බව ද මන්ත්‍රීවරයා සඳහන් කළා.\nකෙසේ නමුත් තමාට ප්‍රකාශ කිරීමට ඇත්තේ \"මහනුවර රාජධානිය වැටුණෙ බේබදුකම නිසා - අපේ ආණ්ඩුව වැටෙන්නෙ මෝඩකම නිසා\" යනුවෙන් බවයි මන්ත්‍රීවරයා කියාසිටියේ.\nමෝඩකම හැර එයට උද්දච්චකම කියා කීම වරදක් නොවන බවත්, නමුත් තමාට එසේ කීමට සිත් නොදෙන බවත් මන්ත්‍රීවරයා සභාවට ප්‍රකාශ කළා.",
       "URL": "https://www.hirunews.lk/303666/මහනුවර-රාජධානිය-වැටුණේ-බේබදුකම-නිසා-අපේ-ආණ්ඩුව-වැටෙන්නෙ-මෝඩකම-නිසා",
       "Category": "Local News",
       "Parent URL": "https://www.hirunews.lk/local-news.php?pageID=1187"
}