{
       "Source": "hirunews",
       "Timestamp": "Saturday, 18 February 2017 - 20:00",
       "Headline": "ව්‍යාපාරිකයන් හඳුනාගනිමින් මුදල් වංචා කළ නයිජීරියානු ජාතිකයන් 10 ක් අත්අඩංගුවට",
       "News Content": "ව්‍යාපාරිකයන් රවටා බැංකු ගිණුම්වලින් කොටි 2ක පමණ මුදල් වංචා කළ නයිජීරියානු 10 ක් අපරාධ පරීක්ෂණ දෙපාර්තමේන්තුව මඟින් අද අත්අඩංගුවට ගෙන තිබෙනවා.\nඒ සමාජ ජාලා වෙබ් අඩවි ඔස්සේ ව්‍යාපාරිකයන් හඳුනාගනිමින් ඔවුන්ගේ බැංකු ගිණුම් වංචනික ලෙස භාවිතා කිරීම හේතුවෙන්.\nමොවුන් සංචාරක වීසා මත ඉගෙනීමට හා ව්‍යාපාර සඳහා මෙරටට පැමිණ ඇති බවයි පොලීසිය අනාවරණය කරගෙන ඇත්තේ.\nදෙහිවල, ගල්කිස්ස, මාලඹේ යන ප්‍රදේශවල නවාතැන් ගෙන සිටි මොවුන් විවිධ ව්‍යාපාර සිදුකරන බවට අඟවා ව්‍යාපාරිකයන්ගෙන් රුපියල් කෝටි දෙකකට අධික මුදලක් මෙලෙස වංචා කර ඇති බව පොලීසිය සඳහන් කළා.\nඅත්අඩංගුවට ගත් සැකකරුවන් අද කඩුවෙල මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 2 දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/154853/ව්‍යාපාරිකයන්-හඳුනාගනිමින්-මුදල්-වංචා-කළ-නයිජීරියානු-ජාතිකයන්-10-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4654"
}