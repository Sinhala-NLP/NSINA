{
       "Source": "hirunews",
       "Timestamp": "Thursday, 10 June 2021 - 16:48",
       "Headline": "සිව් හැවිරිදි දරුවෙකුගේ සිරුරක් ළිඳකින් හමුවෙයි (ඡායාරූප)",
       "News Content": "මඩකලපුව වාලච්චේන ප්‍රදේශයේ ළිඳක තිබී පිරිමි දරුවෙකුගේ මළ සිරුරක් සොයාගෙන තිබෙනවා.\nඅද උදෑසන මෙම සිරුර හමුවී ඇති අතර මියගොස් ඇත්තේ එම ප්‍රදේශයේම පදිංචිව සිටි අවුරුදු 4ක් වයසැති දරුවෙක්.\nදෙමව්පියන් සමග නිවසේ නිදාගෙන සිටි දරුවා පෙරදින රාත්‍රී 11ට පමණ අතුරුදන්ව ඇතැයි සඳහන්.\nපසුව දෙමව්පියන් විසින් පොලිසියට සිදුකළ පැමිණිල්ලකට අනුව සිදුකළ සොයා බැලීමකදීයි සිරුර හමුවී ඇත්තේ.\nවාලච්චේන පොලිසිය මෙම සිද්ධිය පිළිබඳ වැඩිදුර පරීක්ෂණ සිදුකරනවා.",
       "URL": "https://www.hirunews.lk/273944/සිව්-හැවිරිදි-දරුවෙකුගේ-සිරුරක්-ළිඳකින්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1893"
}