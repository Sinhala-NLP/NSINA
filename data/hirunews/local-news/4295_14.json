{
       "Source": "hirunews",
       "Timestamp": "Saturday, 30 September 2017 - 13:45",
       "Headline": "මැදිරිගිරිය නගරයේ කිරිගොවීන් විරෝධතාවක (ඡායාරූප)",
       "News Content": "මිල්කෝ සමාගමට ලබාදුන් කිරි සඳහා මුදල් ලබාදී නොමැති බව පවසමින් මැදිරිගිරිය නගරයේදී මේ වන විට කිරිගොවීන් පිරිසක් විරෝධතාවක නිරත වනවා.\nමිල්කෝ කිරි එකතු කිරීමේ මධ්‍යස්ථානය අසලින් විරෝධතාවක් ආරම්භ කළ ඔවුන් පසුව මැදිරිගිරිය ඔරලෝසු කණුව අසළට පැමිණ උද්ඝෝෂණයේ නිරත වන බවයි අප වාර්තාකරු කියා සිටියේ.\nඅප මේ පිළිබදව කරුණු විමසීමට ග්‍රාමීය ආර්ථික කටයුතු පිළිබද අමාත්‍ය පී. හැරිසන් සම්බන්ධ කර ගැනීමට උත්සාහ කළත් ඔහු රැස්වීමකට සහභාගි වීම නිසා මේ අවස්ථාවේ සම්බන්ධ කර ගත නොහැකි බවයි අමාත්‍යවරයාගේ සම්බන්ධීකරණ ලේකම්වරයා ප්‍රකාශ කළේ.\nඡායාරූප - මින්නේරිය රසාංග නිරෝෂන්",
       "URL": "https://www.hirunews.lk/172225/මැදිරිගිරිය-නගරයේ-කිරිගොවීන්-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4295"
}