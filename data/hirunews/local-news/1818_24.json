{
       "Source": "hirunews",
       "Timestamp": "Thursday, 15 July 2021 - 14:32",
       "Headline": "රජයේ ප්‍රතිපත්ති, එන්නත්කරණ වැඩසටහන අවදානමට දානවා - එක්සත් ජාතික පක්ෂයෙන් චෝදනා",
       "News Content": "මෙරට එන්නත් කිරීමේ වැඩසටහන අවදානමට ලක් නොකරන ලෙස එක්සත් ජාතික පක්ෂය රජයෙන් ඉල්ලා සිටිනවා.\nමීට හේතු වී ඇත්තේ එක්සත් රාජධානියේ මානව හිමිකම් කඩවීම් පිළිබඳ වාර්තාවට අත්සන් කිරීමට රජය ගත් තීරණය හරහා මෙරට එන්නත් කරන වැඩසටහන අවධානමට ලක් වීම බවයි එක්සත් ජාතික පක්ෂය පෙන්වා දෙන්නේ.\nඑක්සත් ජනපදය ඔවුන්ගේ අතිරික්ත ඔක්ස්ෆර්ඩ්-ඇස්ට්‍රාසෙනෙකා එන්නත් ලොව පුරා එන්නත් හිඟයකට මුහුණ දී ඇති රටවලට බෙදා දීමට සූදානම් වන අවස්ථාවක මෙවැන්නක් කිරීම සුදුසු නොවන බවයි ඔවුන්ගේ අදහස වී ඇත්තේ.\nඇස්ට්‍රාසෙනෙකා එන්නතෙහි දෙවන මාත්‍රාව සඳහා පුරවැසියන් 600,000ක් බලා සිටින මොහොතක රජයේ මෙම ස්ථාවරය ශ්‍රී ලංකාවේ එන්නත් වැඩසටහන අවදානමට ලක් කිරීමක් බවයි එක්සත් ජාතික පක්ෂය පෙන්වා දෙන්නේ.\nඑමෙන්ම පුද්ගලයන් කිහිප දෙනෙකුගේ අදහස් දැක්වීම හේතුවෙන් හදිසි අවශ්‍යතාවක් වන එන්නත් මාත්‍රා සැපයීම නොනවත්වන ලෙස ද එක්සත් ජාතික පක්ෂය එක්සත් ජනපද රජයෙන් ඉල්ලා සිටිනවා.",
       "URL": "https://www.hirunews.lk/277035/රජයේ-ප්‍රතිපත්ති-එන්නත්කරණ-වැඩසටහන-අවදානමට-දානවා-එක්සත්-ජාතික-පක්ෂයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1818"
}