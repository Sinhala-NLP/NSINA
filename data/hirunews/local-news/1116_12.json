{
       "Source": "hirunews",
       "Timestamp": "Monday, 06 June 2022 - 7:08",
       "Headline": "පොහොර නැති ව පාතදුම්බර යල කන්නයට දැඩි බාධා",
       "News Content": "මෙවර යල කන්නයේ වී වගා කිරීමේ කටයුතු මේ වන විට ආරම්භ කර තිබුණත් අවශ්‍ය පොහොර කිසිවක් මේ වන තුරු ම නො ලැබීම නිසා මෙවර ද අස්වැන්නක් ලබා ගත නො හැකි බව මහනුවර දිස්ත්‍රික්කයට අයත් පාතදුම්බර ගොවීන් ප්‍රකාශ කරනවා.\nපාතදුම්බර මැතිවරණ කොට්ඨාසයට අයත් හුළු ගඟ ගොවි ජන සේවා බල ප්‍රදේශයේ පිහිටි උඩුගොඩ ගම්මානය, පාරම්පරිකව වී ගොවිතැන කර ගෙන එන ගම්මානයක් බවත් පසුගිය මහ කන්නයේ දී මෙන්ම මෙම යල කන්නයේ ද පොහොර නොමැති වීම හේතුවෙන් වගා කටයුතු කර ගත නො හැකි වී ඇති බව සඳහන්.\nමෙම ප්‍රදේශයේ ගොවීන් පෙන්වා දෙන්නේ, පසුගිය මහ කන්නයේ දී පොහොර නොමැති වීම නිසා ලැබුණු අස්වැන්න පෙර කන්නවලට සාපේක්ෂ ව සියයට 50ත් 60ත් අතර ප්‍රමාණයකින් අඩු වී ඇති බව යි.",
       "URL": "https://www.hirunews.lk/306320/පොහොර-නැති-ව-පාතදුම්බර-යල-කන්නයට-දැඩි-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1116"
}