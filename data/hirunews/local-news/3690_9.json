{
       "Source": "hirunews",
       "Timestamp": "Saturday, 20 October 2018 - 14:11",
       "Headline": "මාතර වෙඩි තැබීමක්",
       "News Content": "මාතර - රොටුඹ ග්‍රාමීය බැංකුව ඉදිරිපිට අද දහවල් සිදුවූ වෙඩි තැබීමකින් පුද්ගලයින් දෙදෙනෙකු තුවාල ලබා රෝහල් ගත කර තිබෙනවා.\nඅද පස්වරු 1ට පමණ මෙම වෙඩි තැබීම සිදුව ඇති අතර, පොලීසිය සදහන් කළේ කළුපැහැති යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදුකර පලාගොස් ඇති බවයි.\nඑම යතුරුපැදියේ අංක තහඩු තිබී නොමැති බව ද පොලීසිය කියා සිටියා.\nතුවාල ලැබූ පුද්ගලයින් මේ වනවිට කඹුරුපිටිය සහ මාවරල යන රෝහල් වල ප්‍රතිකාර ලබන අතර, සිද්ධිය සම්බන්ධයෙන් රොටුඹ පොලීසිය වැඩිදුර විමර්ශන සිදුකරනවා.",
       "URL": "https://www.hirunews.lk/202545/මාතර-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=3690"
}