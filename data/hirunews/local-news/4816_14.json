{
       "Source": "hirunews",
       "Timestamp": "Sunday, 30 October 2016 - 10:11",
       "Headline": "දීපවාලි දා රතිඤ්ඤා දැල්වූ පාසල් සිසුවෙකුට තුවාල",
       "News Content": "දීපවාලි දිනයේ අනාරක්ෂිත ලෙස රතිඤ්ඤා දැල්වූ පාසල් සිසුවෙකු බරපතල තුවාල ලබා නාවලපිටිය මූලික රෝහලට ඇතුළත් කර තිබෙනවා.\nඊයේ මෙලෙස තුවාල ලබා ඇත්තේ දිඹුල - ඩෙරික්ලෙයාර් වතුයායේ පදිංචි නව හැවිරිදි දරුවෙකු බවයි දිඹුල පොලීසිය සඳහන් කළේ.\nසිද්ධියෙන් තුවාල ලැබූ මොහු පළමුව දික්ඔය මූලික රෝහලට ඇතුළත් කිරීමෙන් අනතුරුවයි නාවලපිටිය මූලික රෝහල වෙත මාරුකර යවා ඇත්තේ.\nඅනාරක්ෂිත ලෙස රතිඤ්ඤා දැල්වීම හේතුවෙන් ඔහුගේ දෑස්වලට හානි සිදුව ඇති බව නාවලපිටිය රෝහලේ ප්‍රකාශකයෙකු සඳහන් කළා.",
       "URL": "https://www.hirunews.lk/146396/දීපවාලි-දා-රතිඤ්ඤා-දැල්වූ-පාසල්-සිසුවෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4816"
}