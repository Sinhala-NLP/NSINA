{
       "Source": "hirunews",
       "Timestamp": "Tuesday, 07 June 2022 - 9:30",
       "Headline": "වැඩි මිලට ඉන්ධන අලෙවි කළ කාන්තාවක් අත්අඩංගුවට",
       "News Content": "බලපත්‍ර නොමැතිව ඉන්ධන ලඟ තබා ගනිමින් වැඩි මිලට ඉන්ධන අලෙවි කල කාන්තාවක් ඇතුළු දෙදෙනෙකු අත්අඩංගුවට ගෙන තිබෙනවා.\nඇඹිලිපිටිය - ගඟේ යාය ප්‍රදේශයේ පදිංචි සැකකාරිය 52 හැවිරිදි වියේ පසුවන අතර ඇය සතුව තිබී පෙට්‍රල් ලීටර 42ක් , ඩීසල් ලීටර් 28ක් සහ භූමිතෙල් ලීටර් 42ක් ද සොයාගෙන තිබෙනවා.\nඑමෙන්ම, තවත් පුද්ගලයෙකු ඇඹිලිපිටිය ප්‍රදේශයේදීම අත්අඩංගුවට ගනු ලැබුවේ, ඉන්ධන වැඩි මිලට අලෙවි කිරීම හේතුවෙන්.\nමේ අතර, සඟවා ඇති අත්‍යාවශ්‍ය භාණ්ඩ සොයා කොළඹ ඇතුළු නගර කිහිපයක අද සිට විශේෂ වැටලීම් ආරම්භ කරන බව පාරිභෝගික කටයුතු අධිකාරිය සඳහන් කළා.",
       "URL": "https://www.hirunews.lk/306434/වැඩි-මිලට-ඉන්ධන-අලෙවි-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1113"
}