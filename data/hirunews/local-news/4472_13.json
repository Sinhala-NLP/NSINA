{
       "Source": "hirunews",
       "Timestamp": "Tuesday, 13 June 2017 - 11:26",
       "Headline": "හෙරොයින් සමඟ පුද්ගලයන් 8 දෙනෙකු අත්අඩංගුවට",
       "News Content": "දිවයිනේ ප්‍රදේශ කිහිපයක සිදුකළ වැටලීම් වලදී හෙරොයින් ග්‍රෑම් 11 මිලිග්‍රෑම් 730 ක් සමඟ පුද්ගලයින් 08 දෙනෙක් පොලිසිය අත්අඩංගුවට ගෙන තිබෙනවා.\nමීගමුව කොට්ඨාශ නීතිය බලාත්මක කිරීමේ ඒකකය මගින් මිගමුව - ගල්කන්ද ප්‍රදේශයේදී හෙරොයින් ග්‍රෑම් 02 මිලිග්‍රෑම් 280ක් සමඟ සැකකරුවන් තුන්දෙනෙකු ඊයේ අත්අඩංගුවට ගනු ලැබුවා.\nහෝමාගම - දෙල්ගහවත්ත ප්‍රදේශයේදී හෙරොයින් ග්‍රෑම් 03 මිලිග්‍රෑම් 350ක් ළග තබා ගත් පුද්ගලයින් දෙදෙනෙකු ද පොලිසිය අත්අඩංගුවට ගෙන තිබෙනවා.\nඔවුන්ගෙන් සිදුකළ ප්‍රශ්න කිරීම්වලදී කොල්ල කන ලද රන් මාල දෙකක් සහ රන් භාණ්ඩ උණු කර සැදූ ග්‍රෑම් 7යි මිලිග්‍රෑම් 920ක් බර රත්‍රං ගුලියක් සොයා ගත් බවයි පොලීසිය සඳහන් කළේ.\nඑමෙන්ම මාතර - ගන්දර ප්‍රදේශයේදී ද හෙරොයින් ග්‍රෑම් එකයි මිලිග්‍රෑම් 850ක් සමඟ පුද්ගලයෙකු අත්අඩංගුවට ගත් අතර, මැදවච්චිය ප්‍රදේශයේදී ද හෙරොයින් ග්‍රෑම් 4යි මිලිග්‍රෑම් 250ක් ළඟ තබාගෙන සිටි පුද්ගලයන් දෙදෙනෙකු පොලීසිය අත්අඩංගුවට ගනු ලැබුවා.",
       "URL": "https://www.hirunews.lk/163449/හෙරොයින්-සමඟ-පුද්ගලයන්-8-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4472"
}