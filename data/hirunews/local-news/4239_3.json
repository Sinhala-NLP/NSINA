{
       "Source": "hirunews",
       "Timestamp": "Thursday, 02 November 2017 - 14:50",
       "Headline": "තලවතුගොඩ වෙඩි තැබීමක්",
       "News Content": "තලවතුගොඩ ප්‍රදේශයේ ස්වර්ණාභරන අලෙවිසැලක වෙඩි තැබීමක් සිදුව තිබෙනවා.\nඅද දහවල් 12.50 ට පමණ කොල්ලකරුවන් දෙදෙනෙකුගෙන් අයෙක් මෙම වෙඩි තැබීම සිදුකර ඇති බවයි පොලිසිය කියාසිටියේ.\nකොල්ලකරුවන් ස්වර්ණාභරන ආයතනය කොල්ලකෑමට උත්සාහ කිරීමේදී එහි හිමිකරු තියුණු ආයුධයක් රැගෙන ඔවුන් සමග පොරබදා තිබෙනවා.\nඑහිදීයි එක් කොල්ලකරුවෙකු වෙඩි තබා ඇත්තේ.\nඑහිදී හිමිකරු තුවාල ලබා කොළඹ ජාතික රෝහලට රැගෙන ගොස් ඇති අතර එය වෙඩි වැදීමෙන් සිදුවුවක් ද නැතහොත් කැපුම් තුවාල ද යන්න මෙතෙක් අනාවරණ වී නැහැ.\nකොල්ලකරුවන් පළාගොස් ඇති අතර තලංගම පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/175101/තලවතුගොඩ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=4239"
}