{
       "Source": "hirunews",
       "Timestamp": "Saturday, 07 August 2021 - 17:56",
       "Headline": "ළමුන්ගේ අසභ්‍ය දර්ශණ අන්තර්ජාලයට එක්කළ සැකකරු රිමාන්ඩ්",
       "News Content": "ළමුන්ගේ අසභ්‍ය දර්ශණ අන්තර්ජාලයට මුදාහැරීම සම්බන්ධයෙන් අත්අඩංගුවට ගත් සැකකරු ලබන 20 වනදා දක්වා රක්ෂිත බන්ධනාගාර ගතකර තිබෙනවා.\nකොළඹ ප්‍රධාන මහේස්ත්‍රාත් අධිකරණයයි අද මෙම නියෝගය ලබාදුන්නේ.\n25 හැවිරිදි සැකකරු ළමා හා කාන්තා කාර්යාංශය විසින් ඊයේ (06) රාත්‍රී අත්අඩංගුවට ගනු ලැබුවා.\nසැකකරු ළමයින් සම්බන්ධ අසභ්‍ය දර්ශන ඇතුළත් වීඩියෝ පට සහ ඡායාරූප 500ක් පමණ අන්තර්ජාලයට එක් කර ඇති බව පොලිස් පරීක්ෂණවලදී අනාවරණ කරගෙන තිබෙනවා.\nඅන්තර්ජාලයට ළමුන් සම්බන්ධයෙන් අසභ්‍ය දර්ශණ එක් කරන පුද්ගලයන් සොයා බැලීම සඳහා ළමා හා කාන්තා කාර්යාංශයේ විශේෂ ඒකකයක් ස්ථාපිත කර තිබෙනවා.\nඑම ඒකකය මගින් පසුගිය ජුනි මස 17 වනදා සිට මේ දක්වා ළමුන්ගේ අසභ්‍ය දර්ශණ අන්තර්ජාලයට එක් කළ පුද්ගලයන් රැසක් පිළිබඳ තොරතුරු අනාවරණ කරගෙන ඇති අතර ඉන් පළමු සැකකරුවායි මෙලෙස අත්අඩංගුවට ගෙන අධිකරණයට ඉදිරිපත් කෙරුණේ.\nඅනෙක් සැකකරුවන් ඉදිරි සතිය තුලදී අත්අඩංගුවට ගැනීමට නියමිත අතර පොලිස් ළමා හා කාන්තා කාර්යාංශය මේ සම්බන්ධයෙන් වැඩිදුර පරීක්ෂණ සිදුකරනවා.",
       "URL": "https://www.hirunews.lk/279130/ළමුන්ගේ-අසභ්‍ය-දර්ශණ-අන්තර්ජාලයට-එක්කළ-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1769"
}