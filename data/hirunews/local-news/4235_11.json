{
       "Source": "hirunews",
       "Timestamp": "Saturday, 04 November 2017 - 17:35",
       "Headline": "සෞඛ්‍ය සේවා සහ ජීවිත රැකවරණය ඇති හොදම රටවල් 34 ට ශ්‍රී ලංකාව එක්වෙයි",
       "News Content": "රටවල් 144 ක් අතුරින් සෞඛ්‍ය සේවා සහ ජීවිත රැකවරණය ඇති හොදම රටවල් 34 ට ශ්‍රී ලංකාව එක්ව තිබෙනවා.\nගෝලීය ආර්ථික සංසදය නිකුත්කළ නවතම වාර්තාවකට අනුව ශ්‍රී ලංකාවට මෙම රටවල් 34 අතරට එක්ව ඇති බවයි වාර්තා වන්නේ.\nගෝලීය ස්ත්‍රි, පුරුෂ සමාජභාවය පිළිබද අධ්‍යයනයක නිරත වෙමින් එම සංසදය නිකුත් කළ “The Global Gender Gap Report 2017” වාර්තාවේ මේ බව සදහන් වෙනවා.\nශ්‍රී ලංකා වෛද්‍ය පරිපාලකයින්ගේ සංගමයේ විද්‍යාත්මක සැසිවාරය ජනාධිපති මෛත්‍රීපාල සිරිසේනගේ ප්‍රධාත්වයෙන් කොළඹ දී පසුගියදා පැවැති අතර එහිදී සෞඛ්‍ය, පෝෂණ හා දේශීය වෛද්‍ය අමාත්‍ය වෛද්‍ය රාජිත සේනාරත්න මෙම වාර්තාව පිළිබද කරුණු අනාවරණය කර සිටියා.",
       "URL": "https://www.hirunews.lk/175264/සෞඛ්‍ය-සේවා-සහ-ජීවිත-රැකවරණය-ඇති-හොදම-රටවල්-34-ට-ශ්‍රී-ලංකාව-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4235"
}