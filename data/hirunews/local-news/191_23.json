{
       "Source": "hirunews",
       "Timestamp": "Wednesday, 12 July 2023 - 10:49",
       "Headline": "දෙහිවල වෙරළට කිඹුලෙක් ගොඩ ගසයි",
       "News Content": "අද (12) උදෑසන 8.15 ට පමණ දෙහිවල ඕබන් පෙදෙස වෙරළට අඩි 8 කට වැඩිය දිග විශාල කිඹුලකු ගොඩ ගසා ඇති බව වාර්තා වෙනවා.\nමෙම කිඹුලා උදෑසන 8.15 ට පමණ වෙරල තීරයේ ගැවසෙන බල්ලන් ඉලක්කකර එකවර ජල පහරත් සමග වැලිතලාවටම පැමිණ ගොඩ දෙසට ඇදෙමින් සිටි බවත් ධීවරයින් එම ස්ථානයට යන විට නැවත හැරී දියඹට පලාගිය බවයි සිද්ධිය සියැසින් දුටුවන් ප්‍රකාශකර සිටින්නේ.\nපසුගිය කාලයේ මෙම ස්ථානයේදීම සුරතල් මසුන් ඇල්ලීම සිදුකරමින් ගැඹුරු මුහුදට බැස දියඹ යට පීනා යමින් සිටි පිහිනුම්කරුවකුද ඩැහැගනු ලැබ මියගොස් ඇති බැවින් මෙම වෙරළ තීරයේ දියඹට බැස දිය නෑම හෝ ගුඹුරු මුහුදේ කිමිදීම ඉතාම අවධානම් බවයි ප්‍රදේශවාසීන් පවසා සිටින්නේ.",
       "URL": "https://www.hirunews.lk/340923/දෙහිවල-වෙරළට-කිඹුලෙක්-ගොඩ-ගසයි",
       "Category": "Local News",
       "Parent URL": "https://www.hirunews.lk/local-news.php?pageID=191"
}