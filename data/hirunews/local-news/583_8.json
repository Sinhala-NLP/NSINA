{
       "Source": "hirunews",
       "Timestamp": "Monday, 23 January 2023 - 20:18",
       "Headline": "ගණපූර්ණය නො තිබූ බවට පළ වන වාර්තා මැතිවරණ කොමිෂන් සභාව ප්‍රතික්ෂේප කරයි",
       "News Content": "පළාත් පාලන ඡන්ද විසීම සඳහා දින නියම කරන අවස්ථාවේ ගණපූර්ණය නො තිබූ බවට පළ වන වාර්තා මැතිවරණ කොමිසන් සභාව ප්‍රතික්ෂේප කරනවා.\nඅදාළ වාර්තාවල දැක්වුණේ ඡන්ද විමසීම පැවැත්වෙන දිනය තීරණය කිරීම සඳහා පැවති සාකච්ඡාවට කොමිසමේ සාමාජිකයන් තිදෙනෙකු සහභාගි වී නොමැති බව යි.\nකෙසේ වෙතත් ඔවුන් මාර්ගගත ක්‍රමයට අදාළ සාකච්ඡාවට එක්වූ බව අප කළ විමසීමක දී මැතිවරණ කොමිසමේ සභාපති නිතිඥ නිමල් පුංචිහේවා ප්‍රකාශ කළා.\nතාක්ෂණය දියුණු මෙවන් යුගයක මාර්ගත ක්‍රමයට අදාළ රැස්වීමට සහභාගි වීම ප්‍රමාණවත් බව යි සභාපතිවරයා කියා සිටියේ.\nකෙසේ වෙතත් මැතිවරණ දිනය ගැසට් මඟින් මේ දක්වා ප්‍රකාශයට පත් නො කිරීම ගැටලු සහගත බව අප කළ විමසීමක දී හිටපු මානව හිමිකම් කොමසාරිස්වරයෙකු වන මහාචාර්ය ප්‍රතිභා මහානාමහේවා සඳහන් කළා.",
       "URL": "https://www.hirunews.lk/325736/ගණපූර්ණය-නො-තිබූ-බවට-පළ-වන-වාර්තා-මැතිවරණ-කොමිෂන්-සභාව-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=583"
}