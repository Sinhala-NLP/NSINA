{
       "Source": "hirunews",
       "Timestamp": "Wednesday, 16 June 2021 - 13:42",
       "Headline": "කෝටි එකහමාරක් වටිනා හොරොයින් සමඟ හතරදෙනෙකු කහතුඩුවේදී අත්අඩංගුවට",
       "News Content": "රුපියල් කෝටි එකහමාරක් පමණ වටිනා හෙරොයින් තොගයක් සමඟ සැකකරුවන් හතරදෙනෙකු කහතුඩුව ප්‍රදේශයේදී පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ අණදෙන නිලධාරී නියෝජ්‍ය පොලිස්පති වරුණ ජයසුන්දරගේ උපදෙස් මත විශේෂ කාර්ය බලකායේ ගෝනහේන කඳවුරේ මෙහෙයුම් ඒකකය සිදුකළ වැටලීමකදියි මෙම සැකකරුවන් අත්අඩංගුවට ගෙන ඇත්තේ.\nසැකකරුවන් සතුව තිබූ හෙරොයින් කිලෝග්‍රෑම් 1යි ග්‍රෑම් 435 ක් පොලිස් විශේෂ කාර්ය බලකාය භාරයට ගෙන තිබෙනවා.",
       "URL": "https://www.hirunews.lk/274456/කෝටි-එකහමාරක්-වටිනා-හොරොයින්-සමඟ-හතරදෙනෙකු-කහතුඩුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1881"
}