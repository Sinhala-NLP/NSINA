{
       "Source": "hirunews",
       "Timestamp": "Friday, 07 July 2023 - 14:17",
       "Headline": "යළි රට අස්ථාවරත්වයක් ඇති කිරිමේ සැළසුම් පිළිබඳ බුද්ධි අංශ පූර්ණ අවධානයෙන්",
       "News Content": "රට තුළ යළි අස්ථාවරත්වයක් ඇති කිරිමේ සැළසුම් පිළිබඳ බුද්ධි අංශ පූර්ණ අවධානයෙන් පසු වන බව ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් පවසනවා.\nපසුගිය දා මහනුවර ඇල්කඩුව ප්‍රදේශයේ පිහිටි සුප්‍රසිද්ධ හෝටලයක පසුගියදා පැවැත්වූ වැඩමුළුවක් සම්බන්ධයෙන් අදහස් දක්වමින් ඊයේ (06) ජනාධිපති මාධ්‍ය කේන්ද්‍රයේ පැවති මාධ්‍ය හමුවේදී ඔහු අදහස් පළ කළා.\nරාජ්‍ය අමාත්‍යවරයා මෙහිදී කියා සිටියේ එහිදී විරෝධතාවකදී හමුදාවට සහ පොලීසියට මුහුණ දෙන ආකාරය සම්බන්ධයෙන් පුහුණුවක්ද ලබා දී ඇති බවයි.\nමීට පෙර සෞඛ්‍ය අමාත්‍ය කෙහෙලිය රඹුක්වැල්ල ද සැප්තැම්බර් මාසය වනවිට රට අස්ථාවර කිරීමේ කුමන්ත්‍රණයක් ඇතැයි ප්‍රකාශ කර තිබුණා.",
       "URL": "https://www.hirunews.lk/340336/යළි-රට-අස්ථාවරත්වයක්-ඇති-කිරිමේ-සැළසුම්-පිළිබඳ-බුද්ධි-අංශ-පූර්ණ-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=206"
}