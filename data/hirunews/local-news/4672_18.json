{
       "Source": "hirunews",
       "Timestamp": "Tuesday, 07 February 2017 - 19:01",
       "Headline": "ගම්මන්පිලට උත්තරයක් මදිවෙයි",
       "News Content": "ජනාධිපති කාර්යාලයේ, කාර්ය මණ්ඩල සංයුතිය පිළිබඳව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී උදය ගම්මන්පිල අද පාර්ලිමේන්තුවේදී ප්‍රශ්න කළා.\nඊට  රාජ්‍ය අමාත්‍ය නිරෝෂන් පෙරේරා පිළිතුරු ලබාදුන් අතර, මන්ත්‍රීවරයා ඉන් සෑහීමට පත් නොවීමත් සමඟ දෙදෙනා අතර උණුසුම් සංවාදයක් ඇතිවුණා.\nමේ අතර ඌව පළාත් සභාවේ අමාත්‍ය මණ්ඩලය විදෙස් සංචාරයක නිරතවීම පිළිබඳව එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි යොමුකළ ප්‍රශ්නයකට පළාත් සභා සහ පළාත්පාලන අමාත්‍ය ෆයිසර් මුස්තාෆා පිළිතුරු ලබාදීමේදී පාර්ලිමේන්තු මන්ත්‍රී අනුර කුමාර දිසානායකද ඊට මැදිහත්වුණා.\nඑහිදී කථානායකවරයා කියා සිටියේ අදාළ ගැටළුව පිළිබඳව ඌව පළාත් ආණ්ඩුකාරවරයා දැනුවත් කරන ලෙසයි.",
       "URL": "https://www.hirunews.lk/153907/ගම්මන්පිලට-උත්තරයක්-මදිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4672"
}