{
       "Source": "hirunews",
       "Timestamp": "Saturday, 17 April 2021 - 8:15",
       "Headline": "පොලිතින් තහනමේ ගැටලු රැසක් ගැන චෝදනා",
       "News Content": "පොලිතින් නිෂ්පාදන කිහිපයක් රජය මගින් තහනම් කළද ඊට අදාල නීති ප්‍රායෝගිකව ක්‍රියාත්මක නොවන බව සමස්ත ලංකා පොලිතින් නිෂ්පාදකයන්ගේ සංගමය පවසනවා.\nඑම සංගමය ප්‍රකාශ කළේ විධිමත් කළමනාකරණයකින් තොරව අදාල නිෂ්පාදන තහනම සිදු කර ඇති බවයි.\nෂැෂේ පැකට්ටු ඇතුලු පොලිතින් නිෂ්පාදන 6ක් පසුගිය මාර්තු 31 වනදා සිට ක්‍රියාත්මක වන පරිදි රජය මගින් තහනම් කරනු ලැබූවේ පරිසර දූෂණය අවම කර ගැනීමේ අරමුණින්.\nකෙසේවෙතත් පොලිතින් නිෂ්පාදකයන්ගේ සංගමයේ සභාපති අනුර විජේසිංහ හිරු ප්‍රවෘත්තී අංශයට කියා සිටියේ අදාල තහනම මගින් අපේක්ෂිත අරමුණ නිසි පරිදි ඉටු නොවන බවයි.\nමේ සම්බන්ධයෙන් හිරු ප්‍රවෘත්තී අංශය කල විමසීමකදී පරිසර අමාත්‍යංශයේ ලේකම් විශේෂඥ වෛද්‍ය අනිල් ජාසිංහ කියා සිටියේ පරිසර පනතේ නව සංශෝධනය මගින් අදාල ගැටලු වලට නෛතික විසදුම් සකසා ඇති බවයි.\nනව පරිසර පනත සදහා වන කෙටුම්පත මේ වන විට විෂය භාර අමාත්‍යවරයා වෙත යොමු කර ඇති බව ද ඔහු ප්‍රකාශ කළා.\nමේ අතර පරිසරය ආරක්ෂා කිරීමට ප්‍රජා සහභාගීත්ව පරිසර සංරක්ෂණ වැඩසටහන් ක්‍රියාත්මක කළ යුතු බව සමගි ජන බලවේගය පවසනවා. එහි නායක විපක්ෂ නායක සජිත් ප්‍රේමදාස මේ බව ප්‍රකාශ කළේ යාල ප්‍රදේශයේ  ඊයේ පැවති වැඩසටහනකට එක් වෙමින්",
       "URL": "https://www.hirunews.lk/268663/පොලිතින්-තහනමේ-ගැටලු-රැසක්-ගැන-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2015"
}