{
       "Source": "hirunews",
       "Timestamp": "Thursday, 16 December 2021 - 20:23",
       "Headline": "මහ මග අසරණ වූ යුවළට හිරු අනාවරණයෙන් පසු හිසට සෙවණක් (වීඩියෝ)",
       "News Content": "හිසට සෙවනක් නොමැතිව මහ මඟ දිවි ගෙවූ යුවළකට හිරු අනාවරණයෙන් පසු තමන්ගේම නිවසක ජීවත් වීමේ අවස්ථාව උදාවී තිබෙනවා.\nඒ නිවාස සංවර්ධන අධිකාරියේ සභාපති දුමින්ද සිල්වා මහතා විසින් ඔවුන් වෙත ඉඩමක් පරිත්‍යාග කිරීමට පොරොන්දු වීමත් සමඟයි.\nදිනකට දෙනොදාහක් ගමන් ගන්නා කටුගස්තොට පාලම යට සැඟවුණු කඳුලු කථාව හිරු ප්‍රවෘත්ති ඔස්සේ අප රට හමුවේ තැබුවේ මේ අසරණ යුවලට සරණක් අවැසි නිසයි.\nවසර තුනකට අධික කාලයක් අව්වත් වැස්සත් සමඟ පොර බැඳි රිචඩ් සහ සිත්ති යුවලට අවශ්‍ය වී තිබූ එකම රැකවරණය හිසට සෙවනක්.\nඅගහිගකම් මැද දිවිගෙවන මේ යුවළ අදටත් ජීවිතය ගෙවන්නේ දැඩි සෙනෙහසින්.\nඔවුන්ගේ ගැටළුව ගැන අප ඊයේ (15) හිරු මධ්‍යහ්න ප්‍රවෘත්ති ඔස්සේ අනාවරණ කළේ ඔවුන් වෙනුවෙන් නිවසක් තනා දීමේ අරමුණින්.\nමෙම අනාවරණයෙන් පැය 24ක් ගත වීමටත් මත්තේන් රිචඩ් සහ සිත්ති යුවල වෙනුවෙන් නව නිවසක් ඉදි කිරීම සඳහා ඉඩමක් ලබා දීමට නිවාස සංවර්ධන අධිකාරියේ සභාපති දුමින්ද සිල්වා මහතා ඉදිරිපත් වුණා.\nවසර තුනක් පුරා කිසිදු බලධාරියෙකුගේ අවධානය යොමු නොවූ මේ මිනිසුන්ට ඔවුන්ගේම නිවසක බලාපොරොත්තු දැල්වීමත් සමඟ හඬ අවධි කළා.",
       "URL": "https://www.hirunews.lk/291266/මහ-මග-අසරණ-වූ-යුවළට-හිරු-අනාවරණයෙන්-පසු-හිසට-සෙවණක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1489"
}