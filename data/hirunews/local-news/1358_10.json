{
       "Source": "hirunews",
       "Timestamp": "Sunday, 13 February 2022 - 17:16",
       "Headline": "අද රාත්‍රියේ ප්‍රදේශ රැසකට ගිගුරුම් සහිත තද වැසි",
       "News Content": "අද (13) රාත්‍රී කාලයේදී දිවයිනේ බොහෝ ප්‍රදේශවලට වැසි හෝ ගිගුරුම් සහිත වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nසබරගමුව, මධ්‍යම, ඌව සහ උතුරුමැද පළාත්වලට මෙන්ම කළුතර, ගාල්ල සහ මාතර යන දිස්ත්‍රික්කවලටත් මෙලෙස වැසි අපේක්ෂා කළ හැකියි.\nඑහිදී ඇතැම් ස්ථානවලට මිලිමීටර් 100 ඉක්ම වූ තද වැසි ඇති විය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.\nඑමෙන්ම, හෙට (14) දිනයේදී උතුරු, උතුරුමැද, නැගෙනහිර සහ ඌව පළාත්වලට ද වැසි අපේක්ෂා කළ හැකි බව එමගින් නිකුත් කළ කාලගුණ නිවේදනයේ සදහන්.",
       "URL": "https://www.hirunews.lk/296927/අද-රාත්‍රියේ-ප්‍රදේශ-රැසකට-ගිගුරුම්-සහිත-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1358"
}