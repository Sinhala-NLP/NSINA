{
       "Source": "hirunews",
       "Timestamp": "Tuesday, 29 August 2017 - 14:37",
       "Headline": "ත්‍රී රෝද රථයක් මතට ගසක් කඩා වැටී කාන්තාවක් මරුට (ඡායාරූප)",
       "News Content": "ත්‍රී රෝද රථයක් මතට ගසක් කඩා වැටීමෙන් සිදුවු අනතුරකින් කාන්තාවක් මියගොස් තිබෙනවා.\nත්‍රී රෝද රථයේ රියදුරා බරපතල තුවාල ලබා ඇති බවයි අප වාර්තාකරු සඳහන් කළේ.\nදික්ඔය ප්‍රදේශයේ සිට තලවාකැලේ දක්වා ධාවනය වෙමින් තිබු ත්‍රී රෝද රථයට අද දහවල් 12 ට පමණ මාර්ගය අසල තිබු ගසක් කඩා වැටී ඇත්තේ තලවාකැලේ සෙන්ට්ක්ලෙයාර් ප්‍රදේශයේදීයි.\nඑහිදී ත්‍රී රෝද රථයේ ගමන් කළ කාන්තාව එම ස්ථානයේදීම මරණයට පත්ව තිබෙනවා.\nබරපතල තුවාල ලැබු ත්‍රී රෝද රථයේ රියදුරු ළිඳුල රෝහලට ඇතුලත් කෙරුනා.\nපැවති අධික වර්ෂාව සහ සුළග සමග ගස ප්‍රධාන මාර්ගයට කඩා වැටී ඇති බවයි අනාවරණ වී ඇත්තේ.\nගස කඩා වැටීම හේතුවෙන් හැටන් නුවරඑළිය මාර්ගයේ රථ වාහන ගමනාගමනය ද පැයක පමණ කාලයක් අවහිර වී තිබුනා.\nඅනතුරින් මරණයට පත්වුනේ කොටගල ප්‍රදේශයේ පදිංචි දෙදරු මවක්.\nඇය තලවාකැලේ දමිළ මහා විද්‍යාලයේ ගුරුවරියක් ලෙසට සේවය කර තිබෙනවා.\nමෘත ශරීරය පශ්චාත් මරණ පරීක්ෂණය සඳහා නුවරඑළිය රෝහලට යොමුකර ඇති බවයි අප වාර්තාකරු සඳහන් කළේ.\nඡායාරූප - හැටන් රංජිත් රාජපක්ෂ / මස්කෙළිය ගාමිණී බණ්ඩාර",
       "URL": "https://www.hirunews.lk/169669/ත්‍රී-රෝද-රථයක්-මතට-ගසක්-කඩා-වැටී-කාන්තාවක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4347"
}