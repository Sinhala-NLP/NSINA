{
       "Source": "hirunews",
       "Timestamp": "Sunday, 19 February 2023 - 20:00",
       "Headline": "කුසගින්නට කොස් ගෙඩියක් කැඩීමට ගිය මවක් ගසෙන් වැටී මරුට",
       "News Content": "සිය දරුවන්ගේ කුසගිනි නිවීම සඳහා කොස් ගෙඩියක් කැඩීමට ගිය මවක් ගසෙන් ඇද වැටී දින කිහිපයක් රෝහල්ගතව ප්‍රතිකාර ලැබීමෙන් අනතුරුව ජීවිතක්ෂයට පත්වීමේ පුවතක් ගම්පොළ - නාරංවිට බණ්ඩාරවත්ත ප්‍රදේශයෙන් වාර්තා වනවා.\nශාන්ති කුමාරී නැමැති ඇය පනස් හැවිරිදි වියේ පසුවන සිව් දරු මවක්. ඇයට ගැහැණු දරුවන් සිව් දෙනකු සිටින අතර ඉන් තුන්දෙනෙකුම පාසල් යන වයසේ පසුවනවා.\nදරුවන්ගේ පියා පුද්ගලික ආයතනයක කම්කරුවකු ලෙස සේවය කරන අතර ඔහු උපයන සුළු මුදල පවුලේ නඩත්තුවට ප්‍රමාණවත් නොවන බවයි මූලික පරීක්ෂණවලදී අනාවරණය වී ඇත්තේ.\nනිවස අසල කොස් ගසේ ගෙඩියක් කඩාගැනීම සඳහා විවිධ උත්සාහයන් දරා ඇති නමුත් එය ව්‍යවර්ථ වීම හේතුවෙන් ඇය කොස් ගස අසල වෙනත් ගසකට නැඟ කොස් ගෙඩිය කැඩීම උත්සාහ කර තිබෙනවා.",
       "URL": "https://www.hirunews.lk/327809/කුසගින්නට-කොස්-ගෙඩියක්-කැඩීමට-ගිය-මවක්-ගසෙන්-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=525"
}