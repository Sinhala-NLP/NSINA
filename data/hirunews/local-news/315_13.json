{
       "Source": "hirunews",
       "Timestamp": "Friday, 26 May 2023 - 15:21",
       "Headline": "තමන්ව අත්අඩංගුවට නොගන්නා ලෙස ඉල්ලා ජෙරොම්ගෙන් පෙත්සමක් (වීඩියෝ)",
       "News Content": "අපරාධ පරීක්ෂණ දෙපාර්තමේන්තුව මඟින් තමන්ව අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා දේවගැති ජෙරොම් ප්‍රනාන්දු සිය නීතිඥවරු මාර්ගයෙන් ශ්‍රේෂ්ඨාධිකරණයට මුලික අයිතිවාසිකම් පෙත්සමක් ඉදිරිපත් කර තිබෙනවා.\nඑම පෙත්සමේ වග උත්තර කරුවන් ලෙස පොලිස්පතිවරයා, අපරාධ පරීක්ෂණ දෙපාර්තමේන්තුව භාර නියෝජ්‍ය පොලිස්පතිවරයා, එහි අධ්‍යක්ෂවරයා මෙන්ම පරිගණක අපරාධ විමර්ශන අංශයේ ස්ථානාධිපතිවරයා නම් කර ඇති බවයි වාර්තා වන්නේ.\nජෙරොම් කියා සිටින්නේ වගඋත්තරකරුවන් විසින් තමන්ව විරෝධී ලෙස අත්අඩංගුවට ගැනීමේ සූදානමක් පවතින බවයි.\nමේ තුළින් සිය මුලික මිනිස් අයිතිවාසිකම් උල්ලංඝනය වී ඇති බවට තීන්දුවක් ලබාදෙන ලෙස ඔහු ඉල්ලීම් කර තිබෙනවා.\nඑමෙන්ම තමාව අත්අඩංගුවට ගැනීම වැළැක්වීමේ නියෝගයක් වග උත්තරකරුවන් වෙත නිකුත් ලෙස‍යි අදාළ පෙත්සමෙන් ඉල්ලිම් කර ඇත්තේ.",
       "URL": "https://www.hirunews.lk/336291/තමන්ව-අත්අඩංගුවට-නොගන්නා-ලෙස-ඉල්ලා-ජෙරොම්ගෙන්-පෙත්සමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=315"
}