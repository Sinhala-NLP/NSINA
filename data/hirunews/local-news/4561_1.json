{
       "Source": "hirunews",
       "Timestamp": "Sunday, 16 April 2017 - 18:54",
       "Headline": "උණ වසංගතයක් නිසා වසා දැමූ රුහුණ සරසවියේ සියලූ පීඨ හෙට යළි ඇරේ",
       "News Content": "උණ රෝගයක් පැතිර යාම හේතුවෙන් වසා දමා තිබු රුහුණු විශ්ව විද්‍යාලයේ කෘෂි සහ තාක්ෂණ පීඨ ඇතුලූ අනෙකුත් සියලූ පිඨ හෙට සිට යලි විවෘත කෙරෙන බව එහි පාලන අධිකාරිය ප්‍රකාශ කළා.\nරෝගය පැතිර යාමත් සමඟ රුහුණු විශ්ව විද්‍යාලයේ කෘෂි සහ තාක්ෂණ පිඨ වසා දමනු ලැබුවේ පසුගිය මාර්තු මස 28 වනදා යි.\n150 කට ආසන්න සිසුන් පිරිසක් උණ රෝගි තත්ත්වය හේතුවෙන් රෝහල් ගත කිරිමටද සිදු වුනා.\nඅද පැවති සාකච්ජාවකින් පසු විශ්ව විද්‍යාලය යලි හෙට සිට ආරම්භ කිරිමට පියවර ගත් බවයි රුහුණු විශ්ව විද්‍යාලයට අනුබද්ධ මාපලාන කෘෂී විද්‍යා පිඨයේ පිඨාධිපති මහාචාර්ය කේ.එල්. වසන්ත ප්‍රකාශ කලේ.\nමේ අතර, උණ රෝගී තත්ත්වය පැතිර යාම නිසා පසුගිය 3 වන දා වසා දැමුනු පේරාදෙණිය විශ්ව විද්‍යාලය අධ්‍යන කටයුතු සදහා ලබන 18 වනදා සිට යලි විවෘත කරන බව එහි උපකුලපති මහාචාර්ය උපුල් දිසානායක ප්‍රකාශ කලා.\nවිශ්ව විද්‍යාලයේ සිසුන්ට හෙට පස්වරුව වන නේවාසිකාගාරවලට වාර්තා කල යුතු බවට දන්වා ඇති බවද උපකුලපතිවරයා සදහන් කලා.",
       "URL": "https://www.hirunews.lk/159311/උණ-වසංගතයක්-නිසා-වසා-දැමූ-රුහුණ-සරසවියේ-සියලූ-පීඨ-හෙට-යළි-ඇරේ",
       "Category": "Local News",
       "Parent URL": "https://www.hirunews.lk/local-news.php?pageID=4561"
}