{
       "Source": "hirunews",
       "Timestamp": "Thursday, 24 March 2016 - 15:06",
       "Headline": "තොරතුරු දැනගැනීමේ පනත් කෙටුම්පත පාර්ලිමේන්තුවට",
       "News Content": "තොරතුරු දැනගැනීමේ පනත් කෙටුම්පත ආණ්ඩු පක්ෂයේ ප්‍රධාන සංවිධායක, අමාත්‍ය ගයන්ත කරුණාතිලක විසින් අද පාර්ලිමේන්තුවට ඉදිරිපත් කළා.\nමෙහිදී නැගී සිටි විපක්ෂයේ ප්‍රධාන සංවිධායක පාර්ලිමේන්තු මන්ත්‍රී අනුර කුමාර දිසානායක කියා සිටියේ මෙම පනත් කෙටුම්පත සඳහා පළාත් සභා දෙකකින් සංශෝධන ඉදිරිපත්ව ඇති බැවින් ඒවා කඩිනමින් විපක්ෂයේ මන්ත්‍රීවරුන් වෙත ලබාදෙන ලෙසයි.\nඒ අනුව නැගී සිටි සභානායක අමාත්‍ය ලක්‍ෂ්මන් කිරිඇල්ල කියා සිටියේ සති දෙකකින් මෙම සංශෝධන මන්ත්‍රිවරුන්ට ලබාදෙන බවයි.",
       "URL": "https://www.hirunews.lk/129281/තොරතුරු-දැනගැනීමේ-පනත්-කෙටුම්පත-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=5117"
}