{
       "Source": "hirunews",
       "Timestamp": "Sunday, 24 September 2023 - 23:48",
       "Headline": "Hiru StepUp මහා නර්තන සංග්‍රාමයේ කිරුළ අතුරුගිරියේ TM DANCERS කණ්ඩායමට (වීඩියෝ)",
       "News Content": "විශ්මිත සජීවි නර්තන වික්‍රමය දිග්විජය කරන “Hiru StepUp - Grand Finale” අවසන් මහා සංග්‍රාමය හිරු ලයිෆ් මැදිරි සංකීර්ණයේ අද (24) පැවැත්වුණා.\nඑහිදී අතුරුගිරියේ TM DANCERS කණ්ඩායම කරටකර උද්වේගකාරී සටනකින් අනතුරුව Hiru StepUp කිරුළ දිනාගැනීමට සමත් වූ අතර, අනුශූරයින් බවට හොරණ L.P.D.S. කණ්ඩායම පත්වුණා.\nඅවසන් මහා තරගය සඳහා හොරණ L.P.D.S. කණ්ඩායම, වෙන්නප්පුවේ PJ & SONIC කණ්ඩායම, අතුරුගිරියේ TM DANCERS සහ කොළොන්නාවේ SENTRIANS තරග වැදුනා.\nශ්‍රී ලංකාවේ රියැලටිකරණය ජාත්‍යන්තරයට රැගෙන ගිය ප්‍රමුඛයා හිරු ටී.වී. “Hiru StepUp” හඳුන්වා දෙනු ලැබුවේ නවමු අත්දැකීම් රැසක් ප්‍රේක්ෂක හදවත් තුළ ජීවමාන කරමින්.\nදසත විසිරී සිටින නර්තනයට උපන් හපන්කම් ඇති නර්තන තරු අභිෂේක ගැන්වීමේ එම මහා ප්‍රයත්නය නිර්මාණය වන්නේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nආසියාවේ ප්‍රථම සහ එකම නර්තන රියැලිටිය ලෙස අභිෂේක ගැන්වෙන “Hiru StepUp” පසුගිය ජනවාරියේ ඇරඹුණේ මූලික තරග වට දෙකකින් තෝරා ගත් නර්තන කණ්ඩායම් 48ක් එක්කර ගනිමින්.",
       "URL": "https://www.hirunews.lk/349283/hiru-stepup-මහා-නර්තන-සංග්‍රාමයේ-කිරුළ-අතුරුගිරියේ-tm-dancers-කණ්ඩායමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=9"
}