{
       "Source": "hirunews",
       "Timestamp": "Thursday, 24 August 2017 - 14:15",
       "Headline": "දියතලාව මූලික රෝහලේ තුන් නිවුන් දරු උපතක් (ඡායාරූප)",
       "News Content": "දියතලාව මූලික රෝහලේ දී ඊයේ(23) සවස තුන් නිවුන් දරු උපතක් සිදු වුනා.\nඔවුන් තුන් දෙනාම ගැහැනු දරුවන් වන අතර ඔවුන් මනා සෞඛ්‍ය තත්ත්වයෙන් පසුවන බව රෝහලේ වෛද්‍යවරු කියා සිටියා.\nමේ තුන් නිවුන් දරුවන්ගේ වාසනාවන්ත මව වන්නේ  21 හැවිරිදි එම්.ඩී.චන්ද්‍රිකා දර්ශනී.\nපියා 23 හැවිරිදි ලක්ෂාන් ධනංජය.\nබණ්ඩාරවෙල- මකුල්ඇල්ල- මැදපතන- වනසිංහගම ඔවුන් පදිංචිව සිටිනවා.\nතරුණ පියාට ස්ථිර රැකියාවක් නොමැති අතර උමා ඔය ව්‍යාපෘතියෙන් ඔවුන් ජිවත් වන ගමට දැඩි බලපෑමක් එල්ල වී ඇති බව අප වාර්තාකරු කියා සිටියා.\nමව්පියන් මෙම දරුවන් හදා වඩා ගැනීමට උපකාර අපේක්ෂා කරනවා.\nමෙම දරුවන් හා මව තවමත් දියතලාව මුලික රෝහලේ නේවාසිකව සිටින බවද අප වාර්තාකරු කියා සිටියා.",
       "URL": "https://www.hirunews.lk/169254/දියතලාව-මූලික-රෝහලේ-තුන්-නිවුන්-දරු-උපතක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4355"
}