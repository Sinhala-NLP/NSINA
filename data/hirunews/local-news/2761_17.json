{
       "Source": "hirunews",
       "Timestamp": "Friday, 01 May 2020 - 10:03",
       "Headline": "පොලිස් නිලධාරීන්ගේ නිවාඩු මැයි 15 දක්වා අවලංගුයි",
       "News Content": "සියළුම පොලිස් නිලධාරීන්ගේ නිවාඩු අවලංගු කිරීමේ කාලසීමාව මැයි 15 වන දා දක්වා දීර්ඝ කර තිබෙනවා.\nකොරෝනා ව්‍යාප්තියත් සමඟ රට තුළ උද්ගතව ඇති තත්ත්වය හමුවේ පොලිස් නිළධාරීන්ගේ නිවාඩු අප්‍රේල් 30 දක්වා අවලංගු කිරීමටයි මීට පෙර කටයුතු කරනු ලැබුවේ.\nතවදුරටත් පවතින තත්ත්වය සලකා බලා මෙලෙස නිවාඩු අවලංගු කිරීමේ කාලය දීර්ඝ කර තිබෙනවා.\nඑමෙන්ම, නිවාඩු ලබා ගැනීම් හරහා දිස්ත්‍රික්කයෙන් දිස්ත්‍රික්කයට සංක්‍රමණය වීමට ඇති අවස්ථාවන් ද සලකා බලා මෙම තීරණයට එළඹ ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/239829/පොලිස්-නිලධාරීන්ගේ-නිවාඩු-මැයි-15-දක්වා-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=2761"
}