{
       "Source": "hirunews",
       "Timestamp": "Friday, 07 August 2020 - 12:51",
       "Headline": "බොරු සාක්ෂි ගෙතීමේ සිද්ධියට ශානි අබේසේකර සහ එස්.අයි. යළි රිමාන්ඩ් (වීඩියෝ)",
       "News Content": "ව්‍යාජ සාක්ෂි නිර්මාණය කිරීම සම්බන්ධයෙන් රක්ෂිත බන්ධනාගාර ගතකර සිටි අපරාධ පරීක්ෂණ දෙපාර්තමේන්තුවේ හිටපු අධ්‍යක්‍ෂ ශානි අබේසේකර සහ උප පොලිස් පරීක්ෂකවරයා ලබන 20 වන දා දක්වා යළි රක්ෂිත බන්ධනාගාර ගත කර තිබෙනවා.\nඒ, ඔවුන් අද පෙරවරුවේ ගම්පහ ප්‍රධාන මහේස්ත්‍රාත් මංජුල කරුණාරත්න හමුවට ඉදිරිපත් කිරිමෙන් අනතුරුවයි.\nහිටපු නියෝජ්‍ය පොලිස්පති වාස් ගුණවර්ධනට එරෙහි නඩු කටයුත්තකට අදාළව අසත්‍ය සාක්ෂි නිර්මාණය කිරීම සම්බන්ධයෙන් අදාළව පසුගිය මස 31 වනදා අපරාධ පරීක්ෂණ දෙපාර්තමේන්තුවේ හිටපු අධ්‍යක්‍ෂ ශානි අබේසේකර කොළඹ අපරාධ කොට්ඨාසය අත්අඩංගුවට ගත්තා.\nපසුව ගම්පහ මහේස්ත්‍රාත් අධිකරණය මගින් ඔහු අද දක්වා රක්ෂිත බන්ධනාගාර ගත කිරීමටයි කටයුතු කරනු ලැබුවා.",
       "URL": "https://www.hirunews.lk/247302/බොරු-සාක්ෂි-ගෙතීමේ-සිද්ධියට-ශානි-අබේසේකර-සහ-එස්-අයි-යළි-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2534"
}