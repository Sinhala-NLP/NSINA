{
       "Source": "hirunews",
       "Timestamp": "Saturday, 13 May 2023 - 8:54",
       "Headline": "පුද්ගලයෙකුට තියුණු ආයුධයකින් පහර දී එය පටිගත කර සමාජ මාධ්‍යට මුදා හල පිරිසක් අත්අඩංගුවට",
       "News Content": "පුද්ගලයෙකුට තියුණු ආයුධවලින් පහර දී එය විඩියෝ ගතකර ටික්ටොක් සමාජ මාධ්‍ය ජාලය ඔස්සේ මුදාහැරී පිරිසක් කන්කසන්තරේ පොලිසිය විසින් අත්අඩංගුවට ගෙන තිබෙනවා.\nකලක සිට පැවති ආරවුලක් මුල් කර ගැනිමින් මෙම ප්‍රහාරය එල්ල කර තිබෙන බව සඳහන්.\nමෙසේ ප්‍රහාරයට ලක්ව ඇත්තේ අවුරුදු 54ක පුද්ගලයෙක් වන අතර තුවාල ලැබූ ඔහු පුද්ගලයා පේදුරුතුඩුව රෝහලට ඇතුළත් කර තිබෙනවා.\nසැකකරුවන් අදාළ ප්‍රහාරය එල්ලකර දින 10කට ආසන්න කාලයක් ප්‍රදේශයෙන් පළාගොස් සැඟව සිටිය දී මෙලෙස අත්අඩංගුවට ගෙන ඇති බවයි වාර්තා වන්නේ.\nපහර දුන් පුද්ගලයින් වඩමාරච්චි සහ නෙල්ලිඅඩි ප්‍රදේශයේ පදිංචි කරුවන වන අතර සැකකරුවන් පේදුරුතුඩුව මහේස්ත්‍රාත්වරයා වෙත ඉදිරිපත් කිරීමට කන්කසන්තුරේ පොලිසිය කටයුතු කර තිබූ බවයි වාර්තා වන්නේ.",
       "URL": "https://www.hirunews.lk/335034/පුද්ගලයෙකුට-තියුණු-ආයුධයකින්-පහර-දී-එය-පටිගත-කර-සමාජ-මාධ්‍යට-මුදා-හල-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=348"
}