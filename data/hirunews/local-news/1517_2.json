{
       "Source": "hirunews",
       "Timestamp": "Sunday, 05 December 2021 - 7:32",
       "Headline": "කොවිඩ් මර්දනයට සහාය වූ රාජ්‍ය නිලධාරින් ඇගයේ",
       "News Content": "යාපනය දිස්ත්‍රික්කය තුළ කොවිඩ් මර්දන ක්‍රියාවලිය වෙනුවෙන් කැප වූ රාජ්‍ය නිලධාරින් හා සෞඛ්‍ය සේවකයින් ඇගයීමේ වැඩසටහනක් යාපනය ආරක්ෂක සේනා ආඥාපති මේජර් ජෙනරල් ජගත් කොඩිතුවක්කුගේ ප්‍රධානත්වයෙන් ඊයේ (04) සිදු කෙරුණා.\nඒ යාපනය, තල් සෙවන නිවාඩු නිකේතන ශ්‍රවණාගාරයේදී යි.\nයාපනය දිස්ත්‍රික්කයේ කොවිඩ් මර්දන කටයුතු වෙනුවෙන් මැදිහත්ව කටයුතු කළ වෛද්‍යවරුන් 29 දෙනෙකු, මහජන සෞඛ්‍ය පරීක්ෂක නිලධාරින් 86 දෙනෙකු, පවුල් සෞඛ්‍ය සේවා නිලධාරින් 210 දෙනෙකු වෙත උපහාර පිරිනැමීම මෙහිදී සිදු කෙරුණා.\nමෙම අවස්ථාවට යාපනය යුද හමුදා කඳවුරේ ප්‍රධාන නිලධාරින් රැසක් ද එක්ව සිටියා.",
       "URL": "https://www.hirunews.lk/290046/කොවිඩ්-මර්දනයට-සහාය-වූ-රාජ්‍ය-නිලධාරින්-ඇගයේ",
       "Category": "Local News",
       "Parent URL": "https://www.hirunews.lk/local-news.php?pageID=1517"
}