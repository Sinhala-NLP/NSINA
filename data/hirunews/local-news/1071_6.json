{
       "Source": "hirunews",
       "Timestamp": "Friday, 24 June 2022 - 16:55",
       "Headline": "දිවයිනේ නිරිත දිග කොටසේ වැසි වැඩි වේ",
       "News Content": "දිවයිනේ නිරිත දිග ප්‍රදේශවල වැසි තත්ත්වයේ සුළු වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ බස්නාහිර, සබරගමුව, පළාත්වල මෙන්ම මහනුවර, නුවරඑළිය, ගාල්ල සහ මාතර දිස්ත්‍රික්කවල මෙලෙස වැසි වැඩිවිය හැකි බවයි.\nඇතැම් ප්‍රදේශවලට මිලිමීටර් 50 ඉක්මවූ තරමක තද වැසි ද ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළා.\nමේ අතර, පුත්තලම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල මුහුදුරළ මීටර් 2 ත් මීටර් 2 යි දශම 5 ත් අතර මට්ටමකින් ඉහළ යාමේ හැකියාව පවතින බව එම දෙපාර්තමේන්තුව කියා සිටියා.",
       "URL": "https://www.hirunews.lk/308076/දිවයිනේ-නිරිත-දිග-කොටසේ-වැසි-වැඩි-වේ",
       "Category": "Local News",
       "Parent URL": "https://www.hirunews.lk/local-news.php?pageID=1071"
}