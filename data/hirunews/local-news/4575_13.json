{
       "Source": "hirunews",
       "Timestamp": "Thursday, 06 April 2017 - 19:14",
       "Headline": "විදුලි වර්ජනය මැදියම් රැයෙන් අවසන් - වෛද්‍ය වර්ජනයේ වෙනසක් නැහැ",
       "News Content": "වැටුප් විෂමතා ඉවත් නොකිරීම සහ සේවක මර්දනයට විරෝධය පළකරමින් ලංකා විදුලි ඒකාබද්ධ වෘත්තීය සමිති සන්ධානය ඊයේ (05) මධ්‍යම රාත්‍රියේ සිට ආරම්භ කළ සංකේත වැඩවර්ජනය මේ වනවිටත් ක්‍රියාත්මකයි.\nඅද (06) මධ්‍යම රාත්‍රියේ එය අවසන් වන අතර වර්ජනය හේතුවෙන් ප්‍රදේශ කිහිපයක විදුලි බිද වැටීම් යථා තත්ත්වයට පත් කිරීමට දුෂ්කරතා මතුවුණා.\nඑසේම, ඇතැම් විදුලිබල මණ්ඩල කාර්යාලවල සේවය ලබා ගැනීම සදහා පැමිණි ජනතාව එමගින් අපහසුතාවයට පත්ව සිටි බවයි අප වාර්තාකරුවන් සඳහන් කළේ.\nමේ අතර, මාළඹේ පෞද්ගලික වෛද්‍ය විද්‍යාලයට විරෝධය පළ කරමින් රජයේ වෛද්‍ය නිළධාරින්ගේ සංගමය හෙට (07) පෙරවරු 8 සිට දීප ව්‍යාප්ත එක් දින වැඩවර්ජනයක් ක්‍රියාත්මක කිරීමට සූදානම්.\nඑසේම, රජයේ වෛද්‍ය නිලධාරීන්ගේ සංගමයේ වර්ජනය අත්හිටුවීමේ නියෝගයක් නිකුත් කිරීම කොළඹ ප්‍රධාන දිසා විනිසුරු සුජීව නිශ්ශංක අද ප්‍රතික්ෂේප කළා.\nඅදාළ නියෝගය ඉල්ලා පෙත්සමක් ගොනුකර තිබුණේ ඇතුල්කෝට්ට ප්‍රදේශයේ පදිංචි එච්.අයි. ජයසේන නැමැත්තෙක්.\nඒ සම්බන්ධයෙන් වැඩිදුර කරුණු දැක්වීම සදහා මැයි හතරවනදා අධිකරණය හමුවේ පෙනී සිටින ලෙස රජයේ වෛද්‍ය නිලධාරින්ගේ සංගමයට මෙහිදී නියෝග කෙරුණා.",
       "URL": "https://www.hirunews.lk/158655/විදුලි-වර්ජනය-මැදියම්-රැයෙන්-අවසන්-වෛද්‍ය-වර්ජනයේ-වෙනසක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4575"
}