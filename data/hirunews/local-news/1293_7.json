{
       "Source": "hirunews",
       "Timestamp": "Tuesday, 15 March 2022 - 9:06",
       "Headline": "රුපියල් කෝටි දෙකකට වැඩි අයිස් මත්ද්‍රව්‍ය තොගයක් අත්අඩංගුවට",
       "News Content": "රුපියල් කෝටි දෙකකට වැඩි වටිනාකමකින් යුත් අයිස් මත්ද්‍රව්‍ය කිලෝග්‍රෑම් දෙකකට වැඩි ප්‍රමාණයක් පේසාලේ - ජූඩ් වීදිය ප්‍රදේශයේ නිවසක සඟවා තිබියදී පොලිස් භාරයට ගෙන තිබෙනවා.\nමෙම වැටලීමේදී 30 හැවිරිදි එම ප්‍රදේශයේම පදිංචිකරුවෙකු ද අත්අඩංගුවට ගත් බවයි පොලිස් මාධ්‍ය කොට්ඨාසය සඳහන් කළේ.\nමුහුදු මාර්ගයෙන් රැගෙන ආ අයිස් මත්ද්‍රව්‍ය තොගය මෙම නිවසේ ගබඩා කර තබා බෙදා හැරීමට සූදානම් කර තිබූ බව වැඩිදුර පරීක්ෂණවල දී අනාවරණ වී තිබෙනවා.",
       "URL": "https://www.hirunews.lk/299514/රුපියල්-කෝටි-දෙකකට-වැඩි-අයිස්-මත්ද්‍රව්‍ය-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1293"
}