{
       "Source": "hirunews",
       "Timestamp": "Monday, 11 July 2022 - 8:34",
       "Headline": "චන්දිමාල්ගේ සුපිරි පිතිකරණය හමුවේ ශ්‍රී ලංකා කණ්ඩායම අවසන් ටෙස්ට් තරගයේ පළමු ඉනිමේ ස්ථාවරත්වය රැකගනියි",
       "News Content": "ඔස්ට්‍රෙලියාවට එරෙහිව ගාල්ල ක්‍රීඩාංගණයේ පැවැත්වෙන දෙවන ටෙස්ට් තරගයේ හතරවන දිනය අද (11) යි.\nඊයේ (10) දිනයට තරගය නතර කරන විට ශ්‍රී ලංකා කණ්ඩායම සිය පළමු ඉනිම සදහා කඩුළු 06ක් දැවී ලකුණු 431ක් රැස් කරගෙන සිටියා.\nඒ ඔස්ට්‍රෙලියා කණ්ඩායම සිය පළමු ඉනිම සදහා ලබාගත් ලකුණු 364ට පිළිතුරු ලෙසයි.\nඒ අනුව ශ්‍රී ලංකා පිල මේ වනවිට පසුවන්නේ ඔස්ට්‍රෙලියාවට වඩා ලකුණු 67ක් ඉදිරියෙන්.\nචන්දිමාල්ගේ සුපිරි පිතිකරණය හමුවේ ශ්‍රී ලංකා කණ්ඩායම අවසන් ටෙස්ට් තරගයේ පළමු ඉනිමේ ස්ථාවරත්වය රැකගැනීමට මේ වනවිට සමත් වී තිබෙනවා.\nඒ අනුව පිටියේ දිනේෂ් චන්දිමාල් සමග රැඳී සිටින්නේ රමේෂ් මෙන්ඩිස්.\nචන්දිමාල් පන්දු 232කදී නොදැවී ලකුණු 118ක් ද මෙන්ඩිස් ලකුණු 07ක් ද ලබාගෙන සිටිනවා.\nනායක දිමුත් කරුණාරත්න (85), කුසල් මෙන්ඩිස් (86), ඇන්ජිලෝ මැතිව්ස් (52) සහ කමිඳු මෙන්ඩිස් (61) මෙම තරගයේ දී ලකුණු අතරට පැමිණීමට සමත් වීම ද විශේෂත්වයක්.",
       "URL": "https://www.hirunews.lk/309669/චන්දිමාල්ගේ-සුපිරි-පිතිකරණය-හමුවේ-ශ්‍රී-ලංකා-කණ්ඩායම-අවසන්-ටෙස්ට්-තරගයේ-පළමු-ඉනිමේ-ස්ථාවරත්වය-රැකගනියි",
       "Category": "Local News",
       "Parent URL": "https://www.hirunews.lk/local-news.php?pageID=1030"
}