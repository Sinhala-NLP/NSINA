{
       "Source": "hirunews",
       "Timestamp": "Wednesday, 05 July 2017 - 13:06",
       "Headline": "ඒ. එස්. පී ලියනගේ කටාරයේ තානාපති ධූරය අත්හැරීමට සැරසෙයි",
       "News Content": "කටාරයේ ශ්‍රී ලංකා තානාපති ධුරයෙන් ඉවත් වීමට ඒ. එස්. පී. ලියනගේ සූදානම් වනවා.\nඔහුට අයත් කොළඹ පීකොක් මන්දිරයේ අද පැවති මාධ්‍ය හමුවකදී ඔහු කියා සිටියේ තමාට තානාපති ධූරයක් අවශ්‍ය නොවන අතර තමා ඉල්ලා සිටින්නේ ආණ්ඩුකාර ධුරයක් බවයි. තමාට ශ්‍රී ලංකාවේ රැඳී සිටීමට අවශ්‍ය බවද ඒ. එස්. පී ලියනගේ මෙහිදී කියා සිටියා.\nපසුගිය මාර්තු මස 10 වනදා ජනාධිපතිවරයා විසින් ඒ.එස්.පී. ලියනගේ කටාරයේ ශ්‍රී ලංකා තානාපතිවරයා ලෙස පත්කරනු ලැබුවා.\nඔහු පසුගිය රජය සමයේ ද නයිජීරියාවේ ශ්‍රී ලංකා තානාපතිවරයා ලෙස කටයුතු කළා.\nඒ. එස්. පී. ලියනගේ වඩාත් කතා බහට ලක්වුණේ ඔහුට අයත් කොළඹ පිහිටි පීකොක් මන්දිරය හිටපු ජනාධිපති මහින්ද රාජපක්ෂගේ පරිහරණයට ලබාදීමට තීරණය කර තිබීම සම්බන්ධයෙන්.",
       "URL": "https://www.hirunews.lk/165133/",
       "Category": "Local News",
       "Parent URL": "https://www.hirunews.lk/local-news.php?pageID=4437"
}