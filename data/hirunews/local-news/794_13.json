{
       "Source": "hirunews",
       "Timestamp": "Tuesday, 18 October 2022 - 19:53",
       "Headline": "වෛද්‍යවරුන් විශ්‍රාම ගැන්වීමේ කාලය වසරකින් දීර්ඝ කෙරේ",
       "News Content": "වෛද්‍යවරුන් විශ්‍රාම ගැන්වීමේ කාලය වසරකින් දීර්ඝ කිරීමට කැබිනට් අනුමැතිය හිමිව තිබෙනවා.\nකැබිනට් ප්‍රකාශක අමාත්‍ය ආචාර්ය බන්දුල ගුණවර්ධන රජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දීමේ මාධ්‍ය හමුවේදියි මේ බව කියා සිටියේ.\nමේ අතර බදු පැහැර හරින්නන් සම්බන්ධයෙන් යම් කිසි තොරතුරක් දන්නේ නම් , ඒ සම්බන්ධයෙන් දේශිය ආදායම් දෙපාර්තමේන්තුවට දැනුවත් කිරීමෙන් ත්‍යාගයක් දිනාගැනීමට හැකියාව පවතින බව කැබිනට් ප්‍රකාශක අමාත්‍ය ආචාර්ය බන්දුල ගුණවර්ධන අද කැබිනට් තීරණ දැනුම් දීමේ මාධ්‍ය හමුවේදී ප්‍රකාශ කළා.\nමුදල් වංචාවක් සම්බන්ධයෙන් චෝදනා ලැබ සිටින තිළිණි ප්‍රියමාලි සමඟ මුදල් ආයොජනය කළ පුද්ගලයින් සම්බන්ධයෙන් රජයේ ක්‍රියාමාර්ගය පිළිබඳ මාධ්‍යවේදියෙකු ඇසූ ප්‍රශ්නයකට පිළිතුරු දෙමිනුයි අමාත්‍යවරයා මේ බව සඳහන් කළේ.",
       "URL": "https://www.hirunews.lk/318212/වෛද්‍යවරුන්-විශ්‍රාම-ගැන්වීමේ-කාලය-වසරකින්-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=794"
}