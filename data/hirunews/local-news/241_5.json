{
       "Source": "hirunews",
       "Timestamp": "Saturday, 24 June 2023 - 10:32",
       "Headline": "මේ වසරේ ශ්‍රමිකයන් ලක්ෂ 3කට අධික සංඛ්‍යාවකට විදෙස් රැකියා",
       "News Content": "ශ්‍රී ලංකාවට රටවල් 41 කින් රැකියා බලපත්‍ර ලක්‍ෂ 12 කට වැඩි ප්‍රමාණයක් ලැබී ඇති බවත් මෙම වසර තුළ මෙරට ශ්‍රමිකයන් ලක්‍ෂ තුනකට අධික සංඛ්‍යාවක් විදේශගත කිරීමට බලාපොරොත්තු වන බවත් කම්කරු හා විදේශ රැකියා අමාත්‍ය මනූෂ නානායක්කාර පවසනවා.\nමෙම රැකියා බලපත්‍ර සඳහා ශ්‍රමිකයන් යොමුකිරීමේදී වෘත්තිය කුසලතා සහ භාෂා හැකියාව යන අවශ්‍යතා සම්පූර්ණ කරන පුද්ගලයන්ට අවස්ථාව හිමිවන බවයි අමාත්‍යවරයා මෙහි දී ප්‍රකාශකර සිටියේ.\nනිපුණතාව සහ භාෂා කුසලතාව වර්ධනය කර ශ්‍රී ලාංකිකයන් විදේශගතකිරීමට විදේශ රැකියා අමාත්‍යංශය කටයුතු කරමින් සිටින බවයි මනූෂ නානායක්කාර වැඩි දුරටත් සඳහන් කර සිටියේ.",
       "URL": "https://www.hirunews.lk/338916/මේ-වසරේ-ශ්‍රමිකයන්-ලක්ෂ-3කට-අධික-සංඛ්‍යාවකට-විදෙස්-රැකියා",
       "Category": "Local News",
       "Parent URL": "https://www.hirunews.lk/local-news.php?pageID=241"
}