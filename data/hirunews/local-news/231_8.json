{
       "Source": "hirunews",
       "Timestamp": "Tuesday, 27 June 2023 - 23:17",
       "Headline": "\"ඉංග්‍රීසි අමාරුනම් දෙමළෙන් කතා කරන්න; මට දෙමළ තේරෙනවා\" (වීඩියෝ)",
       "News Content": "ඉංග්‍රීසි භාෂාවෙන් ආයාසයෙන් ප්‍රශ්නයක් ඇසීමට උත්සාහ කළ ප්‍රංශයේ වෙසෙන ද්‍රවිඩ ජාතිකයෙක් ඇමතූ ජනාධිපති රනිල් වික්‍රමසිංහ ඉංග්‍රීසි භාෂාවෙන් ප්‍රශ්නය ඇසීමට අපහසුනම් දෙමළ භාෂාවෙන් එය අසන ලෙසත් තමන්ට දෙමළ තේරෙන බවත් ප්‍රකාශ කරනවා.\nප්‍රංශයේ පැවති උත්සවයකදී මෙම ද්‍රවිඩ ක්‍රියාකාරිකයා ආයාසයෙන් කතා කරමින් ජනාධිපතිවරයාගෙන් ඉල්ලා සිටියේ වෙනත් කරුණු කෙරෙහි අවධානය යොමු කිරීමට පෙර ශ්‍රී ලංකාවේ මානුෂීය ගැටලුවලට විසඳුම් ලබා දෙන ලෙසයි.\nශ්‍රී ලංකාවේ රජය ප්‍රජාතන්ත්‍රවාදී යැයි තමන් විශ්වාස නොකරන බව ද එම ක්‍රියාකාරිකයා එහිදී කීමට උත්සාහ කර තිබෙනවා..\nමෙම පුද්ගලයා කියන්නට උත්සාහ කරන දේ තමාට නොතේරෙන බවත්, ඉංග්‍රීසි නොදන්නේ නම් දෙමළ භාෂාවෙන් කතා කරන ලෙසත් තමා දෙමළ දන්නා බව ජනාධිපතිවරයා එම අවස්ථාවේදී ප්‍රකාශ කර තිබෙනවා.\nඑම පුද්ගලයා පසුව දෙමළ සහ ඉංග්‍රීසි භාෂාවෙන් කතා කිරීමට පටන් ගත් නමුත් සංවිධායකයෝ එය දීර්ඝ ලෙස ඇදීයාම වළක්වා තිබෙනවා.",
       "URL": "https://www.hirunews.lk/339301/ඉංග්‍රීසි-අමාරුනම්-දෙමළෙන්-කතා-කරන්න-මට-දෙමළ-තේරෙනවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=231"
}