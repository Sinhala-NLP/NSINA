{
       "Source": "hirunews",
       "Timestamp": "Friday, 16 June 2023 - 11:36",
       "Headline": "මගී නැවතුමට බසය කඩා වැදී ආච්චිත් මුණුපුරාත් රෝහලේ",
       "News Content": "ගම්පහ සිට නාවින්න දක්වා ධාවනය වෙමින් තිබූ පෞද්ගලික සුඛෝපභෝගී බස් රථයක් අද(16) උදෑසන මිරිස්වත්ත ප්‍රදේශයේදී බස් නැවතුමකට කඩාවැදීමෙන්, බස් රථයක් පැමිණෙන තුරු බස් නැවතුමේ රැදී සිටි දෙදෙනෙකු තුවාල ලබා ගම්පහ දිස්ත්‍රික් මහ රෝහලට ඇතුළත් කොට තිබෙනවා.\nපෞද්ගලික වෛද්‍යවරයෙකුගෙන් වෛද්‍ය ප්‍රතිකාර ලබා ගැනීමට පැමිණ වැලිවේරිය දෙසට ගමන් ගැනීම සදහා බස් නැවතුමේ සිටි 65 හැවිරිදි මිත්තණියක සහ 16 හැවිරිදි මුණුපුරෙකු මෙලෙස තුවාල ලබා රෝහල්ගත කිරීමට පොලීසිය පියවර ගෙන ඇති බවයි අප වාර්තාකරු පවසන්නේ.\nබස්රථය දුරකථන රැහැන් කණුව ගැටී එයද කඩාවැටී තිබූ අතර බස් රථයේ රියදුරු අත්අඩංගුවට ගනු ලැබූ බව යක්කල පොලීසිය සදහන් කළා.",
       "URL": "https://www.hirunews.lk/338108/මගී-නැවතුමට-බසය-කඩා-වැදී-ආච්චිත්-මුණුපුරාත්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=264"
}