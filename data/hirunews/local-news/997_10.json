{
       "Source": "hirunews",
       "Timestamp": "Sunday, 24 July 2022 - 9:47",
       "Headline": "කාසියේ වාසිය ශ්‍රී ලංකාවට - වෙල්ලාලගේ ටෙස්ට් වරම් හිමිකර ගනියි",
       "News Content": "සංචාරක පාකිස්ථාන ක්‍රිකට් කණ්ඩායම සමග පැවැත්වෙන දෙවැනි ටෙස්ට් තරගයේ කාසියේ වාසිය දිනා ගැනීමට ශ්‍රී ලංකා කණ්ඩායම මීට ටික වේලාවකට (24) පෙර සමත් වුණා.\nඑහිදී නායක දිමුත් කරුණාරත්න තීරණය කළේ පළමුව පන්දුවට පහරදීමටයි.\nමෙම තරගය ශ්‍රී ලංකා කණ්ඩායමට සුවිශේෂී වන්නේ අද පැවැත්වෙන තරගය තුන් ඉරියව් ක්‍රීඩක ඇන්ජලෝ මැතිව්ස්ගේ ටෙස්ට් දිවියේ 100 වැනි තරගය වන නිසා සහ තරගාවලිය සම තත්ත්වයට ගෙන ඒමට මෙම තරගය ජයග්‍රහණය කිරීම ශ්‍රී ලංකාවට වඩාත් වැදගත් වනවා.\nමේ වනවිට පාකිස්ථානු කණ්ඩායම ටෙස්ට් තරගාවලියේ 1-0ක් ලෙසින් ඉදිරියෙන් පසුවනවා.\nමේ අතර අද තරගය වෙනුවෙන් යොවුන් ක්‍රීඩක දුනිත් වෙල්ලාලගේ සිය මංගල ටෙස්ට් වරම් හිමි කරගත්තා.\nඑහිදී මංගල ටෙස්ට් වරම් දිනූ වෙල්ලාලගේට ටෙස්ට් හිස් වැසුම පළඳවනු ලැබුවේ ඇන්ජලෝ මැතිව්ස් විසින්.\nඑමෙන්ම අද තරගයට අසිත ප්‍රනාන්දු ද කැඳවා තිබෙනවා.",
       "URL": "https://www.hirunews.lk/310811/කාසියේ-වාසිය-ශ්‍රී-ලංකාවට-වෙල්ලාලගේ-ටෙස්ට්-වරම්-හිමිකර-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=997"
}