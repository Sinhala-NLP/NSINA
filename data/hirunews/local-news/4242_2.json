{
       "Source": "hirunews",
       "Timestamp": "Wednesday, 01 November 2017 - 10:47",
       "Headline": "42 හැවිරිදි කාන්තාවක් සමඟ ඇසුරක් පැවැත්වූ තරුණ හමුදා සෙබලෙකුට ප්‍රහාරයක්",
       "News Content": "අවුරුදු 42ක රූමත් විවාහක කාන්තාවක් සිය අඹුව ලෙස තබාගෙන සිටි 32 හැවිරිදි හමුදා සෙබලෙකුට අනියම් බිරිඳගේ නිත්‍යානුකුල සැමියාගෙන් දත් කැඩෙන්නට ප්‍රහාරයක් එල්ල වූ පුවතක් අනුරාධපුරයෙන් වාර්තා වනවා.\nඇය වසර කීපයක්‌ මැදපෙරදිග ගෘහ සේවිකාවක්‌ වශයෙන් සේවය කර මෙරටට පැමිණි තිබෙනවා.\nඇය තරුණ සෙබළෙකුට පෙම් බැඳීමට පටන් ගෙන පසුව දෙදෙනා පසුගිය දිනක සිට එකට අඹු සැමියන් සේ ජීවත්වීමට පටන්ගෙන ඇති බව සඳහන්\nඅනියම් තරුණ පෙම්වතා සමඟ ගිය ඇයට වයස අවුරුදු 22 ක්‌ පමණ වන තරුණ විවාහක පුතකුද සිටින බවයි හෙළිවී ඇත්තේ.\nතරුණ සෙබළා සමඟ තිබූ අනියම් පෙම වැඩි වර්ධනය වී දෙදෙනා අඹු සැමියන් ලෙස කල්ගෙවීමට තීරණය කර තිබූ අතර සැමියා එපා වී නිවසින් නික්‌ම ගොස් තිබුනා.\nපසුව නිත්‍යානුකුල සැමියා කර ඇත්තේ බිරිඳගේ බඩු මුට්‌ටු සියල්ලම රැගෙන යන ලෙස, සෙබළ පෙම්වතාට දැනුම් දීමයි.\nඅඩු වයසේ පෙම්වතා, සිය වැඩිමහල් පෙම්වතිය සමඟ, බඩු බාහිරාදිය රැගෙන යැම සඳහා ඔහුගේ නිවසට ගිය අවස්‌ථාවේ දැවැන්ත ගුටි ප්‍රහාරයකට එල්ල වී තිබෙනවා.\nපොලිසිය පවසන අන්දමට ප්‍රහාරයට ලක්‌වූ කාන්තාවට වඩා අවුරුදු දහයකින් බාල අවිවාහක යුද හමුදා සෙබළා අනුරාධපුර යාපනය හන්දියේදී දරුණු ප්‍රහාරයකට ලක්‌ වී දින කිහිපයක්‌ අනුරාධපුර ශික්‌ෂණ රෝහලේ නේවාසිකව ප්‍රතිකාර ලබා තිබෙනවා.\nඅනතුරුව අනුරාධපුර මූලස්‌ථාන පොලිසියට ඒ ගැන පැමිණිලි කර ඇති බව සඳහන්.\nමෙම යුද හමුදා සෙබලාගේ දත් දෙකක්‌ කැඩෙන්නට පහරදුන් ඇයගේ නීත්‍යානුකූල සැමියා සහ මාමණ්‌ඩිය අත්අඩංගුවට ගැනීමට අනුරාධපුර මූලස්‌ථාන පොලිසිය පරීක්‌ෂණ සිදු කරමින් සිටිනවා.",
       "URL": "https://www.hirunews.lk/174968/42-හැවිරිදි-කාන්තාවක්-සමඟ-ඇසුරක්-පැවැත්වූ-තරුණ-හමුදා-සෙබලෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4242"
}