{
       "Source": "hirunews",
       "Timestamp": "Tuesday, 20 September 2022 - 9:49",
       "Headline": "කොවිඩ් වෛරසය ඇමරිකාවෙන් තුරන් වෙයි?",
       "News Content": "කොවිඩ් -19 වසංගතය අමෙරිකා එක්සත් ජනපදය තුළ අවසන් වී ඇති බව ඇමරිකානු ජනාධිපති ජෝ බයිඩන් ප්‍රකාශ කර තිබෙනවා.\nඇමරිකානු ජනාධිපතිවරයා පෙන්වා දෙන්නේ, කොවිඩ් වසංගය තවදුරටත් ගැටලුවක් ව පැවතිය ද එය වේගයෙන් සාමාන්‍ය තත්ත්වයට පත් ව ඇති බව යි.\nCBS මාධ්‍ය ආයතනය වෙත සම්මුඛ සාකච්ඡාවක් ලබා දෙමින් අමෙරිකානු ජනාධිපති ජෝ බයිඩන් එම අදහස් පළ කළ බව සඳහන්.\nවෛරසය පාලනය කිරීම සඳහා තවත් බොහෝ ක්‍රියාමාර්ග ගනිමින් සිටින බව ද අමෙරිකානු ජනාධිපතිවරයා එහි දී ප්‍රකාශ කර ඇති බව යි විදෙස් මාධ්‍ය වාර්තා කරන්නේ.\nකෙසේ වෙතත් තවදුරටත් කොවිඩ් -19 වෛරසය හේතුවෙන් අමෙරිකානුවන් 400ක් පමණ දෛනික ව ජීවිතක්ෂයට පත් වන බව ද වාර්තා වනවා.",
       "URL": "https://www.hirunews.lk/315856/කොවිඩ්-වෛරසය-ඇමරිකාවෙන්-තුරන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=856"
}