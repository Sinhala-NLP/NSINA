{
       "Source": "hirunews",
       "Timestamp": "Monday, 29 March 2021 - 20:32",
       "Headline": "මියගිය රණවිරුගේ ඥාතීන්  විරෝධතාවයක (වීඩියෝ)",
       "News Content": "යුද්ධයෙන් මියගිය රණවිරුවන්ගේ යැපෙන්නන්ට දිවි ඇති තෙක් වැටුප් ලබාදීමට ආණ්ඩුවෙන් ගෙන ඇති ක්‍රියාමාර්ග සම්බන්ධයෙන් විමසීම සඳහා\nමියගිය රණවිරු යැපෙන්නන්ගේ එකමුතුව අද ආරක්ෂක අමාත්‍යාංශයට පැමිණියා.\nඔවුන් අමාත්‍යාංශයට පිවිසීමට උත්සාහ කළ අවස්ථාවේදී පොලිසිය සමඟ උණුසුම් තත්ත්වයක්ද ඇති වුණා.\nත්‍රිවිධ හමුදා, පොලිසියේ මියගිය රණවිරුවන්ගේ යැපෙන්නන්ගේ එකමුතුව කොළඹ කොටුවේ සිට ආරක්ෂක අමාත්‍යාංශය වෙත අද පා ගමනින් පැමිණියේ තමන්ට හිමිවන වැටුප දිවි ඇති තෙක් ලබාගැනීමේ ඉල්ලීම වෙනුවෙන්.\nඔවුන් පැවසුවේ මීට පෙර ආරක්ෂක ලේකම්වරයා ඇතුළු නිලධාරීන් අදාළ වැටුප ලබාදෙන බවට පොරොන්දු වූ බවයි.\nකෙසේ වෙතත් විරෝධතාකරුවන් ආරක්ෂක අමාත්‍යාංශයට ඇතුළුවීමට යාමේදි පොලිසිය සමඟ උණුසුම් තත්ත්වයක් ඇති වුණා.\nඅනතුරුව විරෝධතාකරුවන්ගෙන් 6 දෙනෙකුට ආරක්ෂක අමාත්‍යාංශයෙන් සාකච්ඡාවක් හිමි වූ අතර පිටතට පැමිණි විරෝධතාකරුවන් පැවසුවේ ඉන්විසඳුමක් හිමි නොවූ බවයි.\nවිරෝධතාකරුවන් තවත් සාකච්ඡාවක් සඳහා ජනාධිපති ලේකම් කාර්යාලයට ගිය අතර එහිදීද විසඳුමක් හිමි වී නැහැ.\nකෙසේ වෙතත් විරෝධතාකරුවන් විසිර ගියේ දින 10කින් ගැටලුවට විසඳුමක් නොලැබුණහොත් නැවතත් විරෝධතාවයේ නිරතවන බව පවසමින්.",
       "URL": "https://www.hirunews.lk/266932/මියගිය-රණවිරුගේ-ඥාතීන්-විරෝධතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2054"
}