{
       "Source": "hirunews",
       "Timestamp": "Sunday, 17 December 2017 - 14:25",
       "Headline": "බීමතින් ඇවිත් හාමුදුරුවන්ට ගහයි",
       "News Content": "කෑගල්ල - අරණායක විහාරස්ථානයක සිටි හිමි නමකට සහ තවත් දෙදෙනෙකුට තියුණු ආයුධයකින් පහර දී තුවාල සිදුකර තිබෙනවා.\nඅද සිදුවූ මෙම පහරදීමෙන් තුවාල ලබා ඇත්තේ වෙනත් ප්‍රදේශයක විහාරස්ථානයක සිට පැමිණ සිටි හිමි නමක් සහ තවත් පුද්ගලයන් දෙදෙනෙක්.\nබීමතින් පැමිණි පුද්ගලයෙකු මෙම පහරදීම සිදුකර ඇති අතර ඔහු මේ වන විට අත්අඩංගුවට ගෙන තිබෙනවා.\nමෙම පුද්ගලයා විහාරස්ථානය තුළට පැමිණි අවස්ථාවේ හිමි නම ඊට විරෝධය පළ කර ඇති අතර ඉන් අනතුරුවයි තියුණු ආයුධයකින් මෙම පහරදීම සිදුකර ඇත්තේ.\nඑය සමථයකට පත් කිරීමට මැදිහත් වූ අවස්ථාවේ අනෙක් පුද්ගලයන් දෙදෙනාට ද සැකකරු පහර දී තිබෙනවා.\nතුවාල ලැබූ හිමි නම ඇතුළු 03 දෙනා කෑගල්ල රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බව රෝහල් ප්‍රකාශකයෙකු සඳහන් කළා.",
       "URL": "https://www.hirunews.lk/178609/බීමතින්-ඇවිත්-හාමුදුරුවන්ට-ගහයි",
       "Category": "Local News",
       "Parent URL": "https://www.hirunews.lk/local-news.php?pageID=4168"
}