{
       "Source": "hirunews",
       "Timestamp": "Wednesday, 19 July 2023 - 13:48",
       "Headline": "ඉන්දියාවේ හා ලංකාවේ බෞද්ධ සබඳතාව සම්බන්ධ නව ගිවිසුමකට අනුමැතිය",
       "News Content": "ඉන්දියාව හා මෙරට අතර බෞද්ධ සබඳතාවය ශක්තිමත් කිරිම සදහා නව ගිවිසුම අත්සන් කිරිමට කැබිනට් අනුමැතිය ලැබී ඇති බව බුද්ධ ශාසන ආගමික සහ සංස්කෘතික කටයුතු අමාත්‍යවරයා පවසනවා\nදෙරට අතර බෞද්ධ සබඳතාවය ශක්තිමත් කිරිම සදහා ඉන්දීය රජය විසින් ලබා දුන් අමෙරිකානු ඩොලර් මිලියන 15ක ප්‍රදානයක් යටතේ ව්‍යාපෘතීන් ක්‍රියාවට නැංවීමට 2022 වසරේ මාර්තු 28 දින අවබෝධතා ගිවිසුමකට එළැඹ තිබෙනවා.\nබුද්ධ ශාසන ආගමික සහ සංස්කෘතික කටයුතු අමාත්‍යවරයා ප්‍රකාශ කළේ, මෙම ගිවිසුම යටතේ බෞද්ධ විහාරස්ථාන හා පිරිවෙන් සඳහා සූර්ය බල විදුලි පහසුකම් සලසා ගැනීම පිණිස අමෙරිකානු ඩොලර් මිලියන 10 ක ප්‍රතිපාදන වෙන් කිරීමට දෙපාර්ශ්වයම එකඟ වී ඇති බවයි\nඑම අවබෝධතා ගිවිසුමට අදාළ සංශෝධන සිදුකොට ගිවිසුමට අත්සන් තැබීමට කැබිනට් අනුමැතිය ලැබී තිබෙන බවයි වාර්තා වෙන්නේ",
       "URL": "https://www.hirunews.lk/341762/ඉන්දියාවේ-හා-ලංකාවේ-බෞද්ධ-සබඳතාව-සම්බන්ධ-නව-ගිවිසුමකට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=170"
}