{
       "Source": "hirunews",
       "Timestamp": "Sunday, 06 August 2017 - 18:02",
       "Headline": "රන් සමඟ ඉන්දියානුවන් දෙදෙනෙකු අත්අඩංගුවට",
       "News Content": "රුපියල් ලක්ෂ 20ක් වටිනා රන් තොගයක් ඉන්දියාවේ චෙන්නායි නුවර බලා රැගෙන යාමට උත්සාහ කළ ඉන්දීය ජාතිකයින් දෙදෙනෙකු කටුනායක ගුවන් තොටුපළ රේගුව අත්අඩංගුවට ගෙන තිබෙනවා.\nඅද උදෑසන චෙන්නායි බලා පිටත් වීමට නියමිතව තිබූ යූ.එල්. 129 දරණ ගුවන් යානයෙන් ඔවුන් මෙම රන් තොගය රැගෙන යාමටයි උත්සාහ කර ඇත්තේ.\nමෙම රන් උණුකර පතුරු ආකාරයෙන් සකස් කර මොවුන් සිය ඇඳුම්වල සඟවා රැගෙන යාමට උත්සාහ දරා ඇති බවයි ගුවන් තොටුපළ රේගු ප්‍රකාශකයෙකු සඳහන් කළේ.\nසොයාගත් රන් තොගය රාජසන්තක කර ඇති බවයි අප වාර්තාකරු පැවසුවේ.",
       "URL": "https://www.hirunews.lk/167772/රන්-සමඟ-ඉන්දියානුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4383"
}