{
       "Source": "hirunews",
       "Timestamp": "Wednesday, 16 May 2018 - 11:16",
       "Headline": "කළුතර ප්‍රදේශ රැසකට හෙට ජල සැපයුම අත්හිටුවයි",
       "News Content": "අත්‍යාවශ්‍ය නඩත්තු කටයුත්තක් හේතුවෙන් කළුතර දිස්ත්‍රික්කයේ ප්‍රදේශ කිහිපයකට හෙට උදෑසන 8 සිට පැය 11 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසනවා.\nඒ අනුව වාද්දුව, වස්කඩුව, පොතුපිටිය, උතුරු කළුතර සහ දකුණු කළුතර , බේරුවල, අලූත්ගම, දර්ගා නගරය, කටුකුරුන්ද, නාගොඩ, පයාගල යන ප්‍රදේශවලට ජල සැපයුම අත්හිටුවනු ඇති. ඊට අමතරව, මග්ගොන, පිලමිනාවත්ත, කළුවාමෝදර, බෝම්බුවල සහ බෙන්තොට යන ප්‍රදේශවලට ද මෙම කාලසීමාව තුළ ජල සැපයුම අත්හිටුවන බවයි ජල සම්පාදන මණ්ඩලය ප්‍රකාශ කළේ.",
       "URL": "https://www.hirunews.lk/190863/කළුතර-ප්‍රදේශ-රැසකට-හෙට-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=3943"
}