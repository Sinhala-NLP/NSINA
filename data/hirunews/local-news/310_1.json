{
       "Source": "hirunews",
       "Timestamp": "Monday, 29 May 2023 - 9:47",
       "Headline": "කොළඹ වරායෙන් එනසාල් තොගයක් සොරාගත් තුන්දෙනෙකු අත්අඩංගුවට",
       "News Content": "කොළඹ වරාය - සී අයි සී ටී පරිශ්‍රයේ රඳවා තිබූ බහලුමක් බිඳ රුපියල් විසි පන්ලක්ෂයකට අධික එනසාල් පෙට්ටි 9 ක් සොරකම් කළ තුන්දෙනෙකු අත්අඩංගුවට ගෙන තිබෙනවා.\nසිද්ධිය සම්බන්ධයෙන් පොලිසිය සිදුකළ විමර්ශනයේදී සොරකම් කරන ලද එනසාල් පටවා තිබූ කන්ටේනරයක්ද ඊයේ පොලිස් භාරයට ගෙන තිබෙනවා.\nඅවුරුදු 35, 37 සහ 39 වයස්වල පසුවන සැකකරුවන් ඉපලෝගම, බණ්ඩාරගම සහ නිකදළුපොත ප්‍රදේශවල පදිංචි පුද්ගලයින් බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/336498/කොළඹ-වරායෙන්-එනසාල්-තොගයක්-සොරාගත්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=310"
}