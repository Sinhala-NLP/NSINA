{
       "Source": "hirunews",
       "Timestamp": "Sunday, 20 December 2015 - 13:21",
       "Headline": "කෝටි 2 කට වැඩි වටිනාකමින් යුත් රත්‍රන් තලෙයිමන්නාරමින්",
       "News Content": "නීතිවිරෝධී ආකාරයට ඉන්දියාවට රැගෙන යාමට තැත් කළ රුපියල් දෙකෝටි හතලිස් හතරලක්ෂ 55,000 ක් වටිනා රන් කැබලි 19 ක් අත්අඩංගුවට ගැනීමට ශ්‍රී ලංකා නාවික හමුදාව ඊයේ (19) සමත් වුණා.\nබෝට්ටුවක සගවා ප්‍රවාහනය කරමින් තිබූ කිලෝග්‍රෑම් 4 යි දශම 8 ක් වූ අදාළ රන් කැබලි තොගය අත්අඩංගුවට ගත්තේ තලෙයිමන්නාරම ආසන්න මුහුදේදීයි.\nමේ වනවිට රන්කැබලි තොගය ශ්‍රී ලංකා නාවික හමුදාව, රේගුවට භාරදී තිබෙනවා.\nරේගු මාධ්‍ය ප්‍රකාශක ලෙස්ලි ගාමිණී සදහන් කළේ සිද්ධිය සම්බන්ධයෙන්තලෙයිමන්නාරම ප්‍රදේශයේ පදිංචි 23 හැවිරිදි තරුණයෙකු අත්අඩංගුවට ගෙන ඇති බවයි.",
       "URL": "https://www.hirunews.lk/122453/කෝටි-2-කට-වැඩි-වටිනාකමින්-යුත්-රත්‍රන්-තලෙයිමන්නාරමින්",
       "Category": "Local News",
       "Parent URL": "https://www.hirunews.lk/local-news.php?pageID=5241"
}