{
       "Source": "hirunews",
       "Timestamp": "Thursday, 18 November 2021 - 15:01",
       "Headline": "හම්බන්තොටදී වාරිමාර්ග සේවකයින් දෙදෙනෙකුට ප්‍රහාරයක් (වීඩියෝ)",
       "News Content": "හම්බන්තොට වාරිමාර්ග කාර්යාලයට අනුයුක්ත සේවකයින් දෙදෙනෙකුට හම්බන්තොට සමගිපුර ප්‍රදේශයේදි කිසියම් පුද්ගලයෙකු විසින් පහර දී තිබෙනවා.\nමව්ආර ජලාශයේ ජලය බෙදීම සිදුකිරීම සඳහා ඇති බාධක ඉවත් කිරීමට ගිය අවස්ථාවේදී මෙම පහරදීම සිදුව ඇති බවටයි පොලිසිය සඳහන් කළේ.\nපහරකෑමෙන් තුවාල ලැබූ වාරිමාර්ග නිලධාරින් දෙදෙනා ප්‍රතිකාර සඳහා සූරියවැව රෝහලට ඇතුළත් කර තිබෙනවා.\nපහරදුන් පුද්ගලයා තවමත් අත්අඩංගුවට ගෙන නොමැති අතර ඔහු ප්‍රදේශයෙන් පලාගොස් ඇති බවයි වාර්තා වන්නේ.",
       "URL": "https://www.hirunews.lk/288431/හම්බන්තොටදී-වාරිමාර්ග-සේවකයින්-දෙදෙනෙකුට-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1553"
}