{
       "Source": "hirunews",
       "Timestamp": "Monday, 18 April 2016 - 13:07",
       "Headline": "ගොනුන් සමඟ තිරික්කල නවගමුවට",
       "News Content": "මෙවර අවුරුදු උත්සව සඳහා තිරික්කල  ධාවන තරඟ තහනම් කිරිම හේතුවෙන් තමන්ට අසාධාරණයක් සිදුවී ඇති බව පවසමින් තිරික්කල හිමියන් මේ වනවිට විරෝධතාවක නිරතවනවා.\nඒ කඩුවෙල - නවගමුව - බෝමිරිය - මුනිදාස කුමාරතුංග විද්‍යාලය ආසන්නයේයි.\nඅප වාර්තාකරු සඳහන් කළේ එම විරෝධතාවට ගොනුන් සහ තිරික්කල 100 කට ආසන්න ප්‍රමාණයක් රැගෙන විත් ඇති බවයි.\nමෙවර අවුරුදු උත්සවවලදී සත්ව හිංසනය සිදුවන ක්‍රීඩා පැවැත්වීම තහනම් කරමින් පොලිස් ස්ථානවලට චක්‍රලේඛයක් නිකුත් කර තිබුණා.\nඒ මෙවැනි තරඟ හරහා සතුන් වද හිංසාවලට ලක්වන බවට සත්ව හිංසනයට එරෙහි සංවිධාන කළ ඉල්ලීම් සැළකිල්ලට ගනිමින්.\nඑහෙත් එම චක්‍රලේඛයට පටහැනිව ඇතැම් අවුරුදු උත්සවවවලදී මෙලෙස තිරික්කල රේස් පැවැත්වුණා.\nකෙසේ වෙතත් වසරකට වරක් පැවැත්වෙන මෙම තරඟ සඳහා ගවයින් රැක බලාගැනීමට තමන්ට අධික වියදමක් වැයවෙන බවයි ඔවුන් හිරු ප්‍රවෘත්ති අංශයට සඳහන් කළේ.\nමේ සඳහා නීති සකස් කර මෙම ක්‍රීඩාව  අඛණ්ඩව පවත්වා ගැනීමට කටයුතු සළසන ලෙසට ඔවුන්  රජයෙන් ඉල්ලීමක් කරනවා.",
       "URL": "https://www.hirunews.lk/131117/ගොනුන්-සමඟ-තිරික්කල-නවගමුවට",
       "Category": "Local News",
       "Parent URL": "https://www.hirunews.lk/local-news.php?pageID=5084"
}