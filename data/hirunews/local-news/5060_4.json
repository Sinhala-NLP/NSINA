{
       "Source": "hirunews",
       "Timestamp": "Wednesday, 04 May 2016 - 20:46",
       "Headline": "නව දේශපාලන පක්ෂයක් බිහිවෙයි",
       "News Content": "තම ජනතා ගැටලුවලට වත්මන් ආණ්ඩුවෙන් හා දෙමළ ජනතා නියෝජිතයන්ගෙන් විසඳුම් නොලැබෙන නිසා ප්‍රජාතන්ත්‍රවාදී ද්‍රවිඩ ජාතික පෙරමුණ ලෙස නව පෙරමුණක් පිහිටුවීමට තීරණය කළ බව හිටපු නියෝජ්‍ය අමාත්‍ය ප්‍රභා ගනේෂන් මහතා පවසනවා.\nඅද කොළඹදී පැවැති ප්‍රවෘත්ති සාකච්ඡාවකට එක් වෙමින් ගනේෂන් මහතා සදහන් කළේ අවශ්‍ය වුවහොත් එම පෙරමුණ ඉදිරියේදී මැතිවරණයට පවා ඉදිරිපත් වන බවයි.\nප්‍රජාතන්ත්‍රවාදී ද්‍රවිඩ ජාතික පෙරමුණ නමින් පිහිටුවා ඇති මෙම පෙරමුණට පාර්ලිමේන්තු මන්ත්‍රී ඩග්ලස් දේවානන්දා මහතාගේ නායකත්වයෙන් යුත් ඊ පී ඩී පී සංවිධානය, හිටපු නියෝජ්‍ය අමාත්‍ය ප්‍රභා ගනේෂන් මහතාගේ නායකත්වයෙන් යුත් ජනතා කොංග්‍රසය හා ද්‍රවිඩ එක්සත් පෙරමුණ ඇතුළු සංවිධාන 10 ක් ඇතුළත් වනවා.",
       "URL": "https://www.hirunews.lk/132434/නව-දේශපාලන-පක්ෂයක්-බිහිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5060"
}