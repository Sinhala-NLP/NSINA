{
       "Source": "hirunews",
       "Timestamp": "Sunday, 23 June 2019 - 12:40",
       "Headline": "ජනපති ත්‍රිවිධ හමුදාව අගයයි",
       "News Content": "පාස්කු ඉරිදා ප්‍රහාරය හමුවේ ජාතික ආරක්ෂාව තහවුරු කිරීම වෙනුවෙන් ත්‍රිවිධ හමුදාව ඇතුලූ ආරක්ෂක අංශ ඉටුකළ අනුපමේය මෙහෙය සුවිශේෂී ඇගයීමට ලක්විය යුතු බව ජනාධිපති මෛත්‍රිපාල සිරිසේන පවසනවා.\nජනාධිපතිවරයා මේ බව සඳහන් කළේ ත්‍රිකුණාමලය නාවික හා සාගරික විද්‍යා පීඨයේදී පුහුණුව ලැබූ නිලධාරීන් පිරිසක් අධිකාරියට පත් කිරීමේ උත්සවයට ඊයේ එක්වෙමින්.\nමෙහිදි ජනාධිපතිවරයා මත්ද්‍රව්‍ය මර්දනය වෙනුවෙන් ත්‍රිවිධ හමුදාව ඇතුලූ ආරක්ෂක අංශ ඉටුකරන විශිෂ්ඨ සේවාව පිළිබඳවද අදහස් පළ කළා. ජනාධිපති මෛත්‍රීපාල සිරිසේන එහිදි රටේ ආර්ථික සංවර්ධනය සේම යහපත් විනයගරුක සමාජයක් ගොඩනැගීමට සහ සෞඛ්‍ය සම්පන්න ජනතාවක් බිහි කිරීමේදී ත්‍රිවිධ හමුදාව ලබාදෙන පුළුල් දායකත්වය ද සිහිපත් කළා.",
       "URL": "https://www.hirunews.lk/218945/ජනපති-ත්‍රිවිධ-හමුදාව-අගයයි",
       "Category": "Local News",
       "Parent URL": "https://www.hirunews.lk/local-news.php?pageID=3286"
}