{
       "Source": "hirunews",
       "Timestamp": "Monday, 30 May 2022 - 9:53",
       "Headline": "අවිස්සාවේල්ල - ගුරුගල්ලේත් පාසල් සිසුවෙක් අතුරුදන්",
       "News Content": "අවිස්සාවේල්ල - ගුරුගල්ල ප්‍රදේශයේ පාසල් සිසුවෙකු පෙරේදා (28) දිනයේ සිට අතුරුදන්වී ඇති බවට අවිස්සාවේල්ල පොලිසියට පැමිණිල්ලක් ලැබී තිබෙනවා.\nඑම සිසුවාගේ දෙමාපියන් විසින් ඊයේ (29) රාත්‍රියේ ඒ පිළිබඳව පොලිසියට පැමිණිලි කර ඇති බවයි වාර්තාවන්නේ.\nමෙලෙස අතුරුදන්ව ඇත්තේ 15 හැවිරිදි පාසල් සිසුවෙක් වන අතර, ඔහු මීට පෙර ද නිවසින් පිටව ගොස් දින කිහිපයකට පසු යළි පැමිණ තිබුණේ මිතුරෙකුගේ නිවසේ රැඳී සිටීමෙන් අනතුරුවයි.\nකෙසේ වෙතත් පොලිසිය පාසල් සිසුවා අතුරුදන්වීම සම්බන්ධයෙන් පොලිස් පණිවුඩ සහ රෝහල් පොලිසි දැනුවත් කිරීම් සිදුකර ඇති බවයි පොලිසිය සඳහන් කළේ.",
       "URL": "https://www.hirunews.lk/305672/අවිස්සාවේල්ල-ගුරුගල්ලේත්-පාසල්-සිසුවෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1133"
}