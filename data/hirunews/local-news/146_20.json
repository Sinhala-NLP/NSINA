{
       "Source": "hirunews",
       "Timestamp": "Thursday, 27 July 2023 - 17:42",
       "Headline": "පාස්කු ඉරිදා ත්‍රස්ත ප්‍රහාරය නිසා තහනම් කළ සංවිධාන පහක තහනම ඉවතට",
       "News Content": "පාස්කු ප්‍රහාරයෙන් පසු ත්‍රස්තවාදය වැළැක්වීමේ පනත යටතේ සංවිධාන 05කට පනවා තිබූ තහනම ඉවත් කරමින් ආරක්ෂක අමාත්‍යවරයා ලෙස ජනාධිපති රනිල් වික්‍රමසිංහ අතිවිශේෂ ගැසට් නිවේදනයක් නිකුත් කර තිබෙනවා.\nමෙලෙස ඉවත් කර ඇත්තේ එක්සත් තවුහිද් ජමාත්, සිලෝන් තවුහිද් ජමාත්, ශ්‍රී ලංකා තවුහිද් ජමාත්, සමස්ත ලංකා තවුහිද් ජමාත් සහ ජමියතුල් අන්සාරි සුන්නතුල් මොහොමදියා යන සංවිධාන සඳහා පනවා තිබූ තහනමයි.\nහිටපු ජනාධිපති ගෝඨාභය රාජපක්ෂ විසින් ජාතික ආරක්ෂාව මහජන සාමය සහ නීතිය ආධිපත්‍ය තහවුරු කිරීම අරමුණු කර ගනිමින් 2021 වසරේ අප්‍රේල් මස 13 වනදා අති විශේෂ ගැසට් නිවේදනය නිකුත් කරමින් මෙම සංවිධාන තහනම් කරනු ලැබුවා.\nකෙසේ වෙතත්, එහිදී දාරුල් අදර්, ශ්‍රී ලංකා ඉස්ලාමීය ශිෂ්‍ය සංගමය, ඉස්ලාමික් ස්ටේට් ඔෆ් ඉරාක් ඇන්ඩ් සිරියා, අල්කයිඩා, සේව්ද පර්ල්ස් සහ සුපර් මුස්ලිම් යන සංවිධාන වෙත පැනවූ තහනම තවදුරටත් එලෙසින්ම පවතිනවා.",
       "URL": "https://www.hirunews.lk/342733/පාස්කු-ඉරිදා-ත්‍රස්ත-ප්‍රහාරය-නිසා-තහනම්-කළ-සංවිධාන-පහක-තහනම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=146"
}