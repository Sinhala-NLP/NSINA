{
       "Source": "hirunews",
       "Timestamp": "Monday, 12 June 2023 - 10:34",
       "Headline": "දේවාලයක් තුළදී සිසුවියක් අපයෝජනය කල කපුවෙකු සොයා පොලිසිය පරීක්ෂණ අරඹයි",
       "News Content": "සාමාන්‍ය පෙළ සිසුවියකගේ සිරුර තුළ තිබෙන්නා වූ අද්භූත බලවේගයක් ඉවත් කර දෙන බව පවසා දේවාලයක් තුළදී එම සිසුවිය අපයෝජනය කල කපුවෙකු අත්අඩංගුවට ගැනීමට කොකාවැව පොලීසිය විමර්ශනක් ආරම්භ කර තිබෙනවා.\nනිට්ටඹුව කලගෙඩිහේන ප්‍රදේශයේ පදිංචි මෙම සිසුවියගේ සිරුර තුළ තිබෙන බව කියන භූත ආත්මය හේතුවෙන් මෙවර සාමාන්‍ය පෙළ විභාගයට ද ඇයට මුහුණ දීමට නොහැකිව තිබෙනවා.\nඑම බලවේගය ඉවත් කර දෙන බවට කොකාවැව අලුත් දිවුල්වැව දේවාලයේ කපුවෙකු පොරොන්දු වීමෙන් අනතුරුව මෙම දැරිය සිය මවුපියන් සමඟ එම ස්ථානයට ගොස් තිබෙනවා.\nදේවාලය තුළට තනිවම ගෙන්වා ගත් දැරිය අපයෝජනයට ලක්කර ඇති අතර එම අවස්ථාවේ දැරිය කිසිවක් පවසා නැති බව පොලිසිය පවසනවා.\nනිට්ටඹුවෙ නිවසට පැමිණීමෙන් පසුව තමන්ට වූ කරදරය දෙමව්පියන්ට පවසා තිබෙනවා.\nපසුව ඇය වතුපිටිවල රෝහලට ඇතුළත් කිරීමෙන් අනතුරුව නිට්ටඹුව පොලිසිය විසින් ප්‍රකාශ සටහන් කරගෙන ඉදිරි විමර්ශන සඳහා කොකාවැව පොලිසිය දැනුවත් කර තිබෙනවා.\nමේ වන විට කැලෑබද ප්‍රදේශයක සැඟව සිටින කපුවා සොයා කොකාවැව පොලීසිය මෙහෙයුම් ආරම්භ කර තිබෙනවා.",
       "URL": "https://www.hirunews.lk/337694/දේවාලයක්-තුළදී-සිසුවියක්-අපයෝජනය-කල-කපුවෙකු-සොයා-පොලිසිය-පරීක්ෂණ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=276"
}