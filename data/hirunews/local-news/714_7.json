{
       "Source": "hirunews",
       "Timestamp": "Wednesday, 23 November 2022 - 17:56",
       "Headline": "යතුරු පැදියෙන් පැමිණ සොරකම් කළ වෑන් රථය",
       "News Content": "වන්දනාකරුවන් පිරිසක් පැමිණි රැපියල් ලක්ෂ 50කට අධික වටිනාකමින් යුත් වෑන් රථයක් අවුකන විහාරස්ථානය අසළ රථ ගාලේ නවතා තිබියදී ඉකුත් 21 සවස කිසියම් පිරිසක් සොරකම්කරගෙන ගොස් තිබුනා.\nඑම සොරකම සිදුකර පැය 72ක් ගතවන්නටත් මත්තෙන් එම වෑන් රථය හා සැකකරුවන් අත්අඩංගුවට ගැනීමට අද (23) ගල්නෑව පොලිසිය සමත්ව තිබෙනවා.\nකුලී පදනම මත තමන් රැගෙන ආ වෑන් රථය සොරකම්කර ඇති බවට එහි වන්දනාවේ පැමිණී පිරිස ගල්නෑව පොලිස් ස්ථානය වෙත සිදුකර තිබූ පැමිණීල්ලක් අනුව ගල්නෑව පොලිස් ස්ථානය මගින් මෙලෙස විමර්ශණ ආරම්භ කර තිබුණා.\nඒ අනුව අදාළ වෑන් රථය ගලේවෙල නබඩගහවත්ත ප්‍රදේශයේ ස්ථානයක සගවා තිබියදී සොයා ගැනීමට පොලිසිය සමත්ව තිබෙනවා.\nවන්දනා කරුවන් පැමිණි එම වෑන් රථයේ තිබූ ඔවුන්ගේ දේපල රැසක්ද මෙහිදී පොලිසිය යළි සොයා ගෙන තිබෙනවා.\nරැපියල් ලක්ෂ 50කට අධික වටිනාකමකින් යුත් එමවෑන් රථය සොරකම් කිරීම සම්බන්ධයෙන් සැකකරුවන් තිදෙනෙකු පොලිසිය අත්අඩංගුයට ගෙන ඇති අතර ඔවුන් ගලේවෙල නබඩගහවත්ත හා කුරුණෑගල රිදීගම ප්‍රෙද්ශයේ පදිංචි අවුරුදු 26, 27 හා 30 යන වයස්වල පසුවන්නන් වනවා.\nසැකකරුවන් වෑන් රථය සොරකම් කිරීමට පැමිණ තිබූ නවීන පන්නයේ යතුරු පැදියක් ද මෙහිදී පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/321100/යතුරු-පැදියෙන්-පැමිණ-සොරකම්-කළ-වෑන්-රථය",
       "Category": "Local News",
       "Parent URL": "https://www.hirunews.lk/local-news.php?pageID=714"
}