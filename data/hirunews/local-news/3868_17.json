{
       "Source": "hirunews",
       "Timestamp": "Monday, 02 July 2018 - 13:35",
       "Headline": "අභාවප්‍රාප්ත ප්‍රවීන චිත්‍රපට අධ්‍යක්‍ෂ රෝයි ද සිල්වාගේ දේහයට ජනපති අවසන් ගෞරව දක්වයි",
       "News Content": "අභාවප්‍රාප්ත ප්‍රවීන සිනමා නළු, චිත්‍රපට අධ්‍යක්‍ෂ රෝයි ද සිල්වාගේ දේහයට ජනාධිපති මෛත්‍රිපාල සිරිසේන අද (02) අවසන් ගෞරව දක්වනු ලැබුවා.\nදේහය තැන්පත් කර ඇති බොරැල්ල පෞද්ගලික මල් ශාලාව වෙත ගිය ජනාධිපතිවරයා, ඔහුගේ බිරිඳ වන සිනමා නිළි සුමනා අමරසිංහ වෙත සිය ශෝකය ප්‍රකාශ කළ බවයි ජනාධිපති මාධ්‍ය ඒකකය ප්‍රකාශ කළේ.\nඅභාවප්‍රාප්ත රෝයි ද සිල්වාගේ දේහය පිළිබඳ අවසන් කටයුතු අද (02) පස්වරුවේ බොරැල්ල කනත්තේදී සිදුකිරීමට නියමිතව තිබෙනවා.\nමේ අතර අභාවප්‍රාප්ත ප්‍රවීන ගායන ශිල්පී අතුල සෝමසිරිගේ සහ ප්‍රවීන නාට්‍යවේදී එස්. කරුණාරත්නගේ දේහයන්ටද ජනාධිපතිවරයා අද අවසන් ගෞරව දක්වා තිබෙනවා.",
       "URL": "https://www.hirunews.lk/194353/අභාවප්‍රාප්ත-ප්‍රවීන-චිත්‍රපට-අධ්‍යක්‍ෂ-රෝයි-ද-සිල්වාගේ-දේහයට-ජනපති-අවසන්-ගෞරව-දක්වයි",
       "Category": "Local News",
       "Parent URL": "https://www.hirunews.lk/local-news.php?pageID=3868"
}