{
       "Source": "hirunews",
       "Timestamp": "Saturday, 04 April 2020 - 14:03",
       "Headline": "ශ්‍රී ලංකාවට හෙට සිට හිරු මුදුන් වෙයි",
       "News Content": "සූර්යයා දෘෂ්‍ය ලෙස උතුරට ගමන් කිරීමේදී ශ්‍රී ලංකාව ආශ්‍රිත අක්ෂාංශවලට හෙට සිට ලබන 14 වන දා දක්වා ඍජුවම ඉහළින් පවතින බව කාලගුණ විද්‍යා දෙපාර්තමේන්තුව පවසනවා.\nමේ අනුව හෙට දහවල් 12.13ට අම්බලන්ගොඩ, තල්ගස්වල, පස්ගොඩ, මිද්දෙනිය, උස්වැව සහ වීරවිල යන ප්‍රදේශවලට හිරු මුදුන්ව පවතින බවයි එම දෙපාර්තමේන්තුව නිවේදනය කළේ.\nමේ අතර, සබරගමුව, බස්නාහිර, වයඹ, මධ්‍යම, ඌව, දකුණ, නැගෙනහිර සහ උතුරු මැද පළාත්වලත් මන්නාරම සහ වව්නියාව දිස්ත්‍රික්කවලත් ඉදිරි පැය 36 තුළ වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/237915/ශ්‍රී-ලංකාවට-හෙට-සිට-හිරු-මුදුන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2816"
}