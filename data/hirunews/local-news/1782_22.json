{
       "Source": "hirunews",
       "Timestamp": "Sunday, 01 August 2021 - 7:32",
       "Headline": "අත්අඩංගුවට ගත් උමාරියා සිංහවංශ අද අධිකරණයට",
       "News Content": "වැලිකඩ මංසන්ධියේ රාජගිරිය ගුවන් පාලම අසලදී ඊයේ පස්වරුවේ සිදුවූ රිය අනතුරක් සම්බන්ධයෙන් අත්අඩංගුවට ගනු ලැබූ ජනප්‍රිය ගායිකාවක් වන උමාරියා සිංහවංශ අද දිනයේ අධිකරණය වෙත ඉදිරිපත් කිරීමට නියමිතව තිබෙනවා.\nරාජගිරිය ගුවන් පාලම අසලදී ඊයේ පස්වරුවේ සිදුවූ රිය අනතුරක් සම්බන්ධයෙනුයි ඇය ඊයේ පොලිසිය අත්අඩංගුවට ගනු ලැබුවේ.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ ඇය ගමන්ගත් සුඛෝපභෝගී ජීප් රථය, ත්‍රීරෝද රථයක ගැටීමෙන් මෙම අනතුර සිදුව ඇති බවයි.\nඅනතුරින් බරපතල තුවාල ලැබූ ත්‍රීරෝද රථයේ රියදුරා මේ වනවිට කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබනවා.\nඅත්අඩංගුවට ගනු ලැබූ උමාරියා සිංහවංශ අද දිනයේ අධිකරණය වෙත ඉදිරිපත් කිරීමට නියමිතයි.\nවැලිකඩ පොලිසිය මෙම සිද්ධිය පිළිබඳ පරීක්ෂණ සිදුකරනවා.",
       "URL": "https://www.hirunews.lk/278543/අත්අඩංගුවට-ගත්-උමාරියා-සිංහවංශ-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=1782"
}