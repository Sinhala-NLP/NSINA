{
       "Source": "hirunews",
       "Timestamp": "Monday, 19 December 2016 - 18:03",
       "Headline": "වේදනාවෙන් මිරිකී අවසන් ගමන් ගිය කෙනර (ඡායාරූප)",
       "News Content": "දින කිහිපයක් තිස්සේ ප්‍රතිකාර කළ කෙනරක් අද අළුයම මියගිය බව කරුවලගස්වැව වනජීවී කාර්යාලය පවසනවා.\nදුර්වල තත්ත්වයෙන් වැටී සිටි අවුරුදු 50 ක පමණ වයසවු මෙම කෙනරට වයඹ වනජීවී පශු වෛද්‍ය චන්දන ජයසිංහ මහතා විසින් දින කිහිපයක් ප්‍රතිකාර කළ නමුත් අධිකව පැවති පනු අමාරුව හේතුවෙන් කෙනර මියගොස් තිබෙනවා.\nකරුවලගස්වැව මොරියාකුලම ජයන්තිවැව ප්‍රදේශයේ සැරිසරමින් සිටි මෙම කෙනරගේ ශරීරයේ තුවාල සිදුවි ඇති බවද වනජීවී නිළධාරීන් පවසනවා.\nමියගිය කෙනරගේ පස්චාත් මරණ පරික්ෂනය පශු වෛද්‍ය චන්දන ජයසිංහ මහතා විසින් සිදුකර ඉදිරි කටයුතු කිරීම සඳහා ප්‍රදේශයේ ග්‍රාම නිළධාරීවරයාට බාරදුන් බව සඳහන්.\nමාස තුනක පමන කාලයක සිට මෙම ප්‍රදේශයේද පනු රෝගය හේතුවෙන් ඇත් පැටවුන් දෙදෙනකු සහ කෙනරක් මියගිය බව අප වාර්තාකරු පවසනවා.\nඡායාරූප - පුත්තලම සුසන්ති",
       "URL": "https://www.hirunews.lk/150099/වේදනාවෙන්-මිරිකී-අවසන්-ගමන්-ගිය-කෙනර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4746"
}