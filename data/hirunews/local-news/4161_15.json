{
       "Source": "hirunews",
       "Timestamp": "Friday, 22 December 2017 - 10:32",
       "Headline": "සා.පෙළ අවසන් කර ට්‍රැක්ටරයෙන් ජීවිතය අවසන් කරයි",
       "News Content": "මෙවර සාමාන්‍ය පෙළ විභාගයට පෙනී සිටි සිසුවෙකු තමන් විසින් ම පදවාගෙන ගිය ට්‍රැක්ටරයකට යට වී මියගිය පුවතක් අනුරාධපුර තඹුත්තේගම ප්‍රදේශයෙන් වාර්තා වනවා.\nමෙසේ මරණයට පත්ව ඇත්තේ තඹුත්තේගම ජනජය ප්‍රදේශයේ පදිංචි ඉසුරු සංජය නමැති සිසුවෙක්.\nසාමාන්‍ය පෙළ විභාගය අවසන් වී මිතුරන් දෙදෙනෙකු සමග යමින් සිටියදීයි ඔහු මෙසේ අනතුරට ලක්ව ඇත්තේ.\nතඹුත්තැව වැව් බැම්ම මතින් ගමන් කිරීමේදී  ට්‍රැක්ටරයේ වේගය පාලනය කරගැනීමට නොහැකි වී අසල තිබු ගසක ගැටීමෙන් මෙම අනතුර සිදුව ඇතිබව සඳහන්.\nමෙම තරුණයා මියගොස් ඇත්තේ තඹුත්තේගම මුලික රෝහලට ඇතුලත් කිරීමෙන් අනතුරුවයි.",
       "URL": "https://www.hirunews.lk/179019/සා-පෙළ-අවසන්-කර-ට්‍රැක්ටරයෙන්-ජීවිතය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4161"
}