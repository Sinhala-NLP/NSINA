{
       "Source": "hirunews",
       "Timestamp": "Tuesday, 13 July 2021 - 11:55",
       "Headline": "ඔන්ලයින් නිසා අක්ෂි රෝග",
       "News Content": "පවතින කොරෝනා තත්ත්වය සමග ඔන්ලයින් හෙවත් මාර්ගගත අධ්‍යාපනයට සිසුන් වැඩි වශයෙන් යොමු වීම හේතුවෙන් ඔවුන් අක්ෂි දෝෂ සහ මානසික ව්‍යාකූලතාවයන්ට ලක්වීමේ ප්‍රවණතාවය ඉහළ ගොස් ඇති බව සෞඛ්‍ය අංශ පෙන්වා දෙනවා.\nමාතර මහ රෝහලේ ජ්‍යෙෂ්ඨ අක්ෂි ශල්‍ය විශේෂඥ වෛද්‍ය ප්‍රියංග ඉද්දවල සඳහන් කළේ පාසල් අවධියේ කුඩා දරුවන් ප්‍රතිකාර ලබා ගැනීම සඳහා වැඩි වශයෙන් අක්ෂි සායන වෙත පැමිණීමක් නිරීක්ෂණය වී ඇති බවයි.\nමේ අතර, ඔන්ලයින් අධ්‍යාපනය ලබා ගැනීම සඳහා සංඥා පහසුකම් නොමැති වීමෙන් ග්‍රාමීය ප්‍රදේශවල දරුවන් අපහසුතාවයට පත් වෙමින් සිටින බවට වන පුවත් තවදුරටත් හිරු ප්‍රවෘත්ති අංශයට වාර්තා වනවා.",
       "URL": "https://www.hirunews.lk/276843/ඔන්ලයින්-නිසා-අක්ෂි-රෝග",
       "Category": "Local News",
       "Parent URL": "https://www.hirunews.lk/local-news.php?pageID=1823"
}