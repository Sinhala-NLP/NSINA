{
       "Source": "hirunews",
       "Timestamp": "Wednesday, 25 January 2017 - 16:04",
       "Headline": "විදුහල්පතිට පහරදුන් ගුරුවරයෙකු අත්අඩංගුවට",
       "News Content": "අනුරාධපුර - හිදෝගම ප්‍රදේශයේ පාසලක විදුහල්පතිවරයාට පහරදුන් එම පාසලේම ගුරුවරයෙකු පොලීසිය අත්අඩංගුවට ගෙන තිබෙනවා.\nරාජකාරි ගැටලූවක් සම්බන්ධයෙන් සැකකාර ගුරුවරයා තමන්ට මෙම පහරදීම සිදුකළ බවයි දැනට රෝහල්ගතව ප්‍රතිකාර ලබන විදුහල්පතිවරයා පොලීසියට පැමිණිලි කර ඇත්තේ.\nපොලීසිය ප්‍රකාශ කළේ සැකකරු අනුරාධපුර මහේස්ත්‍රාත් අධිකරණයට ඉදිරිපත් කිරීමෙන් පසු අද ඇප මත මුදාහැරුණු බවයි.",
       "URL": "https://www.hirunews.lk/152882/විදුහල්පතිට-පහරදුන්-ගුරුවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4693"
}