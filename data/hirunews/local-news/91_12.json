{
       "Source": "hirunews",
       "Timestamp": "Thursday, 17 August 2023 - 15:08",
       "Headline": "අයි.එම්.එෆ් දෙවන වාරිකය ලැබෙන ආකාරය ගැන මුදල් රාජ්‍ය ඇමතිගෙන් පැහැදිලි කිරීමක්",
       "News Content": "ජාත්‍යන්තර මුල්‍ය අරමුදල ලබා දෙන විස්තීරණ ණය පහසුකමේ දෙවෙනි වාරිකය මෙරටට හිමි වන්නේ මුල්‍ය විනයට, විනිනිදභාවයට සහ දූෂණ මර්ධනයට සූදානම යන කරුණු සැළකිල්ලට ගෙන බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nදෙවැනි වාරිකය යටතේ ඇමරිකානු ඩොලර් මිලියන 333 ක මුදලක් මෙරටට හිමිවීමට නියමිතයි.\nකොළඹ ඊයේ පැවති වැඩසටහනකට එක්වෙමින් රාජ්‍ය අමාත්‍යවරයා සඳහන් කළේ මෙම දෙවන වාරිකය ලැබීම දේශීය සහ විදේශීය ආයෝජකයන්ට ශ්‍රී ලංකාවේ ඉදිරි ආර්ථිකය පිළිබඳ සුබවාදි පණිවුඩයක් ලබාදෙනු ඇති බවයි.\nමෙරට ආර්ථිකය නිසි මාවතකට අවතීර්ණ වී තිබෙන බවද ඔහු මෙහිදී පෙන්වා දුන්නා.",
       "URL": "https://www.hirunews.lk/345152/අයි-එම්-එෆ්-දෙවන-වාරිකය-ලැබෙන-ආකාරය-ගැන-මුදල්-රාජ්‍ය-ඇමතිගෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=91"
}