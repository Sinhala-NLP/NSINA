{
       "Source": "hirunews",
       "Timestamp": "Tuesday, 13 December 2022 - 8:17",
       "Headline": "අදත් දිස්ත්‍රික්ක කිහිපයක වායු දූෂණය ඉහළ අගයක (වීඩියෝ)",
       "News Content": "කොළඹ අමෙරිකානු තානාපති කාර්යාලයේ වායු ගුණ තත්ත්ව දර්ශකය අනුව කොළඹ ඇතුළු දිවයිනේ ප්‍රදේශ කිහිපයක වායුගෝල තත්ත්වය අද පෙරවරුවේ යළිත් වරක් ඉහළ ගොස් තිබෙනවා.\nඒ අනුව කොළඹ නගරයේ වායු දූෂණ තත්ත්වය අද පෙරවරුවේ දැක්වුණේ 152ක් ලෙසයි.\nමෙරට වායු දුෂණ මට්ටම ඊයේ දිනයට සාපේක්ෂව යළිත් වරක් ඉහළ ගොස් තිබෙනවා.\nඅමෙරිකානු තානාපති කාර්යාලයේ වායු ගුණ තත්ත්ව දර්ශකය අනුව අද පෙරවරුවේ වැඩිම අගයක් සටහන් වුණේ නාවලපිටියෙන් වන අතර එම අගය 274ක්.\nකොලඹ නගරයේ එම අගය දැක්වුණේ 152ක් වන අතර අකුරණ ප්‍රදේශයේ අගය සටහන් වුණේ 139ක් ලෙසයි.‍\nයාපනය නගරයේ 69ක් ලෙසත්, කුරුණෑගල 131ක් හා , වව්නියාව 66ක් ලෙස වායු ගුණ තත්ත්ව දර්ශකය සටහන් වී තිබුණා.\nමහනුවර එම අගය දැක්වුණේ 137ක් ලෙස වන අතර කෑගල්ල ප්‍රදේශයේ අගය 134ක් ලෙස වාර්තා වුණා.\nගාල්ල නගරයේ 89ක් ලෙසත් නුවරඑළිය 80ක්ද, රත්නපුර 80ක් ලෙස සටහන්වී තිබෙනවා.\nපුත්තලම සහ බදුල්ල නගරවලින් 100 ඉක්මවූ තත්ත්වයන් වාර්තාවී තිබීමත් විශේෂත්වයක්.\nමේ අතර උතුරු නැගෙනහිරට බලපෑ ශීත කාලගුණය හේතුවෙන් එළුවන්, ගවයින් 1660කට අධික ප්‍රමාණයක් මියයාම හේතුවෙන්.\nනැගෙනහිර පළාතේ මාංශ අලෙවිසැල් ලබන 18 වැනිදා දක්වා වසා දමා ඇති අයුරු ද දක්නට ලැබුණා.",
       "URL": "https://www.hirunews.lk/322560/අදත්-දිස්ත්‍රික්ක-කිහිපයක-වායු-දූෂණය-ඉහළ-අගයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=670"
}