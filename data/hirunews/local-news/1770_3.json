{
       "Source": "hirunews",
       "Timestamp": "Saturday, 07 August 2021 - 10:30",
       "Headline": "මත්කුඩු සමඟ පුද්ගලයින් දෙදෙනෙකු එස්.ටී.එෆ්. අත්අඩංගුවට",
       "News Content": "හෙරොයින් ඇතුළු මත්ද්‍රව්‍ය තොගයක් සමඟ දැනට විදේශ  රටකට පළා ගොස් සිටින සංවිධානාත්මක අපරාධකරුවෙකු මෙන්ම මත්ද්‍රව්‍ය ජාවාරම්කරුවෙකු වන රත්මලානේ අංජු නැමැත්තාගේ මත්ද්‍රව්‍ය ජාවාරම මෙහෙය වන ජූඩ් ප්‍රියන්ත සහ ධර්මේ යන අයගේ ගෝලයන් දෙදෙනෙකු අත්අඩංගුවට ගෙන තිබෙනවා.\nගල්කිස්ස - රත්මලාන ප්‍රදේශයේදී ඊයේ මොවුන් අත්අඩංගුවට ගෙන ඇත්තේ පොලිස් විශේෂ කාර්ය බලකායේ සංවිධානාත්මක අපරාධ මර්දන ඒකකයට ලද තොරතුරකට අනුවයි.\nසැකකරුවන් සතුව තිබී සොයාගෙන ඇති හෙරොයින් ප්‍රමාණය ග්‍රෑම් 30කට අධික වනවා.\nඑසේම ඔවුන් භාරයේ තිබී අයිස් මත්ද්‍රව්‍ය ග්‍රෑම් 104කට අධික ප්‍රමාණයක් සහ කේරළ ගංජා කිලෝ 4ක් ද අත්අඩංගුවට ගැනුණා.\nඊට අමතරව රුපියල් 53,000කට අධික මුදලක්, ජංගම දුරකථන 3ක්, ඉලෙට්‍රොනික් තරදි දෙකක්, සැකකරුවන් සන්තකයේ තිබී පොලිස් විශේෂ කාර්ය බලකාය භාරයට ගෙන තිබෙනවා.",
       "URL": "https://www.hirunews.lk/279091/මත්කුඩු-සමඟ-පුද්ගලයින්-දෙදෙනෙකු-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1770"
}