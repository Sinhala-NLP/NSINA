{
       "Source": "hirunews",
       "Timestamp": "Tuesday, 25 July 2023 - 23:24",
       "Headline": "මවුන්ට් බැටන් පදක්කම නවසීලන්තයේ පදිංචි ශ්‍රී ලාංකික දරුවෙකුට",
       "News Content": "පොදු රාජ්‍ය මණ්ඩලීය රටක වසරකදී සිදුකළ විශිෂ්ටතම ජීවිතාරක්ෂක වීර ක්‍රියාවට හිමි ඇගයීම වන මවුන්ට් බැටන් පදක්කමෙන් පිදුම් ලැබිමට නවසීලන්තයේ පදිංචි ශ්‍රී ලාංකික දරුවකු වන කළ්‍යා කන්දේගොඩගේ සමත් වී තිබෙනවා.\nඑම වීරත්ව සම්මානයෙන් පිදුම් ලැබු ලාබාලතමයා වන්නේ ද මේ වන විට 14 වන වියේ පසු වන කළ්‍යා වීම විශේෂත්වයක්.\nපසුගිය වසරේ අගෝස්තු මස 27 වැනිදා එවකට 13 හැවිරිදි වියේ පසුවු කළ්‍යා තම 11 හැවිරිදි සොහොයුරා වන කිත්මි සමග නවසීලනතයේ දකුණු දිග වෙරළ තීරයක් වන ක්‍රිස්ටල්ස් වෙත ගොස් තිබුණේ ඔරුපැදීමටයි.\nඑහිදි විශාල රළපහරකට හසුවු කළ්‍යාගේ බාල සොහොයුරු කිත්මි ගසාගෙන ගොස් ඇති අතර තවත් විශාල රළ පහරක් ඔහුව ඈත දියබට රැගෙන ගොස් තිබෙනවා.\nදක්ෂ පිහිනුම්කරුවෙකු වුවත් කිත්මි ට සැඩ රළ සමග පොර බැදීමට නොහැකි වෙද්දී ඔහු මීටර් 60 පමණ දියඹට ඇදි ගොස් සිටියා.\nමේ වන විට ගොඩ බිමට පිහිනා විත් සිටි කළ්‍යා දෙවරක් නොසිතාම මුහුදට පැන්නේ තම බාල සොහොයුරා බේරා ගැනිම සඳහායි.\nමල්ලී ඈතට ගසාගෙන යනකොට මට බලාගෙන ඉන්න බැරි වුණා. මම මුහුදට පැනලා පිහිනාගෙන ගොස් යළි ඔහුව ගොඩ බිමට රැගෙන ආ බවයි වාර්තා වන්නේ.\nසෑම වසරකම පිදෙන පොදුරාජ්‍ය මණ්ඩලීය මවුන්ට් බැටන් පදක්කම 2022 වසරේදී හිමි කර ගන්නට කළ්‍යාට හැකිවන්නේ මෙම වීරක්‍රියාව හේතුවෙන්.\nකළ්‍යාගේ මෙම වීරක්‍රියාව හේතුවෙන් කිත්මිගේ ජීවිතය බේරුණු බව නවසීලන්තයේ ජීවිතාරක්ෂක සංගමය පවා පවසා තිබෙනවා.\nමේ වන විට 14 වන වියේ පසු වන කළ්‍යා මෙම වීරත්ව සම්මානයෙන් පිදුම් ලැබු ලාබාලතමයා වීම විශේෂත්වයක්.",
       "URL": "https://www.hirunews.lk/342528/මවුන්ට්-බැටන්-පදක්කම-නවසීලන්තයේ-පදිංචි-ශ්‍රී-ලාංකික-දරුවෙකුට",
       "Category": "Local News",
       "Parent URL": "https://www.hirunews.lk/local-news.php?pageID=151"
}