{
       "Source": "hirunews",
       "Timestamp": "Tuesday, 21 July 2020 - 10:04",
       "Headline": "මද්දකට හසු වී මිය ගිය කොටියාගේ සිරුර පශ්චාත් මරණ පරීක්ෂණයට යොමු කෙරේ -  සැකකරුවන් සොයා විශේෂ විමර්ශනයක්",
       "News Content": "නාවලපිටිය, මාපකන්ද ප්‍රදේශයේ කැලෑවක කෝපි ගසක් මත මිය ගොස් සිටි පැන්තරා පාදුස් වර්ගයේ කඳුකර කොටියාගේ සිරුර නලල්තන්නිය වනජීවි කාර්යයාලයේ නිලධාරින් විසින් නාවලපිටිය මහෙස්ත්‍රාත්වරයා වෙත කරුණු වාර්තා කර මහෙස්ත්‍රාත්වරයාගේ නියෝගයක් මත කොටියාගේ සිරුර පශ්චාත් මරණ පරික්ෂණය සඳහා මිනිපේ පශු වෛද්‍යය රෝහල වෙත ඊයේ(20) යොමු කළ බව නල්ලතන්නිය වනජීවි කාර්යාලය පවසනවා.\nනාවලපිටිය, මාපකන්ද ප්‍රදේශයේ වගා භුමියක සතුන් දඩයම් කිරීම සඳහා දඩයම්කරුවන් විසින් අටවන ලද මද්දකට හසු වි ඇති කඳුකර කොටියා මද්ද කඩාගෙනවිත් මද්ද අටවා තිබු මුගුර සමඟ කෝපි ගසක නැගිමෙන් පසු කෝපි ගසේ  අත්තක මද්ද සහිත මුගුර සිරවීම නිසා කොටියා ඉන් මිදිමට උත්සහ කළ  අවස්ථාවේ මිය ගොස් ඇති බවයි නල්ලතන්නිය වනජීවි කාර්යාලය වැඩිදුරටත් පැවසුවේ.\nමිය කොටියා, අවු 7 ක් පමණ වයසැති කොටි ධේනුවක් බවත් , මද්දට හසු වීම නිසා කොටියාගේ උදරය ප්‍රදේශයට දැඩි ලෙස තුවාල සිදු වී තිබූ බව වනජීවී නිලධාරීන් පවසනවා.\nමද්ද ඇටවු සැකකරුවන් අත්අඩංගුවට ගැනීමට විශේෂ විමර්ශනයක් ද මේ වන විට ආරම්භ කර තිබෙනවා.",
       "URL": "https://www.hirunews.lk/246040/මද්දකට-හසු-වී-මිය-ගිය-කොටියාගේ-සිරුර-පශ්චාත්-මරණ-පරීක්ෂණයට-යොමු-කෙරේ-සැකකරුවන්-සොයා-විශේෂ-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=2570"
}