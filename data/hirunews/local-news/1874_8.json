{
       "Source": "hirunews",
       "Timestamp": "Saturday, 19 June 2021 - 16:20",
       "Headline": "බක්කි කරත්තයකින් ගාලු ආ පිරිසට ඇප",
       "News Content": "ඉන්ධන මිල ඉහළ දැමීමට විරෝධය පළ කරමින් බක්කි කරත්තයකින් ගාල්ල නගරයට පැමිණෙමින් සිටි 4 දෙනෙකු පොලීසිය අද අත්අඩංගුවට ගනු ලැබුවා.\nඅත්අඩංගුවට ගත් පිරිස අතර සමගි ජන බලවේගයේ තරුණ පෙරමුණේ ගාල්ල දිස්ත්‍රික් ලේකම් කණිෂ්ක ද ලැනරෝල් ද සිටි අතර, පසුව ඔවුන් පොලිස් ඇප මත මුදා හැර තිබෙනවා.\nරජයට විරෝධය පළ කරන දැන්වීම් ප්‍රදර්ශනය කරමින් ගාල්ල - මාගල්ල පාලම අසළ සිට මොවුන් බක්කි කරත්තයේ නැග ගාල්ල නගරය දෙසට පැමිණ තිබෙනවා.\nපොලීසිය සඳහන් කළේ සංචරණ සීමා උල්ලංගණය කිරීමේ චෝදනාව යටතේ එම පිරිස අත්අඩංගුවට ගත් බවයි.\nකෙසේ වෙතත්, ලබන 21 වන දා අධිකරණය හමුවේ පෙනී සිටින ලෙස දන්වමින් ඔවුන්ව පොලිස් ඇප මත මුදා හැරුණා.\nමේ අතර, ඉන්ධන මිලට විරෝධය පලකරමින් ගාල්ලේ ධීවරයින් පිරිසක් අද විරොධතාවක නිරත වුණා. එමෙන්ම, ඉන්ධන මිල පහළ දමන ලෙස මීගමුවේ ධීවරයින් පිරිසක් විරෝධතාවයේ නිරත වුණේ මීගමුව 8 වන තොටුපල අසලදියි.",
       "URL": "https://www.hirunews.lk/274746/බක්කි-කරත්තයකින්-ගාලු-ආ-පිරිසට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1874"
}