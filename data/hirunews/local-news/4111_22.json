{
       "Source": "hirunews",
       "Timestamp": "Tuesday, 23 January 2018 - 18:45",
       "Headline": "පසුගිය ආණ්ඩු සමයේ ආර්ථිකය ද කඩාවැටුණු බව අගමැති කියයි",
       "News Content": "පසුගිය ආණ්ඩු සමයේ දී රටේ ආර්ථීකයද කඩා වැටුණු බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව ප්‍රකාශ කළේ ඊයේ පස්වරුවේ කැළණිය - ගෝනවල පැවති එක්සත් ජාතික පක්ෂ ජන රැලිය අමතමින්.\n‘‘ සංවර්ධනයේ විදුලිබල යන්ත්‍රය ආර්ථිකයයිග මහින්ද රාජපක්ෂ සංවර්ධනය පොරොන්දු වෙලා කරපු සංවර්ධනයක් නැහැ. ලංකාවේ අපනයන වෙළෙඳාම කඩා වැටුණා. ලංකාවට ආයෝජකයෝ එන එක නැවතුනා.  ඒ විතරක් නෙමෙයි හරියට ණය අරගෙන ණය අරගෙන අන්තිමට ණය ගෙවන්න බැරි තත්ත්වයකට ආවා 2013. විදුලිබලාගාරය ක්‍රියා විරහිත වුණා. මේක හරියට ඒකේ ටැංකියට වතුරයි භූමිතෙලුයි මිශ්‍ර කරලා දැම්මා වගේ.  මොකද වෙන්නේ අර විදුලිබලාගාරය ක්‍රියාත්මක වෙන්නේ නැහැ. අන්න එහෙම බාල වැඩක් කළේ. දැන් අපි ආර්ථිකය ස්ථාවරයක් ඇති කළා. කොච්චර අමාරු වුණත් මේරටේ රජයේ ආදායම අපි වැඩි කළා. සමජයේ ජනප්‍රිය නොවන පියවර ගත්තා. වැට් වැඩි කරන්න සිදුවුණාග එදා බැන්නා මේ කඩ සාප්පු. අන්තිමට ආදායම වැඩි වුණා. 2016 වෙනකොට අපි යළිත් ආදායමෙන් ණය ටික ගෙවන්න ශක්තියත් ලැබුණා. මහා ආණ්ඩුවයි. නගර සභාවයි ප්‍රාදේශීය සභාවයි එකට වැඩ කරනවානම් තමයි සංවර්ධනයේ උපරිම ප්‍ර යෝජන අරගන්නේ.’’",
       "URL": "https://www.hirunews.lk/181835/පසුගිය-ආණ්ඩු-සමයේ-ආර්ථිකය-ද-කඩාවැටුණු-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4111"
}