{
       "Source": "hirunews",
       "Timestamp": "Monday, 25 April 2016 - 6:41",
       "Headline": "ලග්ගල පොලිසීයේ 4ක් අද CIDයට",
       "News Content": "අවි සොරකම සම්බන්ධයෙන් ප්‍රකාශයක් ලබා ගැනීම සදහා ලග්ගල පොලිසියේ නිලධාරින් සිව් දෙනෙකු අද (25) අපරාධ පරීක්ෂණ දෙපාර්තමේන්තුව කැඳවා තිබෙනවා.\nප්‍රදේශයේ ජ්‍යෙෂ්ඨ පොලිස් නිලධාරියෙකු සදහන් කළේ දැනට වැඩතහනමට ලක්ව සිටින පොලිස් සැරයන්වරයෙකු කොස්තාපල්වරයෙකු පොලිස් සහායක නිලධාරියෙකු සහ ලග්ගල පොලිසියේ දුරකථන ක්‍රියාකරු ලෙස සේවය කරන පොලිස් කොස්තාපල්වරයා මෙලෙස රහස් පොලිසියට කැදවා ඇති බවයි.\nපසුගිය දා ලග්ගල පොලිසියේ අවි තැන්පත් කර ඇති ආරක්ෂක පෙට්ටිය විවෘත කළ පුද්ගලයෙකු එහි තිබූ ටී 56 ගිනි අවියක් සහ රිවෝල්වර 5 ක් සොරකම් කර තිබුණා.\nසොරකම් කළ මෙම ගිනි අවි පසුව සොයා ගනු ලැබුවේ පොලිසියට කිලෝමීටර් 5 ක් පමණ දුරින් පිහිටි වැල්ලෙවෙල - සදගල විහාරස්ථානයේ ජල ටැංකියක් අසල දමා ගොස් තිබියදීයි.\nමෙම අවි සොරකම සම්බන්ධයෙන් මේ වනතුරුත් කිසිවෙකුත් අත්අඩංගුවට ගෙන නොමැති අතර, පොලිස් නිලධාරින් ඇතුළු 150 දෙනෙකුගෙන් පමණ ප්‍රශ්න කර ප්‍රකාශ සටහන් කරගෙන තිබෙනවා.",
       "URL": "https://www.hirunews.lk/131652/ලග්ගල-පොලිසීයේ-4ක්-අද-cidයට",
       "Category": "Local News",
       "Parent URL": "https://www.hirunews.lk/local-news.php?pageID=5074"
}