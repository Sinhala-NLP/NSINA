{
       "Source": "hirunews",
       "Timestamp": "Saturday, 10 December 2016 - 7:34",
       "Headline": "අමාත්‍යාංශය වැය ශීර්ෂය පැරදී, දකුණු පළාත් කෘෂිකර්ම ඇමති ඉල්ලා අස්වීමට සැරසෙයි",
       "News Content": "අමාත්‍යාංශ වැය ශීර්ෂය පරාජයට පත්වීම හේතුවෙන් තමන් ධුරයෙන් ඉල්ලා අස්වන බව දකුණු පළාත් කෘෂිකර්ම අමාත්‍ය යූ.ජී.ඩී.ආරියතිලක ප්‍රකාශ කළා.\nඔහු කියා සිටියේ තම ඉල්ලා අස්වීමේ ලිපි ලබන සතියේ ආණ්ඩුකාරවරයාට සහ ජනාධිපතිවරයාට යොමු කරන බවයි.\nඅදාළ අමාත්‍යාංශයට අයත් වැය ශීර්ෂය ඊයේ පළාත් සභාවේදී ඡන්ද 6කින් පරාජයට පත්වුණා.\nඊට පක්ෂව ඡන්ද 20ක් ද, විපක්ෂව ඡන්ද 26ක් ද හිමි වුණා.\nඅයවැය පරාජයවීමෙන් පසු විශේෂ මාධ්‍ය හමුවක් කැදවමින් අදහස් දැක්වූ දකුණු පළාත් කෘෂිකර්ම අමාත්‍ය යූ.ජී.ඩී.ආරියතිලක කියා සිටියේ ලබන සතියේ ජනාධිපතිවරයාට සහ ප්‍රධාන අමාත්‍යවරයාට සිය අස්වීමේ ලිපිය භාරදෙන බවයි.\nමේ අතර, උතුරුමැද පළාත් සභාවේ අයවැය ඊයේ වැඩි ඡන්ද 29කින් සම්මත වුණා.\nමෙහිදී පළාත් සභා මන්ත්‍රීවරයෙකු සඳහා මෙතෙක් පැවති රුපියල් ලක්ෂ 50ක විමධ්‍යගත අරමුදල තවත් ලක්ෂ 25කින් වැඩි කිරීමට තීරණය කර තිබෙනවා.",
       "URL": "https://www.hirunews.lk/149351/අමාත්‍යාංශය-වැය-ශීර්ෂය-පැරදී-දකුණු-පළාත්-කෘෂිකර්ම-ඇමති-ඉල්ලා-අස්වීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=4760"
}