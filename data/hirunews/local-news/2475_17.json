{
       "Source": "hirunews",
       "Timestamp": "Saturday, 05 September 2020 - 9:57",
       "Headline": "රුසියානු කොරෝනා එන්නතෙන් සාර්ථක ප්‍රතිඵල",
       "News Content": "රුසියානු විද්‍යාඥයන් විසින් සංවර්ධනය කළ කොරෝනා වෛරස්  එන්නතෙන් සාර්ථක ලෙස මිනිස් සිරුර තුළ ප්‍රතිශක්තිය ගොඩනැංවීමට හැකිවී ඇති බව වාර්තාවනවා.\nඒ බව ලැන්සෙට් වෛද්‍ය සඟරාව වෙත තොරතුරු ඉදිරිපත් කර ඇත්තේ රුසියානු විද්‍යාඥයන් පිරිසක් විසින්.\nඑමෙන්ම කොරෝනා වෛරසයට එරෙහි ප්‍රතිදේහ ගොඩනංවන එම එන්නතෙහි හානිකර අතුරු විපාක දක්නට නොලැබෙන බවයි ඔවුන් පෙන්වා දී ඇත්තේ.\nපසුගිය මාසයේදී රුසියාව සිය කොරෝනා එන්නත දේශීය වශයෙන් භාවිතය සඳහා අවසර ලබාදුන්නේ එම පියවරට එළඹුණු ප්‍රථම රට ලෙසයි.",
       "URL": "https://www.hirunews.lk/249459/රුසියානු-කොරෝනා-එන්නතෙන්-සාර්ථක-ප්‍රතිඵල",
       "Category": "Local News",
       "Parent URL": "https://www.hirunews.lk/local-news.php?pageID=2475"
}