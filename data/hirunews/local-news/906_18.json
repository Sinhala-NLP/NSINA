{
       "Source": "hirunews",
       "Timestamp": "Sunday, 28 August 2022 - 19:54",
       "Headline": "ජනපති ආණ්ඩු පක්ෂ රැස්වීමක් කැදවයි",
       "News Content": "ජනාධිපති රනිල් වික්‍රමසිංහගේ ප්‍රධානත්වයෙන් ආණ්ඩුපක්ෂයේ රැස්වීමක් අනිද්දා පාර්ලිමේන්තු සංකිර්ණයේදි පැවත්වීමට නියමිතව තිබෙනවා.\nජනාධිපතිවරයා විසින් එදින පාර්ලිමේන්තුවට සංශෝධිත විසර්ජන පනත් කෙටුම්පත පිළිබද ප්‍රකාශය ඉදිරිපත් කිරීමෙන් අනතුරුව එම රැස්වීම පැවත්වීමට නියමිතයි.\nසංශෝධිත විසර්ජන පනත් කෙටුම්පත සහ ඉදිරි දේශපාලන කටයුතු සම්බන්ධයෙන් එහිදි සාකච්ජා කිරීමට නියමිත බවයි ආණ්ඩු පක්ෂයේ ප්‍රධාන සංවිධායක අමාත්‍ය ප්‍රසන්න රණතුංග සදහන් කළේ.\nඑමෙන්ම, ශ්‍රී ලංකා පොදුජන පෙරමුණේ දිස්ත්‍රික් නායකවරුන් කොළඹ ට කැදවා තිබෙනවා.\nනෙලුම් මාවතේ පිහිටි එම පක්ෂ කාර්යාලයේදි හෙට පෙරවරු 10ට එම හමුව පැවත්වෙන බවයි ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී මහින්දානන්ද අලුත්ගමගේ සදහන් කළේ.\nමේ අතර, සමගි ජන බලවේගයේ සාකච්ජාවක් අද පස්වරු 07ට විපක්ෂ නායක කාර්යාලයේදි පැවත්වෙනවා.\nවිපක්ෂ නායක සජිත් ප්‍රේමදාස ගේ ප්‍රධානත්වයෙන් පැවත්වෙන එම රැස්වීමේ දි සංශෝධිත විසර්ජන පනත් කෙටුම්පත සම්බන්ධයෙන් සහ ඉදිරි පාර්ලිමේන්තු කටයුතු පිළිබද සාකච්ජා කිරීමට නියමිත බවයි විපක්ෂයේ ප්‍රධාන සංවිධාය පාර්ලිමේන්තු මන්ති්‍රී ලක්ෂමන් කිරිඇල්ල ප්‍රකාශ කළේ.",
       "URL": "https://www.hirunews.lk/313982/ජනපති-ආණ්ඩු-පක්ෂ-රැස්වීමක්-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=906"
}