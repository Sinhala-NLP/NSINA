{
       "Source": "hirunews",
       "Timestamp": "Sunday, 09 October 2022 - 8:00",
       "Headline": "පවුම් මිලියන 15කට වැඩි අයිස් අරාබි මුහුදේ දී රාජකීය හමුදා භාරයට",
       "News Content": "පවුම් මිලියන 15කට වැඩි අයිස් මත්ද්‍රව්‍ය තොගයක් බ්‍රිතාන්‍ය රාජකීය හමුදාව විසින් අරාබි මුහුදේ දී සිය භාරයට ගෙන තිබෙනවා.\nබ්‍රිතාන්‍ය නාවික හමුදාව සහ මැරීන් භටයින් විසින් පැය හයක මෙහෙයුමකින් පසු සියතට ගත් යාත්‍රාවේ තිබී ක්‍රිස්ටල් මෙතපටමයින් හෙවත් අයිස් මත්ද්‍රව්‍ය කිලෝ 870 ක් සොයාගෙන ඇති බවයි විදෙස් මාධ්‍ය වාර්තා සඳහන් කළේ.\nමෙය, බ්‍රිතාන්‍ය රාජකීය නාවික හමුදාවට අයත් මොන්ට්රෝස් නෞකාව විසින් සිදුකළ පස්වන මත්ද්‍රව්‍ය වැටලීමයි.\nරටවල් 38 ක හමුදා ඒකාබද්ධව අරාබි සහ රතු මුහුද මෙන්ම ඉන්දියන් සාගරයේ ප්‍රදේශ හරහා සමුද්‍ර ආරක්ෂක මෙහෙයුම් සිදු කෙරෙන අතර, 2019 වසරේ සිට මේ දක්වා කාලය තුළ මැදපෙරදිග කලාපයේ සිදුකළ මෙහෙයුම්වලින් පවුම් මිලියන 47ක මත්ද්‍රව්‍ය සොයාගෙන තිබෙනවා.",
       "URL": "https://www.hirunews.lk/317402/පවුම්-මිලියන-15කට-වැඩි-අයිස්-අරාබි-මුහුදේ-දී-රාජකීය-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=815"
}