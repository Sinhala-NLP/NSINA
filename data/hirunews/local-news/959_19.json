{
       "Source": "hirunews",
       "Timestamp": "Saturday, 06 August 2022 - 21:07",
       "Headline": "CIA හඹා ගිය නොනවතින ජාවාරම (වීඩියෝ)",
       "News Content": "ඉදිරියේදී රට තුල ආහාර අර්බුදයක් වන බවට මේ වනවිටත් විවිධ මත ඵලවෙමින් තිබෙනවා.\nරජය මුහුණ දෙන දැඩි ඩොලර් අර්බුදය මධ්‍යයේ වුව ද සහල් ආනයනය සඳහා රජය ඉඩ ලබා දුන්නේ ඊට මුහුණ දීම සඳහායි.\nඑහෙත් එම සහනය දඩමීමා කර ගනිමින් ඇතැම් ජාවාරම්කරුවන් ජනතා පාරිභෝජනයට ගෙන එන එම සහල් සත්ව ආහාර නිපදවීමට භාවිතා කරන බව අප පසුගියදා හෙළි කළා.\nමේ ජාවාරම් නැවැත්වීම සඳහා රජය පසුගිය ජුනි මස 24 වැනිදා අති විශේෂ ගැසට් පත්‍රයක් මගින් සහල් හෝ වී සත්ත්ව ආහාර නිපදවීමට භාවිත කිරීම තහනම් කරනු ලැබුවා.\nඑම තත්ත්වය යටතේ ආනයනික සහල් වරායෙන් පිටකර එම බහාලුම් රථවලන්ම සහල් ඇඹරුම් යන්ත්‍රවලට දැමීමේ ජාවාරමක් හෙට්ටිපොල -කඩවලගෙදර ප්‍රදේශයේ ක්‍රියාත්මක බවට හිරු සී.අයි.ඒ. වෙත තොරතුරු ලැබුනා.\nඒ අනුවයි, පාරිභෝගික කටයුතු අධිකාරියේ කුරුණෑගල කාර්යාලයේ නිලධාරීන් සමග මෙම ක්ෂණික වැටලීම සැලසුම් කෙරුණේ.\nඒ අනුව සහල් අඩංගු බහාලුම් රථ පසුපස අප මෙලෙස ලුහුබැඳ එම ජාවාරම පිළිබඳ නිවැරදිම තොරතුරු නිලධාරීන්ට ලබාදුන්නා.\nඑම තොරතුරු අනුව වහා ක්‍රියාත්මක වු පාරිභෝගික නිලධාරීන් අදාල සත්ත්ව ආහාර නිෂ්පාදනාගාරය වටලනු ලැබුවා.",
       "URL": "https://www.hirunews.lk/312100/cia-හඹා-ගිය-නොනවතින-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=959"
}