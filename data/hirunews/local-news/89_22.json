{
       "Source": "hirunews",
       "Timestamp": "Friday, 18 August 2023 - 9:15",
       "Headline": "ගුරුවරුන්ට විශේෂ දැනුම්දීමක්",
       "News Content": "ස්ථාන මාරු නියෝග ක්‍රියාත්මක නොකරන ගුරුවරුන්ගේ වැටුප් අත්හිටුවන බව අධ්‍යාපන අමාත්‍යාංශය පවසනවා.\nපවතින ගුරු පුරප්පාඩු පිළිබඳ සැලකිල්ලට ලක් කර මෙම තීරණය ක්‍රියාත්මක බවයි එම අමාත්‍යාංශය පවසා සිටියේ.\nඅමාත්‍යාංශය ප්‍රකාශ කර සිටියේ, ස්ථාන මාරු නියෝග අනුව කටයුතු කරන්නැයි අවස්ථා කිහිපයකදීම ඔවුන් දැනුවත් කර ඇති බවයි.\nඑහෙත් ඒ පිළිබඳ තැකීමකින් තොරව ඔවුන් තමා පෙර සිටි පාසල්වලම සේවය කරන බවට පැමිණීලි ලැබී ඇති බවයි වාර්තා වෙන්නේ.\nකෙසේ වෙතත් ඇතැම් ගුරුවරුන් සේවා අවශ්‍යතාව මත දැනට සිටින පාසල්වලම රඳවා ගැනීමට විදුහල්පතිවරුන් ඉල්ලීම් කර ඇති අතර එවැනි ගුරුවරුන්ට මෙම තීරණය බලාත්මක නොවන බව එම අමත්‍යාංශය සඳහන් කර සිටියේ.\nඅධ්‍යාපන අමාත්‍යාංශය සඳහන් කළේ, අතිරික්ත ගුරුවරුන් සිටින පාසල්වලින් හිඟව පවතින පාසල්වලට අනියුක්ත කිරීමේ වැඩපිළිවෙලක්ද මේ වනවිට ක්‍රියාත්මක වන බවයි.",
       "URL": "https://www.hirunews.lk/345234/ගුරුවරුන්ට-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=89"
}