{
       "Source": "hirunews",
       "Timestamp": "Tuesday, 25 May 2021 - 14:38",
       "Headline": "දිස්ත්‍රික්ක 04ක ස්ථාන 20කින් මිලිමීටර් 100ට වැඩි වර්ෂාපතනයන් වාර්තා වෙයි",
       "News Content": "පසුගිය පැය 24ක කාලය තුල රත්නපුර, කෑගල්ල, නුවරඑළිය සහ කළුතර දිස්ත්‍රික්ක වලට දැඩි වර්ෂාවක් පතිත වී තිබෙනවා.\nමේ අතරින් වැඩිම වර්ෂාපතනය වන මිලි මීටර් 181.5 වාර්තා වන්නේ රත්නපුර, හැලේබොඩ ප්‍රදේශයෙන්.\nඑමෙන්ම කෑගල්ල, දෙහිඕවිට ප්‍රදේශයට පතිත වී ඇති වර්ෂාව සටහන් වන්නේ මිලි මීටර් 173.5ක් ලෙසින්.\nමීට අමතරව වේවැල්වත්ත, නාවලපිටිය, බුලත්කොහුපිටිය, වෙලේබොඩ ආදී ප්‍රදේශවලට මිලිමීටර් 130 ඉක්මවූ දැඩි වර්ෂාපතනයක් සිදුව තිබෙනවා.\nඊයේ දිනය තුලදී දිස්ත්‍රික්ක 04ක ස්ථාන 20ක මිලිමීටර 100 වැඩි වර්ෂාපතනයක් වාර්තාවීම විශේෂ සිදුවීමක්.\nඊයේ (24)  දිනය තුල ඇතිවූ වර්ෂාපතනයක් පිළිබද වාර්තාවේ අවම වර්ෂාපතනය ලෙස සටහන් වන්නේ කෑගල්ල අරණායකට ඇදහැලුණු මිලි මීටර් 74.5ක වර්ෂාපතනයයි.\nදැඩි වර්ෂාව සහිත කාලගුණ තත්ත්වය අද දිනය තුළදීත් පැවතිය හැකි බවට අනාවැකි පලකරන කාලගුණ විද්‍යා දෙපාර්තමේන්තු නිවේදනයේ සඳහන් වන්නේ බස්නාහිර, සබරගමුව, මධ්‍යම, වයඹ සහ දකුණු පළාත්වලට මිලි මීටර් 150 ඉක්මවූ වැසි අද දිනය තුලත් අපේක්ෂා කළ හැකි බවයි.\nඑමෙන්ම මහනුවර සහ නුවරඑළිය දිස්ත්‍රික්ක වලට මිලි මීටර් 100 ඉක්මවූ වර්ෂාපතනයන් බලාපොරොත්තු විය හැකි බැවින් විශේෂයෙන්ම පස් කඳු කඩා වැටීම් සහ නාය යාම් කෙරෙහි දැඩි අවධානයකින් පසුවන ලෙසත් අනතුරු අඟවනවා.\nඑමෙන්ම උතුරු සහ උතුරු මැද පළාත් හරහා පැයට කිලෝමීටර 50ත් 60ත් අතර දැඩි සුළං බලාපොරොත්තු විය හැකි අතර ඇතැම් අවස්ථාවලදී එම සුළඟේ වේගය පැයට කිලෝමීටර් 70 ඉක්මවා යා හැකි බවටත් එම නිවේදනයේ වැඩිදුරටත් සඳහන්.",
       "URL": "https://www.hirunews.lk/272397/දිස්ත්‍රික්ක-04ක-ස්ථාන-20කින්-මිලිමීටර්-100ට-වැඩි-වර්ෂාපතනයන්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1930"
}