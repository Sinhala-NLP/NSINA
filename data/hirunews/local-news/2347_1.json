{
       "Source": "hirunews",
       "Timestamp": "Saturday, 07 November 2020 - 7:07",
       "Headline": "තිදෙනෙකුගේ පහර කෑමෙන් පුද්ගලයෙකු මරුට",
       "News Content": "අම්බලන්ගොඩ ගොඩහේන ප්‍රදේශයේ පදිංචි පුද්ගලයෙකුට එම ප්‍රදේශයේම පදිංචි තිදෙනෙකු විසින් පහර දී ඝාතනය කර තිබෙනවා.\nඊයේ (07) රාත්‍රියේදී  දී එම ඝාතනය සිදුව ඇති බවයි අම්බලන්ගොඩ පොලීසිය පවසන්නේ.\nපහර කෑමට ලක් වූ  පුද්ගලයා අම්බලන්ගොඩ පොල්වත්ත රෝහලට ඇතුළත් කිරිමෙන් අනතුරුව මියගොස් තිබෙනවා.\nඑලෙස ඝාතනය කර ඇත්තේ, 28 හැවිරිදි පුද්ගලයෙකුයි.\nඔහුගේ මළ සිරුර මේ වනවිට පොල්වත්ත රෝහලේ තබා ඇති අතර සැකකරුවන් අත්අඩංගුවට ගැනිම සඳහා අම්බලන්ගොඩ පොලීසිය විසින් විමර්ශන ක්‍රියාත්මකයි .",
       "URL": "https://www.hirunews.lk/254180/තිදෙනෙකුගේ-පහර-කෑමෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2347"
}