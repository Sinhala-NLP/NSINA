{
       "Source": "hirunews",
       "Timestamp": "Thursday, 30 December 2021 - 18:24",
       "Headline": "කොරෝනා මරණ 18ක්",
       "News Content": "කොරෝනා වෛරසය ආසාදිතව රෝහල්ගතව ප්‍රතිකාර ලබමින් සිටි පුද්ගලයින් 18 දෙනෙකුගේ මරණ වසංගත රෝග විද්‍යා අංශය අද (30) දිනයේදී තහවුරු කර තිබෙනවා.\nඒ අනුව වෛරසය ආසාදනය වීමෙන් මේ වනවිට මෙරට තුළ සිදුව ඇති මුළු මරණ සංඛ්‍යාව 14,962ක්.\nඊයේ දිනයේදී මරණ 21ක් සිදු වූ අතර, පැවති මුළු මරණ සංඛ්‍යාව වන 14,944යි අද වාර්තා වූ මරණ සමග මෙලෙස ඉහළ ගියේ.\nමේ වනවිට වෛරසය ආසාදිතව රෝහල්ගතව ප්‍රතිකාර ලබන මුළු සංඛ්‍යාව 11,471ක් වන අතර, වාර්තා වී ඇති සමස්ත වෛරස ආසාදිතයින් සංඛ්‍යාව ද 586,746ක් බවයි වසංගත රෝග විද්‍යා ඒකකයේ දත්ත වාර්තාවල දැක්වෙන්නේ.\nකෙසේවෙතත් වෛරසය ආසාදිතව සිට පූර්ණ සුවය ලැබූ මුළු පිරිස ද 560,313ක් වනු ඇති.",
       "URL": "https://www.hirunews.lk/292592/කොරෝනා-මරණ-18ක්",
       "Category": "Local News",
       "Parent URL": "https://www.hirunews.lk/local-news.php?pageID=1459"
}