{
       "Source": "hirunews",
       "Timestamp": "Wednesday, 05 October 2022 - 13:31",
       "Headline": "පරිභෝජනයට නුසුදුසු සහල් තොගයක් බේරුවලින් අල්ලයි (වීඩියෝ)",
       "News Content": "පරිභෝජනයට නුසුදුසු සහල් රාත්‍රි ආපනශාලා වෙත සහ වෙළදසැල්වලට නිකුත් කිරීමේ ජාවාරමක් අනාවරණය කර ගැනීමට බේරුවල පොලිසිය සහ මහජන සෞඛ්‍ය පරීක්ෂකවරුන් සමත්වී තිබෙනවා.\nපාරිභෝජනයට නුසුදුසු සහල් තොගයක් බේරුවල සහ දර්ගා නගරයේ ගබඩා කර ඇති බවට බේරුවල පොලිසියට අනියුක්ත පොලිස් විශේෂ කාර්ය අංශයේ නිලධාරින්ට තොරතුරක් ලැබී තිබුණා.\nඒ අනුවයි ඊයේ (04) රාත්‍රියේ මහජන සෞඛ්‍ය පරීක්ෂවරුන් සහ පොලිසිය එක්ව අදාළ ස්ථාන වටලනු ලැබුවේ.\nමෙහි දී පරිභෝජනයට නුසුදුසු සහල් කිලෝ ග්රෑම් 16,000 සොයා ගැනුනු අතර ඉන්දියාවෙන් ආනයනය කර ඇති මේවා වැල්ලම්පිටිය ප්‍රදේශයෙන් රැගෙන විත් ඇති බවටයි හෙළි වී තිබෙනවා.\nකෙසේ වෙතත් මෙම සහල් තොගය ගංවතුරට හසුවී ඇති බවට මූලික පරීක්ෂණවලදී අනාවරණය වූ බවයි කලුතර දිස්ත්‍රික් පරිපාලන මහජන සෞඛ්‍ය පරීක්ෂක ආර්. ජේ සිංහබාහු සඳහන් කළේ.",
       "URL": "https://www.hirunews.lk/317080/පරිභෝජනයට-නුසුදුසු-සහල්-තොගයක්-බේරුවලින්-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=824"
}