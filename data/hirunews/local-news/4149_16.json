{
       "Source": "hirunews",
       "Timestamp": "Saturday, 30 December 2017 - 19:00",
       "Headline": "මහ බැංකුවෙන් නිවේදනයක්",
       "News Content": "සිතා මතා විකෘති කළ සහ හානි කළ මුදල් නෝට්ටු මාරු කිරීමට ලබාදී තිබූ කාලය ලබන මාර්තු 31 දක්වා දීර්ඝ කර තිබෙනවා.\nශ්‍රී ලංකා මහ බැංකුවේ අධිපති ආචාර්ය ඉන්ද්‍රජිත් කුමාරස්වාමි විසින් මෙම තීරණය ගෙන ඇත්තේ ජනාධිපති මෛත්‍රීපාල සිරිසේන ගේ උපදෙස් මත බවයි ජනාධිපති මාධ්‍ය අංශය නිවේදනය කළේ.\nඑම මුදල් නෝට්ටු මාරුකිරීමේ කාලය හෙටින් අවසන් වන බව ශ්‍රී ලංකා මහ බැංකුව මීට පෙර නිවේදනය කළා.\nඑම කාලය තවත් මාස 3 කින් දීර්ඝ කිරීමත් සමඟ අදාළ මුදල් නෝට්ටු ළඟම ඇති බලපත්‍රලාභී වානිජ බැංකු ශාඛා  වෙතින් හුවමරු කරගැනීමේ අවස්ථාව තවදුරටත් සැළසෙනු ඇති.\nමුදල් නෝට්ටු මුද්‍රණය සඳහා රජයට විශාල පිරිවැයක් දැරීමට සිදුවීම හේතුවෙන් මෙම පියවර ගෙන තිබූ අතර, ශ්‍රී ලංකාවේ වලංගු මුදල් නෝට්ටු සිතාමතා විකෘති කරන පුද්ගලයින්ට එරෙහිව 1949 අංක 58 දරණ මුදල් නීති පනත යටතේ දඩුවම් පැමිණවීමට අවස්ථාව පවතින බව ජනාධිපති මාධ්‍ය අංශය සඳහන් කළා.",
       "URL": "https://www.hirunews.lk/179745/මහ-බැංකුවෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4149"
}