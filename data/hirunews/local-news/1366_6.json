{
       "Source": "hirunews",
       "Timestamp": "Wednesday, 09 February 2022 - 15:56",
       "Headline": "සුළු දඬුවම් ලබන රැඳවියන්ට නීතිය ලිහිල් වන ලකුණු",
       "News Content": "බන්ධනාගාර තදබදයට විසඳුමක් ලෙස මෙන්ම සුළු වැරදි සම්බන්ධයෙන් තුළ ක්‍රියාත්මක කිරීම සඳහා බන්ධනාගාර දෙපාර්තමේන්තුව සකස් කළ ව්‍යාපෘති යෝජනාව අධිකරණ අමාත්‍ය අලි සබ්රි වෙත පිළිගන්වා තිබෙනවා.\nමේ යටතේ, සුළු වැරදි සම්බන්ධයෙන් රක්ෂිත බන්ධනාගාර ගත කෙරෙන සුළු දඩුවම් ලබන රැඳවියන් බන්ධනාගාර ගත නොකර ඔවුන්ගේ නිවෙස්වලම නියමිත කාලය තුළ රැඳවීම සිදු කිරීමටයි යෝජනා වී ඇත්තේ.\nතාක්ෂණික ක්‍රමවේදයන් ඔස්සේ බන්ධනාගාර නිලධාරින් විසින් ඔවුන් අධීක්ෂණය කිරීම සිදු කරන බව බන්ධනාගාර දෙපාර්තමේන්තුව සඳහන් කළා\nඑසේම, සෞඛ්‍ය අවශ්‍යතා හා රැකියා අවශ්‍යතා වැනි සීමා සහිත හා පෙර අනුමැතිය ලද කටයුතු සඳහා පමණක් නිවසින් පිටතට යාමට ඔවුන්ට අවස්ථාව හිමිවනු ඇති.",
       "URL": "https://www.hirunews.lk/296584/සුළු-දඬුවම්-ලබන-රැඳවියන්ට-නීතිය-ලිහිල්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1366"
}