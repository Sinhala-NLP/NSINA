{
       "Source": "hirunews",
       "Timestamp": "Thursday, 27 October 2016 - 17:28",
       "Headline": "කයන්ට් සුළි කුණාටුවෙන් ශ්‍රී ලංකාවට ඍජු බලපෑමක් නැහැ",
       "News Content": "මධ්‍යම බෙංගාල බොක්ක ප්‍රදේශයේ පැවති කයන්ට් සුළි කුණාටුව මේ වනවිට ගැඹුරු පීඩන අවපාතයක් දක්වා දුර්වල වී ඇති අතර දිවයිනට කිලෝමීටර් 1000 ක් ඊසාන දිගින් ස්ථාන ගත කර ඇති බව කාලගුණ විද්‍යා දෙපාර්තමේන්තුව පවසනවා.\nමෙමගින් දිවයිනට ඍජු බලපෑමක් නොමැති බවයි එම දෙපාර්තමේන්තුව පෙන්වා දෙන්නේ.\nමේ අතර, අද පස්වරුවේ ද දිවයිනේ බොහෝ පළාත්වල තැනින් තැන වැසි හෝ ගිගුරුම් වැසි ඇතිවිය හැකි බව කාර්යයේ නියුතු කාලගුණ විද්‍යාඥ දර්ශන ශමිල් ප්‍රේමතිලක සදහන් කළා.",
       "URL": "https://www.hirunews.lk/146215/කයන්ට්-සුළි-කුණාටුවෙන්-ශ්‍රී-ලංකාවට-ඍජු-බලපෑමක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4820"
}