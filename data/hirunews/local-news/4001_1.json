{
       "Source": "hirunews",
       "Timestamp": "Saturday, 07 April 2018 - 16:13",
       "Headline": "Update: හුළු ගඟේ ගිලී 5 ක් මියයයි",
       "News Content": "මහනුවර - පන්විල ප්‍රදේශයේදී හුළු ගඟේ අතු ගංගාවක් වන දළු ඔයේ කළු පාලම අසල නෑමට ගිය පිරිසක් දියේ ගසාගෙන යාමෙන් 5 දෙනෙකු ජීවිතක්ෂයට පත්වුණා.\nමියගිය පිරිස අතර තරුණියන් තුන්දෙනෙකු සහ තරුණයින් දෙදෙනකු සිටින බවයි පොලීසිය ප්‍රකාශ කළේ.\nමියගිය තරුණියන් තිදෙනා මහනුවර, රත්මලාන, වැල්ලවත්ත යන ප්‍රදේශවල පදිංචි 22 ත් 26ත් අතර වයස්වල පසුවන්නන්.\nමියගිය තරුණයන් දෙදෙනා අවුරුදු 28 ත් 30 ත් අතර වයස්වල පසුවන අතර, ඔවුන් කිරිදිවැල සහ යක්කල ප්‍රදේශවල පදිංචිකරුවන් බවයි හෙළි වී ඇත්තේ.\nමෙම පිරිස අද විනෝද චාරිකාවකට එක්ව සිටි කඩුවෙල ප්‍රදේශයේ ඇගලූම් කර්මාන්තශාලාවක සේවකයන්.\n19 දෙනෙකුගෙන් යුත් කණ්ඩායමක් මෙලෙස පැමිණ ඇති අතර, එක්වරම දළු ඔයේ ජල මට්ටම ඉහළ යාම නිසා මෙම අනතුර සිදුව ඇති බවයි පොලීසිය සදහන් කළේ.\nUpdate : Saturday, 07 April 2018 - 16.44\n----------------------------------------------------------\nහුළු ගඟේ දිය නෑමට ගිය දෙදෙනෙකු මරුට - දෙදෙනෙක් අතුරුදන්\nමහනුවර පන්විල ප්‍රදේශයේදී හුළු ගඟේ දිය නෑමට ගිය දෙදෙනෙකු දියේ ගිලීමෙන් ජීවිතක්ෂයට පත්වී තිබෙනවා.\nතවත් දෙදෙනෙකු අතුරුදන් බවයි පොලිසිය සඳහන් කළේ.\nඅතුරුදන්වුවන් සොයා පොලිසිය සහ ප්‍රදේශවාසීන් මෙහෙයුමක් ආරම්භ කර තිබෙනවා.",
       "URL": "https://www.hirunews.lk/187868/update-හුළු-ගඟේ-ගිලී-5-ක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4001"
}