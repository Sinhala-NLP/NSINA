{
       "Source": "hirunews",
       "Timestamp": "Tuesday, 05 April 2022 - 16:33",
       "Headline": "විදේශ කටයුතු අමාත්‍යාංශයෙන් නිවේදනයක්",
       "News Content": "අමාත්‍ය මණ්ඩලය මෑතකදී ගනු ලැබූ තීරණයකට අනුව තානාපති කාර්යාල 2 ක් සහ කොන්සල් ජනරාල් කාර්යාලයක් තාවකාලිකව වසා දැමීමට විදේශ කටයුතු අමාත්‍යාංශය පියවර ගෙන තිබෙනවා.\nඒ අනුව නෝර්වේ රාජ්‍යයේ ඔස්ලෝ සහ ඉරාකයේ බැග්ඩෑඩ් හි පිහිටි ශ්‍රී ලංකා තානාපති කාර්යාලයි මෙලෙස වසා දමා ඇත්තේ.\nඑමෙන්ම ඕස්ට්‍රේලියාවේ සිඩ්නි නුවර පිහිටි ශ්‍රී ලංකා කොන්සල් ජනරාල් කාර්යාලයද වසා දැමීමට පියවර ගෙන තිබෙනවා.\nවත්මන් ආර්ථික තත්වය හමුවේ රට මුහුණදෙන විදේශ මුදල් හිඟය හේතුවෙන් සිදුකරන ප්‍රතිව්‍යුහගත කිරීමේ පියවරක් ලෙස මෙම පියවර ගෙන ඇති බව සඳහන්.",
       "URL": "https://www.hirunews.lk/301272/විදේශ-කටයුතු-අමාත්‍යාංශයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1248"
}