{
       "Source": "hirunews",
       "Timestamp": "Sunday, 20 January 2019 - 16:11",
       "Headline": "බටපොල අනතුරකින් එක්දරු මවක් මරුට",
       "News Content": "ගාල්ල, උඩුගම, බටපොල ප්‍රදේශයේදී ත්‍රිරෝද රථයක් ලොරි රථයක ගැටීමෙන් ඊයේ (19) සිදු වූ අනතුරකින් වයස අවුරුදු 28 එක්දරු මවක් මියගොස් තිබෙනවා.\nගාල්ල ප්‍රදේශයේ ඥාති නිවසක සිට නැවත නිවස බලා යමින් සිටි අවස්ථාවේදීයි ඔවුන් මෙම අනතුරට මුහුණ පා ඇත්තේ.\nඅනතුර සිදුවන අවස්ථාවේ ත්‍රිරෝද රථයේ සැමියා බිරිද සහ වයස අවුරුදු 3ක් වන ඔවුන්ගේ දියණියද සිට ඇති බව සඳහන්.\nත්‍රිරෝද රථය මාර්ගය අසල නවතා තිබු ලොරි රථයක පිටුපස ගැටී තිබෙන අතර එහිදී ත්‍රිරෝද රථයේ ගමන් ගත් තිදෙනාම තුවාල ලබා කරාපිටිය ශික්ෂණ රෝහල වෙත ඇතුලත් කර ඇති බවයි වාර්තා වන්නේ.\nතුවාල ලැබූ කාන්තාව රෝහලට ඇතුලත් කිරීමෙන් අනතුරව මිය ගොස් තිබෙනවා.\nමියගිය කාන්තාවගේ මරණ පරීක්ෂණ අද (20) කරාපිටිය ශික්ෂණ රෝහලේ දී සිදු කිරීමට නියමිතව තිබුණා.",
       "URL": "https://www.hirunews.lk/208637/බටපොල-අනතුරකින්-එක්දරු-මවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3545"
}