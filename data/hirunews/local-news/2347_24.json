{
       "Source": "hirunews",
       "Timestamp": "Friday, 06 November 2020 - 14:38",
       "Headline": "කැළඹුණු කාලගුණය (වීඩියෝ)",
       "News Content": "දිවයිනේ ඇතැම් ස්ථානවලට ඉදිරි දිනවලදී මිලිමීටර් 100 ඉක්ම වූ තද වැසි ඇති වියහැකි බව කාලගුණ විද්‍යා දෙපාර්තමේන්තුව පවසනවා.\nමේ අතර ඊයේ පස්වරුවේ ඇහැළුණු අධික වැසි හමුවේ නගර කිහිපයක් ජලයෙන් යට වුණා.\nනාවලපිටිය ප්‍රදේශයට ඇඳහැළුණු අධික වර්ෂාව හේතුවෙන් නාවලපිටිය බස්නැවතුම්පොළේ සිට ශ්‍රීපාද පිරිවෙන දක්වා මාර්ගය පැය 2කට ආසන්න කාලයක් ජලයෙන් යටව පැවතුණා.\nමේ අතර නාවලපිටිය ගම්පොළ ප්‍රධාන මාර්ගයේ මඩගාල ප්‍රදේශයේදී විශාල ගසක් කඩා වැටීමෙන් එම මාර්ගයේ ගමනාගමනයට ඊයේ පස්වරුවේ බාධා පැමිණියා.\nඊයේ පස්වරුවේ මහනුවර නගරයට ඇඳහැළුණු අධික වර්ෂාව හේතුවෙන් ප්‍රදේශයේ මාර්ග රැසක් ජලයෙන් යටව තිබූ අයුරුයි මේ.\nමේ අතර කොළඹ නගරයට අඳහැළුණු වර්ෂාව හේතුවෙන් පිලියන්ද ඇතුළු ප්‍රදේශ කිහිපයක් ජලයෙන් යටවුණා.\nකාලගුණ විද්‍යා දෙපාර්තමේන්තුව සදහන් කළේ බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් සවස් කාලයේ හෝ රාත්‍රී කාලයේ ගිගුරුම් සහිත වැසි ඇති විය හැකි බවයි.\nගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසද එම දෙපාර්තමේන්තුව ජනතාවගෙන් ඉල්ලීමක් කරනවා.",
       "URL": "https://www.hirunews.lk/254146/කැළඹුණු-කාලගුණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2347"
}