{
       "Source": "hirunews",
       "Timestamp": "Tuesday, 11 July 2017 - 16:27",
       "Headline": "එකම පවුලේ සිව් දෙනෙකු ගිනි තබා මරා දැමූ පුද්ගලයාට අද ලැබුණු දේ",
       "News Content": "නිදා සිටියදී එකම පවුලේ සිව් දෙනෙකු පෙට්‍රල් දමා ගිනි තබා ඝාතනය කිරීමේ සිද්ධියකට වරදකරු වූ පුද්ගලයෙකුට මරණ දඩුවම් නියම කර තිබෙනවා.\nගම්පහ මහාධිකරණ විනිසුරු පියන්ත ප්‍රනාන්දු විසින් මෙම දඩුවම නියම කළ බවයි අප වාර්තාකරු සදහන් කළේ.\nවත්තල, එඩේරමුල්ල ප්‍රදේශයේදී 2002 වසරේ පෙබරවාරි මාසයේදී මෙම ඝාතන සිදුව ඇති අතර විත්තිකරු නොමැතිව මෙම නඩුව විභාගයට ගෙන තිබෙනවා.\nඅදාල සැකකරු ඝාතනය සිදුකරන විට 25වන වියේ පසු වූ බවයි වාර්තා වන්නේ.\nපෞද්ගලික ආරවුලක් මත අදාල පුද්ගලයා මෙම ඝාතනය සිදුකර ඇති බවයි පරීක්ෂණ වලදී අනාවරණය වී ඇත්තේ.\nනඩු තීන්දුව ලබා දීමෙන් අනතුරුව විනිසුරුවරයා විසින් විත්තිකරු අත්අඩංගුවට ගැනීමට විවෘත වරෙන්තු නිකුත් කළා.",
       "URL": "https://www.hirunews.lk/165628/එකම-පවුලේ-සිව්-දෙනෙකු-ගිනි-තබා-මරා-දැමූ-පුද්ගලයාට-අද-ලැබුණු-දේ",
       "Category": "Local News",
       "Parent URL": "https://www.hirunews.lk/local-news.php?pageID=4427"
}