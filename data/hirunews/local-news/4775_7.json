{
       "Source": "hirunews",
       "Timestamp": "Tuesday, 29 November 2016 - 16:30",
       "Headline": "පාර්ලිමේන්තු මාර්ගයේ දැඩි රථ වාහන තදබදයක්",
       "News Content": "පාර්ලිමේන්තු මාර්ගයේ දැඩි රථ වාහන තදබදයක් හටගෙන තිබෙනවා. පොලිසිය නිවේදනය කලේ රාජගිරිය සිට බත්තරමුල්ල දෙසට මෙම වාහන තදබදය හටගෙන ඇති බවයි.\nමේ හේතුවෙන් හැකිතාක් විකල්ප මාර්ග භාවිත කරන ලෙසට පොලිසිය රියදුරන්ගෙන් සහ මහජනතාවගෙන් ඉල්ලීමක් කරනවා.\nමේ අතර අන්තර් විශ්ව විද්‍යාලයීය ශිෂ්‍ය බල මණ්ඩලයේ විරෝධතා පාගමනක් ද පාර්ලිමේන්තුව දෙසට ගමන් කරමින් පවතිනවා.\nමාළඹේ පෞද්ගලික වෛද්‍ය විද්‍යාලය වසා දමන ලෙසට බල කරමිනුයි ඔවුන් විරෝධතාවයේ නිරත වන්නේ.",
       "URL": "https://www.hirunews.lk/148598/පාර්ලිමේන්තු-මාර්ගයේ-දැඩි-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4775"
}