{
       "Source": "hirunews",
       "Timestamp": "Monday, 21 October 2019 - 16:18",
       "Headline": "නීති විරෝධී මත්පැන් ජාවාරමක් වටලා එක් සැකකරුවෙකු අත්අඩංගුවට (ඡායාරූප)",
       "News Content": "දිවුලපිටිය ලිහිණියාගම්මන ප්‍රදේශයේ සිදුකරගෙන ගිය නීති විරෝධී මත්පැන් ජාවාරමක් වැටලීමට දිවුලපිටිය පොලිසිය සමත්ව තිබෙනවා.\nදිවුලපිටිය පොලිස් ස්ථානාධිපතිවරයාට ලැබුණු තොරතුරක් අනුව පොලිස් කණ්ඩායමක් එම ස්ථානයට ගොස් සැඟව සිට මත්පැන් පෙරමින් සිටින අවස්ථාවේදීයි මෙම වැටලීම සිදුකර ඇත්තේ.\nමෙහිදී ගෝඩා බැරල් 3 ක් සහ නීති විරෝධී මත්පැන් බෝතල් 45ක් අත්අඩංගුවට ගෙන තිබුණා.\nමෙහිදී එක් සැකකරුවෙකු අත්අඩංගුවට ගෙන ඇති අතර ඔහු මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/226694/නීති-විරෝධී-මත්පැන්-ජාවාරමක්-වටලා-එක්-සැකකරුවෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3087"
}