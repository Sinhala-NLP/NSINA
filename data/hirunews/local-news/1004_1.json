{
       "Source": "hirunews",
       "Timestamp": "Thursday, 21 July 2022 - 16:41",
       "Headline": "\"No Deal Gama\" අරගලකරුවන්ගෙන් එක්සත් ජාතීන්ගේ සංවිධානයට ලිපියක් (වීඩියෝ)",
       "News Content": "නෝ ඩීල් ගම නිර්පාක්ෂික අරගලකරුවන් විසින් එක්සත් ජාතීන්ගේ සංවිධානයට ලිපියක් භාරදී තිබෙනවා.\nතම ජීවිතවලට ඉදිරියේදී ඇති විය හැකි තර්ජනයන් පිළිබඳ මැදිහත් වන ලෙසට දන්වමින් මෙම ලිපිය භාරදුන් බවයි විරෝධතාකරුවන් සඳහන් කළේ.\nපසුගිය දිනවල අරලියගහ මැදුර ඉදිරිපිට දින 6ක් තම විරෝධතාකරුවන් මාරාන්තික උපවාසයක නිරත වුව ද කිසිදු දේශපාලනඥයෙකු ඒ සම්බන්ධයෙන් මැදිහත් නොවූ බව ඔවුන් පෙන්වා දෙනවා.\nජනතාවගේ වේදනාව සම්බන්ධයෙන් වත්මන් පාලකයන්ට දැනුමක් නොමැති බවට ද විරෝධතාකරුවන් මෙහිදී චෝදනා කළා.\nදින 100 කට අධික කාලයක් අරගලයේ යෙදුනු අරගලකරුවන්ගේ ජීවිතවලට අනාගතයේදි හානි විය හැකි බැවින් ඒ පිළිබද මැදහත්වන ලෙස මෙම ලිපිය මගින් ඉල්ලා තිබෙනවා.\nමෙම ලිපිය භාර දීමේ අවස්ථාවට භික්ෂුන් වහන්සේලා කිහිප නමක් හා නෝ ඩීල්ගම අරගලකරුවන් නියෝජනය කරමින් නියෝජිත පිරිසක් එක්ව සිටියා.\nමේ අතර අරලියගහ මන්දිරය අසල විරෝධතාකරුවන් පිරිසක් ක්‍රියාත්මක කළ නෝ ඩීල් ගම (no deal gama ) ඉවත් කරගෙන තිබෙනවා.",
       "URL": "https://www.hirunews.lk/310572/no-deal-gama-අරගලකරුවන්ගෙන්-එක්සත්-ජාතීන්ගේ-සංවිධානයට-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1004"
}