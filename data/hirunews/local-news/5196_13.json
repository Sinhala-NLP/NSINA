{
       "Source": "hirunews",
       "Timestamp": "Monday, 25 January 2016 - 13:56",
       "Headline": "පොලිසියට නීතිය  නැතිද? වැටත් නියරත් ගොයම් කා නම්......?",
       "News Content": "නීතිය හා සාමය ආරක්ෂා කිරීම උදෙසා පොලිසියට පැවරී  ඇත්තේ ජාතික වගකීමක්. නීතී කඩන පුද්ගලයින්ට එරෙහිව නීතිය ක්‍රියාවේ  යෙදවීම ඒ අතරින් ප්‍රධානයි.\nකෙසේ වෙතත් මෑත වකවානුවේ පොලිසිය සම්බන්ධ බොහෝ සිද්ධීන් පදනම් කර ගනිමින් ජනතාව වටිනාකම් තබා ඇති මට්ටම තක්සේරු කළ හැකියි.\nපොලිසිය නීතිය  ආරක්ෂා කරනවාට වඩා  නීතිය කඩන බවටයි චෝදනා නැගෙන්නේ.\nඒ අතර...\nමිල මුදලට යටවෙන ඇතැම් පොලිස් ලොක්කන්....\nමත්පැනට ලොල්වන  ඇතැම් පොලිස් නිලධාරීන්...\nසාමාන්‍ය ජනතාවට හිරිහැර කරන ඇතැම් පොලිස් නිලධාරීන්..  ආදී වශයෙන්  මෙකී නොකී  තවත් බොහෝ මතයන්  සැදී අවසන්.\nකෙසේ වෙතත්  පොලිසිය පවසන්නේ  නීතිය නිසි ලෙස ආරක්ෂා කරන බවයි.\nමාර්ග අනතුරුවලදීත් ඇතැම් වෙලාවට පොලිසියට චෝදනා එල්ල වෙයි. මාර්ග සංඥා, සළකුණු  ආදිය පිළිපැදිය යුත්තේ සාමාන්‍ය ජනතාව පමණද?\nපැන නැගෙන ගැටළුවට  පිළිතුරු දිය යුත්තේද පොලිසියම විසින් බවට තවත් එක අවස්ථාවක් මෙලෙසින් දක්වන්නෙමු.\nඡායාරූප සහ වීඩියෝව නරඹා ඔබම තීරණය කරන්න .",
       "URL": "https://www.hirunews.lk/124716/පොලිසියට-නීතිය-නැතිද-වැටත්-නියරත්-ගොයම්-කා-නම්",
       "Category": "Local News",
       "Parent URL": "https://www.hirunews.lk/local-news.php?pageID=5196"
}