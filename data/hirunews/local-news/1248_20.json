{
       "Source": "hirunews",
       "Timestamp": "Tuesday, 05 April 2022 - 13:27",
       "Headline": "පිටුපස මාර්ගයෙන් මන්ත්‍රීවරුන් පාර්ලිමේන්තුවට (වීඩියෝ)",
       "News Content": "පාර්ලිමේන්තුවට පිටුපස පිහිටි මාදිවෙල මාර්ගය ඔස්සේ සියළුම මන්ත්‍රීවරුන් අද පාර්ලිමේන්තු සැසි වාරය සදහා සහභාගිවීමට පැමිණෙනු දක්නට ලැබුණා.\nඒ, පාර්ලිමේන්තුව ඉදිරිපිට මාර්ගයේ පැවැත්වෙන විරෝධතා හේතුවෙන්.\nඑම විරෝධතාවය පාර්ලිමේන්තුවට පිවිසෙන දියත උයන වටරවුම ආසන්නයේ පැවති බවයි හිරු වාර්තාකරු සදහන් කළේ.\nඑය සමාජවාදී තරුණ සංගමය හා තවත් සිවිල් සංවිධාන කිහිපයක් එක්ව සංවිධාන කර තිබුණා.\nපාර්ලිමේන්තුවේ පිටත ආරක්ෂාව දැඩි කර ඇති අතර අමතර පොලිස් බල ඇණි යොදවා තිබෙනවා.\nපාර්ලිමේන්තුවට පිටුපස මාර්ගයෙන් මන්ත්‍රීවරුන් පාර්ලිමේන්තුවට පිවිසීමේදී මාධ්‍ය වෙත අදහස් දක්වනු ලැබුවා.",
       "URL": "https://www.hirunews.lk/301250/පිටුපස-මාර්ගයෙන්-මන්ත්‍රීවරුන්-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1248"
}