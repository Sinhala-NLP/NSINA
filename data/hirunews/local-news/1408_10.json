{
       "Source": "hirunews",
       "Timestamp": "Friday, 21 January 2022 - 21:01",
       "Headline": "ආසාදිතයින් 840ක්- සමස්ත ගණන සය ලක්ෂය ද ඉක්මවයි (වීඩියෝ)",
       "News Content": "කොරෝනා වෛරසය ආසාදිත පුද්ගලයින් 840 දෙනෙකු අද (21) දිනයේ දී හඳුනාගෙන ඇති බව වසංගත රෝග විද්‍යා ඒකකය පවසනවා.\nමෙම නව ආසාදිතයින් 840 දෙනා සමග මෙරටින් වාර්තා වන සමස්ත ආසාදිතයින් සංඛ්‍යාව ලක්ෂ හයේ සීමාව ඉක්මවා යනවා.\nඒ 600,203ක් සටහන් කරමින්.\nකෙසේවෙතත් වෛරසය ආසාදිතව තවදුරටත් වෛද්‍ය අධීක්ෂණය යටතේ රෝහල්ගතව ප්‍රතිකාර ලබන සංඛ්‍යාව 15,888ක් වන අතර, සුවය ලැබූ සමස්ත සංඛ්‍යාව 569,000 සීමාව ඉක්මවා ගොස් තිබෙනවා.\nවෛරසය ආසාදිතව මෙරට සිදුව ඇති මරණ සංඛ්‍යාව 15,272ක්.\nකෙසේවෙතත් වෛරසය මර්දනයට මේ වනවිටත් දිවයින පුරා කොව්ඩි මර්දන එන්නත්කරණ ක්‍රියාවලිය ක්‍රියාත්මකයි.\nඒ සෞඛ්‍ය අමාත්‍යාංශයේ සහ ජාතික කොවිඩ් මර්දන ක්‍රියාන්විත මධ්‍යස්ථානයේ මෙන්ම ත්‍රිවිධ හමුදාවේ ද උපරිම දායකත්වය යටතේ.",
       "URL": "https://www.hirunews.lk/294733/ආසාදිතයින්-840ක්-සමස්ත-ගණන-සය-ලක්ෂය-ද-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1408"
}