{
       "Source": "hirunews",
       "Timestamp": "Sunday, 26 February 2017 - 10:20",
       "Headline": "කළු ගඟ ව්‍යාපෘතියේ පස් කන්දක් කඩාවැටී පුද්ගලයෙකු මරුට - 3ක් සොයා මෙහෙයුම් (ඡායාරූප)",
       "News Content": "මාතලේ - ලග්ගල - කළුගඟ ව්‍යාපෘතියේ කැණීම් සිදුකරන ගල් කොරියක පස් කන්දක් කඩාවැටී ඊට යටවීමෙන් එහි සේවකයෙකු ජීවිතක්ෂයට පත්වුණා.\nවිශාල කළු ගලක් සහිත පස් කන්ද කඩාවැටීමෙන් පුද්ගලයන් තුන්දෙනෙකු යටවී තිබෙනවා.\nඑහිදී තුවාල ලැබූ ස්කැවේටර් යන්ත්‍ර ක්‍රියාකරුවෙකු සහ බැකෝ යන්ත්‍ර සහයකයෙකුු පසුව රෝහල් ගතකෙරුණු අතර, එහිදී ස්කැවේටර් යන්ත්‍ර ක්‍රියාකරු ජීවිතක්ෂයට පත්වුණා.\nපස් කන්දට සිරවී සිටින බැකෝ යන්ත්‍ර ක්‍රියාකරු බේරාගැනීම සඳහා ලග්ගල පොලීසිය සහ ප්‍රදේශවාසීන්  උත්සාහයක නිරතවී සිටිනවා.\nමොරගහකන්ද - කළු ගඟ ව්‍යාපෘතියේ වැඩබලන අධ්‍යක්‍ෂ ඞී.බී. විජේරත්න සඳහන් කළේ යන්ත්‍ර මගින් පස් ඉවත් කරමින් ඊට යටවී ඇති සේවකයන් සොයාගැනීමේ මෙහෙයුම් සිදුකරන බවයි.",
       "URL": "https://www.hirunews.lk/155484/කළු-ගඟ-ව්‍යාපෘතියේ-පස්-කන්දක්-කඩාවැටී-පුද්ගලයෙකු-මරුට-3ක්-සොයා-මෙහෙයුම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4642"
}