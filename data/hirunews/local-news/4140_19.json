{
       "Source": "hirunews",
       "Timestamp": "Friday, 05 January 2018 - 13:19",
       "Headline": "ආනයනික පොහොර පරීක්ෂාවකට",
       "News Content": "දැනට උද්ගත වී ඇති පොහොර හිඟයට පිළියම් ලෙස මෙරටට ආනයනය කළ පොහොර නැවේ සාම්පල පරීක්ෂා කිරීමෙන් අනතුරුව ඒවා බෙදා හැරීමට කටයුතු කරන බව පොහොර ලේකම් කාර්යාලය ප්‍රකාශ කළා.\nමේ අතර, සමස්ත ලංකා ගොවිජන සම්මේලනය කියා සිටියේ පොහොර ආනයනය කිරීමට කටයුතු කළ ද ඉන් නිසි ප්‍රයෝජනයක් ගොවීන්ට ලබා ගැනීමට නොහැකි වන බවයි.\nඑහි ජාතික සංවිධායක, වයඹ පළාත් සභා මන්ත්‍රී නාමල් කරුණාරත්න හිරු ප්‍රවෘත්ති අංශයට අදහස් දක්වමින් කියා සිටියේ නිසි වේලාවට පොහොර ගොවීන්ට නොලැබීම හේතුවෙන් මෙම ගැටලූව උද්ගතවී ඇති බවයි.\nකෙසේ වෙතත්, පොහොර බෙදා හැරීමේ කටයුතු සිදුකෙරෙන අන්දම සහ සාම්පල පරීක්ෂාව  සම්බන්ධයෙන් අදහස් පළ කරමින් පොහොර ලේකම් කාර්යාලයේ අධ්‍යක්ෂ අජිත් පුෂ්පකුමාර කියා සිටියේ 7 වනදා වනවිට ප්‍රධාන පොහොර සමාගම් සඳහා අවශ්‍ය පොහොර තොග ලබාදීමට හැකියාව ලැබෙනු ඇති බවයි.",
       "URL": "https://www.hirunews.lk/180246/ආනයනික-පොහොර-පරීක්ෂාවකට",
       "Category": "Local News",
       "Parent URL": "https://www.hirunews.lk/local-news.php?pageID=4140"
}