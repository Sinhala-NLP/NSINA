{
       "Source": "hirunews",
       "Timestamp": "Tuesday, 13 December 2016 - 13:14",
       "Headline": "පොලිස්පතිවරයා ගැන තීරණයක් ගන්නැයි ව්‍යවස්ථා සභාව ජනපතිට දැනුම් දෙයි",
       "News Content": "පොලිස්පතිවරයාගේ ක්‍රියා කලාපය සම්බන්ධයෙන් ලැබී ඇති පැමිණිලි පිළිබඳ අවදානය යොමු කරන ලෙස ව්‍යවස්ථා සභාව ජනාධිපති මෛත්‍රීපාල සිරිසේන වෙත දැනුම් දී තිබෙනවා.\nව්‍යවස්ථා සභා කාර්යාලයේ ප්‍රකාශකයෙකු සඳහන් කළේ පසුගිය සිකුරාදා ව්‍යවස්ථා සභාවේ සභාපති, කථානායක කරු ජයසූරියගේ ප්‍රධානත්වයෙන් රැස්වූ අවස්ථාවේදී මෙම දැනුම් දීම සිදුකර ඇති බවයි.\nරත්නපුර ප්‍රදේශයේ පැවති රැස්වීමකදී පොලිස්පතිවරයා නිලමේවරයෙකු සම්බන්ධයෙන් කළ දුරකථන සංවාදය පිළිබඳව මෙහිදී සාකච්ඡාවට ලක්ව තිබෙනවා.\nඑමෙන්ම මේ සම්බන්ධයෙන් කරුණු විමසීම සඳහා පොලිස්පතිවරයා පසුගිය බ්‍රහස්පතින්දා ව්‍යවස්ථාදායක සභාව වෙත කැදවා තිබූ බව ද සඳහන්.",
       "URL": "https://www.hirunews.lk/149598/පොලිස්පතිවරයා-ගැන-තීරණයක්-ගන්නැයි-ව්‍යවස්ථා-සභාව-ජනපතිට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4756"
}