{
       "Source": "hirunews",
       "Timestamp": "Friday, 16 April 2021 - 10:50",
       "Headline": "වේලිඔයේ දියනෑමට ගොස් අතුරුදන්වූ පියා සහ පුතුගේ සිරුරු  සොයාගැනේ",
       "News Content": "හල්දුම්මුල්ල - කළුපහන පාලම් දෙක අතර වේලි ඔයේ දියනෑමට ගොස් ඊයේ අතුරුදන්වූ පියාගේ සහ පුත්‍රයාගේ මළ සිරුරු අද පෙරවරුවේ සොයාගෙන තිබෙනවා.\nපාලමේ සිට මීටර 800 ක පමණ දුරින් ගල්පර අතර සිරවී තිබියදී ඔවුන්ගේ මළ සිරුරු සොයාගත් බවයි පොලීසිය සඳහන් කළේ.\nමෙලෙස ජීවිතක්ෂයට පත්වූ පියාගේ වයස අවුරුදු 52 ක් වන අතර, පුත්‍රයාගේ වයස අවුරුදු 14 ක්.\nවේලි ඔයේ ඉහළ ධාරා ප්‍රදේශයට ඇද හැලුණු අධික වර්ෂාපතනයත් සමඟ එක්වරම එහි ජලය වැඩිවීමෙන් ඊයේ ඔවුන් මෙම අනතුරට ලක්වුණා.\nඑහිදී සැඩ පහරට හසුව ගසාගෙන ගිය ඔවුන්ගේ ඥාතීන් දෙදෙනෙකු ප්‍රදේශවාසීන් විසින් බේරාගනු ලැබුවා.",
       "URL": "https://www.hirunews.lk/268588/වේලිඔයේ-දියනෑමට-ගොස්-අතුරුදන්වූ-පියා-සහ-පුතුගේ-සිරුරු-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2017"
}