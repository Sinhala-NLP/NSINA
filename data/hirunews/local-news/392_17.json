{
       "Source": "hirunews",
       "Timestamp": "Tuesday, 25 April 2023 - 8:42",
       "Headline": "උතුරු නැගෙනහිර හර්තාල් (වීඩියෝ)",
       "News Content": "උතුරු නැගෙනහිර පළාත් දෙක තුළ අද (25) දිනයේ හර්තාල් ව්‍යාපාරයක් ක්‍රියාත්මක කිරීමට සැලසුම් කර තිබෙනවා.\nඒ දෙමළ ජාතික සන්ධානය ඇතුළු උතුරු නැගෙනහිර දේශපාලන පක්ෂ එක්වයි.\nත්‍රස්ත විරෝධි පනත ඇතුළු දෙමළ ජනතාව මුහුණ දෙන ගැටලු කිහිප‍යක් මුල් කර ගනිමින් මෙම හර්තාල් ව්‍යාපාරය ආරම්භ කරන බවයි පාර්ලිමේන්තු මන්ත්‍රී ශානක්කියන් රාසමානික්කම් සඳහන් කළේ.\nකෙසේ වෙතත් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න සඳහන් කළේ මෙම හර්තාල් ව්‍යාපාරය හේතුවෙන් එම ප්‍රදේශවල ගමනාගමනයට බාධා එල්ල විය හැකි බවයි.\nකෙසේ වෙතත් හිරු වාර්තාකරුවන් සඳහන් කළේ දියත් කර ඇති හර්තාලය හේතුවෙන් දෛනික කටයුතු වලට බලපෑම් එල්ල වී තිබෙන බවත්, පෞද්ගලික බස් රථ ධාවනයට ද එමගින් බාධා එල්ල වී තිබෙන බවයි.",
       "URL": "https://www.hirunews.lk/333389/උතුරු-නැගෙනහිර-හර්තාල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=392"
}