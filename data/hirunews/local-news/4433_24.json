{
       "Source": "hirunews",
       "Timestamp": "Friday, 07 July 2017 - 12:58",
       "Headline": "බදුල්ල මහරෝහලේදී ඩෙංගු වැළදුණු කාන්තාවකුත් මරුට - රෝගීන් සංඛ්‍යාව 80,000 දක්වා ඉහළට",
       "News Content": "ඩෙංගු රෝගය වැළඳීම හේතුවෙන් බදුල්ල මහ රෝහලේ ප්‍රතිකාර ලබමින් සිටි කාන්තාවක් ද මියගොස් තිබෙනවා.\nමෙලෙස මරණයට පත්ව ඇත්තේ බදුල්ල - හිඳගොඩ ප්‍රදේශයේ පදිංචි 59 හැවිරිදි කාන්තාවක්.\nමීට පෙර ද බදුල්ල මහ රෝහලේ ප්‍රතිකාර ලබමින් සිටියදී පාසල් සිසුන් දෙදෙනෙකු ඩෙංගු වැළඳීම හේතුවෙන් ජීවිතක්ෂයට පත්වුණා.\nරෝහලේ ප්‍රකාශකයෙකු හිරු ප්‍රවෘත්ති අංශයට සඳහන් කළේ උණ රෝගීන් 160 දෙනෙකු පමණ ප්‍රතිකාර ලබමින් සිටින බවයි.\nමේ අතර, සෞඛ්‍ය අමාත්‍යාංශය සඳහන් කළේ වසරේ මේ දක්වා කාලය තුළ ඩෙංගු රෝගය වැළඳීම හේතුවෙන් පුද්ගලයන් 226 දෙනෙකු ජීවිතක්ෂයට පත්ව ඇති බවයි.\nඑමෙන්ම, ඩෙංගු රෝගය වැළඳී ඇති බවට සැක කෙරෙන පුද්ගලයින්ගේ සංඛ්‍යාව මේ වනවිට 80,000 දක්වා ඉහළ ගොස් තිබෙනවා.\nවැඩිම රෝගීන් සංඛ්‍යාවක් වාර්තා වී ඇත්තේ බස්නාහිර පළාතෙන් වන අතර, එය ප්‍රතිශතයක් ලෙස 43.42% ක්.",
       "URL": "https://www.hirunews.lk/165309/බදුල්ල-මහරෝහලේදී-ඩෙංගු-වැළදුණු-කාන්තාවකුත්-මරුට-රෝගීන්-සංඛ්‍යාව-80000-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4433"
}