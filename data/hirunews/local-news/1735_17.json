{
       "Source": "hirunews",
       "Timestamp": "Monday, 23 August 2021 - 17:46",
       "Headline": "කැබිනට් ඇමතිවරුන්ගේ මසක වැටුප කොවිඩ් අරමුදලට",
       "News Content": "කැබිනට් අමාත්‍යවරුන් සියල්ලන්ගේ අගෝස්තු මස වැටුප කොවිඩ් 19 අරමුදලට පරිත්‍යාග කිරීමට අග්‍රාමාත්‍ය මහින්ද රාජපක්ෂ කැබිනට් මණ්ඩලයට ගෙන ආ යෝජනාවට කැබිනට් මණ්ඩලයේ ඒකමතික අනුමැතිය හිමි වූ බව අමාත්‍ය මහින්දානන්ද අලුත්ගමගේ පවසනවා.\nඅග්‍රමාත්‍යවරයා යෝජනාව ඉදිරිපත් කරමින් පවසා ඇත්තේ මෙම මොහොතේ රට බරපතළ ආර්ථික අර්බුදයකට මුහුණ පා ඇති අතර කෝවිඩ් මර්දන එන්නත් ගෙන ඒම සඳහා ද අති විශාල මුදලක් වැය කිරීමට සිදුව ඇති බවයි.\nඒ හේතුවෙන් කැබිනට් මණ්ඩලය සියල්ලට ප්‍රථම ආදර්ශයක් ගෙන එමින් මෙම කටයුත්ත සිදු කළ යුතු බවත් අග්‍රාමත්‍යවරයා පෙන්වා දී තිබෙනවා.\nඒ අනුව කැබිනට් මණ්ඩලයේ අමාත්‍යවරුන් සියල්ලගේ අගෝස්තු මස වැටුප කෝවිඩ් 19 අරමුදලට පරිත්‍යාග කෙරෙනු ඇති.",
       "URL": "https://www.hirunews.lk/280434/කැබිනට්-ඇමතිවරුන්ගේ-මසක-වැටුප-කොවිඩ්-අරමුදලට",
       "Category": "Local News",
       "Parent URL": "https://www.hirunews.lk/local-news.php?pageID=1735"
}