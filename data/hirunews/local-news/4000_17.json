{
       "Source": "hirunews",
       "Timestamp": "Sunday, 08 April 2018 - 6:55",
       "Headline": "අද ප්‍රදේශ රැසකට වැසි",
       "News Content": "දිවයිනේ බොහෝ පළාත්වල සවස 2 න් පසු වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nදිවයින ආශ්‍රිතව පැවති පහළ වායුගෝලයේ කැළඹිලි ස්වභාවය මේ වන විට දිවයිනට දකුණු දෙසින් පවතින බවයි දෙපාර්තමේන්තුව සඳහන් කළේ.\nමේ  හේතුවෙන් දකුණ නැගෙනහිර සහ ඌව පළාත්වල උදෑසන කාලයේදීත්  වැසි හෝ ගිගුරුම් සහිත වැසි ඇති වනවා.\nබස්නාහිර, සබරගමුව සහ ඌව පළාත්වලත් ගාල්ල සහ මාතර දිස්ත්‍රික්වලත් ඇතැම් ස්ථානවලට මිලිමීටර් 100 ට වඩා තද වැසි ඇතිවිය හැකියි.\nඑමෙන්ම දිවයිනේ දකුණු අර්ධයේ අහස වළාකුලින් බරවී පවතින බවයි කාලගුණ විද්‍යා දෙපාර්තමේන්තුව කියාසිටියේ.\nසබරගමුව සහ මධ්‍යම පළාත්වල ඇතැම් ප්‍රදේශවල උදෑසන කාලයේ මීදුම් සහිත තත්වයක් ද අපේක්ෂා කෙරෙනවා.\nමේ අතර දෘෂ්‍ය ලෙස සුර්යයා උතුරට ගමන් කිරීමේදි අද දහවල් 12.11 ට මිනුවන්ගොඩ, කටුනායක, මොරොන්තොට, ගම්පොළ, හගුරන්කෙත, රදලියගොඩ සහ පිටකුඹුර ප්‍රදේශවලට හිරු මුදුන්ව පවතිනවා.",
       "URL": "https://www.hirunews.lk/187885/අද-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4000"
}