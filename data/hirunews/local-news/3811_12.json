{
       "Source": "hirunews",
       "Timestamp": "Tuesday, 07 August 2018 - 7:05",
       "Headline": "යාපනයේ යතුරුපැදි අනතුරකින් පුද්ගලයෙකු මරුට",
       "News Content": "යාපනය,කෝපායි ප්‍රදේශයේ ඊයේ (06) සවස සිදුවු රිය අනතුරකින් පුද්ග‍ලයෙකු ජිවිතක්ෂයට පත්ව තවත් තරුණියක් තුවාල ලබා ඇති බව යාපනය කෝපායි පොලිසිය පවසනවා.\nපොලිසිය පැවසූවේ තෙල් ප්‍රවාහනය කළ බවුසර රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බවයි.\nඅනතුරින් යතුරුපැදියේ ගමන්ගත් කෝපායි ප්‍රදේශයේ ස්වර්ණාභරණ වෙළඳ සැළක හිමිකරුවෙකු වන 45 හැවිරිදි රන්ජන් නමැති පුද්ගලයෙකු ජිවිතක්ෂයට පත්ව ඇති බවද පොලිසිය පැවසුවේ.\nපොලිසිය වැඩිදුරටත් පැවසූවේ අනතුරින් යතුරුපැදියේ ගමන්ගත් ජිවිතක්ෂයට පත්වු පුද්ගලයාගේ 18 හැවිරිදි දියණියද බරපතල තුවාල ලබා යාපනය රෝහලට ඇතුළත් කොට ඇති බවයි.\nසිද්ධිය සම්බන්ධයෙන් බවුසර රථයේ රියදුරු අත්අඩංගුවට ගෙන ඇති අතර, කෝපායි පොලිය අනතුර සම්බන්ධයෙන් වැඩිදුර පරීක්ෂණ මෙහෙයවයි.",
       "URL": "https://www.hirunews.lk/196955/යාපනයේ-යතුරුපැදි-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3811"
}