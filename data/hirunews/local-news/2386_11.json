{
       "Source": "hirunews",
       "Timestamp": "Friday, 16 October 2020 - 16:32",
       "Headline": "වැඩිදුර විමර්ශණ සඳහා මාකඳූරේ මදුෂ් කොළඹ අපරාධ කොට්ඨාශය භාරයට",
       "News Content": "වසරකට අධික කාලයක් රැඳවුම් නියෝග යටතේ අපරාධ පරීක්ෂණ දෙපාර්තමේන්තුව භාරයේ සිටි ප්‍රබල අපරාධ කල්ලි නායකයෙකු වන සමරසිංහ ආරච්චිලාගේ මධූෂ් ලක්ෂිත හෙවත් මාකඳුරේ මධූෂ් කොළඹ අපරාධ කොට්ඨාශය වෙත යොමුකර තිබෙනවා.\nඒ, වැඩිදුර විමර්ශන කටයුතු සඳහායී.\nඩුබායි හි සාදයකට සහභාගි වී සිටියදී එරට පොලිසිය මගින් අත්අඩංගුවට ගත් මාකඳුරේ මධූෂ් අනතුරුව මෙරටට එවා තිබූ අතර, කටුනායක ගුවන් තොටුපලේදී අපරාධ පරීක්ෂණ දෙපාර්තමේන්තුව මගින් සැකකරුව පසුගිය වසරේ මැයි 05 වනදා සිය භාරයට ගනු ලැබුවා.\nමොහු දකුණු පළාත් සභාවේ හිටපු අමාත්‍යවරයෙකු වන ඩැනී හිත්තැටිය ඇතුළු ඝාතන සිද්ධීන් රැසක සැකකරුවෙකුද වනවා.",
       "URL": "https://www.hirunews.lk/252669/වැඩිදුර-විමර්ශණ-සඳහා-මාකඳූරේ-මදුෂ්-කොළඹ-අපරාධ-කොට්ඨාශය-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2386"
}