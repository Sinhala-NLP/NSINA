{
       "Source": "hirunews",
       "Timestamp": "Tuesday, 04 October 2022 - 14:50",
       "Headline": "මෙරට ආයෝජන කරන සමාගමකට වසර 12ක බදු සහන? (වීඩියෝ)",
       "News Content": "මෙරට ආයෝජන සිදු කරන සමාගමකට වසර 12ක බදු සහන ලබා දීමට අදාළ ව පාර්ලිමේන්තුවේ විවාදයට ගැනීමට නියමිත ක්‍රමෝපාය සංවර්ධන පනත යටතේ නියමයන්ට අනුමැතිය ලබා නොදීමට රජයේ මුදල් පිළිබඳ කාරක සභාව පියවර ගත්තා.\nඒ, ශ්‍රී ලංකා ආයෝජන මණ්ඩලය නිසි විශ්ලේෂණයක් ලබා නොදීම හේතුවෙන්.\nකෙසේ වෙතත්, මුදල් රාජ්‍ය අමාත්‍ය රංජිත් සියඹලාපිටිය පාර්ලිමේන්තුවේ දී සඳහන් කළේ අද පෙරවරුවේ ඒ සඳහා මුදල් කාරක සභාවේ අනුමැතිය හිමි වූ බවයි.\nරජයේ මුදල් පිළිබඳ කාරක සභාවේ සභාපති පාර්ලිමේන්තු මන්ත්‍රී ආචාර්ය හර්ෂ ද සිල්වාගේ ප්‍රධානත්වයෙන් මෙම කමිටු රැස්වීම පැවැත්වුණා.",
       "URL": "https://www.hirunews.lk/317023/මෙරට-ආයෝජන-කරන-සමාගමකට-වසර-12ක-බදු-සහන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=825"
}