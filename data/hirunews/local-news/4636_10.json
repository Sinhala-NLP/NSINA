{
       "Source": "hirunews",
       "Timestamp": "Wednesday, 01 March 2017 - 19:09",
       "Headline": "බැදුම්කර ගැන සොයන ජනපති කොමිසම පැය තුනක් මහ බැංකුවේ",
       "News Content": "ආන්දෝලනාත්මක භාණ්ඩාගාර බැඳුම්කර නිකුත් කිරීම පිළිබදව සොයා බැලීමේ ජනාධිපති කොමිසමේ සාමාජිකයින් අද මහ බැංකුවේ නිරික්ෂණ චාරිකාවක නිරත වුනා.\nඒ අද පෙරවරුවේ මහබැංකුවේ සිදුවූ රුපියල් මිලියන 24,000ක බැඳුම්කර වෙන්දේසිය සිදුවන ආකාරය පිළිබඳව සොයා බැලිමටයි.\nකොමිසමේ සාමාජිකයන් වූ ශ්‍රේෂ්ඨාධිකරණ විනිසුරුවරුන් වන කේ.ටී. චිත්‍රසිරි, ප්‍රසන්න එස්. ජයවර්ධන සහ විශ්‍රාමික නියෝජ්‍ය විගනකාධිපති කේ. වේළුපිල්ලේ මෙම නිරික්ෂණ චාරිකාවට එක්ව සිටියා.\nඑමෙන්ම නීතිපති දෙපාර්තමේන්තුව නියෝජනය කරමින් රජයේ ජ්‍යෙෂ්ඨ නිතීඥවරුන් පිරිසක් මෙන්ම පර්පෙචුවල් ටෙ‍්‍රෂරීස් සමාගම වෙනුවෙන් නීතිඥයෙකු ද මෙම අවස්ථාවට එක්ව තිබෙනවා.\nඅද පෙරවරු 08.30 ට ඔවුන් මහා බැංකුවට පැමිණි අතර ඉන් ඔවුන් පිටත්ව යනු ලැබුවේ පැය 3 කට පසුවයි.\nබැදුම්කර  නිකුතුව සම්බන්ධයෙන් විමර්ශන කරන කොමිසමට හෙට මහා බැංකුවේ සංඛ්‍යාන දෙපාර්තමේන්තුවේ අතිරේක අධ්‍යක්ෂ අචාර්ය මොහොමඩ්  සෙයිඩ් සාක්ෂි විමසීම සඳහා කැදවා තිබෙනවා.",
       "URL": "https://www.hirunews.lk/155800/බැදුම්කර-ගැන-සොයන-ජනපති-කොමිසම-පැය-තුනක්-මහ-බැංකුවේ",
       "Category": "Local News",
       "Parent URL": "https://www.hirunews.lk/local-news.php?pageID=4636"
}