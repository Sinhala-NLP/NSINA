{
       "Source": "hirunews",
       "Timestamp": "Sunday, 29 January 2017 - 16:19",
       "Headline": "ඉදිරි දිනවලදී වැසි අඩුවෙයි",
       "News Content": "පවතින වැසි සහිත කාලගුණික තත්වය ඉදිරි දිනවලදී ක්‍රමයෙන් අඩුවන බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් ලබන 31 වනදායින් පසු වැසි තත්වය අඩුවනු ඇති බවයි දෙපාර්තමේන්තුව නිවේදනය කලේ.\nඋතුර / උතුරු මැද / නැගෙනහිර සහ ඌව පළාත්වල මෙන්ම හම්බන්තොට දිස්ත්‍රික්කයේ වැසි වාර කිහිපයක් ඇතිවනවා.\nසෙසු ප්‍රදේශවල සවස 2 න් පසු වැසි හෝ ගිගුරුම්  සහිත වැසි වර්ධනය වීමේ හැකියාවක් ද පවතිනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ද ඇතිවිය හැකි බවයි කාලගුණ විද්‍යා දෙපාර්තමේන්තුව නිවේදනය කලේ.",
       "URL": "https://www.hirunews.lk/153190/ඉදිරි-දිනවලදී-වැසි-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4687"
}