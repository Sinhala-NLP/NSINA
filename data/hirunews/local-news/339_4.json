{
       "Source": "hirunews",
       "Timestamp": "Tuesday, 16 May 2023 - 16:48",
       "Headline": "වෛද්‍ය සිසුන්ට ජල ප්‍රහාර (වීඩියෝ)",
       "News Content": "කොළඹ විශ්වවිද්‍යාලය ඇතුළු සියලු රාජ්‍ය විශ්විද්‍යාලවල වෛද්‍ය පීඨ ශිෂ්‍ය ක්‍රියාකාරීන් ක්‍රියාත්මක කළ විරෝධතාවක් විසුරුවා හැරීමට පොලිසිය අද පස්වරුවේ ජල ප්‍රහාර එල්ල කළා.\nඑම විරෝධතාව සංවිධාන කර තිබුණේ, රජයේ වෛද්‍ය පීඨවල මතුව ඇති ගැටලුවලට විසඳුම් ලබා දෙන ලෙස ඉල්ලමින් සහ පෞද්ගලික වෛද්‍ය විද්‍යාල ඇති කිරිමට එරෙහිවයි.\nකොළඹ නෙළුම් පොකුණ අසළින් ආරම්භ කෙරුණු මෙම විරෝධතාවට සියලු විශ්වවිද්‍යාලවල වෛද්‍ය පීඨ ශිෂ්‍ය ක්‍රියාකාරීන් එක්ව සිටියා.\nවිරෝධතාව සංවිධාන කර තිබුණේ, රජයේ වෛද්‍ය පීඨවල උද්ගතව ඇති ගැටලුවලට විසඳුම් ඉල්ලමින් සහ වෛද්‍ය උපාධි කඩ ගෙන ඒ්මේ ආණ්ඩුවේ කුමන්ත්‍රණය පරදමු යන තේමා පාඨ මුල් කරගෙනයි.\nඒ හේතුවෙන් පොලිසිය, විශේෂ කාර්යය බලකාය, කැරලි මර්දන ඒ්කකය මෙන්ම යුද හමුදාව ද යොදවා ප්‍රදේශයේ ආරක්ෂාව තර කර තිබුණා.\nවිරෝධතාකරුවන් පාගමනින් බොරැල්ල දෙසට ගමන් කිරීමට උත්සහ කළත් පොලිසිය හෝර්ටන් පෙදෙසේදී මාර්ගය අවහිර කළා.\nකෙසේ වෙතත් පොලිස් බාධක නොතකා විරෝධතාකරුවන් ඉදිරියට යාමට උත්සහ කළ අතර එහිදි පොලිසිය විරෝධතාකරුවන් විසුරුවා හැරීම සඳහා ජල ප්‍රහාර එල්ල කළා.\nඅනතුරුව එම ස්ථානයේදී විරෝධතා රැලියක් පැවැත්වූ ශිෂ්‍ය ක්‍රියාකාරීන් විසිර ගියා.",
       "URL": "https://www.hirunews.lk/335370/වෛද්‍ය-සිසුන්ට-ජල-ප්‍රහාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=339"
}