{
       "Source": "hirunews",
       "Timestamp": "Tuesday, 14 June 2016 - 18:09",
       "Headline": "ඔලුවෙන් සිටගත් හිටපු මන්ත්‍රීගේ ඉල්ලීම",
       "News Content": "පළාත් පාලන ආයතන මැතිවරණය කඩිනම් කරන ලෙසට ඉල්ලා අඹගමුව ප්‍රාදේශීය සභාවේ හිටපු මන්ත්‍රීවරුන් කිහිප දෙනෙකු උද්ඝෝෂණයක් පවත්වා තිබෙනවා.\nඅප වාර්තාකරු සඳහන් කලේ අඹගමුව ප්‍රාදේශීය සභාවේ හිටපු මන්ත්‍රී හෙලප්‍රිය නන්දරාජ ඇතුලු පිරිසක් ගිනිගත්හේන බස් නැවතුම්පල ඉදිරිපිටදී මෙම උද්ඝෝෂණයට එක්ව සිටි බවයි.\nඋද්ඝෝෂණය සංවිධාන කල හිටපු ප්‍රාදේශීය සභා මන්ත්‍රී හෙලප්‍රිය නන්දරාජ උද්ඝෝෂණය අතරතුර හිසෙන් සිට ගනිමින් ප්‍රකාශ කලේ පළාත් පාලන ආයතන විසුරුවා වසරකට වැඩි කාලයක් මැතිවරණය නොපැවැත්වීම හමුවේ ජනතාවට ගැටලු රැසක් මතුවී ඇති බවයි.\nමහජනතාව ආසන්නයේම සිටින මහජන නියෝජිතයා පළාත් පාලන ආයතන නියෝජිතයන් බැවින් තවදුරටත් මැතිවරණය කල් නොදමා කඩිනමින් ඡන්ද විමසීම පවත්වන ලෙසටයි උද්ඝෝෂණයට එක්ව සිටි පිරිස් රජයෙන් ඉල්ලා සිටියේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/135542/ඔලුවෙන්-සිටගත්-හිටපු-මන්ත්‍රීගේ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=5006"
}