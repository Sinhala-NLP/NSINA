{
       "Source": "hirunews",
       "Timestamp": "Saturday, 11 March 2017 - 14:59",
       "Headline": "ජනපති නිල මෙහෙවරේ පසු විපරම් වැඩසටහනක්",
       "News Content": "ජනපති නිල මෙහෙවර ජංගම සේවයේ පසු විපරම් වැඩසටහනක් ජනාධිපති මෛත්‍රිපාල සිරිසේනගේ ප්‍රධානත්වයෙන් පොළොන්නරුව දිස්ත්‍රික් ලේකම් කාර්යාල ශ්‍රවණාගාරයේදී අද පැවැත්වුණා.\nජනාධිපති මාධ්‍ය අංශය සඳහන් කළේ එහිදී පසුගියදා පොළොන්නරුවේ ආරම්භ වුණු ජනපති නිල මෙහෙවර වැඩසටහනේදී යෝජනා වූ පරිදි හිඟුරක්ගොඩ ප්‍රාදේශීය ලේකම් කොට්ඨාශයේ පහ ශ්‍රේණිය ශිෂ්‍යත්වය සමත්වූ දරු දැරියන්ට තිලිණ ප්‍රදානය කිරීම ජනාධිපතිවරයා අතින් සිදුවූ බවයි.\nකම්කරු හා වෘත්තිය සබඳතා අමාත්‍යාංශය යටතේ පවතින මිනිස් බල හා රැකී රක්ෂා දෙපාර්තමේන්තුව සහ හිඟුරක්ගොඩ ප්‍රාදේශීය ලේකම් කාර්යාලය ඒකාබද්ධව මෙම වැඩසටහන සංවිධාන කර තිබුණා.\nමේ අතර රට වෙනුවෙන් පිබිදෙන පුලතිසි යෞවනය යොවුන් කඳවුරේ දෙවන දිනය අදයි.\nඊයේ ජනාධිපති මෛත්‍රිපාල සිරිසේනගේ ප්‍රධානත්වයෙන් පොළොන්නරුවේදී ආරම්භ වුණු මෙම යොවුන් කඳවුරේ අරමුණ දැනුම කුසලතා ආකල්පවලින් පරිපූර්ණ තාරුණ්‍යයක් බිහිකිරීම වන අතර හෙට පැවැත්වෙන එහි සමාප්ති උත්සවයටද ජනාධිපතිවරයා සහභාගි වීමට නියමිතයි.",
       "URL": "https://www.hirunews.lk/156611/ජනපති-නිල-මෙහෙවරේ-පසු-විපරම්-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4619"
}