{
       "Source": "hirunews",
       "Timestamp": "Thursday, 02 February 2017 - 19:42",
       "Headline": "අගමැතිවරයා විවෘත කල කම්හලේ නියෝජ්‍ය ඇමති අජිත් පී පෙරේරා සංචාරයක",
       "News Content": "බණ්ඩාරගම වල්ගමදී අග්‍රාමාත්‍යවරයා අතින් විවෘත කෙරුණු කර්මාන්ත ශාලාව පැරණි එකක් බවට ඩලස් අලහප්පෙරුම මහතා කළ චෝදනාව\nයළි බැහැර කළ නියෝජ්‍ය අමාත්‍ය අජිත් පී පෙරේරා මහතා අද එහි සංචාරයක නිරත වුණා.\nඔහු සඳහන් කළේල  අදාළ කර්මාන්ත ශාලාව නිරීක්ෂණය කිරීම සදහා තමන් අලහප්පෙරුම මහතාට ද ආරාධනා කළ බවයි.\nබණ්ඩාරගම වල්ගමදී අග්‍රාමාත්‍යවරයා විවෘත කළේ පසුගිය රජයේ සමයේ සිට පවත්වාගෙන ආ කර්මාන්ත ශාලාවක් බව පසුගියදා පාර්ලිමේන්තු මන්ත්‍රී ඩලස් අලහප්පෙරුම මහතා ප්‍රවෘත්ති සාකච්ඡාවකදී සඳහන් කළා.\nඊට ප්‍රතිචාර දක්වමින් විදුලි බල හා පුනර්ජනනීය බලශක්ති නියෝජ්‍ය අමාත්‍ය අජිත් පී පෙරේරා මහතා ඊයේ ප්‍රවෘත්ති සාකච්ඡාවක් කැදවමින් පැවසුවේ එය නව කර්මාන්ත ශාලාවක් බවයි.\nකෙසේ වෙතත් සැබෑ තත්ත්වය නිරීක්ෂණය කිරීම සදහා අද එහි පැමිණෙන්නැයි නියෝජ්‍ය අමාත්‍යවරයා ඩලස් අලහප්පෙරුම මහතාට ආරාධනාවක් කර තිබුණා.\nපසුව නියෝජ්‍ය අමාත්‍යවරයා නව කර්මාන්තශාලාව සහ පැරණි කර්මාන්තශාලාව නිරීක්ෂණය කිරීමට මාධ්‍යවේදීන්ට අවස්ථාව සළසා දුන්නා.",
       "URL": "https://www.hirunews.lk/153535/අගමැතිවරයා-විවෘත-කල-කම්හලේ-නියෝජ්‍ය-ඇමති-අජිත්-පී-පෙරේරා-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=4680"
}