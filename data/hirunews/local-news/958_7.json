{
       "Source": "hirunews",
       "Timestamp": "Sunday, 07 August 2022 - 14:54",
       "Headline": "කියුබාවේ තෙල් ටැංකි සංකීර්ණයක ගින්නකින් 121කට තුවාල",
       "News Content": "අකුණක් වැදීම හේතුවෙන් කියුබාවේ තෙල් ටැංකි සංකීර්ණයක හටගත් ගින්නකින් එක් අයෙකු මියගොස් 121 දෙනෙකු පිළිස්සුම් තුවාල ලබා තිබෙනවා.\nබටහිර මැටන්සෙස් පළාතේ පිහිටි මෙම තෙල් ටැංකි සංකීර්ණයේ ඇති වූ ගින්නෙන් තුවාල ලැබූවන් අතර එරට බලශක්ති අමාත්‍යවරයාද සිටින බවයි විදෙස් මාධ්‍ය වාර්තා කළේ.\nතුවාල ලබා රෝහල් ගත කළ පස්දෙනෙකුගේ තත්වය බරපතල බව සඳහන්.\nමෙම සිද්ධියේදී ගිනි නිවීමේ භටයන් 17 දෙනෙකුද අතුරුදන්වී තිබෙනවා.\nඑමෙන්ම ඒ අවට සිටි 1,900කට අධික පිරිසක් ආරක්ෂිත ප්‍රදේශවලට යොමු කිරීමට පියවර ගෙන ඇති බව ද විදෙස් මාධ්‍ය වාර්තා කළා.",
       "URL": "https://www.hirunews.lk/312155/කියුබාවේ-තෙල්-ටැංකි-සංකීර්ණයක-ගින්නකින්-121කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=958"
}