{
       "Source": "hirunews",
       "Timestamp": "Saturday, 16 March 2019 - 13:00",
       "Headline": "විරෝධය නිසා රැකුනු වැලිගම තැපැල් පෙට්ටිය (ඡායාරූප)",
       "News Content": "මාතර, වැලිගම මහ වීදිය ප්‍රදේශයේ ස්ථාපිත කර තිබූ වසර 125 කට වඩා පැරණි තැපැල් පෙට්ටියක් ඉවත් කිරීමට යාමේදී ප්‍රදේශයේ ජනතාවගේ විරෝධය එල්ල වී තිබෙනවා.\nවැලිගම තැපැල් ස්ථානාධිපතිවරයාගේ උපදෙස් මත මෙම තැපැල් පෙට්ටිය ඉවත් කිරීමට කටයුතු සූදානම් කර තිබූ බවයි අප වාර්තාකරු පැවසුවේ.\nකෙසේ වෙතත් ජනතාවගේ විරෝධය මත තැපැල් පෙට්ටිය තිබූ ආකාරයටම යළි ස්ථාපිත කර පිටව යාමට එය ඉවත් කිරීමට පැමිණි සේවකයන්ට සිදුවුණා.\nඡායාරූප - වැලිගම, තරංග ගුණරත්න",
       "URL": "https://www.hirunews.lk/212502/විරෝධය-නිසා-රැකුනු-වැලිගම-තැපැල්-පෙට්ටිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3452"
}