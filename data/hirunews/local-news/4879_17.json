{
       "Source": "hirunews",
       "Timestamp": "Wednesday, 14 September 2016 - 16:25",
       "Headline": "වර්ජනයේ නිරත කම්කරු නිලධාරීන්ගේ නිවාඩු අවලංගු වෙයි",
       "News Content": "වහාම ක්‍රියාත්මක වන පරිදි කම්කරු දෙපාර්තමේන්තුව යටතේ සේවය කරන කම්කරු නිලධාරීන්ගේ නිවාඩු අවලංගු කර ඇති බව කම්කරු කොමසාරිස් ජනරාල් චාන්දනී අමරතුංග ප්‍රකාශ කළා.\nමේ වනවිට ඔවුන් ක්‍රියාත්මක කරන අඛණ්ඩ වර්ජනය හේතුවෙන් ජනතාවගේ අයිතිවාසිකම් උල්ලංඝනය වන බැවින් මෙම තීරණය ගත් බවයි ඇය නිකුත් කළ නිවේදනයක සඳහන් වන්නේ.\nඉල්ලීම් කිහිපයක් මුල් කරගනිමින් රාජ්‍ය සේවා කම්කරු නිලධාරීන්ගේ සංගමය දැනට වර්ජනයක නිරතවන අතර ඔවුන් අද දිස්ත්‍රික්ක 11 ක අත්පත්‍රිකා බෙදාහැරීමේ ව්‍යාපාරයකද නිරතවුණා.\nකෙසේ වෙතත් වහාම හෙට සිට සේවයට වාර්තා කරන ලෙසයි කම්කරු කොමසාරිස් ජනරාල්වරිය ඔවුන්ට දැනුම් දෙන්නේ.",
       "URL": "https://www.hirunews.lk/142985/වර්ජනයේ-නිරත-කම්කරු-නිලධාරීන්ගේ-නිවාඩු-අවලංගු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4879"
}