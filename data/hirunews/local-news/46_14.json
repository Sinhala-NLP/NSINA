{
       "Source": "hirunews",
       "Timestamp": "Thursday, 07 September 2023 - 14:24",
       "Headline": "රත්නපුර දිස්ත්‍රික්කයේ බහුකාර්ය සහායකයින් 418 කට ස්ථිර පත්වීම්",
       "News Content": "රැකියා ලක්ෂයේ වැඩසටහන යටතේ රත්නපුර දිස්ත්‍රික්කයේ බහුකාර්ය සහායකයින් 418 දෙනෙකුට ස්ථිර පත්වීම් ලබාදී තිබෙනවා.\nමේ වනවිට එම වැඩසටහන යටතේ 34,700 ක් බහුකාර්ය සහායකයින් ඉල්ලුම් කර ඇති බවත් ඉන් සුදුසුකම් ලැබූ 29,000 ක් බඳවා ගත් බවයි පළාත් සභා හා පළාත් පාලන රාජ්‍ය අමාත්‍ය ජානක වක්කුඹුර සඳහන් කර ඇත්තේ.\nඔවුන්ගෙන් වැඩි පිරිසක් මේ වනවිට පුහුණුලාභීන් ලෙස විවිධ රාජ්‍ය ආයතනවල සේවයේ නියුතුව සිටිය ද ඇතැම් පිරිසකට ස්ථිර පත්වීම් ලබාදීමට නොහැකි වී තිබෙනවා.\nඔවුන්ගේ පවතින අඩුපාඩුකම් නොවැම්බර් මස 31 වනදාට පෙර සම්පූර්ණ කරදීමෙන් ස්ථිර පත්වීම් ලබාගැනීමට අවස්ථාව සැලසෙනු ඇති බව රාජ්‍ය අමාත්‍යවරයා ප්‍රකාශ කළා.",
       "URL": "https://www.hirunews.lk/347458/රත්නපුර-දිස්ත්‍රික්කයේ-බහුකාර්ය-සහායකයින්-418-කට-ස්ථිර-පත්වීම්",
       "Category": "Local News",
       "Parent URL": "https://www.hirunews.lk/local-news.php?pageID=46"
}