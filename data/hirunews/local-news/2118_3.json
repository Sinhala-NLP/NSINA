{
       "Source": "hirunews",
       "Timestamp": "Monday, 01 March 2021 - 14:48",
       "Headline": "නිසි මිලක් නොමැති වීමෙන් කුරහන් ගොවීන් පීඩාවට (වීඩියෝ)",
       "News Content": "කුරහන් කිලෝවක් සඳහා කලින් පැවති රුපියල් 500ක පමණ මිල මේ වනවිට රුපියල් 300 පමණ දක්වා පහත බැස ඇති බවට කුරහන් ගොවීන් චෝදනා කරනවා.\nඔවුන් බලධාරීන්ගෙන් ඉල්ලා සිටින්නේ සිය අස්වැන්නට නිසි මිලක් ලබා දෙන ලෙසයි.\nමාතලේ දිස්ත්‍රික්කයේ ලග්ගල විල්ගමුව ප්‍රදේශයන්හි ප්‍රධාන භෝග බවට පත්ව තිබෙන්නේ කුරහන් වගාවයි.\nමේ දිනවල ප්‍ර දේශයේ අස්වනු නෙලීම ආරම්භ කර ඇති අතර වැඩි අස්වැන්නක් ලැබෙන බවද ගොවීන් පවසනවා.\nඔවුන්ගේ ප්‍රධාන ගැටලුව වී ඇත්තේ සිය අස්වැන්න සඳහා නිසි මිලක් නොලැබීමයි.\nගොවීන් ඉල්ලා සිටින්නේ සිය මහන්සියට නිසි වටිනාකමක් ලබාදීමට කටයුතු කරන ලෙසයි.",
       "URL": "https://www.hirunews.lk/264001/නිසි-මිලක්-නොමැති-වීමෙන්-කුරහන්-ගොවීන්-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2118"
}