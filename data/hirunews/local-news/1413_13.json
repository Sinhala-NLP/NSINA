{
       "Source": "hirunews",
       "Timestamp": "Thursday, 20 January 2022 - 7:43",
       "Headline": "ඊයේ ලොව පුරා කොවිඩ් රෝගීන් ලක්ෂ 32ක්",
       "News Content": "ශීඝ්‍ර ඔමික්‍රොන් කොරෝනා ප්‍රභේදය ව්‍යාප්තිය හමුවේ ඊයේ දිනයේ දී ලොවපුරා ආසාදිතයින් 3,312,368 දෙනෙකු වාර්තා වී තිබෙනවා.\nඒ අනුව වැඩි ම දෛනික ආසාදිතයින් සංඛ්‍යාවක් ඇමරිකාවෙන් සටහන් වන අතර, එම සංඛ්‍යාව 574347ක්.\nදෛනික මරණ 1,948කුත් එරටින් වාර්තා වනවා.\nදෙවනුවට වැඩිම ආසාදිතයින් වාර්තා වන්නේ ප්‍රංශයෙන්.\nඑම සංඛ්‍යාව 436,167ක්.\nඑමෙන්ම, අසල්වැසි ඉන්දියාවේ ආසාදිතයින් සංඛ්‍යාව 31,5158 ලෙස දැක්වෙන අතර බ්‍රසීලයේ ආසාදිතයින් සංඛ්‍යාව දැක්වුණේ 22,310ක් ලෙසයි.\nඊට අමතරව බි්‍රතාන්‍ය, ඉතාලිය, ස්පාඤ්ඤ සහ ජර්මනියෙන් ලක්ෂය ඉක්මවූ ආසාදිතයින් සංඛ්‍යාවක් සටහන් වනවා.\nමේ අතර ලොව පුරා කොරෝනා ආසාදිතයින් සංඛ්‍යාව 339,013,668 දක්වා ඉහල ගොස් ඇති අතර මරණ සංඛ්‍යාව දැක්වෙන්නේ 5582615ක් ලෙසයි.",
       "URL": "https://www.hirunews.lk/294523/ඊයේ-ලොව-පුරා-කොවිඩ්-රෝගීන්-ලක්ෂ-32ක්",
       "Category": "Local News",
       "Parent URL": "https://www.hirunews.lk/local-news.php?pageID=1413"
}