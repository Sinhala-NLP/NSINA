{
       "Source": "hirunews",
       "Timestamp": "Sunday, 19 December 2021 - 9:32",
       "Headline": "රැකියා විරහිත උපාධිධාරීන් 51,000කට රජයේ ස්ථිර පත්වීම් ලබන වසරේ",
       "News Content": "රැකියා විරහිත උපාධිධාරීන් 51,000 කට රජයේ ස්ථිර පත්වීම් ලබාදීම ලබන වසරේ ජනවාරි 3 වනදායින් ආරම්භ වන බව ඒ සම්බන්ධයෙන් පත්කර තිබූ කැබිනට් අනුකාරක සභාවේ සභාපති අධ්‍යාපන ඇමති දිනේෂ් ගුණවර්ධන ප්‍රකාශ කළා.\nඒ අනුව දැනට පුහුණුව ලබන රැකියා විරහිත උපාධිධාරීන් 51,000 ක් රජයේ සංවර්ධන නිලධාරීන් ලෙස රැකියා ස්ථානයේදීම ස්ථිර කරනු ඇති.\nඔවුන්ගෙන් වසරක පුහුණුව සම්පූර්ණ කළ 42,500 ක් පමණ පිරිසකගේ සේවය එදිනම ස්ථිර කෙරෙන අතර, සෙසු පිරිස ලබන වසරේ අප්‍රේල් 1 වනදා ස්ථිර කෙරෙනු ඇති.\nඑසේම එම පිරිසෙන් 22,000 ක් පමණ ගුරු සේවයට බඳවා ගැනීමේ හැකියාව පවතින බවද අධ්‍යාපන අමාත්‍යාංශය ප්‍රකාශ කර තිබෙනවා.\nඒ සම්බන්ධයෙන් අදහස් දැක්වූ කැබිනට් අනුකාරක සභාවේ සභාපති අධ්‍යාපන ඇමති දිනේෂ් ගුණවර්ධන ප්‍රකාශ කර ඇත්තේ 51,000ම ස්ථිර කිරීමෙන් අනතුරුව ගුරු සේවයට එක්වීමට කැමැත්තක් දක්වන අයට ඒ සඳහා ඉල්ලුම් කළ හැකි බවයි.",
       "URL": "https://www.hirunews.lk/291480/රැකියා-විරහිත-උපාධිධාරීන්-51000කට-රජයේ-ස්ථිර-පත්වීම්-ලබන-වසරේ",
       "Category": "Local News",
       "Parent URL": "https://www.hirunews.lk/local-news.php?pageID=1484"
}