{
       "Source": "hirunews",
       "Timestamp": "Thursday, 15 June 2017 - 19:44",
       "Headline": "හෙන්දවිතාරණගෙන් අදත් පැය 09 ක් ප්‍රශ්න කරයි - ගෝඨාභයත් ජනපති කොමිසමට",
       "News Content": "යුද හමුදා බුද්ධි අංශයේ හිටපු ප්‍රධානී විශ්‍රාමික මේජර් ජෙනරාල් කපිල හෙන්දවිතාරණ දෙවන දිනටත් අද (15) පොලිස් මූල්‍ය අපරාධ විමර්ශන කොට්ඨාශය හමුවේ පැය 9 ක ප්‍රකාශයක් ලබාදුන්නා.\nඒ, මූල්‍ය ගණුදෙනුවක් සම්බන්ධයෙන් සිදුකරන විමර්ශනයකට අදාළවයි.\nමේ අතර, හිටපු ආරක්ෂක ලේකම් ගෝඨාභය රාජපක්ෂ අද පස්වරුවේ බරපතල වංචා දුෂණ විමර්ශනය කරන ජනාධිපති කොමිසම හමුවේ පෙනී සිටියා.\nඒ, කන්කසන්තුරේ සිමෙන්ති කර්මාන්ත ශාලාවට අයත් රුපියල් කෝටි ගණනක් වටිනා යන්ත්‍රසූත්‍ර යකඩවලට කඩා විකිණීම සම්බන්ධයෙන් සිදු කෙරෙන විමර්ශනවලට අදාළව ප්‍රකාශයක් ලබාදීම සඳහායී.",
       "URL": "https://www.hirunews.lk/163650/හෙන්දවිතාරණගෙන්-අදත්-පැය-09-ක්-ප්‍රශ්න-කරයි-ගෝඨාභයත්-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4468"
}