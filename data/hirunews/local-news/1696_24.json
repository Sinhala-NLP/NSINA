{
       "Source": "hirunews",
       "Timestamp": "Sunday, 12 September 2021 - 18:31",
       "Headline": "දෙවන 20-20 තරගයේ කාසිය වාසිය ශ්‍රී ලංකාවට",
       "News Content": "සංචාරක දකුණු අප්‍රිකා කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන විස්සයි විස්ස තරගයේ කාසිය වාසිය හිමිකර ගැනීමට ශ්‍රී ලංකා නායකයා සමත් වුණා.\nඒ අනුව ඔහු තීරණය කළේ පළමුවෙන් පන්දුවට පහර දීමටයි.\nකොළඹ ආර්. ප්‍රේමදාස ක්‍රීඩාංගනයේ දී මෙම තරගය පැවැත්වෙන අතර තරගාවලියේ ජයග්‍රහණය ගැන බලාපොරොත්තු තියා ගැනීමට නම් ශ්‍රී ලංකා කණ්ඩායමට අද තරගය ජය ගැනීම අනිවාර්ය වනවා.\nදෙරට අතර පැවති පළමු විස්සයි විස්ස තරගයේ ජය දකුණු අප්‍රිකානු කණ්ඩායම හිමිකර ගත්තේ ලකුණු 28කින්.\nඅද තරගයේ දී ප්‍රවීන් ජයවික්‍රම ශ්‍රී ලංකාව වෙනුවෙන් ජාත්‍යන්තර පන්දුවාර 20-20 වරම් හිමිකර ගත්තා.\nපළමු තරගය ක්‍රීඩා කළ අවිශ්ක ප්‍රනාන්දු සහ අකිල ධනංජය අද තරගයට එක් නොවන අතර ඒ වෙනුවට කුසල් ජනිත් පෙරේරා සහ ප්‍රවීන් ජයවික්‍රම අද තරගය වෙනුවෙන් ශ්‍රී ලංකා කණ්ඩායමට එක්වනවා.",
       "URL": "https://www.hirunews.lk/282029/දෙවන-20-20-තරගයේ-කාසිය-වාසිය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1696"
}