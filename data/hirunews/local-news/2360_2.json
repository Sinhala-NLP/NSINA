{
       "Source": "hirunews",
       "Timestamp": "Saturday, 31 October 2020 - 7:49",
       "Headline": "දීඝවාපියේ කැණීම්වලින් පුරාවස්තු හමුවෙයි",
       "News Content": "දීඝවාපි රජමහා විහාරස්ථානයේ කැණීම්වලින් පුරාවස්තු හමුවී ඇති බව පුරාවිද්‍යා දෙපාර්තමේන්තුව පවසනවා.\nලෝහමය මංජුසාවක තැන්පත් කර ඇති පබළුවලට සමාන පාෂාණ විශේෂයක් මෙලෙස හමුවී ඇති බවයි වාර්තා වන්නේ.\nමෙම පබළු පැරණි රජ සමයේ දීඝවාපි චෛත්‍යය ගොඩනංවන අවස්ථාවේ මෙම මංජුසාවේ තැන්පත් කර ඇති බවට අනුමාන කෙරෙනවා.\nපුරාවිද්‍යා දෙපාර්තමේන්තුව සඳහන් කළේ අදාළ ස්ථානය සූක්ෂම ලෙස මුද්‍රා තබා සිය දෙපාර්තමේන්තුව භාරයට ගෙන ඇති බවයි.",
       "URL": "https://www.hirunews.lk/253682/දීඝවාපියේ-කැණීම්වලින්-පුරාවස්තු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2360"
}