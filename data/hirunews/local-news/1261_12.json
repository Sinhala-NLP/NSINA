{
       "Source": "hirunews",
       "Timestamp": "Wednesday, 30 March 2022 - 14:34",
       "Headline": "බංග්ලාදේශයෙන් තවත් ඇමරිකානු ඩොලර් මිලියන 250ක ණයක්",
       "News Content": "මෙරට මුදල් අමාත්‍යවරයා විසින් බංග්ලාදේශයෙන් ඇමරිකානු ඩොලර් මිලියන 250ක අතිරේක මූල්‍ය හුවමාරු පහසුකමක් ඉල්ලා ඇති බව එරට විදේශ අමාත්‍ය ආචාර්ය අබ්දුල් මෝමන් පවසනවා.\nබිම්ස්ටෙක් සමුළුව අතරතුර හිරු ප්‍රවෘත්ති අංශය වෙත අදහස් දක්වමින් බංග්ලාදේශ විදේශ අමාත්‍යවරයා කියා සිටියේ මුදල් අමාත්‍යවරයා කළ ඉල්ලීමට සිය රජය ධනාත්මක ප්‍රතිචාරයක් දැක්වූ බවයි.\nශ්‍රී ලංකාව මීට පෙරත් බංග්ලාදේශයෙන් ඇමරිකානු ඩොලර් මිලියන 250ක මූල්‍ය හුවමාරු පහසුකම් ලබා ගත් අතර එය ආපසු ගෙවීමේ කාලය ද දීර්ඝ කෙරුණා.",
       "URL": "https://www.hirunews.lk/300773/බංග්ලාදේශයෙන්-තවත්-ඇමරිකානු-ඩොලර්-මිලියන-250ක-ණයක්",
       "Category": "Local News",
       "Parent URL": "https://www.hirunews.lk/local-news.php?pageID=1261"
}