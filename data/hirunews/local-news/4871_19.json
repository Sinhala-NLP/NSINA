{
       "Source": "hirunews",
       "Timestamp": "Tuesday, 20 September 2016 - 14:11",
       "Headline": "හිටපු පළාත් පාලන මන්ත්‍රීවරුන් පිරිසක්, මැතිවරණ කොමිසම ඉදිරිපිට විරෝධතාවයක",
       "News Content": "ඒකාබද්ධ විපක්ෂයට සම්බන්ධ පළාත් පාලන සංසදයේ නියෝජිතයින් පිරිසක් රාජගිරියේ පිහිටි මැතිවරණ කොමිසම ඉදිරිපිට අද  උදෑසන විරෝධතාවයක නිරත වුණා.\nඔවුන් මැතිවරණ කොමිසමේ සභාපති මහින්ද දේශප්‍රිය හමුවීමට පැමිණිය ද ඔහු එහි නොසිටීම හේතුවෙන් ඊට විරෝධය පළ කර තිබෙනවා.\nමැතිවරණ කොමිසම ඉදිරිපිට පොලිස් මාර්ග බාධක යොදා ආරක්ෂාව තර කර තිබූ අතර ඉන් ඔබ්බට යාමට අවසර හිමි වුණේ නියෝජිතයන් 15 දෙනෙකුට පමණයි.\nඅනතුරුව ඔවුන් කොමිසම හමුවට ගොස් පළාත් පාලන මැතිවරණය කඩිනමින් පවත්වන ලෙස සංදේශයක් ද භාර දෙනු ලැබුවා.\nඑහිදී මැතිවරණ කොමිසමේ නිලධාරීන් ප්‍රකාශ කර ඇත්තේ හෙට දිනයේදී කොමිසමේ සභාපති මහින්ද දේශප්‍රිය සමඟ සාකච්ඡාවක් ලබාදෙන බවයි.",
       "URL": "https://www.hirunews.lk/143394/හිටපු-පළාත්-පාලන-මන්ත්‍රීවරුන්-පිරිසක්-මැතිවරණ-කොමිසම-ඉදිරිපිට-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=4871"
}