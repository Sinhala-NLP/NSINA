{
       "Source": "hirunews",
       "Timestamp": "Tuesday, 20 December 2016 - 14:58",
       "Headline": "උතුරුමැද ගිලන් රථ රියදුරන් හෙට වර්ජනයේ",
       "News Content": "උතුරුමැද පළාත් සභා රෝහල්වල ගිලන් රථ රියදුරන් හෙට දිනයේ වැඩ වර්ජනයක නිරතවීමට සුදානම් වනවා.\nසිය රැකියාව දෙපාර්තමේන්තුගත සේවයක් ලෙස ස්ථාපිත කරන්නැයි ඉල්ලමින් මෙම වැඩ වර්ජනය සිදුකරන බවයි උතුරුමැද පළාත් රජයේ සෞඛ්‍ය සේවා දෙපාර්තමේන්තු රියදුරු සංගමය ප්‍රකාශ කළේ.\nපසුගිය මැයි මාසයේදී ද මෙම ඉල්ලීම මුල් කර ගනිමින් වැඩ වර්ජනයක් සිදුකළ අතර, පළාත් සභාව ලබාදුන් ලිඛිත පොරොන්දුවක් මත එය අතහැර දැමූ බව උතුරුමැද පළාත් සෞඛ්‍ය සේවා දෙපාර්තමේන්තු රියදුරු සංගමයේ සභාපති ආර්.ජී. වසන්ත කුමාර කියා සිටියා.",
       "URL": "https://www.hirunews.lk/150166/උතුරුමැද-ගිලන්-රථ-රියදුරන්-හෙට-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=4745"
}