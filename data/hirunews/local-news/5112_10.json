{
       "Source": "hirunews",
       "Timestamp": "Monday, 28 March 2016 - 11:08",
       "Headline": "ජනනේද්‍රිය සපා කෑ පුද්ගලයෙකු අත්අඩංගුවට",
       "News Content": "රාජකාරියට බාධා කරමින් පොලිස් නිලධාරීන්ට පහරදී උප පොලිස් පරීක්ෂකවරයෙකුගේ ජනනේද්‍රිය ප්‍රදේශය සපා කෑ පුද්ගලයෙකු  කොස්ගොඩ පොලීසිය අත්අඩංගුවට ගෙන තිබෙනවා.\nඑම සිද්ධියෙන් තුවාල ලැබූ කොස්ගොඩ පොලීසියේ උප පොලිස් පරීක්ෂකවරයා මේ වනවිට ප්‍රතිකාර ලබන්නේ බලපිටිය මූලික රෝහලේයි.\nපෙරේදා රාත්‍රියේ කොස්ගොඩ - දුව මෝදර, ගාලූ මාර්ගයේ දුම්රිය හරස්පාර අසලදී සැකකරු ඇතුලූ පිරිසක් මත්පැන් පානය කරමින් සිට තිබෙනවා.\nඑම අවස්ථාවේදී පොලිස් ජංගම මුර සංචාරයේ නිරතවූ මෙම උප පොලිස් පරීක්ෂකවරයා එම ස්ථානයෙන් ඉවත්ව යන ලෙසටයි ඔවුන්ට දැනුම්දී ඇත්තේ.\nඑහිදී බීමතින් සිටි සැකකරු මෙම උප පොලිස් පරීක්ෂකවරයාගේ ජනනේද්‍රිය ප්‍රදේශය සපා කා ඇති බව සඳහන්.\nමේ වනවිට බලපිටිය මූලික රෝහලේ ප්‍රතිකාර ලබන පොලිස් නිලධාරියාට සැත්කමක්ද සිදුකර තිබෙනවා.",
       "URL": "https://www.hirunews.lk/129547/ජනනේද්‍රිය-සපා-කෑ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5112"
}