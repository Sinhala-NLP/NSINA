{
       "Source": "hirunews",
       "Timestamp": "Tuesday, 28 June 2016 - 18:17",
       "Headline": "ඇමති චම්පිකට එරෙහිව වැලිකඩ පොලීසිය ඉදිරිපිට විරෝධතාවක්",
       "News Content": "අමාත්‍ය පාඨලී චම්පික රණවකට චෝදනා එල්ලවූ රාජගිරියේදී සිදුවු රිය අනතුරෙන් තුවාල ලබා සිටින සන්දීප් සම්පත් වෙනුවෙන් සාධාරණය ඉටුකරන ලෙස ඉල්ලා මව්බිම සුරකින කාන්තා හඬ සංවිධානය අද වැලිකඩ පොලිසිය ඉදිරිපිට විරෝධතාවක නිරත වුණා.\nඅමාත්‍යවරයා සම්බන්ධයෙන් මෙතෙක් නිසි නීතිමය ක්‍රියාමාර්ග ගෙන නොමැති බවටයි  ඔවුන් චෝදනා කළේ.\nමේ අතර, ජාතික හෙළ උරුමය කොළඹ අද කැඳවා තිබූ මාධ්‍ය හමුවේදී මෙම විරෝධතාව සම්බන්ධයෙන් මාධ්‍යවේදීන් ඊට එක්වූ එහි එම පක්ෂයේ මධ්‍යම කාරක සභික පූජ්‍ය හැඩිගල්ලේ විමලසාර හිමියන්ගෙන් සහ එහි ජාතික සංවිධායක නිශාන්ත ශ්‍රී වර්ණසිංහගෙන් ප්‍රශ්න කළා.\nඔහු කියා සිටියේ  ඕනෑම අයෙකුට එවැනි විරෝධයක් පළ කළ හැකි බවයි.\nකෙසේ වෙතත්, වැලිකඩ පොලිසිය ඉදිරිපිට පැවති විරෝධතාවයේදී අදහස් දැක්වු මව්බිම සුරකින කාන්තා හඬ සංවිධානයේ සභාපතිනි, නීතිඥ ජයන්ති ඒකනායක කියා සිටියේ මෙම අනතුර සම්බන්ධයෙන් පොලිසිය නිසියාකාරව නීතිය ක්‍රියාත්මක කර නොමැති බවයි.",
       "URL": "https://www.hirunews.lk/136703/ඇමති-චම්පිකට-එරෙහිව-වැලිකඩ-පොලීසිය-ඉදිරිපිට-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4987"
}