{
       "Source": "hirunews",
       "Timestamp": "Wednesday, 27 July 2022 - 17:22",
       "Headline": "ජනපති කොඩි‍යෙන් සරම් ඇන්ද අය සොයා විමර්ශනයක් (වීඩියෝ)",
       "News Content": "පසුගිය නව වැනි දා කොළඹ කොටුව ජනාධිපති මන්දිරයට මහ ජනතාව ඇතුලු වූ අවස්තාවේ දී හිටපු ජනපතිවරයාගේ නිල කොඩිය සොරාගත් අයෙක් සොයා ඔහුව අත්අඩංගුවට ගැනීමට පොලීසිය විමර්ශනයක් ආරම්භ කර තිබෙනවා.\nඅදාළ පුද්ගලයා හිටපු ජනාධිපතිවරයාගේ නිල කොඩිය, ඇඳ ඇතිරිල්ලක් ලෙස භාවිතා කරන ලද කොඩිය සමඟ පුද්ගලයා ඇඳ මත වැතිර සිටින ආකාරය වීඩියෝවක් ආකාරයෙන් සමාජ මාධ්‍යවල හුවමාරු වුණා.\nඅදාළ වීඩියෝවේ දී \"ජනාධිපතිවරයාගේ නිල කොඩිය ගිනි තබා විනාශ කරන බවද\" ඔහු පවසන අයුරු සඳහන් වෙනවා\nඑම වීඩියෝවේ පෙනී සිටින පුද්ගලයා පසුව හිටපු ජනපතිවරයාගේ නිල කොඩිය සරමක් ආකාරයෙන් ඉනේ බැඳ මග මග ගමන් කරන ආකාරය ද සීසීටීවී දර්ශන ඔස්සේ හඳුනාගෙන ඇති බව පොලීසිය සඳහන් කරනවා.\nඒ අනුව අදාළ පුද්ගලයා සොයා පොලීසිය විමර්ශන ආරම්භ කර තිබෙනවා.",
       "URL": "https://www.hirunews.lk/311111/ජනපති-කොඩි‍යෙන්-සරම්-ඇන්ද-අය-සොයා-විමර්ශනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=988"
}