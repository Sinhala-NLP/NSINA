{
       "Source": "hirunews",
       "Timestamp": "Wednesday, 29 April 2020 - 19:29",
       "Headline": "‘‘රට වෙනුවෙන් හිරු’’ සහන යාත්‍රා ක්‍රියාන්විතය අදත් (වීඩියෝ)",
       "News Content": "කොරෝනා වෛරසය ව්‍යාප්තවීමත් සමඟ දැඩි දුෂ්කරතා මැද, සරණක් අවැසිව සිටින අපේම ජනතාව වෙනුවෙන් දියත් කෙරුණු ‘‘රට වෙනුවෙන් හිරු’’ සහන යාත්‍රා ක්‍රියාන්විතය මේ වනවිට ජනතා ආශිර්වාදය මධ්‍යයේ ගම්, නගර සිසාරා සාර්ථකව ක්‍රියාත්මක වනවා.\nඒ අනුව හිරු සහන යාත්‍රා ක්‍රියාන්විතය අදත් කොළඹ සහ කළුතර දිස්ත්‍රික්ක ආවරණය කරමින් ක්‍රියාත්මක වුණා.\nඑහිදී විහාරස්ථාන සහ ළමා සහ වැඩිහිටි නිවාස, දේවස්ථාන වෙත සහනාධාර හිමිවුණා.\nඑමෙන්ම හිරු සහන යාත්‍රා ක්‍රියාන්විතයට සමගාමීව හිරු මාධ්‍ය ජාලය සහ රතු කුරුස සමාජය එක්ව පොදු ස්ථාන විෂබීජහරණය කිරීමේ වැඩසටහන් යටතේ ශ්‍රේෂ්ඨාධිකරණ සංකීර්ණය, ගංගොඩවිල, මොරටුව සහ ගල්කිස්ස අධිකරණ සංකීර්ණ මෙලෙස විෂබීජහරණයට  ලක් කෙරුණා.\nමේ අතර කොරෝනා වෛරසය ආසාදනය වීමේ වැඩි අවදානමක් ඇති වැඩිහිටියන් ඉන් ආරක්ෂා කර ගැනීමේ අරමුණින් හිරු මාධ්‍ය ජාලය ආරම්භ කළ වැඩිහිටි නිවාස විෂබීජහරණය කිරීමේ වැඩසටහනද අදත් දියත් කෙරුණා.\nඑහිදී රාවතාවත්ත ආලෝකා වැඩිහිටි නිවාසය සහ මොරටුව සුබෝධි වැඩිහිටි නිවාසය විෂබීජහරණයට ලක් කළා.\n077 303 5930 අංකය ඇමතීමෙන් අවශ්‍යතාවය ඇති වැඩිහිටි නිවාස වෙත මෙම සේවාව ලබා ගත හැකියි.",
       "URL": "https://www.hirunews.lk/239720/රට-වෙනුවෙන්-හිරු-සහන-යාත්‍රා-ක්‍රියාන්විතය-අදත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2765"
}