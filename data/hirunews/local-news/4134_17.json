{
       "Source": "hirunews",
       "Timestamp": "Tuesday, 09 January 2018 - 14:41",
       "Headline": "දළ පූට්ටුවා ඝාතන සිද්ධියට ඇල්ලූ 7 දෙනෙකු රිමාන්ඩ්",
       "News Content": "ගල්ගමුවේ දළ පූට්ටුවා වෙඩි තබා ඝාතනය කිරිමේ සිද්ධියට අත්අඩංගුවට ගත් සැකකරුවන් 8 දෙනාගෙන් 7 දෙනෙකු ලබන 23 වන දා දක්වා යළි රක්ෂිත බන්ධනාගාර ගත කෙරුණා.\nඒ, සැකකරුවන් අද (09) මහව අතිරේක මහේස්ත්‍රාත් රසික මල්ලවාරච්චි හමුවට ඉදිරිපත් කිරීමෙන් අනතුරුවයි.\nඑහිදී 8 වන සැකකරු වන ගිනි අවියක් ළඟ තබා ගත් පුද්ගලයාට මහේස්ත්‍රාත්වරයා විසින් ඇප ලබා දී තිබෙනවා.\nකෙසේ වෙතත්, සැකකරුවන්ට ඇප ලබානොදෙන ලෙස ඉල්ලමින් ගල්ගමුව ප්‍රදේශයේ භික්ෂූන් වහන්සේලා සහ ප්‍රදේශවාසීන් පිරිසක් අධිකරණය ඉදිරිපිට නිහඬ විරෝධතාවක ද නිරත වුණා.",
       "URL": "https://www.hirunews.lk/180593/දළ-පූට්ටුවා-ඝාතන-සිද්ධියට-ඇල්ලූ-7-දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4134"
}