{
       "Source": "hirunews",
       "Timestamp": "Saturday, 29 May 2021 - 11:06",
       "Headline": "එන්නත්කරණයේදී පෞද්ගලික අංශයට ද ප්‍රමුඛතාව දෙන්නැයි ඉල්ලීමක් (වීඩියෝ)",
       "News Content": "රටෙහි ආර්ථිකයට වැඩි දායකත්වයක් සපයන පෞද්ගලික අංශයේ සේවක සේවිකාවන්ට ද එන්නත්කරණයේදී ප්‍රමුඛතාවක් ලබාදෙන ලෙස ඉල්ලීමක් කර ඇති බව කම්කරු කොමසාරිස් ජනරාල් ප්‍රභාත් චන්ද්‍රකීර්ති ප්‍රකාශ කළා.\nරාජ්‍ය සේවයේ මෙන් පෞද්ගලික අංශයේ ද ගැබිණි මව්වරුන් සේවයට නොකැදවන ලෙස කම්කරු දෙපාර්තමේන්තුව සියළු හාම්පුතුන්ගෙන් දැනටමත් ඉල්ලීමක් කර තිබෙනවා.\nසෞඛ්‍ය සේවා දෙපාර්තමේන්තුව විසින් නිකුත් කර ඇති සහ ඉදිරියේදී නිකුත් කරනු ලබන මාර්ගෝපදේශ පිළිපදින ලෙසයි සියළු හාම්පුතුන්ට සහ සේවක සේවිකාවන්ට දැනුම් දෙන්නේ.\nකම්කරු දෙපාර්තමේන්තුව මගින් සෞඛ්‍ය කමිටු පිහිටුවීම සඳහා අවශ්‍ය උපදෙස් කර්මාන්තශාලා හිමියන්ට ලබාදී ඇති බව කම්කරු කොමසාරිස් ජනරාල් ප්‍රභාත් චන්ද්‍රකීර්ති සඳහන් කළා.",
       "URL": "https://www.hirunews.lk/272772/එන්නත්කරණයේදී-පෞද්ගලික-අංශයට-ද-ප්‍රමුඛතාව-දෙන්නැයි-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1921"
}