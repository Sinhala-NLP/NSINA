{
       "Source": "hirunews",
       "Timestamp": "Tuesday, 08 June 2021 - 6:40",
       "Headline": "සයිබර් ප්‍රහාරයක් ගැන අසත්‍ය ප්‍රචාරයක් පැතිරූ අයෙක් CID දැලේ",
       "News Content": "ජනාධිපති කාර්යාලයේ සහ රජයේ තවත් වෙබ් අඩවි රැසකට දැවැන්ත සයිබර් ප්‍රහාරයක් එල්ල වී ඇති බවට අසත්‍ය ප්‍රචාරයක් පැතිරවූ පුද්ගලයෙක් අත්අඩංගුවට ගෙන තිබෙනවා.\nසයිබර් ප්‍රහාරයක් එල්ල වී ඇති බවට සැකකරු විසින් අන්තර්ජාලය හරහා අසත්‍ය නිවේදනයක් නිකුත් කර ඇති අතර ඒ හරහා සිදුකළ විමර්ශනවලදීයි ඔහු අත්අඩංගුවට ගෙන ඇත්තේ.\nඅදාල සැකකරු අපරාධ පරීක්ෂණ දෙපාර්තමේන්තුව විසින් ඊයේ (07) පස්වරුවේ අත්අඩංගුවට ගැනුණු බවයි පොලිස් මාධ්‍ය ප්‍රකාශකවරයා සඳහන් කළේ.\nමෙම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව වැඩිදුර විමර්ශන පවත්වන අතර සැකකරු අද (08) කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/273672/සයිබර්-ප්‍රහාරයක්-ගැන-අසත්‍ය-ප්‍රචාරයක්-පැතිරූ-අයෙක්-cid-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1900"
}