{
       "Source": "hirunews",
       "Timestamp": "Thursday, 02 June 2022 - 18:33",
       "Headline": "ඇමරිකා තානාපති අධිකරණ ඇමති හමුවෙයි",
       "News Content": "ඇමරිකානු තානාපතිනි ජූලි චන්ග් සහ නවසීලන්ත මහ කොමසාරිස් මයිකල් ඇපල්ටන් අද අධිකරණ අමාත්‍ය විජයදාස රාජපක්ෂහමුවී තිබෙනවා.\nඒ අද පස්වරුවේ අධිකරණ අමාත්‍යාංශයේදී යි.\nවර්තමානය වන විට රට තුළ පවතින දේශපාලන වාතාවරණය හා යෝජිත 21 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්බන්ධයෙන් මෙහිදී අමාත්‍යවරයා විසින් මහ කොමසාරිස්වරයා සහ තානාපතිනිය වෙත කරුණු දැනුවත් කර තිබෙනවා.\nශ්‍රී ලංකාව එම රටවල් සමග දීර්ඝ කාලයක සිට දැඩි මිත්‍රත්වයක් පවත්වාගෙන යන අතර, මෙරට ආර්ථික සංවර්ධන කටයුතු සඳහා මෙන්ම පත්ව ඇති දුෂ්කර තත්වයෙන් ගොඩ ඒම සඳහා සහයෝගය අපේක්ෂා කරන බවත් එහිදී අධිකරණ ඇමතිවරයා මෙහිදී සඳහන් කර තිබෙනවා.",
       "URL": "https://www.hirunews.lk/306042/ඇමරිකා-තානාපති-අධිකරණ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1123"
}