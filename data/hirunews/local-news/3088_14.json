{
       "Source": "hirunews",
       "Timestamp": "Sunday, 20 October 2019 - 18:56",
       "Headline": "අගලවත්තේදී යුවළක් ඝාතනය කරයි",
       "News Content": "අගලවත්ත - කිරිවානාකැටිය වත්ත ප්‍රදේශයේදී අඹු - සැමි යුවළක් තියුණු ආයුධ වලින් පහර දී ඝාතනය කර තිබෙනවා.\nපොලීසිය සඳහන් කළේ ඊයේ රාත්‍රියේ හෝ අද අලුයම් කාලයේදී නිවස තුළ දී මෙම ඝාතනය සිදුව ඇති බවයි.\nකවුරුන් විසින් මෙම ඝාතනය සිදුකළේ ද යන්න පිළිබඳව මෙතෙක් තොරතුරු අනාවරණ වී නැහැ.\nමේ අතර, කොග්ගල නිදහස් වෙළඳ කලාපයේ ඇඟලුම් කම්හල් සේවිකාව ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් පුද්ගලයා මේ මස 30 වන දා දක්වා රක්ෂිත බන්ධනාගාර ගත කර තිබෙනවා.\nඒ, සැකකරු අද ගාල්ල වැඩබලන මහේස්ත්‍රාත් ප්‍රේමරත්න තිරාණගම හමුවට ඉදිරිපත් කිරීමෙන් අනතුරුවයි.\nපසුගිය මස 25 වන දා සිට වැලිගම ප්‍රදේශයේ පදිංචි 21 හැවිරිදි මෙම තරුණිය අතුරුදන් වී ඇති බවට පැමිණිල්ලක් ලැබී තිබුණා.\nපසුව අනාවරණ වූයේ අදාළ සැකකරු ඇය ඝාතනය කොට සිරුර වැසිකිළි වළකට දමා තිබූ බවටයි.",
       "URL": "https://www.hirunews.lk/226631/අගලවත්තේදී-යුවළක්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3088"
}