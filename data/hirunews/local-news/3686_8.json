{
       "Source": "hirunews",
       "Timestamp": "Tuesday, 23 October 2018 - 8:56",
       "Headline": "ඉන්දියාවේ සිට කේරළ ගංජා කිලෝ 150 ක් රැගෙන ආ දෙදෙනෙකු අත්අඩංගුවට (ඡායාරූප)",
       "News Content": "ඉන්දියාවේ සිට බෝට්ටුවකින් කේරළ ගංජා රැගෙන එමින් සිටි පුද්ගලයින් දෙදෙනෙකු නාවික හමුදාව කන්කසන්තුරේ මුහුදු තීරයේදී අත්අඩංගුවට ගෙන තිබෙනවා.\nසැකකරුවන් සමඟ පොලිතින් උර 04 ක ඇසුරූ ගංජා කිලෝග්‍රෑම් 151 යි ග්‍රෑම් 700 ක් සිය භාරයට ගනු ලැබූ අතර ඔවුන් කන්කසන්තුරේ පොලීසියට භාර දෙනු ලැබූ බවයි නාවික හමුදාව ප්‍රකාශ කළේ.\nසැකකරුවන් 19 හැවිරිදි සහ 29 හැවිරිදි යාපනය - ඉලවාලි ප්‍රදේශයේ පදිංචිකරුවන්.\nඔවුන් අද (23) මල්ලාකම් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඡායාරූප - වවුනියාව, දිනසේන රතුගමගේ",
       "URL": "https://www.hirunews.lk/202734/ඉන්දියාවේ-සිට-කේරළ-ගංජා-කිලෝ-150-ක්-රැගෙන-ආ-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3686"
}