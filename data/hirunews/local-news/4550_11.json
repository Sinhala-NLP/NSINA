{
       "Source": "hirunews",
       "Timestamp": "Monday, 24 April 2017 - 7:58",
       "Headline": "නීතිවිරෝධීව සෞදි අරාබියේ සිටි ශ්‍රී ලාංකිකයන් 2000 ක් භාරවෙයි",
       "News Content": "නීතිවිරෝධී ආකාරයට සෞදි අරාබියේ රැදී සිටින ශ්‍රී ලාංකිකයන් 2000 කට වැඩි පිරිසක් සෞදි අරාබියේ පොදු සමා කාලය තුල භාරවී ඇති බව සෞදියේ ශ්‍රී ලංකා තානාපති කාර්යාලය පවසනවා.\nහිරු ප්‍රවෘත්ති අංශය කළ විමසීමකදී සෞදියේ ශ්‍රී ලංකා තානාපති අස්මි තාසිම් සදහන් කළේ භාරවූ පිරිසෙන් බහුතරය මේ වනවිට ශ්‍රී ලංකාවට පිටත් කර හැර ඇති බවයි.\nමෙලෙස භාරවූවන් අතුරෙන් සියයට 60 කට වැඩි පිරිසක් කාන්තාවන්. අදාල පොදු සමාකාලය පසුගිය මාර්තු 29 වනදා සිට දින 90 ක කාලයක් සදහා වලංගු වනවා.\nමෙම වැඩපිලිවෙල යටතේ භාරවන පිරිස් කිසිදු දඩමුදලකට යටත් විමකින් තොරව නැවත ශ්‍රී ලංකාවට පිටත් කර යැවීමටයි තනාපති අංශ කටයුතු කරනු ලබන්නේ.\nඒ සදහා සෞදියේ  රියාද් සහ යෙස්දා නුවරවල ශ්‍රී ලංකා තානාපති කාර්යාල පවතින අතර ඩමාම් නුවර ජංගම සේවා සැසියක් ද ක්‍රියාත්මකයි.\nහිරු ප්‍රවෘත්ති අංශය සිදුකල විමසිමකදි සෞදියේ ශ්‍රි ලංකා තනාපති අස්මි තාසීන් තවදුරටත් සදහන් කළේ මේ දිනවල විශාල වශයෙන් අනවසර සංක්‍රමණිකයන්  මෙම කාර්යාල වෙත යොමු වෙමින් පවතින බවයි.",
       "URL": "https://www.hirunews.lk/159834/නීතිවිරෝධීව-සෞදි-අරාබියේ-සිටි-ශ්‍රී-ලාංකිකයන්-2000-ක්-භාරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4550"
}