{
       "Source": "hirunews",
       "Timestamp": "Monday, 27 September 2021 - 7:56",
       "Headline": "ජී.එස්.පී ගැන යුරෝපා සංගම් අධ්‍යයනය හෙට ඇරඹේ",
       "News Content": "ජී.එස්.පී ප්ලස් බදු සහනය යළි ශ්‍රී ලංකාවට ලබා දීම සම්බන්ධයෙන් සාකච්ඡා කිරීමට යුරෝපා සංගමයේ විශේෂ නියෝජිත පිරිසක් අද දිවයිනට පැමිණීමට නියමිතයි.\nවිදේශ අමාත්‍යාංශය සඳහන් කළේ, ඔවුන් හෙට සිට ඊට අදාළ කටයුතු ආරම්භ කරනු ඇති බවයි.\nමේ සම්බන්ධයෙන් සාකච්ඡා කිරීමට අදාළ යුරෝපා සංගමයේ නියෝජිත කණ්ඩායම විදේශ අමාත්‍ය මහාචාර්ය ජී.එල් පීරිස් සමඟ ද සාකච්ඡා පවත්වනවා.\nඅදාළ සාකච්ඡාව ලබන මස පළමු වැනි දා පැවැත්වීමට යි සැලසුම් කර ඇත්තේ.\nමේ අතර විදේශ අමාත්‍ය මහාචාර්ය ජී. එල්. පිරිස් සහ බ්‍රිතාන්‍යය දකුණු ආසියා, එක්සත් ජාතින්ගේ සංවිධානය සහ පොදු රාජ්‍ය මණ්ඩලීය රාජ්‍ය අමාත්‍ය විම්බල්ඩන්හි අහමඩ් සාමිවරයා සමඟ පසුගිය දා නිව්යෝක්හි සාකච්ඡා පවත්වා තිබෙනවා.\nවිදේශ අමාත්‍යංශය නිවේදනය කළේ එහි දී වෙළදාම, අයෝජනය සහ දේශිය ක්‍රියාවලිය පිළිබඳ ව සාකච්ඡා කර ඇති බවයි.",
       "URL": "https://www.hirunews.lk/283335/ජී-එස්-පී-ගැන-යුරෝපා-සංගම්-අධ්‍යයනය-හෙට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1666"
}