{
       "Source": "hirunews",
       "Timestamp": "Sunday, 26 February 2023 - 13:32",
       "Headline": "වැඩි වූ විදුලි බිල නිසා අඩු ආදායම්ලාභීන් සියයට 50 ක් අවදානමක",
       "News Content": "ගාස්තු ඉහළ නැංවීම හේතුවෙන් ඉදිරියේදී අඩු ආදායම්ලාභී පවුල් සියයට 50කට වැඩි ප්‍රමාණයක විදුලි සබඳතා විසන්ධි කිරීමේ අවදානමක් පවතින බව ලංකා විදුලිබල මණ්ඩල ඉංජිනේරු සංගමය පෙන්වා දෙනවා.\nඑහි සම ලේකම් ඉසුරු කස්තුරිආරච්චි කියා සිටියේ වැඩි වූ විදුලි බිල ඔවුන්ට ගෙවාගැනීමට නොහැකිවන නිසා මෙම තත්ත්වය ඇතිවිය හැකි බවයි.\nමේ අතර අඛන්ඩ විදුලි සැපයුමක් ලබාදීමේ දී පවතින අභියෝග සම්බන්ධයෙන් විදුලිබල මණ්ඩලයේ පාලනාධිකාරිය සහ විෂයභාර අමාත්‍ය කංජචන විජේසේකර අතර සාකච්ඡාවක් පවත්වා තිබෙනවා.\nඑහිදී ප්‍රමාණවත් වර්ෂාපතනයක් නොමැතිවීම හේතුවෙන් මතුවිය හැකි තත්ත්වයන් පිළිබඳව දීර්ඝ ලෙස සාකච්ඡා කර ඇති බවයි වාර්තාවන්නේ.\nඑමෙන්ම මාර්තු 1 වනදා සිට ජල බිල්පත් නිකුත් කරන අවස්ථාවේදී ක්‍රෙඩිට් හෝ ඩෙබිට් කාඩ්පත් මගින් එම බිල්පත් ගෙවීමේ වැඩපිළිවෙලක් ආරම්භ කරන බව ජාතික ජලසම්පාදන හා ජලාපවහන මණ්ඩලය පවසනවා.",
       "URL": "https://www.hirunews.lk/328364/වැඩි-වූ-විදුලි-බිල-නිසා-අඩු-ආදායම්ලාභීන්-සියයට-50-ක්-අවදානමක",
       "Category": "Local News",
       "Parent URL": "https://www.hirunews.lk/local-news.php?pageID=512"
}