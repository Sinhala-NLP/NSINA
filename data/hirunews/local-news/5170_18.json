{
       "Source": "hirunews",
       "Timestamp": "Saturday, 13 February 2016 - 12:49",
       "Headline": "පෞද්ගලික බස් ඒකාධිකාරිය පාලනය කරන්න රජය සැරසෙයි",
       "News Content": "පෞද්ගලික බස් රථ ඒකාධිකාරිය මුළුමනින්ම පාලනය කිරීම සඳහා රජයේ අවධානය යොමුව තිබෙනවා.\nඒ, මගී ප්‍රවාහන ක්ෂේත්‍රය නගා සිටුවීම සඳහා මුදල් අමාත්‍යාංශයේදී ඊයේ (12) පැවැති සාකච්ඡාවකදියි.\nවිශේෂයෙන් යාපනය, මහරගම සහ නාරාහේන්පිට යන ප්‍රදේශවල පෞද්ගලික බස් රථ ඒකාධිකාරයක් පවතින බවට පැමිණිලි ලැබී ඇති බවයි එම සාකච්ඡාවේදී ප්‍රවාහන බලධාරීන් පෙන්වා දී ඇත්තේ.\nමේ අතර, අධිවේගී මාර්ගයේ බස් රථ ධාවනය විධිමත් කිරීම සදහා ඉදිරියේ දි බලපත්‍ර ලබාදීම ටෙන්ඩර් කැදවිම හරහා සිදුකිරීමට බලපොරොත්තුවන බව මුදල් අමාත්‍ය රවී කරුණානායක ප්‍රකාශ කළා.\nඅමාත්‍යවරයා කියාසිටියේ පසුගිය රජය සමයේ දේශපාලන හිතවත්කම් මත බලපත්‍ර නිකුත් කිරීම හේතුවෙන් පවතින ගැටලූ උද්ගත වී ඇති බවයි.\nශ්‍රී ලංගම බස්රථ හා පෞද්ගලික බස්රථ ඒකාබද්ධ කාල සටහනකට අනුව ධාවනය කරවීම සදහා නිවැරදි සැලැස්මක් සකස් කිරීම සම්බන්ධයෙන් ද මෙහිදී අවධානය යොමු වුණා.\nඉලෙක්ටො‍්‍රනික ගෙවීම් පත තවදුරටත් ව්‍යාප්ත කරන බව ද අමාත්‍යවරයා ප්‍රකාශ කළා.",
       "URL": "https://www.hirunews.lk/126156/පෞද්ගලික-බස්-ඒකාධිකාරිය-පාලනය-කරන්න-රජය-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=5170"
}