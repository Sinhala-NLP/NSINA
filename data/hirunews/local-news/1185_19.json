{
       "Source": "hirunews",
       "Timestamp": "Saturday, 07 May 2022 - 14:33",
       "Headline": "නො නැවතී නාද වන වැලිගම ගේට්ටුවේ සීනුව (වීඩියෝ)",
       "News Content": "වැලිගම රජයේ රෝහලට යන ප්‍රධාන මාර්ගය වන බණ්ඩාරනායක මාවතේ දුම්රිය හරස් මාර්ගයේ පිහිටි දුම්රිය ගේට්ටුවේ සීනුව නොනැවතී නාද වන බව ප්‍රදේශවාසීන් පවසනවා.\nඔවුන් පෙන්වා දෙන්නේ, විදුලිය විසන්ධි වීමත් සමග නැවත විදුලිය ලැබෙන තුරු ද මෙම සීනුව නාද වන කාර්මික දෝෂයක් පවතින බවයි.\nවගකිව යුතු බලධාරින්ගේ අවධානයට තවමත් ලක් නොවුණු මෙම ස්ථානයේ දැඩි අවදානම් තත්ත්වයක් මේ හේතුවෙන් ඇති වී තිබෙනවා.\nඊට හේතුව මෙම මාර්ගයෙන් වැලිගම රජයේ රෝහලට යා යුතු වන අතර, දුම් රිය සංඥා සීනුව නාදවීමෙන් බොහෝ අවස්ථාවල ගිලන් රථ මගින් රෝගීන් රැගෙන යාම ද ප්‍රමාදවීම්වලට ලක්වන්නේ, ජනතාව නිකරුණේ රැවටීමකට ලක් කරමින්.",
       "URL": "https://www.hirunews.lk/303748/නො-නැවතී-නාද-වන-වැලිගම-ගේට්ටුවේ-සීනුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1185"
}