{
       "Source": "hirunews",
       "Timestamp": "Wednesday, 12 April 2023 - 18:54",
       "Headline": "අමතර පන්තියට සහභාගි වී සිටි සිසුන් දෙදෙනකුට අමානුෂික ප්‍රහාරයක්",
       "News Content": "අනුරාධපුර zahira මුස්ලිම් පාසලේ උසස් පෙළ අමතර පන්තියක් අතරතුර පාසල තුළට පැමිණි පිටස්තර කණ්ඩායමක් විසින් අමතර පන්තියට සහභාගි වී සිටි සිසුන් දෙදෙනකුට අමානුෂික අයුරින් පහර දී තිබෙනවා.\nඊයේ (11) දහවල් වූ එම සිද්ධියෙන් අසාධ්‍ය තත්ත්වයේ සිටින එම සිසුන් දෙදෙනා අනුරාධපුර ශික්ෂණ රෝහලට ඇතුළත් කෙරුණා.\nසිද්ධිය සම්බන්ධයෙන් එක් අයෙකු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඔහු ලබන 20 වැනිදා දක්වා රක්ෂිත බන්ධනාගාරගත කිරීමට අධිකරණය නියෝග කළා.\nඑමෙන්ම සිද්ධිය සම්බන්ධයෙන් තවත් හතරදෙනකු අද (12) සවස පොලිසියට භාර වී ඇති බව පොලිසිය පවසනවා.",
       "URL": "https://www.hirunews.lk/332406/අමතර-පන්තියට-සහභාගි-වී-සිටි-සිසුන්-දෙදෙනකුට-අමානුෂික-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=417"
}