{
       "Source": "hirunews",
       "Timestamp": "Monday, 15 May 2023 - 16:50",
       "Headline": "සුධර්මා නෙත්තිකුමාරගේ නිවසේ දී සිදු කළ සොරකම් කිරීම සම්බන්ධයෙන් අත්අඩංගුවට ගත් සේවිකාව මිය යයි",
       "News Content": "ජනප්‍රිය ටෙලිනාට්‍ය නිෂ්පාදිකාවක සහ ව්‍යාපාරික සුධර්මා නෙත්තිකුමාරගේ නිවසේ ගෘහ සේවිකාවක් වූ 42 හැවිරිදි කාන්තාවක් කොළඹ ජාතික රෝහලේ ප්‍රතිකාර ලබමින් සිටිය දී මියගොස් තිබෙනවා.\nපොලීසිය පැවසුවේ, නිවසේ සිටි ගෘහ සේවිකාව විසින් රන් මුදුවක් සොරාගෙන ගොස් ඇති බවට සුධර්මා නෙත්තිකුමාර විසින් කරන ලද පැමිණිල්ලකට අනුව ප්‍රදේශවාසීන් විසින් මෙම කාන්තාව වැලිකඩ පොලිසියට පසුගිය මැයි මස 11 වැනිදා භාර දී ඇති බවයි.\nකෙසේ වෙතත්, බදුල්ල ප්‍රදේශයේ පදිංචි එම ගෘහ සේවිකාව ප්‍රදේශවාසීන් විසින් පොලිසියට භාරදීමෙන් පසු ඇතිවූ වේදනාවක් පිළිබඳව පොලිසියට පැමිණිලි කිරීමෙන් අනතුරුව රෝහල් ගත කර ඇති බවයි පොලිසිය පවසන්නේ.\nඇයව පොලිස් ස්ථානයට ගෙන එන විටත් ඇය හුස්ම ගැනීමට අපහසුව සිටි නිසා ඇයව කඩිනමින් රෝහල් ගත කළ බව පොලිසිය වැඩිදුරටත් පැවසුවා.\nඑම කාන්තාව ප්‍රතිකාර ලබමින් සිටිය දීයි පසුදින මිය ගොස් ඇත්තේ.\nසිද්ධිය පිළිබඳව වැලිකඩ පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/335281/සුධර්මා-නෙත්තිකුමාරගේ-නිවසේ-දී-සිදු-කළ-සොරකම්-කිරීම-සම්බන්ධයෙන්-අත්අඩංගුවට-ගත්-සේවිකාව-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=341"
}