{
       "Source": "hirunews",
       "Timestamp": "Friday, 28 July 2023 - 16:53",
       "Headline": "මැතිවරණ අයිතිය වෙනුවෙන් ජනතා අධිකරණය ඉදිරියට යාමට සමගි ජන බලවේගය සුදානමින්",
       "News Content": "රට තුළ අද දවසේ සමාජ මානුෂීය ඛේදවාචකයක් නිර්මාණය වී ඇති බවත් රජයක් නොමැති තත්ත්වයක් මත සෞඛ්‍ය ක්ෂේත්‍රයේ දූෂණය වංචාව ඉහල ගොස් ඇති බවත් විපක්ෂ නායක සජිත් ප්‍රේමදාස පවසනවා.\nඔහු මේ බව කියා සිටියේ අද(28) ගුරු උපදේශකවරුන් සමග විපක්ෂ නායක කාර්යාලයේදී පැවැති සාකච්ඡාවකදී ය.\nණය බරින් ජනතාව මිරිකී ඇති මොහොතේ අස්වැසුම පෝලිමේ පවා ජනතාවගේ ජීවිත අහිමි වන බවත් කුඩා හා මධ්‍ය පරිමාණ ව්‍යාපාරය කඩා වැටී ඇතැයි ද විපක්ෂ නායකවරයා සඳහන් කරනවා.\nමෙවන් තත්ත්වයක් තුළ ජනතාව ඉන්න දුකින් මුදවා ගැනීමට නොහැකි නම් නව වරමක් සදහා යා යුතු බවත් එකී ජන වරම තුළ නව ජාතික ප්‍රතිපත්තියක් තුළින් රටේ ඉලක්ක සපුරා ගත හැකි බවත්, සමගි ජන බලවේගය ඕනෑම මැතිවරණයට සූදානම් බව ද දන්වා සිටිනවා.\nඑම නිසා ජනතාව ඉල්ලා සිටින මැතිවරණ අයිතිය වෙනුවෙන් ජනතා අධිකරණය ඉදිරියට යාමට සමගි ජන බලවේගය සුදානම් බවත් විපක්ෂ නායකවරයා තවදුරටත් පවසා සිටියා.",
       "URL": "https://www.hirunews.lk/342851/මැතිවරණ-අයිතිය-වෙනුවෙන්-ජනතා-අධිකරණය-ඉදිරියට-යාමට-සමගි-ජන-බලවේගය-සුදානමින්",
       "Category": "Local News",
       "Parent URL": "https://www.hirunews.lk/local-news.php?pageID=144"
}