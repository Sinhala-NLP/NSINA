{
       "Source": "hirunews",
       "Timestamp": "Monday, 07 December 2020 - 12:55",
       "Headline": "මහර බන්ධනාගාර සිද්ධියේ අතුරු වාර්තාව අද අධිකරණ ඇමතිට (වීඩියෝ)",
       "News Content": "මහර බන්ධනාගාරය තුළ ඇති වූ ගැටුමෙන් මිය ගිය රැදවියන් 11 දෙනාගෙන් 7 දෙනෙකුගේ මෘත ශරීර මේ වන විට  හඳුනාගෙන ඇති බව පොලිස් මාධ්‍ය ප්‍රකාශකවරයා සඳහන් කළා.\nමෙලෙස හඳුනා ගත් 3 දෙනෙකුගේ මෘත දේහ සම්බන්ධයෙන් පශ්චාත් මරණ පරීක්ෂණ අද සිදුකිරීමට නියමිතයි.\nමියගිය ඉතිරි සිව් දෙනාගේ අනන්‍යතාවය තහවුරු කර ගැනීම සඳහා ඩී.එන්.ඒ. හෝ ඇගිලි සලකුණු පරීක්ෂණ සිදුකරන බවද පොලිස් මාධ්‍ය ප්‍රකාශකවරයා සඳහන් කළා.\nඑමෙන්ම මහර බන්ධනාගාරයේ සිද්ධියට අදාළව කරුණු විමර්ශනය සඳහා පත්කළ කමිටුවේ අතුරු වාර්තාව අද පස්වරු තුනට අධිකරණ අමාත්‍ය ජනාධිපති නීතීඥ අලි සබ්රි වෙත භාරදීමට නියමිතයි.",
       "URL": "https://www.hirunews.lk/256489/මහර-බන්ධනාගාර-සිද්ධියේ-අතුරු-වාර්තාව-අද-අධිකරණ-ඇමතිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2290"
}