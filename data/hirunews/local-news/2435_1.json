{
       "Source": "hirunews",
       "Timestamp": "Wednesday, 23 September 2020 - 17:56",
       "Headline": "බස්නාහිර පළාතේ සොරකම් කළ යතුරුපැදි සහ ත්‍රී රෝද රථ ගැන පොලිසියෙන් දැනුම්දීමක් (වීඩියෝ)",
       "News Content": "බස්නාහිර පළාතේ විවිධ පොලිස් වසම්වල සොරකම් කරන ලද මෙතෙක් සොයා නොගත් යතුරුපැදි සහ ත්‍රී රෝද රථ සම්බන්ධයෙන් පොලිසිය නිවේදනයක් නිකුත් කර තිබෙනවා.\nමෙම තොරතුරු පරිශීලනය කර තම යතුරුපැදිය හෝ ත්‍රී රෝද රථය යම් අපරාධයකට සම්බන්ධ ද යන්න අනාවරණ කර ගන්නා ලෙසටයි පොලිසිය දැනුම් දෙන්නේ.\nමේ සම්බන්ධයෙන් යම් තොරතුරක් අවශ්‍ය වන්නේ නම් පහත දුරකථන අංකවලට ඇමතීමෙන් ලබාගත හැකියි.\nකොළඹ අපරාධ කොට්ඨාශයේ අධ්‍යක්ෂ 0718591727\nබස්නාහිර උතුර දිසා අපරාධ කොට්ඨාශයේ අධ්‍යක්ෂ 0718532167\nබස්නාහිර දකුණ දිසා අපරාධ කොට්ඨාශයේ අධ්‍යක්ෂ 0718592279\nබස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය 0777128128 හෝ 0112013060\nමේ අතර පසුගිය වසර 2 ක කාලය තුළ බස්නාහිර පළාතේ සොරකම් කරන ලද බවට පැමිණිලි ලද ත්‍රිරෝද රථ සහ යතුරු පැදි සොයා අද විශේෂ පොලිස් මෙහෙයුමක් ක්‍රියාත්මක කෙරුණා.\nඒ, බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාගේ උපදෙස් මතයි.\nමෙලෙස සොරකම් කරන ලද යතුරු පැදි සහ ත්‍රිරෝද රථ මේ වනවිටත් ඒවායේ ස්වරූපය සහ පැහැය වෙනස් කර ව්‍යාජ ලිපිලේඛන සකසා විවිධ පුද්ගලයින් වෙත අලෙවි කර ඇති බවටද පොලීසිය අනාවරණ වී තිබෙනවා.\nමේ අතර, අලෙවි කිරීම සඳහා අන්තර් ජාලයේ දැන්වීම් පළකර ඇති යතුරු පැදි මිලදී ගන්නා මුවාවෙන් ගොස් පසුව ඒවා සොරකම් කිරීමේ ජාවාරමක නිරත වූ වේයන්ගොඩ පදිංචි පුද්ගලයින් දෙදෙනෙකු කඩවත පොලීසිය විසින් අත්අඩංගුවට ගනු ලැබුවා.",
       "URL": "https://www.hirunews.lk/250924/බස්නාහිර-පළාතේ-සොරකම්-කළ-යතුරුපැදි-සහ-ත්‍රී-රෝද-රථ-ගැන-පොලිසියෙන්-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2435"
}