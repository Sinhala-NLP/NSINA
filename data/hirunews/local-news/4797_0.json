{
       "Source": "hirunews",
       "Timestamp": "Monday, 14 November 2016 - 8:41",
       "Headline": "මුහුදුබඩ දුම්රිය මාර්ගයේ ධාවන කටයුතු යථා තත්ත්වයට",
       "News Content": "දින 5 ක කාලයක් මොරටුව දක්වා සීමාකර තිබූ මුහුදුබඩ මාර්ගයේ දුම්රිය ධාවන කටයුතු අද අලුයම සිට යථා තත්ත්වයට පත්කර තිබෙනවා.\nමොරටුව සහ රත්මලාන අතර, පැරණි දුම්රිය පාලමක් වෙනුවට නව පාලමක් ඉදිකිරීම හේතුවෙනුයි දුම්රිය ධාවනය සීමා කර තිබුණේ.\nපසුගිය දින 5 තුළ මාතර දෙසින් පැමිණෙන සියලු  දුම්රිය මොරටුව දුම්රිය ස්ථානය දක්වා පමණක් සීමා කෙරුණු අතර, කොළඹ සිට ගමන් ගන්නා දුම්රිය රත්මලාන දුම්රිය ස්ථානය දක්වා පමණක් ගමන් කළා.",
       "URL": "https://www.hirunews.lk/147499/මුහුදුබඩ-දුම්රිය-මාර්ගයේ-ධාවන-කටයුතු-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4797"
}