{
       "Source": "hirunews",
       "Timestamp": "Monday, 27 February 2023 - 10:55",
       "Headline": "විදේශ සංචාරකයන්ගේ ආරක්ෂාවට ජංගම යෙදවුමක්",
       "News Content": "මෙරටට පැමිණෙන විදේශීය සංචාරකයින්ගේ ආරක්ෂාව වෙනුවෙන් මාර්තු 1 වන දා සිට ජංගම යෙදවුමක් ක්‍රියාත්මක වන බව සංචාරක අමාත්‍යාංශය පවසනවා.\nත්‍රිරෝද රථ රියදුරන්ගෙන් සංචාරකයින්ට සිදුවන අකටයුතුකම් සම්බන්ධයෙන් ලද පැමිණිලි හේතුවෙන් මෙම පියවර ගන්නා බවයි එම අමාත්‍යාංශය සඳහන් කළේ.\nඒ අනුව ත්‍රිරෝද රථ ලියාපදිංචි කර කේතයක් ලබා දී සංචාරකයින්ට ඔවුන් ගමන් ගන්නා වාහනය පිළිබඳ තොරතුරු ලබා ගැනීමට හැකි පරිදි මෙම ජංගම යෙදවුම නිර්මාණය කෙරෙන අතර ඊට සමගාමීව 24 පැය පුරා ක්‍රියාත්මක ඇමතුම් මධ්‍යස්ථානයක් ද ස්ථාපිත කිරීමට නියමිතයි.",
       "URL": "https://www.hirunews.lk/328453/විදේශ-සංචාරකයන්ගේ-ආරක්ෂාවට-ජංගම-යෙදවුමක්",
       "Category": "Local News",
       "Parent URL": "https://www.hirunews.lk/local-news.php?pageID=510"
}