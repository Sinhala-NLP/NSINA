{
       "Source": "hirunews",
       "Timestamp": "Monday, 01 February 2016 - 10:33",
       "Headline": "දෙමළ ජාතික සභාව ප්‍රාන්ත බලය ඉල්ලයි",
       "News Content": "උතුර පළාත් මහ ඇමති සී.වී විග්නේෂ්වරන්ගේ නායකත්වයෙන් පිහිටුවා ගනු ලැබූ  දෙමළ ජාතික සභාව මෙරට දෙමළ ජනතාවගේ ගැටළු සඳහා දේශපාලන විසඳුමක් ලබාගැනීම සඳහා යෝජනාවලියක් ඊයේ එළිදක්වනු ලැබුවා.\nඑම යෝජනාවලියේ ඔවුන් පෙන්වා දෙන්නේ ජාතික ගැටළුවට ඒකීය රාජ්‍ය සංකල්පය තුළින් විසඳුමක් නොලැබෙන බවයි.\nජාතික ගැටළුවට ඉන්දියාවේ මෙන් ප්‍රාන්ත බලයක්  අවශ්‍ය බවයි ඔවුන් සිය වාර්තාව මගින් තවදුරටත් ප්‍රකාශ කර ඇත්තේ.\nමධ්‍යම රජය එක් ජන කොටසකට සීමා නොවී සියලු ජන කොටස්වල නියෝජනයක් පැවතිය යුතු බවද එහි දැක්වෙනවා.\nඑමෙන්ම පොලිස් සහ ප්‍රාන්ත බලය පළාත් සභාවලට ලබාදිය යුතු බවයි එම වාර්තාවේ තවදුරටත් සඳහන් වන්නේ.\nමේ අතර නව ආණ්ඩුක්‍රම ව්‍යවස්ථාවට යෝජනා ඉදිරිපත් කිරීම සදහා උතුර පළාත් සභාව පත් කර ඇති මන්ත්‍රීවරුන් 19 දෙනෙකුගෙන් සමන්විත කමිටුව අද රැස්වනවා.\nඑහි සභාපතිවරයා ලෙස කටයුතු කරන්නේ පළාත් මහඇමති සී.වී. විග්නේෂ්වරන්.",
       "URL": "https://www.hirunews.lk/125190/දෙමළ-ජාතික-සභාව-ප්‍රාන්ත-බලය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5187"
}