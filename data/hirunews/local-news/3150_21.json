{
       "Source": "hirunews",
       "Timestamp": "Thursday, 12 September 2019 - 12:50",
       "Headline": "තලවතුගොඩ රිය අනතුරකින් කාන්තාවක් මියයයි",
       "News Content": "තලවතුගොඩ - කොට්ටාව මාර්ගයේ පොල්වත්ත මංසන්ධිය ආසන්නයේ අද පෙරවරුවේ සිදුවූ රිය අනතුරකින් කාන්තාවක් මියගොස් තවත් පුද්ගලයෙකු බරපතල තුවාල ලැබුවා.\nමාතර සිට කොළඹ බලා ධාවනය වෙමින් තිබූ අධිවේගී මාර්ගයේ ගමන් කරන බස් රථයක් සහ ප්‍රතිවිරුද්ධ දිශාවෙන් පැමිණි ත්‍රිරෝද රථයක් ගැටීමෙනුයි මෙම අනතුර සිදුව ඇත්තේ.\nත්‍රිරෝද රථයේ පිටුපස ගමන් ගත් කාන්තාවක් එම ස්ථානයේදීම ජීවිතක්ෂයට පත්වූ අතර, එහි රියදුරා ඇතුළත් කෙරුණේ හෝමාගම රෝහලටයි.\nඅනතුර සිදුවන අවස්ථාවේ බස් රථය අධික වේගයෙන් ධාවනය කර ඇති බව මූලික පරීක්ෂණවලදී හෙළිවී ඇති බවයි මහරගම පොලීසියේ උසස් නිලධාරියෙකු කියා සිටියේ.",
       "URL": "https://www.hirunews.lk/224119/තලවතුගොඩ-රිය-අනතුරකින්-කාන්තාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3150"
}