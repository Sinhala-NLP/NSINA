{
       "Source": "hirunews",
       "Timestamp": "Thursday, 15 September 2022 - 10:11",
       "Headline": "ගී පද රචක ආනන්ද පද්මසිරිගේ අවසන් කටයුතු හෙට මීරිගම දී",
       "News Content": "අභාවප්‍රාප්ත ප්‍රවීණ ගී පද රචකයෙකු වන ආනන්ද පද්මසිරිගේ අවසන් කටයුතු හෙට (16) මීරිගම ආදාහනාගාරයේ දී සිදු කිරීමට නියමිත ව තිබෙනවා.\nඊයේ අලුයම හදිසි හෘදයාබාධයකින් මිය යන විට ඔහු 63 වියෙහි පසු වුණා.\nමෙරට අතිශයින් ජනප්‍රිය වූ ලොවේ සැමා, ඔබ ඉන්නේ කොහෙ ද කියා සොයනවා මම ලෝකේ පුරා, රන් සමනල ජෝඩුව වාගේ, දේව ධාර ගස් අතරින්, සීත හිම රටේ, නිල් තරු නෙතු හිනැහේ, සාමේ ඉරේ රැස් ධාරාවේ, ලෝකය බිහි වූ දවසේ ඉඳලා ඇතුළු ගීත රැසක පද රචකයා වූ ආනන්ද පද්මසිරිගේ දේහය මේ වන විට වේයන්ගොඩ - ගල්ගමුව කීනවලවත්ත ප්‍රදේශයේ පිහිටි ඔහුගේ නිවසේ තැන්පත් කර තිබෙනවා.",
       "URL": "https://www.hirunews.lk/315432/ගී-පද-රචක-ආනන්ද-පද්මසිරිගේ-අවසන්-කටයුතු-හෙට-මීරිගම-දී",
       "Category": "Local News",
       "Parent URL": "https://www.hirunews.lk/local-news.php?pageID=867"
}