{
       "Source": "hirunews",
       "Timestamp": "Thursday, 30 June 2022 - 17:17",
       "Headline": "සමගි ජනබලවේගය කොළඹ කොටුවේ විරෝධතා පාගමනක (වීඩියෝ)",
       "News Content": "සමගි ජනබලවේගය මේ වනවිට කොළඹ කොටුවේ විරෝධතාවක නිරත වනවා.\nඅද පස්වරුවේ ඔවුන් කොටුව දුම්රිය පොළ ඉදිරිපිටින් මෙම විරෝධතා පාගමන ආරම්භ කළ අතර ඊට විපක්ෂ නායක සජිත් ප්‍රේමදාස ඇතුළු සමගි ජනබලවේගයේ මන්ත්‍රීවරුන් පිරිසක් ද එක්ව සිටි බවයි අප වාර්තාකරු ප්‍රකාශ කළේ.\nපසුව පිරිස පාගමනින් ඕල්කට් මාවත ඔස්සේ චැතැම් වීදියට පැමිණියා.\nකෙසේ වෙතත්, කොළඹ කොටුව පොලිස් වසමේ මාර්ග කිහිපයක් අවහිර කරමින් උද්ඝෝෂණ පැවැත්වීම වළක්වමින් කොටුව මහේස්ත්‍රාත් අධිකරණය අද නියෝගයක් ලබාදුන්නා.\nපොලිස් මාධ්‍ය කොට්ඨාශය සඳහන් කළේ අද පස්වරු 3 සිට පස්වරු 6 දක්වා කාලය තුළ කොටුව පොලිස් වසමේ එන්.එස්.ඒ වටරවුමේ සිට චෛත්‍යය පාර, සෙරමික් මංසන්ධියේ සිට යෝර්ක් වීදිය, බැංකු මාවත,චැතැම් වීදිය ඇතුළු මාර්ග කිහිපයක් මෙන්ම පදික වේදිකා අවහිර කරමින් උද්ඝෝෂණ පැවැත්වීම සහ ජනතාවට සහ වාහන වලට අවහිර කිරීම එමගින් වළක්වා ඇති බවයි.",
       "URL": "https://www.hirunews.lk/308647/සමගි-ජනබලවේගය-කොළඹ-කොටුවේ-විරෝධතා-පාගමනක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1056"
}