{
       "Source": "hirunews",
       "Timestamp": "Sunday, 08 September 2019 - 20:03",
       "Headline": "සජිත්ගේ තවත් රැලි 3ක් දිස්ත්‍රික්ක 4කදී පැවැත්වීමේ සැලැස්මක්",
       "News Content": "අමාත්‍ය සජිත් ප්‍රේමදාස මහතා ජනාධිපති අපේක්ෂකයා ලෙස නම්කරන ලෙස ඉල්ලමින් පවත්වන ජනරැලි මාලාවේ මීළඟ ජනරැලි මාතලේ, පුත්තලම, රත්නපුර සහ මොනරාගල දිස්ත්‍රික්ක කේන්ද්‍රකර ගනිමින් පවැත්වීමට එම පාර්ශ්වය තීරණය කර තිබෙනවා.\nකෙසේ වෙතත් මෙම ජනරැලි පැවැත්වෙන්නේ ජනාධිපති අපේක්ෂකයා නම්කර අවසන්වන තෙක් විවිධ ප්‍රකාශ නිකුත් කිරීම සහ රැස්වීම් පැවැත්වීම නොකරන ලෙස පක්ෂය තීරණයක් ගෙන ඇති පසුබිමක වීම විශේෂත්වයක්.\nමේ අතර ජනාධිපතිවරණ අපේක්ෂකත්වය පිළිබද එක්සත් ජාතික පක්ෂය තුළ මතුව ඇති අර්බුදය සම්බන්ධයෙන් අදත් විවිධ අදහස් පළවුණා.",
       "URL": "https://www.hirunews.lk/223879/සජිත්ගේ-තවත්-රැලි-3ක්-දිස්ත්‍රික්ක-4කදී-පැවැත්වීමේ-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=3157"
}