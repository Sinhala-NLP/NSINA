{
       "Source": "hirunews",
       "Timestamp": "Monday, 19 July 2021 - 8:02",
       "Headline": "මැතිවරණ හා ඡන්ද විමසීම් ව්‍යූහයේ නීති ප්‍රතිසංස්කරණය සඳහා පක්ෂ 21කින් යෝජනා",
       "News Content": "මැතිවරණ හා ඡන්ද විමසීම් ව්‍යූහයේ නීති ප්‍රතිසංස්කරණය සඳහා පත්කළ පාර්ලිමේන්තු විශේෂ කාරක සභාවට පිලිගත් දේශපාලන පක්ෂ 21කින් යෝජනා ඉදිරිපත් කර තිබෙනවා.\nපාර්ලිමේන්තුවේ සන්නිවේදන දෙපාර්තමේන්තුව නිවේදනය කළේ මීට අමතරව, ජනතාව හා සිවිල් සංවිධාන වෙතින් යෝජනා හා අදහස් 155ක් මෙම කාරක සභාවට ඉදිරිපත් වී ඇති බවයි.\nසභානායක අමාත්‍ය දිනේෂ් ගුණවර්ධනගේ සභාපතිත්වයෙන් යුතු මෙම පාර්ලිමේන්තු විශේෂ කාරක සභාව විසින් අදහස් හා යෝජනා ඉදිරිපත් කිරීමට ලබාදී තිබූ කාලය පසුගිය 15 වනදායින් අවසන් කෙරුණා.\nඉදිරිපත්වූ යෝජනා ඉදිරියේදී පැවැත්වෙන විශේෂ කාරක සභා රැස්වීම් වලදී අවධානයට ලක් කිරිමට නියමිතයි.\nමෙම විශේෂ කාරක සභාවේ මීළග රැස්වීම ලබන 28වනදා පාර්ලිමේන්තු සංකීර්ණයේදී පැවැත්වීමට නියමිතයි.",
       "URL": "https://www.hirunews.lk/277370/මැතිවරණ-හා-ඡන්ද-විමසීම්-ව්‍යූහයේ-නීති-ප්‍රතිසංස්කරණය-සඳහා-පක්ෂ-21කින්-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=1811"
}