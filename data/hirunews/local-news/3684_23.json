{
       "Source": "hirunews",
       "Timestamp": "Tuesday, 23 October 2018 - 20:06",
       "Headline": "දුම්රිය වේග සීමාගැන ගැටළුවක්",
       "News Content": "දුම්රියෙහි ගැටී වන අලි මියයෑමේ සිදුවීම් පසුගිය කාලය පුරා සුලබව වාර්තා වුණා.\nඑහිදී එල්ල වූ එක් චෝදනාවක් වූයේ සම්මත වේග සීමා ඉක්මවමින් දුම්රිය ධාවනයයි.\nකෙසේ වුවත් දුම්රිය එන්ජින් රියදුරන්ගේ සංගමය පවසන්නේ දැනට ධාවනයේ යෙදෙන දුම්රිය එන්ජින්වලින් සියයට 90ක පමණ වේග මාපක නොමැති බවයි.\nමෙරට ජාතික සම්පතක් වූ වනඅලීන්ගෙන් 15 දෙනෙකු පමණ පසුගිය මාස කිහිපයේදී අකාලයේ මියගියේ දුම්රියන්ට බිළිවෙමින්.\nආසන්නතම සිදුවීම් ලෙස පසුගිය සැප්තැම්බර් මස 18 වනදා හබරණ සහ පළුගස්වැව අතර දුම්රිය මාර්ගයේදී ඉන්ධන ප්‍රවාහනය කරමින් තිබූ දුම්රියක ගැටී වන අලීන් 04 දෙනෙකු ජීවිතක්ෂයට පත්වු අතර පසුගිය 06 වනදා රාත්‍රියේ පොළොන්නරුව - වැලිකන්ද - නාමල්ගමදී වන අලි තිදෙනෙක් දුම්රියේ ගැටීමෙන් මියගියා.\nමේ සම්බන්ධයෙන් බොහෝ අවස්ථාවලදී දුම්රිය රියදුරන් චෝදනාවට ලක්වුණා.\nඒ දුම්රිය මාර්ගය දෙපස ඇතැම් ස්ථානවල සම්මත වේග සීමා පනවා තිබුණ ද ඒවා නොතකමින් දුම්රිය ධාවනයේ යෙදීම පිළිබඳවයි.",
       "URL": "https://www.hirunews.lk/202796/දුම්රිය-වේග-සීමාගැන-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=3684"
}