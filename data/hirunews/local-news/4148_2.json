{
       "Source": "hirunews",
       "Timestamp": "Monday, 01 January 2018 - 8:52",
       "Headline": "හතරක් රෝහල් යැවූ අනතුර (ඡායාරූප)",
       "News Content": "යාපනය - නුවර ප්‍රධාන මාර්ගයේ මැදවච්චිය, පූනෑව, නාවක්කුලම ප්‍රදේශයේදී අද (01) අළුයම සිදුවු රිය අනතුරකින් පුද්ගලයින් සිව්දෙනෙකු බරපතල තුවාල ලබා තිබෙනවා.\nමැදවච්චිය පොලිසිය පැවසූවේ වවුනියාව දෙස සිට අනුරාධපුරය දෙසට මස් පිණිස කුකුළන් රැගෙන ගොස් නැවත පැමිණි ලොරි රථයක් සහ දඹුල්ල සිට යාපනය දක්වා එළවළු ප්‍රවාහනය කළ කැබ් රථයක් එකිනෙනට ගැටීමෙන් මෙම අනතුර සිදුව ඇති බවයි.\nඅනතුරෙන් තුවාල ලැබූ පුද්ගලයින් ගෝමරන්කඩවල හා ආණමඩුව ප්‍රදේශයේ පදිංචිකරුවන් වන අතර ඔවුන් වවුනියාව රෝහලට ඇතුලත් කර තිබෙනවා.\nසිද්ධිය සම්බන්ධයෙන් මැදවච්චිය පොලිසිය වැඩිදුර පරීක්ෂණ පවත්වන බවයි අප වාර්තාකරු සඳහන් කළේ.\nඡායාරූප - වවුනියාව, මාධව කුලසූරිය",
       "URL": "https://www.hirunews.lk/179832/හතරක්-රෝහල්-යැවූ-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4148"
}