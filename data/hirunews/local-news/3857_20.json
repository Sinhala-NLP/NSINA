{
       "Source": "hirunews",
       "Timestamp": "Monday, 09 July 2018 - 15:00",
       "Headline": "ජපානයේ ජල ගැල්මෙන් ශ්‍රී ලාංකිකයන්ට හානියක් නැහැ",
       "News Content": "නිරිතදිග ජපානයේ ඇති වී තිබෙන ජල ගැලීම් හා නාය යාම්වලින් ශ්‍රී ලාංකිකයන්ට හානියක් සිදුවූ බවට මෙතෙක් වාර්තා වී නැතැයි ජපාන බලධාරීන් තහවුරු කර තිබෙනවා.\nටෝකියෝ නුවර ශ්‍රී ලංකා තානාපති කාර්යාලය පළාත් රාජ්‍ය නිලධාරීන් ඇතුළු අදාළ බලධාරීන් සමඟ මේ සම්බන්ධයෙන් සමීපව කටයුතු කරමින් සිටින බවයි විදේශ කටයුතු අමාත්‍යාංශය සඳහන් කළේ.\nජපානයේ ජල ගැලීම්වලින් මිය ගිය සංඛ්‍යාව මේ වන විට 100 ඉක්මවා ඇති අතර, 50 දෙනෙකු පමණ අතුරුදන් වී තිබෙනවා.\nගංඟා ඉවුර තලා යාමත් සමඟ මිලියන 2කට අධික ජපානවාසීන්ට ආරක්ෂිත ස්ථාන කරා ඉවත් වන ලෙස දැනුම් දී ඇති බව සඳහන්. ජපාන ජල ගැල්මෙන් වැඩිම හානියක් සිදුව ඇත්තේ හිරෝෂිමා ප්‍රදේශයටයි.",
       "URL": "https://www.hirunews.lk/194832/ජපානයේ-ජල-ගැල්මෙන්-ශ්‍රී-ලාංකිකයන්ට-හානියක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3857"
}