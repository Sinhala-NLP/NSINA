{
       "Source": "hirunews",
       "Timestamp": "Sunday, 16 October 2022 - 15:16",
       "Headline": "වරාපිටියේ චමී පොලිස් අත්අඩංගුවට",
       "News Content": "දිර්ඝ කාලයක් තිස්සේ අලුත්ගම ප්‍රදේශයේ හෙරොයින් ජාවාරමේ යෙදුණු සේදී ගාල්ලගේ චමින්ද කුමාර නොහොත් වරාපිටියේ චමී අලුත්ගම පොලිසිය\nඅත්අඩංගුවට ගෙන තිබෙනවා.\nඔහු සන්තකයේ තිබි හෙරොයින් ග්‍රෑම් 10 මිලිග්‍රෑම් 9ක්, කේරළ ගංජා ග්‍රෑම් 25ක් සහ ජාවාරම සඳහා යොදා ගන්නා උපකරණ ද පොලිස් භාරයට ගෙන තිබෙනවා.\nමේ අතර පුද්ගලයන් තිදෙනකුට වෙඩිතබා බරපතළ තුවාල සිදුකිරීම සම්බන්ධයෙන් අවශ්‍යව සිටි පුද්ගලයකු විදේශ රටක නිෂ්පාදිත ගිනි අවියක් සහ හෙරොයින් සමග රාජගිරිය ප්‍රදේශයේදී කොළඹ අපරාධ කොට්ඨාසය අත්අඩංගුවට ගෙන තිබෙනවා.\nසැකකරු සන්තකයේ තිබී විදේශීය රටක නිෂ්පාදිත ගිනි අවියක්, ජීව උණ්ඩ 11ක් සහ හෙරොයින් ග්‍රෑම් 5කට අධික ප්‍රමාණයක්ද පොලිස් භාරයට ගත් බවයි වාර්තාවන්නේ.",
       "URL": "https://www.hirunews.lk/318034/වරාපිටියේ-චමී-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=799"
}