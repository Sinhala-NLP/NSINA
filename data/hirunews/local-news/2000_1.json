{
       "Source": "hirunews",
       "Timestamp": "Saturday, 24 April 2021 - 10:25",
       "Headline": "ඇස්ට්‍රාසෙනෙකා එන්නතේ ඵලදායිතාව වයසත් සමඟ ඉහළ යන බව හෙළිවේ",
       "News Content": "ඔක්ස්ෆර්ඩ් ඇස්ට්‍රාසෙනෙකා එන්නත ලබන පුද්ගලයන්ගේ වයස වැඩිවීම අනුව එහි ප්‍රතිඵලය ඉහළ යා හැකි බව යුරෝපීය ඖෂධ නියාමන ආයතනය පවසනවා.\nඒ ඇස්ට්‍රාසෙනෙකා එන්නත පිළිබඳ ඇගයීමක් සිදුකිරීමෙන් අනතුරුවයි.\nඑමගින් ඊයේ නිකුත් කළ වාර්තාවේ දැක්වෙන්නේ රුධිරානු සංඛ්‍යාවේ අඩුවීමක් සමඟ රුධිර කැටිති ඇතිවීමේ දුර්ලභ අවස්ථාවක් ඇස්ට්‍රාසෙනෙකා එන්නත්කරණයේදී ඇතිවිය හැකි බවයි.\nඒ සඳහා පවතින්නේ ලක්ෂයකට එක් අවස්ථාවක්.\nකෙසේ නමුත්, ඔක්ස්ෆර්ඩ් ඇස්ට්‍රාසෙනෙකා එන්නතෙහි ප්‍රතිඵලදායක බව එමගින් ඇති වන අවදානම අභිබවා යන බවයි යුරෝපා ඖෂධ නියාමනය අවධාරණය කළේ.\nගෝලීය දත්ත අනුව, ඇස්ට්‍රාසෙනෙකා එන්නත මගින් රුධිර කැටිති ඇතිවීමේ අවස්ථා 287ක් වාර්තා වී ඇති අතර, ෆයිසර් එන්නත මගින් ෆයිසර් බයොඑන්ටෙක් එන්නත මගින් එවැනි අවස්ථා 25 ක්ද, ජොන්සන් ඇන්ඩ් ජොන්සන් කොරෝනා එන්නත මගින් එවැනි අවස්ථා 08ක් සහ මොඩර්නා එන්නත මගින් අවස්ථා 05ක් වාර්තා වී ඇති බවයි යුරෝපා ඖෂධ නියාමනය සඳහන් කළේ.",
       "URL": "https://www.hirunews.lk/269359/ඇස්ට්‍රාසෙනෙකා-එන්නතේ-ඵලදායිතාව-වයසත්-සමඟ-ඉහළ-යන-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2000"
}