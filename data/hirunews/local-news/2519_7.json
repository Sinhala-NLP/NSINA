{
       "Source": "hirunews",
       "Timestamp": "Saturday, 15 August 2020 - 19:35",
       "Headline": "එජාප නායකත්ව වෙනස පළාත් සභා ඡන්දය අවසන් වනතෙක් කල් යයි (වීඩියෝ)",
       "News Content": "පක්ෂයේ ප්‍රධාන කාර්යභාරය පැවරෙන පුද්ගලයා පළාත් සභා මැතිවරණයෙන් පසුව තෝරා ගන්නා බව එක්සත් ජාතික පක්ෂ නායක රනිල් වික්‍රමසිංහ පවසනවා.\nමෙවර මහමැතිවරණය සඳහා ඉදිරිපත් වූ අපේක්ෂකයන් ඇතුළු පිරිසකට සිරිකොත පක්ෂ මූලස්ථානයේ දී පැවැත්වූ භෝජන සංග්‍රහයකට එක්වෙමිනුයි ඔහු මේ බව කියා සිටියේ.\nඑක්සත් ජාතික පක්ෂයෙන් මෙවර මහමැතිවරණයට තරග කළ සියලූ අපේක්ෂකයන් අද කොළඹට කැඳවා තිබුණේ පක්ෂයේ ඉදිරි ක්‍රියාමාර්ග සම්බන්ධයෙන් සාකච්ඡා කිරීම සඳහායි.\nපෙරවරු 10ට පක්ෂ නායක රනිල් වික්‍රමසිංහගේ ප්‍රධානත්වයෙන් ආරම්භ වූ මෙම හමුව පැය 2 කට ආසන්න කාලයක් පැවති බව සඳහන්.\nපක්ෂ නායකත්වය තෝරා පත් කර ගැනීම සම්බන්ධයෙන් එහිදී වැඩි අවධානයක් යොමුකර තිබුණා.\nඑම සාකච්ඡාවෙන් අනතුරුව, මහමැතිවරණය සඳහා තරග කළ නවක අපේක්ෂකයන් කිහිපදෙනෙකු මාධ්‍ය වෙත අදහස් පළ කරමින් පක්ෂ නායකත්වයේ වෙනසක් සිදුනොවනු ඇති බවට ඉගි පළ කළා.",
       "URL": "https://www.hirunews.lk/247889/එජාප-නායකත්ව-වෙනස-පළාත්-සභා-ඡන්දය-අවසන්-වනතෙක්-කල්-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2519"
}