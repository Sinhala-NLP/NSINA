{
       "Source": "hirunews",
       "Timestamp": "Saturday, 03 September 2022 - 18:37",
       "Headline": "මාස 7කදී කාන්තාවන් 2700ක් මත්ද්‍රව්‍ය වැරදිවලට අත්අඩංගුවට",
       "News Content": "වසරේ මේ දක්වා ගතවූ මාස 7ක කාලසීමාව තුල දිවයින පුරා වැටලීම් 18,164ක් සිදුකර ඇති බව ශ්‍රී ලංකා සුරාබදු දෙපාර්තමේන්තුව පවසනවා.\nඒ අනුව සුරාබදු ආඥා පනත යටතේ වැටලීම් 14,562 ක් සහ අන්තරායකර ඖෂධ ආඥා පනත යටතේ වැටලීම් 2801 ක් සිදුකර ඇති බව සඳහන්.\nඑමෙන්ම දුම්කොළ හා මධ්‍යසාර පිළිබඳ ජාතික අධිකාරි පනත යටතේ වැටලීම් 801ක් සිදුකර ඇති බවයි සුරාබදු දෙපාර්තමේන්තුව නිවේදනය කළේ.\nවැටලීම්වලදී පුද්ගලයින් 15,290ක් අත්අඩංගුවට ගෙන ඇති අතර, ඒ අතර කාන්තාවන් 2,764 දෙනෙකුද සිටිනවා.",
       "URL": "https://www.hirunews.lk/314466/මාස-7කදී-කාන්තාවන්-2700ක්-මත්ද්‍රව්‍ය-වැරදිවලට-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=894"
}