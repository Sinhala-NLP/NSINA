{
       "Source": "hirunews",
       "Timestamp": "Friday, 08 January 2016 - 19:12",
       "Headline": "යහපාලන වසර ගැන විවිධ අදහස්",
       "News Content": "පසුගිය වසර තුළ ආණ්ඩුව කිසිදු ජනතා පොරොන්දුවක් ඉටු නොකළ බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා. එම පක්ෂ මූලස්ථානයේ අද පැවති මාධ්‍ය හමුවකට එක්වෙමින් ඔහු මේ බව කියාසිටියා.\nකෙසේ වෙතත්, පසුගිය වසර තුළ රට ජාත්‍යන්තර වශයෙන් පිළිගැනීමකට ලක්වු බව අධිකරණ අමාත්‍ය විජේදාස රාජපක්ෂ කියා සිටියේ කොළඹ අද පැවති උත්සවයකට එක්වෙමින්.\nමේ අතර, පෙරටුගාමී සමාජවාදී පක්ෂය අද කැඳවා තිබූ මාධ්‍ය හමුවකට එක්වෙමින් එම පක්ෂයේ දේශපාලන මණ්ඩල සභික චමීර කොස්වත්ත කියාසිටියේ ආණ්ඩුව පසුගිය වසර තුළ ප්‍රජාතන්ත්‍රවාදයට සම්බන්ධ කරුණු කිසිවක් ඉටු නොකළ බවයි.",
       "URL": "https://www.hirunews.lk/123638/යහපාලන-වසර-ගැන-විවිධ-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=5217"
}