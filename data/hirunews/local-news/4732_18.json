{
       "Source": "hirunews",
       "Timestamp": "Thursday, 29 December 2016 - 18:51",
       "Headline": "හිටපු අගමැතිගේ අභාවය වෙනුවෙන් ඉන්දීය අගමැතිත් ශෝකය පළ කරයි",
       "News Content": "අභාවප්‍රාප්ත හිටපු අග්‍රාමාත්‍ය රත්නසිරි වික්‍රමනායකගේ දේහයට ගෞරව දැක්වීම සදහා විශාල පිරිසක් මේ වනවිට හොරණ පිහිටි ඒ මහතාගේ නිවස වෙත පැමිණෙමින් සිටිනවා.\nමේ අතර, හිටපු අග්‍රාමාත්‍යවරයාගේ අභාවය වෙනුවෙන් ඉන්දීය අග්‍රාමාත්‍ය නරේන්ද්‍ර මෝදි මෙන්ම ඊශ්‍රායලය ද ශෝකය පළ කර තිබෙනවා.\nකොළඹ පෞද්ගලික රෝහලක ප්‍රතිකාර ලබමින් සිටියදී අභාවප්‍රාප්ත වූ හිටපු අග්‍රාමාත්‍යවරයාගේ දේහය හොරණ පිහිටි නිවසට රැගෙන එනු ලැබුවේ ඊයේ (28) පස්වරුවේයි.\nඒ මොහොතේ සිට හිටපු අග්‍රාමාත්‍යවරයාට දේහයට අවසන් ගෞරව දැක්වීම සදහා ජනතාව විශාල වශයෙන් පැමිණෙමින් සිටිනවා.\nඅග්‍රාමාත්‍ය රනිල් වික්‍රමසිංහ, හිටපු අග්‍රාමාත්‍යවරයා වෙත අවසන් ගෞරව දැක්වූයේ අද පෙරවරුවේයි.\nමහා සංඝරත්නය, කලාකරුවන් මෙන්ම, සමකාලීන දේශපාලන හිතවතුන් ද අද දිනයේ මේ කෘතහස්ත දේශපාලනඥයාට අද (29) අවසන් ගෞරව දැක්වීම සදහා පැමිණියා.",
       "URL": "https://www.hirunews.lk/150863/හිටපු-අගමැතිගේ-අභාවය-වෙනුවෙන්-ඉන්දීය-අගමැතිත්-ශෝකය-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4732"
}