{
       "Source": "hirunews",
       "Timestamp": "Thursday, 06 July 2017 - 18:56",
       "Headline": "ඡන්ද කොමිසම පාර්ලිමේන්තුවට",
       "News Content": "පළාත් පාලන මැතිවරණය කඩිනමින් පැවැත්වීම සදහා ගත යුතු පියවර පිළිබදව සාකච්ජා කිරීමට මැතිවරණ කොමිසමේ සභාපති මහින්ද දේශප්‍රිය අද (06) පාර්ලිමේන්තුව වෙත කැදවා තිබුණා.\nඅග්‍රාමාත්‍ය රනිිල් වික්‍රමසිංහ, විපක්ෂනායක ආර්.සම්බන්ධන්, අමාත්‍ය නිමල් සිරිපාල ද සිල්වා, ඒකාබද්ධ විපක්ෂයේ නායක දිනේෂ් ගුණවර්ධන ඇතුලූ පාර්ලිමේන්තුව නියෝජනය කරන පක්ෂ නායකයින්ගේ සහභාගිත්වයෙන් පැවති මෙම සාකච්ජාව සදහා නිතිපතිවරයා ද සහභාගි වී තිබෙනවා.\nජනතා විමුක්ති පෙරමුණ වෙනුවෙන් ඊට එක් වූ පාර්ලිමේන්තු මන්ත්‍රී බිමල් රත්නායක කියා සිටියේ ආණ්ඩුක්‍රම ව්‍යවස්ථා කමිටුවේ දී පාර්ලිමේන්තු මැතිවරණය පැවත්විය යුතු ආකාරය පිළිබදව දේශපාලන පක්ෂ පැමිණ ඇති එකගතාවයට අනුව ඉදිරි පළාත් පාලන මැතිවරණයද පැවත්විමට මෙහිදි සාකච්ඡා වු බවයි.\nඒ අනුව ලබන දෙසැම්බර් මස මුල් සති දෙක තුල මැතිවරණය පැවත්වීමට හැකි වන පරිදි නිතිමය කටයුතු සකස් කිරීමට එකගතාවයකට පැමිණි බව මන්ත්‍රීවරයා කියා සිටියා.",
       "URL": "https://www.hirunews.lk/165253/ඡන්ද-කොමිසම-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4435"
}