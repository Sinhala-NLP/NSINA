{
       "Source": "hirunews",
       "Timestamp": "Saturday, 05 November 2016 - 8:13",
       "Headline": "ආබාධිත රණවිරුවන්ගේ උපවාසය තවදුරටත්",
       "News Content": "සේවා විශ්‍රාම වැටුප ලබාදෙන ලෙස ඉල්ලා ආබාධිත රණවිරුවන් පිරිසක් විසින් කොටුව දුම්රියපොළ ඉදිරිපිට ආරම්භ කළ මාරාන්තික උපවාසය තවදුරටත් ක්‍රියාත්මකයි.\nවසර 12ක සේවා කාලය සම්පූර්ණවීමට පෙර විශ්‍රාම ගිය ආබාධිත ත්‍රිවිධ හමුදා සහ පොලිස් නිලධාරීන්ට සේවා විශ්‍රාම වැටුපක් ඉල්ලා මෙම උපවාසය ආරම්භ කළේ පසුගිය 31 වන දායි.\nමෙම මාරාන්තික උපවාසය පිළිබදව සිවිල් සංවිධාන කිහිපයක් විසින් ඊයේ කොටුව දුම්රියපොළ ඉදිරිපිට දී පවත්වනු ලැබූ මාධ්‍ය හමුවේදී අදහස් දක්වනු ලැබුවා.\nආබාධිත රණවිරුවන් උපවාසයේ නිරත වන ස්ථානයට ඊයේ පස්වරුවේ හිටපු ජනාධිපති මහින්ද රාජපක්ෂද  පැමිණියා.",
       "URL": "https://www.hirunews.lk/146862/ආබාධිත-රණවිරුවන්ගේ-උපවාසය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4808"
}