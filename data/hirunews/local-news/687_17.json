{
       "Source": "hirunews",
       "Timestamp": "Monday, 05 December 2022 - 10:11",
       "Headline": "කෘෂිකර්ම ඇමති සේනා දළඹු වසංගතය පැතිරුණු බඩඉරිඟු වගා බිම් නිරීක්ෂණය කරයි",
       "News Content": "අනුරාධපුර දිස්ත්‍රික්කයේ ප්‍රදේශ කිහිපයක බඩඉරිඟු වගාවන්ට හානි කරමින් මේ වනවිට සේනා දළඹු වසංගතය ව්‍යාප්ත වෙමින් පවතින බව වාර්තාවීමත් සමඟ කෘෂිකර්ම අමාත්‍ය මහින්ද අමරවීර ඊයේ පස්වරුවේ එම වගා බිම් නිරීක්ෂණයට එක්වුණා.\nඅනුරාධපුරය, සිප්පුකුලම, විරුප්පන්කුලම යන ගම්මානවල වගා කර ඇති බඩඉරිඟු වගාවන් නිරීක්ෂණය කිරීම සඳහා අමාත්‍යවරයාට අමතරව කෘෂිකර්ම නිලධාරීන් මෙන්ම ගොවිජන සංවර්ධන නිලධාරීන් ද එක්ව තිබෙනවා.\nඑහිදී කෘෂිකර්ම නිලධාරීන් පෙන්වා දුන්නේ සේනා දළඹු වසංගත තත්වය පාලනය කළ හැකි මට්ටමක දැනට පවතින බවයි.",
       "URL": "https://www.hirunews.lk/321988/කෘෂිකර්ම-ඇමති-සේනා-දළඹු-වසංගතය-පැතිරුණු-බඩඉරිඟු-වගා-බිම්-නිරීක්ෂණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=687"
}