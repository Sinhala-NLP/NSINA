{
       "Source": "hirunews",
       "Timestamp": "Sunday, 18 December 2022 - 11:01",
       "Headline": "ලෝක කුසලාන පාපන්දු අවසන් තරගයට සියල්ල සූදානම්",
       "News Content": "ලෝක කුසලාන පාපන්දු තරගාවලිය අවසන් මහා තරගය පැවැත්වෙන කටාරයේ ලුසෙයිල් ක්‍රීඩාංගණයේ ප්‍රේක්ෂකයන් 80,000කට නැරඹීමේ පහසුකම් සළසා ඇති බව විදෙස් මාධ්‍ය වාර්තා කළා.\nඑමෙන්ම තරගාවලිය ආරම්භ වූ දා සිට මේ දක්වා ප්‍රවේශ පත්‍ර මිලියන 2.89 ක් අලෙවි වී ඇති බව ද එම වාර්තාවල සඳහන්.\nමේ අතර අද රාත්‍රියේ ලෝක පාපන්දු ශූරයන් වන කණ්ඩායමට ඩොලර් මිලියන 42 ක ත්‍යාග මුදලක් හිමිවනවා. අනුශූරයන්ට හිමිවන ත්‍යාග මුදල ඩොලර් මිලියන 30 ක්.\nඊයේ පැවති තරගයෙන් මොරොක්කෝව පරදා තුන්වන ස්ථානය හිමිකරගත් ක්‍රෝෂියාවට හිමිවූ ත්‍යාග මුදල ඩොලර් මිලියන 27 ක් බව සඳහන්.\nවත්මන් පාපන්දු ලෝක ශූරයන් වන ප්‍රංශය අද පැවැත්වෙන තරගයෙන්ද ශූරතාව දිනාගතහොත් පිට පිට දෙවතාවක් ශූරයන්වූ රටවල් අතරට ඔවුන් ද එක්වනවා.\nමීට පෙර ඉතාලිය සහ බ්‍රසීලය එලෙස පිට පිට දෙවතාවකදී ලෝක ශූරයන් බවට පත්ව තිබුණා.\n1986 වසරේ ශූරයන් වූ ආජන්ටිනාව මෙවර ශූරතාව දිනාගතහොත් ඔවුන්ට එම අවස්ථාව හිමිවන්නේ වසර 36කට පසුවයි.",
       "URL": "https://www.hirunews.lk/322964/ලෝක-කුසලාන-පාපන්දු-අවසන්-තරගයට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=659"
}