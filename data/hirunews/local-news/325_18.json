{
       "Source": "hirunews",
       "Timestamp": "Monday, 22 May 2023 - 13:24",
       "Headline": "විශ්වවිද්‍යාල පද්ධතිය තුළ ආචාර්යවරුන්ට පවතින ගැටළු සම්බන්දයෙන් සාකච්ඡා",
       "News Content": "විශ්වවිද්‍යාල ආචාර්යවරුන්ගේ සංගමය සහ විශ්වවිද්‍යාල ප්‍රතිපාදන කොමිසම් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග සමඟ මේ වනවිට සාකච්ඡාවක් පැවැත්වෙනවා.\nවිශ්වවිද්‍යාල පද්ධතිය තුළ සහ ආචාර්යවරුන්ට පවතින ගැටළු එහිදී සාකච්ඡා කිරීමට තීරණය කර ඇති බවයි විශ්වවිද්‍යාල ආචාර්යවරුන්ගේ සමිති සම්මේලනයේ සභාපති මහාචාර්ය ශ්‍යාම බන්නැහැක හිරු ප්‍රවෘත්ති අංශය කළ විමසීමකදී කියා සිටියේ.\nඑමෙන්ම පසුගියදා විශ්වවිද්‍යාල ආචාර්යවරුන් ජනාධිපතිවරයාද හමුවී සාකච්ඡා කළා.\nමේ අතර ශ්‍රී ලංකා ගුරු අධ්‍යාපනඥ සේවයේ නිලධාරින් හෙට ලෙඩ නිවාඩු දමා එක්දින සංකේත වැඩ වර්ජනයක නිරත වීමට තීරණය කර තිබෙනවා.\nඋසස්වීම්, වැටුප් විෂමතා පවතින ගැටළු ඇතුළු ඉල්ලීම් 09ක් මුල් කරගනිමින් අදාළ වර්ජනය සිදුකරන බවයි ශ්‍රී ලංකා අධ්‍යාපනඥ සේවා නිලධාරින්ගේ ඒකාබද්ධ වෘත්තිය සමිති සංගමයේ ලේකම් සවනතිලක ගජධීර කියා සිටියේ.",
       "URL": "https://www.hirunews.lk/335911/විශ්වවිද්‍යාල-පද්ධතිය-තුළ-ආචාර්යවරුන්ට-පවතින-ගැටළු-සම්බන්දයෙන්-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=325"
}