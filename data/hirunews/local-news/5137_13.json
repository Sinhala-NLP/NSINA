{
       "Source": "hirunews",
       "Timestamp": "Tuesday, 08 March 2016 - 18:50",
       "Headline": "ගොවීන් පාර්ලිමේන්තුවත් වටලන ලකුණු",
       "News Content": "රුපියල් 350ට පොහොර ඉල්ලමින් සහ වී සඳහා සහතික මිලක් ලබාදෙන ලෙස ඉල්ලමින් අදත් ගොවීන් පිරිසක් දඹුල්ල මෙන්ම සෙවනගල ප්‍රදේශවලදී විරෝධතාවල නිරතවුණා.\nදඹුල්ල නගරයේ  පැවති විරෝධතාවයේදී පොලීසිය පැමිණ විරෝධතාකරුවන් ඉවත් කිරීමට උත්සහ දැරූ අතර  එම අවස්ථාවේ  උණුසුම් තත්ත්වයක් මතුවුණා.\nකෙසේ වෙතත් මෙම විරෝධතාව හේතුවෙන් කොළඹ ත්‍රිකුණාමලය ප්‍රධාන මාර්ගයේ මෙන්ම මහනුවර යාපනය ප්‍රධාන මාර්ගයේ ගමනාගමන කටයුතුවලට දැඩි බාධා මතුවුණා.\nවිරෝධතාව අතරතුර සමස්ත ලංකා ගොවිජන සම්මේලනයේ  ජාතික සංවිධායක නාමල් කරුණාරත්න සහ ගොවීන් කිහිපදෙනෙකු අදහස් පළ කළ අතර ගොවීන් කියා සිටියේ තම ඉල්ලීම් වෙනුවෙන් පාර්ලිමේන්තුව වැටලීමට ද සූදානම් බවයි.",
       "URL": "https://www.hirunews.lk/128094/ගොවීන්-පාර්ලිමේන්තුවත්-වටලන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=5137"
}