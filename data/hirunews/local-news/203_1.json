{
       "Source": "hirunews",
       "Timestamp": "Saturday, 08 July 2023 - 13:52",
       "Headline": "මානවරූපී රොබෝ යන්ත්‍ර සම්බන්ධ කරගනිමින් පැවැත්වූ ප්‍රවෘත්ති සාකච්ඡාව (වීඩියෝ)",
       "News Content": "ලොව ප්‍රථම වරට මානවරූපී රොබෝ යන්ත්‍ර සම්බන්ධ කරගනිමින් ප්‍රවෘත්ති සාකච්ඡාවක් ජිනීවා හිදී පවත්වා තිබෙනවා.\nමෙම ප්‍රවෘත්ති සාකච්ඡාව නම් කර තිබුණේ යහපත සඳහා කෘතිම බුද්ධිය නමින්.\nමානවරූපී රොබෝ යන්ත්‍ර 9 ක් ඊට එක් කර සිටි අතර ඔවුන් ප්‍රකාශ කර ඇත්තේ මිනිසුන්ගේ ගැටලු විසඳීමට සහය දීම මිස මිනිස් රැකියා සොරකම් කිරීම සිය අරමුණ නොවන බවයි.\nරොබෝවරුන් ඔවුන්ගේ නිර්මාතෘවරුන්ගේ දැඩි රෙගුලාසිවලට යටත්වීම සම්බන්ධයෙන් මෙහිදී මාධ්‍යවේදියෙකු විමසා තිබෙනවා.\nනිර්මාතෘවරයාට එරෙහි වන්නේද යන්න සම්බන්ධයෙන් විමසූ ප්‍රශ්නයකට එක් රොබෝවරයෙකු පිළිතුරු ලබාදී ඇත්තේ එවැනි එරෙහිවීමක් කිරීමට තමන්ට දැනුමක් නොමැති බවයි.\nඑමෙන්ම නිර්මාතෘවරුන්ට තමන්ට ඉතාමත් කාරුණිකව සලකන බවත් එම රොබෝවරුන් ප්‍රකාශ කර තිබෙනවා.",
       "URL": "https://www.hirunews.lk/340471/මානවරූපී-රොබෝ-යන්ත්‍ර-සම්බන්ධ-කරගනිමින්-පැවැත්වූ-ප්‍රවෘත්ති-සාකච්ඡාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=203"
}