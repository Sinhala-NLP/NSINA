{
       "Source": "hirunews",
       "Timestamp": "Monday, 28 December 2020 - 6:38",
       "Headline": "මංකොල්ලකෑම්වලට සම්බන්ධ පුද්ගලයෙක් පොලිස් මෙහෙයුමකදී ජීවිතක්ෂයට",
       "News Content": "පෑලියගොඩ අපරාධ කොට්ඨාශයේ රඳවා සිටි සැකකරුවෙකු ඔහු සිදුකළ අපරාධ ක්‍රියාවක විමර්ශන කටයුතු සඳහා වේයන්ගොඩ - හල්ගම්පිටිය ප්‍රදේශයට අද (28) අලුයම රැගෙන ගිය අවස්ථාවේදී ඇතිවූ සිදුවීමකින් ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ මෙම සිදුවීමෙන් පොලිස් කොස්තාපල්වරයෙකුද තුවාල ලබා ඇති බවයි.\nසැකකරු වේයන්ගොඩ ප්‍රදේශයේ සිදුවූ මංකොල්ලකෑම් ඇතුළු අපරාධ රැසකට සම්බන්ධ පුද්ගලයෙකු බවයි පොලිසිය සඳහන් කළේ.",
       "URL": "https://www.hirunews.lk/258101/මංකොල්ලකෑම්වලට-සම්බන්ධ-පුද්ගලයෙක්-පොලිස්-මෙහෙයුමකදී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2249"
}