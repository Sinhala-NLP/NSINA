{
       "Source": "hirunews",
       "Timestamp": "Monday, 21 May 2018 - 17:16",
       "Headline": "කැළඹුණු කාලගුණය හේතුවෙන් හදිස්සියේම රතු නිවේදනයක්",
       "News Content": "රත්නපුර දිස්ත්‍රික්කයේ ප්‍රාදේශීය ලේකම් කොට්ඨාශ 4 ක් සඳහා නායයෑමේ රතු නිවේදන නිකුත් කර තිබෙනවා.\nආපදා තත්වය සම්බන්ධයෙන් දැනුම්වත් කිරීම සඳහා කොළඹ දැන් පැවැත්වෙන විශේෂ මාධ්‍ය හමුවකට එක්වෙමින් ජාතික ගොඩනැගිලි පර්යේෂණ සංවිධානයේ අධ්‍යක්‍ෂ ආචාර්ය ජනරාල් ආසිරි කරුණාවර්ධන මේ බව සඳහන් කළා.\nමේ අතර අයහපත් කාලගුණයෙන් මියගිය සංඛ්‍යාව මේ වනවිට 8 දක්වා මියගොස් තිබෙනවා.\nරඹුක්කන ප්‍රදේශයේදී ගසක් කඩාවැටීමෙන් අද දහවල් එම ප්‍රදේශයේම පදිංචි පුද්ගලයෙකු ජීවිතක්ෂයට පත්ව ඇති බවයි දිස්ත්‍රික් ආපදා කළමණාකරන ඒකකය සඳහන් කළේ.\nපවතින වැසි තත්ත්වයත් සමග දිවයිනේ දිස්ත්‍රික්ක රැසකට නායයාමේ අවදානම සම්බන්ධයෙන් නිවේදන නිකුත් කර ඇති බව ජාතික ගොඩනැගිලි පර්යේෂණ සංවිධානයේ ජ්‍යෙෂ්ඨ භූ විද්‍යාඥ ආචාර්ය ගාමිණී ජයතිස්ස පවසනවා.",
       "URL": "https://www.hirunews.lk/191251/කැළඹුණු-කාලගුණය-හේතුවෙන්-හදිස්සියේම-රතු-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=3934"
}