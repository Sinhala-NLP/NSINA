{
       "Source": "hirunews",
       "Timestamp": "Thursday, 28 April 2022 - 13:26",
       "Headline": "විරෝධතා පාගමන් හේතුවෙන් කොළඹ මාර්ග කිහිපයක් අවහිර වේ",
       "News Content": "විරෝධතා පාගමන් හේතුවෙන් කොළඹ සෙරමික් මන්සන්ධිය, කොළඹ කොටුව, සොයිසා වටරවුම, ගාලුමුවදොර වටරවුම, මරදාන, පංචිකාවත්ත සහ ජාතික රෝහල අවට මාර්ග කිහිපයක් අවහිර වී තිබෙනවා.\nමේ හේතුවෙන් රථ වාහන ගමනාගමනයට ද දැඩි බාධා එල්ල වී ඇති අතර මේ නිසා විකල්ප මාර්ග භාවිත කරන ලෙසයි පොලීසිය රියදුරන්ගෙන් ඉල්ලා සිටින්නේ.\nමේ අතර, දීප ව්‍යාප්ත සංකේත වර්ජනයට සහය පළ කරමින් බේරුවල ප්‍රාදේශීය ලේකම් කාර්යාලය, එම නගරයේ පිහිටි රාජ්‍ය බැංකු සහ තැපැල් කාර්යාල මෙන්ම පෞද්ගලික අංශයේ ආයතන රැසක් අද සේවයෙන් ඉවත් වුණා.\nඅප වාර්තාකරු ප්‍රකාශ කලේ බේරුවල සහ බෙන්තොට අධ්‍යාපන කලාපවලට අයත් පාසල් වල ගුරු විදුහල්පතිවරුන්, අනධ්‍යයන කාර්ය මණ්ඩලය සහ සිසුන් ද පාසල් වෙත පැමිණ නොසිටි බවයි.",
       "URL": "https://www.hirunews.lk/303005/විරෝධතා-පාගමන්-හේතුවෙන්-කොළඹ-මාර්ග-කිහිපයක්-අවහිර-වේ",
       "Category": "Local News",
       "Parent URL": "https://www.hirunews.lk/local-news.php?pageID=1205"
}