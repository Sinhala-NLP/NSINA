{
       "Source": "hirunews",
       "Timestamp": "Saturday, 03 June 2023 - 22:56",
       "Headline": "ශ්‍රී ලංකා කණ්ඩායමේ වෙනසක්",
       "News Content": "සංචාරක ඇෆ්ගනිස්තාන කණ්ඩායම සහ ශ්‍රී ලංකා පිල අතර දෙවන එක්දින ක්‍රිකට් තරගය සූරියවැව මහින්ද රාජපක්ෂ ක්‍රීඩාංගණයේදී හෙට (04) පැවැත්වීමට නියමිතව තිබෙනවා.\nඑම තරගයේ දී ශ්‍රී ලංකා පිලේ වෙනස්කම් කිහිපයක් සිදුවීමට ද නියමිත බවයි වාර්තා වන්නේ.\nහෙට (04) තරගය සඳහා ආබාධයකට ලක්වූ ළහිරු කුමාර වෙනුවට දුෂ්මන්ත චමීර කැඳවා ඇති අතර දුෂාන් හේමන්ත වෙනුවට වනිඳු හසරංග හෙට තරගයට ක්‍රීඩා කිරීමට නියමිත බවයි වාර්තා වන්නේ.\nඑමෙන්ම ක්‍රිකට් ආරංචිමාර්ග සඳහන් කරන්නේ හෙට තරගයේ දී මහීෂ් තීක්ෂණට ද අවස්ථාවක් හිමිවනු ඇති බවයි.\nතරග 3කින් සමන්විත මෙම එක්දින ක්‍රිකට් තරගාවලියේ පළමු තරගය කඩුලු 6කින් ජය ගැනීමට ඇෆ්ගනිස්තාන කණ්ඩායම සමත්වුණා.\nඒ අනුව, මෙම තරගාවලියේ 1-0 ලෙස පෙරමුණ ගෙන සිටින්නේ ඇෆ්ගනිස්තාන කණ්ඩායමයි.\nතරගාවලිය පිළිබඳව බලාපොරොත්තු රඳවාගැනීමට නම් ශ්‍රී ලංකා පිල හෙට තරගය අනිවාර්යයෙන් ජයගත යුතු වෙනවා.\nඇෆ්ගනිස්තාන - ශ්‍රී ලංකා දෙවන එක්දින ක්‍රිකට් තරගය හෙට පෙරවරු 10ට ආරම්භ වීමට නියමිතයි.",
       "URL": "https://www.hirunews.lk/336982/ශ්‍රී-ලංකා-කණ්ඩායමේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=296"
}