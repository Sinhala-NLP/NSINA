{
       "Source": "hirunews",
       "Timestamp": "Monday, 14 November 2022 - 10:53",
       "Headline": "2023 අයවැයට අමාත්‍ය මණ්ඩල අනුමැතිය",
       "News Content": "ජනාධිපති රනිල් වික්‍රමසිංහ මුදල් අමාත්‍යවරයා ලෙස පස්වරු 1.30ට ඉදිරිපත් කිරීමට නියමිත ලබන වසරේ අයවැය සඳහා අමාත්‍ය මණ්ඩලයේ අනුමැතිය හිමිව තිබෙනවා.\nඅමාත්‍ය මණ්ඩල රැස්වීම ජනාධිපති කාර්යාලයේ අද පෙරවරුවේ පැවැත්වුණේ ජනාධිපතිවරයාගේ ප්‍රධානත්වයෙන්.\nමේ අතර අයවැය කථාව පාර්ලිමේන්තුවේ ගැලරියේ සිට නැරඹීම සඳහා පාසල් සිසුන්, යොවුන් සේනාංකවල තරුණ තරුණියන් මෙන්ම යොවුන් පාර්ලිමේන්තුව නියෝජනය කරමින් 550 කට පමණ අවස්ථාව සළසා ඇති බවයි වේත්‍රධාරී නරේන්ද්‍ර ප්‍රනාන්දු හිරු ප්‍රවෘත්ති කළ විමසීමකදී සඳහන් කළේ.\nඑමෙන්ම විදෙස් රාජතාන්ත්‍රිකයන්ටද කථානායක ගැළරිය විවෘත කර තිබෙනවා.",
       "URL": "https://www.hirunews.lk/320345/2023-අයවැයට-අමාත්‍ය-මණ්ඩල-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=736"
}