{
       "Source": "hirunews",
       "Timestamp": "Sunday, 09 December 2018 - 13:06",
       "Headline": "නාමල් කුමාරගේ ජංගම දුරකථනය, හොංකොං රාජ්‍යයට",
       "News Content": "ජනපති සහ හිටපු ආරක්ෂක ලේකම් ගෝඨාභය රාජපක්ෂ ඝාතනය කිරීමේ සැලසුමක්  සම්බන්ධයෙන් තොරතුරු හෙළිදරව් කළ දූෂණ විරෝධී බලකායේ මෙහෙයුම් අධ්‍යක්‍ෂ නාමල් කුමාරගේ ජංගම දුරකථනය, හොංකොං රාජ්‍යය වෙත රැගෙන ගොස් තිබෙනවා.\nකොළඹ කොටුව මහේස්ත්‍රාත් අධිකරණයෙන් ලද නියෝගයකට අනුව මෙම ජංගම දුරකථනය රැගෙන ගොස් ඇත්තේ එහි මකා දමා ඇති බව කියන හඬ පට පරීක්ෂා කිරීම සඳහායි.\nවිමර්ශන සිදුකෙරෙන රහස් පොලීසියේ සහකාර පොලිස් අධිකාරීවරයෙක්, ප්‍රධාන පොලිස් පරීක්ෂකවරයෙක් සහ රජයේ රස පරීක්ෂක දෙපාර්තමේන්තුවේ නිලධාරියෙකු, එම ජංගම දුරකථනය රැගෙන ඊයේ (08) දිනයේ දී හොංකොං රාජ්‍යය වෙත පිටත්ව ගිය බව පොලිස් මාධ්‍ය ප්‍රකාශක කාර්යාලය සඳහන් කළා.\nමෙම සිද්ධිය සම්බන්ධයෙන් මේ වන විට ත්‍රස්ත විමර්ශන කොට්ඨාශය භාරව සිටි හිටපු නියෝජ්‍ය පොලිස්පති නාලක ද සිල්වා රක්ෂිත බන්ධනාගාරගත කර සිටිනවා.",
       "URL": "https://www.hirunews.lk/205795/නාමල්-කුමාරගේ-ජංගම-දුරකථනය-හොංකොං-රාජ්‍යයට",
       "Category": "Local News",
       "Parent URL": "https://www.hirunews.lk/local-news.php?pageID=3613"
}