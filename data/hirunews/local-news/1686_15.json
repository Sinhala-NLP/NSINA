{
       "Source": "hirunews",
       "Timestamp": "Friday, 17 September 2021 - 12:10",
       "Headline": "කැටගොඩට මැතිවරණ කොමිසමේ අනුමැතිය",
       "News Content": "මහ බැංකු අධිපති ධූරය භාර ගැනීම සඳහා ජාතික ලයිස්තු මන්ත්‍රී ධූරයෙන් ඉවත් වූ අජිත් නිවාඩ් කබ්රාල් වෙනුවට පොදුජන පෙරමුණ විසින් මැතිවරණ කොමිසමට එවනු ලැබු ජයන්ත කැටගොඩගේ නමට එම කොමිසමේ අනුමැතිය හිමි ව තිබෙනවා.\nඒ අද පෙරවරුවේ එම කොමිසමේ සාමාජිකයන් රැස් වූ අවස්ථාවේදී යි.\nඒ අනුව එය ගැසට් මඟින් ප්‍රකාශයට පත් කිරීමට නියමිතයි.\nමේ අතර කොරෝනා වසංගතය හේතුවෙන් මෙම සතියේ පාර්ලිමේන්තු රැස්වීම පැවැත්වීම සම්බන්ධයෙන් සාකච්ජා කිරීම සඳහා විශේෂ පක්ෂ නායක රැස්වීම් කතානායකවරයාගේ ප්‍රධානත්වයෙන් අද පස්වරු 3ට පාර්ලිමේන්තු සංකීර්ණයේ දී පැවැත්වෙනවා.\nපසුගිය සතියේ පාර්ලිමේන්තු කටයුතු දින දෙකකට පමණක් සීමා වුණා.",
       "URL": "https://www.hirunews.lk/282454/කැටගොඩට-මැතිවරණ-කොමිසමේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1686"
}