{
       "Source": "hirunews",
       "Timestamp": "Wednesday, 15 March 2023 - 14:31",
       "Headline": "'නයිකි' සිය සපත්තු සඳහා කැන්ගරු සම් භාවිතය නවතා දමයි",
       "News Content": "ලෝක ප්‍රකට ක්‍රීඩා ඇඳුම් සහ පාවහන් නිෂ්පාදන සමාගමක් වන 'නයිකි' සමාගම විසින් සිය නිෂ්පාදන සඳහා කැන්ගරු හම් යොදා ගැනීම නවතා දමන බවට ප්‍රකාශ කළා.\nඒ නයිකි සමාගමේ ප්‍රධානත ම ප්‍රතිවාදි‍යෙකු වන ජර්මනියේ පූමා සමාගමත් මීට සති කිහිපයකට පෙර ඊට සමාන පියවරක් ගැනීමෙන් අනතුරුවයි.\nකෙසේ නමුත් විදෙස් මාධ්‍ය වාර්තා කරන්නේ නයිකි සමාගම මෙම තීරණයට පිවිසීමෙන් පසුව, සත්ත්ව අයිතීන් සම්බන්ධයෙන් අතිශය සංවේදී පිරිස් වෙතින් අදාල සමාගම් සපත්තු නිශ්පාදනය සඳහා සත්ත්ව සම් භාවිත කිරීම පිළිබඳ මතභේදය යම් තාක් පහ වී යන බවයි.\nමේ අතර නයිකි සමාගම අදාල තීරණය සම්බන්ධයෙන් ප්‍රකාශයක් නිකුත් කරමින් පසුගිය දා පවසා සිටියේ, කැන්ගරු සම් වෙනුවට කෘතිම අමුද්‍රව්‍යයක් භාවිතයෙන් Tiempo Legend Elite නමින් නව Tiempo පාපන්දු බූට් පෙළක් හඳුන්වා දෙන බවයි.",
       "URL": "https://www.hirunews.lk/330013/නයිකි-සිය-සපත්තු-සඳහා-කැන්ගරු-සම්-භාවිතය-නවතා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=475"
}