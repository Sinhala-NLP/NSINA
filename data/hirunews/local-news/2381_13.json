{
       "Source": "hirunews",
       "Timestamp": "Monday, 19 October 2020 - 13:34",
       "Headline": "විස්සේ සංශෝධන ගැන ආණ්ඩුවේ අවසන් තීරණය අද පස්වරුවේ (වීඩියෝ)",
       "News Content": "20 වන ව්‍යවස්ථා සංශෝධන පනත් කෙටුම්පතෙහි සිදුකළ යුත්තේ කුමන සංශෝධනද යන්න පිළිබඳව අවසන් තීරණය අද (19) පස්වරුවේ පැවැත්වෙන අමාත්‍ය මණ්ඩල හමුවෙන් සහ පාර්ලිමේන්තු කණ්ඩායම් රැස්වීමෙන් අනතුරුව තීරණය කරන බව අමාත්‍ය වාසුදේව නානායක්කාර ප්‍රකාශ කළා.\nඒ, අග්‍රාමාත්‍ය මහින්ද රාජපක්ෂගේ ප්‍රධානත්වයෙන් ඊයේ (18) පැවති ආණ්ඩු පක්ෂයේ පක්ෂ නායක රැස්වීමෙන් අනතුරුව මාධ්‍ය වෙත අදහස් දක්වමින්.\nවිජේරාමේ පිහිටි අග්‍රාමාත්‍යවරයාගේ නිල නිවසේ පැවති මෙම සාකච්ඡාවට ආණ්ඩුව නියෝජනය කරන පක්ෂවල නායකයින් එක්ව සිටියා.\nඅමාත්‍ය මණ්ඩල රැස්වීම අද (19) පස්වරුවේ ජනාධිපති කාර්යාලයේදී ජනාධිපතිවරයාගේ ප්‍රධානත්වයෙන් පැවැත්වෙන අතර, පස්වරු 6.30 ට පමණ ආණ්ඩු පක්ෂ මන්ත්‍රිවරුන්ගේ රැස්වීම ද එම ස්ථානයේ පැවැත්වීමටයි සැළසුම් කර ඇත්තේ.",
       "URL": "https://www.hirunews.lk/252851/විස්සේ-සංශෝධන-ගැන-ආණ්ඩුවේ-අවසන්-තීරණය-අද-පස්වරුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2381"
}