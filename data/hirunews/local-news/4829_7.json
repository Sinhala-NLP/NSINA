{
       "Source": "hirunews",
       "Timestamp": "Thursday, 20 October 2016 - 16:27",
       "Headline": "මුදල් අමාත්‍යවරයාගේ ෆේස්බුක් ගිණුමට අනවසරයෙන් ඇතුළු වූ පුද්ගලයා අත්අඩංගුවට",
       "News Content": "මුදල් අමාත්‍ය රවී කරුණානායකගේ ෆේස්බුක් ගිණුමට අනවසරයෙන් ඇතුළු වූ පුද්ගලයා අපරාධ පරීක්ෂණ දෙපාර්තමේන්තුව අත්අඩංගුවට ගෙන තිබෙනවා.\nඅදාළ පුද්ගලයාට අද පෙරවරුවේ රහස් පොලිසියේ පරිගණක අංශය වෙත පැමිණෙන ලෙස දැනුම්දීමෙන් අනතුරුව කළ ප්‍රශ්න කිරීම්වලින් පසු අත්අඩංගුවට ගැනීම සිදුකර ඇති බව සදහන්.\nතම නමින් ව්‍යාජ ෆේස්බුක් සහ ට්විටර් ගිණුම් පවත්වාගෙන යන බවට වාර්තා වීම හේතුවෙන් පසුගිය 13 වනදා අමාත්‍යවරයා විසින් අපරාධ පරීක්ෂණ දෙපාර්තමේන්තුවට පැමිණිල්ලක් සිදුකළා.\nඉන් අනතුරුවයි අපරාධ පරීක්ෂණ දෙපාර්තමේන්තුව ඊට අදාළ පරීක්ෂණ ආරම්භ කරනු ලැබුවේ.\nඅත්අඩංගුවට ගත් පුද්ගලයා 33 හැවිරිදි බලංගොඩ - පැල්මඩුල්ල ප්‍රදේශයේ පදිංචි උපාධිධාරියෙකු බව මූලික විමර්ශනවලදී අනාවරණ වී තිබෙනවා.\nප්‍රශ්න කිරීම්වලින් අනතුරුව සැකකරු අලූත්කඬේ මහේස්ත්‍රාත්වරයා වෙත ඉදිරිපත් කිරීමට නියමිතයි.",
       "URL": "https://www.hirunews.lk/145693/මුදල්-අමාත්‍යවරයාගේ-ෆේස්බුක්-ගිණුමට-අනවසරයෙන්-ඇතුළු-වූ-පුද්ගලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4829"
}