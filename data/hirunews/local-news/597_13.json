{
       "Source": "hirunews",
       "Timestamp": "Monday, 16 January 2023 - 20:27",
       "Headline": "මහජන උපයෝගිතා කොමිසම ජනතාවගෙන් යෝජනා ඉල්ලයි",
       "News Content": "විදුලිබල මණ්ඩලය විසින් යෝජනා කළ විදුලි ගාස්තු සංශෝධනය පිළිබඳ යෝජනා අද සිට දින 21ක් ඇතුළත ඉදිරිපත් කරන ලෙස මහජන උපයෝගිතා කොමිසම ජනතාවට දැනුම් දෙනවා.\nවිදුලිබල මණ්ඩලය කළ ඉල්ලීම් සලකා පසුගිය දා අමාත්‍ය මණ්ඩලය මෙම වසර සඳහා සියයට 66.2ක ගාස්තු ඉහළ දැමීමක් යෝජනා කරනු ලැබුවා.\nඑම ගාස්තු සංශෝධනයට අදාළව ගැටලු හෝ බලපෑම් තිබේනම් ඒවා ලිඛිත ව දැනුම් දෙන ලෙසයි එම මහජන උපයෝගිතා කොමිසන් සභාව දැනුම් දෙන්නේ.\nපසු ව එම දැනුම් දී සළකා බලන කොමිසම, අවශ්‍ය වුවහොත් වාචික අදහස් දැක්වීමට අදාළ පාර්ශවයන්ට අවස්ථාව ලබාදෙන බවයි මහජන උපයෝගිතා කොමිසම නිවේදනය කළේ.\nමේ අතර හෙට සහ අනිද්දා යන දෙදින තුළත් පැය 02යි විනාඩි 20ක කාලයක් විදුලි කප්පාදුව කිරීමට මහජන උපයෝගිතා කොමිසම විදුලි බල මණ්ඩලයට අවසර ලබා දී තිබෙනවා.\nඒ අනුව දහවල් කාලයේ පැයකුත්, රාත්‍රි කාලයේ පැය 01 යි විනාඩි 20 කුත් විදුලි කප්පාදුව සිදුවනු ඇති.",
       "URL": "https://www.hirunews.lk/325212/මහජන-උපයෝගිතා-කොමිසම-ජනතාවගෙන්-යෝජනා-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=597"
}