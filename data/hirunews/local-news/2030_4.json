{
       "Source": "hirunews",
       "Timestamp": "Saturday, 10 April 2021 - 7:10",
       "Headline": "ජූලම්පිටියේ කසිප්පු නිෂ්පාදනාගාරයක් වටලා සැකකරුවෙක් අත්අඩංගුවට",
       "News Content": "මිද්දෙණිය, ජූලම්පිටිය, ගල්පොත්තයාය ප්‍රදේශයේ නිවසක පවත්වාගෙන ගිය මහාපරිමාණ කසිප්පු නිෂ්පාදනාගාරයක් වටලා සැකකරුවෙකු සමඟ කසිප්පු බෝතල් 80ක්, ගෝඩා හා කසිප්පු පෙරීමට යොදාගත් උපකරණ රැසක් අත්අඩංගුවට ගෙන තිබෙනවා.\nමෙම අත්අඩංගුවට ගැනීම සිදුකර තිබෙන්නේ තංගල්ල කොට්ඨාස අපරාධ විමර්ශන ඒකකයේ නිලධාරීන් විසින්.\nඅත්අඩංගුවට පත් සැකකරු මිද්දෙණි,ය ජූලම්පිටිය ප්‍රදේශයේ පදිංචි 23 හැවිරිදි පුද්ගලයෙක් බවයි වාර්තා වන්නේ.\nසැකකරු කලක සිට සිය නිවස පිටුපස පිහිටි කුඩා කැලෑ බද ප්‍රදේශයක මෙම ජාවාරම කරගෙන ගොස් ඇති බවයි හෙළිව ඇත්තේ.\nසැකකරුගෙන් කළ ප්‍රශ්ණ කිරීමේදි අනාවරණය වී ඇත්තේ අළුත් අවුරුද්ද සඳහා අලෙවි කිරීමට මෙලෙස කල් තියා කසිප්පු පෙරා එකතු කළ බවයි.",
       "URL": "https://www.hirunews.lk/268031/ජූලම්පිටියේ-කසිප්පු-නිෂ්පාදනාගාරයක්-වටලා-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2030"
}