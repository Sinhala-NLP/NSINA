{
       "Source": "hirunews",
       "Timestamp": "Friday, 19 November 2021 - 17:15",
       "Headline": "අසාද් සාලි විත්තියේ සාක්ෂි කැඳවීමකින් තොරව නිදහස් කරන්නේ ද නැද්ද ? තීන්දුව දෙසැම්බර් දෙක",
       "News Content": "මේ වනවිට රක්ෂිත බන්ධනාගාර ගත කර සිටින බස්නාහිර පළාත් හිටපු ආණ්ඩුකාර අසාද් සාලි විත්තියේ සාක්ෂි කැඳවීමකින් තොරව නිදහස් කරන්නේ ද නැද්ද යන්න පිළිබඳ තීන්දුව දෙසැම්බර් 2 වනදා ප්‍රකාශයට පත් කිරීමට නියමිතයි.\nමෙම නඩුව අද කොළඹ මහාධිකරණ විනිසුරු අමල් රණරාජා ඉදිරියේදී කැඳවනු ලැබූ අතර, එහිදී පැමිණිල්ලේ සාක්ෂි විමසීම අවසන් කෙරුණා.\nපසුගිය මාර්තු 9 වනදා සිදු කළ අන්දෝලනාත්මක ප්‍රකාශයකට එරෙහිව නීතිපතිවරයා විසින් පසුගිය ජුනි මාසයේදී මහාධිකරණය හමුවේ ඔහුට එරෙහිව අධිචෝදනා ගොනුකර නඩු පවරා තිබෙනවා.",
       "URL": "https://www.hirunews.lk/288556/අසාද්-සාලි-විත්තියේ-සාක්ෂි-කැඳවීමකින්-තොරව-නිදහස්-කරන්නේ-ද-නැද්ද-තීන්දුව-දෙසැම්බර්-දෙක",
       "Category": "Local News",
       "Parent URL": "https://www.hirunews.lk/local-news.php?pageID=1551"
}