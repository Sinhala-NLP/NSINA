{
       "Source": "hirunews",
       "Timestamp": "Sunday, 14 August 2016 - 9:53",
       "Headline": "අම්පාර - බොරපොල අනතුරකින් කාන්තාවක් ජීවිතක්ෂයට (ඡායාරූප)",
       "News Content": "අම්පාර - මහඔය - බොරපොල ප්‍රදේශයේ අද අලූයම සිදුවූ රිය අනතුරකින් කාන්තාවක් මියගොස් තිබෙනවා.\nපිළිකා රෝගයෙන් පෙළුණු එම කාන්තාව තම පුත්‍රයා සමඟ කොළඹට පැමිණ ප්‍රතිකාර ලබා නැවත අම්පාර වෙත පැමිණෙමින් සිටියදියි මෙම අනතුරට මුහුණ දී ඇත්තේ.\nඅනතුර සිදුවන අවස්ථාවේ පුත්‍රයා විසින් මෝටර් රථය ධාවනය කර ඇති අතර, ඔහුට නින්දයෑම හේතුවෙන් රථය මාර්ගයෙන් ඉවතට පැන ගසක හැපී මෙම අනතුර සිදුව ඇති බව සඳහන්.\nබරපතල තුවාල ලැබූ කාන්තාව මහඔය මූලික රෝහලට ඇතුළත් කිරීමෙන් අනතුරුව මියගොස් තිබෙනවා.\nඇය උහන - ගලපිටගල ප්‍රදේශයේ පදිංචි වයස අවුරුදු 59 ක කාන්තාවක්.\nඡායාරූප - අම්පාර සමන් චන්ද්‍රතිලක",
       "URL": "https://www.hirunews.lk/140582/අම්පාර-බොරපොල-අනතුරකින්-කාන්තාවක්-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4924"
}