{
       "Source": "hirunews",
       "Timestamp": "Monday, 09 January 2017 - 14:13",
       "Headline": "හම්බන්තොට විරෝධතාවයේ නිරත වූ තිස් දෙදෙනෙකු යළි රිමාන්ඩ්",
       "News Content": "අධිකරණ නියෝග කඩ කරමින් හම්බන්තොට ප්‍රදේශයේ උද්ඝෝෂණයේ නිරත වීමේ චෝදනාව මත අත්අඩංගුවට ගෙන සිටි තිස් දෙදෙනෙකු අද යළි රක්ෂිත බන්ධනාගාරගත කෙරුණා.\nසැකකරුවන් හම්බන්තොට මහේස්ත්‍රාත් මංජුල කරුණාරත්න හමුවට අද ඉදිරිපත් කල අවස්ථාවේදි මහේස්ත්‍රාත්වරයා නියෝග කලේ සැකකරුවන් ලබන 16 වනදා දක්වා රක්ෂිත බන්ධනාගාර ගත කරන ලෙසයි.\nමෙලෙස රක්ෂිත බන්ධනාගාර ගත කල පිරිස අතර හිමි නමක් සහ බාලවයස්කාර දරුවෙකුද සිටින බව හිරු අධිකරණ වාර්තාකරු කියා සිටියා.\nඒ අනුව බාලවයස්කාර දරුවා ගාල්ල,කිතුලම්පිටිය ළමා නිවාසය භාරයට පත් කරන ලෙසයි මහේස්ත්‍රාත්වරයා නියෝග කළේ.",
       "URL": "https://www.hirunews.lk/151646/හම්බන්තොට-විරෝධතාවයේ-නිරත-වූ-තිස්-දෙදෙනෙකු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4717"
}