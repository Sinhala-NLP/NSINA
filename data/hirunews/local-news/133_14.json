{
       "Source": "hirunews",
       "Timestamp": "Tuesday, 01 August 2023 - 13:07",
       "Headline": "කුකුළු මස් මිල පහළට",
       "News Content": "කුකුළු මස් කිලෝවක මිල රුපියල් 100 කින් අඩුකිරීමට දේශීය කුකුළු මස් නිෂ්පාදන කර්මාන්තකරුවන් කෘෂිකර්ම අමාත්‍ය මහින්ද අමරවීර හමුවේ එකඟත්වය පලකර තිබෙනවා.\nඒ අද පෙරවරුවේ කෘෂිකර්ම අමාත්‍යාංශයේදි පැවති සාකච්ජාවකදීයි.\nඊයේ පැවති අමාත්‍ය මණ්ඩල හමුවේදි ජනාධිපතිවරයා විසින් සිදුකල දැනුම්දීමකට අනුව අදාල සාකච්ජාව පවත්වා ඇති අතර එහි ප්‍රගතිය ඉදිරි අමාත්‍ය මණ්ඩල හමුවට ඉදිරිපත් කල යුතු බව සදහන්.\nබඩඉරිගු කිලෝග්‍රෑමයක් සදහා පනවා තිබු රුපියල් 75ක ආනයනික බද්ද රුපියල් 25ක් දක්වා පහල දමන ලෙසයි එහිදි දේශීය කුකුළු මස් නිෂ්පාදන කර්මාන්කරුවන් අමාත්‍යවරයාගෙන් ඉල්ලා ඇත්තේ.\nඑම යෝජනාව සහ කුකුළු මස් මිල අඩුකිරීමේ එකගතාව අමාත්‍ය මහින්ද අමරවීර අද දිනයේ ජනාධිපතිවරයා වෙත ඉදිරිපත් කිරීමට නියමිත බව කෘෂිකර්ම අමාත්‍යාංශය නිවේදනය කළා.",
       "URL": "https://www.hirunews.lk/343270/කුකුළු-මස්-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=133"
}