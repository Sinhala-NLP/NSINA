{
       "Source": "hirunews",
       "Timestamp": "Tuesday, 13 December 2022 - 15:24",
       "Headline": "උතුරු, නැඟෙනහිර ගවයන්ගේ හා එළුවන්ගේ මරණවලට හේතුව හෙළි වෙයි",
       "News Content": "උතුරු, නැගෙනහිර පසුගිය දිනවල සිදු වූ ගවයන්ගේ සහ එළුවන්ගේ මරණවලට හේතුව අධික සීතලෙන් ඇති වූ කම්පන තත්ත්වය බව, පේරාදෙණි සත්ත්ව නිෂ්පාදන හා සෞඛ්‍ය දෙපාර්තමේන්තුව කළ විමර්ශනයෙන් තහවුරු වී තිබෙනවා.\nපසුගිය දිනවල දිවයින පුරා ප්‍රදේශ රැසකට අධික ශීත කාලගුණයක් පැවති අතර, වියළි කලාපයේ ජනතාව ද ඉන් පීඩාවට පත් වූ බව සඳහන්.\nමේ හේතුවෙන් ගවයන් හා එළුවන් විශාල ගණනක් මිය ගිය බව වාර්තා වුණා.\nඅමාත්‍ය මහින්ද අමරවීර, සතුන්ගේ මරණවලට හේතුව පිළිබඳ කඩිනමින් වාර්තාවක් ලබා දෙන ලෙස ඊයේ (12) දැනුම් දී තිබුණු අතර, ඒ අනුව යි මෙම මරණවලට හේතුව තහවුරු වී තිබුණේ.",
       "URL": "https://www.hirunews.lk/322612/උතුරු-නැඟෙනහිර-ගවයන්ගේ-හා-එළුවන්ගේ-මරණවලට-හේතුව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=669"
}