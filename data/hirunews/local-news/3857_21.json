{
       "Source": "hirunews",
       "Timestamp": "Monday, 09 July 2018 - 14:57",
       "Headline": "ගොකරැල්ලේ බස් අනතුරකින් 60 ක් රෝහල් ගත කෙරේ",
       "News Content": "දඹුල්ල - කුරුණෑගල ප්‍රධාන මාර්ගයේ ගොකරැල්ල - දියතුරේ ප්‍රදේශයේදී අද දහවල් සිදුවූ රිය අනතුරකින් පුද්ගලයින් 60 දෙනෙකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ මගී ප්‍රවාහනය කරන පෞද්ගලික බස් රථ දෙකක් මුහුණට මුහුණලා ගැටීමෙන් මෙම අනතුර සිදුව ඇති බවයි.\nතුවාල ලැබූ පුද්ගලයන් ගොකරැල්ල සහ ගලේවෙල රෝහල්වලට ඇතුලත් කිරීමෙන් පසුව බරපතල තුවාල ලැබූ 40 දෙනෙකු පමණ වැඩිදුර ප්‍රතිකාර සදහා කුරුණෑගල සහ දඹුල්ල රෝහල් වෙත යොමුකර තිබෙනවා.",
       "URL": "https://www.hirunews.lk/194831/ගොකරැල්ලේ-බස්-අනතුරකින්-60-ක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3857"
}