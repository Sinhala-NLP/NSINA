{
       "Source": "hirunews",
       "Timestamp": "Wednesday, 15 February 2023 - 14:58",
       "Headline": "ජර්මන් පාර්ලිමේන්තු සාමාජික පීටර් රැම්සෝර් ජනපති හමුවෙයි",
       "News Content": "මෙරට සිව්දින නිල සංචාරයක නිරත ජර්මන් පාර්ලිමේන්තු සාමාජික ආචාර්ය පීටර් රැම්සෝර්, ජනාධිපති රනිල් වික්‍රමසිංහ හමුවී තිබෙනවා.\nජනාධිපති කාර්යාලයේ දී පැවති මෙම හමුවේ දී දෙරට අතර, ද්වීපාර්ශවීය සබඳතා ශක්තිමත් කර ගැනීම පිළිබඳ අවධානය යොමුවූ බවයි ජනාධිපති මාධ්‍ය අංශය සඳහන් කළේ.\nජර්මන් රජයේ සහය ඇතිව කරාපිටිය රෝහල තුළ ක්‍රියාත්මක වන ව්‍යාපෘතිවල ප්‍රගතිය ද සාකච්ඡාවට ලක්වී ඇති අතර, මෙරට ඉදිරි සංවර්ධන වැඩපිළිවෙල සඳහා ජර්මනියේ තාක්ෂණික සහය තවදුරටත් අපේක්ෂා කරන බව ජනාධිපති රනිල් වික්‍රමසිංහ සඳහන් කළා.\nමෙරට අලි මිනිස් ගැටුම කළමනාකරණය කිරීම සඳහා ජර්මනිය හඳුන්වා දී ඇති ව්‍යාපෘති සම්බන්ධයෙන් ජනාධිපති රනිල් වික්‍රමසිංහ මෙහිදී සිය ස්තූතිය පළ කරනු ලැබුවා.",
       "URL": "https://www.hirunews.lk/327485/ජර්මන්-පාර්ලිමේන්තු-සාමාජික-පීටර්-රැම්සෝර්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=534"
}