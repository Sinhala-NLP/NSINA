{
       "Source": "hirunews",
       "Timestamp": "Sunday, 03 September 2017 - 19:21",
       "Headline": "ආරාධනාව ගැන හිටපු ජනපති මහින්දගෙන් ප්‍රකාශයක්",
       "News Content": "ශ්‍රී ලංකා නිදහස් පක්ෂයේ 66 වන සංවත්සරයට තමාට ආරාධනා කර ඇත්තේ කැමැත්තකින් නොවන බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ ශ්‍රී ලංකා පොදුජන පෙරමුණේ දෙනියාය ආසන බල මණ්ඩල රැස්වීමට අද එක්වෙමින්.\nමොරවක - ඉලුක්කැටිය ප්‍රදේශයේ පැවැත්වුනු මෙම රැස්වීම සඳහා ජනතා විමුක්ති පෙරමුණේ මාතර දිස්ත්‍රික් හිටපු පාර්ලිමේන්තු මන්ත්‍රී ප්‍රේමසිරි මානගේද එක්ව සිටීම විශේෂත්වයක්.\nහිටපු ජනාධිපතිවරයා මෙහිදී අවධාරණය කළේ පසුගිය 31 වනදා තමන්ට ආරාධනා පත්‍රය ලැබුණු අතර, සමහර මන්ත්‍රීවරුන්ට එය පළමුවනදා ලැබී ඇති බවයි.\nඑහෙත් ඇතැම් අයට එම ආරාධනා පත්‍ර ලැබී නොමැති බවද ඔහු එහිදී සඳහන් කළා.\nඅවශ්‍ය නම් සම්මේලනයට ඇවිත් යන්න වැනි හැඟීමක් මත තමන් ඒකාබද්ධ විපක්ෂයේ සිටින නිදහස් පක්ෂ මන්ත්‍රීවරුන්ට ආරාධනා කර ඇති බවයි හිටපු ජනාධිපතිවරයා එහිදී පෙන්වා දුන්නේ.",
       "URL": "https://www.hirunews.lk/170071/ආරාධනාව-ගැන-හිටපු-ජනපති-මහින්දගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4339"
}