{
       "Source": "hirunews",
       "Timestamp": "Thursday, 23 February 2023 - 14:53",
       "Headline": "ඊශ්‍රායලයේ රැකියා දෙන බව පවසමින් මුදල් වංචා කළ පුද්ගලයින් දෙදෙනෙකු අත්අඩංගුවට (වීඩියෝ)",
       "News Content": "ඊශ්‍රායලයේ රැකියා දෙන බව පවසමින් මුදල් වංචා කළ පුද්ගලයින් දෙදෙනෙකු අත්අඩංගුවට ගැනීමට විදේශ සේවා නියුක්ති කාර්යංශය ඊයේ සමත් වුණා.\nඒ, එම වංචාවට හසු වූ කාන්තාවක් කළ පැමිණිල්ලකට අනුවයි.\nසාත්තු සේවිකාවන් ලෙස කාන්තාවන් ඊශ්‍රායලය වෙත යොමු කරන බවට පවසමින් සිදු කරන මහා පරිමාන මුදල් වංචාවක් සම්බන්ධයෙන් විදේශ සේවා නියුක්ති කාර්යංශයට පැමිණිල්ලක් ලැබී තිබුණා.\nඅදාළ වංචා සහගත රැකියා ඒජන්සිකරු කාන්තාවන් පිරිසකට බත්තරමුල්ල දියත උයන ප්‍රදේශයට පැමිණෙන ලෙස දැනුම් දී තිබූ බවටද තොරතුරු ලැබී තිබුණා.\nඒ අනුව මෙම වැටිලීම විදේශ සේවා නියුක්ති කාර්යංශයේ වැටලීම් ඒකකයේ කළමණාකාර කපිල කරුණාරත්න මහතාගේ ප්‍රධානත්වයෙන් පිරිසක් එම ස්ථානයට පැමීණ සිටියා.\nඑහිදී විදේශ සේවා නියුක්ති කාර්යංශ නිලදාරීන් අදාල පුද්ගලයාගේ මොටර් රථයද පරීක්ශා කළා.\nඑහිදී රාජ්‍ය ලාංජනය සහ විදේශ සේවා නියුක්ති කාර්යංශයේ ලාංජනය ව්‍යාජව භාවිත කරමින් සැකසූ අයදුම් පත් අතුලු ලිපි ලේඛණ ද සොයා ගත්තා .\nමෙම ජාවාරමට සම්බන්ධ තවත් අයෙක්ද පසුව අත් අඩංගුවට ගත් බව සඳහන්.",
       "URL": "https://www.hirunews.lk/328114/ඊශ්‍රායලයේ-රැකියා-දෙන-බව-පවසමින්-මුදල්-වංචා-කළ-පුද්ගලයින්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=518"
}