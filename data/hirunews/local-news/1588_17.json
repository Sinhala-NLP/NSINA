{
       "Source": "hirunews",
       "Timestamp": "Tuesday, 02 November 2021 - 18:02",
       "Headline": "හොකී සම්මේලනයේ නව සභාපති ජ්‍යෙෂ්ඨ පොලිස් අධිකාරී ඩී.එස්.කේ. පුෂ්පකුමාර",
       "News Content": "ශ්‍රී ලංකා හොකී සම්මේලනයේ නව සභාපතිවරයා ලෙස ජ්‍යෙෂ්ඨ පොලිස් අධිකාරී ඩී.එස්.කේ. පුෂ්පකුමාර අද තෝරා පත්කර ගැනුනා. නිලවරණය පැවැත්වුණේ කොළඹ ක්‍රීඩා අමාත්‍යංශ ඩන්කන් වයිට් ශ්‍රවණාගාරයේදියි.\nක්‍රීඩා සමාජ සහ දිස්ත්‍රික් සංගම් ඇතුළුව ඡන්දය 48කින් සමන්විත වූ මෙවර හොකී නිලවරණයේදී කොළඹ, ගම්පහ, මාතලේ සහ වෙළඳ සේවා සංගමය ඡන්දය ප්‍රකාශ කිරීමෙන් වැලකී සිටියා.\nඡන්ද 32ක් ලබාගනිමින් ශ්‍රී ලංකා හොකී සම්මේලනයේ නව සභාපති ධූරයට  ජ්‍යෙෂ්ඨ පොලිස් අධිකාරි ඩී.එස්.කේ. පුෂ්පකුමාර තේරී පත්වූ අතර, ලේකම් ධූරයට පී. විශ්වනාදන් සහ භාණ්ඩාගාරික ධූරයට කේ. ජෙයරත්නම් තේරී පත්වුණා.",
       "URL": "https://www.hirunews.lk/286815/හොකී-සම්මේලනයේ-නව-සභාපති-ජ්‍යෙෂ්ඨ-පොලිස්-අධිකාරී-ඩී-එස්-කේ-පුෂ්පකුමාර",
       "Category": "Local News",
       "Parent URL": "https://www.hirunews.lk/local-news.php?pageID=1588"
}