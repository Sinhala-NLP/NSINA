{
       "Source": "hirunews",
       "Timestamp": "Sunday, 28 January 2018 - 9:52",
       "Headline": "කේරළ ගංජා රැගෙන ශ්‍රී පාද වන්දනාවේ ගිය 35 ක් අත්අඩංගුවට",
       "News Content": "කේරළ ගංජා රැගෙන ශ්‍රී පාද වන්දනාවේ පැමිණි 35 දෙනෙකු පොලිස් අත්අඩංගුවට ගෙන තිබෙනවා.\nඊයේ දිනය තුල හැටන් කොළඹ ප්‍රධාන මාර්ගයේ දියගල ප්‍රදේශයේදී පොලිස් නිල සුනඛ කෝරා ගේ ද සහය ඇතිවයි වැටලීම් සිදුකර ඇත්තේ.\nශ්‍රී පාද වන්දනාවේ පැමිණෙන විට මත්ද්‍රව්‍ය රැගෙන නොයන ලෙසට ආරක්ෂක අංශ විසින් උපදෙස් ලබාදී ඇතත් ඇතැම් පිරිස් ඉතා රහසිගතව වාහනවල සහ සිරුරේ සඟවාගෙන මත්ද‍්‍රව්‍ය රැගෙන එන බව සඳහන්.\nඑලෙස රැගෙන එන මත්ද්‍රව්‍ය ඇති ස්ථාන හඳුනාගැනීම සඳහායි පොලිස් නිල සුනඛ සහය ලබාගෙන ඇත්තේ.\nඅත්අඩංගුවට ගත් සැකකරුවන් අවුරුදු 20 ත් 30 ත් අතර වයස්වල පසුවන අතර ඔවුන් හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/182234/කේරළ-ගංජා-රැගෙන-ශ්‍රී-පාද-වන්දනාවේ-ගිය-35-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4104"
}