{
       "Source": "hirunews",
       "Timestamp": "Monday, 02 January 2023 - 20:31",
       "Headline": "මානව කොම්පොස්ට්කරණයට ඇමරිකාවේ ප්‍රාන්ත හයක් සඳහා අවසර",
       "News Content": "මිය ගිය මානව ශරීර කොම්පොස්ට්කරණය කිරීම සඳහා ඇමරිකාවේ ප්‍රාන්ත කිහිපයකට නීතිමය අවසරය ලැබී තිබෙනවා.\nමෙය මානව කොම්පොට්කරණය (Human Composting) ලෙස හැඳින්වෙයි.\nනිව්යෝක් ප්‍රාන්ත ආන්ඩුකාර Kathy Hochul විසින් ද මෙය අනුමත කර ඇති බව යි සඳහන් වන්නේ.\nඒ අනුව මෙම ක්‍රමය එක්සත් ජනපදයේ ප්‍රාන්ත 6ක ක්‍රියාත්මක වන බව සඳහන්.\nමෙම ක්‍රියාවලිය තුළ දී මිය ගිය පුද්ගලයාගේ ශරීර‍ය කොම්පොස්ට් තත්ත්වයට පත් කෙරෙන අතර, එම කොම්පොස්ට් පවුලේ හිතවතුන් වෙත ලබා දෙනු ලැබෙ යි.\nපසු ව එම කොම්පොස්ට් භාවිතයෙන් ගසක් සිටුවීමට පවුලේ හිතවතුන්ට හැකියාව ලැබෙන අතර, ගස වැඩී මල් දැරීමත් සමඟ සිය මිය ගිය හිතවතා සජීවී ව සිටිනවා යැ යි සිතීමට ද ඉන් ඔවුන්ට අවස්ථාව හිමි වෙයි.",
       "URL": "https://www.hirunews.lk/324127/මානව-කොම්පොස්ට්කරණයට-ඇමරිකාවේ-ප්‍රාන්ත-හයක්-සඳහා-අවසර",
       "Category": "Local News",
       "Parent URL": "https://www.hirunews.lk/local-news.php?pageID=627"
}