{
       "Source": "hirunews",
       "Timestamp": "Sunday, 23 January 2022 - 6:03",
       "Headline": "කාලගුණ විද්‍යා දෙපාර්තමේන්තුවෙන් ජනතාවට විශේෂ දැනුම්දීමක්",
       "News Content": "දිවයිනේ බොහෝ ප්‍රදේශවල ප්‍රධාන වශයෙන් වියළි කාලගුණයක් පවතින බව කාලගුණ විද්‍යා දෙපාර්තමේන්තුව පවසනවා.\nතරමක සීතල කාලගුණ තත්ත්වයක් හිමිදිරි උදෑසන කාලයේදී අපේක්ෂා කළ හැකි බවයි එම නිවේදනයේ දැක්වෙන්නේ.\nහිමිදිරි උදෑසන නුවරඑළිය දිස්ත්‍රික්කයේ ඇතැම් ස්ථානවල මල් තුහින ඇතිවීමේ හැකියාවක් ද පවතිනවා.\nබස්නාහිර, මධ්‍යම, සබරගමුව, උතුරු-මැද සහ ඌව පළාත්වලත් කුරුණෑගල, ගාල්ල සහ මාතර දිස්ත්‍රික්කවලත් ඇතැම් ස්ථානවල උදෑසන කාලයේදී මීදුම් සහිත තත්ත්වයක් බලාපොරොත්තු විය හැකි අතර, දිවයින වටා වන මුහුදු ප්‍රදේශවල සුළං ඊසාන හෝ බටහිර දෙසින් හමන බවයි කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙන්නේ.\nසුළගේ වේගය පැ.කි.මී. (20-30) පමණ අගයක් ගත හැකියි.\nදිවයින වටා වන මුහුදු ප්‍රදේශ සාමාන්‍ය ස්වභාවයේ පවතිනවා.",
       "URL": "https://www.hirunews.lk/294823/කාලගුණ-විද්‍යා-දෙපාර්තමේන්තුවෙන්-ජනතාවට-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1406"
}