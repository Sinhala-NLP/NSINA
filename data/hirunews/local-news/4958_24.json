{
       "Source": "hirunews",
       "Timestamp": "Tuesday, 19 July 2016 - 18:12",
       "Headline": "නිදහස් පක්ෂයේ පිරිසක් ලිපියක් පුළුස්සයි",
       "News Content": "ශ්‍රී ලංකා නිදහස් පක්ෂය සහ ඒකාබද්ධ විපක්ෂය නියෝජනය කරමින්  හිටපු පළාත්පාලන නියෝජිතයින් අද ස්ථාන දෙකකදී මාධ්‍ය හමු කැඳවා තිබුණා.\nඑහිදී පළාත්පාලන මැතිවරණය සහ ඒකාබද්ධ විපක්ෂය සංවිධාන කර තිබෙන පා ගමන සම්බන්ධයෙන්ද  අදහස්  පළවුණා.\nඒකාබද්ධ විපක්ෂය නියෝජනය කරමින් පළාත්පාලන සංසදය කැඳවා තිබූ මාධ්‍ය හමුවේදී අදහස් දැක්වූ හිටපු පළාත්පාලන ආයතන නියෝජිතයන්  සඳහන්  කළේ ඒකාබද්ධ විපක්ෂයේ පා ගමනට සියලූදෙනාගේ සහය අපේක්ෂා කරන බවයි.\nකෙසේ වෙතත් ශ්‍රී ලංකා නිදහස් පක්ෂය කැඳවා තිබූ මාධ්‍ය හමුවේදී අදහස් දැක්වූ  පිරිස පළාත්පාලන සංසදය ඔවුන් වෙත එවා තිබූ ලිපියක් ඉරා පුළුස්සා දැමුවා.",
       "URL": "https://www.hirunews.lk/138437/නිදහස්-පක්ෂයේ-පිරිසක්-ලිපියක්-පුළුස්සයි",
       "Category": "Local News",
       "Parent URL": "https://www.hirunews.lk/local-news.php?pageID=4958"
}