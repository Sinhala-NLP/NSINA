{
       "Source": "hirunews",
       "Timestamp": "Friday, 27 October 2017 - 13:26",
       "Headline": "දිගම්බරම්,තොණ්ඩමන්ට එරෙහිව පැමිණිලි කිරීමට සූදානමින්",
       "News Content": "ලංකා කම්කරු කොංග්‍රසයේ මහලේකම් පාර්ලිමේන්තු මන්ත්‍රී ආරුමුගන් තොණ්ඩමන්ට එරෙහිව ඉදිරියේදී පොලිස් මූල්‍ය අපරාධ විමර්ශන කොට්ඨාශයට පැමිණිලි කරන බව අමාත්‍ය පලනි දිගම්බරම් ප්‍රකාශ කළා.\nපාර්ලිමේන්තු මන්ත්‍රී ආරුමුගන් තොණ්ඩමන් පවත්වාගෙන ගිය තොණ්ඩමන් පදනමට නීතිවිරෝධී අයුරින් රාජ්‍ය මුදල් ලබා ගැනීමේ සිද්ධිය සම්බන්ධයෙන් මෙලෙස පැමිණිලි කරන බවයි අමාත්‍යවරයා හිරු ප්‍රවෘත්ති අංශයට කියා සිටියේ.\nමේ අතර, ලංකා කම්කරු කොංග්‍රසයේ මහලේකම් පාර්ලිමේන්තු මන්ත්‍රී අරුමුගන් තොණ්ඩමන්ගේ ආධාරකරුවන් පිරිසක් අද (27) කොළඹ කොටුව දුම්රියපොල ඉදිරිපිට විරෝධතාවයක නිරත වුණා.\nඒ හැටන් තොණ්ඩමන් වෘත්තීය පුහුණු මධ්‍යස්ථානයේ නම පූල් බෑන්ක් ලෙස වෙනස් කිරීමට විරෝධය පළ කරමින්.",
       "URL": "https://www.hirunews.lk/174583/දිගම්බරම්තොණ්ඩමන්ට-එරෙහිව-පැමිණිලි-කිරීමට-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=4250"
}