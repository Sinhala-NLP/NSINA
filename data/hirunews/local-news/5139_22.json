{
       "Source": "hirunews",
       "Timestamp": "Sunday, 06 March 2016 - 18:35",
       "Headline": "රට ආර්ථික අර්බුදයක - ඒකාබද්ධ විපක්ෂය",
       "News Content": "රට බරපතල ආර්ථික අර්බුදයකට මුහුණ දී ඇතැයි ඒකාබද්ධ විපක්ෂය පවසනවා.\nකොළඹ අද පැවැති මාධ්‍ය හමුවකදී එහි නායක පාර්ලිමේන්තු මන්ත්‍රී දිනේෂ් ගුණවර්ධන ප්‍රකාශ කළේ එය හදිසි තත්ත්වයක් බවට පත්ව ඇති බවයි.\nමෙම ආර්ථික අර්බුදය හේතුවෙන් සිංහල අලූත් අවුරුද්දට පෙර ආණ්ඩුව තවත් අයවැයක් ඉදිරිපත් කිරීමට සූදානම් බව ද මාධ්‍ය හමුවට එක්වූ පාර්ලිමේන්තු මන්ත්‍රී බන්දුල ගුණවර්ධන කියා සිටියා.\nජනතාව මත නව බදු පැනවීමට ද ආණ්ඩුව සූදානම් බවයි හිටපු විදේශ අමාත්‍ය ජී.එල්. පීරිස් මෙහිදී කියා සිටියේ.\nඑහෙත් බෙලිඅත්තේ පැවැති ජන හමුවකදී අමාත්‍ය සජිත් ප්‍රේමදාස ප්‍රකාශ කළේ පැවැති ආණ්ඩුව රටේ ආර්ථිකය විනාශ කර තිබූ බවයි.\nකෙසේ වෙතත්, අම්පාරේ පැවැති ජන හමුවකදී ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා වත්මන් ආණ්ඩුවේ වැඩපිළිවෙල මෙන්ම ඒකාබද්ධ විපක්ෂයේ ක්‍රියාකාරකම් විවේචනය කළා.",
       "URL": "https://www.hirunews.lk/127937/රට-ආර්ථික-අර්බුදයක-ඒකාබද්ධ-විපක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=5139"
}