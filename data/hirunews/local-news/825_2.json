{
       "Source": "hirunews",
       "Timestamp": "Tuesday, 04 October 2022 - 17:52",
       "Headline": "ගල් අඟුරු ප්‍රසම්පාදනය ගැන විගණකාධිපතිගේ නිරීක්ෂණය ගැන කංචනගෙන් සටහනක්",
       "News Content": "මෙරටට ගෙන්වීමට අවශ්‍ය ගල් අඟුරු ටෙන්ඩරය සම්බන්ධයෙන් විගණකාධිපතිවරයාගේ නිරීක්ෂණ වාර්තාව සම්බන්ධයෙන් විදුලිබල හා බලශක්ති අමාත්‍ය කංචන විජේසේකර ටිවිටර් සටහනක් පළ කර තිබෙනවා.\nඑහි දැක්වෙන්නේ ගල් අඟුරු ප්‍රසම්පාදනය පිළිබඳ විමර්ශනය පිළිබඳ රජයේ මුදල් පිළිබඳ කාරක සභාවේ වාර්තාව ප්‍රකාරව සුදුසු ලංසුකරුවන්ට සාධාරණ සහ ප්‍රමාණවත් කාලයක් ලබා නොදී ඇති බවයි.\nඑමෙන්ම ඔවුන් සඳහා ප්‍රසම්පාදන මාර්ගෝපදේශවලින් බැහැර වී ඇති බවත් විගණකාධිපතිවරයාගේ මූලික නිරීක්ෂණවලට හසු වී ඇති බවත් එහි දැක්වෙනවා.\nමේ අතර අදාළ නිරීක්ෂණ සම්බන්ධයෙන් ප්‍රසම්පාදන නිලධාරීන්ට දැනුම්වත් කර ඇති අතර, විගණකාධිපතිවරයාගේ නිරීක්ෂණ අනුව ඊට ගත හැකි සුදුසුම විසඳුම් සම්බන්ධයෙන් ඉදිරියේ දී ප්‍රතිචාර දක්වන බවත් බලශක්ති අමාත්‍යවරයා නිකුත් කළ ට්විටර් පණිවිඩයේ සඳහන්.",
       "URL": "https://www.hirunews.lk/317036/ගල්-අඟුරු-ප්‍රසම්පාදනය-ගැන-විගණකාධිපතිගේ-නිරීක්ෂණය-ගැන-කංචනගෙන්-සටහනක්",
       "Category": "Local News",
       "Parent URL": "https://www.hirunews.lk/local-news.php?pageID=825"
}