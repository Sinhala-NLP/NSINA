{
       "Source": "hirunews",
       "Timestamp": "Monday, 13 June 2022 - 8:34",
       "Headline": "හොරෙන් දැව කැපූ අයෙක් එස්.ටී.එෆ්. අත්අඩංගුවට",
       "News Content": "විශේෂ කාර්ය බලකායේ සෙට්ටිකුලම කඳවුරේ නිලධාරින්ට ලද තොරතුරකට අනුව සිදු කළ වැටලීමක දී රජයට අයත් රක්ෂිතයකට හොරෙන් ඇතුළු වී දැව කැපන ලද පුද්ගලයෙකු අත්අඩංගුවට ගෙන තිබෙනවා.\nඊයේ (12) දින මෙම වැටලීම සිදු කර ඇත්තේ සෙට්ටිකුලම පොලිස් වසමේ පාසල් පාර, මුදලියාර්කුලම් ප්‍රදේශයේදියි.\nඑහිදී බලපත්‍ර රහිතව මෙම පුද්ගලයා විසින් රක්ෂිතයේ තිබූ බුරුත දැව කඳන් කපා ඒවා ප්‍රවාහනයට සූදානම් කර තිබූ බවයි පොලිසිය පැවසුවේ.\nසැකකරු 52 හැවිරිදි අයෙකු වන අතර, වැඩිදුර විමර්ශන සඳහා ඔහුව සෙට්ටිකුලම බීට්ටු වනකාර්යාලයට භාර දී තිබෙනවා.\nසැකකරු විසින් කපන ලද දැව කඳන් අතර බුරුත දැව කඳන් 06, බුරුත උළුවහු කඳන් 20, බුරුත ලෑලි 31ක් හා පලු කරන ලද දැව 01ක් ද සොයා ගැනුණා.",
       "URL": "https://www.hirunews.lk/306984/හොරෙන්-දැව-කැපූ-අයෙක්-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1099"
}