{
       "Source": "hirunews",
       "Timestamp": "Saturday, 26 December 2015 - 13:27",
       "Headline": "ශ්‍රී ලංකාව ජගත් මානව සංවර්ධන දර්ශකයේ ඉදිරියට",
       "News Content": "ජගත් මානව සංවර්ධන දර්ශකයේ ඉදිරියට පැමිණීමට ශ්‍රී ලංකාව සමත් වී සිටිනවා.\n2014 වසර සඳහා නිකුත් කළ එහි නවතම දර්ශකයට අනුව ශ්‍රී ලංකාව ඉහළ මානව සංවර්ධනයක් සහිත රටක් ලෙස හඳුන්වා ඇති අතර, හිමි වී ඇත්තේ 73 වන ස්ථානයයි. දකුණු ආසියාතික රටවල් අතර ශ්‍රී ලංකාවට දර්ශකයේ ඉහළම ස්ථානය හිමි වී ඇති අතර, ඉන්දියාවට එහි 130  වන ස්ථානයත්, පාකිස්තානයට 147 වන ස්ථානයත් හිමි වුණා. රටවල් 188ක දත්ත විශ්ලේෂණය කළ එහි වාර්තා සටහනට අනුව ශ්‍රී ලංකාවේ මානව සංවර්ධනය ක්‍රමානුකූලව වර්ධනය වී තිබෙනවා. ජගත් මානව සංවර්ධන දර්ශකයේ පළමු ස්ථාන 5 හිමිව ඇත්තේ නෝර්වේ,  ඕස්ට්‍රේලියාව, ස්විට්සරලන්තය, ඩෙන්මාර්කය සහ නෙදර්ලන්තයටයි.",
       "URL": "https://www.hirunews.lk/122832/ශ්‍රී-ලංකාව-ජගත්-මානව-සංවර්ධන-දර්ශකයේ-ඉදිරියට",
       "Category": "Local News",
       "Parent URL": "https://www.hirunews.lk/local-news.php?pageID=5234"
}