{
       "Source": "hirunews",
       "Timestamp": "Wednesday, 07 July 2021 - 20:35",
       "Headline": "පැමිණිලි කිරීමෙන් ඵලක් නොමැති බව වෙල්ගම කියයි (වීඩියෝ)",
       "News Content": "තමන් නව දේශපාලන පක්ෂයක් නිර්මාණය කර අවසන් බැවින් මැතිවරණ කොමිසමට පැමිණිලි කිරීමෙන් ඵලක් නොමැති බව සමගි ජන බලවේගයේ පාර්ලිමේන්තු මන්ත්‍රී කුමාර වෙල්ගම පවසනවා.\nඒ, ශ්‍රී ලංකා නිදහස් පක්ෂයේ මහලේකම් රාජ්‍ය අමාත්‍ය දයාසිරි ජයසේකර අද සිදුකළ ප්‍රකාශයකට ප්‍රතිචාර දක්වමින්.\nරාජ්‍ය අමාත්‍යවරයා මැතිවරණ කොමිසමට අද පෙරවරුවේ පැමිණිල්ලක් ඉදිරිපත් කිරීමෙන් අනතුරුව මාධ්‍ය වෙත අදහස්  දක්වමින් කියා සිටියේ ශ්‍රී ලංකා නිදහස් පක්ෂයට සමාන නමකින් දේශපාලන පක්ෂයක් කුමාර වෙල්ගම විසින් ලියාපදිංචි කිරීම සදහා අයදුම්පතක් යොමු කර ඇති බවයි.\nකෙසේ වෙතත්, ශ්‍රී ලංකා නිදහස් පක්ෂයේ මහලේකම්වරයා සිදුකළ එම ප්‍රකාශයට කුමාර වෙල්ගම මන්ත්‍රීවරයා අද පස්වරුවේ මෙලෙස ප්‍රතිචාර දක්වමින් කියා සිටියේ මැතිවරණ කොමිසමට පැමිණිලි කිරීමෙන් ඵලක් නොමැති බවයි.",
       "URL": "https://www.hirunews.lk/276365/පැමිණිලි-කිරීමෙන්-ඵලක්-නොමැති-බව-වෙල්ගම-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1835"
}