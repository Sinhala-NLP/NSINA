{
       "Source": "hirunews",
       "Timestamp": "Tuesday, 03 January 2023 - 13:07",
       "Headline": "කොයිවෙලෙත් පාඩුයි පාඩුයි යැයි කෙඳිරිගාන සිපෙට්කෝ සේවකයින්ට දුන්නු බෝනස් (වීඩියෝ)",
       "News Content": "ලංකා ඛනිජ තෙල් නීතිගත සංස්ථාව (සිපෙට්කෝ) තම සමාගම දිගින් දිගටම පාඩු ලබන බවට සඳහන් කරමින්, ජනතාව තවදුරටත් පීඩාවට ලක් කරමින් ඉන්ධන මිල පවා ඉහළ දැමීම් සිදු කළ ද, මේ වනවිට නව වසර උදෙසා බෝනස් නොහොත් ප්‍රසාද දීමනා පිරිනමා ඇති බවට තොරතුරු වාර්තා වනවා.\nමෙම කරුණ සම්බන්ධයෙන් ඊයේ (02) දිනයේ දී 'සලකුණ' දේශපාලන සංවාදයට එක්වෙමින් පූජ්‍ය ඇල්ලේ ගුණවංශ හිමියන් ද කරුණු අනාවරණය කළා.\nඋන්වහන්සේ සඳහන් කළේ, තමන්ට ලැබී ඇති තොරතුරු අනුව මේ වනවිට සිපෙට්කෝහි ඇතැම් පිරිස් වෙත රුපියල් ලක්ෂ 2-3ක ප්‍රසාද දීමනා හිමිගැන්වීමක් සිදුව ඇති බවයි.\nකෙසේවෙතත් පාඩු ලබන පෞද්ගලික හෝ රාජ්‍යය ආයතනයක්, සමාගමකට ලාභ අලාභ ශේෂ පත්‍ර සැකසුමේ දී සිය සේවකයින්ට ප්‍රසාද දීමනා (බෝනස්) ලබාදීමේ හැකියාවක් පවතී දැයි ද පුදුමසහගත කරුණක්.\nඛනිජ තෙල් සංස්ථාවේ සේවකයින්ට බෝනස් ලබාදීමේ සිද්ධිය සම්බන්ධයෙන් හිරු ප්‍රවෘත්ති ද සොයා බැලීමක් කළා.\nඑහිදී එම සමාගමේ ජ්‍යේෂ්ඨ නිලධාරියෙකු පවසා සිටියේ එම බෝනස් ලබාදීමේ පුවත සත්‍යයක් බවයි.",
       "URL": "https://www.hirunews.lk/324165/කොයිවෙලෙත්-පාඩුයි-පාඩුයි-යැයි-කෙඳිරිගාන-සිපෙට්කෝ-සේවකයින්ට-දුන්නු-බෝනස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=626"
}