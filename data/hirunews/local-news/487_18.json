{
       "Source": "hirunews",
       "Timestamp": "Thursday, 09 March 2023 - 14:20",
       "Headline": "ආනයනික අර්තාපල් සඳහා වූ විශේෂ වෙළෙඳ භාණ්ඩ බද්ද ඉහළට (වීඩියෝ)",
       "News Content": "ආනයනික අර්තාපල් සඳහා වූ විශේෂ වෙළෙඳ භාණ්ඩ බද්ද රුපියල් 50ක් දක්වා ඉහළ දැමීමට රජය තීරණය කර තිබෙනවා.\nමෙම බදු සංශෝධනය ඉදිරි මාස 6ක කාලය සඳහා වලංගු වනු ඇති.\nමේ අතර, මෙරට සමස්ත ගෘහ ඒකක අතුරින් 32%ක් ආහාර අනාරක්ෂිතතාවකට මුහුණ දී ඇති බව, ලෝක ආහාර වැඩසටහන පෙන්වා දෙනවා.\nමේ අතර වියළි මිරිස්, පරිප්පු, සුදු සීනි ඇතුළු අත්‍යවශ්‍ය ආහාර ද්‍රව්‍ය 7ක මිල අද (09) සිට ක්‍රියාත්මක වන පරිදි පහත හෙලීමට ලංකා සතොස ආයතනය පියවර ගෙන තිබෙනවා.\nඒ අනුව වියළි මිරිස් කිලෝවක මිල රුපියල් 75කින් අඩු කෙරෙන අතර, පරිප්පු කිලෝවක් රුපියල් 19කින් සහ සුදු සීනි කිලෝවක් රුපියල් 11කින් අඩු කෙරෙනවා.",
       "URL": "https://www.hirunews.lk/329441/ආනයනික-අර්තාපල්-සඳහා-වූ-විශේෂ-වෙළෙඳ-භාණ්ඩ-බද්ද-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=487"
}