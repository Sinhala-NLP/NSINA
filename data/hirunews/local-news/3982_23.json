{
       "Source": "hirunews",
       "Timestamp": "Friday, 20 April 2018 - 10:05",
       "Headline": "පාතාල කල්ලි සාමාජිකයින් දෙදෙනෙකු තොටලඟදී අත්අඩංගුවට",
       "News Content": "සංවිධානාත්මක අපරාධවලට සම්බන්ධ පාතාල කල්ලි සාමාජිකයින් දෙදෙනෙකු කොළඹ තොටලඟදී අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය මගින් ඔවුන් අත්අඩංගුවට ගත් බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සඳහන් කළේ.\nසැකකරුවන් ප්‍රකාශ ලබා ගැනීමේ කටයුතු සඳහා මේ වනවිට පොලිස් සංවිධානාත්මක අපරාධ කොට්ඨාශයට භාරදී තිබෙනවා.\nමෙම පුද්ගලයින් පාතාල කල්ලි නායක මාකඳුරේ මධූෂ්ගේ ගෝලයින් බවට මූලික විමර්ශනවලදී අනාවරණ වී ඇති බව සඳහන්.",
       "URL": "https://www.hirunews.lk/188815/පාතාල-කල්ලි-සාමාජිකයින්-දෙදෙනෙකු-තොටලඟදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3982"
}