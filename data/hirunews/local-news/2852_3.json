{
       "Source": "hirunews",
       "Timestamp": "Sunday, 15 March 2020 - 10:29",
       "Headline": "වටවල ෆයිනස් වගා රක්ෂිතයක ගින්නක්",
       "News Content": "හැටන් වටවල ෆයිනස් වගා රක්ෂිතයක හටගත් ගින්නකින් අක්කර 20ක් පමණ විනාශ වී තිබෙනවා.\nඋඩරට දුම්රිය මාර්ගයේ ඉහළ වටවල දුම්රිය ස්ථානය ආසන්නයේ ඊයේ උදෑසන ආරම්භ වූ ගින්න අද අලුයම තෙක් පැවති බවයි අප වාර්තාකරුවන් සඳහන් කළේ.\nපැතිර යමින් තිබූ ගින්න වටවල පොලිසියේ නිලධාරීන් අඩවි වන නිලධාරීන් සහ ප්‍රදේශවාසීන් එක්ව පාලනය කිරීමට උත්සාහ කළ ද එය ව්‍යර්ථ වී තිබෙනවා.\nදුම්රියෙන් ගමන් කළ මගියෙකු විසි කළ දුම්වැටියකින් හෝ දුම්රිය මාර්ගයේ ගමන් කළ පුද්ගලයෙකු විසින් මෙම ගිනි තැබීම සිදු කරන්නට ඇති බවටයි පොලිසිය සැක කරන්නේ.",
       "URL": "https://www.hirunews.lk/236541/වටවල-ෆයිනස්-වගා-රක්ෂිතයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=2852"
}