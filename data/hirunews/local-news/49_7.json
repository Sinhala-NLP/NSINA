{
       "Source": "hirunews",
       "Timestamp": "Wednesday, 06 September 2023 - 9:50",
       "Headline": "දරුවෙකුගේ තොල් සිපගත් පුද්ගලයෙකුට වසර පහක අත්හිටවූ සිර දඬුවම්",
       "News Content": "හත් හැවිරිදි දැරියක් ලඳු කැලෑවකට කැඳවාගෙන ගොස් සිය ඔඩොක්කුවට ගෙන තොල් සිප ගැනීමේ චෝදනාවට වරදකරු වූ පුද්ගලයෙක්ට බරපතළ වැඩ සහිත වසර දෙකක සිරදඬුවමක් නියම කර එම දඬුවම ක්‍රියාත්මක කිරීම වසර පහකට අත්හිටුවීමට නියෝග කර තිබෙනවා.\nඑමෙන්ම අදාළ පුද්ගලයාට රුපියල් 25,000 ක දඩයක් ද නියම කළ විනිසුරුවරයා වින්දිත දැරියට රුපියල් 50,000 ක වින්දියක් ගෙවීමට ද නියම කර ඇති බවයි වාර්තා වන්නේ.\nමෙම වරදකරු වයස අවුරුදු 43ක් වන තිදෙරු පියෙක්.\nඅප වාර්තාකරු සඳහන් කළේ එම සිද්ධිය වන විට විත්තිකරු 31 හැවිරිදි අයකු බවත්, තමා අතින් සිදු වූ වරදට පසුතැවෙන ඔහුට ලිහිල් දඬුවමක් නියම කරන ලෙසත් පෙන්වා දෙමින් ජ්‍යෙෂ්ඨ නීතිඥවරයා කළ ඉල්ලීම සලකා බලමින් නීතිපතිවරයාගේ අනුමැතිය ඇතිව චෝදනා පත්‍රය සංශෝධනය කිරීමට පියවර ගෙන ඇති බවයි.",
       "URL": "https://www.hirunews.lk/347310/දරුවෙකුගේ-තොල්-සිපගත්-පුද්ගලයෙකුට-වසර-පහක-අත්හිටවූ-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=49"
}