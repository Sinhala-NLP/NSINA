{
       "Source": "hirunews",
       "Timestamp": "Thursday, 06 July 2017 - 8:22",
       "Headline": "තලෙයිමන්නාරම කර්මාන්තපුරය ප්‍රදේශයේ හදිසි පරීක්ෂණයක් (ඡායාරූප)",
       "News Content": "මන්නාරම තලෙයිමන්නාරම කර්මාන්තපුරය ආසන්න ප්‍රදේශයේ අස්ථි කොටස් පවතින බවට වන සැකයක් මත මන්නාරම පොලිසිය අධිකරණයෙන් ලබාගත් නියෝග යටතේ අදාළ ස්ථානය පරීක්ෂා කිරීම මන්නාරම මහේස්ත්‍රාත් ඒ.ජි.ඇලෙක්ස්රාජාගේ අධීක්ෂණය යටතේ ඊයේ(05) සිදුකරනු ලැබුවා.\nමන්නාරම පොලිසිය පැවසූවේ පොලිසිය වෙත ලද තොරතුරක් මත මන්නාරම අධිකරණයෙන් ලබාගත් නියෝග යටතේ අදාළ ස්ථානයේ අස්ථි සොයා පරීක්ෂණ පැවැත්වු  අතර මිනිස් හිස් කබලක කොටසක් පමණක් සොයාගත් බවයි.\nමන්නාරම මහේස්ත්‍රාත් ඒ.ජි.ඇලෙක්ස්රාජා, විශේෂඥ අධිකරණ වෛද්‍ය නිළධාරි ආර්.ඒ.එස්.රාජපක්ෂ, මන්නාරම අධිකරණ වෛද්‍ය නිළධාරි එම්.යු.එම්.ෂම්වාන් ඉදිරියේ පරීක්ෂණ පැවැත්වුණා.\nමන්නාරම කර්මාන්තපුරය ආසන්න ස්ථානයේ ජල මාර්ගයක අදාළ අස්ථි කොටස තිබු අතර,අවට ප්‍රදේශයේ පරීක්ෂා කිරීමේදි වෙනත් කිසිවක් හමුනොවු බැවද පොලිසිය සඳහන් කළා.\nපොලිසිය පැවසූවේ මන්නාරම මහේස්ත්‍රාත්වරයාගේ නියෝග යටතේ අදාළ පරීක්ෂණ කටයුතු ඊයේ(05)සවස නවතා දැමු  අතර, මහේස්ත්‍රාත් නියෝග යටතේ ඉදිරි කටයුතු සිදුකරන බවයි.\nමීට පෙර මන්නාරම තිරුකේදීශ්වරන් මාර්ගය ආසන්නයේ තිබි සමූහ මිනිවළක අස්ථි කොටස් හමුවු අතර,අදාළ ස්ථානයේ තිබු මිනිස් සිරුරු 81 ක  අස්ථි කොටස් සොයා ගැනුණා.\nසිද්ධිය සම්බන්ධයෙන් මන්නාරම පොලිසිය වැඩිදුර පරීක්ෂණ මෙහෙය වනවා.\nවවුනියාව - මාධව කුලසූරිය",
       "URL": "https://www.hirunews.lk/165198/තලෙයිමන්නාරම-කර්මාන්තපුරය-ප්‍රදේශයේ-හදිසි-පරීක්ෂණයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4436"
}