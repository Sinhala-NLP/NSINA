{
       "Source": "hirunews",
       "Timestamp": "Wednesday, 26 July 2023 - 8:26",
       "Headline": "යාපනේ හින්දු විදුහලේ උද්ඝෝෂණ",
       "News Content": "යාපනයේ වේලනෙයි මධ්‍ය විද්‍යාලයට හින්දු ආගමේ නොවන පුද්ගලයෙකු විදුහල්පතිවරයා වශයෙන් පත් කිරීමට එරෙහිව පාසල් සිසුන් හා ගුරුවරු පිරිසක් ඊයේ (25) එම පාසල ඉදිරිපිටදී උද්ඝෝෂණයක් පවත්වා තිබෙනවා.\nමෙම උද්ඝෝෂණයට සහභාගී නොවූ ගුරුවරුන් කීපදෙනෙකු එය කඩා කප්පල් කිරීමට උත්සහ කළ අවස්ථාව දී එම ගුරුවරු හා සිසුන් අතර ගැ ටුම්කාරී තත්ත්වයක්ද හටගෙන තිබෙන බව වාර්තා වෙනවා.\nමීට පෙර පාසලේ සිටි විදුහල්පතිවරයා විශ්‍රාම යාමෙන් පසුව පාසලට පත් කෙරෙන නව විදුහල්පතිවරයා හින්දු ආගමිකයෙකු විය යුතු බවට ප්‍රබල ඉල්ලීමක් සිසුන්ගෙන් හා දෙමව්පියන්ගෙන් ඉදිරිපත්ව තිබියදී වෙනත් ආගමකට අයත් පුද්ගලයෙකු විදුහල්පතිවරයා වශයෙන් පත් කිරීම නිසා මෙම විරෝධතාවය හටගෙන තිබෙන්නේ.\nපාසල තුළ පවතින දැඩි නොසන්සුන් වාතාවරණය නිසා පාසලේ අධ්‍යාපන කටයුතු කරගෙන යාමට නොහැකි තත්ත්වයක් උද්ගත වූ අවස්ථාවේදී සිසුන් මෙම උද්ඝෝෂණය ආරම්භ කළ අතර එම උද්ගෝෂණයෙන් පසුව පාසලේ නොසන්සුන්කාරී තත්ත්වය තවත් වැඩිවී තිබෙන බව අප වාර්තාකරු වැඩිදුරටත් සඳහන් කළා.",
       "URL": "https://www.hirunews.lk/342542/යාපනේ-හින්දු-විදුහලේ-උද්ඝෝෂණ",
       "Category": "Local News",
       "Parent URL": "https://www.hirunews.lk/local-news.php?pageID=151"
}