{
       "Source": "hirunews",
       "Timestamp": "Tuesday, 23 August 2022 - 16:58",
       "Headline": "පංචිකාවත්තේදී පොලිසියේ රථවලට පහරදී රන් භාණ්ඩ කොල්ලකෑ සැකකාරියක් අත්අඩංගුවට",
       "News Content": "පසුගිය මැයි මස 9 වනදා මරදාන පංචිකාවත්ත ප්‍රදේශයේදී පොලිස් නිල මෝටර් රථ දෙකකට පහරදී ගිනි තබා එහි ගමන් ගත් නියෝජ්‍ය පොලිස්පතිවරයෙකුට සහ පොලිස් අධිකාරීවරයෙකුට පහරදී මෝටර් රථවල තිබූ රන් භාණ්ඩ කොල්ලකෑමේ සිද්ධියක් සම්බන්ධයෙන් සැකකාරියක් අත්අඩංගුවට ගෙන තිබෙනවා.\nඒ, අපරාධ පරීක්ෂණ දෙපාර්තමේන්තුවේ වානිජ අපරාධ විමර්ශන අංශයේ නිලධාරීන් විසින්.\n28 හැවිරිදි මාළිගාවත්ත ප්‍රදේශයේ පදිංචි සැකකාරිය කොල්ල කන ලද රන් භාණ්ඩද සමඟයි අත්අඩංගුවට ගෙන ඇත්තේ.",
       "URL": "https://www.hirunews.lk/313545/පංචිකාවත්තේදී-පොලිසියේ-රථවලට-පහරදී-රන්-භාණ්ඩ-කොල්ලකෑ-සැකකාරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=919"
}