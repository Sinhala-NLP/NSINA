{
       "Source": "hirunews",
       "Timestamp": "Friday, 12 January 2018 - 8:56",
       "Headline": "ඇඟිලි සලකුණු ක්‍රමය ගැන ජයවර්ධනපුර රෝහල් පාලනාධිකාරිය සමග සාකච්ඡා",
       "News Content": "ඇඟිලි සලකුණු ක්‍රමය ක්‍රියාත්මක කිරීමට එරෙහිව වර්ජනයේ නිරත වෘත්තීය සමිති සහ ශ්‍රී ජයවර්ධනපුර රෝහල් පාලනාධිකාරිය අතර, මේ වනවිට සාකච්ඡාවක් ආරම්භ වී තිබෙනවා.\nශ්‍රී ජයවර්ධනපුර රෝහලේ හෙද කාර්ය මණ්ඩලය මෙම වර්ජනය ආරම්භ කරනු ලැබුවේ පසුගිය 3 වනදායි.\nපසුව ඊට සහය පළ කිරීම සඳහා ඊයේ දිනයේදී ජාතික රෝහලේ සහ අක්ෂි රෝහලේ හෙද නිලධාරින් ද සංකේත වර්ජනයක් ක්‍රියාත්මක කළ අතර එය අද උදෑසන 7 ට අවසන් වුණා.\nකෙසේ වෙතත්, මේ වනවිට ආරම්භ වී ඇති සාකච්ඡාවෙන් නිසි විසඳුමක් නොලැබුණහොත් අඛන්ඩව වර්ජනයක් ක්‍රියාත්මක කරන බවයි රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද හිමියන් සාකච්ඡාවට පෙර හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/180837/ඇඟිලි-සලකුණු-ක්‍රමය-ගැන-ජයවර්ධනපුර-රෝහල්-පාලනාධිකාරිය-සමග-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=4130"
}