{
       "Source": "hirunews",
       "Timestamp": "Sunday, 13 March 2022 - 20:56",
       "Headline": "පහේ හපනුන්ගේ ප්‍රතිඵල නිකුත් වෙයි (වීඩියෝ)",
       "News Content": "2021 පහ ශ්‍රේණිය ශිෂ්‍යත්ව විභාගයේ ප්‍රතිඵල නිකුත් වී තිබෙනවා.\nඒ අනුව ඔබට ශ්‍රී ලංකා විභාග දෙපාර්තමේන්තුවේ නිල වෙබ් අඩවිය වන\nwww.doenets.lk\nවෙත පිවිසීමෙන් මෙම ප්‍රතිඵල ලබාගත හැකියි.\nපහ ශ්‍රේණිය ශිෂ්‍යත්ව විභාගයේ ප්‍රතිඵල ඊයේ (12) රාත්‍රිය වනවිට නිකුත් කරන ලෙස නියෝග කිරීමට බලාපොරොත්තු වන බවයි අධ්‍යාපන අමාත්‍ය දිනේෂ් ගුණවර්ධන ගාල්ල - පිටිගල ප්‍රදේශයේ ඊයේ පැවති උත්සවයකට එක්වෙමින් කියා සිටියේ.\nපසුගිය ජනවාරි 22 වැනිදා පැවති 2021 - පහ ශ්‍රේණියේ ශිෂ්‍යත්ව විභාගය සඳහා අපේක්ෂකයින් 340,508 දෙනෙකු විභාග මධ්‍යස්ථාන 2,943කදී පෙනී සිටියා.\nඑමෙන්ම මෙවර කිසිදු අයුරකින් ශිෂ්‍යත්ව විභාගයේ දිස්ත්‍රික් හෝ දිවයිනෙන් තරාතිරම නොබලන බව ද විභාග දෙපාර්තමේන්තුව නිවේදනය කළා.\nප්‍රතිඵල නිකුත් කිරීමේ දී අපේක්ෂකයා ලබාගත් මුළු ලකුණු සංඛ්‍යාව දිස්ත්‍රික්කය හා මාධ්‍යය අනුව අදාළ කඩයිම් ලකුණු සමග සඳහන් කෙරෙනු ඇති.\nඑමෙන්ම අදාළ ප්‍රතිඵල සම්බන්ධයෙන් වැඩිදුර තොරතුරු දැනගැනීම සඳහා ක්ෂණික දූරකථන ඇමතුම් අංකයක් ලෙස\n1911\nහඳුන්වා දී තිබෙනවා.\nතව ද, පාසල් විභාග සංවිධාන හා ප්‍රතිඵල ශාඛාවේ දූරකථන අංක ලෙස\n011-2784208 / 0112784537 / 011-2786616\nසහ\n011-3140314\nයන අංක ද ලබා දී ඇති බවයි විභාග දෙපාර්තමේන්තුව නිකුත් කළ නිවේදනයේ දැක්වෙන්නේ.\nමේ අතර, විභාග දෙපාර්තමේන්තුව සඳහන් කළේ, පිළිතුරු පත් නැවත සමීක්ෂණය සඳහා මේ මස 31 වන දා දක්වා අභියාචනා ඉදිරිපත් කිරීමට කාලය ලබා දී ඇති බවයි.\nමෙවර සිසුන් 20,000ක් සඳහා ශිෂ්‍යාධාර ලබාදෙන අතර, ඉන් ශිෂ්‍යත්ව 250ක් විශේෂ අවශ්‍යතා සහිත සිසුන් සඳහා වෙන් කර තිබෙනවා.\nඒ ඒ දිස්ත්‍රික්වලට අදාළ කඩයිම් ලකුණු පහත පරිදි වේ\nකොළඹ\nගම්පහ\nකළුතර\nමහනුවර\nමාතලේ\nගාල්ල\nමාතර\nකුරුණෑගල\nකෑගල්ල යන දිස්ත්‍රික්වල කඩඉම් ලකුණ 152යි\nරත්නපුර\nහම්බන්තොට\nයාපනය\nකිලිනොච්චි\nමන්නාරම යන දිස්ත්‍රික්වල කඩඉම් ලකුණ 148යි\nපුත්තලම\nඅනුරාධපුර\nපොළොන්නරුව\nබදුල්ල\nමොනරාගල යන දිස්ත්‍රික්වල කඩඉම් ලකුණ 146යි\nශිෂ්‍යත්ව විභාග ප්‍රතිඵල සම්බන්ධයෙන් විභාග දෙපාර්තමේන්තුව නිකුත් කළ නිවේදනය මෙතැනින්.",
       "URL": "https://www.hirunews.lk/299406/පහේ-හපනුන්ගේ-ප්‍රතිඵල-නිකුත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1296"
}