{
       "Source": "hirunews",
       "Timestamp": "Friday, 12 March 2021 - 15:22",
       "Headline": "කටුනායක සහ පුත්තලම අතර දුම්රිය ධාවනය තාවකාලිකව නවතී",
       "News Content": "ලබන ඉරිදා රාත්‍රී 8.30 දක්වා පුත්තලම දුම්රිය මාර්ගයේ කටුනායක සහ පුත්තලම දුම්රිය ස්ථානය අතර දුම්රිය ධාවනය තාවකාලිකව නතර කෙරෙන බව ශ්‍රී ලංකා දුම්රිය සේවය නිවේදනය කරනවා.\nපුත්තලම දුම්රිය මාර්ගයේ කුරණ සහ මීගමුව දුම්රිය ස්ථාන අතර ද්විත්ව මාර්ග සංවර්ධන කටයුතු ඊට හේතුවයි.\nඒ අනුව ඊයේ (11) පෙරවරු 8 සිට ලබන ඉරිදා (14) රාත්‍රී 8.30 දක්වා මෙම කොටස වසා තැබෙනු ඇති.\nමෙම කාලසීමාව තුළ කටුනායක සහ පුත්තලම දුම්රිය ස්ථාන අතර දුම්රිය ධාවනය සිදු නොකරන බැවින් පුත්තලම මාර්ගයේ දුම්රිය ධාවනය සිදුකරනු ලබන්නේ කොළඹ කොටුව සහ කටුනායක දුම්රිය ස්ථාන අතර පමණක් බව ශ්‍රී ලංකා දුම්රිය සේවය සඳහන් කළා.\nලබන ඉරිදා (14) රාත්‍රී 8.30 සිට සාමාන්‍ය පරිදි දුම්රිය ධාවනය සිදු කෙරෙන බව ද ඔවුන් නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/265134/කටුනායක-සහ-පුත්තලම-අතර-දුම්රිය-ධාවනය-තාවකාලිකව-නවතී",
       "Category": "Local News",
       "Parent URL": "https://www.hirunews.lk/local-news.php?pageID=2092"
}