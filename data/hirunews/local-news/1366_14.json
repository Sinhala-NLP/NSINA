{
       "Source": "hirunews",
       "Timestamp": "Wednesday, 09 February 2022 - 13:33",
       "Headline": "තීරණාත්මක මොහොතක් එනතුරු නොසිට ආණ්ඩුවෙන් යන්න - ශ්‍රීලනිප වෙත දැනුම්දීමක්",
       "News Content": "තීරණාත්මක මොහොතක් එනතුරු නොසිට ශ්‍රී ලංකා නිදහස් පක්ෂය, ආණ්ඩුවෙන් ඉවත් විය යුතු බව රාජ්‍ය අමාත්‍ය ෂෙහාන් සේමසිංහ ප්‍රකාශ කළා.\nමැදවච්චිය ප්‍රදේශයේ ඊයේ (08) පැවති මාධ්‍ය හමුවකට එක්වෙමින් ඔහු කියා සිටියේ ඔවුන් ඉදිරියේ දී රජය නියෝජනය කරන ඇතැම් දේශපාලන පක්ෂ සමග නව සන්ධානයක් බිහි කරලීමට අපේක්ෂාවෙන් සිටින බවයි.\nමේ අතර, ශ්‍රී ලංකා පොදුජන පෙරමුණ අද (09) සිට දිවයිනම ආවරණය වන පරිදි දිස්ත්‍රික් මට්ටමින් විශේෂ ජනරැළි මාලාවක් ආරම්භ කරනවා.\nඑහි පළමු රැළිය අද පස්වරුවේ ජනාධිපති ගෝඨාභය රාජපක්ෂගේ ප්‍රධානත්වයෙන් පැවැත්වෙන්නේ අනුරාධපුර සල්ගාදු ක්‍රීඩාංගණයේදී යි.",
       "URL": "https://www.hirunews.lk/296564/තීරණාත්මක-මොහොතක්-එනතුරු-නොසිට-ආණ්ඩුවෙන්-යන්න-ශ්‍රීලනිප-වෙත-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1366"
}