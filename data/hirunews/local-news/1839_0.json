{
       "Source": "hirunews",
       "Timestamp": "Tuesday, 06 July 2021 - 9:21",
       "Headline": "ගංජා සමග දෙදෙනෙක් එස්.ටී.එෆ් දැලේ",
       "News Content": "පොලිස් විශේෂ කාර්ය බළකාය විසින් ඊයේ වැල්ලව ප්‍රදේශයේදී සිදුකළ සෝදිසි මෙහෙයුමකදී පුද්ගලයින් දෙදෙනෙකු යතුරුපැදි දෙකක් සමග අත්අඩංගුවට ගෙන තිබෙනවා.\nඑමෙන්ම අත්අඩංගුවට ගන්නා අවස්ථාවේදී අදාළ පුද්ගලයින් සතුව ගංජා කිලෝග්‍රෑම් 2.යි ග්‍රෑම් 250ක්ද තිබූ බවයි වාර්තා වන්නේ.\nඅත්අඩංගුවට ගත් පුද්ගලයින් වැල්ලව පොලිස් ස්ථානයට භාර දී ඇත්තේ ඉදිරි විමර්ෂන කටයුතු සඳහා‍යි.\nමේ අතර අතුරුගිරිය පොලිසිය විසින් යතුරුපැදි සොරකමකට අදාළව පුද්ගලයින් තිදෙනෙකු අත්අඩංගුවට ගෙන සිදු කළ පරීක්ශාවක දී ඔවුන් සතුව තිබී හෙරොයින් ග්‍රෑම් 4 කට ආසන්න ප්‍රමාණයක් සොයා ගැනීමට හැකිවී තිබෙනවා.\nඅදාල පුද්ගලයින් මත්ද්‍රව්‍ය භාවිතයට ඇබ්බැහි ව සොරකම් කිරීමට පෙළඹුණු පුද්ගලයින් බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/276207/ගංජා-සමග-දෙදෙනෙක්-එස්-ටී-එෆ්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1839"
}