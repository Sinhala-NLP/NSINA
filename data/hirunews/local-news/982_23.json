{
       "Source": "hirunews",
       "Timestamp": "Friday, 29 July 2022 - 15:10",
       "Headline": "වැඩියෙන් කඩලා අඩු ගාණට විකුණන සරු රඹුටන් අස්වැන්න (වීඩියෝ)",
       "News Content": "මැංගුස් , සහ රඹුටන් කියන්නේ මේ දිනවල නිරන්තරයෙන් අපේ ඇස ගැටෙන අතිෂය ජයප්‍රිය රසවත් පළතුරු වර්ග 2ක්.\nකෙසේවෙතත් ඒවා අලෙවි කරන ව්‍යාපාරිකයින්ගේ කතාව මෙවර එතරම් රසවත් නොවන්නේ ඔවුන්ගේ අලෙවිය ශීඝ්‍ර ලෙස පහත වැටී තිබීම හේතුවෙන්.\nමැංගුස් සහ රඹුටන් කියන්නේ වසරේ එක් කාලයකට පමණක් ඵලදාව ලබා දෙන ලොකු කුඩා කා අතරත් ජනප්‍රිය පළතුරු වර්ග 2ක්.\nවසරේ ජුනි, ජුලි, සහ අගොස්තු මාස වලදී මෙම පළතුරු වර්ගවල ඵලදාව නෙලීම ආරම්භ වන අතර මේ දිනවල බොහෝ ප්‍රදේශවල මාර්ග අසළ ඒවා අලෙවි කිරීම දැකගන්නට ලැබෙනවා.\nනමුත් රටේ උද්ගතව ඇති ඉන්ධන අර්බුදය සහ ආර්ථික ගැටළු හේතුවෙන් පෙර කාලසීමාවන්වලදී මෙන් නොව මෙවර අස්වැන්න අලෙවි කර ගැනීම දැඩි ගැටලුවක් වී ඇති බවයි මැංගුස් වෙළෙඳුන් පවසන්නේ.\nඉන්ධන අර්බුදය හේතුවෙන් ඵලදාව ප්‍රවාහනය කිරීමේදී ගැටලු රැසකට මුහුණ දෙන බවයි වෙළෙඳුන් පෙන්වා දෙනවා.",
       "URL": "https://www.hirunews.lk/311304/වැඩියෙන්-කඩලා-අඩු-ගාණට-විකුණන-සරු-රඹුටන්-අස්වැන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=982"
}