{
       "Source": "hirunews",
       "Timestamp": "Friday, 29 July 2022 - 13:32",
       "Headline": "පොදුරද මඩුලු ක්‍රීඩා උළෙල ඇරඹේ",
       "News Content": "2022 පොදුරාජ්‍ය මණ්ඩලීය ක්‍රීඩා උළෙල මෙරට වේලාවෙන් අද අලුයම එංගලන්තයේ බර්මින්හැම් හි ඇලෙක්සැන්ඩර් ක්‍රීඩාංගණයේදී ආරම්භ වුණා.\nඒ එංගලන්ත සම්ප්‍රදායට මුල්තැන දෙමින් පැවති අභිමානවත් සමාරම්භක උළෙලකින් අනතුරුවයි.\nසමාරම්භක උත්සවයට දෙවන එලිසබෙත් මහා රැජින සහභාගි නොවුණු අතර, ඒ වෙනුවට රැජිනගේ පණිවුඩය රැගෙන පැමිණියේ වේල්සයේ ආදිපාද චාල්ස් කුමරු සහ කොන්වෝල්හි ආදිපාද කැමිලා කුමරියයි.\nඉන් අනතුරුව 2014 වසරේ නොබෙල් සාම ත්‍යාග ලාභී පාකිස්ථානයේ මලාලා යුසුෆ්සායි සමාරම්භක උළෙලට එක්වුණා.\nරටවල් 72 ක ක්‍රීඩක ක්‍රීඩිකාවන් 6500 කට අධික සංඛ්‍යාවක් සහභාගි වන මෙවර පොදු රාජ්‍ය මණ්ඩලීය ක්‍රීඩා උළෙලට ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 110 දෙනෙකු එක් වනවා.\nසමාරම්භක උළෙලේ ශ්‍රී ලංකා ධජය රැගෙන යාම සිදුකළේ කණ්ඩායම් නායක ඉන්දික දිසානායක සහ ක්‍රිකට් ක්‍රීඩිකා චමරි අතපත්තුයි.",
       "URL": "https://www.hirunews.lk/311293/පොදුරද-මඩුලු-ක්‍රීඩා-උළෙල-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=983"
}