{
       "Source": "hirunews",
       "Timestamp": "Thursday, 14 April 2022 - 20:19",
       "Headline": "කතෝලික සභාවෙන්, ආරක්ෂක ලේකම්ට ප්‍රශ්න 20 ක් (වීඩියෝ)",
       "News Content": "පාස්කු ඉරිදා ප්‍රහාරය සහ එහි විමර්ශන පිළිබඳව ආරක්ෂක අමාත්‍යංශ ලේකම්වරයාගේ ප්‍රධානත්වයෙන් පසුගියදා පැවැත්වූ ප්‍රවෘත්තී සාකච්ඡාවේදී ඉදිරිපත් කළ කරුණු ප්‍රතික්ෂේප කරන බව කතෝලික සභාව පවසනවා.\nඑහි මාධ්‍ය ප්‍රකාශක ආචාර්ය සිරිල් ගාමිණි පියතුමන් අද (14) මාධ්‍ය හමුවක් කැඳවමින් සඳහන් කලේ පාස්කු ප්‍රහාරයට අදාළ විමර්ශන ගැටලු සහගත බවයි.\nඑහිදී උන්වහන්සේ පාස්කු ප්‍රහාරය සබැඳි කාරණා කිහිපයක් සම්බන්ධයෙන් ගැටළු 20 ක් ආරක්ෂක ලේකම්වරයාට යොමු කළා.\nපසුගියදා කොළඹ පැවති මාධ්‍ය හමුවේදී ආරක්ෂක ලේකම් කමල් ගුණරත්න සඳහන් කළේ පාස්කු ප්‍රහාරය පිළිබඳව අගරදගුරු මැල්කම් කාදිනල් රංජිත් හිමිපාණන් පළ කරන අදහස් සම්බන්ධයෙන් අපරාධ පරීක්ෂණ දෙපාර්තමේන්තුව හමුවේ ප්‍රකාශයක් ලබාදෙන ලෙසට උන්වහන්සේට ඇරයුම් කිරීමේ හැකියාව පවතින බවයි.",
       "URL": "https://www.hirunews.lk/301965/කතෝලික-සභාවෙන්-ආරක්ෂක-ලේකම්ට-ප්‍රශ්න-20-ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1230"
}