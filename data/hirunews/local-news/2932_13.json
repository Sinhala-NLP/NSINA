{
       "Source": "hirunews",
       "Timestamp": "Monday, 27 January 2020 - 9:25",
       "Headline": "පිලිපීන නෞකා දෙකක් කොළඹ වරායට",
       "News Content": "පිලිපීන නාවික හමුදාවට අයත් නෞකා දෙකක් නිල සංචාරයක් සඳහා කොළඹ වරායට පැමිණ තිබෙනවා.\nරමොන් අල්කරාස් සහ ඩවාඕ ඩෙල්සූර් යන නෞකා දෙක තුන්දින නිල සංචාරයක් සඳහා මෙලෙස ඊයේ කොළඹ වරායට පැමිණි බවයි නාවික හමුදාව සඳහන් කළේ.\nඑම නෞකාවල අණදෙන නිලධාරීන් ඇතුළු පිරිස බටහිර නාවික විධාන මූලස්ථානයේදී එම ආඥාපති රියර් අද්මිරාල් සුමිත් වීරසිංහ හමුවී ද්විපාර්ශවික වශයෙන් වැදගත් කරුණු කිහිපයක් සම්බන්ධයෙන් සාකච්ඡා කර තිබෙනවා.\nඔවුන් අනිද්දා දක්වා මෙරට රැඳී සිටීන අතර, එම කාලය තුළ ඔවුන් ශ්‍රී ලංකා නාවික හමුදාව සංවිධාන කරන සුහද ක්‍රීඩා තරග, සංස්කෘතික වැඩසටහන්වලට ද සහභාගිවීමට නියමිතයි.",
       "URL": "https://www.hirunews.lk/233149/පිලිපීන-නෞකා-දෙකක්-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=2932"
}