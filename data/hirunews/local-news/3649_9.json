{
       "Source": "hirunews",
       "Timestamp": "Friday, 16 November 2018 - 7:31",
       "Headline": "ප්‍රදේශ කිහිපයක පැය 15 කට ජල සැපයුම අත්හිටුවයි",
       "News Content": "වාද්දුව, කළුතර, බේරුවල, අලූත්ගම සහ බෙන්තොට යන ප්‍රදේශවලට අද පැය 15 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසනවා.\nලංකා විදුලිබල මණ්ඩලයේ අත්‍යවශ්‍ය නඩත්තු කටයුත්තක් හේතුවෙන් කෙත්හේන ජල පවිත්‍රාගාරයට විදුලිය අත්හිටුවීම නිසා මෙලෙස පෙරවරු 8 යි 30 සිට රාත්‍රී 11 යි 30 දක්වා ජල සැපයුම අත්හිටුවනු ඇති.\nඒ අනුව වාද්දුව, වස්කුඩුව, පොතුපිටිය, කළුතර, උතුර, දකුණ, නාගොඩ සහ කටුකුරුන්ද යන ප්‍රදේශවලට ජලසැපයුම අත්හිටුවනවා.\nඑමෙන්ම පයාගල, පිලමිනාවත්ත, බෝම්බුවල, මග්ගොන, බේරුවල, කළුවාමෝදර, මොරගල්ල, අලූත්ගම, දර්ගා නගරය සහ බෙන්තොට යන ප්‍රදේශවලට ද ජල සැපයුම අත්හිටුවනු ඇති.",
       "URL": "https://www.hirunews.lk/204307/ප්‍රදේශ-කිහිපයක-පැය-15-කට-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=3649"
}