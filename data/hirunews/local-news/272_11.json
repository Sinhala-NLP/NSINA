{
       "Source": "hirunews",
       "Timestamp": "Tuesday, 13 June 2023 - 15:50",
       "Headline": "අස්වැසුම තොරතුරුවල සත්‍යාපන කටයුතු සියයට 95 ක් අවසන්",
       "News Content": "අස්වැසුම සුබසාධන දීමනා අපේක්ෂ ප්‍රතිලාභීන් විසින් ලබාදුන් තොරතුරුවල සත්‍යාපන කටයුතු සියයට 95 ක් අවසන් බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nට්විටර් පණිවුඩයක් නිකුත් කරමින් ඔහු සඳහන් කළේ අස්වැසුම යෝජනා ක්‍රමය සියලුම සුබසාධන ප්‍රතිලාභ ගෙවීම් ලබන මාසයේ සිට සිදුකරන බවයි.\nසුබසාධන ප්‍රතිලාභ ලබාගන්නා පිරිසට පහසුවෙන් හඳුනාගත හැකි විනිවිදභාවයකින් යුතු තෝරා ගැනීමේ ක්‍රියාවලියක් මත මෙම සුබසාධන දීමනා ලබාදීම සහතික කරනු ඇති.\nසුබසාධන දීමනා ලබාගැනීමට තමන් සුදුසුකම් ලබා අදාළ නම් ලැයිස්තුවේ නම නොමැති නම් ඒ සඳහා අභියාචනා, විරෝධතා ඉදිරිපත් කිරීම සඳහා යම් කාලසීමාවක් ලබාදීමටද නියමිත බවයි රාජ්‍ය අමාත්‍යවරයා වැඩිදුරටත් සඳහන් කළේ.",
       "URL": "https://www.hirunews.lk/337816/අස්වැසුම-තොරතුරුවල-සත්‍යාපන-කටයුතු-සියයට-95-ක්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=272"
}