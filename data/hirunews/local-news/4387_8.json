{
       "Source": "hirunews",
       "Timestamp": "Friday, 04 August 2017 - 8:15",
       "Headline": "දෙවැනි රන්දෝලි පෙරහර වීථි සංචාරය කිරීම අද",
       "News Content": "මහනුවර ඇසළ පෙරහර මංගල්‍යයේ දෙවන රන්දෝලි පෙරහර අද වීථි සංචාරය කිරීමට නියමිතයි.\nපළමු රන්දෝලි පෙරහර ඊයේ (03 දිනයේදී වීථි සංචාරය කළ අතර, ආදිවාසී ජනතාව සාම්ප්‍රදායිකව සිදුකරනු ලබන මී පැණි පූජාව දළඳා සමිඳුන් වෙත ඊයේ පිරිනැමුවා.\nඊට ආදිවාසී නායක ඌරුවරිගේ වන්නිල ඇත්තන් ඇතුළු ආදිවාසීන් පිරිසක් එක්ව සිටි අතර, ඔවුන් මී පැණි බහාලූ පැස ශ්‍රී දළඳා සමිඳුන් වැඩසිටි මාලිගයට ගොස් පූජා කර තිබෙනවා.\nඉන් අනතුරුව මාධ්‍ය වෙත අදහස් දැක්වූ ආදිවාසී නායක ඌරුවරිගේ වන්නිල ඇත්තන් කියා සිටියේ පරිසරය විනාශ කිරීම හේතුවෙන් මී පැණි ලබාගැනීම අසීරු වී ඇති බවයි.",
       "URL": "https://www.hirunews.lk/167574/දෙවැනි-රන්දෝලි-පෙරහර-වීථි-සංචාරය-කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=4387"
}