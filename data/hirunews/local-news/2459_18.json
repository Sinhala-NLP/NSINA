{
       "Source": "hirunews",
       "Timestamp": "Saturday, 12 September 2020 - 16:00",
       "Headline": "වෙලේ සුදාගේ සහෝදරිය ඇතුළු 3 දෙනෙකු කේරළ ගංජා සමග අත්අඩංගුවට (වීඩියෝ)",
       "News Content": "සංවිධානාත්මක අපරාධකරුවෙකුුු වන ගම්පොල විදානගේ සමන්ත කුමාර හෙවත් වෙලේ සුදාගේ බාල සහෝදරිය ඇතුළු 3 දෙනෙකු කේරළ ගංජා සමග හක්මන නගරයේ ලැගුම්හලකදී\nඅත්අඩංගුවට ගෙන තිබෙනවා.\nපොලීසිය පැවසුවේ හක්මන - උඩුපිල්ලගොඩ ප්‍රදේශයේ අවමංගල්‍ය උත්සවයකට සහභාගි වී යළි පැමිණ අදාළ ලැගුම්හලේ රැදී සිටියදී ඔවුන් අත්අඩංගුවට ගත් බවයි.\n32 හැවිරිදි ගම්පොල විදානගේ දිලිනි නිල්මිණී හෙවත් වෙලේ සුදාගේ බාල නැගණියට අමතරව, ඇගේ අනියම් සැමියා සහ මෝටර් රථයේ රියදුරු මෙලෙස අත්අඩංගුවට ගෙන තිබෙනවා.\nපොලීසිය වැඩිදුරටත් කියා සිටියේ අදාළ ලැගුම්හලේ සිදුකළ සෝදිසියේදී මෙම රියදුරා සතුව තිබී කේරළ ගංජා ග්‍රෑම් 5ක් මෙලෙස සොයා ගෙන ඇති බවයි.\nඔවුන්ගෙන් මේ වනවිටත් වැඩිදුරටත් ප්‍රශ්න කිරීම් සිදුකෙරෙනවා.",
       "URL": "https://www.hirunews.lk/250038/වෙලේ-සුදාගේ-සහෝදරිය-ඇතුළු-3-දෙනෙකු-කේරළ-ගංජා-සමග-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2459"
}