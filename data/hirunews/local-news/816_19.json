{
       "Source": "hirunews",
       "Timestamp": "Saturday, 08 October 2022 - 15:10",
       "Headline": "වාරිමාර්ග රාජ්‍ය අමාත්‍යවරයාගේ විෂය පථයන් ගැසට් කෙරේ",
       "News Content": "වාරිමාර්ග රාජ්‍ය අමාත්‍යවරයාගේ විෂය පථයන් ගැසට් කර තිබෙනවා.\nවාරිමාර්ග අමාත්‍ය රොෂාන් රණසිංහ විසින් අදාළ විෂය පථයන් ගැසට් කර ඇත්තේ ඊයේ දිනයේදියි.\nඑහි සංවර්ධන කාර්යයන් මෙන්ම සමස්ථ විෂයයන් සහ කාර්යයන් ලෙස රාජ්‍ය අමාත්‍යවරයාගේ විෂය පථය වර්ගීකරණිය කර තිබෙනවා.\nඒ අනුව ජල ගැලීම් පාලන යෝජනා ක්‍රම තුළින් ජලාපවහන සහ ගං වතුර පාලනය සිදුකිරීම, ගංඟා ඇළදොළ, වැව් ආදී ජල මූලාශ්‍ර ආශ්‍රිත පරිසර දූෂණය වැළැක්වීම රාජ්‍ය අමාත්‍යවරයාට පවරා ඇති කාර්යයන් අතරට අයත්.\nඑමෙන්ම කරදිය බැහැර කිරීමේ යෝජනා ක්‍රමය ක්‍රියාත්මක කිරීම සහ වාරිමාර්ග අමාත්‍යාංශය යටතේ ඇති සියලුම සංවර්ධන ව්‍යාපෘති සම්බන්ධයෙන් වාරිමාර්ග අමාත්‍යවරයාට සහය විය යුතු බව එහි දක්වා තිබෙනවා.",
       "URL": "https://www.hirunews.lk/317360/වාරිමාර්ග-රාජ්‍ය-අමාත්‍යවරයාගේ-විෂය-පථයන්-ගැසට්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=816"
}