{
       "Source": "hirunews",
       "Timestamp": "Wednesday, 10 July 2019 - 7:50",
       "Headline": "මනුෂ්‍ය ඝාතනයකට සම්බන්ධ දෙදෙනෙකු අත්අඩංගුවට",
       "News Content": "මනුෂ්‍ය ඝාතනයකට අවශ්‍යව සිටි දෙදෙනෙකු මෙරට නිෂ්පාදිත ගිනි අවියක් සමඟ ඇල්පිටිය ප්‍රදේශයේදී අත්අඩංගුවට ගෙන තිබෙනවා.\nපසුගිය 30 වන දින ඇල්පිටිය - අනුරුද්ධගම ප්‍රදේශයේදී අවුරුදු 42ක් වයසැති පුද්ගලයෙකු වෙඩි තබා ඝාතනය කිරීම මොවුන්ට එල්ල වන චෝදනාවයි.\nඊයේ අත්අඩංගුවට ගත් සැකකරුවන් සන්තකයේ තිබී හමුවූ ගිනි අවිය එම ඝාතනයට යොදා ගත් එක බවට තහවුරු වී ඇති අතර, සැකකරුවන් අවුරුදු 37 සහ 38 යන වයස්වල පසුවන කරන්දෙනිය ප්‍රදේශයේ පදිංචිකරුවන්.",
       "URL": "https://www.hirunews.lk/220007/මනුෂ්‍ය-ඝාතනයකට-සම්බන්ධ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3256"
}