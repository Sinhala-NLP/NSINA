{
       "Source": "hirunews",
       "Timestamp": "Saturday, 25 June 2016 - 18:34",
       "Headline": "මොරගහකන්දේ තවමත් ප්‍රශ්න",
       "News Content": "මොරගහකන්ද, කළුගග ව්‍යාපෘතියේ ඉදිකිරීම්වල ප්‍රගතිය දැනගැනීමට එහි ගිය මාධ්‍යවේදීන් පිරිසකට එම ප්‍රදේශයේ උපවාසයේ නිරත වූ පිරිසක් විරෝධය පළ කළා.\nඒ තම ජීවිකාව කරගෙන යෑමට තිබුණු පහසුකම් ව්‍යාපෘතියත් සමඟ අහිමිවූ බව පවසමින්.\nව්‍යාපෘති භාර නිලධාරීන්ගේ ආරාධනයකට අනුව මාධ්‍යවේදීන් මෙම නිරීක්ෂණ චාරිකාවට එක්වුණා.\nජලාශ ව්‍යාපෘතියට ආසන්නව පිහිටි ලග්ගල - මහවැලි නේවාසික ව්‍යාපෘති කාර්යාලය අසළ මිනී පෙට්ටියක්ද තබා උපවාසයේ නිරත පිරිසක් දුටු හිරු මාධ්‍යවේදියා ඔවුන්ගෙන් ඊට අදාළ තොරතුරු විමසුවා.\nඑහි සිටි පිරිස කියා සිටියේ රජයෙන් ලැබුණු වන්දි මුදල් වලින් නිවෙස් තනා ගත්ත ද තම ජීවිකාව කරගෙන යෑමට ගැටළු මතුවී ඇති බවයි.\nව්‍යාපෘතියේ ප්‍රගතිය නිරීක්ෂණයට ගිය මාධ්‍යවේදීන්ගේ අවධානය උපවාසයට යොමුවීම නිසා ව්‍යාපෘතියේ ප්‍රධාන ඉංජිනේරුවරයා ව්‍යාපෘතිය පිළිබඳව මාධ්‍යයට ප්‍රකාශයක් ලබාදුන්නේ නැහැ.\nකෙසේ වෙතත්, මොරගහකන්ද, කළුගඟ සංවර්ධන ව්‍යෘපෘති භාර මහජන සම්බන්ධතා නිලධාරි පී ජී දයානන්ද පසුව කියා සිටියේ මොරගහකන්ද ජලාශයට ජලය පිරවීම මේ වසර අගදී ආරම්භ කරන බවයි.",
       "URL": "https://www.hirunews.lk/136441/මොරගහකන්දේ-තවමත්-ප්‍රශ්න",
       "Category": "Local News",
       "Parent URL": "https://www.hirunews.lk/local-news.php?pageID=4991"
}