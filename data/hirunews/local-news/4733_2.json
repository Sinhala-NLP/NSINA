{
       "Source": "hirunews",
       "Timestamp": "Thursday, 29 December 2016 - 15:42",
       "Headline": "බණ්ඩාරවෙල නගරයේ විරෝධතාවක් - මාර්ග කිහිපයක් අවහිර වෙයි (ඡායාරූප)",
       "News Content": "විරෝධතාවක් හේතුවෙන් කොළඹ බදුල්ල සහ බණ්ඩාරවෙල වැලිමඩ මාර්ග බණ්ඩාරවෙල නගරයෙන් අවහිර වී තිබෙනවා.\nඋමා ඔය ව්‍යාපෘතියට එරෙහිව මෙම විරෝධතාව පැවැත්වෙන බවයි අප වාර්තාකරු සඳහන් කලේ.\nඋමාඔය බහුකාර්ය ව්‍යාපෘතිය ආරම්භ කිරීමේදී හානියට පත් ගම්මාන 15 ක ජනතාව මේ විරෝධතාවට එක්ව සිටිනවා.\nඅප වාර්තාකරු සදහන් කළේ කළු ඇදුමින් සැරසුණු ඔවුන් බණ්ඩාරවෙල නගරයට පැමිණ මෙලෙස විරෝධතාවයේ නිරත වන බවයි.\nවිරෝධතාවයේ නිරත වන පිරිස් සදහන් කරන්නේ තමන්ට සිදුවූ හානිවලට තවමත් නිසි පරිදි රජය විසින් වන්දි නොගෙවා ඇති බවයි.",
       "URL": "https://www.hirunews.lk/150851/බණ්ඩාරවෙල-නගරයේ-විරෝධතාවක්-මාර්ග-කිහිපයක්-අවහිර-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4733"
}