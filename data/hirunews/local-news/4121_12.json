{
       "Source": "hirunews",
       "Timestamp": "Wednesday, 17 January 2018 - 16:12",
       "Headline": "තමන්ගේ තුවක්කුව තමන්ටම පත්තුවෙයි (ඡායාරූප)",
       "News Content": "බඳින තුවක්කුවක් පත්තුවීමෙන් හොරොව්පතාන ප්‍රදේශයේ පුද්ගලයෙකු අද (17) මියගොස් ඇති බව පොලිසිය පවසනවා.\nමියගිය පුද්ගලයා හොරොව්පතාන, වෙලන්ගහඋල්පත ප්‍රදේශයේ පදිංචි 57 හැවිරිදි පුද්ගලයෙකු බවයි අප වාර්තාකරු ප්‍රකාශ කළේ.\nමෙම පුද්ගලයා දඩයක්කරුවෙකු වශයෙන් කටයුතු කර ඇති අතර ඔහු විසින්ම බඳින ලද තුවක්කුවක් පත්තු වීමෙන් මෙම මරණය සිදුව ඇති බව පොලිස් පරීක්ෂණවලින් අනාවරණය වී තිබෙනවා.\nඔහු මෙම බඳින තුවක්කුව අටවා පසු දා එය බැලීමට ගිය අවස්ථාවේ මෙම අනතුරට මුහුණ දී ඇති අතර ඔහුගේ ප්‍රමාදය හේතුවෙන් නිවැසියන් කැලයට ගොස් සොයාබලන අවස්ථාවේ සිරුර හමුව තිබෙනවා.\nසිද්ධිය සම්බන්ධයෙන් හොරොව්පතාන පොලිසිය පරීක්ෂණ පවත්වනවා.\nත්‍රිකුණාමලය - අබ්දුල් සලාම් යසීම්",
       "URL": "https://www.hirunews.lk/181312/තමන්ගේ-තුවක්කුව-තමන්ටම-පත්තුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4121"
}