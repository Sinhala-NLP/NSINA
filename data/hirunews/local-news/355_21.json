{
       "Source": "hirunews",
       "Timestamp": "Wednesday, 10 May 2023 - 8:34",
       "Headline": "පාරිභෝගික කටයුතු පිළිබඳ අධිකාරියේ නිලධාරීන්ට පහරදුන් සැකකරුවන් අත්අඩංගුවට",
       "News Content": "නාරම්මල පොලිස් වසමේ බිහල්පොල ප්‍රදේශයේ දී කුරුණෑගල පාරිභෝගික කටයුතු පිළිබඳ අධිකාරියේ නිලධාරීන් විසින් වැටලීමක නිරතව සිටියදී එම නිලධාරීන් 08 දෙනෙකුට පහර දී තුවාල සිදුකර තිබෙනවා.\nරාජකාරියට බාධා සිදුකිරීමක් සම්බන්ධව කරන ලද පැමිණිල්ලක් මත නාරම්මල පොලීසිය විමර්ශනයක් ආරම්භ කර සැකකරුවන් හත්දෙනෙකු අත්අඩංගුවට ගෙන ඇති බවයි වාර්තා වන්නේ.\nඅත්අඩංගුවට ගත් සැකකරුවන් කුලියාපිටිය ගරු අධිකරණයට ඉදිරිපත් කිරීමෙන් පසු අද (10) දින දක්වා රක්ෂිත බන්ධනාගාර ගත කර තිබෙනවා.\nමෙම සිද්ධියට අදාලව තවත් සැකකරුවෙකු ද ඊයේ (09) දින නාරම්මල පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 43වන ඩයගම ප්‍රදේශයේ පදිංචිකරුවෙක්.\nසැකකරු ඊයේ (09) දින සිට කුලියාපිටිය ගරු මහේස්ත්‍රාක් අධිකරණයට ඉදිරිපත් කිරිමෙන් පසු අද (10) දින දක්වා රක්ෂිත බන්ධනාගාර ගතකර ඇති අතර සැකකරුවන් 08 දෙනා හදුනාගැනීමේ පෙරෙට්ටුවකට ඉදිරිපත් කිරීමට නියමිතයි.\nසිද්දිය සම්බන්දයෙන් නාරම්මල පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/334752/පාරිභෝගික-කටයුතු-පිළිබඳ-අධිකාරියේ-නිලධාරීන්ට-පහරදුන්-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=355"
}