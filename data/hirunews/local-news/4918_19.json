{
       "Source": "hirunews",
       "Timestamp": "Thursday, 18 August 2016 - 7:41",
       "Headline": "ලක්ෂ 70 ක හෙරොයින් අල්ලයි",
       "News Content": "රුපියල් ලක්ෂ 70 ක වටිනාකමකින් යුත් හෙරොයින් තොගයක් සමඟ පාකිස්ථාන ජාතිකයෙකු කටුනායක ගුවන් තොටුපල පොලිස් මත්ද්‍රව්‍යනාශක කාර්යාංශය  මගින් අත්අඩංගුවට ගෙන තිබෙනවා.\nඊයේ රාත්‍රී 10.47 ට ශ්‍රී ලංකන් ගුවන් සේවයට අයත් යූ.එල්. 184 දරණ යානයෙන් කරච්චි නුවර සිට ශ්‍රී ලංකාවට පැමිණි අවස්ථාවේදියි මෙම 40 හැවිරිදි පාකිස්ථාන ජාතිකයා හෙරොයින් සමඟ අත්අඩංගුවට ගෙන ඇත්තේ.\nමොහු රැගෙන ආ ගමන් මල්ලේ සූක්ෂම ලෙස මෙම හෙරොයින් සඟවාගෙන විත් තිබෙනවා.\nපාකිස්ථාන ජාතිකයා සමඟ ග්‍රෑම් 700 ක හෙරොයින් පොලිස් මත්ද්‍රව්‍ය නාශක කාර්යාංශය භාරයට ගෙන ඇති අතර, සැකකරු ශ්‍රී ලංකාවට පැමිණ ඇත්තේ පළමු වතාවට බවට පරීක්ෂණවලදී අනාවරණ වුණා.",
       "URL": "https://www.hirunews.lk/140873/ලක්ෂ-70-ක-හෙරොයින්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4918"
}