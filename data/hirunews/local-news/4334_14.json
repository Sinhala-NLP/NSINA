{
       "Source": "hirunews",
       "Timestamp": "Thursday, 07 September 2017 - 9:18",
       "Headline": "පර්පෙචුවෙල් හිමිකරු අර්ජුන් ඇලෝසියස් බැඳුම්කර කොමිසමට පැමිණේ",
       "News Content": "ප්‍රකාශයක් ලබාදීම සඳහා පර්පෙචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස් ප්‍රශ්නගත බැදුම්කර ගණුදෙනුව සම්බන්ධයෙන් විමර්ශනය කෙරෙන ජනාධිපති කොමිසම වෙත මීට ටික වේලාවකට පෙර පැමිණියා.\nනීතිපති දෙපාර්තමේන්තුව කොමිසම හමුවේ ඊයේ දැනුම් දුන්නේ මෙම ගණුදෙනුව සම්බන්ධයෙන් අපරාධ පරීක්ෂණ දෙපාර්තමේන්තුව හමුවේ ප්‍රකාශයක් ලබාදෙන ලෙසට අර්ජුන් ඇලෝසියස්ට කැඳවීමක් නිකුත් කර තිබුණද ඔහු මෙතෙක් සොයාගැනීමට නොහැකි වී ඇති බවයි.\nඔහුව සොයාගැනීම සඳහා සහයවන ලෙස අර්ජුන් ඇලෝසියස් වෙනුවෙන් පෙනී සිටි නීතීඥවරයාගෙන් කොමිසම ඊයේ ඉල්ලීමක්ද කර තිබුණා.\nප්‍රශ්නගත බැඳුම්කර නිකුතුව සම්බන්ධයෙන් මහ බැංකුවේ අභ්‍යන්තර රහසිගත තොරතුරු ඉතා හොඳින් පර්පෙචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස් වෙන්දේසිය සිදුවන දිනයේදී දැන සිටි බවද කොමිසම හමුවේ දැනටමත් හෙළිව තිබෙනවා.",
       "URL": "https://www.hirunews.lk/170331/පර්පෙචුවෙල්-හිමිකරු-අර්ජුන්-ඇලෝසියස්-බැඳුම්කර-කොමිසමට-පැමිණේ",
       "Category": "Local News",
       "Parent URL": "https://www.hirunews.lk/local-news.php?pageID=4334"
}