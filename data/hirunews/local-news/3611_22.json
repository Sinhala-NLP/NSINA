{
       "Source": "hirunews",
       "Timestamp": "Monday, 10 December 2018 - 11:11",
       "Headline": "විග්නේශ්වරන්ගේ තීන්දුව කල් යයි",
       "News Content": "අධිකරණයට අපහාස කළ බවට උතුර පළාත් සභාවේ හිටපු ප්‍රධාන අමාත්‍ය සී.වී. විග්නේෂ්වරන්ට එරෙහිව ගොනු කර ඇති පෙත්සමේ තීන්දුව ලබාදීම ලබන වසරේ ජනවාරි මස 31 වනදා දක්වා කල් දැමීමට අභියාචනාධිකරණය අද (10) නියෝග කළා.\nමෙම පෙත්සමේ තීන්දුව අද ලබාදීමට නියමිතව තිබුණත් එය මෙතෙක් සූදානම් කර නොමැති බැවින් කල් තබන බවයි අභියාචනාධිකරණ විනිසුරු ජනක් ද සිල්වා ප්‍රකාශ කළේ.\nහිටපු ප්‍රධාන අමාත්‍යවරයා විසින් උතුරු පළාත් සභාවේ ධීවර අමාත්‍යවරයා ලෙස කටයුතු කළ තමන් එම ධූරයෙන් ඉවත් කිරීමට එරෙහිව ගොනු කර තිබූ පෙත්සමක තීන්දුවට අනුව කටයුතු නොකිරීම නිසා අධිකරණයට අපහාස වූ බව පවසමින් බී. ඩෙනීෂ්වරන් මෙම පෙත්සම ගොනු කර තිබුණා.\nඑමෙන්ම අද දිනයේ උතුරු පළාත් හිටපු ප්‍රධාන අමාත්‍ය සී.වී. විග්නේෂ්වරන් අභියාචනාධිකරණයට පැමිණි නොසිටි බවයි එහි සිටින හිරු වාර්තාකරු සඳහන් කළේ.",
       "URL": "https://www.hirunews.lk/205848/විග්නේශ්වරන්ගේ-තීන්දුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3611"
}