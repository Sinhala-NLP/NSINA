{
       "Source": "hirunews",
       "Timestamp": "Friday, 09 April 2021 - 17:25",
       "Headline": "අලුත් අවුරුද්දට බන්ධනාගාර ආපනශාලාවෙන් රැදවුවන්ට ආහාර",
       "News Content": "අලුත් අවුරුද්ද වෙනුවෙන් බන්ධනාගාර ආපන ශාලාවලින් රැඳවූවන්ට ආහාර ලබාදීමට කටයුතු සැලසුම් කර තිබෙනවා.\nබන්ධනාගාර දෙපාර්තමේන්තුව සඳහන් කළේ මෙවර අප්‍රේල් 13 සහ 14 දෙදින සෞඛ්‍යාරක්ෂිත ක්‍රමවේද අනුගමනය කරමින් සිරකරුවන් බැලීමට ඥාතීන්ට අවස්ථාව ලබාදුන්න ද නිවසින් රැගෙන එන කිසිදු ආහාරයක් ඔවුන්ට ලබාදීමට අවස්ථාව නොලැබෙන බවයි.\nඒ හේතුවෙන් විශේෂ වරප්‍රසාදයක් ලෙසට සිරකරුවන්ට අවශ්‍ය පිසින ලද ආහාර කෙටි ආහාර සහ සනීපාරක්ෂක ද්‍රව්‍ය ලබාගැනීමට නිවැසියන් විසින් රුපියල් 1000ක මුදලක් බන්ධනාගාර ආපන ශාලාවේ තැන්පත් කළ යුතු වනවා.\nඒ සඳහා පසුගිය 8 වනදා සිට ලබන 14 වනදා දක්වා අවස්ථාව පවතිනවා.\nමෙලෙසින් බන්ධනාගාර රැඳවූවන්ට ආහාර ආපන ශාලාව තුලින් ලබාදීමට තීරණය කර ඇත්තේ බන්ධනාගාර තුළට ඇතුලුවී ඇති කොවිඩ් 19 වසංගත තත්වය පාලනය කර ඇති බැවින් එය යළිත් බන්ධනාගාර තුලට ඇතුලුවීම පාලනය කිරීමේ අරමුණින්.",
       "URL": "https://www.hirunews.lk/267992/අලුත්-අවුරුද්දට-බන්ධනාගාර-ආපනශාලාවෙන්-රැදවුවන්ට-ආහාර",
       "Category": "Local News",
       "Parent URL": "https://www.hirunews.lk/local-news.php?pageID=2031"
}