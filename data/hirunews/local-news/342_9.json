{
       "Source": "hirunews",
       "Timestamp": "Monday, 15 May 2023 - 11:33",
       "Headline": "අයහපත් කාලගුණයෙන් පුද්ගලයන් 1,872 ක් පීඩාවට (වීඩියෝ)",
       "News Content": "පැවති අයහපත් කාලගුණ තත්වය හේතුවෙන් පසුගිය දින පහ තුළ පවුල් 428 ක පුද්ගලයන් 1,872ක් පීඩාවට පත්ව ඇති බව ආපදා කළමනාකරණ මධ්‍යස්ථානයේ අධ්‍යක්ෂ ජනරාල් විශ්‍රාමික මේජර් ජෙනරාල් සුදන්ත රණසිංහ පවසනවා.\nපුද්ගලයින් හත්දෙනෙකු තුවාල ලබා ඇති අතර, එක් අයෙකු අතුරුදන්ව ඇති බවට වාර්තාවී ඇති බවයි ඔහු සඳහන් කළේ.\nඅයහපත් කාලගුණ තත්වය හේතුවෙන් නිවාසවලට සිදුවූ හානි සඳහා වන්දි ලබාදීමට අවශ්‍ය කටයුතු සිදුකරමින් පවතින බවත්, ජල ගැලීම් සහ නායයෑම් පිළිබඳව අවධානයෙන් පසුවන ලෙසත් ආපදා කළමනාකරණ මධ්‍යස්ථානයේ අධ්‍යක්ෂ ජනරාල්වරයා ජනතාවගෙන් ඉල්ලා සිටියා.",
       "URL": "https://www.hirunews.lk/335257/අයහපත්-කාලගුණයෙන්-පුද්ගලයන්-1872-ක්-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=342"
}