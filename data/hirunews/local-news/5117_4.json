{
       "Source": "hirunews",
       "Timestamp": "Thursday, 24 March 2016 - 16:32",
       "Headline": "යතුරුපැදියක ගැටී සිසුවියක් මරුට",
       "News Content": "15 හැවිරිදි පාසල් සිසුවෙකු පැදවූ යතුරුපැදියක ගැටී 09 හැවිරිදි පාසල් සිසුවියක් ජීවිතක්ෂයට පත්ව තිබෙනවා.\nපසුගිය 21 වනදා ගල්කිරියාගම පොලිසිය ආසන්නයේදී මෙම අනතුර සිදුව ඇති අතර, දඹුල්ල රෝහලට ඇතුළත් කිරීමෙන් අනතුරුව එම සිසුවිය වැඩිදුර ප්‍රතිකාර සඳහා ඇතුළත් කෙරුණේ පේරාදෙනිය රෝහලටයි.\nප්‍රතිකාර ලබමින් සිටි ඇය අද (24) ජීවිතක්ෂයට පත්ව ඇති අතර, මෙලෙස මියගොස් ඇත්තේ ගල්කිරියාගම ප්‍රදේශයේ පදිංචි  ඕෂධී දිනුෂිකා නම් දැරියක්.\nසිද්ධිය සම්බන්ධයෙන් අත්අඩංගුවට ගත් 15 හැවිරිදි සිසුවා රුපියල් ලක්ෂ 10 ක ශරීර ඇපයක් මත මුදාහැර තිබෙනවා.",
       "URL": "https://www.hirunews.lk/129287/යතුරුපැදියක-ගැටී-සිසුවියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5117"
}