{
       "Source": "hirunews",
       "Timestamp": "Thursday, 09 November 2017 - 17:19",
       "Headline": "ත්‍රිරෝද රථ සඳහා නියාමන අධිකාරියක්",
       "News Content": "ත්‍රිරෝද රථ සදහා නියාමන අධිකාරියක් පිහිටුවීමට ද, මෙවර අයවැයෙන් යෝජනා වී තිබෙනවා.\nඑමෙන්ම, සංචාරක ක්ෂේත්‍රය ප්‍රවර්ධනය කිරීමේ අරමුණින් ත්‍රිරෝද රථ රියදුරන්ට සංචාරක මග පෙන්වන්නන් ලෙස පුහුණුවක් ලබාදීමට යෝජනා වී තිබීම විශේෂත්වයක්.\nපාසල් සිසුන්ට මෙන්ම විශ්වවිද්‍යාල සිසුන්ට ද නව රක්ෂණ ක්‍රමයක් හදුන්වාදීමට මෙවර අයවැයෙන් යෝජනා කර ඇති බවයි මුදල් අමාත්‍යවරයා සදහන් කළේ.\nමේ අතර බීම වර්ගවල අඩංගු සීනි ග්‍රෑම් 1ක් සඳහා ශත 50 නව බද්දක් අද මධ්‍යම රාත්‍රියේ සිට ක්‍රියාත්මක කරන බවයි අමාත්‍යවරයා කියා සිටියේ.\nමධ්‍යසාර මට්ටම අනුව සැකසුනු නව මධ්‍යසාර බදු ක්‍රමයක් හඳුන්වා දෙන අතර, මත්පැන් මත ජාතිය ගොඩනැගීමේ බද්ද 2018 අප්‍රේල් පළමුවනදා සිට පැනවීමට පියවර ගෙන තිබෙනවා.\nමේ අතර නීල හරිත අයවැය තේමාව යටතේ විද්‍යුත් මෝටර් රථ රුපියල් ලක්ෂ 10 කින් අඩු කිරීමත් අධි සුඛෝපභෝගී වාහන බද්ද ලක්ෂ 25 කින් වැඩි කිරීමටත් තීරණය කර ඇති බව මුදල් අමාත්‍ය මංගල සමරවීර අයවැය පාර්ලිමේන්තුවට ඉදිරිපත් කරමින් ප්‍රකාශ කළා.\nඑමෙන්ම ත්‍රිරෝද රථ ආනයන බද්ද රුපියල් 50,000 කින් ඉහළ දැමීමටයි මෙවර අයවැයෙන් තීරණය කර ඇත්තේ.\nමුදල් අමාත්‍යවරයා ඉදිරිපත් කළ,\n2018 වසර සඳහා වන සම්පුර්ණ අයවැය යෝජනාවලිය මෙතැනින්.",
       "URL": "https://www.hirunews.lk/175660/ත්‍රිරෝද-රථ-සඳහා-නියාමන-අධිකාරියක්",
       "Category": "Local News",
       "Parent URL": "https://www.hirunews.lk/local-news.php?pageID=4227"
}