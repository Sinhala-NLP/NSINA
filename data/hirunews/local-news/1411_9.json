{
       "Source": "hirunews",
       "Timestamp": "Thursday, 20 January 2022 - 19:04",
       "Headline": "කුවේට් එයාර්වේස් ශ්‍රී ලංකාවට  සිදුකරන ගුවන් ගමන් අත්හිටුවයි",
       "News Content": "කුවේට් එයාර්වේස් ගුවන් සමාගම ශ්‍රී ලංකාව වෙත සිදුකරනු ලබන ගුවන් ගමන් මෙම සතියේ සිට අත්හිටුවීමට තීරණය කර තිබෙනවා.\nවිදෙස් මාධ්‍ය වාර්තා කළේ ශ්‍රී ලංකාවේ පවතින ඩොලර් අර්බුදය හේතුවෙන් සමාගම මෙම තීරණයට එළඹ ඇති බවයි.\nප්‍රාදේශීය කාර්යාල මගින් ගෙවීමට ඇති මුදල් මෙතෙක් එම සමාගමට ගෙවා නොමැති බව සඳහන්.\nමෙම තත්වය මත පසුගිය වසරේ සැප්තැම්බර් මාසයේ කුවේට් එයාර්වේස් සමාගම ශ්‍රී ලංකාව වෙත සිදුකරනු ලබන ගුවන් ගමන් අත්හිටුවා තිබුණා.\nඒ අනුව ශ්‍රී ලංකාව වෙත ඔවුන් ගමන් කරනු ලැබුවේ එක් ගුවන් ගමන් වාරයක් පමණයි.\nඑම අත්හිටුවීම සිදුකර තිබුණේ ද කිසිදු නිල හේතු දැක්වීමකින් තොරව  වයි විදෙස් වාර්තා පෙන්වා දෙන්නේ.\nශ්‍රී ලංකාව වෙත පියාසර කිරීමේ මෙහෙයුම් වියදම් හා අනෙක් රටවල් වෙත සිදුකරන ගමන් සමග සසඳන විට ගුවන් සේවයේ ආදායම ඉතා අඩු බව විශ්වාසදායක ආරංචි මාර්ග පැවසූ බව විදෙස් මාධ්‍ය ප්‍රකාශ කර තිබෙනවා.\nශ්‍රී ලාංකිකයන් දහස් ගණනක් බටහිර ආසියාවේ සහ ගල්ෆ් රාජ්‍යවල රැකියා සඳහා පිටත්වීම වෙනුවෙන් කුවේට් ගුවන් සේවය  භාවිතා කරනවා.\nඅදාළ සමාගමේ මෙම තීරණය දීර්ඝ කාලයක් පවතිනු ඇතැයි අපේක්ෂා කෙරෙනවා.\nමෙම ගුවන් සමාගමේ අඩුව පිරවීම වෙනුවෙන් වෙනත් සමාගමක් එම ගුවන් ගමන් වෙනුවෙන් යෙදවෙනු ඇතැයි අපේක්ෂිතයි.",
       "URL": "https://www.hirunews.lk/294603/කුවේට්-එයාර්වේස්-ශ්‍රී-ලංකාවට-සිදුකරන-ගුවන්-ගමන්-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1411"
}