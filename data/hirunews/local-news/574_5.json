{
       "Source": "hirunews",
       "Timestamp": "Saturday, 28 January 2023 - 14:29",
       "Headline": "බදු පීඩනය මුදා හැරිය යුත්තේ ධනවත් ම ව්‍යාපාරික පැලැන්තියට මිස වෘත්තිකයන්ට නො වෙයි - දුමින්ද නාගමුව",
       "News Content": "බදු පීඩනය මුදා හැරිය යුත්තේ, ධනවත් ම ව්‍යාපාරික පැලැන්තියට මිස වෘත්තිකයන්ට නො වන බව පෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව පවසනවා.\nප්‍රකෝටි ගණන් ලාබ ලබන ධනවත් ම ව්‍යාපාරික පැලැන්තියට මිස සුළු හා මධ්‍ය පරිමාණ කර්මාන්තකරුවන්ට හෝ ලක්ෂයට වඩා වැඩි වැටුපක් ලබන වෘත්තිකයන්ට මෙසේ අසාධාරණ ලෙස බදු ගැසීම සිදු නො කළ යුතු බව යි දුමින්ද නාගමුව පවසන්නේ.\nඋද්ධමනය හමුවේ මීට පෙර රුපියල් ලක්ෂයක වටිනාකම මේ වන විට රුපියල් හතළිස් දහසක් පමණ වී ඇති බවත් ඔහු අවධාරණය කරනවා.\nමෙම බදු ප්‍රතිපත්තිය හරහා බුද්ධිගලනය පවා වැඩි වී විශ්වවිද්‍යාලය පවා අර්බුදයකට මුහුණ දෙනු ඇති බව ද දුමින්ද නාගමුව සඳහන් කරනවා.",
       "URL": "https://www.hirunews.lk/326088/බදු-පීඩනය-මුදා-හැරිය-යුත්තේ-ධනවත්-ම-ව්‍යාපාරික-පැලැන්තියට-මිස-වෘත්තිකයන්ට-නො-වෙයි-දුමින්ද-නාගමුව",
       "Category": "Local News",
       "Parent URL": "https://www.hirunews.lk/local-news.php?pageID=574"
}