{
       "Source": "hirunews",
       "Timestamp": "Thursday, 05 May 2016 - 18:47",
       "Headline": "හිටපු ජනපතිගේ හමුදා ආරක්ෂාව ඉවත් කිරීමේ තීරණයේ වෙනසක් නැහැ",
       "News Content": "හිටපු ජනාධිපති මහින්ද රාජපක්ෂ ඉල්ලීමක් කළහොත් ඔහුගේ ආරක්ෂාවට තවත් පොලිස් නිලධාරීන් යොමුකළ හැකි බව ආරක්ෂක රාජ්‍ය අමාත්‍ය රුවන් විජේවර්ධන පවසනවා.\nමිහින්තලේ ප්‍රදේශයේදී මාධ්‍ය වෙත අදහස් දක්වමින් ඔහු කියා සිටියේ පොලිස් නිලධාරීන් විසින් ලබාදෙන ආරක්ෂාව සම්බන්ධයෙන් අවිශ්වාසයක් ඇතිකර නොගත යුතු බවයි.\nමේ අතර, බස්නාහිර පළාත් මන්ත්‍රී සංසදය අද (05) කැඳවා තිබූ මාධ්‍ය හමුවකදීද හිටපු ජනාධිපතිවරයාගේ හමුදා ආරක්ෂාව ඉවත් කිරීම සම්බන්ධයෙන් අදහස් පළ වුණා.\nඊට එක්වෙමින් අදහස් දැක්වු එක්සත් ජනතා නිදහස් සන්ධාන බස්නාහිර පළාත් සභා මන්ත්‍රී ලලිත් එල්ලාවල කියා සිටියේ පෙර පරිදිම හිටපු ජනාධිපතිවරයාට හමුදා ආරක්ෂාව ලබාදීමට රජය පියවර ගත යුතු බවයි.",
       "URL": "https://www.hirunews.lk/132509/හිටපු-ජනපතිගේ-හමුදා-ආරක්ෂාව-ඉවත්-කිරීමේ-තීරණයේ-වෙනසක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5058"
}