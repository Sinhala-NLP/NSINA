{
       "Source": "hirunews",
       "Timestamp": "Monday, 10 May 2021 - 12:29",
       "Headline": "පොල් වගා කිරීමේ මණ්ඩලයේ සිදු වූ ලක්ෂ 700ක වංචාවේ වාර්තාව අමාත්‍යංශ ලේකම්ට",
       "News Content": "පොල් වගා කිරීමේ මණ්ඩලයේ සිදුවූ බව කියන රුපියල් ලක්ෂ 700ක මූල්‍ය වංචාව සම්බන්ධයෙන් සිදුකළ පරීක්ෂණයේ වාර්තාව පොල්, කිතුල් හා තල් වගා ප්‍රවර්ධනය හා ආශ්‍රිත කාර්මික භාණ්ඩ නිෂ්පාදන රාජ්‍ය අමාත්‍යාංශයේ ලේකම්වරයා වෙත භාරදී තිබෙනවා.\nඒ අනුව, පොල් වගා කිරීමේ මණ්ඩලයේ මූල්‍ය කළමනාකාරවරයා සහ ගණකාධිකාරි ඇතුළු කිහිපදෙනෙකුගේ වැඩ තහනම් කළ යුතු බවටයි අදාළ කමිටුව නිර්දේශ කර ඇත්තේ.\nමීට අමතරව, ඒ පිළිබඳව අපරාධ පරීක්ෂණ දෙපාර්තමේන්තුවට පැමිණිලි කළ යුතු බවටත්, මෙම අරමුදල රජයේ විගණකාධිපති හා ආයතනයේ අභ්‍යන්තර විගණක ලවා විගණනයට ලක් කළ යුතු බවටත් නිර්දේශ කර ඇති බව අමාත්‍යාංශය නිකුත් කළ නිවේදනයක දැක්වෙනවා.",
       "URL": "https://www.hirunews.lk/270941/පොල්-වගා-කිරීමේ-මණ්ඩලයේ-සිදු-වූ-ලක්ෂ-700ක-වංචාවේ-වාර්තාව-අමාත්‍යංශ-ලේකම්ට",
       "Category": "Local News",
       "Parent URL": "https://www.hirunews.lk/local-news.php?pageID=1964"
}