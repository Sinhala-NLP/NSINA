{
       "Source": "hirunews",
       "Timestamp": "Friday, 03 February 2023 - 23:29",
       "Headline": "එල්ෆින්ස්ටන් රඟහල අසල සිටි විරෝධතාකරුවන් විසුරුවා හැරීමට ජල ප්‍රහාරයක් (වීඩියෝ)",
       "News Content": "නිදහසේ සත්‍යග්‍රහය නමින් සමාජ ක්‍රියාකාරීන් සහ සිවිල් සංවිධාන කිහිපයක පිරිසක් මරදාන - එල්ෆින්ස්ටන් රඟහල ඉදිරිපිට ඊයේ (03) ආරම්භ කළ සත්‍යග්‍රහයට පොලිසිය ජලප්‍රහාර එල්ල කර එය විසුරුවා හැර තිබෙනවා.\nඊයේ පස්වරු 3 ට පමණ මෙම සත්‍යග්‍රහය ආරම්භ වූ අතර, රාත්‍රී 10 ට පමණ එම ස්ථානයට පැමිණි කිසියම් පිරිසක් විරෝධතාකරුවන් සමඟ ගැටුමක් ඇති කරගැනීමට උත්සහ දරා තිබෙනවා.\nඅනතුරුව පොලිසිය ඔවුන්ට ජල ප්‍රහාර එල්ල කර එම ස්ථානයෙන් ඔවුන් ඉවත් කරනු ලැබුවා.\nපසුව කැරළි මර්දන ඒකකයේ නිලධාරීන් විසින් එම පිරිසට අවට ප්‍රදේශයෙන් ඉවත්ව යනතුරු බැටන් ප්‍රහාර එල්ල කර තිබුණා.\nමේ අතර පොලිසිය සඳහන් කළේ එම අවස්ථාවේදී ඊට සම්බන්ධ වූවන් සිව් දෙනෙකු අත්අඩංගුවට ගත් බවයි.",
       "URL": "https://www.hirunews.lk/326618/එල්ෆින්ස්ටන්-රඟහල-අසල-සිටි-විරෝධතාකරුවන්-විසුරුවා-හැරීමට-ජල-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=559"
}