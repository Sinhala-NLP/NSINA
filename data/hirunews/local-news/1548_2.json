{
       "Source": "hirunews",
       "Timestamp": "Sunday, 21 November 2021 - 11:27",
       "Headline": "පුපුරණ ද්‍රව්‍ය තොගයක් සමග සැකකරුවන් තිදෙනකු පොලිස් දැලට",
       "News Content": "මන්නාරම, උප්පුකුලම ප්‍රදේශයේ පාළු නිවසක සඟවා තිබූ කිලෝග්‍රෑම් 150යි, ග්‍රෑම් 750ක බරකින් යුත් වෝටර් ජෙල් නමැති පුපුරණ ද්‍රව්‍ය කූරු 1200ක පමණ තොගයක් ඊයේ(20) රාත්‍රියේ මන්නාරම පොලිසිය විසින් සිය භාරයට ගෙන තිබෙනවා.\nපොලිසිය පැවසූවේ මන්නාරම යුද හමුදා බුද්ධි නිලධාරීන්ට ලද තොරතුරක් මත මන්නාරම පොලීසිය හා එක්ව මෙම මෙහෙයුම සිදු කළ බවයි.\nමන්නාරම ශාන්තිපුරම් වෙරළ ප්‍රදේශයේ සැක කටයුතු නිවසක් පරීක්‍ෂාවට ලක්කර එහි නීතිවිරෝධී ලෙස සඟවා ගබඩා කර තිබූ, මෙම පුපුරණ ද්‍රව්‍ය අඩංගු කූරු 7990ක පමණ තොගයක් සමග සැකකරුවන් තිදෙනෙකු ද පොලිස් අත්අඩංගුවට ගැනුණා.\nනීතිවිරෝධිව මසුන් මැරීම වෙනුවෙන් අදාළ වෝටර් ජෙල් පුපුරණ ද්‍රව්‍ය තොගය ගෙනැවිත් සඟවා තබන්නට ඇති බවට මන්නාරම ආරක්ෂක අංශ සැක පළ කරනවා.",
       "URL": "https://www.hirunews.lk/288702/පුපුරණ-ද්‍රව්‍ය-තොගයක්-සමග-සැකකරුවන්-තිදෙනකු-පොලිස්-දැලට",
       "Category": "Local News",
       "Parent URL": "https://www.hirunews.lk/local-news.php?pageID=1548"
}