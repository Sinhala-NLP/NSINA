{
       "Source": "hirunews",
       "Timestamp": "Thursday, 18 May 2023 - 23:20",
       "Headline": "ෂාෆ්ටර්ගේ දේහය ගොඩගැනීමට අධිකරණයෙන් ඉල්ලීමක්",
       "News Content": "ජනශක්ති රක්ෂණ සමූහ ව්‍යාපාරයේ අධ්‍යක්ෂ දිනේෂ් ෂාෆ්ටර්ගේ මරණයට හේතුව සෙවීම සඳහා ඔහුගේ දේහය නැවත ගොඩගැනීමට අවශ්‍යව බවට පංච පුද්ගල විශේෂ වෛද්‍ය මණ්ඩලය කොළඹ මහේස්ත්‍රාත් අධිකරණය හමුවේ අද(18) ලිඛිතව ඉල්ලීමක් කර තිබෙනවා.\nමෙම මරණයට අදාළ හේතුව නිර්ණය කිරීම සඳහා මරණකරුගේ දේහය නැවත ගොඩගෙන පරීක්ෂාවට ලක්කළ යුතුව ඇති බවත්, ඒ හේතුවෙන් ඒ සදහා අවසර ලබා දෙන ලෙසත් පංච පුද්ගල විශේෂ වෛද්‍ය මණ්ඩලය කොළඹ අතිරේක මහේස්ත්‍රාත් රජින්ද්‍රා ජයසූරිය මහත්මියගෙන් එලෙස ඉල්ලා ඇති බවයි වාර්තා වෙන්නේ.\nඒ අනුව, පංච පුද්ගල විශේෂ වෛද්‍ය මණ්ඩලයේ මෙම ඉල්ලීම සම්බන්ධයෙන් අපරාධ පරික්ෂණ දෙපාර්තමේන්තුව ද කැඳවා නියෝගයක් කිරීම සඳහා\nයලි නඩුව කැඳවිමට අධිකරණය විසින් දින නියම කර තිබෙනවා.",
       "URL": "https://www.hirunews.lk/335578/ෂාෆ්ටර්ගේ-දේහය-ගොඩගැනීමට-අධිකරණයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=334"
}