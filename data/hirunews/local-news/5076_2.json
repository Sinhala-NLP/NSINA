{
       "Source": "hirunews",
       "Timestamp": "Sunday, 24 April 2016 - 10:13",
       "Headline": "ගල්කිිරියාගමදී තරුණියක් ගසක එල්ලී දිවි හානි කර ගනී",
       "News Content": "ගල්කිරියාගම - ආඩියාගල ප්‍රදේශයේ පදිංචි 22 හැවිරිදි තරුණියක් ගෙළ වැළලාගෙන සියදිවි හානි කරගෙන තිබෙනවා.\nඊයේ පස්වරුවේ නිවස අසල අඹගසක අත්තක එල්ලී ඇය මෙලෙස මියගොස් ඇති බවයි පොලිසිය ප්‍රකාශ කළේ.\nසියදිවි හානි කර ගැනීමට හේතුව මෙතෙක් අනාවරණ වී නොමැති අතර, වැඩිදුර පරීක්ෂණ ක්‍රියාත්මකයි.\nමිය ගිය තරුණිය සිය දෙමව්පියන් සමග එම නිවසේ වාසය කර ඇති අතර තරුණිය මිය යන අවස්ථාවේ එම නිවසේ සිට ඇත්තේ එම තරුණිය හා ඇයගේ පෙම්වතා පමණක් බවටයි මෙතෙක් සිදු කළ විමර්ශණවලදී හෙළිවී ඇත්තේ.\nතරුණියගේ මරණය සම්බන්ධයෙන් ඇයගේ පෙම්වතාගෙන් ද දෙමව්පියන්ගෙන් ද ප්‍රකාශ සටහන් කරගෙන තිබෙනවා.\nඅධිකරණ වෛද්‍ය පරීක්ෂණය අද පැවැත්වෙන අතර, එහිදී මරණය සම්බන්ධයෙන් තොරතුරු අනාවරණය වනු ඇතැයි විශ්වාස කෙරෙනවා.",
       "URL": "https://www.hirunews.lk/131593/ගල්කිිරියාගමදී-තරුණියක්-ගසක-එල්ලී-දිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5076"
}