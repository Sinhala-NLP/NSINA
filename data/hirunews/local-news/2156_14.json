{
       "Source": "hirunews",
       "Timestamp": "Wednesday, 10 February 2021 - 10:28",
       "Headline": "මියන්මාර හමුදා පාලකයා අවුන්සාන් සුකීගේ පක්ෂ කාර්යාලයට කඩා වදී",
       "News Content": "මියන්මාරයේ ප්‍රජාතන්ත්‍රවාදී ලෙස බලයට පත් වූ අවුන්සාන් සුකී ඇතුළු දේශපාලන නායකයන් සිර අඩස්සියට ගෙන සිටින හමුදා පාලක මින් අවුන් හයින් ඇගේ පක්ෂ කාර්යාලයට කඩා වැදී එය විනාශ කර ඇති බව වාර්තා වනවා.\nඊයේ රාත්‍රියේ අවුන්සාන් සුකීගේ ජාතික ප්‍රජාතන්ත්‍රවාදී ලීගයේ මූලස්ථානයේ දොරවල් කඩා ඇතුලු වූ හමුදාව එහි තිබූ දෑ විනාශ කර ඇති බවයි ඇයගේ පක්ෂය මගින් නිවේදනයක් නිකුත් කරමින් ප්‍රකාශ කළේ.\nපසුගිය පළවනදා සිදුවූ හමුදා කුමන්ත්‍රණයෙන් පසු මියන්මාර ජනතාව නේපිඩෝ අගනුවර ඇතුළු ප්‍රධාන නගරවල වීථිවලට රොක්වී විරෝධතාවල නිතර වුණා.\nඊයේ දිනයේදී ඔවුන් වෙත ජල කදම්භ එල්ල කළ මියන්මාර ආරක්ෂක හමුදා ඔවුන්ට වෙඩි තැබීමෙන් කිහිපදෙනෙකුම තුවාල ලබා ඇති බව සඳහන්.",
       "URL": "https://www.hirunews.lk/262203/මියන්මාර-හමුදා-පාලකයා-අවුන්සාන්-සුකීගේ-පක්ෂ-කාර්යාලයට-කඩා-වදී",
       "Category": "Local News",
       "Parent URL": "https://www.hirunews.lk/local-news.php?pageID=2156"
}