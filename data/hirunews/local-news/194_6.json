{
       "Source": "hirunews",
       "Timestamp": "Tuesday, 11 July 2023 - 12:00",
       "Headline": "තැන තැන මාරක රිය අනතුරු",
       "News Content": "ලග්ගල රිවර්ස්ටන් මාර්ගයේ ඉලුක්කුඹුර ප්‍රදේශයේදී ට්‍රැක්ටර් රථයකට අමුණන ලද බවුසර් රථයක් මාර්ගයෙන් ඉවතට පැන ප්‍ර්‍රපාතයකට පෙරැළී යාමෙන් තුවාල ලැබූ රියැදුරු ඉලුක්කුඹුර රෝහලට ඇතුළත් කිරීමේදී මිය ගොස් තිබෙනවා.\nමෙම අනතුර සිදුව ඇත්තේ රිවර්ස්ටන්හි කඳු සහිත ප්‍රදේශයකදී රථයේ රියැදුරුට එම රථය පාලනය කර ගත නොහැකි වීමෙන්.\nමෙලෙස මිය ගොස් ඇත්තේ 26 හැවිරිදි කලන්කුට්ටිය, බුල්නෑව ප්‍රදේශයේ පදිංචිකරුවෙක්.\nලග්ගල පොලිසිය වැඩිදුර විමර්ශන සිදු කරනවා.\nමේ අතර හෝමාගම, කොට්ටාව මාර්ගයේ මාකුඹුර ප්‍රදේශයේදී යතුරුපැදියක් පදික කාන්තාවකගේ ගැටී පදික කාන්තාව හෝමාගම රෝහලට ඇතුළත් කිරීමේදී මිය ගොස් තිබෙනවා.\nමෙම අනතුරින් මිය ගොස් ඇත්තේ 31 හැවිරිදි වලවේගම, උඩවලව ප්‍රදේශයේ පදිංචිකාරියක්.\nමෙම යතුරුපැදියේ ගැටුණු තවත් කාන්තාවක් හෝමාගම රෝහලේ ප්‍රතිකාර ලබන අතර වෑන් රථයේ රියැදුරු අත්අඩංගුවට ගෙන තිබෙනවා.\nඅනතුර සම්බන්ධයෙන් හෝමාගම පොලිසිය වැඩිදුර විමර්ශන සිදු කරනවා.\nගල්කිස්ස, අත්තිඩිය මාර්ගයේදී ද යතුරුපැදියක් මාර්ගය හරහා ගමන් කළ කාන්තාවකගේ ගැටී කළුබෝවිල රෝහලට ඇතුළත් කිරීමේදී මිය ගොස් තිබෙනවා.\nමෙලෙස මියගොස් ඇති කාන්තාව 71 හැවීරිදි අත්තිඩිය, කඩුවාන ප්‍රදේශයේ පදිංචිකාරියක්.\nමෙම අනතුර සම්බන්ධ වැඩිදුර විමර්ශන ගල්කිස්ස පොලිසිය විසින් සිදු කරනවා.",
       "URL": "https://www.hirunews.lk/340836/තැන-තැන-මාරක-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=194"
}