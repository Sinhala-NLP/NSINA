{
       "Source": "hirunews",
       "Timestamp": "Thursday, 29 June 2017 - 13:50",
       "Headline": "Update - රජයේ වෛද්‍ය නිලධාරින් අඛන්ඩ වර්ජනයකට යොමුවීමේ තීරණයක",
       "News Content": "ඉදිරියේදී සයිටම් ගැටලුව මුල් කර ගනිමින් අඛන්ඩ වැඩවර්ජනයකට යොමුවීම සදහා රජයේ වෛද්‍ය නිලධාරින්ගේ සංගමයේ මධ්‍යම කාරක සභාව එකගතාවය පළ කර තිබෙනවා.\nඅද පෙරවරුවේ පැවති රජයේ වෛද්‍ය නිලධාරින්ගේ සංගමයේ හදිසි මධ්‍යම කාරක සභා රැස්වීමේදී මෙම තීරණයට එළඹ ඇති අතර, වර්ජනයේ දින වකවානු තීරණය කිරීමේ බලය එම සංගමයේ විධායක සභාව වෙත පැවරීමටයි තීරණය වී ඇත්තේ.\nUpdate :- Thursday, June 29, 2017 2.07pm\n-----------------------------------------------------------\nමාළඹේ පෞද්ගලික වෛද්‍ය විද්‍යාලය සහ නෙවිල් ප්‍රනාන්දු රෝහල සම්බන්ධයෙන් මතුව ඇති ගැටලුකාරි තත්ත්වය පිළිබද සාකච්ඡා කිරීම සදහා රජයේ වෛද්‍ය නිලධාරින්ගේ සංගමයේ විශේෂ මධ්‍යම කාරක සභා රැස්වීමක් මේ වනවිට පැවැත්වෙනවා.\nඑහිදී රජය ඉදිරිපත් කර ඇති යෝජනා සම්බන්ධයෙන් සාකච්ඡා කර තීරණයකට එළඹෙන බවයි එම සංගමයේ මාධ්‍ය ප්‍රකාශක වෛද්‍ය සමන්ත ආනන්ද හිරු ප්‍රවෘත්ති අංශය කළ විමසීමකදී කියා සිටියේ.",
       "URL": "https://www.hirunews.lk/164684/update-රජයේ-වෛද්‍ය-නිලධාරින්-අඛන්ඩ-වර්ජනයකට-යොමුවීමේ-තීරණයක",
       "Category": "Local News",
       "Parent URL": "https://www.hirunews.lk/local-news.php?pageID=4446"
}