{
       "Source": "hirunews",
       "Timestamp": "Wednesday, 26 April 2023 - 14:52",
       "Headline": "පාසල් බෑග් සහ සපත්තු මිල පහළට (වීඩියෝ)",
       "News Content": "පාසල් ළමුන්ගේ සපත්තු සහ බෑග් මිල පහත වැටී තිබෙනවා.\nඒ ඊයේ (25) මුදල් රාජ්‍ය අමාත්‍ය රංජිත් සියඹලාපිටිය සමඟ පැවති සාකච්ඡාවකින් අනතුරුවයි.\nඑම සාකච්ඡාව සඳහා පාසල් බෑග් නිෂ්පාදකයන් සහ සපත්තු නිෂ්පාදකයන් ‍රැසක් සහභාගී වී තිබෙනවා.\nමැයි මස 23 වැනිදායින් පසු රුපියල් 500ත් 1000ත් අතර මිලකින් එම උපකරණ අඩු කිරීමට එම නිෂ්පාදකයෝ එකගතාවය පළකර ඇති බවයි වාර්තා වෙන්නේ.\nමෙහි දී රාජ්‍ය ඇමැතිවරයා නිෂ්පාදකයන්ට පවසා සිටියේ ඩොලරයේ අගය අඩු වී තිබෙන බැවින් පාසල් බෑග් සහ සපත්තු නිෂ්පාදනවලට යොදා ගන්නා අමුද්‍රව්‍ය මිල අඩු වී තිබෙන නිසා එහි වාසිය පාසල් ළමුන්ට ලබා දෙන ලෙසයි.",
       "URL": "https://www.hirunews.lk/333500/පාසල්-බෑග්-සහ-සපත්තු-මිල-පහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=389"
}