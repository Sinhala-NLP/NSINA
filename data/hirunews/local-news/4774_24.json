{
       "Source": "hirunews",
       "Timestamp": "Tuesday, 29 November 2016 - 19:19",
       "Headline": "සමෘද්ධි නිලධාරීන් විරෝධතාවක",
       "News Content": "අර්ථසාධක අරමුදල් ලබාදීම, දෙපාර්තමේන්තු ගත නිලධාරීන්ට විධිමත් පත්වීම් ලිපියක් ලබාගැනීම ඇතුලූ ඉල්ලීම් කිහිපයක් ඉටුකරදෙන ලෙස  ආණ්ඩුවට බල කරමින් සමෘද්ධි සංවර්ධන හා කෘෂීකර්ම පර්යේෂණ නිලධාරින් ද අද පාර්ලිමේන්තු වටරවුම අසළ විරෝධතාවක නිරතවුණා.\nඒ හේතුවෙන් පාර්ලිමේන්තු මාර්ගය සහ ඒ අවට ප්‍රදේශයේ අද දහවල් ඇතිවුණේ දැඩි රථවාහන තදබදයක්.\nවිරෝධතාවය අතරතුර සමෘද්ධි සංවර්ධන හා කෘෂිකර්ම පර්යේෂණ නිලධාරින්ගේ සංගමයේ ලේකම් පලාත් සභා මන්ත්‍රී ජගත් කුමාර සහ පොලිස් නිලධාරියෙකු අතර ගැටුමක්ද ඇතිවුණා.",
       "URL": "https://www.hirunews.lk/148610/සමෘද්ධි-නිලධාරීන්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4774"
}