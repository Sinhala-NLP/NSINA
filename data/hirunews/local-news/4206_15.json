{
       "Source": "hirunews",
       "Timestamp": "Wednesday, 22 November 2017 - 13:28",
       "Headline": "තවත් ආවා කල්ලි සාමාජිකයින් දෙදෙනෙකු අත්අඩංගුවට",
       "News Content": "යාපනය - කෝපායි ප්‍රදේශයේදී ආවා කල්ලියේ සාමාජිකයින් දෙදෙනෙකු අත්අඩංගුවට ගෙන තිබෙනවා.\nඒ පොලීසිය හා පොලිස් විශේෂ කාර්ය බලකාය එක්ව අද (22) අලුයම සිදුකළ වැටලීමකදීයි.\nමෙහිදී අත්අඩංගුවට ගත් පුද්ගලයන් යාපනය ප්‍රදේශයේම පදිංචිකරුවන් බවයි පොලීසිය සදහන් කළේ.\nපසුගිය කාලසීමාව තුළ යාපනය ප්‍රදේශයේ සිදුවූ කඩා කප්පල්කාරි ක්‍රියා සම්බන්ධයෙන් සිදුකරන පරීක්ෂණයට අදාළව ලද තොරතුරකට අනුවයි මෙම අත්අඩංගුවට ගැනීම සිදුකර ඇත්තේ.\nමීට දින තුනකට පෙර ද යාපනය ප්‍රදේශයේදී තවත් ආවා කල්ලි සාමාජිකයින් දෙදෙනෙකු ද අත්අඩංගුවට ගනු ලැබුවා.",
       "URL": "https://www.hirunews.lk/176646/තවත්-ආවා-කල්ලි-සාමාජිකයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4206"
}