{
       "Source": "hirunews",
       "Timestamp": "Wednesday, 15 February 2017 - 19:51",
       "Headline": "බුදුරාජාණන් වහන්සේට නිගරු කළ ස්ථානයක් වටලයි",
       "News Content": "බුදුරාජාණන්වහන්සේට නිගරු වන ලෙස බුදුරුව උපයෝගී කර ගනිමින් ආභරණ සකසා අලෙවි කළ ගාල්ල ප්‍රදේශයේ සුනඛ සංරක්ෂණ මධ්‍යස්ථානය හබරාදූව පොලිසිය විසින් ඊයේ වටලනු ලැබුවා.\nමෙම වැටලීම සිදු කෙරුණේ හිරු සී.අයි.ඒ හරහා අප කළ අනාවරණයත් සමගයි.\nබුදුරජාණන්වහන්සේට නිගරු වන ලෙස බුදුරුව උපයෝගී කරගනිමින් භාණ්ඩ නිෂ්පාදනය මෙරට නීතිය අනුව තහනම් කටයුත්තක්.\nඑහෙත් පසුගියදා හිරු සී.අයි.ඒ වෙත තොරතුරු ලැබුණේ ගාල්ල - තල්පේ ප්‍රදේශයේ සුනඛ සංරක්ෂණ මධ්‍යස්ථානයක බුද්ධ ශීර්ෂය යොදා සකස් කළ ආභරණ අලෙවි කරන බවයි.\nබුද්ධ ශීර්ෂය යොදා සකස් කළ අත් පළඳනාල කරාබුල පෙන්ඩන් ආදිය අලෙවිය සදහා මෙලෙස ප්‍රදර්ශනය කර තිබෙන අයුරු අදාළ ආයතනයට ගොස් අප කළ ගවේෂණයේදී හෙළි වුණා.\nමේ පිළිබද පුවත ඊයේ සී.අයි.ඒ හරහා විකාශය වීමත් සමග හබරාදූව පොලිසිය අදාළ ස්ථානය වටලනු ලැබුවා.",
       "URL": "https://www.hirunews.lk/154588/බුදුරාජාණන්-වහන්සේට-නිගරු-කළ-ස්ථානයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4659"
}