{
       "Source": "hirunews",
       "Timestamp": "Wednesday, 10 May 2023 - 8:44",
       "Headline": "සාමාන්‍ය අයුරින් රෝහල්වල අක්ෂි ශල්‍යකර්ම සිදු නොවෙයි - අක්ෂි ශල්‍ය විශේෂඥ වෛද්‍යවරුන්ගේ සංගමය",
       "News Content": "මේ වනවිට සාමාන්‍ය අයුරින් රෝහල්වල අක්ෂි ශල්‍යකර්ම සිදු කෙරෙන බව අක්ෂි ශල්‍ය විශේෂඥ වෛද්‍යවරුන්ගේ සංගමය ප්‍රකාශ කළා.\nඑහි සභාපති විශේෂඥ වෛද්‍ය කපිල බන්දුතිලක පැවසුවේ නුවරඑළිය රෝහලේ ද අක්ෂි ශල්‍යකර්ම සිදුකිරීමෙන් පසු රෝගීන්ගේ පෙනීම අඩුවීම පිළිබඳව ද පරීක්ෂණයක් සිදුකළ බවයි.\nඑහිදී ශල්‍යකර්මවලින් පසු භාවිත කරන ඖෂධයක විෂබීජයක් පවතින බව තහවුරු වූ බවද ඔහු කියා සිටියා.\nකොළඹ අක්ෂි රෝහලෙන් ද මෙවැනිම සිද්ධියක් වාර්තාවූ අතර, ඒ අනුව අදාළ ඖෂධය භාවිතයෙන් ඉවත් කර ගැනුණා.\nමේ අතර නුවරඑළිය දිස්ත්‍රික් මහ රෝහලෙන් අක්ෂි ශල්‍යකර්ම සිදු කළ රෝගීන් හයදෙනෙකු මහනුවර දිස්ත්‍රික් මහ රෝහලට යොමු කළ බව නුවරඑළිය දිස්ත්‍රික් මහ රෝහලේ අධ්‍යක්ෂකවරයා ඊයේ (09) ප්‍රකාශ කළා.\nතුන්දෙනෙකු රෝහලේ නේවාසිකව ප්‍රතිකාර ලබන අතර, තවත් අයෙකු නිවසේ සිට ප්‍රතිකාර ලබමින් සිටිනවා.",
       "URL": "https://www.hirunews.lk/334754/සාමාන්‍ය-අයුරින්-රෝහල්වල-අක්ෂි-ශල්‍යකර්ම-සිදු-නොවෙයි-අක්ෂි-ශල්‍ය-විශේෂඥ-වෛද්‍යවරුන්ගේ-සංගමය",
       "Category": "Local News",
       "Parent URL": "https://www.hirunews.lk/local-news.php?pageID=355"
}