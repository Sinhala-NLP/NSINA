{
       "Source": "hirunews",
       "Timestamp": "Tuesday, 18 May 2021 - 13:30",
       "Headline": "සයිබර් ප්‍රහාරය ගැන දින කිහිපයකට පෙර අනතුරු අඟවලා (වීඩියෝ)",
       "News Content": "12 වන විජයග්‍රහණයේ සැමරුම යෙදෙන අද දිනයේ රජයේ වෙබ් අඩවි කිහිපයකට සයිබර් ප්‍රහාරයක් එල්ලවී වුණා.\nමීට පෙර වසරවලද මැයි 18 වනදා මෙරට වෙබ් අඩවි සයිබර් ප්‍රහාරයට ලක්වූ අතර, මෙවර හැකර්වරුන්ගේ ප්‍රහාරයට ලක්වුණේ සෞඛ්‍ය අමාත්‍යාංශය, රජරට විශ්වවිද්‍යාල වෙබ් අඩවි මෙන්ම ශ්‍රී ලංකාවේ චීන තානාපති කාර්යාල වෙබ් අඩවියයි.\nකෙසේ වෙතත් අඩපණ වූ මෙම වෙබ් අඩවි මේ වනවිට යථා තත්වයට පත් කර තිබෙනවා.\nශ්‍රී ලංකා ගුවන් හමුදා සයිබර් ආරක්ෂණ අංශය ප්‍රකාශ කළේ කොටි හිතවාදී හැකර්වරුන් පිරිසක් විසින් මෙම සයිබර් ප්‍රහාරය එල්ල කර ඇති බවයි.\nමේ අතර මෙවැනි සයිබර් ප්‍රහාරයක් එල්ලවිය හැකි බවට මීට දින කිහිපයකට පෙර සිය සංගමය විසින් අනතුරු ඇඟවීමක් සිදුකළ බව ශ්‍රී ලංකා තොරතුරු තාක්ෂණ සංගමය කියා සිටියා.\nඔවුන් සඳහන් කළේ මෙම සයිබර් ප්‍රහාරය එල්ල කළ ටැමිල් ඊලාම් සයිබර් ෆෝස් නැමති කණ්ඩායම ඉදිරි දින කිහිපයේදීත් මෙවැනි ප්‍රහාර එල්ල කිරීමේ හැකියාවක් පවතින බවයි.",
       "URL": "https://www.hirunews.lk/271716/සයිබර්-ප්‍රහාරය-ගැන-දින-කිහිපයකට-පෙර-අනතුරු-අඟවලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1945"
}