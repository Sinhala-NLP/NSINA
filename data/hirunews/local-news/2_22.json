{
       "Source": "hirunews",
       "Timestamp": "Thursday, 28 September 2023 - 9:12",
       "Headline": "කෘෂිකර්මයේ ලොක්කන්ට වාරිමාර්ග ඇමතිගෙන් දොස්",
       "News Content": "කෘෂිකර්ම අමාත්‍යංශයේ නිළධාරින් නොපැමිණීම හේතුවෙන් මෙවර මහා කන්නයේ වගා සැලැස්මට අනුව ජලය මුදාහැරීම සම්බන්ධයෙන් සාකච්ඡා කිරීම සඳහා ගන්නෝරුව කෘෂිකර්ම තොරතුරු සහ සන්නිවේදන මධ්‍යස්ථානයේ පැවති ජල කළමණාකරණ කමිටු රැස්වීමේ උණුසුම් වුණා.\nවාරිමාර්ග අමාත්‍ය රොෂාන් රණසිංහ සහ එම අමාත්‍යාංශයේ නිළධාරින්ගේ සහභාගීත්වයෙනුයි ඊයේ මෙම රැස්වීම පැවැත්වුණේ.\nහම්බන්තොට, පොළොන්නරුව,අනුරාධපුර,අම්පාර,නුවරඑළිය,වව්නියාව ඇතුලු‍ සියලු‍ දිස්ත්‍රික්ක නියෝජනය කරමින් ගොවි සංවිධාන නියෝජිතයින්ද මීට එක්ව සිටියා.\nඑහිදී ඔවුන් පෙන්වා දුන්නේ කෘෂිකර්ම අමාත්‍යවරයා නොමැතිව මෙම රැස්වීම පැවැත්වීම ඵලදායී නොවන බවයි.\nඑහිදී වාරිමාර්ග අමාත්‍ය රොෂාන් රණසිංහ විසින් කෘෂිකර්ම අමාත්‍ය මහින්ද අමරවීර කමිටු රැස්වීමට දුරකථනයෙන් සම්බන්ධ කර ගැනීමට පියවර ගනු ලැබුවා.\nඑහිදී කමිටු රැස්වීමට සහභාගීවී සිටි ඇතැම් රාජ්‍ය නිළධාරින් සාකච්ජාවට අවධානය යොමු නොකොට වැඩි වේලාවක් ජංගම දුරකථන භාවිතා කිරීම හේතුවෙන් ගොවි සංවිධාන ඊට අප්‍රසාදය පල කිරීමත් සමග කමිටු රැස්වීමේදී ඇති වුයේ උණුසුම් තත්වයක්.\nජාතික වැදගත්කමක් ඇති ජල කළමණාකරණ කමිටුවට කෘෂිකර්ම අමාත්‍යාංශයේ ලේකම්, කෘෂිකර්ම අධ්‍යක්ෂ ජනරාල්, ගොවිජන සේවා කොමසාරිස්වරයා ඇතුලු‍ වගකිව යුතු නිළධාරින් සහභාගී නොවීම පිළිබද කමිටු රැස්වීම අවසානයේදී අදහස් දක්වමින් වාරිමාර්ග අමාත්‍ය රොෂාන් රණසිංහ අප්‍රසාදය පල කර සිටියා.",
       "URL": "https://www.hirunews.lk/349616/කෘෂිකර්මයේ-ලොක්කන්ට-වාරිමාර්ග-ඇමතිගෙන්-දොස්",
       "Category": "Local News",
       "Parent URL": "https://www.hirunews.lk/local-news.php?pageID=2"
}