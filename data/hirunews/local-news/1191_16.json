{
       "Source": "hirunews",
       "Timestamp": "Thursday, 05 May 2022 - 7:09",
       "Headline": "ආගමන හා විගමන දෙපාර්තමේන්තු පරිගණක පද්ධතියේ දෝෂයක්",
       "News Content": "පරිගණක පද්ධතියේ යලි හටගත් හදිසි දෝෂයක් හේතුවෙන් සිය ප්‍රධාන කාර්යාලය ඇතුළු සියළු ශාඛා කාර්යාලවල විදේශ ගමන් බලපත්‍ර අයදුම්පත් භාර ගැනීමේ කටයුතු අද දිනයේදී සිදු නොකරන බව ආගමන විගමන දෙපාර්තමේන්තුව පවසනවා.\nඑම දෙපාර්තමේන්තුව සදහන් කළේ එක්දින සහ සාමාන්‍ය සේවා දෙකටම මෙය අදාළ වන බවයි.\nඑමෙන්ම අනෙකුත් සේවා කටයුතු ද අද දහවල් 12.30 දක්වා සීමා කර තිබෙනවා.\nකෙසේ වෙතත්, ගුවන් තොටුපළ කටයුතු සාමාන්‍ය පරිදි සිදු වන බවයි ආගමන විගමන දෙපාර්තමේන්තුව සඳහන් කළා.\nපෙරේදා රාත්‍රියේ හටගත් හදිසි පරිගණක දෝෂයක් හේතුවෙන් ඊයේ දිනයේදී එම දෙපාර්තමේන්තුවේ කටයුතු සිදුනොකරන බව ප්‍රකාශ කර තිබූ අතර පසුව එය ඊයේ උදෑසන යථා තත්ත්වයට පත් කෙරුණා.",
       "URL": "https://www.hirunews.lk/303529/ආගමන-හා-විගමන-දෙපාර්තමේන්තු-පරිගණක-පද්ධතියේ-දෝෂයක්",
       "Category": "Local News",
       "Parent URL": "https://www.hirunews.lk/local-news.php?pageID=1191"
}