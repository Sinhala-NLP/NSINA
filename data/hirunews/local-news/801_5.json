{
       "Source": "hirunews",
       "Timestamp": "Saturday, 15 October 2022 - 15:02",
       "Headline": "ටිපර් රථයක් සහ බස් රථයක් ගැටී 44 කට තුවාල",
       "News Content": "කිලිනොච්චිය - මුහමාලේ ප්‍රදේශයේදී ටිපර් රථයක් සහ බස් රථයක් ගැටීමෙන් සිදුවූ අනතුරකින් පුද්ගලයින් 44 දෙනෙකු තුවාල ලබා තිබෙනවා.\nපොලීසිය සඳහන් කළේ ඉදිරියෙන් ධාවනය වූ බස් රථය මාර්ගයේ දකුණට හැරවීමට ගිය අවස්ථාවේ පසුපසින් පැමිණි ටිපර් රථය එහි ගැටීමෙන් මෙම අනතුර සිදුව ඇති බවයි.\nඑහිදී බස් රථය මාර්ගයේ පෙරලී ගොස් ඇති අතර, බස් රථයේ ගමන් ගත් 44 දෙනෙකු තුවාල ලබා යාපනය, පලෙයි සහ කිලිනොච්චිය රෝහල්වලට ප්‍රතිකාර සඳහා ඇතුළත් කර ඇති බවයි පොලිස් මාධ්‍ය කොට්ඨාශය සඳහන් කළේ.\nඅනතුරට ලක්ව ඇත්තේ පෞද්ගලික ආයතනයක සේවකයින් පිරිසක් රැගෙන යමින් තිබූ බස් රථයක්.",
       "URL": "https://www.hirunews.lk/317947/ටිපර්-රථයක්-සහ-බස්-රථයක්-ගැටී-44-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=801"
}