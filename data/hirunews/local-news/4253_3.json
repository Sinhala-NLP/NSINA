{
       "Source": "hirunews",
       "Timestamp": "Wednesday, 25 October 2017 - 19:01",
       "Headline": "හිරු සිද්ධාර්ථ ගෞතම දඹදිව වන්දනාවේ ප්‍රථම නඩය බුද්ධගයාවට",
       "News Content": "හිරු එෆ්.එම්. සමඟ බැඳුණු සුවහසක් ශ්‍රාවකයන් වෙනුවෙන් පිං සිත් පෙරදැරිව සංවිධාන කෙරෙන හිරු සිද්ධාර්ථ ගෞතම දඹදිව වන්දනාවේ ප්‍රථම නඩය මේ වනවිට බුද්ධගයාව වෙත ළඟාවෙමින් සිටිනවා.\nඅද ඇරඹුණු මෙම පින්බර වන්දනා චාරිකාව නොවැම්බර් 8 වනදා දක්වා ක්‍රියාත්මකයි.\nසෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් පළමු වාසනාවන්ත පිරිසයි මෙලෙස දඹදිව වන්දනා චාරිකාව සඳහා එක්ව සිටින්නේ.\nඵෙතිහාසික ගැටඹේ විහාරයේදී ඊයේ රාත්‍රියේ ආගමික වතාවත්වල නිරතවීමෙන් පසු ඔවුන් අද උදෑසන කටුනායක බණ්ඩාරනායක ජාත්‍යන්තර ගුවන් තොටුපලෙන් කල්කටා නුවර බලා පිටත්ව ගියා.\nසියලූ පහසුකම් සහිතව සංවිධාන වන හිරු සිද්ධාර්ථ ගෞතම දඹදිව වන්දනාවේදී සම්බුදු පහස ලත් වෙහෙර විහාර රැසක් වන්දනාමාන කිරීමට ඊට එක්වන බැතිමතුන්ට අවස්ථාව සැලසීම විශේෂත්වයක්.\nඒ අනුව බුද්ධගයාව, ශ්‍රී මහා බෝධිය, රජගහනුවර, විශාලාමහනුවර, කුසිනාරාව, ලූම්බිණිය, සැවැත්නුවර ඇතුලූ සිද්ධස්ථාන රැසක් වන්දනාමාන කිරිමට ඔවුන්ට මෙහිදී හැකියාව ලැබෙනවා.\nවිශේෂ කඨින පිංකම් වැඩසටහන්, ශීල සමාදාන වැඩසටහන්, ආනන්ද බෝධිය අසළ පැවැත්වෙන කප්රුක් පූජාව ඇතුලූ විවිධ ආගමික වැඩසටහන්ද හිරු සිද්ධාර්ථ ගෞතම දඹදිව වන්දනාවට ඇතුළත්.\nබුදුන් උපන් පින්බිමට පා තබා සිද්ධස්ථාන රැසක් වැඳ පුදාගන්නා මීළඟ වාසනාවන්ත නඩයට හිරු සිද්ධාර්ථ ගෞතම රේඩියෝ නාට්‍ය ශ්‍රවණය කර, ඔබටත් එක්විය හැකියි.",
       "URL": "https://www.hirunews.lk/174438/හිරු-සිද්ධාර්ථ-ගෞතම-දඹදිව-වන්දනාවේ-ප්‍රථම-නඩය-බුද්ධගයාවට",
       "Category": "Local News",
       "Parent URL": "https://www.hirunews.lk/local-news.php?pageID=4253"
}