{
       "Source": "hirunews",
       "Timestamp": "Monday, 19 June 2023 - 18:27",
       "Headline": "තේ වත්තේ සැරිසැරු ගෝනෙකු දඩයම් කළ සැකකරුවන් දෙදෙනෙක් අත්අඩංගුවට",
       "News Content": "තේ වත්තේ සැරිසැරු ගෝනෙකු දඩයම් කර මස් පිණිස අලෙවි කිරිමට සුදානම් කර සිටි සැකකරුවන් දෙදෙනෙකු හැටන් පොලිසිය විසින් අද(19) දින පස්වරුවේ අත්අඩංගුවට ගෙන තිබෙනවා.\nහැටන් පොලිස් වසමට අයත් පොඩයිස් වත්ත එන්.සි තේ කොටසේ සැරිසැරු ගෝනෙකු මන්දක් අටවා අල්ලා සැකකරුවන් විසින් ඝාතනය කර මස් කර අලෙවි කිරිමට කිරිමට රැගෙන යාම සදහා පොලිතින් උරවල දමා තිබියදි හැටන් පොලිසියේ නිලධාරින්ට ලද තොරතුරක් මත වැටලිමක් කර සැකකරුවන් දෙදෙනා සහ මස් තොගය අත්අඩංගුවට ගැනීමට පොලිසිය සමත් වුණා.\nඅත්අඩංගුවට ගත් සැකකරුවන් සන්තකයේ ගෝන මස් කිලෝ 54 ක් තිබූ බවත්, තවත් මස් තොගයක් වතු කම්කරුවන්ට අලෙවි කර ඇති බවයි හැටන් පොලිසිය විසින් කරන ලද මුලික විමර්ශන වලදි අනාවරණය වි ඇත්තේ.\nඅත්අඩංගුවට ගත් මස් තොගය හැටන් පශු වෛද්‍යවරයා වෙත ඉදිරිපත් කර වාර්තාවක් ලබාගෙන සැකකරුවන් දෙදෙනා සහ මස් තොගය හැටන් මහෙස්ත්‍රාත් අධිකරණය වෙත හෙට දින ඉදිරිපත් කරන බවයි හැටන් පොලිසිය කියා සිටියේ.",
       "URL": "https://www.hirunews.lk/338418/තේ-වත්තේ-සැරිසැරු-ගෝනෙකු-දඩයම්-කළ-සැකකරුවන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=255"
}