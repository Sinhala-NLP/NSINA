{
       "Source": "hirunews",
       "Timestamp": "Thursday, 22 March 2018 - 16:57",
       "Headline": "රම්බොඩ ඇල්ලේ දිය නෑමට ගිය පාසල් සිසුවෙක් මරුට (ඡායාරූප)",
       "News Content": "කොත්මලේ රම්බොඩ ඇල්ලේ දිය නෑමට ගිය පාසල් සිසුවෙකු දියේ ගිලීමෙන් ජීවිතක්ෂයට පත්ව තිබෙනවා.\nකොළඹ වේල්ලවීදිය ප්‍රදේශයේ පාසලක 12 වන වසරේ ඉගෙනුම ලබන සිසුවෙක් මෙලෙස අනතුරට ලක්ව ඇති බවයි අප වාර්තාකරු සඳහන් කළේ.\n18 හැවිරිදි මෙම සිසුවා එම පාසලේ තවත් සිසුන් පිරිසක් සහ ගුරුවරුන් දෙදෙනෙකු සමග නුවරඑළියේ සංචාරයකට පැමිණ තිබෙනවා.\nයළිත් කොළඹ බලා යමින් සිටියදීයි පස්වරු 1.30 ට පමණ රම්බොඩ ඇල්ලේ දිය නෑමට ගොස් ඇත්තේ.\nතවත් සිසුන් පිරිසක් සමග දිය නාමින් සිටියදී මෙම සිසුවා එක්වරම දියේ ගිලී අතුරුදන්ව ඇතැයි සඳහන්.\nදිය ඇල්ල අවට ප්‍රදේශවාසීන් සහ පොලිසිය එක්ව සිරුර ගොඩගෙන පශ්චාත් මරණ පරීක්ෂණය සඳහා කොත්මලේ රෝහලට යොමුකර තිබෙනවා.\nමරණ පරීක්ෂණයෙන් පසු සිරුර පාසලේ ගුරුවරුන් වෙත භාරදෙන බවයි පොලිසිය ප්‍රකාශකර ඇත්තේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/186589/රම්බොඩ-ඇල්ලේ-දිය-නෑමට-ගිය-පාසල්-සිසුවෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4025"
}