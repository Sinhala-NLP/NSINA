{
       "Source": "hirunews",
       "Timestamp": "Wednesday, 10 February 2016 - 14:44",
       "Headline": "උතුරේ මහඇමති සහ සභාපති අතර බල අරගලයක්",
       "News Content": "උතුරු පළාත් සභාවේ ප්‍රධාන අමාත්‍ය සී.වී.විග්නේෂ්වරන් සහ එම පළාත් සභාවේ සභාපති සී.වී.කේ. සිවඥානම් අතර දේශපාලන අර්බුදයක් නිර්මාණය වී ඇති බව වාර්තා වනවා.\nඋතුරු පළාත් සභාවේ මන්ත්‍රීවරුන්ගෙන් සමන්විත කමිටුවක් පිළිබඳව සභාපතිවරයා කළ ප්‍රකාශයකට ප්‍රධාන අමාත්‍යවරයා ප්‍රතිචාර දැක්වීමත් සමග මෙම ගැටුම නිර්මාණය වී ඇති බවයි වාර්තා වන්නේ.\nපළාත් කෘෂිකර්ම අමාත්‍ය පී. අයින්ගර්නේශන් එම කමිටුවට ඉදිරිපත් කළ වාර්තාවක් සම්බන්ධයෙන් පළාත් මහඇමතිවරයා සහ සභාපතිවරයා අතර, පරස්පර මත ප්‍රකාශ වීම මෙම ගැටුම නිර්මාණය වීමට හේතුවයි.\nඒ අනුව, ඊයේ රැස්වූ උතුරු පළාත් සභාවේ 44 වන සැසිවාරයේදී මහඇමතිවරයා සහ සභාපතිවරයා අතර උණුසුම් වචන හුවමාරුවක් ද සිදුවී තිබෙනවා.\nඒ සමගම පළාත් සභාවේ ආණ්ඩු පක්ෂයේ මන්ත්‍රීවරුන්, මහඇමතිවරයාට සහ සභාපතිවරයාට පක්ෂව දෙපිලකට බෙදී වාද කළ බවයි වාර්තා වන්නේ.",
       "URL": "https://www.hirunews.lk/125915/උතුරේ-මහඇමති-සහ-සභාපති-අතර-බල-අරගලයක්",
       "Category": "Local News",
       "Parent URL": "https://www.hirunews.lk/local-news.php?pageID=5174"
}