{
       "Source": "hirunews",
       "Timestamp": "Tuesday, 31 August 2021 - 7:56",
       "Headline": "ව්‍යාජ මුදල් නෝට්ටු 602ක් සමඟ තිදෙනෙක් අත්අඩංගුවට",
       "News Content": "ව්‍යාජ ලෙස මුද්‍රණය කල මුදල් නෝට්ටු 602 ක් සමග පුද්ගලයින් තිදෙනකු විශේෂ කාර්ය බලකාය බුද්ධි කොට්ඨාශය මගින් අත්අඩංගුවට ගෙන තිබෙනවා.\nවිශේෂ කාර්ය බලකා අණදෙන නිලධාරී නියෝජ්‍ය පොලිස්පති නීතිඥ වරුණ ජයසුන්දර මහතාගේ අධීක්ෂණය යටතේ යි මෙම වැටලීම සිදු කර තිබෙන්නේ.\nඊයේ (30) දිනයේ සීදුව සහ වීරගුල පොලිස් වසමේ ඒකල, පන්සල පාර, සීදුව, ලියනගේ මුල්ල ප්‍රදේශයේ දී සහ අංගම්පිටිය ප්‍රදේශයේ දී සිදු කළ වැටලීමෙන් ඒකල පන්සල පාර ශාන්ත ආනා ස්ටෝස් ඉදිරිපිට මාර්ගයේ දී සැකකරුවන් අත් අඩංගුවට ගත් බව යි වාර්තා වන්නේ.\nයතුරු පැදියෙන් පැමිණි සැකකරුවන් දෙදෙනා, පොලිසිය විසින් පරික්‍ෂා කිරීමේ දී ඔවුන් සන්තකයේ තිබී රු. 500.00 වටිනාකමින් යුත් ව්‍යාජ මුදල් නෝට්ටු 60ක් සොයාගෙන තිබෙනවා.\nසැකකරුවන් සතුව තිබී 500.00 වටිනාකමින් යුත් ව්‍යාජ මුදල් නෝට්ටු 542ක් සහ ව්‍යාජ මුදල් නෝට්ටු මුද්‍රණය කිරීම සදහා යොදා ගන්නා ලැප්ටොප් පරිඝණක යන්ත්‍රයක් ද තිබූ බව සඳහන්.\nමෙලෙස අත්අඩංගුවට ගෙන ඇත්තේ නෙත්ති කුමාර හත්තැල්ලගේ සුදර්ශන ෆොන්සේකා(21), පහමුන වත්තේගෙදර ශාන්ත ජයසුන්දර(45), වර්ණකුල ආරච්චිගේ සංජීව(43), යන අය යි.",
       "URL": "https://www.hirunews.lk/280985/ව්‍යාජ-මුදල්-නෝට්ටු-602ක්-සමඟ-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1721"
}