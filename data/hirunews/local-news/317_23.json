{
       "Source": "hirunews",
       "Timestamp": "Thursday, 25 May 2023 - 13:49",
       "Headline": "ප්‍රථම වරට රථ වාහන පරික්ෂාවට පොළොන්නරුව දිස්ත්‍රික්කයට කාන්තා පොලිස් නිලධාරීන් 8ක්",
       "News Content": "රථ වාහන පරීක්ෂා කිරීම් ඇතුළු පොලිස් රථ වාහන රාජකාරී සඳහා පළමුවරට පොළොන්නරුව දිස්ත්‍රික්කයේ කාන්තා පොලිස් නිලධාරිනියන් 8 දෙනෙකු පොළොන්නරුව පොලිස් කොට්ඨාසභාර රථ වාහන සේවයට එක් කිරීමේ පළමු වැඩසටහන ඊයේ (23) සවස පැවැත්වුණා.\nපොළොන්නරුව කොට්ඨාසභාර ජ්‍යෙෂ්ඨ පොලිස් අධිකාරි නිශාන්ද සිල්වා මහතාගේ ප්‍රධානත්වයෙන් මෙම වැඩ සටහන පැවැතිවූයේ පොළොන්නරුව ජ්‍යෙෂ්ඨ පොලිස් අධිකාරී කාර්යාල පරිශ්‍රයේදී.\nමෙම නිලධාරීන් අටදෙනා පොළොන්නරුව කොට්ඨාස භාර යතුරුපැදි ඒකකය හා පොළොන්නරුව රථ වාහන යතුරුපැදි ඒකකයේ සේවයට එක් කර ඇති බව සඳහන්.\nමෙලෙස රථ වාහන පරීක්ෂා කිරීම් ඇතුළු අනෙකුත් රථ වාහන පිළිබඳ කටයුතු සම්බන්ධයෙන් පුහුණුවක් ලද මෙම කාන්තා පොලිස් නිලධාරිනියන් සිය රාජකාරී කටයුතු සඳහා නිල වශයෙන් ඊයේ (23) දින සිට එක් වී තිබෙනවා.",
       "URL": "https://www.hirunews.lk/336186/ප්‍රථම-වරට-රථ-වාහන-පරික්ෂාවට-පොළොන්නරුව-දිස්ත්‍රික්කයට-කාන්තා-පොලිස්-නිලධාරීන්-8ක්",
       "Category": "Local News",
       "Parent URL": "https://www.hirunews.lk/local-news.php?pageID=317"
}