{
       "Source": "hirunews",
       "Timestamp": "Saturday, 06 February 2021 - 12:46",
       "Headline": "වැවක ගිලී තරුණයෙකු මරුට",
       "News Content": "වැවක ගිලී අතුරුදන්වූ  තරුණයෙකුගේ සිරුර අද උදෑසන සොයාගත් බව කාත්තාන්කුඩි පොලිසිය පවසනවා.\nමන්චන්තොඩුවායි හුසයිණියා පල්ලියට යාබද වැවක දැල් ගැට ගැසීම සදහා ගිය මෙම තරුණයා බෝට්ටුව සමග යා කර තිබූ ඔරුව ජලයේ ගසාගෙන ගොස් තිබෙනවා.\nඑය අල්ලාගැනීමට තරුණයා උත්සහා කරන අවස්ථාවේ ජල මට්ටම ඉහළ යාම හේතුවෙන් ඔහු ජලයේ ගිලී ඇති බවයි පොලිසිය සැක පළ කරන්නේ.\nමියගිය තරුණයා මන්චන්තොදඩුවායිහි ප්‍රදේශයේ පදිංචි වයස අවුරුදු 22ක තරුණයෙක්.\nමොහුගේ සිරුර පශ්වාත් මරණ පරීක්ෂණය සදහා මඩකලපුව ශික්ෂණ රෝහලට යොමු කර තිබෙනවා.\nවැඩිදුර පරීක්ෂණ කාත්තන්කුඩි පොලිසිය විසින් ක්‍රියාත්මක කරනු ලබනවා.",
       "URL": "https://www.hirunews.lk/261790/වැවක-ගිලී-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2165"
}