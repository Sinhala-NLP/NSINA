{
       "Source": "hirunews",
       "Timestamp": "Sunday, 24 December 2017 - 14:34",
       "Headline": "ගුවන් සේවා පිළිබඳ ජනපති කොමිසම ජනවාරි මුල",
       "News Content": "මහජන දේපල සහ රාජ්‍ය වත්කම් බරපතල විනාශයකට ලක්කල ශ්‍රී ලංකන් ගුවන් සේවයේ සහ මිහින් එයාර් ගුවන් සේවයේ සිදුවූ වංචා සහ දූෂණ පිළිබඳ සොයා බැලීමේ ජනාධිපති කොමිසම ලබන ජනවාරි මුල් සතියේ පත් කරන බව ජනාධිපති මෛත්‍රිපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ අද (24) පෙරවරුවේ කඩුවෙල සති පොල භූමියේ පැවති ශ්‍රී ලංකා නිදහස් පක්ෂ ජනහමුවක් අමතමින්.\nදූෂණයට, වංචාවට සහ අක්‍රමිකතාවලට එරෙහිව මීට පෙර කිසිදු රජයක් නොගත් තීන්දු, තීරණ ගත් තමන් ඉදිරියේදී ද ඊට එරෙහිව දැඩිව කටයුතු කරමින් ශිෂ්ඨසම්පන්න දේශපාලන පරපුරක් මෙන්ම නොකිළිටි ජාතික දේශපාලන ව්‍යාපාරයක් ගොඩ නැගීමේ වගකීම ඉටු කරන බව ද ජනාධිපතිවරයා මෙහිදී ප්‍රකාශ කළා.",
       "URL": "https://www.hirunews.lk/179199/ගුවන්-සේවා-පිළිබඳ-ජනපති-කොමිසම-ජනවාරි-මුල",
       "Category": "Local News",
       "Parent URL": "https://www.hirunews.lk/local-news.php?pageID=4158"
}