{
       "Source": "hirunews",
       "Timestamp": "Monday, 26 July 2021 - 13:03",
       "Headline": "නිදහස් පක්ෂය සහ ජනපති අතර සාකච්ඡාව ඇරඹේ (වීඩියෝ)",
       "News Content": "ශ්‍රී ලංකා නිදහස් පක්ෂය සහ ජනාධිපති ගෝඨාභය රාජපක්ෂ අතර සාකච්ඡාව මේ වන විට ආරම්භ වී තිබෙනවා. ඒ ජනාධිපති ලේකම් කාර්යාලයේදීයී.\nඑක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර, ශ්‍රී ලංකා නිදහස් පක්ෂයේ මහ ලේකම් රාජ්‍ය අමාත්‍ය දයාසිරි ජයසේකර එහි ජාතික සංවිධායක රාජ්‍ය අමාත්‍ය දුමින්ද දිසානායක ඇතුලු පිරිසක් මෙම සාකච්ඡාවට එක්ව සිටිනවා.\nජනාධිපතිවරයා හමුවීමට පෙර ශ්‍රී ලංකා නිදහස් පක්ෂයේ ජේ්‍යෂ්ඨයන් අතර හමුවක්ද අද පෙරවරුවේ පැවැත්වුනේ පක්ෂ සභාපති හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඑහිදී රජය ඉදිරිපත් කල යුතු යෝජනා සම්බන්ධයෙන් සාකච්ඡා කර තිබෙනවා.\nජනාධිපතිවරයා හමු වී සාකච්ඡා කිරීමට ශ්‍රී ලංකා නිදහස් පක්ෂය පසුගියදා ලිඛිතව අවස්ථාවක් ඉල්ලා තිබුණා. එම සාකච්ඡාව පසුගිය 21 වනදා පැවැත්වීමට නියමිතව තිබුණත් එය අද දිනය දක්වා කල් දැමුණා.\nශ්‍රී ලංකා නිදහස් පක්ෂයේ ජාතික සංවිධායක රාජ්‍ය අමාත්‍ය දුමින්ද දිසානායක ඊයේ මාධ්‍ය වෙත අදහස් දක්වමින් සඳහන් කළේ, පසුගිය ජනාධිපතිවරණයේදී ශ්‍රී ලංකා නිදහස් පක්ෂය සහ ශ්‍රී ලංකා පොදු ජන පෙරමුණ අතර ඇති කර ගත් ගිවිසුම සම්බන්ධයෙන් මෙම සාකච්ඡාවේදී අවධානය යොමු කිරීමට බලාපොරොත්තු වන බවයි.\nඑමෙන්ම ඉදිරි දේශපාලන කටයුතු සම්බන්ධයෙන්ද ජනාධිපතිවරයා සමග සාකච්ඡා කරන බව රාජ්‍ය අමාත්‍ය දුමින්ද දිසානායක ඊයේ වැඩිදුරටත් සඳහන් කළා.",
       "URL": "https://www.hirunews.lk/278046/නිදහස්-පක්ෂය-සහ-ජනපති-අතර-සාකච්ඡාව-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1795"
}