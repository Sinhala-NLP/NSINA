{
       "Source": "hirunews",
       "Timestamp": "Monday, 11 January 2021 - 14:24",
       "Headline": "ඉදිරි පැය 06 තුළ කරුවලගස්වැව - වනාතවිල්ලුව ප්‍රදේශිය ලේකම් කොට්ඨාශවලට සුළු ගංවතුර තත්ත්වයක්",
       "News Content": "පවතින අධික වර්ෂාපතනය හේතුවෙන් රාජාංගනය ජලාශයේ වාන්දොරටු විවෘත කිරීම නිසා කරුවලගස්වැව - වනාතවිල්ලුව ප්‍රදේශීය ලේකම් කොට්ඨාශවලට සුළු ගංවතුර තත්ත්වයක් ඇතිවිය හැකි බව වාර්මාර්ග දෙපාර්තමේන්තුව පවසනවා.\nමේ වනවිට ජලාශයේ වාන්දොරටු විවෘත කිරීම නිසා කලාඔය භාවිත කිරීම ද අනතුරුදායක වන අතර, කලාඔය නිම්න ආශ්‍රිත පහත් බිම් ප්‍රදේශවල ජනතාව අවධානයෙන් පසුවිය යුතු බව ද එම දෙපාර්තමේන්තුව නිකුත් කළ නිවේදනයේ සඳහන්.\nඒ අනුව, ඉදිරි පැය 6 තුළ කරුවලගස්වැව - වනාතවිල්ලුව ප්‍රදේශීය ලේකම් කොට්ඨාශවලට සුළු ගංවතුර තත්ත්වයක් ඇතිවිය හැකි බවයි වාරිමාර්ග දෙපාර්තමේන්තුව නිකුත් කළ නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/259415/ඉදිරි-පැය-06-තුළ-කරුවලගස්වැව-වනාතවිල්ලුව-ප්‍රදේශිය-ලේකම්-කොට්ඨාශවලට-සුළු-ගංවතුර-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2218"
}