{
       "Source": "hirunews",
       "Timestamp": "Monday, 05 June 2023 - 8:50",
       "Headline": "රිය අනතුරු දෙකක්: එක් පුද්ගලයෙක් ජීවිතක්ෂයට",
       "News Content": "පොලොන්නරුව. මඩකලපුව මාර්ගයේ මියන්කුලම ප්‍රදේශයේදී ඊයේ (04) වෑන් රථයක අනතුරක් සිදු වී තිබෙනවා.\nපොලොන්නරුව දෙස සිට සේරුවිල දෙසට ධාවනය වූ වෑන් රථයක පිටුපස ටයරය පුපුරා යාමෙන් වෑන් රථය මාර්ගයෙන් ඉවතට පැන බෝක්කුවකට පෙරළීමෙන් මෙම අනතුර සිදුව තිබෙන බවයි පොලිසිය පවසන්නේ.\nමෙම අනතුරෙන් වෑන් රථයේ ගමන් කළ පුද්ගලයන් 3 දෙනෙකු, කාන්තාවන් 06 දෙනෙකු සහ කුඩා දරුවන් දෙදෙනෙකු තුවාල ලබා වාලච්චේන රෝහලට ඇතුළත් කර වැඩිදුර ප්‍රතිකාර සඳහා මඩකලපුව රෝහලට මාරු කර යවා තිබෙනවා.\nමෙම පිරිස වැලිකන්ද ප්‍රදේශයේ පදිංචිකරුවන් වන අතර වන්දනා ගමනක් යමින් සිටියදී මෙම අනතුරට පත්ව ඇති බවයි වාර්තා වන්නේ.\nවාලච්චේන පොලිසිය වැඩිදුර විමර්ශන සිදු කරනු ලබනවා.\nඑමෙන්ම, ඊයේ (04) බණ්ඩාරවෙල දුල්ගොල්ල අතුරු මාර්ගයක ධාවනය වූ ත්‍රිරෝද රථයක් රියදුරුට පාලනය කර ගත නොහැකි වීමෙන් අනතුරක් සිදුව තිබෙනවා.\nමෙම අනතුර සිදුව ඇත්තේ ත්‍රිරෝද රථයේ රියැදුරුට ත්‍රිරෝද රථය පාලනය කර ගත නොහැකිව රථය මාර්ගයෙන් ඉවතට පැන පෙරළී ගොසින්.\nඅනතුරින් බරපතළ තුවාල ලැබූ ත්‍රිරෝද රථ රියදුරු හා මගීන් දෙදෙනෙකු බණ්ඩාරවෙල රෝහලට ඇතුළත් කිරීමේදී එක් මහියකු මිය ගොස් ඇහි බව පොලිසිය පවසනවා.\nමෙලෙස මරණයට පත්ව ඇත්තේ 70 හැවිරිදි බණ්ඩාරවෙල දුල්ගොල්ල ප්‍රදේශයේ පදිංචිකරුවෙක්.\nරියැදුරු වැඩිදුර ප්‍රතිකාර සඳහා බදුල්ල රෝහලටත් අනෙක් තුවාලකරු දියතලාව රෝහලටත් මාරු යවා තිබෙනවා.\nබණ්ඩාරවෙල පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/337066/රිය-අනතුරු-දෙකක්-එක්-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=294"
}