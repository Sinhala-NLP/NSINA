{
       "Source": "hirunews",
       "Timestamp": "Monday, 11 December 2017 - 12:58",
       "Headline": "කම්කරු කොංග්‍රසයේ උපසභාපති ඇතුළු 04ක් අත්අඩංගුවට",
       "News Content": "ලංකා කම්කරු කෙංග්‍රසයේ උප සභාපති හා මධ්‍යම පළාත් හින්දු අධ්‍යාපන හා හින්දු සංස්කෘතික අමාත්‍ය එම්. රාමේෂ්වරන් ඇතුළු එම කොංග්‍රසයේ සාමාජිකයින් හතරදෙනෙකු පොලීසියට භාරවී තිබෙනවා.\nඒ, පසුගිය 7 වනදා මස්කෙළිය - ගවරවිල වතුයායේ අවමංගල්‍ය උත්සවයකදී කම්කරු ජාතික කොංග්‍රසයේ ආධාරකරුවන් පිරිසකට පහරදීමේ සිද්ධියක් සම්බන්ධයෙන්.\nපුද්ගල පහරදීමක් සම්බන්ධයෙන් මස්කෙළිය පොලීසියට මීට පෙර පැමිණිලක් ලැබී තිබුණා.\nසිද්ධියෙන් පහරකෑ පුද්ගලයා මේ වනවිට හැටන් - දික්ඔය රෝහලේ ප්‍රතිකාර ලබන බවයි හිරු ප්‍රාදේශීය වාර්තාකරු සඳහන් කළේ.\nපොලීසිය ප්‍රකාශ කළේ අද පෙරවරුවේ  අමාත්‍ය එම්. රාමේෂ්වරන්, අඹගමුව ප්‍රාදේශීය සභාවේ හිටපු මන්ත්‍රී වෙල්ලයාන් දිනේෂ් ඇතුලූ තවත් දෙදෙනෙකු මෙලෙස භාරවූ බවයි.\nඔවුන් අද හැටන් මහේ්ස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/178106/කම්කරු-කොංග්‍රසයේ-උපසභාපති-ඇතුළු-04ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4177"
}