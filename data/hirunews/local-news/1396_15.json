{
       "Source": "hirunews",
       "Timestamp": "Wednesday, 26 January 2022 - 15:10",
       "Headline": "මන්ත්‍රීවරයෙකුගේ පුත්‍රයෙකු ඇතුලු වෛද්‍ය සිසුන් 7කට මරු කැඳවූ රිය අනතුර",
       "News Content": "ඉන්දියාවේ මහාරාශ්ඨ්‍ර ප්‍රාන්තයේ සිදුවූ රිය අනතුරකින් වෛද්‍ය සිසුන් 7 දෙනෙකු ජීවිතක්ෂයට පත්ව තිබෙනවා.\nමියගිය වෛද්‍ය සිසුන් අතර භාරතීය ජනතා පක්ෂයේ මහාරාෂ්ට්‍ර ව්‍යස්ථාදායක සභාවේ මන්ත්‍රීවරයෙකු වන Vijay Rahangdaleගේ පුත්‍රයා වන Avishkar Rahangdale ද සිටින බවයි ඉන්දීය මාධ්‍ය ප්‍රකාශකර ඇත්තේ.\nසඳුදා රාත්‍රියේ ඔවුන් ගමන් කළ වාහනය පාලමකින් අඩි 40ක් පමණ පහළට වැටී මෙම අනතුර සිදුව තිබෙනවා.\nපාලමක් මත දී රියදුරුට වාහනය පාලනය කර ගත නොහැකිවකණුවක ගැටී පෙරළී ඇතැයි සඳහන්.\nඅනතුරින් මෝටර් රථයේ සිටි හත්දෙනාම මිය ගොස් තිබෙනවා.\nඅනතුර සිදු වූ මාර්ගයේ මද වංගුවක් ඇති බැවින් රියදුරුට වාහනය පාලනය කර ගැනීමට නොහැකි වන්නට ඇතැයි සැක කෙරෙනවා.\nමෝටර් රථයේ සුන්බුන් දෙස බැලු විට රථය අධික වේගයෙන් ධාවනය කර ඇති බව පෙනී යන බවයි පොලිසිය සඳහන් කර ඇත්තේ.\nමෙම අනතුර සිදුවූ ස්ථානය නිරන්තරයෙන් හදිසි අනතුරු සිදුවන ස්ථානයක් නොවන බව ද සඳහන්.\nමෙතරම් විශාල අනතුරක් එහි සිදුවූ පළමු අවස්ථාව මෙය බවටයි සැලකෙන්නේ.",
       "URL": "https://www.hirunews.lk/295249/මන්ත්‍රීවරයෙකුගේ-පුත්‍රයෙකු-ඇතුලු-වෛද්‍ය-සිසුන්-7කට-මරු-කැඳවූ-රිය-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=1396"
}