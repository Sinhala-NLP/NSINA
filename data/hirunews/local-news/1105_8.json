{
       "Source": "hirunews",
       "Timestamp": "Friday, 10 June 2022 - 15:17",
       "Headline": "මොණරාගල දිසා වන නිලධාරී කාර්යාලයට ප්‍රහාරයක්",
       "News Content": "මොණරාගල දිසා වන නිලධාරී කාර්යාලයට පහරදීම සම්බන්ධයෙන් පොලිසිය විමර්ශනයක් ආරම්භ කර තිබෙනවා.\nපසුගිය 6 වනදා භික්ෂූන් වහන්සේ දෙනමක්, ව්‍යාපාරිකයින් කිහිපදෙනෙකු ඇතුලු තවත් පිරිසක් පැමිණ මෙම පහරදීම සිදුකළ බවයි වන සංරක්ෂණ දෙපාර්තමේන්තුවේ වන සංරක්ෂක නිශාන්ත එදිරිසිංහ සඳහන් කළේ.\nවත්තේගම - කැබිලිත්ත රක්ෂිතයේ වන විනාශය සම්බන්ධයෙන් හිරු ප්‍රවෘත්ති අංශය කිහිපවරක් කරුණු අනාවරණ කළ අතර, පහරදීමට පැමිණි පිරිස් ද ඊට සම්බන්ධ වූවන් බවට සැක කරනවා.",
       "URL": "https://www.hirunews.lk/306749/මොණරාගල-දිසා-වන-නිලධාරී-කාර්යාලයට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1105"
}