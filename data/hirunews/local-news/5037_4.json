{
       "Source": "hirunews",
       "Timestamp": "Sunday, 22 May 2016 - 11:00",
       "Headline": "ආපදා නිසා හානියට පත් විභාග සහතික කඩිනමින් ලබාදීමට වැඩපිළිවෙලක්",
       "News Content": "ආපදා හේතුවෙන් විනාශ වී ගිය විභාග සහතික කඩිනමින් ලබාදීමට පියවර ගන්නා ලෙස අධ්‍යාපන අමාත්‍ය අකිල විරාජ් කාරියවසම් විභාග දෙපාර්තමේන්තුවට උපදෙස් ලබාදී තිබෙනවා.\nඒ අනුව සහතික නිකුත් කිරීම සඳහා දැනට ක්‍රියාත්මක එක්දින සේවයට අමතරව ආපදාවට ලක්වූවන් ජීවත්වන ප්‍රදේශයේ ග්‍රාම නිලධාරීන් සහ කලාප අධ්‍යාපන අධ්‍යක්‍ෂවරුන් සම්බන්ධීකරණය කරමින් අදාළ සහතික පත් අපේක්ෂකයින් අතටම ලබාදීමේ ක්‍රමවේදයක් සකස් කරන ලෙසයි අමාත්‍යවරයා උපදෙස් ලබාදී ඇත්තේ.\nමේ අතර කැළණි ගෙඟ් ජල මට්ටම තවදුරටත් පහළ බසිමින් පවතින බව වාරිමාර්ග දෙපාර්තමේන්තුව සඳහන් කළා.\nකොළඹ - නාගලගම් වීදිය ජල මාපකයේ ජල මට්ටම අද උදෑසන 10 ට සටහන්ව තිබුණේ අඩි 6 ක් ලෙසයි.",
       "URL": "https://www.hirunews.lk/133746/ආපදා-නිසා-හානියට-පත්-විභාග-සහතික-කඩිනමින්-ලබාදීමට-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=5037"
}