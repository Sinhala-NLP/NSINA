{
       "Source": "hirunews",
       "Timestamp": "Monday, 27 May 2019 - 10:59",
       "Headline": "මහ මඟදී සැමියාගේ පහර කෑ බිරිඳ මරු වැළඳගනී - සහෝදරිය රෝහලේ",
       "News Content": "මාදම්පේ - තිඹිරිගස්වල ප්‍රදේශයේදී කාන්තාවන් දෙදෙනෙකුට තියුණු ආයුධයකින් සිදුකළ පහරදීමකින් එක් කාන්තාවක් ජීවිතක්ෂයට පත්වී තිබෙනවා.\nඊයේ (26) පස්වරුවේ මෙම කාන්තාවන් දෙදෙනා යතුරුපැදියකින් ගමන් කරමින් සිටියදී මඟ හරස් කළ පුද්ගලයෙකු මෙම පහරදීම සිදුකර ඇති බවයි පොලීසිය සඳහන් කළේ.\nබරපතල තුවාල ලැබූ ඔවුන් හලාවත රෝහලට ඇතුළත් ඇති අතර, ඉන් 42 හැවිරිදි පල්ලෙකැලේ - ගල්මුරුව ප්‍රදේශයේ පදිංචි කාන්තාවක මියගියා.\nතුවාල ලැබූ ඇයගේ සහෝදරිය හලාවත මහ රෝහලේ ප්‍රතිකාර ලබනවා.\nමෙම පහරදීම මියගිය කාන්තාවගේ ස්වාමි පුරුෂයා විසින් සිදුකරන්නට ඇති බවට සැක පළ කරන අතර, ඔහු මේ වනවිට ප්‍රදේශයෙන් පලාගොස් ඇති බවයි පොලීසිය සඳහන් කළේ.",
       "URL": "https://www.hirunews.lk/217166/මහ-මඟදී-සැමියාගේ-පහර-කෑ-බිරිඳ-මරු-වැළඳගනී-සහෝදරිය-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3332"
}