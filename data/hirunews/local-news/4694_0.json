{
       "Source": "hirunews",
       "Timestamp": "Wednesday, 25 January 2017 - 12:51",
       "Headline": "විශ්‍රාමික රණවිරුවන් විශ්‍රාම වැටුප් දෙපාර්තමේන්තුවට",
       "News Content": "රණවිරු අයිතිවාසිකම් සුරැකීමේ ජාතික බලවේගයේ සාමාජිකයින් අද(25) විශ්‍රාම වැටුප් දෙපාර්තමේන්තු අධ්‍යක්ෂ ජනරාල්වරයා හමුවීමට අද පෙරවරුවේ ගොස් තිබුණා.\nඑහිදී ඔවුන් සෞඛ්‍ය හේතුන් මත විශ්‍රාම ගනු ලැබූ රණවිරුවන්ට සාධාරණයක් ඉටු කරන ලෙස ඉල්ලමින් අධ්‍යක්ෂ ජනරාල්වරයා වෙත ලිපියක් ද භාරදී ඇති බව සඳහන්.\nමේ අතර, රණවිරු අයිතිවාසිකම් සුරැකීමේ ජාතික බලවේගයේ සාමාජිකයින් ජනාධිපති කාර්යාලයට පැමිණෙන බවට ලද තොරතුරකට අනුව කොළඹ ලෝටස් වටරවුමෙන් ජනාධිපති ලේකම් කාර්යාලයට පිවිසෙන මාර්ගය අද උදෑසන සිට වසා දැමීමට පොලිසිය පියවර ගත්තා.",
       "URL": "https://www.hirunews.lk/152857/විශ්‍රාමික-රණවිරුවන්-විශ්‍රාම-වැටුප්-දෙපාර්තමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4694"
}