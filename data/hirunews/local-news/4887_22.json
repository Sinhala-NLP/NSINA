{
       "Source": "hirunews",
       "Timestamp": "Thursday, 08 September 2016 - 13:23",
       "Headline": "කටාර්හි නීතිවිරෝධී ලෙස රැදී සිටින ශ්‍රමිකයන්ට මාස 3ක පොදු සමා කාලයක්",
       "News Content": "කටාර් රාජ්‍යයට ගොස් එරට නීතිවිරෝධී අයුරින් රැදී සිටින විදෙස් ශ්‍රමිකයන්ට එරටින් පිටවීම සඳහා මාස 3 ක පොදු සමා කාලයක් ලබාදී තිබෙනවා.\nසැප්තැම්බර් මස පළවැනිදා සිට දෙසැම්බර් මස පළවැනිදා දක්වා මෙම පොදු සමා කාලය ක්‍රියාත්මක බවයි විදේශ සේවා නියුක්ති කාර්යාංශය සඳහන් කළේ.\nඒ අනුව රැකියා සඳහා ගොස් වීසා කාලය ඉක්මවා එය දීර්ඝ නොකර නීතිවිරෝධී අන්දමින් රැදී සිටින පුද්ගලයන් හට මෙම පොදු සමා කාලය තුළ නැවත සිය මව්රටට පැමිණීමේ හැකියාව පවතිනවා.\nදැනට කටාර් රාජ්‍යයෙහි ශ්‍රී ලාංකිකයන් එක්ලක්ෂ 46,000 කට වැඩි පිරිසක් සේවයෙහි නිරත වන බව සඳහන්.",
       "URL": "https://www.hirunews.lk/142527/කටාර්හි-නීතිවිරෝධී-ලෙස-රැදී-සිටින-ශ්‍රමිකයන්ට-මාස-3ක-පොදු-සමා-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=4887"
}