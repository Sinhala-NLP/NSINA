{
       "Source": "hirunews",
       "Timestamp": "Tuesday, 11 October 2022 - 14:33",
       "Headline": "කොටුව පොලිසියට එරෙහි ව ආ පැමිණිල්ල කොටුව පොලිසිය ම ප්‍රතික්ෂේප කරයි",
       "News Content": "ගාලුමුවදොර දී ඊයේ (10) පැවති විරෝධතාවට පොලිසියෙන් බාධා සිදු කළ බවට පවසා කොටුව පොලිස් ස්ථානයට පැමිණිල්ලක් ලැබී තිබෙනවා.\nකෙසේ වෙතත් පැමිණිල්ල භාර ගැනීම කොටුව පොලිසිය ප්‍රතික්ෂේප කළ බව යි විරෝධතාකරුවන් ප්‍රකාශ කළේ.\nනීතිඥවරුන් සහ වෘත්තිකයන් ඊයේ ගාලුමුවදොර දී මෙම විරෝධතාව පැවැත් වූ අතර, එය නීතිවිරෝධී බව පවසමිනු යි පොලිසිය විසින් විරෝධතා වළක්වා ලීමට කටයුතු කළේ.\nමේ හේතුවෙන් එම විරෝධතාව වළක්වාලීම පිළිබඳ විරෝධය ප්‍රකාශ කරමින් කොටුව පොලිසිය වෙත පිරිසක් අද පොලිසියට එරෙහි ව පැමිණිල්ලක් ඉදිරිපත් කිරීමට පැමිණියා.\nඊයේ පැවැත්වූ විරෝධතාවට අසාධාරණ ලෙස පොලිසිය මැදිහත් වූ බවත් එයට එරෙහි ව ඉදිරියේ දී කටයුතු කරන බවත් විරෝධතාකරුවන් අවසාන වශයෙන් අවධාරණය කළා.",
       "URL": "https://www.hirunews.lk/317576/කොටුව-පොලිසියට-එරෙහි-ව-ආ-පැමිණිල්ල-කොටුව-පොලිසිය-ම-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=811"
}