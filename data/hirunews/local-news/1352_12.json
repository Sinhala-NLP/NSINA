{
       "Source": "hirunews",
       "Timestamp": "Thursday, 17 February 2022 - 7:47",
       "Headline": "හෘදයාබාධ සහ අංශභාග තත්ත්වයන්ට බූස්ටර් එන්නතේ බලපෑමක් නැහැ",
       "News Content": "බූස්ටර් එන්නත ලබා ගැනීමෙන් පසු හෘදයාබාධ සහ ආඝාත තත්ත්වයන් ඇතිවිය හැකි බවට පළ වන ප්‍රකාශවල සත්‍යතාවක් නො මැති බව සෞඛ්‍ය අංශ අවධාරණය කරනවා.\nසෞඛ්‍ය ප්‍රවර්ධන කාර්යාංශයේ ඊයේ පැවති මාධ්‍ය හමුවකට එක්වෙමින් කායික රෝග පිළිබඳ විශේෂඥ වෛද්‍ය ප්‍රියංකර ජයවර්ධන ප්‍රකාශ කළේ, අසත්‍ය ප්‍රකාශවලට නො රැවටී බූස්ටර් එන්නත් මාත්‍රාව ලබා ගැනීමට යුහුසුලුව කටයුතු කරන ලෙස සියලු පුරවැසියන්ගෙන් ඉල්ලා සිටින බවයි.\nමේ අතර, ශ්‍රී ලංකා පොදුජන පෙරමුණේ කෑගල්ල දිස්ත්‍රික් පාර්ලිමේන්තු මන්ත්‍රිනීි රාජිකා වික්‍රමසිංහට ද කොරෝනා වෛරසය ආසාදනය වී ඇති බව ඊයේ තහවුරු වුණා.\nඑමෙන්ම මෙරට සමස්ත කොරෝනා ආසාදිතයන් සංඛ්‍යාව 631,816ක් දක්වා ඉහළ ගියේ තවත් කොරෝනා ආසාදිතයන් 1,217ක් ඊයේ වාර්තා වීමත් සමගයි.\nතවත් කොරෝනා මරණ 25ක් ඊයේ වාර්තා වූ අතර, ඒ සමඟ මෙරට සමස්ත කොරෝනා මරණ සංඛ්‍යාව ඉහළ ගියේ 15,899ක් දක්වායි.",
       "URL": "https://www.hirunews.lk/297221/හෘදයාබාධ-සහ-අංශභාග-තත්ත්වයන්ට-බූස්ටර්-එන්නතේ-බලපෑමක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1352"
}