{
       "Source": "hirunews",
       "Timestamp": "Wednesday, 17 January 2018 - 18:00",
       "Headline": "බැඳුම්කර වංචාවේ දෙවන මෙහෙයුම",
       "News Content": "බැඳුම්කර වාර්තාව සහ බරපතල වංචා විමර්ශන කොමිසන් සභාව ඉදිරිපත් කළ වාර්තා සම්බන්ධයෙන් සියලූ පාර්ශව කැඳවා ඉදිරි නීතිමය ක්‍රියාමාර්ග ගැනීමට අද දිනයේ තමා උපදෙස් ලබාදුන් බව ජනාධිපති මෛත්‍රිපාල සිරිසේන අවධාරණය කළා.\nඇල්පිටිය නගරයේ අද පැවති නිදහස් සන්ධාන ජන හමුවට එක්වෙමිනුයි ජනාධිපතිවරයා මේ බව කියා සිටියේ.\nඑහිදී ජනාධිපතිවරයා වැඩිදුරටත් සඳහන් කළේ අල්ලස් හෝ දූෂණ විමර්ශන කොමිසමේ අධ්‍යක්‍ෂවරයා, මහ බැංකු අධිපති, නීති විශාරදයින් කැඳවා මේ පිළිබඳ උපදෙස් ලබාදුන් බවයි ජනාධිපතිවරයා සඳහන කළේ.\nඑමෙන්ම ඊයේ දිනයේ කැබිනට් මණ්ඩලයටද ධම්ම පදය උපයෝගී කරගනිමින් තමන් දේශනයක් පැවැත්වූ බවද ජනාධිපතිවරයා සඳහන් කළා.\nඒ අනුව අකුසල් කිරීමෙන් ඇතිවන ප්‍රතිඵලද කැබිනට් මණ්ඩලයට  පෙන්වා දුන් බවයි ජනාධිපතිවරයා සඳහන් කළේ.",
       "URL": "https://www.hirunews.lk/181324/බැඳුම්කර-වංචාවේ-දෙවන-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4121"
}