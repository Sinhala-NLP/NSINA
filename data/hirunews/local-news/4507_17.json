{
       "Source": "hirunews",
       "Timestamp": "Sunday, 21 May 2017 - 7:21",
       "Headline": "ජනපති ඇමතිවරු කැඳවයි",
       "News Content": "ජනාධිපතිවරයා විසින් සියලූම අමාත්‍යවරුන් හෙට පෙරවරුවේ ජනාධිපති ලේකම් කාර්යාලය වෙත කැඳවා තිබෙනවා.\nමෙම කැඳවීම සිදුකර ඇත්තේ අමාත්‍ය මණ්ඩල සංශෝධනයක් සම්බන්ධයෙන් දේශපාලන ක්‍ෂේත්‍රයේ කථාබහට ලක්වී ඇති පසුබිමකයි.\nසියලූම කැබිනට් අමාත්‍යවරුන්, රාජ්‍ය අමාත්‍යවරුන් සහ නියෝජ්‍ය අමාත්‍යවරුන්ට මෙම රැස්වීම සඳහා සහභාගිවන ලෙසටයි දැනුම්දී ඇත්තේ.\nඒ අනුව හෙට පෙරවරු 8.30 වනවිට ජනාධිපති ලේකම් කාර්යාලයට පැමිණෙන ලෙස මෙම දැනුම්දීම සිදුකර තිබෙනවා.\nපසුගියදා මාතර හක්මන ප්‍රදේශයේ පැවති ජන හමුවකට එක්වෙමින් මුදල් රාජ්‍ය අමාත්‍ය ලක්ෂ්මන් යාපා අබේවර්ධන සඳහන් කළේ මේ මස 18 වනදාත්, 25 වනදාත් අතර වෙනසක් සිදුකිරීමට රජය සූදානමින් සිටින බවයි.\nමේ අතර ජනාධිපති මෛත්‍රිපාල සිරිසේන ඉදිරි සතියේ  ඕස්ට්‍රේලියාවේ නිල සංචාරයක් සඳහා පිටත්ව යාමටද නියමිතව තිබෙනවා.",
       "URL": "https://www.hirunews.lk/161787/ජනපති-ඇමතිවරු-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4507"
}