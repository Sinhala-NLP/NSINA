{
       "Source": "hirunews",
       "Timestamp": "Friday, 15 November 2019 - 8:00",
       "Headline": "බොරැල්ලේදී මෝටර් රථයක් ගිනිගනී",
       "News Content": "බොරැල්ල - මොඩ්ල්ෆාම් මංසන්ධියේදී ඊයේ මෝටර් රථයක් ගිනි ගැනීමට ලක්වුණා.\nඊයේ පස්වරු හයට පමණ මෙම ගින්න හටගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමාර්ගයේ ධාවනය වෙමින් තිබියදී එක්වරම මෝටර් රථයෙන් දුමාරයක් පිටවී ඇති අතර, ඒ සමඟම මෝටර් රථය මාර්ගයෙන් ඉවතට කර නතර කර එහි සිටි පිරිස ඉන් ඉවත්ව තිබෙනවා.\nකොළඹ මහ නගර සභාවේ ගිනි නිවන ඒකකය ගින්න මැඬපැවැත්වීම සඳහා එම ස්ථානයට කැඳවා ඇති අතර, ගිනි නිවන රථ පැමිණෙන විටත් මෝටර් රථය ගින්නෙන් සම්පූර්ණයෙන්ම විනාශ වී ඇති බවයි වාර්තා වන්නේ.",
       "URL": "https://www.hirunews.lk/228298/බොරැල්ලේදී-මෝටර්-රථයක්-ගිනිගනී",
       "Category": "Local News",
       "Parent URL": "https://www.hirunews.lk/local-news.php?pageID=3048"
}