{
       "Source": "hirunews",
       "Timestamp": "Thursday, 13 April 2023 - 7:46",
       "Headline": "මුද්‍රණ සේවකයින්ට මිලියන 54ක් ගෙවා නැහැ",
       "News Content": "පළාත් පාලන ජන්ද විමසීමට අදාළව තැපැල් ඡන්ද පත්‍රිකා සහ අනෙකුත් ලියකියවිලි මුද්‍රණය කළ රජයේ මුද්‍රණාලයේ සේවකයන්ට දීමනා ගෙවීමට මහා භාණ්ඩාගාරයෙන් රුපියල් මිලියන 54ක මුදලක් මෙතෙක් ලබා දී නොමැති බව වාර්තා වනවා.\nඑම මුද්‍රණ කටයුතුවලට සම්බන්ධ වූ රජයේ මුද්‍රණාලයේ සේවකයන් 200කට වැඩි පිරිසක් මේ හේතුවෙන් එම දීමනා නොමැතිව දැඩි දුෂ්කරතාවට පත්ව සිටිනවා.\nමේ සම්බන්ධයෙන් හිරු ප්‍රවෘත්ති අංශ්‍ය රජයේ මුද්‍රණාලයාධිපතිනි ගංගානි ලියනගේ ගෙන් විමසීමක් කළ අතර, ඇය කියා සිටියේ ඒ සම්බන්ධයෙන් භාණ්ඩාගාරය දැනුවත් කිරීමට කටයුතු කරන බවයි.\nමහා භාණ්ඩාගාරයෙන් ප්‍රමාණවත් මුදල් ලබා නොදීම හේතුවෙන් ජන්ද විමසීමට අදාළ සෙසු මුද්‍රණ කටයුතු තාවකාලිකව නතර කිරීමට රජයේ මුද්‍රණාලය පසුගියදා තීරණය කළ අතර, පළාත් පාලන ඡන්ද විමසීමද දෙවන වරටත් කල් දැමුණා.",
       "URL": "https://www.hirunews.lk/332435/මුද්‍රණ-සේවකයින්ට-මිලියන-54ක්-ගෙවා-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=417"
}