{
       "Source": "hirunews",
       "Timestamp": "Saturday, 20 November 2021 - 7:37",
       "Headline": "ඉන්දියාවෙන් නැනෝ පොහොර බෝතලයක් ඩොලර් 10ට",
       "News Content": "ඉන්දියාවේ සිට ආනයනික නැනෝ පොහොර බෝතලයක් ඇමරිකානු ඩොලර් 10ක මිලකට ලබා දීමට, පොහොර ගෙන්වීමට අදාළ සමාගමේ දේශීය නියෝජිතයා එකඟතාව පළ කර ඇති බව කෘෂිකර්ම අමාත්‍යාංශය පවසනවා.\nඑහි ලේකම් ජ්‍යෙෂ්ඨ මහාචාර්ය උදිත් කේ ජයසිංහ හිරු ප්‍රවෘත්ති අංශයට කියා සිටියේ, කෘෂිකර්ම අමාත්‍යංශයේ නිලධාරීන් සහ පොහොර ලේකම් කාර්යාලයේ නිලධාරීන් සමග පැවති සාකච්ඡාවේදී ඔහු එම එකඟතාවයට පැමිණි බවයි.\nඉන්දියාවේ ඇමරිකානු ඩොලර් 5යි ශත විසි පහකට අලෙවි වන නැනෝ පොහොර බෝතලයක්, ඇමරිකානු ඩොලර් 12 යි ශත 45 කට ශ්‍රී ලංකාව ලබා ගෙන ඇති බව පසුගිය දා අනාවරණ වුණා.\nකෙසේ වෙතත් දේශිය නියෝජිතයා එකඟ වී ඇති පරිදි නැනෝ පොහොර බෝතලයක් ඇමරිකානු ඩොලර් 10ක මිලකට ලබා ගත්තද එය ඉන්දියාවේ අලෙවි වන මිලට වඩා ඇමරිකානු ඩොලර් 7 යි ශත 75 කට වැඩි මිලක්.\nඉන්දියාවේ සිට නැනෝ පොහොර ලීටර ලක්ෂ 21ක් ආනයනය කිරීමට නියමිත අතර, ඉන් කොටසක් මේ වන විට අදියර කිහිපයක් යටතේ මෙරටට ගෙන්වා ගොවීන් වෙත බෙදා දී තිබෙනවා.",
       "URL": "https://www.hirunews.lk/288593/ඉන්දියාවෙන්-නැනෝ-පොහොර-බෝතලයක්-ඩොලර්-10ට",
       "Category": "Local News",
       "Parent URL": "https://www.hirunews.lk/local-news.php?pageID=1550"
}