{
       "Source": "hirunews",
       "Timestamp": "Saturday, 01 October 2022 - 8:07",
       "Headline": "දෙවන ගල් අඟුරු නැවට අත්තිකාරම් ගෙවයි",
       "News Content": "දෙවන වන ගල් අඟු‍රු නෞකාවට අත්තිකාරම් මුදල් ගෙවීම ඊයේ අවසන් කළ බව විදුලි බල හා බලශක්ති අමාත්‍ය කංචන විජේසේකර පවසනවා.\nසිය  ට්විටර් ගිණුමේ සටහනක් තබමින් අමාත්‍යවරයා සඳහන් කළේ ඔක්ටේන් 92 වර්ගයේ පෙට්‍රල් මෙට්‍රික් ටොන් 35,000ක් සඳහා මුදල් ගෙවා ඇති බවත්, ඒවා ගොඩබෑමේ කටයුතු ද ආරම්භ කර ඇති බවයි.\nමේ අතර ත්‍රිරෝද රථ සදහා ලබා දෙන ඉන්ධන කෝටාව ලීටර් 15 ක් දක්වා ඉහළ දමන ලෙස කළ ඉල්ලීමට විදුලිබල හා බලශක්ති අමාත්‍යවරයාගෙන් සුබවාදි ප්‍රතිචාරයක් ලැබෙනු ඇතැයි අපේක්ෂා කරන බව සමස්ථ ලංකා ත්‍රිරෝද රථ සංගමය අවධාරණය කරනවා.\nඑම සංගමයේ සභාපති සුදිල් ජයරුක් කියා සිටියේ ලබා දෙන ඉන්ධන කෝටාව වැඩිකළහොත් ඉහළ දමන ලද ත්‍රීවිල් ගාස්තුද අඩු කිරීමට හැකි වනු ඇති බවයි.",
       "URL": "https://www.hirunews.lk/316743/දෙවන-ගල්-අඟුරු-නැවට-අත්තිකාරම්-ගෙවයි",
       "Category": "Local News",
       "Parent URL": "https://www.hirunews.lk/local-news.php?pageID=833"
}