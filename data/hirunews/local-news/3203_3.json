{
       "Source": "hirunews",
       "Timestamp": "Monday, 12 August 2019 - 14:22",
       "Headline": "බුත්තලදී පොලිස් කොස්තාපල්වරයෙකුගේ නිවසට ප්‍රහාරයක්",
       "News Content": "වැල්ලවාය පොලිස් ස්ථානයට අනුයුක්තව සේවය කරන පොලිස් කොස්තාපල්වරයෙකුගේ නිවසකට ප්‍රහාරයක් එල්ල වී තිබෙනවා.\nමෙම පොලිස් කොස්තාපල්වරයා නිවාඩු ලබා නිවසට පැමිණ සිටියදී සිව්දෙනෙකු පැමිණ ඊයේ මෙම පහරදීම සිදුකර ඇති බවයි පොලීසිය සඳහන් කළේ.\nසිද්ධියෙන් තුවාල ලැබූ පොලිස් කොස්තාපල්වරයා බුත්තල රෝහලට ඇතුළත් කෙරුණා. මෙම පහරදීමෙන් නිවසට දැඩි අලාභහානි සිදුව ඇති අතර, සිද්ධියට සම්බන්ධ සැකකරුවන් අත්අඩංගුවට ගැනීම සඳහා බුත්තල පොලිසිය විශේෂ විමර්ශනයක් ආරම්භ කර තිබෙනවා.\nපෞද්ගලික ආරවුලක් මත මෙම පහරදීම සිදුකර ඇති බවටයි පොලිසිය සැක පළ කරන්නේ.",
       "URL": "https://www.hirunews.lk/222071/බුත්තලදී-පොලිස්-කොස්තාපල්වරයෙකුගේ-නිවසට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3203"
}