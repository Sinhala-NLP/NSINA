{
       "Source": "hirunews",
       "Timestamp": "Wednesday, 11 January 2017 - 19:16",
       "Headline": "ඒකාබද්ධ විපක්ෂය කඩවුණු පොරොන්දුවක් ගැන කියයි",
       "News Content": "හම්බන්තොටදී තමන් සිදුකරනු ලැබුවේ සාමකාමී උද්ඝෝෂණයක් බව ඒකාබද්ධ විපක්ෂය පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී ඩලස් අලහප්පෙරුම කියා සිටියේ අග්‍රාමාත්‍යවරයා මහා සංඝරත්නයට ලබාදුන් පොරොන්දු එහිදී කඩ කළ බවයි.\nපොලිස්පතිවරයා සහ තවත් කාන්තාවක් එහි ප්‍රධාන නළු නිළි භූමිකාව සිදුකළ බවටද ඔහු චෝදනා කළා.\n‘‘දැන් එදා උදේ හම්බන්තොටදී අත්අඩංගුවට ගත්තා පොලිස් මාර්ග බාධකවල හිටපු රාළහාමිලා රාජ්‍ය ඇමතිවරයෙක් සමඟ කට්ටියක්. ඒ හැම කෙනා ළඟම පොලූ තිබුණා, පිහි තිබුණා, පිස්තෝල තිබුණා. එදා පුංචි යුද්ධයක් ඇතිවුණා. අන්තිමට ඒ අහිිංසක සාජන් මහත්තෙලාට එස් අයි මහත්තෙලාට කරගන්න දෙයක් නැතිව අසරණ වෙලා ඉඳිද්දි ඉහළ නිලධාරීයෙක් ඇවිත් රාජ්‍ය ඇමතිවරයයි ඔහුගේ මැර කණ්ඩායමයි ඒ පොලූයි පිහියි තුවක්කුයි එක්ක ඔහුට යන්න දුන්නා. මේ මහ දවල් හම්බන්තොට නගරයේදි. මේක හරියට මෙගා ටෙලි නාට්‍යයක් වගේ. ප්‍රධාන නළුවා පූජිත ජයසුන්දර මහත්තයා. ප්‍රධාන නිළිය පොල්ල අතේ තියන් ඉන්න සුජීව නෝනා.’’ යනුවෙන් ඔහු වැඩිදුරටත් කියා සිටියා.",
       "URL": "https://www.hirunews.lk/151844/ඒකාබද්ධ-විපක්ෂය-කඩවුණු-පොරොන්දුවක්-ගැන-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4714"
}