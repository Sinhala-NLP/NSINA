{
       "Source": "hirunews",
       "Timestamp": "Sunday, 05 December 2021 - 12:07",
       "Headline": "කොළඹ ගෑස්පහ හන්දියේ වෙළඳසලක ගින්නක්",
       "News Content": "කොළඹ ගෑස්පහ හන්දියේ පිහිටි වෙළෙඳසලක අද (05) පෙරවරුවේ දී ගින්නක් හටගෙන තිබෙනවා.\nකෙසේ වෙතත් මේ වනවිට ගින්න පාලනය කර ගැනීමට කොළඹ ගිනි නිවන ඒකකය සමත් වී ඇති බවයි වාර්තා වන්නේ.\nගින්නට හේතුව ගෑස් කාන්දු වීමක් නොවන බව ද මේ වන විට අනාවරණය කරගෙන තිබෙනවා.\nඑම වෙළඳසල තුළ පොල්කටු අඟුරු, ප්ලාස්ටික්, ගල් අඟුරු, හිස් බැරල්, ප්ලාස්ටික් බාල්දි ඇතුළු ද්‍රව්‍ය අලෙවි කිරීමට තබා තිබූ ස්ථානයක්.\nගින්නට හේතුව විදුලි කාන්දු වීමක් බවට මේ වන විට සොයාගෙන ඇති අතර, වේල්ල වීදිය පොලීසිය වැඩිදුර පරීක්ෂණ ආරම්භ කර තිබෙනවා.\nඅවට වෙළෙඳසැල්වලට ගින්න පැතිරී යාමට නොදී පාලනය කර ගැනීමට මේ වන විට හැකි වී ඇති බව ද වාර්තා වනවා.",
       "URL": "https://www.hirunews.lk/290070/කොළඹ-ගෑස්පහ-හන්දියේ-වෙළඳසලක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=1516"
}