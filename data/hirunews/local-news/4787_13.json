{
       "Source": "hirunews",
       "Timestamp": "Monday, 21 November 2016 - 7:25",
       "Headline": "ඉන්ධන ගැටළුවක් නිසා තාප බලාගාර 4 ක් අක්‍රියයි විදුලි ඉංජිනේරුවන් කියයි",
       "News Content": "ඉන්ධන ගැටළුවක් හේතුවෙන් තාප බලාගාර 4 ක් අක්‍රියවී ඇති බව විදුලි ඉංජිනේරු සංගමය පවසනවා.\nඑහි සභාපති අතුල වන්නිආරච්චි සඳහන් කළේ මේ හේතුවෙන් මෙගාවොට් 400 ක විදුලි ධාරිතාවක් ජාතික පද්ධතියට අහිමිව ඇති බවයි.\nපසුගිය ඔක්තෝම්බර් මස 12 වනදා අධිබලැති විදුලි රැහැන් පද්ධතියක සිදුවූ ක්‍ෂණික බිඳවැටීමක් හේතුවෙන් නොරොච්චෝලේ  බලාගාරය  අක්‍රිය වූ අතර එහි පළමු ජනන යන්ත්‍රය තවමත් සකස් කර නැහැ.\nමේ නිසා ජාතික විදුලි බල පද්ධතියට මෙගාවොට් 300 ක ධාරිතාවක් අහිමිවනවා.\nමේ සම්බන්ධයෙන් හිරු ප්‍රවෘත්ති අංශය විදුලිබල නියෝජ්‍ය අමාත්‍ය අජිත් පී.පෙරේරාගෙන්ද විමසීමක් කළා.\nඔහු කියා සිටියේ ඉන්ධන ගොඩබෑමේ පවතින ගැටළුවක් හේතුවෙන් මෙම තත්ත්වය මතුව ඇති බවයි.\nහැකි ඉක්මණින් එය යථා තත්වයට පත් කරන බවද ඔහු කියා සිටියා.",
       "URL": "https://www.hirunews.lk/147965/ඉන්ධන-ගැටළුවක්-නිසා-තාප-බලාගාර-4-ක්-අක්‍රියයි-විදුලි-ඉංජිනේරුවන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4787"
}