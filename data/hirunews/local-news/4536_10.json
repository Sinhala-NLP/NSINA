{
       "Source": "hirunews",
       "Timestamp": "Wednesday, 03 May 2017 - 7:40",
       "Headline": "මුහුදට මළ අපද්‍රව්‍ය මුසුවීමේ අවදානම ශ්‍රී ලංකාවටත්",
       "News Content": "ඉන්දියන් සාගර ජලයේ මළ අපද්‍රව්‍ය පැතිර යාමේ අවදානමක් හේතුවෙන් එම සාගර කලාපයේ පිහිටි ශ්‍රී ලංකාව ඇතුලු දූපත් කිහිපයකට බලපෑම් එල්ලවී ඇති බව පේරාදෙණිය විශ්වවිද්‍යාලයේ භූ විද්‍යා අංශයේ මහාචාර්ය අතුල සේනාරත්න පවසනවා.\nඒ සම්බන්ධයෙන් නිකුත්ව ඇති නවතම සිතියමක් මගින් එය තහවුරු වී ඇති බවයි ඔහු කියා සිටියේ.\nඉන්දියාවේ සහ බංග්ලාදේශයේ ප්‍රධාන ගංඟා කිහිපයකින් සාගරයට එක්වන මළ අපද්‍රව්‍ය මිශ්‍ර ජලය හේතුවෙන් මෙම තත්ත්වය මතුව ඇති බව ද මහාචාර්යවරයා සඳහන් කළා.\nඒ අනුව ඉන්දියන් සාගරයට අයත් රටවල් ජාත්‍යන්තර නීතියට අනුව කටයුතු කළ යුතුව ඇති බවයි ඔහු තවදුරටත් කියා සිටියේ.",
       "URL": "https://www.hirunews.lk/160471/මුහුදට-මළ-අපද්‍රව්‍ය-මුසුවීමේ-අවදානම-ශ්‍රී-ලංකාවටත්",
       "Category": "Local News",
       "Parent URL": "https://www.hirunews.lk/local-news.php?pageID=4536"
}