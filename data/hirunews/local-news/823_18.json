{
       "Source": "hirunews",
       "Timestamp": "Wednesday, 05 October 2022 - 15:52",
       "Headline": "නීති විරෝධීව ගෙන්වූ හමර් රථයක් ආනයනකරුටම වෙන්දේසිකිරීම ගැන විමර්ශනයක්",
       "News Content": "නීතිවිරෝධී ලෙස ගෙන්වා රාජ සන්තක කළ හමර් වර්ගයේ මෝටර් රථයක් වෙන්දේසියේදී ආනයනකරුටම ලබා දී ටෙන්ඩර් පටිපාටිය උල්ලංඝනය කිරීම ගැන සතියක් ඇතුළත වාර්තාවක් ලබා දෙන්නැයි මුදල් රාජ්‍ය අමාත්‍ය රංජිත් සියඹලාපිටිය රේගු දෙපාර්තමේන්තුවට නියෝග කර තිබෙනවා.\nමෙම මෝටර් රථය, තවත් මෝටර් රථ තුනක් සමඟ මෙරටට ආනයනය කර තිබුණේ පසුගිය පෙබරවාරි 22 වනදායි.\nඅදාළ මෝටර් රථයේ තක්සේරු මිල රුපියල් මිලියන 40 ක් ලෙස සඳහන්ව තිබුණද එය දෙවෙනි අවස්ථාවේ වෙන්දේසියේදී රුපියල් මිලියන 27.5 කට එනම් තක්සේරු වටිනාකමින් සියයට 33.75 ක අඩුමිලක් යටතේ වෙන්දේසි කර තිබෙනවා.\nඑහෙත් රේගු ආඥා පනත යටතේ ටෙන්ඩර් මණ්ඩලයට බලය ඇත්තේ තක්සේරු වටිනාකමින් සියයට 10 ක් නොඉක්මවූ අඩු මිලක් යටතේ බවයි රාජ්‍ය අමාත්‍යවරයා ප්‍රකාශ කළේ.",
       "URL": "https://www.hirunews.lk/317095/නීති-විරෝධීව-ගෙන්වූ-හමර්-රථයක්-ආනයනකරුටම-වෙන්දේසිකිරීම-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=823"
}