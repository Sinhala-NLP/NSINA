{
       "Source": "hirunews",
       "Timestamp": "Saturday, 23 July 2016 - 15:11",
       "Headline": "ලංකාවේ පළමුවරට සිදුවු විශ්මිත සැත්කම (ඡායාරූප)",
       "News Content": "දිවයිනේ පළමු වරට සැත්කම් දෙකක් එකවර සිදු කරමින් වකුගඩුවක් සහ අග්න්‍යාශයක් බද්ධ කිරීමේ සැත්කමක් සාර්ථකව සිදු කිරීමට අනුරාධපුර රෝහලේදී සිදුව තිබෙනවා.\nසැත්කමට ලක්වු පුද්ගලයාගේ වකුගඩුව සහ අග්න්‍යාශය සම්පුර්ණයෙන්ම අක්‍රිය වී තිබු බවයි වෛද්‍යවරුන් ප්‍රකාශකර ඇත්තේ.\nවයස අවුරුදු 45 ක් වන ඔහුට වසර 29 ක පමණ කාලයක් දියවැඩියා රෝගය තිබී ඇති අතර ඒ හේතුවෙන් අග්න්‍යාශය සහ වකුගඩු විනාශ වී ඇතැයි සඳහන්.\nහදිසි අනතුරකින් හිසට තද පහරක් වැදීමෙන් මියගිය පුද්ගලයකුගේ ඥාතීන්ගේ කැමැත්ත මත ලබාගත් වකුගඩුවක් සහ අග්න්‍යාශය මෙම ශල්‍යකර්මයට යොදාගෙන තිබෙනවා.\nමෙවැනි සැත්කමක් මීට පෙර ශ්‍රී ලංකාව තුල සිදුකර නොමැති බවයි අවයව බද්ධ කිරීමේ විශේෂඥ ශල්‍ය වෛද්‍ය ආමන්තන මාරසිං ප්‍රකාශකර ඇත්තේ.\nඡායාරූප -  හිදෝගම චිත්‍රාරත්න කළුආරච්චි",
       "URL": "https://www.hirunews.lk/138795/ලංකාවේ-පළමුවරට-සිදුවු-විශ්මිත-සැත්කම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4953"
}