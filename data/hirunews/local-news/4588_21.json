{
       "Source": "hirunews",
       "Timestamp": "Thursday, 30 March 2017 - 8:34",
       "Headline": "දරුවෙකුගේ රෝගී තත්ත්වයක් නිසා දුක්විදින දෙමාපියන් යුවලක්",
       "News Content": "දරුවෙකුගේ රෝගී තත්ත්වයක් හේතුවෙන් වසර 12 ක් පුරා දුක්විදින දෙමාපියන් යුවලක් පිළිබදව මහනුවර ප්‍රදේශයෙන් වාර්තා වනවා.\nමහනුවර දෙල්තොට , හයිත්වත්තේ පදිංචි ආර්.එස්. ධනුෂ්කන් දරුවන් තිදෙනෙකුගෙන් යුත් පවුලක වැඩිමහල් දරුවායි.\nමෙලොව එළිය දැක වසරකට පමණ පසු හදවතේ සිදුරක් හේතුවෙන් මෙම දරුවා ශල්‍යකර්මයකට භාජනය කර තිබෙනවා.\nමේ දරුවා ඉපදුනේ 2004.\nමේ වනවිට දහතුන්වන වියේ පසුවන ධනුෂ්කන් අසාමාන්‍ය ලෙස තරබාරුවීමේ රෝගී තත්ත්වය හේතුවෙන් පාසල් ගමනට ද තිත තබා තිබෙනවා.\nරැකියාවක් මෙන්ම තමන්ගේ කියා ස්ථිර නිවසක් නොමැති මොවුන් දිවිගෙවන්නේ දැඩි ආර්ථික අපහසුතා මධ්‍යයේයි.\nරෝගී තත්ත්වයට ප්‍රතිකාර සඳහා පේරාදෙණිය රෝහලේ සායනයට යාමට සිදුවීම ද මේ වනවිට තමන්ට දරා ගැනීමට අපහසු බව දරුවාගේ මව්පියන් පවසනවා.\nදෙමාපියන් පවසන්නේ තම දරුවාට අවශ්‍ය උපකාර ලබාදෙන ලෙස රාජ්‍ය නිලධාරීන්ගෙන් කොතෙක් ඉල්ලීම් කල ද ඉන් කිසිදු ඵලක් නොවු බවයි.",
       "URL": "https://www.hirunews.lk/158076/දරුවෙකුගේ-රෝගී-තත්ත්වයක්-නිසා-දුක්විදින-දෙමාපියන්-යුවලක්",
       "Category": "Local News",
       "Parent URL": "https://www.hirunews.lk/local-news.php?pageID=4588"
}