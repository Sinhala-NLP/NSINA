{
       "Source": "hirunews",
       "Timestamp": "Monday, 08 February 2021 - 8:34",
       "Headline": "දකුණු අප්‍රිකාව ඔක්ස්ෆර්ඩ් කොරෝනා එන්නත භාවිතය නවතයි",
       "News Content": "දකුණු අප්‍රිකාව විසින් ඔක්ස්ෆර්ඩ් ඇස්ට්‍රාසෙනෙකා කොරෝනා වෛරස් එන්නත භාවිතය අත්හිටුවීමට තීරණය කර තිබෙනවා.\nඒ, දකුණු අප්‍රිකාවෙන් සොයාගත් නව කොරෝනා ප්‍රභේදයට එමඟින් නිසි ප්‍රතිචාර නොදැක්වීම හේතුවෙන්.\nදකුණු අප්‍රිකාවේ කොරෝනා වෛරස් ආසාදිතයින් අතරින් 90% ක්ම නව ප්‍රභේදයට ගොදුරු වී ඇති බවයි විද්‍යාඥයින් පෙන්වා දෙන්නේ.\nසුළු හා මධ්‍යම මට්ටමේ කොරෝනා රෝග තත්ත්වය වැළැක්වීමට ඇස්ට්‍රාසෙනෙකා එන්නත අසමත් බව විද්‍යාඥයින් තහවුරු කරගෙන ඇති කරුණක්.\nකෙසේ නමුත්, එමඟින් රෝගය උත්සන්න වීම සහ මරණය වළක්වාලීමට සහයක් හිමිවනවා.\nදකුණු අප්‍රිකාව ඔක්ස්ෆර්ඩ් ඇස්ට්‍රාසෙනෙකා කොරෝනා එන්නත භාවිතය අත්හිටුවීමට තීරණය කර ඇත්තේ එම එන්නත් මාත්‍රා මිලියනයක් ආනයනය කිරීමෙන් අනතුරුවයි.",
       "URL": "https://www.hirunews.lk/261968/දකුණු-අප්‍රිකාව-ඔක්ස්ෆර්ඩ්-කොරෝනා-එන්නත-භාවිතය-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=2161"
}