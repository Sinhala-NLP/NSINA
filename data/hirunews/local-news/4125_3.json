{
       "Source": "hirunews",
       "Timestamp": "Monday, 15 January 2018 - 13:26",
       "Headline": "පුංචි ඡන්දයේ පෝස්ටර්, කටවුට් භාවිතයේ වාර්තාගත අඩුවීමක්",
       "News Content": "මීට පෙර පැවති මැතිවරණවලට සාපේක්ෂව මෙවර පළාත්පාලන ඡන්ද විමසීමේදී පෝස්ටර් සහ කටවුට් භාවිතයේ කැපී පෙනෙන අඩුවීමක් දක්නට ලැබෙන බව නිරීක්ෂණ සංවිධාන පවසනවා.\nපැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි හිරු ප්‍රවෘත්ති අංශයට සඳහන් කළේ මැතිවරණ නීතිවලට අනුකූලව අපේක්ෂකයින් කටයුතු කිරීම විශේෂත්වයක් බවයි.\nමේ අතර පළාත්පාලන මැතිවරණයට අදාළව ලැබුණු පැමිණිලි සහ මැතිවරණ නීති උල්ලංඝනය කිරීම් හේතුවෙන් පුද්ගලයින් 166 දෙනෙකු අත්අඩංගුවට ගෙන තිබෙනවා.\nඉන් 19 දෙනෙකු අපේක්ෂකයන් බවයි පොලිස් මූලස්ථානය ප්‍රකාශ කළේ.",
       "URL": "https://www.hirunews.lk/181092/පුංචි-ඡන්දයේ-පෝස්ටර්-කටවුට්-භාවිතයේ-වාර්තාගත-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4125"
}