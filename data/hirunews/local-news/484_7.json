{
       "Source": "hirunews",
       "Timestamp": "Saturday, 11 March 2023 - 8:09",
       "Headline": "ඡන්දෙට සල්ලි දෙන්න අමාත්‍යංශ ලේකම් මුදල් ඇමතිගේ අනුමැතිය පතයි",
       "News Content": "මැතිවරණය පැවැත්වීම සඳහා මුදල් නිදහස් කරන ලෙස මැතිවරණ කොමිසම විසින් මුදල් අමාත්‍යාංශ ලේකම් වෙත යොමු කරන ලද ලිපිය, අනුමැතිය සඳහා මුදල් අමාත්‍යවරයාට යොමු කර තිබෙනවා.\nමැතිවරණ කොමිසම විසින් පසුගිය 7 වැනිදා මුදල් අමාත්‍යාංශ ලේකම්වරයාට යොමු කරන ලද ලිපියට පිළිතුරු ලිපියක් යොමු කරමින් මුදල් අමාත්‍යාංශ ලේකම්වරයා මැතිවරණ කොමිෂන් සභාපතිවරයා වෙත මේ බව දන්වා තිබෙනවා.\nපවතින තත්වය යටතේ මැතිවරණයකට මුදල් නිදහස් කිරීමට තම අනුමැතිය ප්‍රමාණවත් නොමැති බැවින් ඒ සඳහා මුදල් අමාත්‍යවරයා වන ජනාධිපති රනිල් වික්‍රමසිංහ වෙත දැනුම් දුන් බවයි ලේකම්වරයා දැනුම් දී ඇත්තේ.",
       "URL": "https://www.hirunews.lk/329599/ඡන්දෙට-සල්ලි-දෙන්න-අමාත්‍යංශ-ලේකම්-මුදල්-ඇමතිගේ-අනුමැතිය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=484"
}