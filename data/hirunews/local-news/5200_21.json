{
       "Source": "hirunews",
       "Timestamp": "Friday, 22 January 2016 - 9:16",
       "Headline": "තරුණයකු ඝාතනය කල තවත් අයෙක් ගෙල වැලලාගෙන මියයයි ?",
       "News Content": "මිද්දෙණිය කාරියමඩිත්ත ප්‍රදේශයේදී පුද්ගලයකු ඝාතනය කල බවට සැක කෙරෙන පුද්ගලයකු ගෙළ වැලලාගෙන මියගොස් තිබෙනවා.\nඅද පෙරවරුවේ මෙම ඝාතනය සහ ගෙල වැලලා ගැනීම සිදුව ඇතැයි සඳහන්.\nමරණයට පත්වී ඇති එක් පුද්ගලයකු යතුරුපැදියකින් ගමන් කරමින් සිටියදී ගෙල කපා ඝාතනය කර ඇති බවයි පොලිසිය කියාසිටියේ.\nමෙලෙස මියගොස් ඇත්තේ 30 හැවිරිදි පුද්ගලයෙක්.\nඔහු ඊයේ රාත්‍රී සාදයකට සහභාගී වී යළි පැමිණෙමින් සිටියදී ඝාතනයට ලක්ව ඇතැයි අනාවරණ වී තිබෙනවා.\nමෙම මළ සිරුර ඇති ස්ථානයට මීටර් 500 ක් පමණ දුරින් ගෙල වැළලාගෙන මියගිය පුද්ගලයකුගේ සිරුරක් ද පොලිසිය සොයාගෙන තිබෙනවා.\nඔහු අවුරුදු 48 ක අයෙක් බවයි වාර්තා වන්නේ.\nවලස්මුල්ල මහේස්ත්‍රාත් විසින් මහේස්ත්‍රාත් පරීක්ෂණයක් පැවැත්වීමට නියමිතයි.\nමෙම ඝාතනය සහ ගෙළ වැලලා ගැනීමේ සිද්ධිය අතර සම්බන්ධයක් පවතී ද යන්න සම්බන්ධයෙන් මිද්දෙණිය පොලිසිය විමර්ශණ මෙහෙයවනවා.",
       "URL": "https://www.hirunews.lk/124501/තරුණයකු-ඝාතනය-කල-තවත්-අයෙක්-ගෙල-වැලලාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5200"
}