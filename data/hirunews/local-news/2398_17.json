{
       "Source": "hirunews",
       "Timestamp": "Saturday, 10 October 2020 - 12:40",
       "Headline": "ගිනි අවියක් අලෙවි කිරීමට තැත් කළ බදුල්ල මහේස්ත්‍රාත් අධිකරණයේ කාර්යාල කාර්ය සහයෙකු අත්අඩංගුවට",
       "News Content": "පිස්තෝලයක් සහ එම පතොරොම් 6ක් සහිත මැගසිනයක් රුපියල් දෙලක්ෂ 50,000ක මුදලකට අලෙවි කිරීමට තැත් කළ පුද්ගලයෙකු බදුල්ල නගරයේදී අත්අඩංගුවට ගෙන තිබෙනවා.\nවිශේෂ කාර්යාංශයේ නිලධාරීන් සිදුකළ වැටලීමකදී මොහු ඊයේ පස්වරුවේ අත්අඩංගුවට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nඅදාළ ගිනි අවිය බදුල්ල මහේස්ත්‍රාත් අධිකරණයේ නඩුවකට අදාළ ගිනි අවියක් බවට සැක කරන අතර, සැකකරු බදුල්ල මහේස්ත්‍රාත් අධිකරණයේ කාර්යාල කාර්ය සහායකයෙකු ලෙස කටයුතු කරන අයෙකු බව අනාවරණ වී තිබෙනවා.\nමේ අතර, මන්නාරම වෙරළ තීරයේ සඟවා තිබූ කේරළ ගංජා කිලෝ 125 යි ග්‍රෑම් 800 ක් පොලිසිය භාරයට ගෙන තිබෙනවා.\nගෝනි 3ක බහාලන ලද පාර්සල් 33 ක අදාළ කේරළ ගංජා ඇසුරුම් කර තිබූ බවයි පොලීසිය සඳහන් කළේ. එමෙන්ම, මන්නාරම ප්‍රදේශයේ වන්කාලේ ආයුර්වේද රෝහල ආසන්නයේදී ද කේරළ ගංජා කිලෝ 33 ග්‍රෑම් 650 ක් සමඟ  සැකකරුවන් දෙදෙනෙක් අත්අඩංගුවට ගෙන තිබෙනවා.\nඒ, වන්කාලේ පොලිසියේ නිළධාරීන්ට ලද තොරතුරුක් මත සිදුකළ වැටලීමකදියි.",
       "URL": "https://www.hirunews.lk/252216/ගිනි-අවියක්-අලෙවි-කිරීමට-තැත්-කළ-බදුල්ල-මහේස්ත්‍රාත්-අධිකරණයේ-කාර්යාල-කාර්ය-සහයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2398"
}