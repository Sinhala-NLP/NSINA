{
       "Source": "hirunews",
       "Timestamp": "Monday, 30 May 2022 - 18:51",
       "Headline": "දේශබන්ධු පොලිස්පතිට දුක කියයි - නිවාඩුත් ඉල්ලයි",
       "News Content": "ඉකුත් නවවැනි දා අරලියගහ මන්දිරය ඉදිරිපිට සහ ගාලු මුවදොර සිදුවීම් සම්බන්ධයෙන් තමා වෙත එල්ල වන චෝදනා සම්බන්ධයෙන් අපක්ෂපාතී පරීක්ෂණයක් පවත්වන ලෙස බස්නාහිර පළාත භාර ජ්‍යෂ්ඨ නියෝජ්‍ය පොලිස්පති ලෙස කටයුතු කළ දේශබන්දු තෙන්නකෝන්, පොලිස්පතිවරයාගෙන් ඉල්ලා තිබෙනවා.\nඒ පොලිස්පතිවරයා වෙත ලිපියක් යොමු කරමින්.\nඑම ලිපිය මගින් ඔහු කියා සිටින්නේ අදාළ සිද්ධිය වන විට තමා බස්නාහිර පළාත භාර ජ්‍යෙෂ්ට නියෝජ්‍ය පොලිස්පතිවරයා ලෙස සිය කටයුතු නොපිරිහෙළා ඉටු කළ බවත්, තමා ශ්‍රී ලංකා පොලීසියේ හා මහජන ආරක්ෂක අමාත්‍යංශයේ උසස් නිලධාරීන්ගේ නියෝග අනුව අදාළ දිනයේ ක්‍රියා කළ බවයි.\nඒ කෙසේ වෙතත්, අගතියට පත් පාර්ශවය වෙනුවෙන් පෙනී සිටින නීතීඥවරුන් තමාට විරුද්ධව අසත්‍ය චෝදනා එල්ල කිරීමට කටයුතු කරන බවත්, මාධ්‍ය මගින් ඒ සඳහා පුලුල් ප්‍රචාරක් ලබා දීමට කටයුතු කිරීමත් මගින් සිය කීර්ති නාමයට හානි සිදුව ඇතැයි ද ඔහු පවසනවා.\nඅදාළ සිද්ධිය සම්බන්ධයෙන් විධිමත් පරීෂණයක් පවත්වන තුරු මැයි මස 30 වන දින සිට ඉදිරියට දින 14ක කාලයක නිවාඩු ලබා දෙන ලෙස ද පොලිස්පතිවරයාගෙන් ඉල්ලා තිබෙනවා.\nකෙසේ වෙතත් බස්නාහිර පළාත භාර ජ්‍යෙෂ්ට නියෝජ්‍ය පොලිස්පතිවරයා ලෙස කටයුතු කළ දේශබන්ධු තෙන්නකෝන් ඇතුළු විසි දෙදෙනෙකුට මේ වන විට කොටුව මහේස්ත්‍රාත්වයා විසින් විදෙස් ගමන් තහනමක් ද පනවා තිබෙනවා.\n(අදාළ ලිපිය පහතින්)",
       "URL": "https://www.hirunews.lk/305731/දේශබන්ධු-පොලිස්පතිට-දුක-කියයි-නිවාඩුත්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1131"
}