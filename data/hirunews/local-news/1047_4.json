{
       "Source": "hirunews",
       "Timestamp": "Monday, 04 July 2022 - 15:23",
       "Headline": "අයි.එම්.එෆ් සාකච්ඡා අසාර්ථකයි කියලා ජාත්‍යන්තර මාධ්‍ය කියනවා - ඒ නිසා අපිට වාර්තාවක් දෙන්න! - ලක්ෂ්මන් කිරිඇල්ල",
       "News Content": "ශ්‍රී ලංකානු රජය ජාත්‍යන්තර මූල්‍ය සංවිධානය සමග කළ සාකච්ඡා අසාර්ථක බවට ජාත්‍යන්තර (විශේෂයෙන් ම අමෙරිකානු) මාධ්‍ය වාර්තා කර තිබෙන බව පාර්ලිමේන්තු මන්ත්‍රී ලක්ෂ්මන් කිරිඇල්ල ප්‍රකාශ කරනවා.\nඒ බව ඔහු ප්‍රකාශ කළේ අද (04) පාර්ලිමේන්තුවේ දී අදහස් දක්වමින්.\nරජය හා ජාත්‍යන්තර මූල්‍ය අරමුදල සමග පැවැත් වූ සාකච්ඡාවල ප්‍රතිඵල පාර්ලිමේන්තුවට ඉදිරිපත් කරන්නැයි කතානායකවරයාගෙන් ඉල්ලීමක් කරමින් ඔහු ඒ බව ප්‍රකාශ කළා.\nසමස්ත රට ම අයි.එම්.එෆ් සාකච්ඡාවල ප්‍රගතිය දැන ගැනීමේ අපේක්ෂාවෙන් සිටින මොහොතක තවමත් පාර්ලිමේන්තුව හමුවේ එම සාකච්ඡාවල ප්‍රගතිය දැනුවත් නොකිරීම අසාධාරණයක් බවයි ඔහු ප්‍රකාශ කළේ.\nඅනතුරුව මන්ත්‍රීවරයාගේ ප්‍රකාශයට පිළිතුරු දෙමින් අමාත්‍ය බන්දුල ගුණවර්ධන සඳහන් කළේ හෙට දිනයේ දී අග්‍රාමාත්‍යවරයා විසින් අදාළ සාකච්ඡාවල ප්‍රගතිය පාර්ලිමේන්තුව හමුවේ ඉදිරිපත් කිරීමට නියමිත බවයි.",
       "URL": "https://www.hirunews.lk/309026/අයි-එම්-එෆ්-සාකච්ඡා-අසාර්ථකයි-කියලා-ජාත්‍යන්තර-මාධ්‍ය-කියනවා-ඒ-නිසා-අපිට-වාර්තාවක්-දෙන්න-ලක්ෂ්මන්-කිරිඇල්ල",
       "Category": "Local News",
       "Parent URL": "https://www.hirunews.lk/local-news.php?pageID=1047"
}