{
       "Source": "hirunews",
       "Timestamp": "Monday, 28 February 2022 - 7:02",
       "Headline": "කුරුවිට දී මනුෂ්‍ය ඝාතනයක්",
       "News Content": "කුරුවිට පොලිස් වසමේ බටතොට ප්‍රදේශයේ දී සැක සහිත මරණයක් පිළිබඳ තොරතුරු වාර්තා වනවා.\nකුණු වළකට වැටී පුද්ගලයා මියගොස් ඇති බවට මරණය පිළිබඳ වාර්තා වී තිබුණත් අදාළ මරණය සැක සහිත බව යි සිද්ධිය පිළිබඳ පැමිණිලි කළ මරණකරුගේ බිරිඳ පවසන්නේ.\nඊයේ (27) වැනි දින පොලිසිය සිදු කළ විමර්ශනවලින් තහවුරු වී ඇත්තේ, මරණකරුගේ පුතා විසින් මෝල්ගසකින් පහර දෙනු ලැබීමෙන් මෙම මරණය සිදු වී ඇති බව යි.\nමරණකරු වයස අවුරුදු 57ක බටතොට - කරුවිට ප්‍රදේශයේ පදිංචිකරුවෙක්.\nපෞද්ගලික ආරවුලක් මත යි මෙම ඝාතනය සිදු වී ඇත්තේ.\nසැකකරු වයස අවුරුදු 22ක තරුණයෙකු වන අතර, ඔහු ව අත් අඩංගුවට ගෙන තිබෙනවා.\nවැඩිදුර පරීක්ෂණ කුරුවිට පොලිසිය විසින් මෙහෙයවෙනු ඇති.",
       "URL": "https://www.hirunews.lk/298239/කුරුවිට-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1328"
}