{
       "Source": "hirunews",
       "Timestamp": "Tuesday, 16 January 2018 - 7:37",
       "Headline": "ගුරුවරිය නිසා ඌවේ මහඇමතිට පක්ෂ, විපක්ෂ උද්ඝෝෂණ",
       "News Content": "ඌව පළාත් ප්‍රධාන අමාත්‍ය චාමර සම්පත් දසනායකට එරෙහිව සහ පක්ෂව උද්ඝෝෂණ දෙකක් ඊයේ බදුල්ල නගරයේදී පැවැත්වුණා.\nප්‍රධාන අමාත්‍යවරයා සම්බන්ධයෙන් වහා නීතිය ක්‍රියාත්මක කරන ලෙස ඉල්ලමින් බදුල්ල නගරයේ ඊයේ එක් උද්ඝෝෂණයක් පැවැත්වුණා.\nඒ, ලංකා ගුරු සේවා සංගමය සහ ඌව පුරවැසි එකමුතුව ඇතුළු වෘත්තීය සමිති කිහිපයක් එක්වයි.\nඌව පළාත් ප්‍රධාන අමාත්‍යවරයා විසින් බදුල්ල ප්‍රදේශයේ බාලිකා පාසලක ගුරුවරියකට තර්ජනය කර ඇති බවට පවසමින් ඊට එරෙහිව නීතිය ක්‍රියාත්මක කරන්නැයි ඉල්ලා ඔවුන් උද්ඝෝෂණයේ නිරත වුණා.\nමේ අතර, ඌව පළාත් ප්‍රධාන අමාත්‍ය චාමර සම්පත් දසනායකට අසත්‍ය චෝදනා එල්ල කරමින් අපහාස නොකරන ලෙසට ඉල්ලා ඌව පළාත් සභාව ඉදිරිපිට තවත් උද්ඝෝෂණයක් සංවිධානය කර තිබුණා.\nඑමෙන්ම, බදුල්ල දිස්ත්‍රික් විදුහල්පතිවරුන්ගේ සංගමය ද මාධ්‍ය හමුවක් කැදවමින් ඊයේ සඳහන් කළේ මහඇමතිවරයා මෙවැනි දණ ගැස්වීමේ සිදුවීමට සම්බන්ධ නොමැති බවයි.",
       "URL": "https://www.hirunews.lk/181143/ගුරුවරිය-නිසා-ඌවේ-මහඇමතිට-පක්ෂ-විපක්ෂ-උද්ඝෝෂණ",
       "Category": "Local News",
       "Parent URL": "https://www.hirunews.lk/local-news.php?pageID=4124"
}