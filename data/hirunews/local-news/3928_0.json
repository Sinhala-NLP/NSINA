{
       "Source": "hirunews",
       "Timestamp": "Friday, 25 May 2018 - 10:19",
       "Headline": "නීතිවිරෝධී ලෙස රන් බිස්කට් ගෙන ආ කාන්තාවන් දෙදෙනෙකු ගුවන්තොටුපලේදී අත්අඩංගුවට",
       "News Content": "රුපියල් විසිතුන් ලක්ෂයක් පමණ වටිනා රන් බිස්කට් නීතිවිරෝධී ලෙස ඉන්දියාවේ සිට දිවයිනට රැගෙන ඒමට උත්සාහ කළ ශ්‍රී ලාංකික කාන්තාවන් දෙදෙනෙකු ගුවන්තොටුපල රේගුව මගින් ඊයේ අත්අඩංගුවට ගෙන තිබෙනවා.\nග්‍රෑම් 348 ක් බරැති මෙම රන් බිස්කට් ඔවුන්ගේ ගුද මාර්ගවල සහ පාවහන් තුළ සගවාගෙන පැමිණ ඇති බවයි රේගු මාධ්‍ය ප්‍රකාශක කාර්යාලය සදහන් කළේ.\nඅවුරුදු 51 ක් සහ 21 ක් වයසැති මෙම කාන්තාවන් බොරැල්ල සහ වැල්ලම්පිටිය ප්‍රදේශවල පදිංචිකාරිනියන්.\nඔවුන් කටුනායක ගුවන්තොටුපල වෙත ඊයේ උදෑසන පැමිණ ඇත්තේ ඉන්දියාවේ චෙන්නායි නුවර සිටයි.",
       "URL": "https://www.hirunews.lk/191525/නීතිවිරෝධී-ලෙස-රන්-බිස්කට්-ගෙන-ආ-කාන්තාවන්-දෙදෙනෙකු-ගුවන්තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3928"
}