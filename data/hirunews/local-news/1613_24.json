{
       "Source": "hirunews",
       "Timestamp": "Friday, 22 October 2021 - 9:12",
       "Headline": "ලොව පුරා සෞඛ්‍ය සේවකයින් ලක්ෂයකට අධික පිරිසක් කොරෝනාවෙන් මියගොසින්",
       "News Content": "කොරෝනා වසංගතයට ගොදුරු වී ලොව පුරා සෞඛ්‍ය සේවකයන් 80,000ත් 180,000ක් අතර සංඛ්‍යාවක් ජීවිතක්ෂයට පත්ව ඇති බව ලෝක සෞඛ්‍ය සංවිධානය පවසනවා.\nපසුගිය වසරේ ජනවාරි මාසයේ සිට මේ වසරේ මැයි මාසය දක්වා එම මරණ සිදුව ඇති බවයි එමඟින් ප්‍රකාශ කළේ.\nලොව පුරා කොරෝනා මර්දන කටයුතුවල නිරත සෞඛ්‍ය සේවක සංඛ්‍යාව මිලියන 135ක් පමණ වන බව සැළකෙනවා.\nලොව රටවල් 119ක දත්ත සැළකූ විට සෑම සෞඛ්‍ය සේවකයින් පස් දෙනෙකුගෙන් දෙදෙනෙකු පූර්ණ එන්නත්කරණය ලැබූ අයයි.\nඑහෙත් ගෝලීය වශයෙන් එහි අසමානතාවක් දැකිය හැකි අතර, අප්‍රිකානු මහද්වීපයේ පූර්ණ එන්නත්කරණය ලබා ඇත්තේ සෞඛ්‍ය සේවකයන් 10 දෙනෙකුගෙන් එක් අයෙකු පමණයි.\nඑහෙත් සංවර්ධිත රටවල සෑම සෞඛ්‍ය සේවකයින් 10 දෙනෙකුගෙන් අට දෙනෙකුම පූර්ණ එන්නත්කරණය ලැබූ අයයි.",
       "URL": "https://www.hirunews.lk/285695/ලොව-පුරා-සෞඛ්‍ය-සේවකයින්-ලක්ෂයකට-අධික-පිරිසක්-කොරෝනාවෙන්-මියගොසින්",
       "Category": "Local News",
       "Parent URL": "https://www.hirunews.lk/local-news.php?pageID=1613"
}