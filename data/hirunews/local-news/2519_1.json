{
       "Source": "hirunews",
       "Timestamp": "Saturday, 15 August 2020 - 20:20",
       "Headline": "අපේ ජන බල පක්ෂය මහලේකම් හිමියන්ට විරුද්ධව පාර්ශ්ව දෙකකින් පැමිණිලි (වීඩියෝ)",
       "News Content": "මෙවර මහමැතිවරණයේදී කොඩිය ලකුණින් තරග කර ඡන්ද 67,758 ක් ලබා ගත් අපේ ජනබල පක්ෂයට ජාතික ලැයිස්තුවෙන් මන්ත්‍රී ධුරයක් හිමිවූ අතර, ඒ සඳහා අයෙකු නම් කිරීමේදී මතුවුණේ අර්බුදකාරි තත්ත්වයක්.\nඒ අනුව, මෙතෙක් එම පක්ෂයේ ජාතික ලැයිස්තු මන්ත්‍රීවරයා නම් කර නොමැති අතර, මතුවූ ගැටලූව විසඳා ගැනීමට නීතිපතිවරයාගේ උපදෙස් පැතීමට ද මැතිවරණ කොමිෂන් සභාවට සිදුවුණා.\nපූජ්‍ය අතුරලියේ රතන හිමියන් හෝ පූජ්‍ය ගලගොඩඅත්තේ ඥානසාර හිමියන් මෙම මන්ත්‍රී ධුරයට තෝරා පත් කර ගැනීම පිළිබඳව සංවාදයක් මතුවූ අතර, එහි තීරණාත්මක සාධකයක් වුණේ අපේ ජනබල පක්ෂයේ ලේකම්වරයා වන පූජ්‍ය වේදිනිගම විමලතිස්ස හිමියන්.\nඋන්වහන්සේ කියා සිටියේ ජාතික ලැයිස්තු මන්ත්‍රී ධුරය වෙනත් පාර්ශවයකින් ලබාගෙන මුදලට අලෙවි කිරීමේ සූදානමක් පවතින බවයි.\nඅපේ ජන බල පක්ෂයේ මහලේකම් පූජ්‍ය වේදානිගම විමලතිස්ස හිමියන්ට විරුද්ධව යක්කල සහ වීරගුල යන පොලිස් ස්ථාන දෙකට අද පාර්ශ්ව දෙකක් විසින් පැමිණිලි ඉදිරිපත් කළා.\nඒ උන්වහන්සේගේ ක්‍රියාකලාපය හේතුවෙන් සිය ඡන්ද දායකයින්ගේ අපේක්ෂාවන් යටපත්වන බව පවසමින්.\nපැමිණිලි සිදුකළ අය අතුරින් එක් අයකු චෝදනා කළේ අපේ ජන බල පක්ෂයේ ගම්පහ දිස්ත්‍රික් නායකයා තමන් යැයි පූජ්‍ය අතුරලියේ රතන හිමියන් පැවසුවද එම තනතුරු හිමි සැබෑ පුද්ගලයා තමන් බවයි.",
       "URL": "https://www.hirunews.lk/247895/අපේ-ජන-බල-පක්ෂය-මහලේකම්-හිමියන්ට-විරුද්ධව-පාර්ශ්ව-දෙකකින්-පැමිණිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2519"
}