{
       "Source": "hirunews",
       "Timestamp": "Tuesday, 05 October 2021 - 13:16",
       "Headline": "ලෝක වෙළඳපොළේ ඛනිජ තෙල් මිල වසර 3කින් ඉහළම අගයට",
       "News Content": "ලෝක වෙළඳපොළේ ඛනිජ තෙල් මිල අද වසර 3කින් ඉහළම අගයන් සලකුණු කළා.\nඔපෙක් සංවිධානය ඇතුළු ලොව ප්‍රධානතම තෙල් සැපයුම්කරුවන් නිෂ්පාදනය සීමා කිරීමට පියවර ගැනීම ඊට හේතුවයි.\nබ්‍රෙන්ට් වර්ගයේ බොරතෙල් බැරලයක මිල අද දිනයේ ඇමෙරිකානු ඩොලර් 81.66 දක්වා ඉහළ ගිය අතර ඊයේ දිනයේ ද තෙල් මිලෙහි 2.5%ක වැඩිවීමක් දක්නට ලැබුණා.\nඇමෙරිකානු ඩබ්ලිව්.ටී.අයි. බොරතෙල් බැරලයක මිල ද ඊයේ 2.3% කින් ඉහළ ගිය අතර අද දිනයේ සටහන් වූයේ ඩොලර් 77.92 ක් ලෙසයි.\nමේ වසරේ මේ දක්වා ලෝක වෙළඳපොළේ ඛනිජ තෙල් මිල 50% කින් පමණ ඉහළ ගොස් ඇති බවයි වෙළඳපොළ විශ්ලේෂකයින් පෙන්වා දෙන්නේ.",
       "URL": "https://www.hirunews.lk/284134/ලෝක-වෙළඳපොළේ-ඛනිජ-තෙල්-මිල-වසර-3කින්-ඉහළම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=1648"
}