{
       "Source": "hirunews",
       "Timestamp": "Wednesday, 05 October 2022 - 21:56",
       "Headline": "සංචාරක ඉන්ධන අවසරපත (Tourists Fuel Pass) හඳුන්වා දෙයි",
       "News Content": "සංචාරකයන් සහ කර්මාන්තයේ නියැලෙන්නන් සඳහා වන සංචාරක ඉන්ධන අවසරපත (Tourists Fuel Pass) හඳුන්වා දී තිබෙනවා.\nමෙරටට පැමිණෙන විදේශික සංචාරකයින්ට සිය සංචාරක කටයුතු වඩාත් පහසුවෙන් සහ බාධාවකින් තොරව සිදුකර ගැනීමේ පහසුව සලසමිනුයි විදුලිබල හා බලශක්ති අමාත්‍යාංශය සහ සංචාරක සහ ඉඩම් අමාත්‍යංශය විසින් මෙය ක්‍රියාවට නංවනු ලබන්නේ.\nසංචාරක ඉන්ධන අවසරපත (Tourists Fuel Pass) එළිදැක්වීම අදාළ අමාත්‍යංශ භාර අමාත්‍යවරුන්ගේ හා අදාළ ආයතනික ප්‍රධානීන්ගේ සහභාගීත්වයෙන් අද සිදුකෙරුණා.\nමෙම සංචාරක ඉන්ධන අවසරපත (Tourists Fuel Pass) ක්‍රමවේදය සමඟින් මෙරටට පැමිණෙන විදේශ සංචාරකයන්ට දැනට රටේ පවත්නා ඉන්ධන කෝටා ක්‍රමයෙන් බැහැරව, සිය අවශ්‍යතාවය අනුව ඉන්ධන ලබාගැනීමට හැකියාව ලැබෙනවා.\nදිවයින පුරා පිහිටි ඕනෑම සම්පත් බැංකු ශාඛාවකට පිවිස ඕනෑම විදේශ මුදල් ඒකකයකින් සංචාරක ඉන්ධන අවසරපත මිලදීගැනීමේ පහසුව මෙන්ම දිවයින පුරා පිහිටි 300කට අධික Ceypetco සහ LIOC ඉන්ධන පිරවුම්හල්වලින් ඉතා පහසුවෙන් ඉන්ධන ලබාගැනීමේ පහසුවද ඔවුන්ට හිමි වනවා.",
       "URL": "https://www.hirunews.lk/317131/සංචාරක-ඉන්ධන-අවසරපත-tourists-fuel-pass-හඳුන්වා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=822"
}