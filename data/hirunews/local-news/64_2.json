{
       "Source": "hirunews",
       "Timestamp": "Tuesday, 29 August 2023 - 19:48",
       "Headline": "උප්පැන්න සහතිකයක් නොමැති අයටත් ජාතික හැඳුනුම්පත්",
       "News Content": "වයස අවුරුදු 40ට වැඩි උප්පැන්න සහතිකයක් නොමැතිවීම හේතුවෙන් ජාතික හැඳුනුම්පතක් ලබා ගැනීමට නොහැකි වූ පුද්ගලයින් සඳහා ජාතික හැඳුනුම්පත් නිකුත් කිරීමේ වැඩසටහනක් ක්‍රියාත්මක කර තිබෙනවා.\nග්‍රාම නිලධාරී වසමක ස්ථිර පදිංචිය සහිත ඡන්ද හිමි නාමලේඛනයේ ලියාපදිංචි වී ඇති උප්පැන්න සහතිකයක් නොමැතිවීම හේතුවෙන් මෙතෙක් ජාතික හැඳුනුම්පතක් ලබාගෙන නොමැති ශ්‍රී ලාංකික පුරවැසියන්ට මේ සඳහා අයදුම් කිරීමට අවස්ථාව ලැබෙන බවයි වාර්තා වන්නේ.\nඒ අනුව පුද්ගලයන් ලියාපදිංචි කිරීමේ දෙපාර්තමේන්තුවේ කොමසාරිස් ජනරාල් ප්‍රදීප් සපුතන්ත්‍රි පැවසුවේ මේ සම්බන්ධයෙන් චක්‍රලේඛයක් සියලුම ප්‍රාදේශීය ලේකම්වරුන් වෙත නිකුත් කර ඇති බවයි.",
       "URL": "https://www.hirunews.lk/346554/උප්පැන්න-සහතිකයක්-නොමැති-අයටත්-ජාතික-හැඳුනුම්පත්",
       "Category": "Local News",
       "Parent URL": "https://www.hirunews.lk/local-news.php?pageID=64"
}