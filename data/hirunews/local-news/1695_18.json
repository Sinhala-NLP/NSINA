{
       "Source": "hirunews",
       "Timestamp": "Monday, 13 September 2021 - 11:46",
       "Headline": "කබ්රාල් මන්ත්‍රී ධුරයෙන් ඉල්ලා අස්වෙයි - කැටගොඩ යළි පාර්ලිමේන්තුවට (වීඩියෝ)",
       "News Content": "මුදල්, ප්‍රාග්ධන වෙළඳපොළ, රාජ්‍ය ව්‍යවසාය ප්‍රතිසංස්කරණ, රාජ්‍ය අමාත්‍ය අජිත් නිවාඩ් කබ්රාල් සිය අමාත්‍ය ධුරයෙන් සහ ජාතික ලැයිස්තු මන්ත්‍රී ධුරයෙන් අද ඉල්ලා අස් වුණා.\nඒ අනුව ඉල්ලා අස්වීමෙන් පුරප්පාඩු වෙන ජාතික ලැයිස්තු මන්ත්‍රී ධුරය සඳහා හිටපු පාර්ලිමේන්තු මන්ත්‍රී ජයන්ත කැටගොඩ පත්කිරීමට යි ශ්‍රී ලංකා පොදුජන පෙරමුණ තීරණය කර ඇත්තේ.\nරාජ්‍ය අමාත්‍ය අජිිත් නිවාඩ් කබ්රාල් මන්ත්‍රී ධුරයෙන් ඉල්ලා අස්වීමේ ලිපිය පාර්ලිමේන්තු මහ ලේකම් ධම්මික දසනායක වෙත භාරදුන්නේ අද පෙරවරුවේ යි.\nමහ බැංකුවේ අධිපති ලෙස කටයුතු කරන මහාචාර්ය ඩබ්ලිව්.ඩී. ලක්ෂ්මන් හෙට එම ධුරයෙන් ඉල්ලා අස්වීමට නියමිත අතර, නව අධිපති ධුරයේ අජිත් නිවාඩ් කබ්රාල් එළඹෙන බ්‍රහස්පතින්දා රාජකාරි ආරම්භ කිරීමට නියමිත බවයි වාර්තාවන්නේ.\nමීට පෙර 2006 වසරේ ජූලි 1 වැනි දා සිට 2015 වසරේ ජනවාරි 9 වැනි දා තෙක් ඔහු මහ බැංකු අධිපති ධුරයේ කටයුතු කරනු ලැබුවා.",
       "URL": "https://www.hirunews.lk/282088/කබ්රාල්-මන්ත්‍රී-ධුරයෙන්-ඉල්ලා-අස්වෙයි-කැටගොඩ-යළි-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1695"
}