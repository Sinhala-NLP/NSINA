{
       "Source": "hirunews",
       "Timestamp": "Wednesday, 06 May 2020 - 13:59",
       "Headline": "ඇමරිකාවෙන් ඩොලර් මිලියන 4.5 ක ආධාරයක්",
       "News Content": "ඇමරිකානු රජය විසින් ශ්‍රී ලංකාවට ඩොලර් මිලියන 4.5 කට අධික ආධාර මුදලක් ලබාදෙන බව කොළඹ පිහිටි එරට තානාපති කාර්යාලය ප්‍රකාශ කළා.\nකොරෝනා වෛරසයට එරෙහි සටනට සහය වීම සඳහා මෙම මුදල ලබා දෙන බවයි තානාපති කාර්යාලය නිකුත් කළ නිවේදනයක දැක්වෙන්නේ.\nජාත්‍යන්තර සංවර්ධනය සදහා වන එක්සත් ජනපද නියෝජිත ආයතනය හරහා මෙරටට එම ආධාර මුදල ලැබීමට සලස්වනු ඇති.\nමීට පෙර සෞඛ්‍ය ආධාර ලෙස මෙරටට ඩොලර් මිලියන 1.3 ක් ලබාදීමට ඇමරිකාව කටයුතු කළ බව ද එහි සදහන්.\nමේ අනුව, ඇමරිකා එක්සත් ජනපදයෙන් මෙරටට ලබාදුන් සමස්ත ආධාර ප්‍රමාණය ඩොලර් මිලියන 5.8 ක් බව ද එහි දැක්වෙනවා.",
       "URL": "https://www.hirunews.lk/240189/ඇමරිකාවෙන්-ඩොලර්-මිලියන-4-5-ක-ආධාරයක්",
       "Category": "Local News",
       "Parent URL": "https://www.hirunews.lk/local-news.php?pageID=2750"
}