{
       "Source": "hirunews",
       "Timestamp": "Monday, 27 July 2020 - 13:08",
       "Headline": "මීගමුව හිටපු බන්ධනාගාර අධිකාරීගේ පෙත්සම සළකා බැලීම හෙටට කල් යයි",
       "News Content": "තමන් අත්අඩංගුවට ගැනීම වළක්වන නියෝගයක් නිකුත් කරන්නැයි ඉල්ලා මීගමුව බන්ධනාගාරයේ හිටපු අධිකාරී අනුරාධ සම්පායෝ ගොනුකළ පෙත්සම සළකා බැලීම හෙට පස්වරු 2.30 දක්වා කල් දැමුණා.\nඒ, එම පෙත්සම අද අභියාචනාධිකරණයේදී සළකා බැලූ අවස්ථාවේදීයි. මීගමුව බන්ධනාගාරයේ රැඳවියෙකුට ශීතකරණයක් ඇතුළු පහසුකම් ලබාදීමේ චෝදනා මත මොහු සහ තවත් නිලධාරීන් තුන්දෙනෙකු අත්අඩංගුවට ගැනීමට පසුගිය 22 වනදා මීගමුව මහේස්ත්‍රාත් අධිකරණය වරෙන්තු නිකුත් කළා.\nඊට එරෙහිවයි සැකකාර බන්ධනාගාර අධිකාරිවරයා මෙම පෙත්සම ගොනු කරනු ලැබුවේ.",
       "URL": "https://www.hirunews.lk/246508/මීගමුව-හිටපු-බන්ධනාගාර-අධිකාරීගේ-පෙත්සම-සළකා-බැලීම-හෙටට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2557"
}