{
       "Source": "hirunews",
       "Timestamp": "Friday, 03 February 2023 - 18:16",
       "Headline": "නිදහස හේතුවෙන් දකුණෙන් එන දුම්රියවල නැවතුමේ වෙනසක්",
       "News Content": "ශ්‍රී ලංකාවේ 75 වැනි නිදහස් සැමරුම සිදුවන හෙට (04) දිනයේ දකුණේ සිට කොළඹට පැමිණෙන දුම්රිය කොල්ලුපිටිය සහ කොම්පඤ්ඤවීදිය දුම් රිය ස්ථානවල නොනවත්වන බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි නිහාල් තල්දූව පවසනවා.\nජනමාධ්‍ය වෙත නිවේදනයක් නිකුත් කරමින් පොලිස් මාධ්‍ය ප්‍රකාශකවරයා පවසන්නේ හෙට දිනය තුළ ක්‍රියාත්මක වන වැඩපිළිවෙළ හේතුවෙන් එම දුම් රිය ස්ථාන දෙක අවට මාර්ගවල වාහන ගමනාගමනය සීමා කර ඇති බැවින් එම දුම්රිය ස්ථානවලින් ගොඩබසින මගීන්ට සිදුවන අපහසුතාවයන් අවම කිරීම සඳහා ඉහත තීරණය ගෙන ඇති බවයි.",
       "URL": "https://www.hirunews.lk/326602/නිදහස-හේතුවෙන්-දකුණෙන්-එන-දුම්රියවල-නැවතුමේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=559"
}