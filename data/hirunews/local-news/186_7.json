{
       "Source": "hirunews",
       "Timestamp": "Friday, 14 July 2023 - 8:41",
       "Headline": "ඇඹිලිපිටිය දිස්ත්‍රික් මහ රෝහල ඇතුළු සබරගමු පළාතේ රෝහල් කිහිපයකට විදුලිය විසන්ධි කිරීමේ අවදානමක්",
       "News Content": "ඇඹිලිපිටිය දිස්ත්‍රික් මහ රෝහල ඇතුළු සබරගමු පළාතේ රෝහල් කිහිපයක හිඟ විදුලි බිල්පත් පියවීමට අද වන විට කටයුතු නොකළහොත් විදුලිය විසන්ධි කිරීමට සිදු වන බව විදුලිබල මණ්ඩලය දැනුම් දී තිබෙනවා.\nමේ මස 4 වැනිදා සෞඛ්‍ය අමාත්‍යාංශ ලේකම් වෙත ලිපියක් යොමු කරමින් අදාළ දැනුම් දීම සිදු කර ඇති බව සදහන්.\nඅදාළ ලිපියේ පිටපත් රත්නපුර මහ රෝහලේ සහ ඇඹිලිපිටිය දිස්ත්‍රික් මහ රෝහලේ බලධාරීන් වෙත මෙන්ම රත්නපුර සහ රුවන්වැල්ල විදුලි ඉංජිනේරුවන් වෙතද යොමු කර තිබෙනවා.\nනියමිත දිනට විදුලි බිල් නොගෙවන්නේ නම් එම පරිශ්‍රයන්ට ලබා දී ඇති විදුලි සැපයුම විසන්ධි කිරීමට විදුලි බල මණ්ඩලය කටයුතු කළ ද අදාළ රෝහල්වල අවශ්‍යතාවය සැලකිල්ලට ගෙන යළි විදුලි සැපයුම ලබාදුන් බවද එම ලිපියේ සදහන්.\nකෙසේ වෙතත් මේ වන විට අදාළ හිඟ මුදල විශාල ලෙස ඉහළ යාම නිසා එසේ කිරීමට හැකියාවක් නොමැති බවයි ලංකා විදුලිබල මණ්ඩලය පෙන්වා දී ඇත්තේ.",
       "URL": "https://www.hirunews.lk/341153/ඇඹිලිපිටිය-දිස්ත්‍රික්-මහ-රෝහල-ඇතුළු-සබරගමු-පළාතේ-රෝහල්-කිහිපයකට-විදුලිය-විසන්ධි-කිරීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=186"
}