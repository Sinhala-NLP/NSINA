{
       "Source": "hirunews",
       "Timestamp": "Wednesday, 13 September 2023 - 15:02",
       "Headline": "එකම පවුලේ පිරිසක් ගමන් ගත් ත්‍රිරෝද රථයක් අනතුරට ලක්වේ",
       "News Content": "එකම පවුලේ පිරිසක් ගමන් ගත් ත්‍රිරෝද රථයක් මාර්ගයෙන් ඉවතට පැන අඩි 50 ක් පමණ ප්‍රපාතයට පෙරලී තිබෙනවා.\nඑකම පවුලේ පිරිසක් ගමන් ගත් ත්‍රිරෝද රථයක් මාර්ගයෙන් ඉවතට පැන අඩි 50 ක් පමණ ප්‍රපාතයකට පෙරලිමෙන් ත්‍රිරෝද රථයේ ගමන් ගත් අවු ½ වයසැති දරුවෙකු ඇතුළු තිදෙනෙකු තුවාල ලබා දික්ඔය මුලික රෝහල වෙත (13) දින ඇතුලත් කර ඇති බවයි නොර්වුඩ් පොලිසිය පවසන්නේ.\nබගවන්තලාව මෝරා වත්තේ සිට හැටන් දක්වා ධාවනය වු ත්‍රිරෝද රථය හැටන් බගවන්තලාව ප්‍රධාන මාර්ගයේ නොර්වුඩ් සෙන් ජොන් ටිලරි වත්ත ප්‍රදේශයේදි මාර්ගයෙන් ඉවතට පැන අඩි 50 ක් පමණ ප්‍රපාතයට පෙරලිමෙන් මෙම අනතුර සිදු වී ඇය්ජො බවයි වාර්තා වෙන්නේ.\nඅනතුර සිදු වන අවස්තාවේ ත්‍රිරෝද රථයේ එකම පවුලේ පිරිසක් ගමන් කර ඇති අතර, අනතුරෙන් පියා , මව සහ අවු 1 ½ වයසැති කුඩා දරුවෙකු තුවාල ලබා ඇති බවයි සඳහන් වෙන්නේ.\nඅනතුරෙන් ත්‍රිරෝද රථයට දැඩි අලාභ හානි සිදු වි ඇති අතර , අනතුර සම්බන්ධයෙන් නොර්වුඩ් පොලිසිය පරික්ෂණ පවත්වනු ලබනවා.",
       "URL": "https://www.hirunews.lk/348139/එකම-පවුලේ-පිරිසක්-ගමන්-ගත්-ත්‍රිරෝද-රථයක්-අනතුරට-ලක්වේ",
       "Category": "Local News",
       "Parent URL": "https://www.hirunews.lk/local-news.php?pageID=32"
}