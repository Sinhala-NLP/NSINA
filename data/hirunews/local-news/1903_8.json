{
       "Source": "hirunews",
       "Timestamp": "Sunday, 06 June 2021 - 12:46",
       "Headline": "කෘෂිකර්ම අමාත්‍යාංශයට නව ලේකම්වරයෙක් (වීඩියෝ)",
       "News Content": "කෘෂිකර්ම අමාත්‍යංශයේ ලේකම් රෝහණ පුෂ්පකුමාර සිය ධූරයෙන් ඉල්ලා අස්වී තිබෙනවා.\nපෞද්ගලික හේතුවක් මත ඔහු මෙලෙස ඉල්ලා අස්වී ඇති බවයි වාර්තා වෙන්නේ.\nමාස 4 කට පමණ ඉහතදී එවකට කෘෂිකර්ම අමාත්‍යංශ ලේකම්වරයා ලෙස කටයුතු කල මේජර් ජෙනරාල් සුමේධ පෙරේරා ද සිය ධූරයෙන් ඉවත් වුණා.\nරෝහණ පුෂ්පකුමාර සිය අමාත්‍යංශ ලේකම් ධූරයෙන් ඉල්ලා අස්වීම සම්බන්ධයෙන් හිරු ප්‍රවෘත්ති අංශය කෘෂිකර්ම අමාත්‍ය මහින්දානන්ද අලුත්ගමගේ ගෙන් විමසා සිටියා.\nඔහු කියා සිටියේ හිස්වන අමාත්‍යංශ ලේකම් ධූරයට වයඹ විශ්වවිද්‍යලයේ උපකුලපති ජේෂ්ඨ මහාචාර්ය උදය කේ. ජයසිංහ පත්කරන බවයි.\nමේ අතර, එලඹෙන මහ කන්නයේ අවශ්‍යතාවය සදහා කාබනික පොහොර නිෂ්පාදනය මේ වනවිට ආරම්භ කර ඇති බව මහවැලි කලාප ආශ්‍රිත ඇළවේලි හා ජනාවාස පොදු යටිතල පහසුකම් සංවර්ධන රාජ්‍ය අමාත්‍යංශය පවසනවා.\nමහවැලි කළාප වලට අයත් කුඹුරු හෙක්ටයාර් එක්ලක්ෂ 10,000 ක් සඳහා කාබනික පොහොර මෙට්ටි්‍රක් ටොන් ලක්ෂ එකොලහක් ඒ අනුව නිෂ්පාදනය කෙරෙනු ඇති.\nපොහොර සහනාධාරය වෙනුවෙන් රජය වැය කරන මුදල එක් කන්නයක් සදහා රුපියල් මිලියන හාරසියයක් පමන වන අතර කාබනික පොහොර ප්‍රචලිත කිරීම තුලින් එම මුදල රට තුල ඉතිරිකර ගැනීමට අපේක්ෂිතයි.\nමේ අතර, අදත් පොහොර ගැටළුව හේතුවෙන් තමන් දැඩි අසීරුතාවකට පත්ව ඇති බව පොලොන්නරුවේ ළුෑණු ගොවීන් පවසනවා.\nඔවුන් ප්‍රකාශ කළේ කාබනික පොහොර නිෂ්පාදනය ප්‍රශස්ථ මට්ටමකට පැමිණෙන තුරු රසායනික පොහොර ලබා දෙන ලෙසයි.",
       "URL": "https://www.hirunews.lk/273522/කෘෂිකර්ම-අමාත්‍යාංශයට-නව-ලේකම්වරයෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1903"
}