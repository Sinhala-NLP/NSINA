{
       "Source": "hirunews",
       "Timestamp": "Saturday, 16 October 2021 - 18:57",
       "Headline": "මිනිස් පාරිභෝජනයට නුසුදුසු ලොකුළුෑණු තොගයක් දඹුල්ලෙන්",
       "News Content": "පාකිස්තානයෙන් ආනයනය කරන ලද මිනිස් පරිභෝජනයට නුසුදුසු ලොකු ළුෑණු තොගයක් දඹුල්ල නගර සභාවේ නිලධාරීන් අද සොයා ගනු ලැබුවා.\nඒවා සොයා ගන්නා අවස්ථාවේදී ලොකු ළුෑණු තොගයේ පත්‍ර සහ මුල් හටගෙන තිබූ බවයි හිරු වාර්තාකරු සඳහන් කළේ.\nකිලෝග්‍රෑම් දසදහකට වැඩි කන්ටේනර් රථයකින් දඹුල්ල නගරයේ පිහිටි ගබඩා කිහිපයකට මෙම ලොකු ළුෑණු තොගය අද රැගෙනවිත් තිබෙනවා.\nපළමුවෙන්ම දඹුල්ල ආර්ථික මධ්‍යස්ථානය පිටුපස පෞද්ගලික ගබඩා දෙකක තිබී මෙම ලොකු ළුෑණු සොයාගත්තා.\nපසුව එම ස්ථානයේ සිටි පිරිසගෙන් ලද තොරතුරුවලට අනුව කන්ටේනර් රථයෙන් ළුෑණු බෙදාහැරීම සිදුකළ තවත් ගබඩාවක් වැටලීමට නගර සභා නිලධාරීන් පියවර ගත්තා.\nඑහි තිබීද පරිභෝජනයට නුසුදුසු ලොකු ළුෑණු සොයාගත් අතර, අනතුරුව දඹුල්ල - කන්ඩලම මාර්ගයේදී කන්ටේනර් රථයද සොයාගනු ලැබුවා.",
       "URL": "https://www.hirunews.lk/285197/මිනිස්-පාරිභෝජනයට-නුසුදුසු-ලොකුළුෑණු-තොගයක්-දඹුල්ලෙන්",
       "Category": "Local News",
       "Parent URL": "https://www.hirunews.lk/local-news.php?pageID=1623"
}