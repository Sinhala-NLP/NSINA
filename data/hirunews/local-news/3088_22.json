{
       "Source": "hirunews",
       "Timestamp": "Sunday, 20 October 2019 - 13:51",
       "Headline": "ව්‍යාජ ගුවන් ගමන් බලපත්‍රයකින් පැමිණි සිරියානු පවුලක් පිටුවහල් කෙරේ",
       "News Content": "ව්‍යාජ ගුවන් ගමන් බලපත්‍ර භාවිත කරමින් දිවයිනට ඇතුලුවීමට උත්සහ කළ සිරියානු ජාතික පවුලක් ආගමන විගමන දෙපාර්තමේන්තු නිලධාරීන් විසින් කටුනායක ගුවන්තොටුපල මගී පර්යන්තයේදී අද අත්අඩංගුවට ගෙන තිබෙනවා.\nසිරියානු ජාතික 29 හැවිරිදි දන්ත වෛද්‍යවරයෙකු එක්සත් අරාබි එමීර් රාජ්‍යයේ ගුවන් ගමන් බලපත්‍රයක් භාවිත කරමින් මෙලෙස පැමිණ ඇත්තේ ඔහුගේ බිරිඳ සහ අවුරුද්දක් වයසැති සිය දරුවා සමඟයි.\nඩුබායි සිට එමිරේට්ස් ගුවන් සේවයට අයත් ගුවන් යානයකින් පැමිණි මොවුන් පිළිබඳ සැක සිතී සිදුකළ පරීක්ෂණයකින් අනතුරුවයි ව්‍යාජ ගුවන් බලපත්‍රයකින් මෙරටට පැමිණ ඇති බවට හෙළිවී ඇත්තේ.\nසිය රටේ පවතින දේශපාලන අස්ථාවර භාවය හේතුවෙන් වෙනත් රටකට යාමේ අරමුණින් ශ්‍රී ලංකාවේ සංචාරය සඳහා පැමිණි බවයි සිරියානු දන්ත වෛද්‍යවරයා ප්‍රකාශ කර ඇත්තේ.\nඅනතුරුව ඔවුන් නැවත ඔවුන් පැමිණී ගුවන් යානයෙන්ම ඩුබායි වෙත පිටුවහල් කර තිබෙනවා.",
       "URL": "https://www.hirunews.lk/226617/ව්‍යාජ-ගුවන්-ගමන්-බලපත්‍රයකින්-පැමිණි-සිරියානු-පවුලක්-පිටුවහල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3088"
}