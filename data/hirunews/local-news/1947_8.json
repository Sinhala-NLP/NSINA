{
       "Source": "hirunews",
       "Timestamp": "Monday, 17 May 2021 - 19:29",
       "Headline": "වරාය නගර ආර්ථික කොමිෂන් සභා පනත් කෙටුම්පත ගැන ශ්‍රේෂ්ඨාධිකරණයේ තීරණය හෙට පාර්ලිමේන්තුවට (වීඩියෝ)",
       "News Content": "කොළඹ වරාය නගරය ආර්ථික කොමිෂන් සභා පනත් කෙටුම්පත සම්බන්ධයෙන් ශ්‍රේෂ්ඨාධිකරණයේ තීරණය කථානායක මහින්ද යාපා අබේවර්ධන විසින් හෙට පාර්ලිමේන්තුවට දැනුම්දීමට නියමිතව තිබෙනවා.\nඊට අදාළ විවාදය ලබන 19 වනදා සහ 20 වනදා විවාදයට ගැනීමට නියමිත අතර, ඡන්ද විමසීම ඉන් අනතුරුව සිදු කෙරෙනු ඇති.\nපසුගිය අප්‍රේල් අටවනදා මෙම පනත් කෙටුම්පත පාර්ලිමේන්තුවට ඉදිරිපත් කළ අතර, පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට පටහැනි යැයි තීන්දු කරන ලෙස ඉල්ලා ශ්‍රේෂ්ඨාධිකරණය හමුවේ පෙත්සම් 19 ක් ගොනු කෙරුණා.\nඒ සම්බන්ධයෙන් ශ්‍රේෂ්ඨාධිකරණයේ මතය හෙට උදෑසන කථානායකවරයා විසින් පාර්ලිමේන්තුවට දැනුම් දෙනු ඇති.",
       "URL": "https://www.hirunews.lk/271641/වරාය-නගර-ආර්ථික-කොමිෂන්-සභා-පනත්-කෙටුම්පත-ගැන-ශ්‍රේෂ්ඨාධිකරණයේ-තීරණය-හෙට-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1947"
}