{
       "Source": "hirunews",
       "Timestamp": "Tuesday, 09 April 2019 - 11:58",
       "Headline": "උස්වත්ත වඟුරු බිමෙන් වැටලූ කසිප්පු ජාවාරම",
       "News Content": "කඳාන පොලිස් වසමට අයත් උස්වත්ත වඟුරු භූමිය තුල, කොළඹ - කටුනායක අධීවේගී මාර්ගයට යාබදව පවත්වාගෙන ගිය නීති විරෝධී මත්පැන් නිෂ්පාදනාගාරයක් ඊයේ (08) පස්වරුවේ වටලා තිබෙනවා.\nකඳාන පොලිසිය සමඟ එක්ව බස්නාහිර පළාත් බුද්ධි කොට්ඨාශයේ නිලධාරීන් එක්ව මෙම වැටලීම සිදුකර ඇති අතර එහිදී මත්පැන් නිෂ්පාදනයට යොදාගන්නා බැරල් 17ක් සමඟ ගෝඩා ලීටර් තිස් ලක්ෂ හැටදහසක් ඔවුන්ගේ භාරයට ගත් බවයි අප වාර්තාකරු පැවසුවේ.\nඒ සමඟ එක් සැකකරුවෙක් ද අත්අඩංගුවට ගෙන තිබෙනවා.\nඅලුත් අවුරුදු සමය ඉලක්ක කරගනිමින් බෙදාහැරීම සඳහා මෙම නීති විරෝධී මත් පැන් නිෂ්පාදනය කර තිබූ බවයි අනාවරණය වී ඇත්තේ.\nඅත්අඩංගුවට ගත් සැකකරු සහ නඩු භාණ්ඩ ඉදිරි නීතිමය කටයුතු සඳහා ජාඇල සුරාබදු ඒකකය වෙත භාරදී තිබෙනවා.",
       "URL": "https://www.hirunews.lk/214123/උස්වත්ත-වඟුරු-බිමෙන්-වැටලූ-කසිප්පු-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=3412"
}