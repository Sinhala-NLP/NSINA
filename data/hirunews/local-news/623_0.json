{
       "Source": "hirunews",
       "Timestamp": "Wednesday, 04 January 2023 - 18:53",
       "Headline": "තෙල් සංස්ථාවේ බෝනස් ගැන වෘත්තීය සමිතිවලින් පැහැදිලි කිරීමක්",
       "News Content": "ඛනිජ තෙල් සංස්ථාවේ සේවකයන්ට ප්‍රසාද දීමනා ලබා දුන්නේ මහා භාණ්ඩාගාරයේ අනුමැතිය යටතේ බව පොදුජන ප්‍රගතිශීලි ඛනිජ තෙල් සේවක සංගමය පවසනවා.\nඑහි සභාපති බන්දුල සමන් කුමාර කොළඹ අද මාධ්‍ය හමුවක් කැඳවමින් කියා සිටියේ 2007 වර්ෂයේ පාඩු ලැබූ ඛනිජ තෙල් සංස්ථාව මේ වනවිට ලාභ ලබන ආයතනයක් බවට පත්ව ඇති බවයි.\nපාඩු ලබන ආයතන වන ශ්‍රී ලංකන් ගුවන් සමාගම හා ලංකා ඛනිජ තෙල් සංස්ථාවේ සේවකයන්ට ප්‍රසාද දීමනා ලබාදීම සම්බන්ධයෙන් ජනාධිපති රනිල් වික්‍රමසිංහ එම ආයතනවල සභාපතිවරුන්ගෙන් වාර්තාවක් කැඳවා තිබෙනවා.\nඒ අනුවයි, වෘත්තීය සමිති අද මාධ්‍ය හමුවක් කැඳවා කරුණු පැහැදිලි කළේ.\nමෙහිදී මාධ්‍යවේදීන් නැගූ ප්‍රශ්න කිහිපයකට පොදුජන ප්‍රගතිශීලි ඛනිජ තෙල් සේවක සංගමයේ සභාපති බන්දුල සමන් කුමාර පිළිතුරු ලබා දුන්නා.",
       "URL": "https://www.hirunews.lk/324289/තෙල්-සංස්ථාවේ-බෝනස්-ගැන-වෘත්තීය-සමිතිවලින්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=623"
}