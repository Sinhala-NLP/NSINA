{
       "Source": "hirunews",
       "Timestamp": "Tuesday, 08 August 2023 - 15:10",
       "Headline": "ධීවර සහ ජලජ සම්පත් සංශෝධන පනත් කෙටුම්පතේ වගන්ති කිහිපයකුත් ව්‍යවස්ථාවට පටහැනියි",
       "News Content": "ශ්‍රේෂ්ඨාධිකරණය හමුවේ අභියෝගයට ලක් කරන ලද ධීවර හා ජලජ සම්පත් සංශෝධන පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට පටහැනි බවට ශ්‍රේෂ්ඨාධිකරණය තීරණය කර තිබෙනවා.\nඑම තීරණය කථානායක මහින්ද යාපා අබේවර්ධන විසින් අද පාර්ලිමේන්තුවට දැනුම් දුන්නා.\nඒ අනුව එහි 02, 03 සහ 07 වන වගන්ති ආණ්ඩුක්‍රම ව්‍යවස්ථාවට අනුකූල නොවන බැවින් පනත් කෙටුම්පතේ එම වගන්ති දැනට පවතින ආකාරයට සම්මත කිරීමට පාර්ලිමේන්තුවේ විශේෂ බහුතරයක් අවශ්‍ය බව ශ්‍රේෂ්ඨාධිකරණයේ මතය වී තිබෙනවා.",
       "URL": "https://www.hirunews.lk/344098/ධීවර-සහ-ජලජ-සම්පත්-සංශෝධන-පනත්-කෙටුම්පතේ-වගන්ති-කිහිපයකුත්-ව්‍යවස්ථාවට-පටහැනියි",
       "Category": "Local News",
       "Parent URL": "https://www.hirunews.lk/local-news.php?pageID=114"
}