{
       "Source": "hirunews",
       "Timestamp": "Friday, 08 April 2022 - 10:08",
       "Headline": "කැනඩාව ආරක්ෂක වියදම් ඩොලර් බිලියන 8කින් ඉහළ නංවයි",
       "News Content": "රුසියාවේ යුක්රේන ආක්‍රමණය මගින් බටහිර ලෝකය පුරා ඇති කර තිබෙන අවිනිශ්චිතභාවය හේතුවෙන් සිය ආරක්ෂක වියදම් ඉදිරි පස් වසර තුල කැනේඩියානු ඩොලර් බිලියන 8කින් ඉහළ නංවන බව කැනඩාවේ මුදල් අමාත්‍යවරිය වන ක්‍රිස්ටියා ෆ්‍රීලෑන්ඩ් ප්‍රකාශ කළා.\nඇය සඳහන් කළේ ජනපති පුටින්ගේ යුක්රේන ආක්‍රමණය තුලින් කැනඩාව වැනි සාමකාමී ප්‍රජාතන්ත්‍රවාදී රටවලට ද සිහිගැන්වීමක් සිදුකර ඇති බවයි.\nසිය රටවල පැවැත්ම අවසානයේ සන්නද්ධ ශක්තිය මත රඳා පවතින බව එමගින් පැහැදිලි වී ඇති බවයි ඇය සඳහන් කළේ.\nනිදහස නොමිලයේ නොලැබෙන අතර, සාමය සහතික වන්නේ ඒ සඳහා සටන් කිරීමට අප තුල පවතින සූදානම මත බව කැනඩාවේ මුදල් අමාත්‍යවරිය වැඩිදුරටත් කියා සිටියා.",
       "URL": "https://www.hirunews.lk/301471/කැනඩාව-ආරක්ෂක-වියදම්-ඩොලර්-බිලියන-8කින්-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=1243"
}