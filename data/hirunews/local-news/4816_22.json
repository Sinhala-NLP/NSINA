{
       "Source": "hirunews",
       "Timestamp": "Saturday, 29 October 2016 - 21:45",
       "Headline": "කඳානේ ඕලන්ද ඇල අපවිත්‍ර වීමෙන් ප්‍රදේශවාසීන්ට පීඩා",
       "News Content": "කඳාන, කලඑළියමුල්ල ප්‍රදේශයේ පිහිටා ඇති ඕලන්ද ඇලට සම්බන්ධ වන ඇළ මාර්ගය දැඩි ලෙස අපවිත්‍ර වීම හේතුවෙන් ප්‍රදේශවාසීන් දැඩි දුෂ්කරතාවයකට පත්ව තිබෙනවා.\nඔවුන් චෝදනා කරන්නේ මේ පිළිබඳව අවස්ථා රැසකදී බලධාරීන් දැනුම්වත් කර ඇතත්, මෙතෙක් කිසිදු පියවරක් නොගත් බවටයි.\nකඳාන කලඑළිමුල්ල ප්‍ර‍දේශයෙන් ගලා බසින මෙම ඇළ මාර්ගය සම්බන්ධ වන්නේ ඕලන්ද ඇළටයි.\nකොළඹ - කටුනායක අධීවේගී මාර්ගයට සමාන්තරව ගලා බසිනා මෙහි ඉතිහාසය, ලන්දේසි යුගය දක්වා දිව යනවා.\nලන්දේසීන් භාණ්ඩ ප්‍රවාහනය සඳහාද භාවිතා කර ඇති මෙම ඇළේ දැන් තත්ත්වයයි මේ.\nප්‍රදේශයේ ව්‍යාපාරිකයින් සත්ත්ව ශරීර කොටස් සහ අපද්‍රව්‍ය ඇළ මාර්ගයට බැහැර කිරීම හේතුවෙන් ප්‍රදේශය පුරාම පවතින්නේ දැඩි දුර්ගන්ධයක්.",
       "URL": "https://www.hirunews.lk/146380/කඳානේ-ඕලන්ද-ඇල-අපවිත්‍ර-වීමෙන්-ප්‍රදේශවාසීන්ට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4816"
}