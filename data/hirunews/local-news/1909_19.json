{
       "Source": "hirunews",
       "Timestamp": "Thursday, 03 June 2021 - 13:47",
       "Headline": "පොහොර සඟවන්නන්ට ඇමති එස්.එම්.ගෙන්, අනතුරු ඇගවීමක් (වීඩියෝ)",
       "News Content": "රසායනික පොහොර ආනයනය නතර කිරීමට රජය ගත් තීරණයත් සමඟ ගොවින් දැඩි අර්බුදයකට මුහුණදී සිටිනවා.\nමෙරට යල කන්නයේ වාර්ෂිකව වගා කරන කුඹුරු ප්‍රමාණය අක්කර ලක්ෂ විස්සකට ආසන්නයි.\nඉන් වාර්ෂිකව වී ටොන් ලක්ෂ 50 ක් පමණ නිපදවනු ලබනවා.\nගොවින් පවසන්නේ මේ වනවිට රුපියල් 1500 ක් වැනි මිලකට අලෙවි වූ පොහොර මිටියකට මේ වනවිටත් රුපියල් 3,000 ක මිලක් ගෙවීමට සිදුව ඇති බවයි.\nමේ අතර ඉඩම් අමාත්‍ය එස්.එම්. චන්ද්‍රසේන ප්‍රකාශ කර සිටියේ පොහොර සඟවාගෙන වැඩිමිලට අලෙවි කිරීම සඳහා සූදානම්ව සිටින පුද්ගලයින්ට එරෙහිව දැඩි ක්‍රියාමාර්ග ගන්නා බවයි.",
       "URL": "https://www.hirunews.lk/273262/පොහොර-සඟවන්නන්ට-ඇමති-එස්-එම්-ගෙන්-අනතුරු-ඇගවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1909"
}