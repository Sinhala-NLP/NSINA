{
       "Source": "hirunews",
       "Timestamp": "Saturday, 16 September 2023 - 17:59",
       "Headline": "හොරපෙට නුදුරින් දුම්රිය මාර්ගයේ තිබී කාන්තා මළසිරුරක් හමුවෙයි",
       "News Content": "හොරපේ - එඩේරමුල්ල අතර දුම්රිය මාර්ගයේ වැටි තිබූ කාන්තාවකගේ මළ සිරුරක් අද (16) හමුවූ බව රාගම පොලිසිය පවසනවා.\nපොලිසිය පවසන්නේ හොරෙපේ දුම්රිය ස්ථානයේ සිට කොළඹ දෙසට මිටර් 100 පමණ දුරින් දුම්රිය මාර්ගයේ සිරුර වැටි තිබුණ බවයි.\nමෙසේ මිය ගොස් ඇත්තේ නාවල, රාජගිරිය, පාසල් මාවතේ පදිංචි 59 හැවිරිදි කාන්තාවක් බවට හදුනාගත් බවට පොලිසිය පවසනවා.\nපොලිසිය පවසන්නේ සිදුකළ මූලික විමර්ශනවලදී ඇය පෞද්ගලික නිතිඥ සමාගමක සම්බන්ධිකරණ නිලධාරිණියෙකු වශයෙන් සේවය කරමින් සිටි තැනැත්තියක් බවයි.\nසිද්ධිය වු ස්ථානයේ තිබූ මරණකාරියට අයත් අත් බෑගයක් සහ ජංගම දුරකතනයක්ද පොලිස් භාරයට ගෙන ඇති අතර, අත් බෑගයේ තිබී අනුරාධපුරය සිට කොළඹ කොටුව බලා අද උදේ පිටත්වූ දුම්රියේ ගමන්කිරීම සඳහා ලබා ගත් ටිකටි පතක්ද වු බවයි පොලිසිය පවසන්නේ.",
       "URL": "https://www.hirunews.lk/348485/හොරපෙට-නුදුරින්-දුම්රිය-මාර්ගයේ-තිබී-කාන්තා-මළසිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=25"
}