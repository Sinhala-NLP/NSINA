{
       "Source": "hirunews",
       "Timestamp": "Monday, 27 September 2021 - 8:56",
       "Headline": "තවත් ෆයිසර් එන්නත් තොගයක් දිවයිනට (වීඩියෝ)",
       "News Content": "ෆයිසර් එන්නත් මාත්‍රා 31,590ක් අද අලුයම දිවයිනට රැගෙනවිත් තිබෙනවා.\nකටාර් ගුවන් සේවයට අයත් යානයකින් අදාළ එන්නත් තොගය මෙරටට රැගෙනවිත් ඇති අතර, ඒවා කොළඹ පිහිටි මධ්‍යම එන්නත් ගබඩාව වෙත රැගෙන ගොස් ඇති බව සඳහන්.\nමේ අතර මෙරට කොරෝනා ප්‍රතිශක්තිකරණ වැඩසටහනට අදාළ ව ඊයේ පුද්ගලයින් 34,188 දෙනෙකුට එන්නත් ලබා දී තිබෙනවා.\nඒ අනුව සයිනොෆාම් එන්නතේ පළමු මාත්‍රාව පුද්ගලයින් 15,958 දෙනෙකුට සහ දෙවන මාත්‍රාව 6,700කට ලබා දී ඇති බවයි වසංගත රෝග විද්‍යා අංශය සඳහන් කළේ.\nඑමෙන්ම ෆයිසර් එන්නතේ පළමු මාත්‍රාව 619 දෙනෙකුටත්, දෙවන මාත්‍රාව 63 දෙනෙකුටත් ලබා දී තිබෙනවා.\nමොඩර්නා එන්නතේ පළමු මාත්‍රාව 2,767 දෙනෙකුටත්, දෙවන මාත්‍රාව 8 දෙනෙකුටත් ලබා දී ඇති බවයි වසංගත රෝග විද්‍යා අංශය සඳහන් කළේ.\nඇස්ට්‍රාසෙනෙකා එන්නතේ පළමු මාත්‍රාව 27 දෙනෙකුට ලබා දී ඇති අතර, දෙවන මාත්‍රාව ලබාගත් පුද්ගලයින් සංඛ්‍යාව 4132ක්.\nස්පුට්නික් වී එන්නතේ දෙවන මාත්‍රාව පුද්ගලයින් 3,914 දෙනෙකුට ද ලබා දී තිබෙනවා.",
       "URL": "https://www.hirunews.lk/283343/තවත්-ෆයිසර්-එන්නත්-තොගයක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1666"
}