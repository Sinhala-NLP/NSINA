{
       "Source": "hirunews",
       "Timestamp": "Thursday, 21 June 2018 - 14:12",
       "Headline": "කටුගස්තොට බෝට්ටු අනතුරින් අතුරුදන්වූ තරුණියගේ සිරුර හමුවෙයි",
       "News Content": "මහවැලි ගඟේ කටුගස්තොට - ගොහාගොඩ ප්‍රදේශයේදී සිදුවූ බෝට්ටු අනතුරෙන් අතුරුදන්වූ විදෙස් ජාතික තරුණියගේ සිරුර හමුවී තිබෙනවා.\nඒ, ගන්නොරුව - සීමාමාලකය අසළ වළක තිබියදියි.\nඅරාබි ජාතික 24 හැවිරිදි මෙම තරුණිය විශ්වවිද්‍යාල ශිෂ්‍යාවක්.\nසෞදි අරාබියය සහ දෝහා කටාර් රාජ්‍යයේ සිට පැමිණි පිරිසක් ගමන් ගත් බෝට්ටුවක් ඊයේ පස්වරුවේ මහවැලි ගඟේ පෙරළී තිබුණා.\nපසුව ඉන් හයදෙනෙකු ප්‍රදේශවාසින් විසින් බේරාගනු  ලැබූ අතර, එක් තරුණියක් දියේ ගිලී අතුරුදන් ව තිබුණා.",
       "URL": "https://www.hirunews.lk/193590/කටුගස්තොට-බෝට්ටු-අනතුරින්-අතුරුදන්වූ-තරුණියගේ-සිරුර-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3885"
}