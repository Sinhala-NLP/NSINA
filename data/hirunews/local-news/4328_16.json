{
       "Source": "hirunews",
       "Timestamp": "Monday, 11 September 2017 - 7:03",
       "Headline": "විස්ස ගැන පාර්ලිමේන්තු විවාදය 20 වනදා",
       "News Content": "සියලූ පළාත්සභාවල මැතිවරණ එකම දිනකදී පැවැත්වීමේ විධිවිධාන ඇතුළත් විසිවන ආණ්ඩුක්‍රම ව්‍යවස්ථා සංශෝධන කෙටුම්පත මේ මස 20 වනදා පාර්ලිමේන්තුවේදී විවාදයට ගැනීමට නියමිතයි.\nමෙම පනත් කෙටුම්පත පිළිබඳ ශ්‍රේෂ්ඨාධිකරණ තීරණය ඉදිරි සතියේදී ලැබීමට නියමිත අතර, ඒ අනුව 20 වනදා දවස පුරා විවාද කර එය සම්මත කරගැනීමට සූදානම් බවයි රජයේ ජ්‍යෙෂ්ඨ අමාත්‍යවරයෙකු කියා සිටියේ.\nකැබිනට් මණ්ඩලයෙන් අනුමත කරනු ලැබූ මෙම පනත් කෙටුම්පත මේ වනවිට පාර්ලිමේන්තු න්‍යාය පුස්තකයට ඇතුළත් කර තිබෙනවා.\nමේ අතර විසිවන ආණ්ඩුක්‍රම ව්‍යවස්ථා සංශෝධනය පළාත් සභාවලටද ඉදිරිපත් කර තිබුණා.",
       "URL": "https://www.hirunews.lk/170606/විස්ස-ගැන-පාර්ලිමේන්තු-විවාදය-20-වනදා",
       "Category": "Local News",
       "Parent URL": "https://www.hirunews.lk/local-news.php?pageID=4328"
}