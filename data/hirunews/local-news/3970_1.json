{
       "Source": "hirunews",
       "Timestamp": "Saturday, 28 April 2018 - 16:29",
       "Headline": "එල්.ටී.ටී.ඊ. ය සැඟවූ රත්‍රන් සොයන්න ගිය 08 ක් අත්අඩංගුවට (ඡායාරූප)",
       "News Content": "පොළොව යට පවතින ලෝහ සෙවීමට යොදා ගන්නා ස්කෑනර් යන්ත්‍රයක් සහ තවත් ස්කෑනර් යන්ත්‍ර කොටසක් ප්‍රවාහනය කළ 8 දෙනෙකු වව්නියාව නොච්චිමොටෙයි ප්‍රදේශයේදී පොලිස් අත්අඩංගුවට ගෙන තිබෙනවා.\nඅද අලුයම සිදුකළ හදිසි සෝදිසි මෙහෙයුමකදීයි සැකකරුවන් අත්අඩංගුවට ගෙන ඇත්තේ.\nඅවසන් යුද සමයේ එල් ටී ටී ඊ සංවිධානය විසින් සැගවු රත්‍රන් සෙවීම සඳහා මෙම පුද්ගලයන් සූදානමින් සිට ඇතැයි අනාවරණ වී තිබෙනවා.\nකුලී පදනම මත ලබාගත් වෑන් රථයකින් අදාළ ස්ථාන නිරීක්ෂණය කර යළිත් පැමිණෙමින් සිටියදීයි සැකකරුවන් අත්අඩංගුවට පත්වී ඇත්තේ.\nඅනුරාධපුර ප්‍රදේශයේ පදිංචි ව්‍යාපාරිකයෙකු මෙම ජාවාරම වෙනුවෙන් මුදල් යොදවා ඇතැයි හෙළිවී තිබෙනවා.\nසැකකරුවන් අනුරාධපුර, වලස්මුල්ල, නොච්චියාගම, කිලිනොච්චිය සහ යාපනය ප්‍රදේශවල පදිංචිකරුවන්.\nඅත්අඩංගුවට ගත් ස්කෑනර් යන්ත්‍රය රුපියල් කෝටියකට වැඩි වටිනාකමකින් යුක්ත බව සඳහන්.\nසැකකරුවන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර වව්නියාව පොලිසිය වැඩිදුර විමර්ශණ මෙහෙයවනවා.\nඡායාරූප - වව්නියාව මාධව කුලසූරිය",
       "URL": "https://www.hirunews.lk/189492/එල්-ටී-ඊ-ය-සැඟවූ-රත්‍රන්-සොයන්න-ගිය-08-ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3970"
}