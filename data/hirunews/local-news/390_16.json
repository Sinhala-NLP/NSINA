{
       "Source": "hirunews",
       "Timestamp": "Wednesday, 26 April 2023 - 8:53",
       "Headline": "ඇලක වැටී පුද්ගලයෙක් මරුට",
       "News Content": "හඟුරන්කෙත - පිලපිටිය ප්‍රදේශයේ ඇලක වැටී පුද්ගලයෙක් මියගොස් ඇති බවට ඊයේ (25) දින හඟුරන්කෙත පොලීසියට ලද තොරතුරක් මත විමර්ශන ආරම්භ කර තිබෙනවා.\nමරණකරු වයස අවුරුදු 58 වන අතර ඔහු පිලපිටිය හඟුරන්කෙත ප්‍රදේශයේ පදිංචිකරුවෙක්.\nපසුගිය 24 වන දා රාත්‍රී කාලයේ දී සහෝදරියගේ නිවසට යන අතරතුර මොහු ඇලට වැටී ඇති බව මූලික විමර්ශන වලදී අනාවරණය වී තිබෙනවා.\nමහෙස්ත්‍රාත් පරීක්ෂණයෙන් පසු පශ්චාත් මරණ පරීක්ෂණ සඳහා මෘත ශරීරය මහනුවර රෝහලේ මෘත ශරීරාගාරයේ තැන්පත් කර ඇති අතර හඟුරන්කෙත පොලීසිය විසින් වැඩිදුර විමර්ශන සිදුකරනු ලබයි.",
       "URL": "https://www.hirunews.lk/333468/ඇලක-වැටී-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=390"
}