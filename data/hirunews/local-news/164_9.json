{
       "Source": "hirunews",
       "Timestamp": "Friday, 21 July 2023 - 13:56",
       "Headline": "ලෝක ආහාර මිල තවත් ඉහළ යන ලකුණු",
       "News Content": "යුක්රේනයේ ප්‍රධාන වරාය කිහිපයක් ඉලක්ක කර ගනිමින් රුසියාව අඛන්ඩව ගුවන් ප්‍රහාර එල්ල කරමින් සිටින බව විදෙස් මාධ්‍ය වාර්තා කළා.\nඑමෙන්ම රුසියාව එල්ල කළ ගුවන් ප්‍රහාරයකින් යුක්රේනයේ ඔඩෙසා හි පිහිටි චීන කොන්සල් කාර්යාලය ද විනාශ වී ඇති බවයි විදෙස් මාධ්‍ය සඳහන් කළේ.\nමේ අතර, යුක්රේන ධාන්‍ය නෞකා වලට ද කළු මුහුද හරහා යාම වළක්වාලමින් රුසියාව විසින් ප්‍රහාර එල්ල කිරීම හේතුවෙන් ලෝක ආහාර මිල ගණන්වලට ද බලපෑම් එල්ල විය හැකි බවට ආර්ථික විශ්ලේෂකයින් ප්‍රකාශ කළා.\nමින් වැඩි බලපෑමක් සංවර්ධනය වෙමින් පවතින රටවලට සිදුවිය හැකි බවයි ඔවුන් පෙන්වා දෙන්නේ.",
       "URL": "https://www.hirunews.lk/342018/ලෝක-ආහාර-මිල-තවත්-ඉහළ-යන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=164"
}