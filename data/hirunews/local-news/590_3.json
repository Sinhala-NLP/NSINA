{
       "Source": "hirunews",
       "Timestamp": "Friday, 20 January 2023 - 13:42",
       "Headline": "මාංශ භක්ෂක අලියෙක් මින්නේරියෙන් මතු වෙයි (වීඩියෝ)",
       "News Content": "මින්නේරිය ප්‍රදේශයේ වන අලි ගම් වැදීම පිළිබඳ බොහෝ පුවත් පසුගිය දිනවල වාර්තා වුණා.\nඑලෙස ගම් වැදුණු වන අලියෙකු ප්‍රදේශයේ ධීවර සංස්ථා ගොඩනැගිල්ලකට ඇතුලු වී මසුන් අහාරයට ගත් වෙනස් ආකාරයේ පුවතක් ද වාර්තා වනවා.\nමින්නේරිය ධීවර සංස්ථා ගොඩනැගිල්ලට මෙම වන අලියා ඇතුළු වී ඇත්තේ ඊයේ (19) අලුයම යි.\nගොඩනැගිල්ලේ ශීතකරණයේ ගබඩා කර තිබු මසුන් මෙම වනඅලියා විසින් ආහාරයට ගෙන තිබෙනවා.\nමෙම වන අලියා මින්නේරිය හබරණ ප්‍රධාන මාර්ගය දෙපස ඇති වෙළදසැල්වලට ද ඇතුළු වී ඇතැම් ආහාර ද්‍රව්‍ය ආහාරයට ගන්නා අතර, දීර්ඝ කාලයක සිට පවතින මෙම ගැටලුවට බලධාදාරීන්ගෙන් නිසි විසදුමක් නොමැති බවයි ප්‍රදේශවාසීන් පවසන්නේ.\nමේ අතර, ගල්නෑව ප්‍රදේශයේ බඩඉරිගු වගාවකට ඇතුලු වූ වන අලි රංචුවක් එම බඩඉරිගු වගාවට දැඩි හානි සිදු කර තිබුණේ මෙලෙසින්.\nවන අලි ගම් වැදීම නිසා ගොවිතැන් කටයුතුවලට දැඩි බලපෑමක් ඇති වී ඇති බව යි ප්‍රදේශවාසීන් පවසන්නේ.",
       "URL": "https://www.hirunews.lk/325491/මාංශ-භක්ෂක-අලියෙක්-මින්නේරියෙන්-මතු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=590"
}