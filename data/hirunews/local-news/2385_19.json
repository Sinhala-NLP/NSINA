{
       "Source": "hirunews",
       "Timestamp": "Saturday, 17 October 2020 - 7:17",
       "Headline": "මැතිවරණ නීති සංශෝධනයට තේරීම් කාරක සභාවක්",
       "News Content": "විදේශගත ශ්‍රී ලාංකිකයින්ට ඡන්ද අයිතිය ලබාදීම ඇතුළු මැතිවරණ නීති සංශෝධනයට අවශ්‍ය තේරීම් කාරක සභාවක් ඉදිරියේදී යෝජනා කරන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඒ, ඊයේ අරලියගහ මන්දිරයේ පැවති මැතිවරණ කොමිෂන් සභාවේ උපාය මාර්ගික සැලසුම් පිළිබඳ සාකච්ඡාවකට එක්වෙමින්.\nමෙම හමුවට එක්වෙමින් අදහස් දැක්වූ මැතිවරණ කොමිෂන් සභාවේ සභාපති මහින්ද දේශප්‍රිය සඳහන් කර ඇත්තේ මැතිවරණ නීතිවල සංශෝධනයක් අත්‍යවශ්‍ය බවටයි.\nමැතිවරණයට අදාළ ඇප මුදල් සංශෝධනය කිරීම, මැතිවරණය පැවැත්වෙන දිනයේ ඡන්දය ප්‍රකාශ කිරීමට නොහැකි පුද්ගලයින් වෙනුවෙන් ඊට පෙර වෙනම දිනයක් ලබාදීම, වයස අවුරුදු 18 සම්පූර්ණ වූ විගස ඡන්ද අයිතිය ලැබෙන සේ ඡන්ද හිමි නාමලේඛණ මාස 03 කට වතාවක් යාවත්කාලීන කිරීම, විදේශගත ශ්‍රී ලාංකිකයින්ට ඡන්ද අයිතිය ලබාදීම එහිදී මැතිවරණ කොමිසමේ නිලධාරීන් විසින් අග්‍රාමාත්‍යවරයාට පෙන්වා දී ඇති සිදුකළ යුතු සංශෝධන අතර වනවා.\nඑමෙන්ම, ආබාධිත පුද්ගලයින්ට පහසුකම් සහිත ඡන්ද මධ්‍යස්ථාන සකස්කිරීම සහ විශේෂ ව්‍යාපෘති යටතේ ඊ-ඡන්ද ක්‍රමය ඇතුළු කරුණු රැසක් සම්බන්ධයෙන් මෙහිදී සාකච්ඡා වී තිබෙනවා.",
       "URL": "https://www.hirunews.lk/252696/මැතිවරණ-නීති-සංශෝධනයට-තේරීම්-කාරක-සභාවක්",
       "Category": "Local News",
       "Parent URL": "https://www.hirunews.lk/local-news.php?pageID=2385"
}