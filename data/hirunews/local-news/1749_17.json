{
       "Source": "hirunews",
       "Timestamp": "Tuesday, 17 August 2021 - 8:01",
       "Headline": "අකුණු මඟින් සිදුවන අනතුරු අවම කර ගැනීමට පියවර ගන්න කාලගුණයෙන් ඉල්ලීමක්",
       "News Content": "අද උදෑසන 05.30ට කාලගුණ විද්‍යා දෙපාර්තමේන්තුව මඟින් නිකුත් කරන ලද කාලගුණ නිවේදනයට අනුව බස්නාහිර සහ සබරගමුව පළාත්වලත්, ගාල්ල, මාතර, මහනුවර සහ නුවරඑළිය යන දිස්ත්‍රික්කවල විටින් විට වැසි ඇති විය හැකියි.\nඑමෙන්ම ඇතැම් ස්ථානවලට මි.මී. 50ක පමණ තරමක තද වැසි ද ඇතිවිය හැකි බව කාලගුණ විද්‍යා දෙපාර්තමේන්තුව මඟින් නිකුත් කරන ලද කාලගුණ නිවේදනයේ සඳහන්.\nමේ අතර ඌව පළාතේත්, අම්පාර, මඩකලපුව, වවුනියාව සහ මුලතිවු දිස්ත්‍රික්කවලත් ස්ථාන ස්වල්පයක සවස 2.00 න් පමණ පසුව වැසි හෝ ගිගුරුම් සහිත වැසි ඇති විය හැකියි.\nමධ්‍යම කඳුකරයේ බටහිර බෑවුම් ප්‍රදේශවලත්, උතුරු, උතුරු-මැද සහ වයඹ පළාත්වලත් හම්බන්තොට සහ ත්‍රිකුණාමලය දිස්ත්‍රික්කවලත් සුළගේ වේගය පැ.කි.මී. (40-50) පමණ දක්වා වැඩි විය හැකි අතර ගිගුරුම් සහිත වැසි සමඟ ඇතිවිය හැකි තාවකාලික තද සුළංවලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.",
       "URL": "https://www.hirunews.lk/279891/අකුණු-මඟින්-සිදුවන-අනතුරු-අවම-කර-ගැනීමට-පියවර-ගන්න-කාලගුණයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1749"
}