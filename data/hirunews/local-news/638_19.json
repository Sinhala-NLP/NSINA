{
       "Source": "hirunews",
       "Timestamp": "Wednesday, 28 December 2022 - 12:52",
       "Headline": "ගත වූ සතියට කොවිඩ් රෝගීන් 43ක් වාර්තා වෙයි",
       "News Content": "කොරෝනා පිළිබඳ නියැදි පරීක්ෂණයක් යළි සිදු කිරීමට අපේක්ෂා කරන බව ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්ති විද්‍යාව සහ සෛල ජෛව විද්‍යා ඒකකයේ අධ්‍යක්ෂ මහාචාර්ය චන්දිම ජීවන්දර ප්‍රකාශ කළා.\nඒ චීනයේ පැතිර යන කොරෝනා තත්ත්වය පිලිබඳ අවධානයට ලක් කරමින්.\nඉන්දියාව ද මේ වනවිට කොරෝනා අහඹු නියැදි පරීක්ෂාව ආරම්භ කර තිබෙනවා.\nචීනයේ පැතිර යන කොරෝනා ප්‍රභේද අතරින් ප්‍රධානතම ප්‍රභේදයක් වන්නේ එක්ස් - බී බී අනු ප්‍රභේදයයි.\nකෙසේ වෙතත්, එමගින් ශ්‍රී ලංකාවට ප්‍රබල බලපෑමක් සිදුනොවනු ඇති බවයි විශේෂඥයන්ගේ මතය වී ඇත්තේ.\nචීනය එන්නත්කරණ ක්‍රියාවලිය නිසි පරිදි ක්‍රියාත්මක නොකිරීම මෙලෙස යළි කොරෝනා පැතිර යාමට ප්‍රධාන හේතුවක් ලෙස විදෙස් වාර්තාවල දැක්වෙනවා.\nවසංගත රෝග විද්‍යා ඒකකය පෙන්වා දෙන්නේ සෞඛ්‍යාරක්ෂිත ක්‍රමවේදයන් අඛන්ඩව අනුගමනය කිරීමට ජනතාව පියවර ගත යුතු බවයි.\nමේ අතර, ගත වූ සතියක කාලය තුල සිදුකළ පරීක්ෂණවලදී කොරෝනා රෝගීන් 43 දෙනෙකු මෙරටින් වාර්තා වී තිබෙනවා.",
       "URL": "https://www.hirunews.lk/323741/ගත-වූ-සතියට-කොවිඩ්-රෝගීන්-43ක්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=638"
}