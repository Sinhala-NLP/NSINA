{
       "Source": "hirunews",
       "Timestamp": "Tuesday, 13 June 2023 - 16:15",
       "Headline": "2023 අන්තර් පාසල් ලීග් රග්බි තරගාවලිය හෙටින් ඇරඹේ",
       "News Content": "2023 අන්තර් පාසල් ලීග් රග්බි තරගාවලිය හෙටින් ආරම්භ වීමට නියමිතයි.\nමෙවර තරගාවලියේ මූලික වටය කාණ්ඩ 3ක් යටතේ පැවැත්වෙන අතර ඊට එක්වන පාසල් සංඛ්‍යාව 26ක්.\nසමාරම්භක තරගයේදී මරදාන සාන්ත ජෝසප් විද්‍යාලය සහ කටුගස්තොට සාන්ත අන්තෝනි විද්‍යාලය හෙට මහනුවර බෝගම්බර පිටියේදී තරග බිමට පිවිසෙනවා.\nමේ අතර තරගාවලියට එක්වන කොළඹ රාජකීය විද්‍යාලයීය කණ්ඩායමේ සූදානම ගැන දැනුවත් කිරීමේ ප්‍රවෘත්ති සාකච්ඡාව කොළඹ ක්‍රීඩා අමාත්‍යාංශ ඩන්කන්වයිට් ශ්‍රවණාගාරයේදී පැවැත්වුණා.\nඅන්තර් පාසල් ලීග් රග්බි තරගාවලියේදී රාජකීයයන් A කාණ්ඩයෙන් තරග බිමට පිවිසෙන අතර ඒ අතරවාරයේදී ඔවුන් මහනුවර ත්‍රිත්ව විද්‍යාලය සමගින් 77 වැනි බ්‍රැඩ්බි පළිහ වෙනුවෙන් ද තරග වැදීමට නියමිතයි.\nබ්‍රැඩ්බි පළිහේ පළමු අදීරයේ තරග ලබන ජූලි මස 22 වැනිදා සහ දෙවැනි අදීරයේ තරග ලබන අගෝස්තු මස 05 වැනිදා පැවැත්වීමට සැලසුම් කර තිබෙනවා.",
       "URL": "https://www.hirunews.lk/337822/2023-අන්තර්-පාසල්-ලීග්-රග්බි-තරගාවලිය-හෙටින්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=272"
}