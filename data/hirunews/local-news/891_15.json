{
       "Source": "hirunews",
       "Timestamp": "Sunday, 04 September 2022 - 21:15",
       "Headline": "පාකිස්ථානයට ලකුණු 182ක ඉලක්කයක්",
       "News Content": "ආසියානු කුසලාන තරගාවලියේ ඉන්දියාව සමග දැන් පැවැත්වෙන තරගය ජය ගැනීමට පාකිස්ථානයට ලකුණු 182ක ඉලක්කයක් හිමිව තිබෙනවා.\nඩුබායිහිදී පැවැත්වෙන තරගයේ කාසියේ වාසිය දිනු පාකිස්ථානයේ ආරාධනය මත පළමුවෙන් පන්දුවට පහරදුන් ඉන්දියාව නියමිත පන්දුවාර 20 අවසානයේ කඩුලු 7ක් දැවී ලකුණු 181ක් ලබාගත්තා.\nනායක රෝහිත් ශර්මා පන්දු 16කින් ලකුණු 28ක් රැස් කළ අතර ලෝකේෂ් රාහුල් පන්දු 20කින් ලකුණු 28ක් රැස් කළා.\nවිරාත් කෝලි පන්දු 44කින් වේගවත් ලකුණු 60ක් රැස් කළා. ඊට හතරේ පහර 4ක් සහ හයේ පහර 1ක් ඇතුලත් වුණා.\nපන්දු යැවීමේදී ශදාබ් ඛාන් කඩුලු 2ක් බිඳහෙළුවා.",
       "URL": "https://www.hirunews.lk/314565/පාකිස්ථානයට-ලකුණු-182ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=891"
}