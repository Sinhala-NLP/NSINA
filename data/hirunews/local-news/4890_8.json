{
       "Source": "hirunews",
       "Timestamp": "Tuesday, 06 September 2016 - 18:15",
       "Headline": "නිදහස් පක්ෂය, තීන්දුව ජනතාවට භාර දෙයි",
       "News Content": "65 වන  සංවත්සරයට සහභාගි නොවූ මන්ත්‍රීවරුන් සම්බන්ධයෙන් විනය පියවර නොගන්නා බව ශ්‍රී ලංකා නිදහස් පක්ෂය අද ප්‍රකාශ කළා.\nකොළඹ පැවති මාධ්‍ය හමුවකදී එම පක්ෂයේ මහලේකම් අමාත්‍ය දුමින්ද දිසානායක කියා සිටියේ එය ජනතාව තීන්දු කරනු ඇති බවයි.\nආදර්ශමත්, ආකර්ශණීය පක්ෂ සංවත්සර සම්මේලනයක් පැවැත්වීමට ශ්‍රී ලංකා නිදහස් පක්ෂයට හැකිවූ බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර මෙහිදී කියා සිටියා.\nවැරදි අඩුපාඩු සකස් කරගනිමින් ඉදිරියට යන නිදහස් පක්ෂය වටා ඒකරාශී වන ලෙස පක්ෂ මහ ලේකම් අමාත්‍ය දුමින්ද දිසානායක වාමාංශික දේශපාලන බලවේගවලින් ඉල්ලීමක් කළා.",
       "URL": "https://www.hirunews.lk/142392/නිදහස්-පක්ෂය-තීන්දුව-ජනතාවට-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4890"
}