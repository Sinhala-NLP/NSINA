{
       "Source": "hirunews",
       "Timestamp": "Sunday, 18 September 2022 - 8:24",
       "Headline": "ඉන්දියාවේ ගවයන් අතර ලම්පි වෛරසයේ ශීඝ්‍ර ව්‍යාප්තියක්",
       "News Content": "ඉන්දියාවේ ලම්පි වෛරසය ව්‍යාප්තිය හේතුවෙන් දිස්ත්‍රික්ක 25කට බලපෑම් එල්ල වී තිබෙනවා.\nමෙම වෛරසය ගවයන් අතර පැතිර යන අතර, මේ වනවිට මහාරාෂ්ඨ ප්‍රාන්තයේ පමණක් ගවයින් 126 දෙනෙකු මියගොස් ඇති බවයි ඉන්දීය මාධ්‍ය වාර්තා කළේ.\nගවයින් අතර ශීඝ්‍රයෙන් පැතිර යන චර්ම රෝගයක් වන මෙය මිනිසුන්ට සම්ප්‍රේෂණය නොවන බවයි පරීක්ෂණවල දී අනාවරණ වී ඇත්තේ.\nමැස්සන්, මදුරුවන්, කිනිතුල්ලන් හරහා මෙම රෝගය පැතිරීම සිදුවන අතර, රෝගයට ප්‍රතිකාර කිරීමට අවශ්‍ය ඖෂධ මිල දී ගැනීමට එක් ප්‍රදේශයකට ඉන්දීය රුපියල් කෝටිය බැගින් වෙන්කිරීමට ඉන්දීය රජය පියවර ගෙන තිබෙනවා.",
       "URL": "https://www.hirunews.lk/315691/ඉන්දියාවේ-ගවයන්-අතර-ලම්පි-වෛරසයේ-ශීඝ්‍ර-ව්‍යාප්තියක්",
       "Category": "Local News",
       "Parent URL": "https://www.hirunews.lk/local-news.php?pageID=860"
}