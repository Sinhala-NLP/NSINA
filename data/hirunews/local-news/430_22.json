{
       "Source": "hirunews",
       "Timestamp": "Thursday, 06 April 2023 - 13:47",
       "Headline": "මෙරට ආර්ථිකයේ ඉදිරි දැක්ම ගැන කියන ලෝක බැංකුවේ නවතම වාර්තාව",
       "News Content": "මෙරට දේශපාලන තත්ත්වය ආර්ථිකයේ ඉදිරි දැක්ම සඳහා සැලකිය යුතු බලපෑමක් ඇතිකරන බව ලෝක බැංකුව පවසනවා.\nසිය නවතම වාර්තාව මඟින් ලෝක බැංකුව පෙන්වා දී ඇත්තේ, මෙරට දේශපාලන තත්ත්වය ආර්ථිකයේ ඉදිරි දැක්ම සඳහා සැලකිය යුතු බලපෑමක් කරන බවයි.\nඑමෙන්ම මෙරට ණය තිරසරභාවය යථා තත්ත්වයට පත් කිරීමට නම් බාහිර මෙන්ම දේශීය ණය ප්‍රතිව්‍යුහගත කිරීම ද අවශ්‍ය වන බවයි ඔවුන් පෙන්වා දී ඇත්තේ.\nශ්‍රී ලංකාවේ ආර්ථික දැක්ම සැලකිය යුතු අවිනිශ්චිතතාවකට පත් වීමට අස්ථාවර දේශපාලන තත්ත්වයද හේතු වී ඇති බවත් ණය තිරසරභාවය යථා තත්ත්වයට පත් කිරීම සදහා බාහිර මෙන්ම ඇතැම් දේශීය ණය ප්‍රතිව්‍යුහගත කිරීම ද අවශ්‍ය වනු ඇති බවත් මෙම වාර්තාවේ දැක්වෙනවා.\n2023 වර්ෂය සහ ඉන් ඔබ්බට ශ්‍රී ලංකාවේ ආර්ථිකය සැලකිය යුතු අභියෝගවලට මුහුණදෙන බව, ලෝක බැංකුව සිය නවතම වාර්තාව මඟින් පෙන්වා දෙන අතර, එමඟින් ඔවුන් පුරෝකථනය කර ඇත්තේ, 2023 වසරේදීත් මෙරට ආර්ථිකය සියයට 4.3කින් හැකිලෙනු ඇති බවටයි.\nජාත්‍යන්තර හවුල්කරුවන්ගේ මුල්‍යකරණ සහාය ඇතිව රජයේ ප්‍රතිසංස්කරණ වැඩසටහන ශක්තිමත් සහ ඵලදායී ලෙස ක්‍රියාත්මක කිරීම තුළින් ආර්ථිකය යහපත්ව පවත්වා ගැනීමට හැකියාව පවතින බවද මෙම වාර්තා වේ වැඩි දුරටත් දක්වා සිටී.\nමීට අමතරව 2021 සහ 2022 වර්ෂවල ලක්ෂ 27කට වැඩි පිරිසකගේ රැකියා අහිමි වී ඇති බවත් ඒ හේතුවෙන් ලක්ෂ 27ක් දරිද්‍රතාවයට ඇද වැටී ඇති දිළිඳු පවුල් සහ අවදානමට ලක්වූවන් ආරක්ෂා කරගැනීම සඳහා වැඩි අවධානයක් යොමු කළයුතු බවද එමගින් අවධාරණය කර තිබෙනවා.‍",
       "URL": "https://www.hirunews.lk/331834/මෙරට-ආර්ථිකයේ-ඉදිරි-දැක්ම-ගැන-කියන-ලෝක-බැංකුවේ-නවතම-වාර්තාව",
       "Category": "Local News",
       "Parent URL": "https://www.hirunews.lk/local-news.php?pageID=430"
}