{
       "Source": "hirunews",
       "Timestamp": "Tuesday, 20 July 2021 - 19:52",
       "Headline": "අදත් කොරෝනා ආසාදිතයන් 1062 ක් මරණ සංඛ්‍යාවත් 3,800 ඉක්මවයි (වීඩියෝ)",
       "News Content": "අද දිනයේ මේ දක්වා කාලය තුල අලුතින් කොරෝනා ආසාදිතයින් 1062 කු වාර්තා වීමත් සමග මෙරට සමස්ත ආසාදිතයන්ගේ සංඛ්‍යාව 284,401 ක් දක්වා ඉහල ගියා.\nඅද දිනයේ තවත් කොරෝනා මරණ 43 ක් ඊයේ දිනයට අදාළව සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කර ඇති බව රජයේ ප්‍රවෘත්ති දෙපාර්තමේන්තුව සඳහන් කළා.\nඒ අනුව මෙරට මුළු මරණ සංඛ්‍යාව දැක්වෙන්නේ 3,870 ක් ලෙසයි.\nමේ අතර අද දිනයේදීත් ආසාදිතයන් 980 දෙනෙකු සුවය ලබා රෝහල්වලින් පිටව යාමත් සමඟ සුවය ලැබූ සමස්ත සංඛ්‍යාව දෙලක්ෂ 62,828 ක් දක්වා ඉහළ ගියා.\nමේ අතර පිළියන්දල - ජඹුරලිය - ලූල්ලවල මාර්ගයේ පෞද්ගලික ඇඟළුම් කර්මාන්තශාලාවක සිදුකළ කොරෝනා පරීක්ෂණ 186 කින් ආසාදිතයන් 120 දෙනෙකු හඳුනාගෙන තිබෙනවා.\nඉන් අහඹු ලෙස තෝරාගත් සාම්පල 20 ක් ශ්‍රී ජයවර්ධනපුර විශ්වවිද්‍යාලය වෙත යොමු කිරීමෙන් පසු 6 දෙනෙකුට ඩෙල්ටා ප්‍රභේදය ආසාදිත බවටයි සැක පළ කරන්නේ.\nඅදාළ කර්මාන්තශාලාවේ සේවකයින් දහසකට ආසන්න ප්‍රමාණයක් සිටින අතර, ඉන් සියයට 85 ක් පමණ එම ප්‍රදේශයේ කුලී පදනම මත නවාතැන් ගෙන සිටින අය බවයි සෞඛ්‍ය අංශ සඳහන් කළේ.",
       "URL": "https://www.hirunews.lk/277533/අදත්-කොරෝනා-ආසාදිතයන්-1062-ක්-මරණ-සංඛ්‍යාවත්-3800-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1807"
}