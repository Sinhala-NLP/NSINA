{
       "Source": "hirunews",
       "Timestamp": "Thursday, 25 May 2017 - 12:21",
       "Headline": "මහින්දානන්දට ඇප",
       "News Content": "හිටපු අමාත්‍ය පාර්ලිමේන්තු මන්ත්‍රී මහින්දානන්ද අලූත්ගමගේ ඇප මත මුදා හැරීමට කොළඹ මහාධිකරණ විනිසුරු ගිහාන් කුලතුංග අද නියෝග කළා.\nඒ අනුව මන්ත්‍රීවරයා රුපියල් ලක්ෂ 02ක මුදල් ඇපයක් සහ රුපියල් ලක්ෂ 05 බැගින් වූ ශරීර ඇප දෙකක් මතයි මුදා හරිනු ලැබුවේ.\nඅමාත්‍යවරයෙකුව සිටියදී උපයාගත් ආකාරය හෙලි කළ නොහැකි රුපියල් මිලියන 27ක මුදලක් වැයකර බොරැල්ල කිංස්ලි පාරේ නිවසක් ඉදිිකිරීම තුලින් මුදල් විශුද්ධිකරණ පනත උල්ලංඝණය කිරීම සම්බන්ධයෙන් මොහුට අද අධි චෝදනා භාර දී තිබෙනවා.\nමෙම නඩුව විභාගය සඳහා දින නියම කිරීමට ජූලි මස 10 වනදා කැදවනු ඇති.",
       "URL": "https://www.hirunews.lk/162129/මහින්දානන්දට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4499"
}