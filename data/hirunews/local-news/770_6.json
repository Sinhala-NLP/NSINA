{
       "Source": "hirunews",
       "Timestamp": "Saturday, 29 October 2022 - 15:14",
       "Headline": "ශ්‍රී ලංකාවට ලකුණු 168ක ඉලක්කයක්",
       "News Content": "T20 ලෝක කුසලාන තරඟාවලියේ නවසීලන්තය සමග පැවැත්වෙන තරගය ජය ගැනීමට ශ්‍රී ලංකාවට ලකුණු 168ක ඉලක්කයක් හිමිව තිබෙනවා.\nසිඩ්නි හිදී පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් නවසීලන්ත කණ්ඩායම නියමිත පන්දුවාර 20 අවසානයේ කඩුලු 7ක් දැවී ලකුණු 167ක් ලබාගත්තා.\nGlenn Phillips ලකුණු 104ක් රැස්කළා. ඒ පන්දු 63කින්. ඊට හතරේ පහර 10ක් සහ හයේ පහර 4ක් ඇතුලත් වුණා.\nඔහු දැවී ගියේ ලහිරු කුමාරගේ පන්දුවක් හමුවේ දසුන් ශානක අතට උඩ පන්දුවක් ලබාදෙමින්.\nඅනතරුව පිටියට පිවිසි Ish Sodhi එක් ලකුණක් ලබා දැවී ගියා.\nමහීෂ් තීක්ෂණ පළමු පන්දුවාරය ආරම්භ කළ අතර හතරවන පන්දුවෙන් Finn Allen දැවී ගියේ එක් ලකුණක් ලබා සිටියදීයි.\nධනංජය ද සිල්වා දෙවන පන්දුවාරය ක්‍රියාත්මක කරද්දී දෙවන පන්දුවෙන් Devon Conway දැවී ගියේ එක් ලකුණක් පමණක් ලබා සිටියදී.\nලකුණු 8ක් ලබා සිටි නවසීලන්ත නායක කේන් විලියම්සන් දවා ගැනීමට කසුන් රාජිත සමත්වුණා.\nඔහු දැවීගියේ කුසල් මෙන්ඩිස් අතට උඩ පන්දුවක් ලබාදෙමින්. ඒ තුන්වන පන්දුවාරයේ අවසන් පන්දුවේදි.\nලකුණු 22ක් ලබා සිටි Daryl Mitchell පිටියෙන් ඉවත් කිරීමට වනිඳු හසරංග සමත්වුණා.\nශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.\nපන්දු යැවීමේදී කසුන් රාජිත කඩුලු දෙකක් දවා ගත්තා.",
       "URL": "https://www.hirunews.lk/319129/ශ්‍රී-ලංකාවට-ලකුණු-168ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=770"
}