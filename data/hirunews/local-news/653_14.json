{
       "Source": "hirunews",
       "Timestamp": "Wednesday, 21 December 2022 - 7:26",
       "Headline": "ඕමානයේ පීඩාවන්ට ලක් වූ කාන්තාවන් 25 දෙනෙකු නැවත මෙරටට ගෙන්වීමට අනුමැතිය",
       "News Content": "ඕමානයේ ගෘහසේවය සඳහා ගොස් සිටියදී විවිධ පීඩාවන්ට ලක්ව බේරාගැණුනු කාන්තාවන් 115 දෙනෙකුගෙන් 25 දෙනෙකු නැවත මෙරටට ගෙන්වීම සඳහා විදේශ කටයුතු අමාත්‍යංශයේ අනුමැතිය හිමිව තිබෙනවා.\nඒ විදේශ සේවා නියුක්ති කාර්යාංශය මගින් මුදල් ප්‍රතිපාදන ලබාදීමත් සමඟයි.\nඑලෙස පීඩාවට පත්ව සිටින කාන්තාවන් 115 දෙනෙකු මේ වනවිට ආරක්ෂිත නිවස්නයක රඳවා සිටින බවයි එරට ශ්‍රී ලංකා තානාපති කාර්යාලය සඳහන් කළේ.\nකෙසේ වෙතත් මෙම කාන්තාවන් රැදී සිටින ආරක්ෂිත නිවස්නයයෙහි අවම පහසුකම් හෝ නොමැතිවීම හමුවේ කාන්තාවන් ඉන් පැනයාමේ තත්වයක් මතුව ඇති බව විමර්ශන නිලධාරින් පෙන්වා දෙනවා.\nමේ අතර මෙරට කාන්තාවන්ට සිදුවූ අඩත්තෙට්ටම් ඇතුළු හිරිහැර සම්බන්ධ සිද්ධීන් 15 ක් පිළිබඳ අනාවරණය වී ඇති බව අපරාධ පරීක්ෂණ දෙපාර්තමේන්තුවේ විමර්ශන නිලධාරීන් පවසනවා.",
       "URL": "https://www.hirunews.lk/323164/ඕමානයේ-පීඩාවන්ට-ලක්-වූ-කාන්තාවන්-25-දෙනෙකු-නැවත-මෙරටට-ගෙන්වීමට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=653"
}