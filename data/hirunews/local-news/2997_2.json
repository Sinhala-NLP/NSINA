{
       "Source": "hirunews",
       "Timestamp": "Wednesday, 18 December 2019 - 7:29",
       "Headline": "ජනපතිවරණයෙන් පසු දෙමළ ජාතික සන්ධානයේ පක්ෂ රැස්වේ",
       "News Content": "ජනාධිපතිවරණයෙන් පසුව දෙමළ ජාතික සන්ධානයේ පක්ෂ නායකයින් ඊයේ පළමුවරට රැස්ව තිබෙනවා.\nඒ, යාපනයේදීයි. දෙමළ ජාතික සන්ධානය නියෝජනය කරන දේශපාලන පක්ෂ වන ටෙලෝ, ප්ලොට් සහ ඉලංගෙයි තමිල් අරසු පක්ෂවල නියෝජිතයින් මෙම සාකච්ඡාවට එක්ව සිටියා.\nඉන් අනතුරුව දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්ධන් හිරු ප්‍රවෘත්ති අංශයට කියා සිටියේ ඉදිරියේදී මෙම පක්ෂ 3 ම එක්ව මහ මැතිවරණයට තරග කිරීමට මෙම සාකච්ඡාවේදී තීරණය කළ බවයි.",
       "URL": "https://www.hirunews.lk/230474/ජනපතිවරණයෙන්-පසු-දෙමළ-ජාතික-සන්ධානයේ-පක්ෂ-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=2997"
}