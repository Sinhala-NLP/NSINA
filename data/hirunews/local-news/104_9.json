{
       "Source": "hirunews",
       "Timestamp": "Saturday, 12 August 2023 - 10:33",
       "Headline": "තද සුළඟකින් නිවාස 105 කට හානි",
       "News Content": "කැබිතිගොල්ලෑව සහ හොරොව්පතාන ප්‍රාදේශීය ලේකම් කොට්ඨාස හරහා හමාගිය තද සුළඟකින් නිවාස 105 කට හානි සිදුව තිබෙනවා.\nමාස 4 කට අධික කාලයක් පැවති දැඩි නියගයෙන් පසුව පෙරේදා පස්වරුවේ වාහල්කඩ ප්‍රදේශයට ඇද හැලුනු වර්ෂාපතනයත් සමඟ හමා ගිය සුළං හේතුවෙන් මෙලෙස නිවාසවලට හානි සිදුව ඇති බවයි ආපදා කළමනාකරණ මධ්‍යස්ථානය සඳහන් කළේ.\nහොරොව්පතාන ප්‍රාදේශීය ලේකම් කොට්ඨාසයට අයත් වාහල්කඩ ඩී එක, ඩී දෙක යන ප්‍රදේශ සහ කැබිතිගොල්ලෑව ප්‍රාදේශීය ලේකම් කොට්ඨාසයට අයත් ඩී හතර, බෝගස් හන්දිය, ඩී පහ, ඩී හත සහ නව ගම්මානය යන ප්‍රදේශවල නිවාසවලටයි මෙලෙස හානි සිදුව ඇත්තේ.",
       "URL": "https://www.hirunews.lk/344550/තද-සුළඟකින්-නිවාස-105-කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=104"
}