{
       "Source": "hirunews",
       "Timestamp": "Saturday, 24 April 2021 - 18:15",
       "Headline": "\"හරක් කටා\"ගේ තවත් ගෝලයන් දෙදෙනෙකු STF අත්අඩංගුවට",
       "News Content": "සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන රුවන් චින්තක හෙවත් හරක් කටා ගේ තවත් සමීපතමයන් දෙදෙනෙකු පොලිස් විශේෂ කාර්ය බලකාය විසින් අද අත්අඩංගුවට ගත්තා.\nඔවුන් මිදිගම සසංක සහ රුවන් ලෙස හඳුනාගෙන ඇති බවයි පොලිස් විශේෂ කාර්ය බලකාය සඳහන් කළේ.\nමීට පෙර ද හරක් කටාගේ ගෝලයන් කිහිපදෙනෙකු අත්අඩංගුවට ගැණුනා.\nපසුගියදා පානදුර මධ්‍යම දූෂණ මර්දන කොට්ඨාශයේ නිලධාරීන් හොරණ ප්‍රදේශයේදී අත්අඩංගුවට ගත් කිලෝග්‍රෑම් 45 ක හොරොයින් තොගය සම්බන්ධයෙන් ද රුවන් චින්තක නොහොත් හරක් කටාට චෝදනා එල්ල වුණා.\nවිදේශ ගතව සිටින ඔහු මියගිය පාතාල කල්ලි නායකයෙකු වන අංගොඩ ලොක්කාගේ ප්‍රධාන පෙලේ ගෝලයෙකු ලෙසයි සැලකෙන්නේ.\nඅද අත්අඩංගුවට ගත් සැකකරුවන් දෙදෙනා ද වැඩිදුර විමර්ශන සඳහා මත්ද්‍රව්‍ය නාශක කාර්යාංශයට භාර දුන් බව විශේෂ කාර්ය බලකාය සඳහන් කළා.",
       "URL": "https://www.hirunews.lk/269405/හරක්-කටා-ගේ-තවත්-ගෝලයන්-දෙදෙනෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1998"
}