{
       "Source": "hirunews",
       "Timestamp": "Tuesday, 30 May 2017 - 14:09",
       "Headline": "ජල ගැලීම් හේතුවෙන් ඇතිවන සෞඛ්‍ය ගැටළුවලට වසංගත රෝග විද්‍යායතනයෙන් ජනතාවට උපදෙස්",
       "News Content": "තද වර්ෂාව, ජල ගැලීම් නිසා සෞඛ්‍ය ප්‍රශ්න ගැන උනන්දුවක් ඇති වී තිබෙන අතර වසංගත රෝග විද්‍යායතනය ජනතාව වෙත උපදෙස් මාලාවක් නිකුත් කර තිබෙනවා.\nඑහි වැඩබලන අධ්‍යක්ෂ වසංගත රෝග පිළිබඳ විශේෂඥ වෛද්‍ය සමිත ගිනිගේ කියා සිටියේ වසංගත රෝග පිළිබද තොරතුරු, උපදෙස් අවශ්‍ය නම් 011- 2695112 දුරකථන අංකයට වසංගත රෝග විද්‍යායතනය ඇමතිය හැකි බවයි.\nඋපදෙස් මාලාව\n- උණු කර නිවාගත් ජලය පානය කරන්න.\n- අමු පළතුරු ආහාරයට ගන්නේ නම් ඉතා හොඳින් පිරිසුදු කර ආහාරයට ගන්න.\n- අමුවෙන් එළවලු ආහාරයට ගැනීම හැකි තරම් අවම කරන්න, හොඳින් පිසූ ආහාර භාවිත කරන්න.\n- බැස යන ජලයේ අනවශ්‍ය ලෙස රැඳී නොසිටින්න. (මී උණ වැනි රෝග ඇතිවිය හැකි නිසා)\n- මැස්සන්ගෙන්, මදුරුවන්ගෙන් ආහාර ආරක්ෂා ආරක්ෂා කර ගන්න.\n- විශේෂයෙන්, අවට පරිසරය පිරිසිදුව තබාගන්න.\nමේ අතර සෞඛ්‍ය අමාත්‍යාංශය ද නිවේදනයක් නිකුත් කරමින් සඳහන් කළේ ගං වතුරෙන් පසු ඇති විය හැකි මී උණ රෝග තත්ත්වයන් වළක්වා ගැනීම සඳහා අදාළ ඖෂධ පළාත් සෞඛ්‍ය ඒකක වෙත ලබා දී ඇති බවයි.",
       "URL": "https://www.hirunews.lk/162457/ජල-ගැලීම්-හේතුවෙන්-ඇතිවන-සෞඛ්‍ය-ගැටළුවලට-වසංගත-රෝග-විද්‍යායතනයෙන්-ජනතාවට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4492"
}