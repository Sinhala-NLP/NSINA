{
       "Source": "hirunews",
       "Timestamp": "Sunday, 21 May 2023 - 13:30",
       "Headline": "කෑගල්ල අරනායක අසුපිනි ඇල්ල ජල යෝජනා ක්‍රමය ජනතා අයිතියට (වීඩියෝ)",
       "News Content": "බංකොලොත් බවින් මිදුණු අභිමානයෙන් ජීවත්විය හැකි රටක් ගොඩනැගීමට සියළු දෙනා එක්ව කටයුතු කළ යුතු බව ජනාධිපති රනිල් වික්‍රමසිංහ මහතා පවසනවා.\nජනාධිපතිවරයා මේ බව සඳහන් කලේ කෑගල්ල අරනායක අසුපිනි ඇල්ල ජල යෝජනා ක්‍රමය ජනතා අයිතියට පත් කිරීමේ අවස්ථාවට එක්වෙමින්.\n169,000ක පමණ ජනතාවකගේ පිරිසිදු පානිය ජල අවශ්‍යතාව සපුරාලමින් අරණායක ජල යෝජනා ක්‍රමය ජනපති අතින් මෙලෙස ජනතා අයිතියට පත් කර තිබෙනවා.\nබංකොළොත් බවින් මිදුණු අභිමානයෙන් ජීවත්විය හැකි රටක් ගොඩනැඟීමට සියලුදෙනා එක්ව කැපවිය යුතු බවයි ජනාධිපති රනිල් වික්‍රමසිංහ මෙහි දී පවසා ඇත්තේ.\nජනාධිපතිවරයා මේ බව සඳහන් කළේ කෑගල්ල අරණායක “අසුපිණි ඇල්ල ජල යෝජනා ක්‍රමය” ජනතා අයිතියට පත් කිරීමේ අවස්ථාවට ඊයේ (20) එක් වෙමින්.\nකෑගල්ල දිස්ත්‍රික්කයේ අරණායක, මාවනැල්ල සහ රඹුක්කන ප්‍රාදේශීය ලේකම් කොට්ඨාවලට අයත් ග්‍රාම නිලධාරි වසම් 135ක පැවති පානීය ජල ගැටලුවට විසඳුම් ලබා දෙමින් ශ්‍රී ලංකා රජයේ රුපියල් මිලියන 3,847ක මූල්‍ය ප්‍රතිපාදන සහ නෙදර්ලන්ත රජයේ රුපියල් මිලියන 18,650ක ණය ආධාර යටතේ මෙම ජල යෝජනා ක්‍රමය ක්‍රියාවට නංවා තිබෙනවා.",
       "URL": "https://www.hirunews.lk/335818/කෑගල්ල-අරනායක-අසුපිනි-ඇල්ල-ජල-යෝජනා-ක්‍රමය-ජනතා-අයිතියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=328"
}