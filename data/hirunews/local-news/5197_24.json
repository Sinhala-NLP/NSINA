{
       "Source": "hirunews",
       "Timestamp": "Sunday, 24 January 2016 - 13:17",
       "Headline": "සති 3ට ඩෙංගු රෝ්ගීන් 3118ක්",
       "News Content": "වසරේ ගතවූ සති 3 ක කාලසීමාවක් තුළ ඩෙංගු රෝගීන් 3118 ක් වාර්තා වී ඇති බව ජාතික ඩෙංගු මර්දන ඒකකය පවසනවා.\nඑහි ප්‍රජා විශේෂඥ වෛද්‍ය ප්‍රශිලා සමරවීර කියා සිටියේ පසුගිය වසරට සාපේක්ෂව මේ වසරේ ගතවූ කාලසීමාව තුළ ඩෙංගු රෝගීන් වාර්තාවීමේ වර්ධනයක් පෙන්නුම් කරන බවයි.\nමේ දිනවල පවතින උණ රෝග තත්ත්වයන් පිළිබඳව  දැඩි අවධානයකින් කටයුතු කරන ලෙසද විශේෂඥ  වෛද්‍ය ප්‍රශිලා සමරවීර ජනතාවගෙන් ඉල්ලීමක් කළා.\nමේ අතර හලාවත දිස්ත්‍රික් මහරෝහලේ රෝහල් සේවිකාවක් ද ඩෙංගු රෝගය වැළදීමෙන් ඊයේ මියගියා.\nඇය 53 හැවිරිදි මාදම්පේ ප්‍රදේශයේ පදිංචි දෙදරු මවක්.\nඇය දින පහකට පමණ කලින් උණ රෝගය වැළඳීම නිසා හලාවත රෝහලට ඇතුළත් කර තිබුණා.",
       "URL": "https://www.hirunews.lk/124640/සති-3ට-ඩෙංගු-රෝ්ගීන්-3118ක්",
       "Category": "Local News",
       "Parent URL": "https://www.hirunews.lk/local-news.php?pageID=5197"
}