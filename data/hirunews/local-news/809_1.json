{
       "Source": "hirunews",
       "Timestamp": "Wednesday, 12 October 2022 - 14:25",
       "Headline": "පාසල් ළමයින් සඳහා මත්පෙති අලෙවි කළ පුද්ගලයෙකු අත්අඩංගුවට",
       "News Content": "ගිනිගත්හේන ප්‍රදේශයේ දී පාසල් ළමයින් ඉලක්ක කර ගනිමින් මත්පෙති අලෙවි කළ පුද්ගලයෙකු අත්අඩංගුවට ගෙන තිබෙනවා.\nවෛද්‍යවරයෙකුගේ නිර්දේශ මත ඔසුසැල්වලින් මානසික රෝගීන්ට නිකුත් කරනු ලබන ඖෂධ පාසල් ළමයින්ට අලෙවි කරන ජාවාරමක් සම්බන්ධයෙන් පොලීසියට ලද තොරතුරකට අනුව යි මෙය සිදුකර ඇත්තේ.\nඋපාය දූතයෙකු යොදා ගනිමින් ඊයේ (11) සිදු කළ මෙම වැටලීමේ දී අත්අඩංගුවට ගත් පුද්ගලයා සතුව තිබී මත්පෙති 105ක් හමු වුණා.\n35 හැවිරිදි නාවලපිටිය ප්‍රදේශයේ පදිංචිකරුවෙකු වන මොහුගෙන් කළ ප්‍රශ්න කිරීම්වල දී අනාවරණ වී ඇත්තේ, අධික කලක සිට මෙම ජාවාරම සිදු කර ගෙන ගොස් ඇති බව යි.",
       "URL": "https://www.hirunews.lk/317658/පාසල්-ළමයින්-සඳහා-මත්පෙති-අලෙවි-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=809"
}