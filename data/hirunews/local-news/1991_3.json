{
       "Source": "hirunews",
       "Timestamp": "Wednesday, 28 April 2021 - 10:34",
       "Headline": "මෙරට පැතිර යන කොරෝනා වෛරසය ගැන අලුත්ම අනාවරණය (වීඩියෝ)",
       "News Content": "කොළඹ, බොරලැස්ගමුව සහ කුරුණෑගල යන ප්‍රදේශවලින් ලබා ගත් කොරෝනා පරීක්ෂණ සාම්පල මගින් මෙරට පැතිර යන්නේ බ්‍රිතාන්‍යයයේ බී - එකයි එකයි හත කොරෝනා වෛරස් කාණ්ඩය බවට තහවුරු වී තිබෙනවා.\nදිවයිනේ අනෙකුත් ප්‍රදේශවලින් ද වාර්තා වන කොරෝනා ආසාදිතයින්ගේ සාම්පල තවදුරටත් පරීක්ෂණය කරන බවයි ශ්‍රී ජයවර්ධනපුර විශ්ව විද්‍යාලයේ අසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනයේ අධ්‍යක්ෂ ආචාර්ය චන්දිම ජීවන්දර එහිදී වැඩිදුරටත් සඳහන් කළේ.\nකෙසේ වෙතත්, ඉන්දියාවේ මේ දිනවල සීග්‍රයෙන් පැතිර යන කොරෝනා ප්‍රභේදය බී 1617 ලෙස හඳුනාගෙන ඇති බව ඉන්දීය වාර්තා ප්‍රකාශ කළා.\nලෝක සෞඛ්‍ය සංවිධානය සඳහන් කළේ මෙම ප්‍රභේදය මේ වනවි රටවල් 17කින් වාර්තා වන බවයි.\nමෙම ප්‍රභේදය කොරෝනා එන්නත් වලට ද ප්‍රතිචාර නොදක්වන බවයි ඉන්දීය වෛද්‍ය විශේෂඥයන් පෙන්වා දෙන්නේ.\nඅද දිනයේ ගත වූ පැය කිහිපය තුළ ආසාදිතයින් 8630 සහ මරණ 22ක් වාර්තා වී තිබෙනවා.",
       "URL": "https://www.hirunews.lk/269765/මෙරට-පැතිර-යන-කොරෝනා-වෛරසය-ගැන-අලුත්ම-අනාවරණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1991"
}