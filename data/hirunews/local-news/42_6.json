{
       "Source": "hirunews",
       "Timestamp": "Saturday, 09 September 2023 - 9:36",
       "Headline": "සරසවි වරම් ලැබූ සිසුවෙකු හදිසියේ මියයයි",
       "News Content": "උසස් පෙළ විභාගයට ගණිත අංශයෙන් පෙනී සිට විශ්වවිද්‍යාල වරම් හිමිකරගත් සිසුවෙකු හදිසියේ අවාසනාවන්ත ලෙස මිය ගොස් තිබෙනවා.\nමනුෂ හංසමල් ජයතිලක නැමති මෙම සිසුවා කුරුණෑගල මලියදේව විද්‍යාලයේ ඉගෙනුම ලබා ඇති බවයි වාර්තා වන්නේ.\nපළමුවර විභාගයේ ප්‍රතිඵලවලින් සෑහීමකට පත් නොවී ඔහු දෙවන වර උසස් පෙළට ගණිත අංශයෙන් පෙනී සිටයි මෙලෙස සරසවි වරම් හිමි කරගෙන තිබුණ්.\nඑම කාලසීමාව අතරේ මනුජ කුරුණෑගල - මල්ලවපිටිය ප්‍රදේශයේ රජයේ බැංකුවක තාවකාලික පදනම මත ලිපිකරුවෙකු ලෙස සේවය කර තිබෙනවා.\nප්‍රතිඵල පැමිණීමත් සමඟ සිය මිතුරන් සමඟ සතුට සැමරු මනුජ තමන් රාජකාරි කරන බැංකුවේ සිටි සියලුදෙනාට සංග්‍රහයක් ද ලබා දී ඇති බවයි වාර්තා වන්නේ.\nමෙම සාදයෙන් පසුව ඔහු නිවසට පැමිණ නින්දට ගොස් ඇති අතර, පසුදින ඔහු සිය කාමරයෙන් පිටතට පැමිණීමට ප්‍රමාදවීම සම්බන්ධයෙන් මව සොයා බලා තිබුණා.\nඑම අවස්ථාවේදී සිහිසුන්ව සිටි මනුජව කුරුණෑගල ශික්ෂණ රෝහලට ඇතුළත් කළත් වෛද්‍යවරුන් ප්‍රකාශකර ඇත්තේ ඔහු මියගොස් ඇති බවටයි.\nමනුජගේ දේහය පිළිබඳ පශ්චාත් මරණ පරීක්ෂණය පැවැත් වූ කුරුණෑගල ශික්ෂණ රෝහලේ විශේෂඥ අධිකරණ වෛද්‍ය එච්.එච්.එම්.බී. සේනානායක සිය වාර්තාව මගින් පෙන්වා දී තිබුනේ හදවතේ කිරීටක ධමනියට රුධිර ගමනාගමනය අවහිර වීම හේතුවෙන් මරණයෙන් පත්ව ඇති බවයි.",
       "URL": "https://www.hirunews.lk/347676/සරසවි-වරම්-ලැබූ-සිසුවෙකු-හදිසියේ-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=42"
}