{
       "Source": "hirunews",
       "Timestamp": "Tuesday, 30 June 2020 - 7:42",
       "Headline": "මැතිවරණයේ තැපැල් ඡන්ද පත්‍රිකා නිකුත් කිරීම අද සිට",
       "News Content": "මහ මැතිවරණයට අදාළව තැපැල් ඡන්ද පත්‍රිකා නිකුත් කිරීම අද (30) සිට සිදුකෙරෙනවා.\nඒ අනුව අද(30) , හෙට (01) සහ අනිද්දා යන තෙදින තුළ තැපැල් ඡන්ද පත්‍රිකා අඩංගු ලියකියවිලි ඇතුළත් රක්ෂණ පැකට්ටු දිවයින පුරා දිස්ත්‍රික් තේරීම් භාර නිලධාරි කාර්යාල වෙත ලබාදීමට නියමිතයි.\nමෙවර මහමැතිවරණයට අදාළව තැපෑලෙන් ඡන්දය ප්‍රකාශ කිරීම සඳහා හත්ලක්ෂ 5085ක් සුදුසුකම් ලබා තිබෙනවා.\nඒ අනුව තැපෑලෙන් ඡන්දය ප්‍රකාශ කිරීම එළඹෙන ජුලි මස 14,15,16,17 සහ 20,21 යන දිනවල පැවැත්වීමට නියමිතයි.\nඑමෙන්ම, ඡන්ද විමසීම පැවැත්වෙන කාලසීමාව දීර්ඝ කිරීම සම්බන්ධයෙන් අවසන් තීරණයක් ගැනීම සඳහා මැතිවරණ කොමිසම අද (30) රැස්වීමට නියමිතයි.\nමීට පෙර ද ඒ සම්බන්ධයෙන් සාකච්ඡා කිරීම සඳහා මැතිවරණ කොමිසම රැස්වූ අවස්ථාවේදී ඊට අදාළ මූලික කරුණු කිහිපයක් සාකච්ඡාවට බඳුන් කළා.",
       "URL": "https://www.hirunews.lk/244272/මැතිවරණයේ-තැපැල්-ඡන්ද-පත්‍රිකා-නිකුත්-කිරීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=2622"
}