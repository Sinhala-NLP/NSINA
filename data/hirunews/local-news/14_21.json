{
       "Source": "hirunews",
       "Timestamp": "Thursday, 21 September 2023 - 23:03",
       "Headline": "ලාංකිකයන්ගේ සහ ජාත්‍යන්තර ප්‍රජාවේ සහයෝගය ඇතිව තිරසාර වර්ධනයක් කරා ශ්‍රී ලංකාව මෙහෙයවනවා - ජනපති",
       "News Content": "අමෙරිකාවේ නිව්යෝර්ක් හි එක්සත් ජාතීන්ගේ 78වන මහා මණ්ඩලය අමතමින් ජනාධිපති රනිල් වික්‍රමසිංහ ජාතියේ සහ ජාත්‍යන්තර ප්‍රජාවේ සහයෝගය ඇතිව සැමට සාමය සහ සෞභාග්‍යය සහතික කරමින් තිරසාර වර්ධනයක් කරා ශ්‍රී ලංකාව මෙහෙයවීමට ප්‍රතිඥා ලබා දෙනු ලැබුවා.\nඑහිදී ජනපතිවරයා දරිද්‍රතාවය සහ සාගින්න මට්ටම් දශක ගණනාවක ඉහළම මට්ටමක පවතින බැවින් වර්තමානයේ 2030 පොරොන්දුව සමඟ සම්පූර්ණ වෙනසක් ඇති බව පැවසීය.\nඑමෙන්ම දේශගුණික විපර්යාස, වසංගත වැනි අර්බුද ශ්‍රී ලංකාව වැනි කුඩා ණය ගැති රටවලට දේශගුණික ප්‍රයත්නයන් ඉදිරියට ගෙන යාමට බාධාවක් වන බව, ජනාධිපතිවරයා එක්සත් ජාතීන්ගේ මහා මණ්ඩල සැසිය අමතමින් පැවසීය.\nතවද ශ්‍රී ලංකාව පෙර නොවූ විරූ ආර්ථික අර්බුදයක පොරබදමින් සිටින බවත්, එහිදී ගෝලීය රාජ්‍ය මූල්‍ය ක්‍රමය ප්‍රතිව්‍යුහගත කිරීමේ වැදගත්කමත් ජනපති මහා මණ්ඩල සැසියේදී අවධාරණය කරනු ලැබුවා.",
       "URL": "https://www.hirunews.lk/349027/ලාංකිකයන්ගේ-සහ-ජාත්‍යන්තර-ප්‍රජාවේ-සහයෝගය-ඇතිව-තිරසාර-වර්ධනයක්-කරා-ශ්‍රී-ලංකාව-මෙහෙයවනවා-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=14"
}