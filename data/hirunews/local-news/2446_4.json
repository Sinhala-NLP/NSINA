{
       "Source": "hirunews",
       "Timestamp": "Friday, 18 September 2020 - 15:13",
       "Headline": "නාසා ආයතනයෙන් නව සිකුරු ගවේෂණ මෙහෙයුම් දෙකක්",
       "News Content": "පෘථිවියේ අසල්වැසියෙකු වන සිකුරු ග්‍රහයාගේ ජීවය පැවතිය හැකි බවට නව සාක්ෂි මතුවීමත් සමඟ නාසා ආයතනය එහි ගවේෂණ මෙහෙයුම් දෙකක් සැළසුම් කරනවා.\nඒ සඳහා යෝජනා හතරක් මේ වනවිට සැළකිල්ලට ගනු ලබන බව සඳහන්.\nජාත්‍යන්තර පර්යේෂක කණ්ඩායමක් පසුගිය සඳුදා සඳහන් කළේ සිකුරු ග්‍රහයාගේ මතුපිට පවතින වායු වළාවෙන් ෆොස්ෆයින් වායුව හඳුනාගැනීම එහි ජීවය පැවතිය හැකි බවට සළකුණක් බවයි.\nපෘථිවිය මත ඔක්සිජන් නොමැති පරිසරයක මෙම වායුව මුදාහරිනු ලබන්නේ ක්‍ෂුද්‍ර ජීවීන් විසින්.\nඑය  පෘථිවියෙන් පිටත ජීවය පැවතිය හැකි බවට ශක්තිමත් සාධකයක් ලෙසද සැළකිය හැකියි.\nනාසා ආයතනය නව ගවේෂණ මෙහෙයුම් මගින් සිකුරු ග්‍රහයා මත ජීවය පවතින්නේද යන්න තහවුරු කරගැනීමට උත්සාහ කරනු ඇති.",
       "URL": "https://www.hirunews.lk/250528/නාසා-ආයතනයෙන්-නව-සිකුරු-ගවේෂණ-මෙහෙයුම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=2446"
}