{
       "Source": "hirunews",
       "Timestamp": "Sunday, 23 July 2017 - 10:14",
       "Headline": "යතුරුපැදිකරු වේගයෙන් ගිය නොඑන ගමන (ඡායාරූප)",
       "News Content": "නාවලපිටිය ප්‍රදේශයේ සිට ගම්පොළ දක්වා අධික වේගයෙන් ධාවනය වූ යතුරුපැදියක් ලොරි රථයක ගැටිමෙන් යතුරුපැදිකරු එම ස්ථානයේම මියගොස් ඇති බව ගමිපොළ පොලිසිය පවසනවා.\nනාවලපිටිය, ගම්පොළ ප්‍රධාන මාර්ගයේ උලපනේ, ගඩොල් බෝක්කුව ප්‍රදේශයේදී අද (23) උදෑසන මෙම අනතුර සිදුව තිබෙනවා.\nඅධික වේගයෙන් ධාවනය වු යතුරුපැදිය හැටන් සිට මහනුවර දක්වා ධාවනය වු ලංගම බස් රථයක්  ඉස්සර කර යාමේදී ගම්පොළ සිට නාවලපිටිය දෙසට ධාවනය වු ලොරි රථයක ගැටි ඇති බවයි වාර්තා වන්නේ.\nඅනතුර සිදුවීමෙන් පසු ලොරි රථය පලාගොස් ඇති බවයි ප්‍රදේශවාසින් පවසන්නේ.\nමියගිය තරුණයා මෙතෙක් හදුනාගෙන නොමැති අතර අනතුරෙන් පසු පලා ගිය ලොරි රථය සොයා ගම්පොළ පොලීසිය පරීක්ෂණ ආරම්භ කර තිබෙනවා.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/166553/යතුරුපැදිකරු-වේගයෙන්-ගිය-නොඑන-ගමන-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4408"
}