{
       "Source": "hirunews",
       "Timestamp": "Tuesday, 18 June 2019 - 15:29",
       "Headline": "ගෝඨාභයගේ පෙත්සමක් විභාගයට නොගෙනම නිෂ්ප්‍රභයි",
       "News Content": "ඩී.ඒ. රාජපක්ෂ අනුස්මරණ කෞතුකාගාරය ඉදිකිරීමේ සිද්ධියට අදාළ නඩුව, විශේෂ මහාධිකරණය යටතේ විභාගයට ගැනීමට එරෙහිව හිටපු ආරක්ෂක ලේකම් ගෝඨාභය රාජපක්ෂ අභියාචනාධිකරණයේ ගොනුකළ පෙත්සම් දෙකක් විභාගයට නොගෙනම ප්‍රතික්ෂේප කිරීමට අභියාචනාධිකරණය අද තීරණය කළා.\nඒ අචල වෙංගප්පුලි සහ අර්ජුන ඔබේසේකර යන විනිසුරු මඩුල්ල හමුවේ මෙම පෙත්සම් සළකා බැලුුනු අවස්ථාවේදියි.\nමෙම නඩුවට අදාළව ගොනුකල මූලික විරෝධතා විශේෂ මහාධිකරණය ප්‍රතික්ෂේප කිරීමෙන් පසුවයි හිටපු ආරක්ෂක ලේකම්වරයා මෙලෙස රීට් ආඥා පෙත්සමක් සහ ප්‍රතිශෝධන අයදුම්පතක් අභියාචනාධිකරණය හමුවේ ගොනුකළේ.\nඩී.ඒ. රාජපක්ෂ අනුස්මරණ කෞතුකාගාරය ඉදිකිරීමේදී රජයට අයත් රුපියල් තුන්කෝටි 39 ලක්ෂයක මුදලක් අවභාවිත කිරීමේ චෝදනාව යටතේ හිටපු ආරක්ෂක ලේකම් ගෝඨාභය රාජපක්ෂ ඇතුළු 7 දෙනෙකුට එරෙහිව නීතිපතිවරයා විසින් විශේෂ මහාධිකරණය හමුවේ නඩු පවරා තිබෙනවා.",
       "URL": "https://www.hirunews.lk/218643/ගෝඨාභයගේ-පෙත්සමක්-විභාගයට-නොගෙනම-නිෂ්ප්‍රභයි",
       "Category": "Local News",
       "Parent URL": "https://www.hirunews.lk/local-news.php?pageID=3294"
}