{
       "Source": "hirunews",
       "Timestamp": "Saturday, 11 February 2017 - 21:57",
       "Headline": "වැවක් ගොඩ කිරීම නිසා උණුසුම් තත්වයක්",
       "News Content": "රාගම - හොරපේ ප්‍රදේශයේ කළු ඇළ වැව පහත්බිම් සංවර්ධන මණ්ඩලයෙන් කිසිදු දැනුම්දීමකින් තොරව ගොඩකිරීමට උත්සහ කිරීම නිසා ප්‍රදේශවාසීන් හා වැව ගොඩ කිරීමට පැමිණි ටිපර් රථ රියදුරන් අතර උණුසුම්කාරී තත්ත්වයක් ඇතිවුනා.\nප්‍රදේශවාසීන් පවසන්නේ අවට ගම් 12 ක ජලය බැසයන මෙම වැව ගොඩ කිරීමෙන් වැසි කාලයේදී රාගම අවට සියලු ගම්මාන ජලයෙන් යටවීමේ අවධානමක් පවතින බවයි.\nවැසි කාලයේදී රාගම නගරය ඇතුළු අවට ගම් කිහිපයක් නිරන්තරයෙන් ජලයෙන් යටවන බැවින් පසුගිය රජය සමයේ ප්‍රදේශවාසීන්ගේ ඉඩම් පවරාගෙන මෙම වැව ඉදිකිරීම ආරම්භ කර තිබෙනවා.\nනමුත් එම වැව මේ වන තුරු සම්පූර්ණයෙන්ම සාදා නිම කර නැති නමුත් අවට ප්‍රදේශ කිහිපයකම ජලය බැස යන්නේ මෙම වැව හා ඒ අවට වගුරු බිමටයි.\nමේ අතර පසුගිය දින කිහිපයේ කිසිදු දැනුම්දීමකින් තොරව පහත්බිම් සංවර්ධන මණ්ඩලයට අයත් ටිපර් රථ හා බැකෝ යන්ත්‍ර පැමිණ මෙම වැව හා ඒ අවට ගොඩ කරන බවට ප්‍රදේශවාසීන් චෝදනා කරනවා.\nමේ අතර අද දිනයේත් මෙම භූමිය ගොඩකිරීම සදහා පස් පිරවූ ටිපර් රථ පැමිණි අතර එහිදී ඇතිවූයේ උණුසුම්කාරී තත්ත්වයක්.\nපසුව ජා ඇල ප්‍රාදේශීය ලේකම්වරයා දුරකථනයෙන් සම්භන්ද කරගත් ප්‍රදේශවාසීන් එළඹෙන සදුදා මේ සම්භන්ධයෙන් සාකච්ඡාවක් ලබාදෙන පොරොන්දුව මත විසිර ගියා.",
       "URL": "https://www.hirunews.lk/154260/වැවක්-ගොඩ-කිරීම-නිසා-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4665"
}