{
       "Source": "hirunews",
       "Timestamp": "Wednesday, 16 August 2017 - 19:23",
       "Headline": "පාට වෙනස් කිරීම ගැන පැය 3 ක් ප්‍රශ්න කළ බව - යෝෂිත කියයි",
       "News Content": "හිටපු ජනාධිපති මහින්ද රාජපක්ෂගේ පුත් යෝෂිත රාජපක්ෂගෙන් අපරාධ පරීක්ෂණ දෙපාර්තමේන්තුව අද පැය 3 ක පමණ කාලයක් ප්‍රශ්න කළා.\nඒ, පසුගිය රජය සමයේ සිරිලිය සවිය පදනමට ලබාදී තිබූ ඩිෆෙන්ඩර් රථයක් සම්බන්ධයෙන් සිදු කෙරෙන විමර්ශනයට අදාළවයි.\nමේ පිළිබඳව අපරාධ පරීක්ෂණ දෙපාර්තමේන්තුව ඊයේ හිටපු ජනාධිපති ආර්යා ශිරන්ති රාජපක්ෂගෙන්ද පැය 3 කට ආසන්න කාලයක් ප්‍රශ්න කර ප්‍රකාශයක් සටහන් කරගත්තා.\nඅද පෙරවරු 10.15 ට පමණ යෝෂිත රාජපක්ෂ අපරාධ පරීක්ෂණ දෙපාර්තමේන්තුවට පැමිණි අතර, ඔහු සමග හිටපු ජනාධිපති මහින්ද රාජපක්ෂ, පාර්ලිමේන්තු මන්ත්‍රී නාමල් රාජපක්ෂ ඇතුලූ ඒකාබද්ධ විපක්ෂයේ මන්ත්‍රීවරුන් පිරිසක්ද එම ස්ථානයට පැමිනියා.\nප්‍රකාශය ලබාදී  දහවල් 1.15 ට පමණ යෝෂිත රාජපක්ෂ ඉන් පිටතට පැමිණියා. මෙම අවස්ථාවට පාර්ලිමේන්තු මන්ත්‍රී නාමල් රාජපක්ෂද එක්ව සිටියා.",
       "URL": "https://www.hirunews.lk/168609/පාට-වෙනස්-කිරීම-ගැන-පැය-3-ක්-ප්‍රශ්න-කළ-බව-යෝෂිත-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4367"
}