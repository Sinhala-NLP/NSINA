{
       "Source": "hirunews",
       "Timestamp": "Thursday, 28 September 2023 - 15:59",
       "Headline": "සාගරිකා කහවදී ලොරියක ගැටෙයි: එක් අයෙක් මරුට",
       "News Content": "බෙලිඅත්ත සිට කොළඹ බලා ධාවනය වන සාගරිකා දුම්රිය අද (28) ගොඩගම, කහව දුම්රිය හරස් මාර්ගයේදී අපද්‍රව්‍ය ප්‍රවාහනය කරන ලොරි රථයක ගැටීමෙන් එක පුද්ගලයකු එම ස්ථානයේදීම මිය ගොස් තිබෙනවා.\nතවත් එක් පුද්ගලයකු බරපතළ තුවාල ලබා රෝහල්ගත කර තිබෙන බව වාර්තා වෙනවා.\nමෙම අනතුරින් මිය ගොස් ඇත්තේ 40 හැවිරිදි බද්දේගම ප්‍රදේශයේ පදිංචිකරුවෙක්.\nමිය ගිය පුද්ගලයාගේ දේහය කහව දුම්රිය ස්ථානයට බාර දී තිබෙනවා.",
       "URL": "https://www.hirunews.lk/349674/සාගරිකා-කහවදී-ලොරියක-ගැටෙයි-එක්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1"
}