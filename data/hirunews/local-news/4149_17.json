{
       "Source": "hirunews",
       "Timestamp": "Saturday, 30 December 2017 - 18:53",
       "Headline": "රාවණා බලයේ ඉල්ලීම",
       "News Content": "ත්‍රිකුණාමලය - සාම්පූර් ප්‍රදේශයේ දාගැබ විනාශ කිරීම සඳහා අණ දුන් දේශපාලනඥයින් වහා අත්අඩංගුවට ගත යුතු බව රාවණා බලය සංවිධානය අවධාරණය කරනවා.\nඑම සංවිධානයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමියන් මේ බව අවධාරණය කළේ කොළඹ අද පැවති මාධ්‍ය හමුවකට එක්වෙමින්.\nමේ එම මාධ්‍ය හමුවට එක්වෙමින් අදහස් දැක්වූ සිංහලේ ජාතික පෙරමුණේ සභාපති පූජ්‍ය මැඩිල්ලේ පඤ්ඤාලෝක හිමියන් ප්‍රකාශ කළේ සිංහලකමට, බෞද්ධ කමට වින කරන සියලූදෙනා තේරුම් ගත යුතු වන්නේ මෙරට ජාතිය, ශාසනය ආරක්ෂා කිරීමට කටයුතු කළ යුතු බවයි.\nමේ අතර රිය අනතුරට ලක්වූ මෙම දාගැබ විනාශ කිරීම සඳහා යොදාගත් බැකෝ යන්ත්‍රයේ ක්‍රියාකරු තවමත් කොළඹ ජාතික රෝහලේ ප්‍රතිකාර ලබනවා.\nඑසේම බැකෝ යන්ත්‍රය සැඟවීම සඳහා පටවාගෙන ගිය ටිපර් රථයේ රියදුරුද යතුරුපැදියකින් වැටී අනතුරට ලක්වූ අතර, ඔහු ත්‍රිකුණාමල රෝහලට ඇතුළත් කරනු ලැබුවා.",
       "URL": "https://www.hirunews.lk/179744/රාවණා-බලයේ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=4149"
}