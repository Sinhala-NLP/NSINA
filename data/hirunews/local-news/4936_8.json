{
       "Source": "hirunews",
       "Timestamp": "Thursday, 04 August 2016 - 21:40",
       "Headline": "යාපනය සරසවි සිසුන්ට ජනපතිගෙන් ඉල්ලීමක්",
       "News Content": "යාපනය විශ්වවිද්‍යාලයේ ආරක්ෂාව උපරිමයෙන් තහවුරු කර ඇති බැවින්, නිදහස් මානසිකත්වයෙන්  අධ්‍යාපන කටයුතුවල නිරත වන ලෙස ජනාධිපති මෛත්‍රීපාල සිරිසේන මහතා යාපනය විශ්වවිද්‍යාල සිසුන්ගෙන් ඉල්ලා සිටියා.\nයාපනය විශ්වවිද්‍යාලයේ ආචාර්ය මණ්ඩලයල සිසුන් හා ඔවුන්ගේ දෙමාපියන් පිරිසක් අද පස්වරුවේ හමුවූ අවස්ථාවේදී ජනාධිපතිවරයා මේ බව සඳහන් කළා.\nමෙම හමුව අද පස්වරුවේ පැවත්වුණේ, ජනාධිපති ලේකම් කාර්යාලයේදී.\nජනාධිතිවරයාගේ ප්‍රධානත්වයෙන් පැවති ඊට උසස් අධ්‍යාපන අමාත්‍ය ලක්ෂ්මන් කිරිඇල්ල, යාපනය විශ්වවිද්‍යාලයේ උප කුලපතිනිය ඇතුළු ආචාර්ය මණ්ඩලයේ පිරිසක්ද එක්ව සිටියා.\nශිෂ්‍යයන්ගේ ආරක්ෂාව වෙනුවෙන් රජය පූර්ණ වශයෙන් වගකියන බවද ජනාධිපතිවරයා මෙහිදී ප්‍රකාශ කළා.\nඑමෙන්ම,  ඕනෑම අවස්ථාවක ඒ පිළිබඳව සංවේදීව කටයුතු කරන ලෙස පොලීසිය ඇතුළු ආරක්ෂක අංශ දැනුවත් කර ඇති බව ද ජනාධිපති මෛත්‍රීපාල සිරිසේන එහිදී වැඩිදුරටත් කියා සිටියා.",
       "URL": "https://www.hirunews.lk/139850/යාපනය-සරසවි-සිසුන්ට-ජනපතිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4936"
}