{
       "Source": "hirunews",
       "Timestamp": "Sunday, 21 November 2021 - 10:21",
       "Headline": "මැතිව්ස්, දිමුත් යළි පිටියට",
       "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩායම අතර පළමු ටෙස්ට් ක්‍රිකට් තරගය, ගාල්ල ජාත්‍යන්තර ක්‍රිකට් ක්‍රීඩාංගණයේදී අද (21) ආරම්භ වනවා. දිමුත් කරුණාරත්නගේ නායකත්වයෙන් යුත් ශ්‍රී ලංකා කණ්ඩායමට ඇන්ජලෝ මැතිව්ස්, දිනේෂ් චන්දිමාල්, සුරංග ලක්මාල් ඇතුලු පළපුරුදු ක්‍රීඩකයන් මෙන්ම පැතුම් නිශ්ශංක, ඕෂධ ප්‍රනාන්දු, ධනංජය ද සිල්වා, රමේෂ් මෙන්ඩිස්, ප්‍රවීන් ජයවික්‍රම, ලසිත් ඇඹුල්දෙණිය සහ දුෂ්මන්ත චමීරද ඇතුළත්.\nතරග දෙකකින් යුත් ශ්‍රී ලංකා - බටහිර ඉන්දීය කොදෙව් ටෙස්ට් තරගාවලිය ක්‍රියාත්මක වන්නේ අයි.සී.සී. ලෝක ටෙස්ට් ශූරතාවලියට අදාළවයි.",
       "URL": "https://www.hirunews.lk/288692/මැතිව්ස්-දිමුත්-යළි-පිටියට",
       "Category": "Local News",
       "Parent URL": "https://www.hirunews.lk/local-news.php?pageID=1548"
}