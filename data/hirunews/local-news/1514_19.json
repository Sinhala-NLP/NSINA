{
       "Source": "hirunews",
       "Timestamp": "Monday, 06 December 2021 - 9:24",
       "Headline": "පක්ෂ නායක රැස්වීම ආරම්භ වෙයි",
       "News Content": "පසුගිය සිකුරා දා පාර්ලිමේන්තු සභා ගර්භය තුළ ඇති වූ මතභේදකාරී තත්වය පිළිබඳ සාකච්ඡා කිරීම සඳහා කථානායකවරයාගේ ප්‍රධානත්වයෙන් පක්ෂ නායක රැස්වීම මේ වනවිට ආරම්භ වී තිබෙනවා.\nමනූෂ නානායක්කාර මන්ත්‍රීවරයා මුල් කරගනිමින් ඇති වූ තත්ත්වයත් සමඟ අද පෙරවරුවේ පැවැත්වෙන අයවැය විවාදයට සහභාගිවන්නේ ද යන්න පිළිබඳව පක්ෂ නායක රැස්වීමෙන් පසු තීරණය කරන බවයි සමගි ජනබලවේගය සඳහන් කළේ.\nපක්ෂ නායක හමුවේදී මන්ත්‍රිවරුන්ගේ ආරක්ෂාව පිළිබඳ සහතිකයක් ලබාදිය යුතු බවද ඔවුන් ප්‍රකාශ කළා.\nමේ අතර මනූෂ නානායක්කාර මන්ත්‍රිවරයා මූලාසනයට අපහාස කළ බවට චෝදනා කරමින් ආණ්ඩු පක්ෂයේ මන්ත්‍රීවරුන් කථානායකවරයාට ලිපියක් යොමුකර තිබුණා.",
       "URL": "https://www.hirunews.lk/290148/පක්ෂ-නායක-රැස්වීම-ආරම්භ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1514"
}