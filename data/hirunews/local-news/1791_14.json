{
       "Source": "hirunews",
       "Timestamp": "Wednesday, 28 July 2021 - 6:42",
       "Headline": "ඉන්දීය ක්‍රීඩක පාන්ඩ්‍යාගේ ආශ්‍රිතයින් ආසාදිතයින් නොවේ - දෙවන විස්සයි විස්ස තරඟය අද",
       "News Content": "කොරෝනා ආසාදිත බවට හඳුනා ගැනුණු ඉන්දීය පිලේ තුන් ඉරියව්වෙන්ම දස්කම් දක්වන ක්‍රීඩක කුර්නාල් පාන්ඩ්‍යාගේ සමීප ආශ්‍රිතයින් අට දෙනාම ආසාදිතයින් නොවන බව තහවුරු වී තිබෙනවා.\nඒ, ඔවුන් ඊයේ කොරෝනා පරීක්ෂාවකට ලක් කිරීමෙන් අනතුරුවයි.\nපාන්ඩ්‍යා ආසාදිතයෙකු ලෙස හඳුනා ගැනීමත් සමඟ ඉන්දියාව සහ ශ්‍රී ලංකාව අතර ඊයේ පැවැත්වීමට නියමිතව තිබූ දෙවන විස්සයි විස්ස ජාත්‍යන්තර තරඟය අද දිනය දක්වා කල් තැබුණා.\nඑම හේතුවෙන් අද දෙවන 20යි විස්ස තරඟය කොළඹ ආර්. ප්‍රේමදාස ක්‍රිඩාංගණයේදී පැවැත්වීමට නියමිත බවටයි වාර්තා වන්නේ.\nඑමෙන්ම, 03 වන තරඟයද නියමිත පරිදි හෙට පැවැත්වීමටයි සැලසුම් කර ඇත්තේ.\nඊයේ උදෑසන උගුරේ වේදනාවක් දැනුණු කුර්නාල් පාන්ඩ්‍යා කොරෝනා පරීක්ෂණ දෙකකට ලක් කිරීමෙන් පසුවයි මෙලෙස ආසාදිතයෙකු බව තහවුරු වූයේ. කෙසේ නමුත්, ඔහුට වෛරසය ආසාදනය වී ඇති ආකාරය මෙතෙක් අනාවරණ වී නැහැ.\nශ්‍රී ලංකා පිලේ ජාත්‍යන්තර තරඟවල ජෛව බුබුල පිළිබඳ අධීක්ෂණය කරන මහාචාර්ය අර්ජුනද සිල්වා ප්‍රකාශ කර ඇත්තේ ඉන්දීය පිලේ ජෛව බුබුල උල්ලංඝනය වීමක් හෝ වෙනත් කැපී පෙනෙන අසාමාන්‍යතාවක් පිළිබඳ වාර්තා ලැබී නොමැති බවයි.\nඉන්දීය ක්‍රිකට් පිල රැඳී සිටින හෝටලය ඔවුන් සඳහාම වෙන්කර ඇති අතර, ඒවායේ කාර්ය මණ්ඩලයද ජෛව බුබුලට අයත් වන බැවින් නිරන්තර කොරෝනා පරීක්ෂාවන්ට ලක් කෙරෙනවා.\nඑහෙත්, එහි කාර්ය මණ්ඩලය ඇතුළු වෙනත් කිසිවෙකුට කොරෝනා ආසාදනය වී නොමැති බවයි මහාචාර්ය අර්ජුනද සිල්වා විදෙස් මාධ්‍ය වෙත ප්‍රකාශ කළේ.\nතීරණය කළා.",
       "URL": "https://www.hirunews.lk/278187/ඉන්දීය-ක්‍රීඩක-පාන්ඩ්‍යාගේ-ආශ්‍රිතයින්-ආසාදිතයින්-නොවේ-දෙවන-විස්සයි-විස්ස-තරඟය-අද",
       "Category": "Local News",
       "Parent URL": "https://www.hirunews.lk/local-news.php?pageID=1791"
}