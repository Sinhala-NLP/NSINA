{
       "Source": "hirunews",
       "Timestamp": "Thursday, 06 June 2019 - 9:00",
       "Headline": "අනවසර විදුලි රැහැනක ගැටී තුන්දෙනෙකු මියයයි",
       "News Content": "අකුරැස්ස - තලහගම - ගොනකමුල්ල ප්‍රදේශයේ ස්ථාන දෙකක අනවසරයෙන් ඇද තිබූ විදුලි රැහැනක ගැටී පුද්ගලයින් තුන්දෙනෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අද උදෑසන 7.30 ට පමණ මෙම සිද්ධිය වාර්තා වී ඇති බවයි.\nසිද්ධියෙන් මියගොස් තිබුණේ් අවුරුදු 45, 56 සහ 76 යන වයස්වල පසුවන තලහගම ප්‍රදේශයේම පදිංචිකරුවන් පිරිසක්.\nමියගිය දෙදෙනෙකුගේ සිරුරු වෙල් යායකත් අනෙක් පුද්ගලයාගේ සිරුර ඒ අසළ තේ වත්තක තිබීත් හමුවී තිබෙනවා.\nමෙම අනවසර විදුලි රැහැන සතුන් දඩයම් කිරීමේ අරමුණින් අටවන්නට ඇති බවට පොලිසිය සැක පළ කරනවා.\nතේ වත්ත අසල මියගිය පුද්ගලයා ඒ ආසන්නයේ නිවසක පදිංචිකරුවෙකු වන අතර ඔහු සිය නිවස ඉදිරිපිට ඇද තිබූ රැහැන කුමක්ද යන්න පරීක්ෂා කිරීමට ගිය අවස්ථාවේදී මෙම අනතුරට මුහුණ දී ඇති බවයි පොලිසිය සඳහන් කළේ.\nවෙල්යායේ මියගිය දෙදෙනා විසින් මෙම අනවසර විදුලි රැහැන ඇද තබන්නට ඇති බවට පොලිසිය සැක පළ කරනවා.",
       "URL": "https://www.hirunews.lk/217803/අනවසර-විදුලි-රැහැනක-ගැටී-තුන්දෙනෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3316"
}