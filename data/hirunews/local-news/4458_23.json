{
       "Source": "hirunews",
       "Timestamp": "Wednesday, 21 June 2017 - 13:42",
       "Headline": "පලු කඩන්න ගිය පුද්ගලයා වන අලි ප්‍රහාරයකින් මරුට (ඡායාරූප)",
       "News Content": "වවුනියාව, සෙට්ටිකුලම - අරවිතෝට්ටම් ප්‍රදේශයේදී අද (21) උදෑසන වන අලි ප්‍රහාරයකින් පුද්ගලයකු ජීවිතක්ෂයට පත්ව තිබෙනවා.\nසෙට්ටිකුලම පොලිසිය පැවසූවේ මෙලෙස ජීවිතක්ෂයට පත්ව ඇත්තේ සෙට්ටිකුලම, මැණික්ෆාම් ප්‍රදේශයේ පදිංචි 50 හැවිරිදි පුද්ගලයකු බවයි.\nමියගිය පුද්ගලයා පළතුරු වෙළඳාමෙන් ජීවත්වන පුද්ගලයකු වන අතර පලු කැඩීමට ගිය අවස්ථාවේදී මෙලෙස වන අලි ප්‍රහාරයට ලක්ව ඇති බවයි අප වාර්තාකරු සදහන් කළේ.\nවල් අලි ප්‍රහාරයෙන් අදාල පුද්ගලයා එම ස්ථානයේදීම මියගොස් ඇති අතර සිරුර පශ්චාත් මරණ පරීක්ෂණ කටයුතු සදහා වවුනියාව රෝහල වෙත රැගෙන ගොස් තිබෙනවා.\nඡායාරූප - වවුනියාව, මාධව කුලසුරිය",
       "URL": "https://www.hirunews.lk/164084/පලු-කඩන්න-ගිය-පුද්ගලයා-වන-අලි-ප්‍රහාරයකින්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4458"
}