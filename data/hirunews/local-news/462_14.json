{
       "Source": "hirunews",
       "Timestamp": "Tuesday, 21 March 2023 - 15:14",
       "Headline": "ශ්‍රී ලංකන් ගුවන් සේවය මෙහෙයුම් ආරක්ෂණ විගණනය අලුත් කරයි",
       "News Content": "ජාත්‍යන්තර ගුවන් ප්‍රවාහන සංගමයේ මෙහෙයුම් ආරක්ෂණ විගණනය ශ්‍රී ලංකන් ගුවන් සමාගම සාර්ථකව නිමකර තිබෙනවා.\nමෙය ගුවන් සේවා මෙහෙයුම් ආරක්ෂාව සඳහා වන ගෝලීය කර්මාන්ත ප්‍රමිතියක් වන අතර, වසර දෙකකට වරක් සිදු කරන්නක්.\nඑහිදී ගුවන් මෙහෙයුම්, ඉංජිනේරු සහ නඩත්තු, මැදිරි මෙහෙයුම්, භාණ්ඩ මෙහෙයුම් ඇතුලු ක්‍ෂේත්‍ර අටක් විගණනයට ලක්වනවා.\nඑම ක්‍ෂේත්‍ර අටම සාර්ථකව සමත්වීමට ශ්‍රී ලංකන් ගුවන් සේවයට හැකිවූ බවයි ඔවුන් නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/330558/ශ්‍රී-ලංකන්-ගුවන්-සේවය-මෙහෙයුම්-ආරක්ෂණ-විගණනය-අලුත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=462"
}