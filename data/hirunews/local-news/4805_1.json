{
       "Source": "hirunews",
       "Timestamp": "Monday, 07 November 2016 - 18:55",
       "Headline": "දුම්කොළ පාලන ප්‍රතිපත්තිවලට එරෙහි, අභියෝග එක්ව ජය ගනිමු - ජනපති",
       "News Content": "දුම්කොළ පාලනය සම්බන්ධයෙන් ගෙන යන ප්‍රතිපත්ති වලට අභියෝග කිරීමට දරණ සියඵ ප්‍රයත්නයන්ට එරෙහිව නැගී සිටිය යුතු බව ජනාධිපති මෛත්‍රිපාල සිරිසේන පවසනවා.\nදුම්කොළ භාවිතය පාලනය සම්බන්ධයෙන් ලෝක සෞඛ්‍ය සංවිධානයේ විශේෂ සමුඵවකට එක්වෙමිනුයි ජනාධිපතිවරයා මේ බව අවධාරණය කළේ.\nඉන්දියාවේ නොයිඩා හි ජාත්‍යන්තර සම්මන්ත්‍රණ ශාලාවේ ආරම්භ කෙරුණු ප්‍රධාන දේශනය සිදුකළේ ජනාධිපති මෛත්‍රිපාල සිරිසේන විසින්.\nදුම්කොළ පාලනයට ජනාධිපතිවරයා ගෙන යන සුවිශේෂ වැඩපිලිවෙල අගය කරමින්  ලෝක සෞඛ්‍ය සංවිධානයෙන් ඔහුට මෙම දේශනය සදහා ආරාධනා කර තිබුණා.\nමෙම අවස්ථාවට ඉන්දියාවේ සෞඛ්‍ය සහ පවුල් සුබසාධන අමාත්‍ය ජගත් ප්‍රකාශ්, ලෝක සෞඛ්‍ය සංවිධානයේ නියෝජ්‍ය අධ්‍යක්ෂ අනර්ෆි අස්මොවා ද එක්ව සිටියා.\nලෝකයේ රටවල් 186ක් නියෝජනය කරමින් නියෝජිතයින් 1800ට වැඩි පිරිසක් ද එම සමුළුවට එක්ව සිටීම විශේෂත්වයක්.\nමෙහිදී වැඩිදුරටත් අදහස් දක්වමින් ජනාධිපතිවරයා කියා සිටියේ 2015 දී තමා ජනාධිපති ධූරයට පත් වු දා සිටම දුම්කොළ සහ මධ්‍යසාර පාලනය කිරිම තම න්‍යායපත්‍රයේ ඉහළින්ම සදහන් වන බවයි.",
       "URL": "https://www.hirunews.lk/147042/දුම්කොළ-පාලන-ප්‍රතිපත්තිවලට-එරෙහි-අභියෝග-එක්ව-ජය-ගනිමු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4805"
}