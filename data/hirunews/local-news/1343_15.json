{
       "Source": "hirunews",
       "Timestamp": "Monday, 21 February 2022 - 11:30",
       "Headline": "මාදුරුඔය රක්ෂිතයෙහි වනසතුන් සමග සෙල්ලම් දැමූ පස් දෙනෙකුට වැඩ වරදියි",
       "News Content": "විශේෂ කාර්ය බලකාය මහඔය කඳවුරේ නිලධාරීන්ට ලද තොරතුරකට අනුව සිදු කරන ලද වැටලීමක දී නීතිවිරෝධී ලෙස මාදුරුඔය ජාතික වනෝද්‍යානයේ ඔමුණුගල කැලෑ ප්‍රදේශයේ දී වනසතුන් දඩයම් කළ පුද්ගලයින් පස් දෙනෙකු අත් අඩංගුවට ගැනීමට සමත්ව තිබෙනවා.\nඊයේ (20) පස්වරුවේ සිදු කළ මෙම මෙහෙයුමේ දී බලපත්‍ර රහිතව මෙරට නිපදවන ලද වෙඩිබෙහෙත් කොටන තුවක්කුවක් ආධාරයෙන් සත්ත්ව දඩයමේ යෙදුණු සහ දඩයම් කළ සත්ත්ව දඩමස් ළඟ තබාගත් සැකකරුවන් පිරිසක් මෙලෙස පොලිස් අත් අඩංගුවට ගැනුණා.\nමෙලෙස අත් අඩංගුවට ගැනුණු සැකකරුවන් පස්දෙනා ඉරාසතුරෛ - නගර් ප්‍රදේශයේ පදිංචිකරුවන් වන අතර, ඔවුන් වයස අවුරුදු 25 - 35 අතර වයස්වල පසුවන්නන්.\nසැකකරුවන් සන්තකයේ තිබී වල් ඌරු මස් කිලෝග්‍රෑම් 22ක්, මුව මස් කිලෝග්‍රෑම් 25ක්, වෙඩිබෙහෙත් කොටන තුවක්කුවක්, ඊයම් පතොරම් 13ක්, විදුලි පන්දම් 05ක් සහ පිහි 02ක් ද පොලිස් භාරයට ගැනුණා.\nසිද්ධිය සම්බන්ධයෙන් වැඩිදුර විමර්ශන පැවැත්වීමට සැකකරුවන් සමග නඩු භාණ්ඩ පනිජ්ජාඔය වනජීවී කාර්යාලය වෙත භාර දෙනු ලැබුවා.",
       "URL": "https://www.hirunews.lk/297594/මාදුරුඔය-රක්ෂිතයෙහි-වනසතුන්-සමග-සෙල්ලම්-දැමූ-පස්-දෙනෙකුට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=1343"
}