{
       "Source": "hirunews",
       "Timestamp": "Monday, 08 January 2018 - 13:52",
       "Headline": "අඹගමුව ප්‍රාදේශීය සභාව බෙදීමට එරෙහි නඩුව කල් යයි",
       "News Content": "අඹගමුව ප්‍රාදේශීය සභාව කොටස් 3 කට බෙදා වෙන් කිරීමට එරෙහිව පවරා ඇති මූලික අයිතිවාසිකම් පෙත්සම සලකා බැලීම ලබන 29 වනදා දක්වා කල් තබා තිබෙනවා.\nඒ එම පෙත්සම ශ්‍රේෂ්ඨාධිකරණය විනිසුරුවන් වන බුවනෙක අලූවිහාරේ, කේ.ටී චිත්‍රසිරි හා නලින් පෙරේරා හමුවේ අද කැදවූ අවස්ථාවේදීයි.\nඑහිදී නිතිපතිවරයා වෙනුවෙන් පෙනී සිටි නියෝජ්‍ය සොලිස්ටර් ජනරාල් විරාජ් ජයරත්න කරුණු දක්වමින් කියා සිටියේ අඹගමුව ප්‍රාදේශීය සභාව, කොටස් 3 කට බෙදා වෙන් කර ඇත්තේ පළාත් සභා හා පළාත් පාලන අමාත්‍යවරයා විසින් පත් කළ පංච පුද්ගල කමිටුව කළ නිර්දේශයන්ට අනුව බවයි.\nඑම පංච පුද්ගල කමිටුවේ නිර්දේශයන් අධ්‍යයන කර කරුණු දැක්වීමට දිනයක් ලබාදෙන ලෙස නියෝජ්‍ය සොලිස්ටර් ජනරාල් වරයා කළ ඉල්ලීම සලකා බැලූ විනිසුරු මඩුල්ල පෙත්සම සලකා බැලීම කල් තබනු ලැබුවා.",
       "URL": "https://www.hirunews.lk/180492/අඹගමුව-ප්‍රාදේශීය-සභාව-බෙදීමට-එරෙහි-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4136"
}