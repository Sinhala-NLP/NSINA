{
       "Source": "hirunews",
       "Timestamp": "Saturday, 25 May 2019 - 7:20",
       "Headline": "වෙඩි වැදී මිය ගිය පොලිස් නිලධාරියාගේ අවසන් කටයුතු අද",
       "News Content": "අකුරැස්ස - ඌරුමුත්ත ප්‍රදේශයේදී පොලිස් නිලධාරියෙකු වෙඩි තබා ඝාතනය කළ පුද්ගලයා සොයා තවදුරටත් මෙහෙයුම් ක්‍රියාත්මකයි.\nඅකුරැස්ස පොලිසියේ උසස් නිලධාරියෙකු සඳහන් කළේ පොලිස් විශේෂ කාර්ය බලකායේද සහය ඇතිව සැකකරු අත්අඩංගුවට ගැනීම සඳහා මෙහෙයුමක් ක්‍රියාත්මක බවයි.\nපසුගිය 22 වැනිදා ඌරුමුත්ත ප්‍රදේශයේ නීතිවිරෝධී මත්පැන් වැටලීමක් අතරතුර එල්ල වූ වෙඩි ප්‍රහාරයකින් මෙම පොලිස් කොස්තාපල්වරයා ජීවිතක්ෂයට පත්වුණා.\nකනංකේ ප්‍රදේශයේ පදිංචි 30 හැවිරිදි කසුන් සම්පත් නැමැති පොලිස් කොස්තාපල්වරයෙක් මෙලෙස ජීවිතක්ෂයට පත්වූ අතර, පසුව ඔහු පොලිස් සැරයන් තනතුර දක්වා උසස් කරනු ලැබුවා.\nඔහුගේ අවසන් කටයුතු අකුරැස්ස - ඉමදුව - කනංකේ ප්‍රදේශයේදී අද (25) සිදුකිරීමට නියමිතයි.",
       "URL": "https://www.hirunews.lk/217038/වෙඩි-වැදී-මිය-ගිය-පොලිස්-නිලධාරියාගේ-අවසන්-කටයුතු-අද",
       "Category": "Local News",
       "Parent URL": "https://www.hirunews.lk/local-news.php?pageID=3335"
}