{
       "Source": "hirunews",
       "Timestamp": "Friday, 06 August 2021 - 9:34",
       "Headline": "ලිට්රෝ සමාගමෙන් නව ගෑස් සිලින්ඩර් ලක්ෂ 10ක්",
       "News Content": "ලිට්රෝ සමාගම විසින් නව ගෑස් සිලින්ඩර් ලක්ෂ 10ක් ගෙන්වීමට තීරණය කර තිබෙනවා.\nලාෆ් ගෑස් සමාගම සිය නිෂ්පාදන බෙදා හැරීම නවතා දැමීම සහ පාරිභෝගිකයින්ට අවශ්‍ය ගෑස් වෙළදපොළට හිඟයකින් තොරව ලබාදීම සඳහායි ලිට්රෝ සමාගම විසින් මෙලෙස නව ගෑස් සිලින්ඩර් ගෙන්වීමට තීරණය කර ඇත්තේ.\nපසුගිය මාස 7 ඇතුළත මෙරටට නව ගෑස් සිලින්ඩර් කිසිවක් ගෙන්වා නොමැති බව ද ලිට්රෝ සමාගමේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට ප්‍රකාශ කළා. වෙළදපොළේ ගෑස් හිඟයක් පවතින බවට පළ වූ වාර්තාත් සමග ඊයේ දිනයේදීත් ලක්ෂයකට වැඩි ගෑස් සිලින්ඩර් ප්‍රමාණයක් වෙළදපොළට නිකුත් කිරීමට ලිට්රෝ සමාගම පියවර ගෙන තිබෙනවා.",
       "URL": "https://www.hirunews.lk/278994/ලිට්රෝ-සමාගමෙන්-නව-ගෑස්-සිලින්ඩර්-ලක්ෂ-10ක්",
       "Category": "Local News",
       "Parent URL": "https://www.hirunews.lk/local-news.php?pageID=1772"
}