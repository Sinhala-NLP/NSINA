{
       "Source": "hirunews",
       "Timestamp": "Sunday, 18 December 2022 - 9:44",
       "Headline": "සංගීත ප්‍රසංගයක් අතරතුර සිදු වූ කෝලාහලයකින් එක් අයෙකු ජීවිතක්ෂයට - තවත් අට දෙනෙකු රෝහලට",
       "News Content": "ලන්ඩනයේ බ්‍රික්ස්ටන් 02 ඇකඩමිය අසල පැවැත්වූ සංගීත ප්‍රසංගයක සිදු වූ කලහකාරී තත්ත්වයක් හේතුවෙන් එක් කාන්තාවක් ජීවිතක්ෂයට පත්ව තවත් අටදෙනෙකු තුවාල ලබා රෝහල්ගත කර තිබෙනවා.\nමෙට්‍රොපොලිටන් පොලිසිය සඳහන් කළේ, පසුගිය බ්‍රහස්පතින්දා මෙම සිදුවීම සිදුව ඇති බවයි.\nකිසියම් කඩාකප්පල්කාරී ක්‍රියාවක් සංගීත ප්‍රසංගය අතරතුර සිදුව ඇති බවත්, මේ වනවිට ලන්ඩනයේ වෙසෙන 33 හැවිරිදි රෙබෙකා ඉකුමෙලෝ හා නයිජීරියානු ගායක අසකේ මෙම ප්‍රසංගයට එක් වු අතර, රෙබෙකා ද මෙම සිදුවීමෙන් තුවාල ලබා රෝහල්ගත කෙරුණු බවයි විදෙස් මාධ්‍ය වාර්තා සඳහන් කරන්නේ.\nමීට අමතරව තවත් වයස අවුරුදු 21 සහ 23 හැවිරිදි කාන්තාවන් දෙදෙනෙකු ද රෝහල්ගත කර ඇත්තේ තුවාල ලබා වන අතර ඔවුන්ගේ තත්ත්වය බරපතළ බවත් වාර්තා වනවා.",
       "URL": "https://www.hirunews.lk/322957/සංගීත-ප්‍රසංගයක්-අතරතුර-සිදු-වූ-කෝලාහලයකින්-එක්-අයෙකු-ජීවිතක්ෂයට-තවත්-අට-දෙනෙකු-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=659"
}