{
       "Source": "hirunews",
       "Timestamp": "Saturday, 13 August 2016 - 7:54",
       "Headline": "මහනුවර ඇසළ මංගල්‍යයේ පළමු රන්දෝලි පෙරහර අද රාත්‍රියේ",
       "News Content": "මහනුවර ශ්‍රී දළදා මාළිගාවේ ඇසළ මංගල්‍යයේ පළමු රන්දෝලි පෙරහර අද රාත්‍රියේ වීථි සංචාරය කෙරෙනවා.\nපසුගිය 8 වන දා කුඹල් පෙරහර ආරම්භ වූ අතර එය අවසන් වූයේ ඊයේ රාත්‍රියේයි.\nමේ අතර, මහනුවර ඇසල පෙරහර වෙනුවෙන් අද සිට මේ මස 18 වන දා දක්වා විශේෂ දුම්රිය සේවාවක් ක්‍රියාත්මක කර තිබෙනවා.\nශ්‍රී ලංකා දුම්රිය දෙපාර්තමේන්තුව සඳහන් කළේ අද සිට විශේෂ දුම්රිය 11ක් පෙරහර නරඹන බැතිමතුන් වෙනුවෙන් එක් කර ඇති බවයි.\nඒ අනුව කොළඹ කොටුවෙන්, මහනුවරින්, නාවලපිටියෙන් සහ මාතලේ යන දුම්රිය ස්ථානවලින් මෙම සේවාව ක්‍රියාත්මක කරන බවයි දුම්රිය දෙපාර්තමේන්තුව සදහන් කළේ.",
       "URL": "https://www.hirunews.lk/140504/මහනුවර-ඇසළ-මංගල්‍යයේ-පළමු-රන්දෝලි-පෙරහර-අද-රාත්‍රියේ",
       "Category": "Local News",
       "Parent URL": "https://www.hirunews.lk/local-news.php?pageID=4925"
}