{
       "Source": "hirunews",
       "Timestamp": "Tuesday, 15 February 2022 - 8:33",
       "Headline": "ශ්‍රී ලංකාව අද ඔස්ට්‍රෙලියාව සමග තීරණාත්මක සටනක",
       "News Content": "ශ්‍රී ලංකාව සහ ඕස්ටේ්‍රලියාව අතර තුන්වන, තීරණාත්මක විස්සයි විස්ස ජාත්‍යන්තර තරඟය කැන්බරා නුවර මනුකා ඕවල් ක්‍රීඩාංගණයේදී අද පැවැත්වෙනවා.\nමෙම තරඟය සඳහා කොරෝනා ආසාදිතවීම නිසා පළමු තරඟ දෙකට සහභාගි නොවූ කුසල් මෙන්ඩිස් ශ්‍රී ලංකා කණ්ඩායමට එක්වන අතර බිනුර ප්‍රනාන්දු කොරෝනා ආසාදිත බව තහවුරු වීම නිසා ඊට සහභාගි වන්නේ නැහැ.\nතරගාවලියේ දෙකට බින්දුවක් ලෙස ඉදිරියෙන් සිටිය ද දෙවන එක්දින තරඟයේ දී ඔවුන්ට ශ්‍රී ලංකා පිළෙන් ප්‍රබල අභියෝගයක් එල්ල වුණා.\nපැතුම් නිස්සංකට සහය විය හැකි ආරම්භක පිතිකරුවෙකු සිටියේ නම් ශ්‍රී ලංකා පිළට එම තරගය පහසුවෙන් ජය ගත හැකිව තිබූ බවයි ක්‍රීඩා විචාරකයන් පෙන්වා දෙන්නේ.\nවිස්සයි විස්ස ලෝක කුසලාන තරගාවලියේදී දස්කම් දැක්වූ චරිත් අසලංක ඕස්ටේ්‍රලියානු තණතිලිවලට අනුගත වී ලකුණු අතරට පිවිසීමට ඉදිරි තරග 3 ජය ගැනීම සදහා ශ්‍රී ලංකාවට අතිශයින් වැදගත්.",
       "URL": "https://www.hirunews.lk/297055/ශ්‍රී-ලංකාව-අද-ඔස්ට්‍රෙලියාව-සමග-තීරණාත්මක-සටනක",
       "Category": "Local News",
       "Parent URL": "https://www.hirunews.lk/local-news.php?pageID=1355"
}