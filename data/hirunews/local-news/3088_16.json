{
       "Source": "hirunews",
       "Timestamp": "Sunday, 20 October 2019 - 19:02",
       "Headline": "ගෝඨාභයගෙන් පාතාලයට රතු එළියක්",
       "News Content": "තම පාලනයක් යටතේ පාතාලය සහ මත්ද්‍රව්‍ය ජාවාරම්කරුවන් මුළුමනින්ම පාලනය කරන බව ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ පවසනවා.\nඔහු මේ බව කියා සිටියේ වැලිගම ප්‍රදේශයේ අද පැවති ජන හමුවකට එක්වෙමින්. එම ජන හමුවට පාර්ලිමේන්තු මන්ත්‍රී කංචන විජේසේකර සහ හිටපු ආණ්ඩුකාර හේමකුමාර නානායක්කාර ද එක්ව සිටියා.\nඑමෙන්ම, ජනාධිපති අපේක්ෂක ගෝඨාභය රාජපක්ෂ සහභාගි වූ තවත් ජන හමුවක් අද අකුරැස්ස නගරයේදී පැවැත්වුණා.\nමේ අතර, ශ්‍රී ලංකා නිදහස් පක්ෂය සුරක්ෂිත බැවින් එය අමුතුවෙන් සුරැකීමේ අවශ්‍යතාවක් නොමැති බව විපක්ෂ නායක මහින්ද රාජපක්ෂ පවසනවා.\nජනාධිපති අපේක්ෂක ගෝඨාභය රාජපක්ෂගේ ප්‍රචාරක කටයුතු වෙනුවෙන් නව කාර්යාලයක් හම්බන්තොට - ලුණුගම්වෙහෙර ප්‍රදේශයේදී අද විවෘත කෙරුණු අතර ඊට එක්වෙමිනුයි විපක්ෂ නායකවරයා මේ බව සදහන් කළේ.",
       "URL": "https://www.hirunews.lk/226629/ගෝඨාභයගෙන්-පාතාලයට-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=3088"
}