{
       "Source": "hirunews",
       "Timestamp": "Wednesday, 09 June 2021 - 15:10",
       "Headline": "නෞකාවේ සුන්බුන් හා මියගිය සමුද්‍ර ජීවින් කොස්ගොඩ වෙරළ තීරයේ (වීඩියෝ)",
       "News Content": "මෙරට මුහුදු සීමාවේදී ගිනිගෙන විනාශ වූ එක්ස්ප්‍රස් පර්ල් නෞකාව හේතුවෙන් ජීවනෝපායට බලපෑම් එල්ලවූ ධීවර ක්ෂේත්‍රයේ සියලුදෙනාට වන්දි ලබාදීමට කටයුතු කරන බව වරාය හා නාවික අමාත්‍ය රෝහිත අබේගුණවර්ධන මහතා පවසනවා.\nඔහු මේ බව සඳහන් කළේ ගාලුමුවදොර අද පෙරවරුවේ පැවති වැඩසටහනකින් අනතුරුවයි.\nමේ අතර, නෞකාවේ සුන්බුන් හා මියගිය සමුද්‍ර ජීවින් පසුගිය දිනවල කොස්ගොඩ වෙරළ තීරය ආශ්‍රිතව දක්නට ලැබුණා.\nඑම වෙරළ තීරය නිරීක්ෂණය කළ ‘‘සාගර මිතුරු සංසදය“ එහිදී ප්‍රවෘත්ති සාකච්ඡාවක් ද පැවැත්වුවා.",
       "URL": "https://www.hirunews.lk/273833/නෞකාවේ-සුන්බුන්-හා-මියගිය-සමුද්‍ර-ජීවින්-කොස්ගොඩ-වෙරළ-තීරයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1896"
}