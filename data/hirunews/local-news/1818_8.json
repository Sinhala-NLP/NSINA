{
       "Source": "hirunews",
       "Timestamp": "Thursday, 15 July 2021 - 20:15",
       "Headline": "අර්බුදයක් ගැන ජවිපෙ හෙළිකරයි (වීඩියෝ)",
       "News Content": "විදේශ සංචිත අර්බුදය හේතුවෙන් ඉදිරියේදී ආනයනය කරන ඉන්ධන සඳහා මුදල් ගෙවීමේ අර්බුදයක් නිර්මාණය වෙමින් පවතින බව ජනතා විමුක්ති පෙරමුණේ මූල්‍ය ලේකම් සුනිල් හඳුන්නෙත්ති මහතා පවසනවා.\nපක්ෂ මූලස්ථානයේ අද කැඳවා තිබු ප්‍රවෘත්ති සාකච්ඡාවකට එක්වෙමින් ඔහු මේබව සඳහන් කළා.\nමේ අතර, කෙරවලපිටිය බලාගාරය අමෙරිකානු සමාගමකට පැවරීමට අදාළව අත්සන් කර ඇති ගිවිසුමේ පිටපතක් ලබාදෙන ලෙස ඉල්ලා දූෂණ විරෝධී හඬ සංවිධාන මුදල් අමාත්‍යාංශයට තොරතුරු දැනගැනීමේ පනත යටතේ ඉල්ලීමක් කළා.\nමේ අතර, මෙම ආයෝජනය සම්බන්ධයෙන් හිරු ප්‍රවෘත්ති කළ විමසීමකදී ශ්‍රී ලංකාවේ අමෙරිකානු තානාපති කාර්යාලයේ ප්‍රකාශකයෙක් සඳහන් කර කළේ ශ්‍රී ලංකාවේ අමෙරිකානු තානාපතිනියගේ ධූර කාලය පුරාවටම විනිවිදභාවයෙන් යුතුව ටෙන්ඩර් ප්‍රදානය කිරීම සහ ලාබදායි ප්‍රතිලාභ සම්බන්ධයෙන්\nලක් රජය දිරිගැනූ බවයි.\nශ්‍රී ලංකාව විදේශ ආයෝජන ආකර්ශනය කර ගැනීමට අපේක්ෂා කරන අතර අමෙරිකානු සමාගම්වලට ශ්‍රී ලංකාවේ ආයෝජනය කිරීමේ අවස්ථාව ගැන තානාපතිනිය විසින් නිරන්තරයෙන් සාකච්ඡා කරන බවද තානාපති කාර්යාලය සඳහන් කළා.",
       "URL": "https://www.hirunews.lk/277066/අර්බුදයක්-ගැන-ජවිපෙ-හෙළිකරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1818"
}