{
       "Source": "hirunews",
       "Timestamp": "Monday, 07 February 2022 - 16:05",
       "Headline": "පස් කන්දක් කඩා වැටීමෙන් තුන්දෙනෙකු මරුට (ඡායාරූප සහ වීඩියෝ)",
       "News Content": "මහනුවර - වත්තේගම - මඩවල ප්‍රදේශයේදී අද පස්වරුවේ පස් කන්දකට යට වී පුද්ගලයින් 3 දෙනෙකු ජීවිතක්ෂයට පත්වී තිබෙනවා.\nපස් කන්දට වූ තවත් අයෙකු වැඩිදුර ප්‍රතිකාර සඳහා මහනුවර රෝහලට ඇතුළත් කළ බවයි පොලීසිය සඳහන් කළේ.\nආරක්ෂක ගල් බැම්මක් ඉදිකිරීම සඳහා අත්තිවාරම කපමින් සිටියදී එම පස් කන්ද කඩා වැටී තිබෙනවා.\nඑහිදී එහි සේවය කරමින් සිටි 4 දෙනෙකු ඊට යට වී ඇති බවයි පොලීසිය කියා සිටියේ.\nමියගොස් ඇත්තේ පන්විල පූජාපිටිය කැටඹුලාව යන ප්‍රදේශවල පදිංචිකරුවන්.\nඔවුන් අලුතින් ඉදිවන නිවසක් අසල බැම්මක් ඉදි කිරීම සඳහා කාණුවක් කපමින් සිටියදී ඊට ඉහළින් තිබූ පස් කන්ද කඩා වැටීමෙන් අනතුර සිදුවී තිබෙනවා.\nයටවී ඇත්තේ එම ස්ථානයේ සේවය කරමින් සිටි පුද්ගලයන් බවටයි විමර්ශනවලදී අනාවරණ වී ඇත්තේ.\nමියගිය පුද්ගලයන්ගේ මෘත ශරීර කටුගස්තොට රෝහලේ තැන්පත් කර තිබෙනවා.\nතුවාල ලබා සිටින පුද්ගලයා මහනුවර රෝහලට මාරුකර යවා ඇති අතර එහි ප්‍රතිකාර ලබන අතර සිද්ධිය පිළිබඳ වත්තේගම පොලිසිය පරීක්ෂණ සිදුකරනවා.",
       "URL": "https://www.hirunews.lk/296403/පස්-කන්දක්-කඩා-වැටීමෙන්-තුන්දෙනෙකු-මරුට-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1370"
}