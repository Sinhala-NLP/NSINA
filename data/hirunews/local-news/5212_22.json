{
       "Source": "hirunews",
       "Timestamp": "Tuesday, 12 January 2016 - 9:30",
       "Headline": "පාන් ඇතුලු බේකරි නිෂ්පාදන රුපියල් 5 කින් ඉහළට",
       "News Content": "සියලුම බේකරි නිෂ්පාදනවල මිල රුපියල් 5 කින්  ඉහළ දමා ඇති බව බේකරි හිමියන්ගේ සංගමය පවසනවා.\nසංගමයේ  සභාපති එන් කේ ජයවර්ධන මහතා පැවසුවේ නව බදු මත සියලු භාණ්ඩ මිල ඉහළ යාම හමුවේ බේකරි නිෂ්පාදනවල මිල ඉහළ නැංවීමට සිදුව ඇති බවයි.\nමේවන විට දිවයිනේ බේකරි හිමියන් වැඩි පිරිසක් නිශ්පාදන වල මිළ ඉහළ දමා තිබෙනවා.\nකෙසේ වෙතත් ඒ පිළිබදව බේකරි හිමියන්ගේ සංගමය  පාරිභෝගික අධිකාරිය දැනුවත් කර නැහැ.\nඅධිකාරිය පසුගියදා පැවසුවේ දැනුම් දීමකින් තොරව බේකරි නිශ්පාදන මිළ ඉහළ දැමීමක් සිදුවුවහොත් ඊට අදාළ වැටලීම් ආරම්භ කරන බවයි.\nමේ පිළිබද කල විමසීමකදී ජයවර්ධන මහතා පැවසුවේ බේකරි නිශ්පාදන සම්බන්ධයෙන් මිළ පාලනයක් මේ දක්වා නොමැති බවයිග එවැනි අවස්ථාවක වැටලීම් කල හැකි දැයි ඔහු ප්‍රශ්ණ කරනවා.\nමිල ඉහළ යාමත් සමග ඒවා අලෙවි කර ගැනීමේ දැඩි දූෂ්කරතාවකට බේකරි හිමියන් මුහුණ දී සිටින බව ද එන් කේ ජයවර්ධන මහතා  ප්‍රකාශ කලා.",
       "URL": "https://www.hirunews.lk/123847/පාන්-ඇතුලු-බේකරි-නිෂ්පාදන-රුපියල්-5-කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=5212"
}