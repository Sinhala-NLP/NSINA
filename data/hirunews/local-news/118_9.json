{
       "Source": "hirunews",
       "Timestamp": "Monday, 07 August 2023 - 9:13",
       "Headline": "ඉරාන  - ශ්‍රී ලංකා ඒකාබද්ධ ආර්ථික කොමිසමක් පිහිටුවීමට සැළසුම්",
       "News Content": "ඉරාන - ශ්‍රී ලංකා ඒකාබද්ධ ආර්ථික කොමිසමක් පිහිටුවීමට මෙන්ම ඒකාබද්ධ කොන්සියුලර් සහ සංචාරක කමිටුවක් පිහිටුවීමටද ඉරානය සූදානම් බව එරට විදේශ අමාත්‍ය හුසේන් අමීර් අබ්දුල්ලාහියන් ප්‍රකාශ කළා.\nමෙරට විදේශ අමාත්‍ය අලි සබ්‍රි ටෙහෙරාන් නුවරදී හමුවූ අවස්ථාවේදියි ඔහු මේ බව කියා සිටියේ.\nඅමාත්‍යවරුන් දෙදෙනා අතර සාකච්ඡාවේදී දෙරට අතර සබඳතා සහ කලාපීය මෙන්ම ජාත්‍යන්තර ගැටළු සම්බන්ධයෙන් අවධානය යොමුව තිබුණා.\nඑමෙන්ම නව තාක්ෂණික ක්ෂේත්‍රයේ හැකියා සහ දැනුම හුවමාරුකර ගැනීමටද ඉරානය එහිදී කැමැත්ත පළ කර තිබෙනවා.\nවිදේශ අමාත්‍ය අලි සබ්රි, ශ්‍රී ලංකාවේ සංචාරයකට පැමිණෙන ලෙස ඉරාන විදේශ අමාත්‍යවරයාට ආරාධනයක් කර තිබෙනවා.\nඑමෙන්ම එහිදී සිරකරු හුවමාරු ගිවිසුමකටද අත්සන් තබා ඇති බව සඳහන්.",
       "URL": "https://www.hirunews.lk/343910/ඉරාන-ශ්‍රී-ලංකා-ඒකාබද්ධ-ආර්ථික-කොමිසමක්-පිහිටුවීමට-සැළසුම්",
       "Category": "Local News",
       "Parent URL": "https://www.hirunews.lk/local-news.php?pageID=118"
}