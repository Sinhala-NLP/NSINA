{
       "Source": "hirunews",
       "Timestamp": "Monday, 08 May 2023 - 20:11",
       "Headline": "ඕමාන ඇගලුම් කම්හල්හිමියාට පහරදීමට එරෙහිව ගම්වාසින් විරෝධතාවයේ",
       "News Content": "කටාන හල්පේ - කෝපියාවත්ත ප්‍රදේශයේ පිහිටි ඇගළුම් කර්මාන්තශාලාවේ හිමිකරු වන ඕමාන ජාතිකයාට පහරදුන් සැකකරුවන් කඩිනමින් අත්අඩංගුවට ගන්නා ලෙස ඉල්ලමින් ගම්වාසින් සහ එහි සේවකයින් අද (08) එම කර්මාන්තශාලාව අසළදී විරෝධතාවක නිරත වුණා.\nකිසියම් පිරිසක් විසින් අදාළ කර්මාන්ත ශාලාවේ ඕමාන ජාතික කළමනාකාර අධ්‍යක්ෂකවරයාට සහ ආරක්ෂක නිලධාරියෙකුට පහරදී තිබුණේ පසුගිය මාර්තු 30 වැනිදායි.\nපසුව ඔවුන් රෝහල්ගත කෙරුණු අතර සිද්ධියට අදාළ විමර්ශන නිසි ලෙස ක්‍රියාත්මක නොවන බවට, ඕමාන තානාපතිවරයා විසින් විදේශ අමාත්‍යවරයාට ද දැනුම් දී තිබුණා.\nකෙසේ වෙතත්, ඕමාන් ජාතික හිමිකරැ සදහන් කර තිබුණේ තමාට සාධාරණයක් ඉටු නොවන්නේ නම් කර්මාන්ත ශාලාව ඉවත් කරගැනීමට කටයුතු කරන බවයි.\nඑවන් පසුබිමක පසුගියදා අල් ඔබේයිදානි කර්මාන්ත ශාලාවේ තිබූ අමුද්‍රව්‍ය තොගයක් ඉවත් කර ඕමානය වෙත යැවීමට කර්මාන්ත ශාලා හිමිකරු පියවර ගනු ලැබුවා.\nකර්මාන්ත ශාලාව වසා දැමීමේන් සේවකයින් 450 ගේ පවුල් අවධානමට ලක් වන බවයි අද (08) පැවති විරෝධතාවයේදී සේවකයින් කියා සිටියේ.",
       "URL": "https://www.hirunews.lk/334623/ඕමාන-ඇගලුම්-කම්හල්හිමියාට-පහරදීමට-එරෙහිව-ගම්වාසින්-විරෝධතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=359"
}