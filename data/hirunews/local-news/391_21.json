{
       "Source": "hirunews",
       "Timestamp": "Tuesday, 25 April 2023 - 14:25",
       "Headline": "පාකිස්ථානයේ පිපිරීමකින් 12 ක් ජීවිතක්ෂයට",
       "News Content": "වයඹදිග පාකිස්ථානයේ ස්වැට් නිම්නයේ පිහිටි ත්‍රස්ත මර්දන කාර්යාලයක සිදුවූ පිපිරීම් දෙකකින් පුද්ගලයින් 12 දෙනෙකු ජිවිතක්ෂයට පත්ව තිබෙනවා.\nමිය ගිය අය අතුරින් බහුතරයක් පොලිස් නිලධාරින් බවයි විදෙස් මාධ්‍ය වාර්තා කළේ.\nප්‍රහාරයක් බවට සැකකෙරෙන සාක්ෂි කිසිවක් නොමැති අතර, පිපිරීම පතොරම් ගබඩාවක සිදුවූ විදුලි කාන්දුවක් නිසා සිදුවන්නට ඇති බවට පොලීසිය සැක කරනවා.\nපිපිරීමත් සමග ගොඩනැගිල්ල කඩා වැටීමෙන් 40 දෙනෙකු පමණ තුවාල ලැබුවා.\nස්වැට් නිම්නය 2009 වසරේ දී පාකිස්ථාන ආරක්ෂක අංශ යටතට පත් කර ගැනීමට පෙර පාලනය කරනු ලැබුවේ එරට ඉස්ලාමීය සටන්කාමීන් විසින්.",
       "URL": "https://www.hirunews.lk/333417/පාකිස්ථානයේ-පිපිරීමකින්-12-ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=391"
}