{
       "Source": "hirunews",
       "Timestamp": "Sunday, 24 April 2022 - 13:45",
       "Headline": "ස්වාධීන මන්ත්‍රීවරුන් තවත් පාර්ශව කිහිපයක් සමඟ සාකච්ඡා (වීඩියෝ)",
       "News Content": "ඉදිරි දේශපාලන කටයුතු සම්බන්ධයෙන් ආණ්ඩුවට සහය දක්වන තවත් පාර්ශව කිහිපයක් සමඟ ස්වාධීන වූ මන්ත්‍රී කණ්ඩායම සාකච්ඡා ආරම්භ කර තිබෙනවා.\nමේ වනවිටත් සාකච්ඡා වට කිහිපයක් අවසන් කර ඇති බවයි එම මන්ත්‍රී කණ්ඩායම නියෝජනය කරන හිටපු අමාත්‍යවරයෙකු හිරු ප්‍රවෘත්ති අංශයට සඳහන් කළේ.\nමෙහිදී විශේෂයෙන්ම අන්තර්වාර පාලනයක් ගෙන ඒම සහ ව්‍යවස්ථා සංශෝධන සම්බන්ධයෙන් අවධානය යොමුවී ඇති බවයි හිටපු අමාත්‍යවරයා හිරු ප්‍රවෘත්ති වෙත වැඩිදුරටත් කියා සිටියේ.\nමේ අතර සමගි ජනබලවේගයේ විශ්වාසභංග යෝජනාව සම්බන්ධයෙන්ද ස්වාධීන මන්ත්‍රී කණ්ඩායම සාකච්ඡා ආරම්භ කර තිබෙනවා.\nහිරු ප්‍රවෘත්ති අංශය කළ විමසීමකදී විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල ප්‍රකාශ කළේ විශ්වාසභංග යෝජනාවට සහය ලබාගැනීම සහ පාර්ලිමේන්තුව තුළ දේශපාලන එකඟතාවන් පවත්වාගැනීම පිළිබඳව මෙහිදී පුළුල් ලෙස අවධානය යොමුකර ඇති බවයි.",
       "URL": "https://www.hirunews.lk/302692/ස්වාධීන-මන්ත්‍රීවරුන්-තවත්-පාර්ශව-කිහිපයක්-සමඟ-සාකච්ඡා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1212"
}