{
       "Source": "hirunews",
       "Timestamp": "Wednesday, 28 December 2022 - 14:10",
       "Headline": "නිශ්ශංක ප්‍රියදර්ශන හෙවත් ඩුබායි සුද්දා අත් අඩංගුවට",
       "News Content": "ඩුබායි සුද්දා හෙවත් රන්කැටිගේ නිශ්ශංක ප්‍රියදර්ශන විදේශ සේවා නියුක්ති කාර්යාංශයේ විමර්ශන ඒකකය විසින් අත්අඩංගුවට ගෙන තිබෙනවා.\nවිදෙස් සේවා නියුක්ති කාර්යාංශයේ මාධ්‍ය ප්‍රකාශක ගාමිණී සෙනරත් යාපා හිරු ප්‍රවෘත්ති අංශයට කියා සිටියේ, විදෙස් සේවා නියුක්ති කාර්යාංශයේ 37 වැනි වගන්තිය උල්ලංඝණය කිරීම හේතුවෙන් ඔහුව අත්අඩංගුවට ගත් බවයි.\nනීති විරෝධී ව පුද්ගලයන් විදෙස් ගත කිරීම ඇතුළු චෝදනා කිහිපයක් ඔහුට එරෙහි ව එල්ල වී තිබූ බව ද ඔහු සඳහන් කළා.\nඅත්අඩංගුවට ගත් ඩුබායි සුද්දා කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිත යි.",
       "URL": "https://www.hirunews.lk/323752/නිශ්ශංක-ප්‍රියදර්ශන-හෙවත්-ඩුබායි-සුද්දා-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=638"
}