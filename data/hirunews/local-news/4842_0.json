{
       "Source": "hirunews",
       "Timestamp": "Tuesday, 11 October 2016 - 18:13",
       "Headline": "අයවැය සහ එට්කා ගැන සාමූහික තින්දුවක්",
       "News Content": "එට්කා ගිවිසුම සම්බන්ධ තීරණය තනි තීන්දුවක් නොව සාමූහික වශයෙන් රට වෙනුවෙන් ගන්නා තීන්දුවක් බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන පවසනවා.\nඔහු මේ බව කියා සිටියේ අද පෙරවරුවේ මුදල් අමාත්‍යාංශයේ පැවති මාධ්‍ය හමුවකට එක්වෙමින්.\nමෙහිදී ඉදිරි අයවැය සම්බන්ධයෙන්ද අමාත්‍යවරයා අදහස් පළ කළා.\nඒ පිළිබඳ සාමූහික තීන්දුවක් ප්‍රධාන පක්ෂ දෙක ගන්නා බවයි ඔහු කියා සිටියේ.\nහිටපු මහ බැංකු අධිපති අර්ජුන් මහේන්ද්‍රන්ගේ බෑණාට අයත් පෞද්ගලික සමාගමක් අසාමාන්‍ය ලෙස ලාභ ලැබීම පිළිබඳව මාධ්‍යවේදීන් මෙහිදී තවදුරටත් අමාත්‍යවරයාගෙන් කරුණු විමසුවා.\nඒ සම්බන්ධයෙන් මුදල් මණ්ඩලය කැඳවා ඇති නිසා වත්මන් මහ බැංකු අධිපතිවරයාට යම් කාලයක් ලබාදිය යුතු බවයි අමාත්‍යවරයා සඳහන් කළේ.",
       "URL": "https://www.hirunews.lk/144974/අයවැය-සහ-එට්කා-ගැන-සාමූහික-තින්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=4842"
}