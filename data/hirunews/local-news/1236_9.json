{
       "Source": "hirunews",
       "Timestamp": "Monday, 11 April 2022 - 19:23",
       "Headline": "ලෝරන්ස් ඔලිවියර් රංගන සම්මාන උළෙලේදී ශ්‍රී ලාංකිකයෙකුට සම්මානයක්",
       "News Content": "ලන්ඩනයේ ඊයේ පැවති කීර්තිමත් ලෝරන්ස් ඔලිවියර් රංගන සම්මාන ප්‍රදානයේදී හොඳම නළුවාට හිමි සම්මානය දිනාගැනීමට ශ්‍රී ලාංකික රංගන ශිල්පියෙකු වන හිරාන් අබේසේකර සමත්වුණා.\nඒ, ඔහු රඟපෑ ලයිෆ් ඔෆ් පායි වේදිකා නිර්මාණයේ පායි ගේ චරිතය රඟපෑම වෙනුවෙන්.\nනෞකාව බිඳී අතරමං වන යෞවනයෙකු සහ බෙංගාල ව්‍යාඝ්‍රයෙකු වටා ගෙතුණු ගවේෂණාත්මක වෘතාන්තයක් වන ලයිෆ් ඔෆ් පායි හොලිවුඩ් සිනමා පටයක් ලෙසද එළිදැක්වුණා.\nහිරාන් අබේසේකරට සම්මාන හිමිවුණේ ලයිෆ් ඔෆ් පායි වේදිකා රංගනය වෙනුවෙන්.\nලෝරන්ස් ඔලිවියර් සම්මාන ප්‍රදානය සිදුකරනු ලබන්නේ ලන්ඩන් රංගන සමාජය විසින්.\nඒ අනුව මෙය ශ්‍රී ලාංකික රංගන ශිල්පියෙකු අන්තර්ජාතික තලයේදී ජයග්‍රහණය කළ ඉහළම සම්මානය ලෙස සැළකිය හැකියි.\nසිය ජයග්‍රහණයෙන් අනතුරුව වේදිකාවේදී අදහස් දැක්වූ හිරාන් අබේසේකර සිංහල බසින් සිය ශ්‍රී ලාංකික සහෘදයන් ආමන්ත්‍රණය කිරීමටද අමතක කළේ නැහැ.",
       "URL": "https://www.hirunews.lk/301748/ලෝරන්ස්-ඔලිවියර්-රංගන-සම්මාන-උළෙලේදී-ශ්‍රී-ලාංකිකයෙකුට-සම්මානයක්",
       "Category": "Local News",
       "Parent URL": "https://www.hirunews.lk/local-news.php?pageID=1236"
}