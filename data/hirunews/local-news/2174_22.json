{
       "Source": "hirunews",
       "Timestamp": "Tuesday, 02 February 2021 - 7:50",
       "Headline": "පස්වනදා වතු කම්කරුවන් වර්ජනයක",
       "News Content": "වතු කම්කරුවෙකුගේ දෛනික වැටුප රුපියල් දහස දක්වා වැඩි කරන ලෙස ඉල්ලා එළඹෙන පස්වනදා දිවයින පුරා එක්දින සංකේත වර්ජනයක් ක්‍රියාත්මක කිරීමට ලංකා කම්කරු කොංග්‍රසය තීරණය කර තිබෙනවා.\nමේ වනවිට වතු කම්කරුවෙකුගේ දෛනික වැටුප රුපියල් දහස දක්වා වැඩි කිරීමට අදාළව සාකච්ඡා වට කිහිපයක් රජය සහ වතු හාම්පුතුන්ගේ සංගමය අතර පැවැත්වුණත් ඒවා අවසන් වූයේ එකඟතාවකින් තොරවයි.\nමේ අතර වතු කම්කරුවෙකුගේ දෛනික වැටුප රුපියල් දහස දක්වා වැඩි කරන ලෙස ඉල්ලමින් වතු කම්කරුවන් සහ ලංකා වැවිලි සේවක සංගමය එක්ව බුලත්සිංහල නගරයේදී ඊයේ (01) විරෝධතාවක් පැවැත්වූවා.",
       "URL": "https://www.hirunews.lk/261389/පස්වනදා-වතු-කම්කරුවන්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=2174"
}