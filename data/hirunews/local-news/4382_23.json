{
       "Source": "hirunews",
       "Timestamp": "Monday, 07 August 2017 - 13:25",
       "Headline": "උපරිම සිල්ලර මිලට සහල් දිය නොහැකි බව මෝල් හිමියන් කියයි",
       "News Content": "සහල් වර්ග 03ක් සඳහා උපරිම සිල්ලර මිලක් සදහන් කරමින් නිකුත් කර ඇති ගැසට් නිවේදනයට අනුව සහල් අලෙවි කල නොහැකි බව මරදගහමුල සහල් නිෂ්පාදකයින්ගේ සංගමය පවසනවා.\nඑහි සභාපති බී. කේ. රංජිත් හිරු ප්‍රවෘත්ති අංශයට සදහන් කළේ සුළු හා මධ්‍ය පරිමාණ වී මෝල් හිමියන් වෙත ලැබෙන වී තොගවල මිල ඉහල අගයක් ගැනීම ඊට හේතුව බවයි.\nකීරි සම්බා සහ සුදුරු සම්බා හැර දේශීයව නිෂ්පාදිත සම්බා සහල් කිලෝග්‍රෑමයක් සදහා රුපියල් 90 උපරිම සිල්ලර මිලක් ද නාඩු සහල් සදහා රුපියල් 80 ක්ද කැකුළු සහල් සදහා රුපියල් 78 ක මිලක් ද නියම කරමින් පසුගිය 04 වනදා පාරිභෝගික අධිකාරිය මෙම ගැසට් නිවේදනය නිකුත් කළා.",
       "URL": "https://www.hirunews.lk/167836/උපරිම-සිල්ලර-මිලට-සහල්-දිය-නොහැකි-බව-මෝල්-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4382"
}