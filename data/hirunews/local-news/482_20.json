{
       "Source": "hirunews",
       "Timestamp": "Saturday, 11 March 2023 - 19:29",
       "Headline": "විවෘත කිරීමකට ගිය විදුරට සහ ඩී.බී ට බමුණාකොටුවේදී හූවක් (වීඩියෝ)",
       "News Content": "බුද්ධශාසන හා සංස්කෘතික කටයුතු අමාත්‍ය විදුර වික්‍රමනායකට වාරියපොල - වල්පොල - බමුණාකොටුව ප්‍රදේශයේදී ප්‍රදේශවාසීන්ගෙන් දැඩි විරෝධයක් එල්ල වුණා.\nඒ එම ප්‍රදේශයේ ඉදිකර ඇති සංස්කෘතික මධ්‍යස්ථානයක් විවෘත කිරීමට ගිය අවස්ථාවේයි. එම අවස්ථාව වනවිට රාජ්‍ය අමාත්‍ය ඩී.බී.හේරත් ද එහි පැමිණ සිටියා.\nප්‍රදේශවාසීන් ප්‍රකාශ කළේ අදාළ සංස්කෘතික මධ්‍යස්ථානයේ විවිධ උත්සව මීට පෙර ද පැවැත්වුණු බැවින් එය යළි විවෘත කිරීම අනවශ්‍ය බවයි.\nනියමිත වේලාව ද ඉක්මවා එම ස්ථානයට පැමිණි අමාත්‍ය විදුර වික්‍රමනායකට ප්‍රදේශවාසීන් විසින් හූ හඩ නගිමින් විරෝධය පළ කළා.\nකෙසේ වෙතත්, වාරියපොල - නුවරකන්ද පුරාණ රජමහා විහාරස්ථානයේ පැවති උත්සවයකට එක්වූ අවස්ථාවේ රාජ්‍ය අමාත්‍ය ඩී.බී.හේරත් අදාළ විරෝධය සම්බන්ධයෙන් අදහස් පළ කරමින් කියා සිටියේ එම විරෝධය පිටුපස යම් දේශපාලන බලවේගයක් ක්‍රියාත්මක බවයි.",
       "URL": "https://www.hirunews.lk/329666/විවෘත-කිරීමකට-ගිය-විදුරට-සහ-ඩී-බී-ට-බමුණාකොටුවේදී-හූවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=482"
}