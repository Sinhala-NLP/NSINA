{
       "Source": "hirunews",
       "Timestamp": "Sunday, 25 August 2019 - 13:29",
       "Headline": "ආපදාවට පත් ඩිංගි යාත්‍රාවකින් බීඩිකොළ කිලෝ 120ක් සොයාගැනේ - ධීවරයෙකු අතුරුදන්",
       "News Content": "ආපදාවට පත් ඩිංගි යාත්‍රාවක තිබී බීඩි කොළ කිලෝග්‍රෑම් 120 ක් නාවික හමුදාව සොයාගෙන තිබෙනවා.\nමුර සංචාරයක් සඳහා යොදවා තිබූ නාවික යාත්‍රාවක් තලෙයිමන්නාරම ප්‍රදීපාගාරයට වයඹ දෙසින් වූ මුහුදු සීමාවේදී මෙම ඩිංගි යාත්‍රාව සොයාගෙන ඇතිබව සඳහන්.\nඑහි ධීවරයින් දෙදෙනෙකු ගමන් කරමින් සිට ඇති අතර, ඉන් එක් අයෙකු දිවි බේරාගෙන තිබෙනවා.\nඅනෙක් ධීවරයා සොයා මෙහෙයුම් ආරම්භ කර ඇති බවයි නාවික හමුදාව සඳහන් කළේ.\nමේ අතර මන්නාරම සහ තලෙයිමන්නාරම ප්‍රදේශයේ පසුගිය දින දෙක තුළ නාවික හමුදාව සිදුකළ සෝදිසි මෙහෙයුම්වලදී බීඩි කොළ කිලෝග්‍රෑම් 2264 ක් සොයාගෙන තිබෙනවා.\nමන්නාරම - නාඩුකුඩා, වංකාලෙයි,  ඕල්ඞ් පියර් වෙරළ තීරයන් ආශ්‍රිතව සිදුකළ සෝදිසි මෙහෙයුම්වලදී මෙලෙස ගොඩගැසූ පාර්සල් 27 ක අසුරා තිබූ බීඩි කොළ තොගය සොයාගනු ලැබූ බවයි නාවික හමුදාව ප්‍රකාශ කළේ.",
       "URL": "https://www.hirunews.lk/222919/ආපදාවට-පත්-ඩිංගි-යාත්‍රාවකින්-බීඩිකොළ-කිලෝ-120ක්-සොයාගැනේ-ධීවරයෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3180"
}