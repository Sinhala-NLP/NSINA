{
       "Source": "hirunews",
       "Timestamp": "Thursday, 30 July 2020 - 14:41",
       "Headline": "ධීවර සහ නාවුක ප්‍රජාවට දැනුම්දීමක්",
       "News Content": "දිවයිනේ ප්‍රදේශ කිහිපයකට හෙට දිනයේදී වැසි සහිත කාලගුණයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nසබරගමුව සහ මධ්‍යම පළාත්වල සහ ගාල්ල සහ මාතර දිස්ත්‍රික්වල විටින් විට වැසි ඇතිවන අතර ඇතැම් ස්ථානවලට මිලිමීටර් 50ට වැඩි තරමක් තද වර්ෂාපතනයක් ද ඇතිවිය හැකියි.\nබස්නාහිර සහ වයඹ පළාත්වලත් වැසි වාර කිහිපයක් ඇති වනවා.\nඌව පළාතේ ස්ථාන ස්වල්පයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවන බවයි කාලගුණ විද්‍යා දෙපාර්තමේන්තුව කියාසිටියේ.\nදකුණු පළාතේත් පොළොන්නරුව සහ මාතලේ දිස්ත්‍රික්වල සහ මධ්‍යම කඳුකරයේ බටහිර බෑවුම් ප්‍රදේශවල විටින් විට හමන පැයට කිලෝමීටර් 60 දක්වා තරමක තද සුළං ඇතිවීමේ හැකියාවක් ද පවතිනවා.\nබේරුවල සිට ගාල්ල හරහා හම්බන්තොට දක්වා වන වෙරළ ආසන්න මුහුදු ප්‍රදේශවල මුහුදු රළ ඉහළ යාම හේතුවෙන් මුහුදු රළ ගොඩබිමට පැමිණීමේ හැකියාවක් ද පවතිනවා.\nවෙරළ ආසන්නයේ ජීවත්වන ජනතාව මේ පිළිබඳ ඉතා අවධානයෙන් කටයුතු කරන ලෙසටයි ඉල්ලීමක් කෙරෙන්නේ.\nඑමෙන්ම, මන්නාරම සිට කොළඹ, ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශය රළු විය හැකි බව ද එම දෙපාර්තමේන්තුව නිකුත් කළා.\nඒ අනුව ඉදිරි පැය 24 තුළදී එම මුහුදු ප්‍රදේශවල සුළඟේ වේගය පැයට කිලෝමීටර් 60 සිට 65 දක්වා ඉහළ යා හැකි බැවින් ධීවර හා නාවික ප්‍රජාව ඒ පිළිබඳව අවධානයෙන් පසුවන ලෙසටයි දැනුම් දෙන්නේ.",
       "URL": "https://www.hirunews.lk/246770/ධීවර-සහ-නාවුක-ප්‍රජාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2549"
}