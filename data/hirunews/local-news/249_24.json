{
       "Source": "hirunews",
       "Timestamp": "Wednesday, 21 June 2023 - 11:52",
       "Headline": "කුමුදුනී යළි වැඩ අරඹයි",
       "News Content": "අලුත්වැඩියා කටයුතු සදහා මාස හයක් නතර වී තිබූ යාපනය හා ඩෙල්ෆ්ට් අතර ධාවනය වූ කුමුදුනී මගී බෝට්ටුව අලුත්වැඩියා කටයුතුවලින් පසුව යාපනයේ කුරීකඩ්ඩුවාන් ජැටියෙන් 21 දා ඩෙල්ෆ්ට් බලා ධාවන කටයුතු ආරම්භ කර තිබෙනවා.\n1968 වසරේදී යාපනය හා ඩෙල්ෆ්ට් දූපත අතර මගී ප්‍රවාහනයට එක්කරන ලද කුමුදුනී\nනමැති මෙම මගී යාත්‍රාව උතුරේ වැසියන් අතර පමණක් නොව විදේශිකයින් අතර ද ඉතා ජනප්‍රිය වූ බෝට්ටුවක්.\nකුමුදුනී බෝට්ටුවේ ගමනාගමන කටයුතු හා පරිපාලන කටයුතු මාර්ග සංවර්ධන අධිකාරිය\nවිසින් සිදු කරගෙන යන අතර මෙවර කුමුදුනී මගී බෝට්ටුව අලුත්වඩියා කිරීමට රුපියල් ලක්ෂ හැත්තෑ පහක පමණ මුදලක් වැය වී ඇති බවයි වාර්තා වන්නේ.\nකන්කසන්තුරේ වරායේ බෝට්ටු අලුත්වැඩියා මධ්‍යස්ථානයේදී කුමුදුනී මගී බෝට්ටුව\nඅලුත්වැඩියාවට ලක් වූ අතර බෝට්ටුව මංගල ගමන ආරම්භ කිරීමට පෙර එහි කොටසක් මුහුදට යවා පොංගල් කිරිබත් පිස බෝට්ටුවට ආශිර්වාද කිරීම ද මෙහි විශේෂත්වයක්.",
       "URL": "https://www.hirunews.lk/338596/කුමුදුනී-යළි-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=249"
}