{
       "Source": "hirunews",
       "Timestamp": "Wednesday, 28 December 2022 - 7:41",
       "Headline": "ප්‍රකාශ 84ක් ලබාගෙන අවසන් - ෂාෆ්ටර් මරණය ගැන පරීක්ෂණ තවදුරටත්",
       "News Content": "දිනේෂ් ෂාෆ්ටර්ගේ මරණය සම්බන්ධයෙන් අපරාධ පරීක්ෂණ දෙපාර්තමේන්තුවේ මනුෂ්‍ය ඝාතන සහ සංවිධානාත්මක අපරාධ විමර්ශන කොට්ඨාශය තවදුරටත් පරීක්ෂණ සිදුකරමින් පවතින බව පොලිස් මාධ්‍ය කොට්ඨාශය සඳහන් කළා.\nඑම විමර්ශන අපරාධ පරීක්ෂණ දෙපාර්තමේන්තුව භාර නියෝජ්‍ය පොලිස්පතිවරයාගේ අධීක්ෂණය යටතේ ක්‍රියාත්මකයි.\nදිනේෂ් ෂාෆ්ටර්ගේ මරණය සම්බන්ධයෙන් යළිත් වරක් ඔහුගේ බිරිඳගෙන් සහ නැන්දනියගෙන් විමර්ශන නිලධාරින් ඊයේ ප්‍රකාශ සටහන් කරගෙන තිබුණා.\nමේ වනවිට ඔහුගේ ඝාතනය සම්බන්ධයෙන් පුද්ගලයින් 84 දෙනෙකුගෙන් ප්‍රකාශ සටහන් කරගෙන ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළේ.",
       "URL": "https://www.hirunews.lk/323721/ප්‍රකාශ-84ක්-ලබාගෙන-අවසන්-ෂාෆ්ටර්-මරණය-ගැන-පරීක්ෂණ-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=639"
}