{
       "Source": "hirunews",
       "Timestamp": "Wednesday, 21 July 2021 - 8:32",
       "Headline": "ජාතික සඳුන් අරණ ජනතා අයිතියට",
       "News Content": "බත්තරමුල්ල, ශ්‍රී ජයවර්ධනපුර කෝට්ටේ පාර්ලිමේන්තු සංකීර්ණය අසළ පිහිටි ජාතික සඳුන් අරණ ඊයේ ජනතා අයිතියට පත් කෙරුණා.\nඒ, තරුණ හා ක්‍රීඩා අමාත්‍ය, ඩිජිටල් තාක්ෂණ හා ව්‍යවසාය සංවර්ධන රාජ්‍ය  අමාත්‍ය නාමල් රාජපක්ෂගේ ප්‍රධානත්වයෙන්.\nනාගරික සංවර්ධන අධිකාරියට අයත් අක්කර 9ක භූමි ප්‍රමාණයක මෙම සඳුන් උයනෙහි ඉදිකිරීම් ඉඩම් සංවර්ධනය කිරීමේ සංස්ථාව විසින් පසුගිය වසරේ ආරම්භ කළ අතර, එහි රත් හඳුන් ශාඛ 300ක් සහ සුදු හඳුන් ශාඛ 900ක් රෝපණය කර තිබීම විශේෂත්වයක්.\nව්‍යායාම් කිරීම, යෝග වැඩසටහන් පැවැත්වීම, විවිධ භාවනා වැඩසටහන් සිදුකිරීමට සුදුසු පරිසරයක් ද මෙහි නිර්මාණය කර ඇති අතර, රජ දවසින් පසු රාජ්‍ය අනුග්‍රහය යටතේ ඉදිවන පළමු ජාතික සඳුන් අරණ මෙය බවයි නාගරික සංවර්ධන හා නිවාස අමාත්‍යාංශය සඳහන් කළේ.",
       "URL": "https://www.hirunews.lk/277573/ජාතික-සඳුන්-අරණ-ජනතා-අයිතියට",
       "Category": "Local News",
       "Parent URL": "https://www.hirunews.lk/local-news.php?pageID=1806"
}