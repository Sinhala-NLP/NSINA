{
       "Source": "hirunews",
       "Timestamp": "Thursday, 06 October 2016 - 17:08",
       "Headline": "අධිකරණ අමාත්‍යංශය සහ කොළඹ විශ්වවිද්‍යාලය අතර අවබෝධතා ගිවිසුමක්",
       "News Content": "නීති පර්යේෂණ කටයුතු දියුණු කිරීම සදහා අධිකරණ අමාත්‍යංශයයේ සහ කොළඹ විශ්වවිද්‍යාලයේ නීති පීඨය අතර අවබෝධතා ගිවිසුමක් අත්සන් කළ බව එම අමාත්‍යාංශය පවසනවා.\nමෙම අවබෝධතා ගිවිසුමට අනුව නීති පර්යේෂණ ඒකකයක් පිහිටුවන අතර එමගින් වඩාත් කාර්යක්ෂම සහ ඵලදායි ලෙස ජනතාවට නීති තොරතුරු ලබා ගැනීමේ හැකියාව ලැබෙනු ඇති බවයි එම අමාත්‍යාංශය නිකුත් කළ නිවේදනයක සදහන් වන්නේ.\nපසුගිය කාලයේ නීති පර්යේෂණවල පැවති අඩුපාඩු හේතුවෙන් නීති සම්පාදනයේ සහ තොරතුරු ලබා ගැනීමේදී ගැටලු රැසක් ඇති බවයි එහි වැඩිදුරටත් සදහන් කර ඇත්තේ.",
       "URL": "https://www.hirunews.lk/144600/අධිකරණ-අමාත්‍යංශය-සහ-කොළඹ-විශ්වවිද්‍යාලය-අතර-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=4849"
}