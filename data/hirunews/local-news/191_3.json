{
       "Source": "hirunews",
       "Timestamp": "Wednesday, 12 July 2023 - 13:11",
       "Headline": "ශ්‍රී ලංකාව සම්බන්ධයෙන් වන විශ්වීය කාලාන්තර සමාලෝචන වාර්තාව ජිනිවා මානව හිමිකම් කවුන්සිලයේ දී සම්මත වෙයි",
       "News Content": "ශ්‍රී ලංකාව සම්බන්ධයෙන් වන විශ්වීය කාළාන්තර සමාලෝචන වාර්තාව ජිනීවා මානව හිමිකම් කවුන්සිලයේ දී සම්මත වී තිබෙනවා.\nකෙසේ වෙතත්, අදාළ වාර්තාවට ප්‍රතිචාර දක්වමින් ජිනීවා හි ශ්‍රී ලංකා නිත්‍ය නියෝජිත හිමාලි සුභාෂිනි අරුණතිලක සදහන් කළේ එහි අන්තර්ගත කරුණු බහුතරයක් ශ්‍රී ලංකාව ප්‍රතික්ෂේප කරන බවයි.\nඑමෙන්ම, ඕනෑම පුරවැසියෙකුට අදහස් ප්‍රකාශ කිරීම හා සාමාකාමීව රැස්වීම වැනි අයිතීන් ශ්‍රී ලංකාව ව්‍යවස්ථාවෙන්ම ආරක්ෂා කර ඇති බව ද ඇය මෙහිදී අවධාරණය කළා.\nජිනීවා මානව හිමිකම් කවුන්සිලයේ 29 වැනි රැස්වීම පැවැත්වුණේ ස්විට්සර්ලන්තයේ ජිනීවා අගනුවරදීයි.",
       "URL": "https://www.hirunews.lk/340947/ශ්‍රී-ලංකාව-සම්බන්ධයෙන්-වන-විශ්වීය-කාලාන්තර-සමාලෝචන-වාර්තාව-ජිනිවා-මානව-හිමිකම්-කවුන්සිලයේ-දී-සම්මත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=191"
}