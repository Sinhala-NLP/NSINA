{
       "Source": "hirunews",
       "Timestamp": "Thursday, 11 January 2018 - 19:58",
       "Headline": "හෙද වර්ජනයෙන් රෝගීන්ට පීඩා",
       "News Content": "දෛනික රාජකාරියට වාර්තා කිරීමේදී ඇඟිලි සලකුණු ක්‍රමය ක්‍රියාත්මක කිරීමට විරෝධය පලකරමින් ශ්‍රී ජයවර්ධනපුර රෝහලේ හෙද කාර්ය මණ්ඩලය ක්‍රියාත්මක කරන වර්ජනය අද නව වන දිනටත් ක්‍රියාත්මක වුනා.\nමෙම වර්ජනයට සහය පලකරමින් අද කොළඹ ජාතික රෝහලේ හා ජාතික අක්ෂි රෝහලේ හෙද සේවකයන්ද අද සේවයෙන් ඉවත්ව සංකේත වැඩවර්ජනයක නිරතවුනා.\nඅද ක්‍රියාත්මක වර්ජනය නිසා ජාතික රෝහලේ හෙද නිලධාරීන් 80‍% ක් පමණ සේවයට වාර්තා කර නොමැති බව රෝහල් අධ්‍යක්ෂ්‍ය ඩබ්ලිව්. කේ. වික්‍රමසිංහ මහතා සදහන් කළා.\nඑමෙන්ම ජාතික අක්ෂි රෝහලේ අධ්‍යක්ෂ්‍ය වෛද්‍ය ලයනල් මුහන්දිරම් මහතා සදහන් කලේ දෛනික කටයුතුවලට බාධා පැමිණියද සායනික හා බාහිර ප්‍රතිකාර කටයුතු සිදුකෙරුණු බවයි.",
       "URL": "https://www.hirunews.lk/180818/හෙද-වර්ජනයෙන්-රෝගීන්ට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4130"
}