{
       "Source": "hirunews",
       "Timestamp": "Monday, 23 January 2023 - 16:26",
       "Headline": "ෂාෆ්ටර්ගේ මරණයට හේතුව අධිකරණය නිගමනය කර නොමැති බව හෙළිවෙයි",
       "News Content": "ව්‍යාපාරික දිනේෂ් ෂාෆ්ටර්ගේ මරණයට හේතුව අධිකරණය විසින් තවමත් නිගමනය කර නොමැති බව කොළඹ අතිරේක මහේස්ත්‍රාත් රජින්ද්‍රා ජයසූරිය ප්‍රකාශ කළා.\nඒ, සිද්ධියට අදාළ මහේස්ත්‍රාත් පරීක්ෂණයේ සාක්ෂි විමසීම අද යළි සිදුකළ අවස්ථාවේ දීයි.\nඑහිදී ඇය සඳහන් කළේ මහේස්ත්‍රාත් පරීක්ෂණයේ සාක්ෂි කැඳවීම තම නිල මැදිරිය තුළ සිදුකිරීමට තීන්දු කළේ ඊට සම්බන්ධ පාර්ශවකරුවන් විසින් කරනු ලැබූ ඉල්ලීමකට අනුව බවයි.\nමරණයට අදාළ විවිධ තොරතුරු ජනමාධ්‍ය ඔස්සේ ප්‍රචාරය වී තිබෙන බැවින් සාක්ෂි විමසීම අප්‍රසිද්ධියේ සිදුකරන ලෙස දිනේෂ් ෂාෆ්ටර්ගේ පාර්ශවයෙන් ඉල්ලා තිබූ බවද ඇය කියා සිටියා.",
       "URL": "https://www.hirunews.lk/325719/ෂාෆ්ටර්ගේ-මරණයට-හේතුව-අධිකරණය-නිගමනය-කර-නොමැති-බව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=583"
}