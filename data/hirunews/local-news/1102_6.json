{
       "Source": "hirunews",
       "Timestamp": "Saturday, 11 June 2022 - 18:33",
       "Headline": "කාසියේ වාසිය ඔස්ට්‍රේලියාවට",
       "News Content": "සංචාරක ඔස්ට්‍රේලියා කණ්ඩායම සහ ශ්‍රී ලංකාව අතර තුන්වන සහ අවසන් 20යි 20 තරගය අද පැවැත්වෙනවා.\nතරගයේ කාසියේ වාසිය දිනූ ඔස්ට්‍රේලියා කණ්ඩායම තීරණය කළේ පළමුවෙන් පන්දුවට පහරදීමටයි.\nතරගය පැවැත්වෙන්නේ මහනුවර පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී.\nපන්දුවාර 20 ක්‍රිකට් තරගාවලියේ ජය කල් වෙලා ඇතිවම කැන්ගරුවන්ට හිමි වෙද්දී ශ්‍රී ලංකා කණ්ඩායම අද තරග බිමට පිවිසෙන්නේ කෙසේ හෝ මෙම තරගය ජය ගෙන තරගාවලිය තරග 2ට 1ක් ලෙස ගෞරවාන්විත අවසන් කර ගැනිමේ අරමුණ\nඇතිවයි.\nකෙසේ වෙතත් මෙම තරගය ඉලක්ක කර ගනිමින් පැවැති පුහුණු සැසියක් අතරතුර කසුන් රාජිත සහ මතීෂ පතිරණ ආබාධයන්ට ලක්වීම හේතුවෙන් අවසන් පන්දුවාර 20 තරගය අහිමි වී තිබෙනවා.\nඒ වෙනුවට එක්දින තරගාවලියට නම් කර සිටි ප්‍රමෝද් මධුෂාන් සහ අසිත ප්‍රනාන්දු ශ්‍රී ලංකා පන්දුවාර 20 සංචිතයට කැදවන්නටයි ශ්‍රී ලංකා ක්‍රිකට් තේරීම් කමිටුව පියවර ගෙන ඇත්තේ.\nශ්‍රී ලංකා - ඔස්ට්‍රේලියා තුන්වැනි පන්දුවාර 20 තරගය අද රාත්‍රී 7.00ට ආරම්භ වීමට නියමිතයි.\nඅද ශ්‍රී ලංකා කණ්ඩායමට පැතුම් නිස්සංක, ධනුෂ්ක ගුණතිලක, චරිත් අසලංක, කුසල් මෙන්ඩිස්, භානුක රාජපක්ෂ, දසුන් ශානක, වනිඳු හසරංග, චාමික කරුණාරත්න, දුෂ්මන්ත චමීර, මහීෂ් තීක්ෂණ සහ ප්‍රවීන් ජයවික්‍රම ඇතුලත්.",
       "URL": "https://www.hirunews.lk/306854/කාසියේ-වාසිය-ඔස්ට්‍රේලියාවට",
       "Category": "Local News",
       "Parent URL": "https://www.hirunews.lk/local-news.php?pageID=1102"
}