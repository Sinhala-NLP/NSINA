{
       "Source": "hirunews",
       "Timestamp": "Tuesday, 05 October 2021 - 17:45",
       "Headline": "චීනය තම ගුවන්තලය ආක්‍රමණය කරන බවට තායිවානයෙන් චෝදනා",
       "News Content": "සිය ගුවන් ආරක්ෂණ කලාපයට චීන යුද ගුවන් යානා වාර්තාගත අන්දමින් ඇතුළු වී ඇති බවට තායිවානය චෝදනා කරනවා.\nසිකුරාදා දිනයේ සිට දින 4ක් තුල එලෙස ගුවන් යානා 150ක් පමණ සිය ගුවන් තලයට ඇතුලු වූ බවයි තායිවානය වැඩිදුරටත් සඳහන් කළේ.\nතායිවානය එරට ජාතික දිනය සැමරීමට සැරසෙද්දී චීනය මෙලෙස ප්‍රකෝපකාරි ලෙස කටයුතු කරන බවටයි තායිවානය චෝදනා කළේ.\nචීනය සලකන්නේ තායිවානය තම රටට අයත් දිවයිනක් ලෙසයි.\nඑහෙත් එරට ස්වාධීන ප්‍රජාතන්ත්‍රවාදි පාලනයක් ක්‍රියාත්මකයි.\nතායිවාන ජනාධිපතිනි සායි ඉන් වෙන් ප්‍රකාශ කළේ චීනයේ පාලනයට නතු වුවහොත් තම රටට විනාශකාරි ප්‍රතිඵලවලට මුහුණ දීමට සිදුවනු ඇති බවයි.\nඑමෙන්ම, චීනයේ බලපෑම්වලට නොනැමෙන බවට ද ඇය ප්‍රතිඥාවක් ලබා දුන්නා.",
       "URL": "https://www.hirunews.lk/284166/චීනය-තම-ගුවන්තලය-ආක්‍රමණය-කරන-බවට-තායිවානයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1648"
}