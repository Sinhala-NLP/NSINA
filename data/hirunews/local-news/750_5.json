{
       "Source": "hirunews",
       "Timestamp": "Tuesday, 08 November 2022 - 12:56",
       "Headline": "පළමු අදියරයේ දී හෙක්ටයාරයකට ලබා දෙන යූරියා පොහොර ප්‍රමාණය කිලෝ ග්‍රෑම් 50 දක්වා ඉහළට",
       "News Content": "යූරියා පොහොර බෙදාහැරීමේ වැඩපිළිවෙල යටතේ පළමු අදියරේදී හෙක්ටයාරයකට ලබාදෙන යූරියා පොහොර ප්‍රමාණය කිලෝ ග්‍රෑම් 50 දක්වා ඉහළ දමන බව කෘෂිකර්ම අමාත්‍ය මහින්ද අමරවීර පවසනවා.\nපාර්ලිමේන්තුවේ දී විපක්ෂයේ මන්ත්‍රීවරයෙකු යොමු කළ ප්‍රශ්නයකට පිළිතුරු ලබාදෙමින් ඔහු කියා සිටියේ, ඒ සම්බන්ධයෙන් මේ වන විටත් බලධාරින්ට අවශ්‍ය උපදෙස් ලබා දී ඇති බව යි.\nමේ අතර, අයහපත් කාලගුණ තත්ත්වය හේතුවෙන් කටුගස්තොට ආර්ථික මධ්‍යස්ථානය වෙත ලැබෙන එළවළු මිල ගණන් පහත වැටී තිබෙනවා.\nමේ අතර, මෙම වසරේ පළමු මාස 10 තුල මඩකලපුව - වාකරේ කොළ පිපිඤ්ඤා අපනයනය කිරීමෙන් ඩොලර් මිලියන 10 යි දශම 3ක් උපයා ගෙන තිබෙනවා.\nකෘෂිකර්ම අමාත්‍යාංශය කියා සිටියේ, ගොවීන් 500ක් විසින් අක්කර 500ක මෙම වගාව සිදු කර ඇති අතර, එහි අස්වැන්න ජපානය ඇතුළු රටවල් ගණනාවකට අපනයනය කරන බව යි.\nපසුගිය වසර 3 තුළ කොළ පිපිඤ්ඤා ව්‍යාපෘතිය විසින් මෙරටට උපයා දී ඇති ආදායම් මුදල ඩොලර් මිලියන 33ක්.",
       "URL": "https://www.hirunews.lk/319876/පළමු-අදියරයේ-දී-හෙක්ටයාරයකට-ලබා-දෙන-යූරියා-පොහොර-ප්‍රමාණය-කිලෝ-ග්‍රෑම්-50-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=750"
}