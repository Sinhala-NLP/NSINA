{
       "Source": "hirunews",
       "Timestamp": "Friday, 25 August 2023 - 7:23",
       "Headline": "හෙට්ටිපොල ප්‍රදේශයේදී වෙඩිතැබීමක්",
       "News Content": "හෙට්ටිපොල - කුලියාපිටිය මාර්ගයේ කුරුඳුකුඹුර ප්‍රදේශයේදී වෙඩිතැබීමක් සිදුව තිබෙනවා.\nයතුරුපැදියකින් ගමන් ගත් පුද්ගලයෙකුට යතුරුපැදියකින් පැමිණි තුවක්කුකරුවන් දෙදෙනෙකු විසින් මෙම වෙඩි තැබීම සිදුකර ඇති බවයි වාර්තා වෙන්නේ.\nවෙඩිතැබීමෙන් තුවාල ලැබූ පුද්ගලයා කුලියාපිටිය රෝහලට ඇතුළත් කර ඇති බවයි වාර්තා වෙන්නේ.\nසිද්ධියෙන් තුවාල ලැබූ පුද්ගලයා කුලියාපිටිය රෝහලේ මේ වනවිට නේවාසිකව ප්‍රතිකාර ලබන බවයි හෙට්ටිපොල පොලිසිය සඳහන් කළේ.\nමෙලෙස තුවාල ලබා ඇත්තේ 49 හැවිරිදි මූණමල්දෙණිය ප්‍රදේශයේ පදිංචිකරුවෙක්.",
       "URL": "https://www.hirunews.lk/346009/හෙට්ටිපොල-ප්‍රදේශයේදී-වෙඩිතැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=74"
}