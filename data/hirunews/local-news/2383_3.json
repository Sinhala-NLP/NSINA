{
       "Source": "hirunews",
       "Timestamp": "Sunday, 18 October 2020 - 15:24",
       "Headline": "කොරෝනා වෛරසය මිනිස් සම මත පැය 9ක් රැදී පවතින බව හෙළිවේ",
       "News Content": "කොරෝනා වෛරසය මිනිස් සම මත පැය 9ක පමණ කාලයක් රැදී පැවතිය හැකි බව ජපාන පර්යේෂකයන් පිරිසක් අනාවරණ කරගෙන තිබෙනවා.\nඊට සාපේක්ෂව ප්‍රතිශ්‍යාවට හේතු වන රෝග කාරක බීජ සම මත රැදී පවතින්නේ පැය 2කට අඩු කාලයක්.\nජපාන පර්යේෂකයන්ගේ මෙම සොයා ගැනීම වසංගත රෝග පිළිබඳ අධ්‍යයන සටහන් අතරට එක් කර ඇති අතර එමගින් ලෝක සෞඛ්‍ය සංවිධානයේ මතය ද තහවුරු වනවා.\nකොවිඩ් 19 වෛරසය මැඬ පැවැත්වීම සඳහා නිරන්තරයෙන් දෑත් සේදීම සහ විෂබීජානුහරණය වැදගත් වන බව එමගින් පෙන්වා දී ඇති කරුණක්.\nජපාන පර්යේෂකයන් වැඩිදුරටත් සඳහන් කළේ ප්‍රතිශ්‍යා වෛරසය මෙන්ම කොවිඩ් 19 වෛරසය ද එතනෝල් සහිත විෂබීජනාශකයක් භාවිතයෙන් තත්ත්පර 15ක් තුළ විනාශයට පත්වන බවයි.",
       "URL": "https://www.hirunews.lk/252799/කොරෝනා-වෛරසය-මිනිස්-සම-මත-පැය-9ක්-රැදී-පවතින-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2383"
}