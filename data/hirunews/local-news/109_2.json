{
       "Source": "hirunews",
       "Timestamp": "Thursday, 10 August 2023 - 14:51",
       "Headline": "විශ්වවිද්‍යාල පුරප්පාඩු කඩිනමින් පිරවීමට රජයේ අවධානය",
       "News Content": "විශ්වවිද්‍යාල ක්ෂේත්‍රයේ පවතින පන්දහසකට අධික පුරප්පාඩු කඩිනමින් පිරවීම පිළිබඳව රජයේ අවධානය යොමුව තිබෙනවා.\nමුදල් රාජ්‍ය අමාත්‍ය රංජිත් සියඹලාපිටිය විශ්වවිද්‍යාල ප්‍රජාව නියෝජනය කරන වෘත්තීය සමිති සමඟ මුදල් අමාත්‍යංශයේ පැවති සාකච්ඡාවකදී මේ බව සඳහන් කළා.\nමෙම සාකච්ඡාවට උපකුලපතිවරුන්ගේ සංගමය, විශ්වවිද්‍යාල ආචාර්යවරුන්ගේ සමිති සම්මේලනය සහ අනධ්‍යයන විධායක නිලධාරීන්ගේ සංගමයේ නියෝජිතයින් එක්ව සිටියා.\nමෙම සාකච්ඡාවෙදී මුදල් රාජ්‍ය අමාත්‍ය රංජිත් සියඹලාපිටිය සඳහන් කළේ විශ්වවිද්‍යාල ක්ෂේත්‍රයේ දැනට පවතින පුරප්පාඩු පිරවීමට ඇති හැකියාව කඩිනමින් සොයා බලන බවයි.\nඋසස් අධ්‍යාපන අමාත්‍යංශය සමඟ ඊට අදාළ සාකච්ඡා පැවැත්වීමට ද කටයුතු කරන බවයි අමාත්‍යවරයා නියොජිතයින් හමුවේ සඳහන් කළේ\nමෙහිදී අනාවරණය වුණේ විශ්වවිද්‍යාල පද්ධතිය තුළ 5,000 කට අධික පුරප්පාඩු සංඛ්‍යාවක් ඇති බවත්, ඊට ප්‍රධානතම හේතුව වී ඇත්තේ බොහෝ පිරිසක් විදේශගත වීම බවයි\nමෙහිදී අචාර්යවරුන් අමාත්‍යවරයාට පෙන්වා දුන්නේ විදේශගතවීමකදී නව බඳවා ගැනීමක් සිදු කිරීමට හැකි වන පරිදි ක්‍රමවේදයක් සකස් කිරීම ද අවශ්‍ය බවයි.",
       "URL": "https://www.hirunews.lk/344335/විශ්වවිද්‍යාල-පුරප්පාඩු-කඩිනමින්-පිරවීමට-රජයේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=109"
}