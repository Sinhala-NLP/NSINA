{
       "Source": "hirunews",
       "Timestamp": "Saturday, 25 December 2021 - 12:51",
       "Headline": "නත්තලටත් මග දෙපස පිරුණු තෙල් පෝලිම්  (වීඩියෝ)",
       "News Content": "නත්තල් උදාවත් එළැඹෙන නව අවුරුදු උදාවත් හමුවේ ඉන්ධන මිල ඉහළ යාම හේතුවෙන් ක්ෂේත්‍ර රැසකට මේ වන විට එල්ල වී ඇත්තේ දැඩි\nබලපෑමක්.\nඒ අනුව අද (25) දිනයේත් දිගු පෝලිම්වල රැඳී සිටීමටයි මගී ජනතාවට සිදුව ඇත්තේ.\nදිවයින පුරා ගෑස් ආශ්‍රිත අනතුරු දෛනිකව වාර්තාවන පසුබිමක ජනතාව වැඩි වශයෙන් භූමිතෙල් ආශ්‍රිතව සිය දෛනික වැඩකටයුතු සිදු කිරීමට පෙළැඹුණා.\nනමුත් පසුගිය සඳුදා ඉන්ධන මිලද ඉහළ යාමත් සමග තමන් තවදුරටත් පීඩාවට පත්වූ බවට මැසිවිලි නගනවා.\nප්‍රදේශ රැසක ඉන්ධන පිරවුම්හල් අසළ භූමිතලේ මිලදී ගැනීමට ජනතාව දිගු\nපෝලිම්වල රැඳී සිටියේ මෙලෙසින්.\nමේ අතර, රට තුළ පවතින කිරිපිටි හිඟය ලබන පෙබරවාරි මාසය පමණ වන තෙක්ම පවතිනු ඇතැයි කිරිපිටි ආනයනකරුවන්ගේ සංගමය පවසනවා.\nලෝක වෙළෙඳපොළේ කිරිපිටි මිල ඉහළ යාම හේතුවෙන් ඉදිරියේදී යළිත් වරක් කිරිපිටි මිල ඉහළ යාමක් දසිදුවිය හැකි බවයි එම සංගමය පෙන්වා දෙන්නේ.\n.\nමේ අතර සපුගස්කන්ද තෙල් පිරිපහදුව සඳහා ණය පදනම මත සිංගප්පූරුවෙන් බොර තෙල් ලබාගැනීමට ලංකා ඛනිජ තෙල් සංස්ථාව තීරණය කර තිබෙනවා.\nඑහි සභාපති සුමිත් විජේසිංහ හිරු ප්‍රවෘත්ති අංශයට ප්‍රකාශ කළේ දින 180 ක් සඳහා, ණය පදනම මත අදියර හයකින් මෙරටට බොරතෙල් ගෙන්වීමට කටයුතු කරන බවයි.\nඑම පළමු තොගය ලබන ජනවාරි 23 වනදා හෝ 24 වනදා දිවයිනට ළඟාවනු ඇති බවත් ඔහු පැවසුවා..\nමේ අතර භාණ්ඩ මිල ඉහළ යාම ඇතුළු ගැටලු මුල්කර ගනිමින් සමගි ජන බලවේගය දිවයිනේ විවිධ ප්‍රදේශවල විරෝධතා සංවිධාන කර තිබුණේ මෙලෙසින්.",
       "URL": "https://www.hirunews.lk/292087/නත්තලටත්-මග-දෙපස-පිරුණු-තෙල්-පෝලිම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1471"
}