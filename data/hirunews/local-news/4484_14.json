{
       "Source": "hirunews",
       "Timestamp": "Sunday, 04 June 2017 - 19:46",
       "Headline": "අපදාවෙන් විනාශ වූ නිවාස ඉදිකිරීමේ වැඩසටහනට ඇමරිකාවෙන් රුපියල් මිලියන 350 ක මුල්‍ය පරිත්‍යාගයක්",
       "News Content": "දිවයිනේ දිස්ත්‍රික්ක කිහිපයකට බලපෑ ගංවතුර සහ නායයාම්වලින් විනාශයට පත් වූ නිවාස ඉදිකිරීමේ වැඩසටහන සදහා ඇමරිකානු රජය රුපියල් මිලියන 350 ක මුල්‍ය පරිත්‍යාගයක් සිදුකර තිබෙනවා.\nශ්‍රී ලංකාවේ ඇමරිකානු තානාපති අතුල් කේෂප් ඇතුළු නියෝජිත පිරිසක් විසින් මෙම මුල්‍ය පරිත්‍යාගය ඊයේ පස්වරුවේ ජනාධිපති මෛත්‍රිපාල සිරිසේන වෙත භාරදෙනු ලැබුවේ ජනාධිපති නිල නිවසේදීයි.\nඅයහපත් කාලගුණයෙන් විනාශයට පත් නිවාස ඉදිකිරීම සදහා රජය ගෙන යන වැඩපිළිවෙළට ඇමරිකානු රජයේ සහයෝගය ලබාදෙමින් මෙම මුදල් පරිත්‍යාගය සිදුකර තිබෙනවා.\nඊට අමතරව මෙරට තරුණ තරුණියන්ගේ ශිල්පීය ඥානය වැඩිදියුණු කිරීම උදෙසා ඩොලර් මිලියන 12 ක මුල්‍ය පරිත්‍යාගයක් සිදු කිරීමට ඇමරිකානු රජය කැමැත්ත පළ කර ඇති අතර, වසර 4 ක කාල පරාසයකට අනුව එම පරිත්‍යාග සිදු කිරීමට නියමිත බව ඇමරිකානු තානාපතිවරයා මෙහිදී සදහන් කළා.",
       "URL": "https://www.hirunews.lk/162832/අපදාවෙන්-විනාශ-වූ-නිවාස-ඉදිකිරීමේ-වැඩසටහනට-ඇමරිකාවෙන්-රුපියල්-මිලියන-350-ක-මුල්‍ය-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=4484"
}