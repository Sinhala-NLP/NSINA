{
       "Source": "hirunews",
       "Timestamp": "Friday, 04 August 2023 - 8:50",
       "Headline": "ආර්ථිකය ධන අගයක් ගනු ඇති බවට මහ බැංකුවෙන් පුරෝකථනයක්",
       "News Content": "මේ වසරේ පළමු සහ දෙවන කාර්තුවල ආර්ථිකය සෘණ අගයක් ගත්තද තුන්වන සහ හතරවන කාර්තුවලදී එය, ධන අගයක් ගනු ඇති බවට මහ බැංකුව පුරෝකථනය කරනවා.\nමෙරට ආර්ථිකය යහපත් දිශානතියකට ගමන් කරමින් සිටින අතර විදේශ ප්‍රේෂණ සහ සංචාරකයන්ගේ පැමිණීම ඉහළ යාම ඊට හේතු වී ඇති බවයි මහ බැංකුව පෙන්වා දෙන්නේ.\nජුලි මාසයේදී මෙරට උද්ධමනය 6 දශම 3 ක අගයක පැවති අතර මෙරටට දරාගත හැකි වන්නේ සියයට 4ත් 6ත් අතර උද්ධමනයක් බව මහ බැංකුව ප්‍රකාශ කළා.\nණය ප්‍රතිව්‍යූහගතකරණ ක්‍රියාවලිය අවසන් වීමෙන් පසු ඩොලරයට සාපේක්ෂව රුපියලේ අඟය ස්ථාවර වනු ඇති බවටයි මහ බැංකුව පුරෝකථනය කරන්නේ.\nමේ අතර අභියාචනා සහ විරෝධතා පරීක්ෂා කිරීමෙන් අනතුරුව 2024 වර්ෂය සඳහා අස්වැසුම සමාජ සුබසාධන ප්‍රතිලාභ ලබාදීමට අදාළ අයදුම්පත් කැඳවීමට පියවර ගන්නා බව මුදල් රාජ්‍ය අමාත්‍ය ෂෙහාන් සේමසිංහ සඳහන් කළා.\nඒ ජනාධිපති මාධ්‍ය කේන්ද්‍රයේ ඊයේ කැඳවා තිබූ මාධ්‍ය හමුවකට එක්වෙමින්.",
       "URL": "https://www.hirunews.lk/343555/ආර්ථිකය-ධන-අගයක්-ගනු-ඇති-බවට-මහ-බැංකුවෙන්-පුරෝකථනයක්",
       "Category": "Local News",
       "Parent URL": "https://www.hirunews.lk/local-news.php?pageID=126"
}