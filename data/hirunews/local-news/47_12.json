{
       "Source": "hirunews",
       "Timestamp": "Thursday, 07 September 2023 - 8:41",
       "Headline": "ගණිකා නිවසක් වටලා සැකකරුවන් සිව්දෙනෙකු අත්අඩංගුවට",
       "News Content": "පෑලියගොඩ - 06 කණුව හන්දිය ප්‍රදේශයේ දී ගණිකා නිවාසක් වටලා සැකකරුවෙකු හා සැකකාරියන් තිදෙනෙකු ඊයේ(06) අත්අඩංගුවට ගෙන තිබෙනවා.\nමෙහි විමර්ශන සිදුකර ඇත්තේ බස්නාහිර පළාත් උතුරු අපරාධ කොට්ඨාසයේ නිලධාරින් විසින් අධිකරණයෙන් ලබාගත් සෝදිසි වරෙන්තුවක් මතයි.\nපොලිසිය පැවසුවේ මෙම ස්ථානයේ සම්භාහන මධ්‍යස්ථානයක් සිදු කිරීමේ මුවාවෙන් ගණිකා නිවාසයක් කළමනාකරණය කර ඇති බවයි.\nඅත්අඩංගුවට ගත් සැකකරුවන් වයස අවුරුදු 25ක් වන දුරුතලාව පදිංචිකරුවෙක් වන අතර, සැකකාරියන් වයස අවුරුදු 30,31 හා 38 වයස්වල පසුවන නුවරඑළිය, මාරවිල හා පිළිමතලාව යන ප්‍රදේශවල පදිංචිකාරියන් බවයි වාර්තා වන්නේ.\nසැකකරුවන් අද(07) අලුත්කඩේ අංක 05 මහේස්ත්‍රාත් අධිකරණයට ඉදිරිපත් කිරීමට නියමිතයි.\nපොලිසිය වැඩිදුරටත් පැවසුවේ මේ පිළිබඳව බස්නාහිර පළාත් උතුර අපරාධ කොට්ඨාසය විසින් වැඩිදුර විමර්ශන සිදුකරන බවයි.",
       "URL": "https://www.hirunews.lk/347416/ගණිකා-නිවසක්-වටලා-සැකකරුවන්-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=47"
}