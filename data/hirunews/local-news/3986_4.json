{
       "Source": "hirunews",
       "Timestamp": "Wednesday, 18 April 2018 - 8:02",
       "Headline": "සංඛපාල කඳු මුදුනට වන්දනාවේ ගිය අයෙක් මරුට",
       "News Content": "රත්නපුර - සංඛපාල කඳු මුදුනට ඊයේ (17) දහවල් ගිය 20 දෙනෙකුගෙන් යුත් වන්දනා නඩයේ එක් අයෙකු මියගොස් තිබෙනවා.\nපොලීසිය ප්‍රකාශ කළේ නුවර සිට පැමිණි මෙම කණ්ඩායම උඩවලව පොලීසියද දැනුම්වත් කර සංඛපාල කන්ද තරණය කර ඇති බවයි.\nඅනතුරුව එම වන්දනා නඩයේ සිටි පුද්ගලයෙකු හදිසියේ සිහි විසඥ වීම නිසා ඒ සම්බන්ධයෙන් ඔවුන් උඩවලව පොලීසියට දැනුම්දී තිබෙනවා.\nඋඩවලව පොලීසියේ නිලධාරීන් පිරිසක් උඩවලව දිසා රෝහලේ දිස්ත්‍රික් වෛද්‍ය නිලධාරී සමඟ පසුව එම ස්ථානයට පැමිණ පරීක්ෂා කිරීමෙන් අනතුරුව එම පුද්ගලයා මිය ගොස් ඇති බවට ප්‍රකාශ කර තිබෙනවා.\nමෙලෙස මියගිය පුද්ගලයා මාළිගාතැන්න - තලාතුඔය - ගුරුදෙණිය ප්‍රදේශයේ පදිංචි 65 හැවිරිදි දෙදරු පියෙකු වන අතර, එම මරණය පිළිබඳ පශ්චාත් මරණ පරීක්ෂණය අද (18) සිදුකිරීමට නියමිතයි.",
       "URL": "https://www.hirunews.lk/188638/සංඛපාල-කඳු-මුදුනට-වන්දනාවේ-ගිය-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3986"
}