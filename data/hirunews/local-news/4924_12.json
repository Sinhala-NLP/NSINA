{
       "Source": "hirunews",
       "Timestamp": "Saturday, 13 August 2016 - 18:22",
       "Headline": "බලපත්‍ර නැති අලි ඇතුන් ගැන රහස් පොලිසියට වාර්තාවක්",
       "News Content": "වනඅලි සුරැකීමේ එකමුතුව අද (13) අපරාධ පරීක්ෂණ දෙපාර්තමේන්තුවට වාර්තාවක් භාර දෙනු ලැබුවා.\nඒ බලපත්‍ර රහිතව සහ දෝෂ සහිත බලපත්‍ර යටතේ රඳවාගෙන සිටින අලි ඇතුන් සම්බන්ධයෙනුයි.\nමෙම වාර්තාව භාරදීමේ අවස්ථාවට එක්වු වනඅලි සුරැකීමේ එකමුතුව වෙනුවෙන් පෙනී සිටි නීතීඥ ඉසුරු අබේවික්‍රම හිරු ප්‍රවෘත්ති අංශයට කියා සිටියේ තමන් ලබාදුන් තොරතුරු සම්බන්ධයෙන් විමර්ශනයක් සිදුකරන ලෙස අපරාධ පරීක්ෂණ දෙපාර්තමේන්තුවෙන් ඉල්ලා සිටි බවයි.\nඅපරාධ පරීක්ෂණ දෙපාර්තමේන්තුවට ඉදිරිපත් කළ මෙම වාර්තාවේ කැළණිය රජ මහාවිහාරයේ රජ ඇතා, කැස්බෑව - පිලියන්දල ලිපිනයේ සදහන් පණ්ඩුක අලියා, මාවනැල්ල - අරණායක ප්‍රදේශයේ මලී ඇතින්න, කණ්ඩලම සහ මීරිගම ප්‍රදේශවල නිලමේ අලියා සම්බන්ධයෙන් තොරතුරු ඇතුළත්. මීට අමතරව හෙයියන්තුඩුවේ - ඒකදන්ත ඇතා, කෑගල්ල - මොලගොඩ ඇතින්න, මොලගොඩ පොඩි ඇතා, මොලගොඩ - ගල්කුලම අලියා, මොලගොඩ කොට්ටාව අලියා, මුදුන්කොත් ලී මෝලේ මුදුන්කොත් ඇතින්න සහ කඩවත - කිරිල්ලවල ගල්මොලේ ඇතින්නගේ නම් ද සදහන්ව තිබුණා.",
       "URL": "https://www.hirunews.lk/140553/බලපත්‍ර-නැති-අලි-ඇතුන්-ගැන-රහස්-පොලිසියට-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=4924"
}