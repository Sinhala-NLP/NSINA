{
       "Source": "hirunews",
       "Timestamp": "Saturday, 02 February 2019 - 17:55",
       "Headline": "ආනයනික අර්තාපල් සහ බඩ ඉරිඟු බදු ඉහළට",
       "News Content": "ආනයනික අර්තාපල් කිලෝවක් සඳහා පැවති බදු මුදල රුපියල් 30 කින් ඉහළ නංවා තිබෙනවා.\nඑමෙන්ම ආනයනික බඩ ඉරිඟු බද්ද ද රුපියල් 10 කින් ඉහළ දැමූ බවයි කෘෂිකර්ම අමාත්‍ය පී හැරිසන් කියාසිටියේ.\nමේ අතර ඊයේ සේනා දළඹුවා මර්දනය කිරීම පිළිබඳ ජනාධිපති කාර්ය සාධක බලකාය රැස්වූ අවස්ථාවේදී අමාත්‍යවරයා සඳහන් කළේ බඩ ඉරිඟු කිලෝග්‍රෑමයක් රුපියල් 45 ට වඩා අඩු මුදලකට කිසිසේත් තොග වෙළෙන්දන්ට ලබා නොදෙන ලෙසයි.\nසේනා දළඹුවා මර්ධනය කිරීම සම්බන්ධයෙන් විමර්ශනය කිරීමට ජනාධිපති මෛත්‍රීපාල සිරිසේන මහතා විසින් පත් කළ කාර්ය සාධක බලකාය ඊයේ පෙරවරු 9ග00 ට කෘෂිකර්ම අමාත්‍යංශයේදී රුස්වුණා.\nඊට කෘෂි කර්ම අමාත්‍ය පී. හැරිසන්, වැවිලි කර්මාන්ත අමාත්‍ය නවීන් දිසානායක සහ මහවැලි සංවර්ධන සහ පරිසර රාජ්‍ය අමාත්‍ය අජිත් මාන්නප්පෙරුම යන මහත්වරුන් එක්ව සිටියා.\nඑහිදී කෘෂිකර්ම අමාත්‍යවරයා හා පළාත් සහ දිස්ත්‍රික් කෘෂි නිලධාරීන් අතර  විශේෂ සාකච්ඡාවක් පැවති අතර නිළධාරීන් එහිදී ගොවීන් මුහුණ දෙන ගැටළු ඉදිරිපත් කළා.",
       "URL": "https://www.hirunews.lk/209589/ආනයනික-අර්තාපල්-සහ-බඩ-ඉරිඟු-බදු-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3521"
}