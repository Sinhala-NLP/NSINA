{
       "Source": "hirunews",
       "Timestamp": "Monday, 22 May 2023 - 7:13",
       "Headline": "ඔරුව පෙරළී ධීවරයෙකු අතුරුදහන්",
       "News Content": "දික්වැල්ල ප්‍රදේශයේ මුහුදු තීරයේ ධීවර කටයුතුවල නිරතව සිටි ධීවරයෙකු ඔරුව පෙරළී අතුරුදන්ව තිබෙනවා.\nඊයේ (21) පස්වරුවේ මෙම අනතුර සිදුව ඇති අතර මොහු සමඟ සිටි තවත් ධීවරයෙකු ඔරුව පෙරළුණ අවස්ථාවේ පිහිනා ගොඩට පැමිණ ඇති බව දික්වැල්ල පොලීසිය සඳහන් කරනවා.\nපවතින අයහපත් කාලගුණ තත්ත්වය හේතුවෙන් මෙම ඔරුව පෙරළී ඇති බව වාර්තා වී ඇත්තේ.\nමෙලෙස අතුරුදන්ව ඇත්තේ 64 හැවිරිදි කොරටුව - බතීගම ප්‍රදේශයේ පදිංචිව සිටි පුද්ගලයෙක්.\nසිද්ධිය සම්බන්ධයෙන් දික්වැල්ල පොලීසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/335875/ඔරුව-පෙරළී-ධීවරයෙකු-අතුරුදහන්",
       "Category": "Local News",
       "Parent URL": "https://www.hirunews.lk/local-news.php?pageID=326"
}