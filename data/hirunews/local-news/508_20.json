{
       "Source": "hirunews",
       "Timestamp": "Monday, 27 February 2023 - 19:16",
       "Headline": "පෞද්ගලික බැංකු තුනකට ඩොලර් මිලියන 400ක විනිමය හුවමාරු පහසුකමක් (වීඩියෝ)",
       "News Content": "මෙරට ආනයන ඇතුළු ආර්ථිකයේ සියයට 30 ක පමණ ප්‍රතිශතයක මූල්‍ය ගනුදෙනු මෙහෙයවන පෞද්ගලික බැංකු තුනකට, ලෝක බැංකුවට අනුබද්ධ ජාත්‍යන්තර මූල්‍ය සංස්ථාව ඩොලර් මිලියන 400 ක විදෙස් මුදල් හුවමාරු පහසුකමක් ලබාදී තිබෙනවා.\nමෙම පහසුකම හිමිවී ඇත්තේ කොමර්ෂල්, නේෂන්ස් ට්‍රස්ට් සහ සම්පත් යන බැංකු වෙතයි.\nආහාර, ඖෂධ සහ පොහොර ආනයනය සඳහා අදාළ පහසුකම් ලබාදෙන බව එම මූල්‍ය සංස්ථාව නිවේදනයක් නිකුත් කරමින් සඳහන් කළා.\nඑමගින් මුහුණ දී ඇති දුෂ්කරතා අවම කරගනිමින් කිසියම් ලෙස ආර්ථිකය යථාවත් කරගැනීමට හැකිවනු ඇති බව එම නිවේදනයේ සඳහන්.\nමේ අතර ශ්‍රී ලංකාව මුහුණ පා ඇති ආර්ථික අර්බුදය හමුවේ ලබාදිය හැකි සියලු සහය ලබාදීමට පැරිස් ආධාර කණ්ඩායම තුළත් ඉන් පිටතත් ප්‍රංශය සූදානම් බව මෙරට ප්‍රංශ තානාපති ජීන් ෆ්‍රෑන්ක්කොයිස් ප්‍රකාශ කර තිබෙනවා.\nඒ වරාය හා නාවික, ගුවන්සේවා අමාත්‍ය නිමල් සිරිපාල ද සිල්වා සමඟ ඊයේ පැවති හමුවකට එක්වෙමින්.",
       "URL": "https://www.hirunews.lk/328523/පෞද්ගලික-බැංකු-තුනකට-ඩොලර්-මිලියන-400ක-විනිමය-හුවමාරු-පහසුකමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=508"
}