{
       "Source": "hirunews",
       "Timestamp": "Thursday, 23 March 2017 - 16:42",
       "Headline": "පොලිසිය මහානාමේ තවත් සිසුන් පිරිසක් සොයයි",
       "News Content": "කොළඹ මහානාම විදුහලේ සිසුන් පිරිසක් යසෝදරා හා මියුසියස් විදුහල්වලට අනවසරයෙන් ඇතුළු වී යසෝධරා විදුහලේ සේවය කරන දෙදෙනෙකුට පහර දීම හා දේපළවලට හානි කිරීමේ චෝදනාවන්ට පොලිසිය සිසුන් පිරිසක් සොයමින් සිටින බව වාර්තා වනවා.\nපොලිසිය කියා සිටින්නේ සිසුන් කිහිප දෙනෙකුගේ විස්තර මහානාම විදුහල්පතිවරයා වෙත ලබා දී ඇති බවයි.\nක්‍රිකට් තරග මුවාවෙන් වාහන පෙළපාලි පවත්වන, රථවාහන නීති බිඳ මාර්ගයට අවතීර්ණ වන අයට රටේ නීතිය ක්‍රියාත්මක කරන බව ද පොලිසිය පවසනවා.\nකුරුඳූවත්ත පොලිසිය මේ සම්බන්ධයෙන් මේවන විට විමර්ශණ ආරම්භ කර තිබෙනවා.\nඒ අනුව එම පිරිස අත්අඩංගුවට ගෙන අධිකරණයට ඉදිරිපත් කරන බවයි පොලිසිය සඳහන් කලේ.\nමෙම සිද්ධියට අදාළව අත්අඩංගුවට ගත් සිසුවෙකු අලුත්කඩේ අංක 1 මහේස්ත්‍රාත් අධිකරණයට ඉදිරිපත් කිරීමෙන් පසු පරිවාස භාරයට පත්කර තිබෙනවා.\nපොලිසිය සඳහන් කලේ පාසැල් ක්‍රිකට් තරග සමය තුල මෙවැනි අශෝභන සිදුවීම් වැලැක්වීමට විදුහල්පතිවරුන් සහ දෙමව්පියන් දැනුවත් කර ඇති බවයි.\nඒ හේතුවෙන් මෙම වසරේ පාසල් සිසුන්ගේ අනවශ්‍ය හැසිරීම් අවම වී තිබු බව ද පොලිසිය පෙන්වා දෙනවා.\nමේ අතර මේවන විට කොළඹ හා තදාසන්න ප්‍රදේශවල සියලු බාලිකා විද්‍යාල සඳහා විශේෂ පොලිස් ආරක්ෂාවක් ලබාදී තිබෙනවා.\nක්‍රිකට් තරග මුවාවෙන් වාහන පෙළපාලි පවත්වන / රථ වාහන නීති උල්ලංඝණය කරමින් මාර්ගයට අවතීර්ණවන පුද්ගලයන්ට එරෙහිව නීතිය ක්‍රියාත්මක කිරීමට කටයුතු කරන බවයි පොලිසිය අවධාරණය කලේ.",
       "URL": "https://www.hirunews.lk/157547/පොලිසිය-මහානාමේ-තවත්-සිසුන්-පිරිසක්-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=4599"
}