{
       "Source": "hirunews",
       "Timestamp": "Tuesday, 13 September 2016 - 8:35",
       "Headline": "බදුල්ල රෝහලේ ලාම්පුවක් පිපිරී හෙද නිලධාරිනියකට තුවාල",
       "News Content": "බදුල්ල මහරෝහලේ රසායනික නළ රත් කිරීමට යොදා ගන්නා ලාම්පුවක් පිපිරී හෙද නිලධාරිනියක තුවාල ලැබීම පිළිබදව පරීක්ෂණයක් ආරම්භ කර ඇති බව බදුල්ල පොලීසිය ප්‍රකාශ කළා.\nරෝහල් පොලීසිය ඒ පිළිබදව දැනුම් දීමක් කළ බදුල්ල පොලීසියේ උසස් නිලධාරියෙකු හිරු ප්‍රවෘත්ති අංශයට කියා සිටියා.\nඊයේ පස්වරුවේ රෝහලේ හෙද නිලධාරිනියක විසින් රසායන ද්‍රව්‍ය අඩංගු නළයක් පරීක්ෂා කිරීමට යාමේදී මෙම අනතුර සිදුවී තිබුණා.\nඑහිදී ඇයගේ මුහුණ තුවාල වී ඇති අතර, ශරීරයේ ඇතැම් ස්ථාන ද පිළිස්සී තිබෙනවා.\nකෙසේ වෙතත්, ඇය මේ වන විට බදුල්ල රෝහලේ ප්‍රතිකාර ලබන බවයි රෝහල් ප්‍රකාශකයෙකු සදහන් කළේ.\nඇය බදුල්ල - කයිලගොඩ ප්‍රදේශයේ පදිංචිකාරියක්.",
       "URL": "https://www.hirunews.lk/142847/බදුල්ල-රෝහලේ-ලාම්පුවක්-පිපිරී-හෙද-නිලධාරිනියකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4882"
}