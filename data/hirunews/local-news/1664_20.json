{
       "Source": "hirunews",
       "Timestamp": "Tuesday, 28 September 2021 - 7:10",
       "Headline": "පුරාවිද්‍යා වටිනාකමකින් යුත් චෛත්‍යයකට හානි කිරීමක්",
       "News Content": "දැදිගම පොලිස් වසමේ ඈගල්ල ප්‍රදේශයේ පිහිටි පුරාවිද්‍යාත්මක වටිනාකමකින් යුත් විහාරස්ථානයක ගරා වැටුණු චෛත්‍යයකට හානි කළ සිදුවීමක් පිළිබඳ ව දැදිගම පොලිසියට පැමිණිල්ලක් ලැබී තිබෙනවා.\nවිමර්ශන සිදු කර එම ස්ථානයේ තිබී පැරණි තඹ තහඩුවක්, අඟල් 1.5ක් උස ලෝහමය බුද්ධ ප්‍රතිමාවක් සහ විවිධ වර්ගයේ කාසි 26ක් ද සොයා ගත් බවයි වාර්තා වෙන්නේ.\nසැකකරුවන් පිළිබඳ ව මේ වෙනතුරුත් තොරතුරු අනාවරණය වී නො මැති අතර, සිදුවීම සම්බන්ධ වැඩිදුර පරීක්ෂණ දැදිගම පොලිසිය විසින් සිදු කරනු ඇති.",
       "URL": "https://www.hirunews.lk/283416/පුරාවිද්‍යා-වටිනාකමකින්-යුත්-චෛත්‍යයකට-හානි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1664"
}