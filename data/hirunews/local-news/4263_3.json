{
       "Source": "hirunews",
       "Timestamp": "Friday, 20 October 2017 - 7:35",
       "Headline": "වව්නියාවේ වෙළදසැළකදී දෙන්නෙක් කපා දමයි (ඡායාරූප)",
       "News Content": "යතුරුපැදිවලින් පැමිණි කඩු කල්ලියක් ඊයේ(19) රාත්‍රියේ වවුනියාව පණ්ඩාරිකුලම ප්‍රදේශයේ වෙළදසැළක් කඩා පුද්ගලයින් දෙදෙනෙකු කපා දමා ඇති බව වවුනියාව පොලිසිය පවසනවා.\nවවුනියාව පොලිසිය පැවසූවේ ඊයේ(19) රාත්‍රි 7.45 ට පමණ අදාළ සිදුවීම සිදුවි ඇති අතර, අදාළ කණ්ඩායම වෙළද සැල් වෙත දැඩි අලාභ හානි සිදුකොට ඇති බවද පොලිසිය පවසනවා.\nකඩු රැගෙන පැමිණි හය දෙනෙකුගෙන් යුතු කණ්ඩායමක් අදාළ පහරදීම් සිදුකොට ඇති බව මූලික පරීක්ෂණයන්ගෙන් අනාවරණය වී ඇති බව පොලිසිය පවසනවා.\nපොලිසිය පැවසුවේ අදාළ සිදුවීමට අමතරව වවුනියාව කට්පහපුරම් ප්‍රදේශයේ කණ්ඩායම් දෙකක් අතර සිදුවු ගැටුමකින් පුද්ගලයින් සිව් දෙනෙකු කපා දමා ඇති බවයි.\nඅදාළ සිදුවීමෙන් කැපුම් තුවාල ලැබූ පුද්ගලයින් වවුනියාව රෝහලට ඇතුළත් කොට ඇති බවද පොලිසිය සඳහන් කළා.\nපොලිසිය පැවසුවේ සිද්ධීන්ට සම්බන්ධ පිරිසක් අත්අඩංගුවට ගැනීමට පරීක්ෂණ මෙහෙයවන බවයි.\nවවුනියාව - මාධව කුලසූරිය,රොමේෂ් මධුෂංඛ",
       "URL": "https://www.hirunews.lk/173951/වව්නියාවේ-වෙළදසැළකදී-දෙන්නෙක්-කපා-දමයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4263"
}