{
       "Source": "hirunews",
       "Timestamp": "Sunday, 31 January 2021 - 8:37",
       "Headline": "දස වසරකදි නව බීජ ප්‍රභේද 17ක්",
       "News Content": "පසුගිය දස වසර තුළ කෘෂිකර්ම දෙපාර්තමේන්තුවේ විද්‍යාඥයින් සිදුකළ පරීක්ෂණවලට අනුව නව බීජ ප්‍රභේද 17 ක් හඳුන්වාදී තිබෙනවා.\nමෙම ප්‍රභේද අතර වී වර්ග 3 ක් සහ පුහුල් ප්‍රභේදයක්ද ඇතුළත්.\nකෘෂිකර්ම දෙපාර්තමේන්තුව විසින් සකස් කරන ලද පළමු පුහුල් ප්‍රභේදය මෙය වනවා.\nවී ප්‍රභේද අතර වැඩි අස්වැන්නක් ලබා දෙන සම්බා ප්‍රභේදයක් ද වන බවයි එම දෙපාර්තමේන්තුව සඳහන් කළේ.\nඑය බීජි - 375 ලෙස නම් කර ඇති අතර, අවසන් වරට එලෙස සම්බා ප්‍රභේදයක් එළිදක්වා ඇත්තේ 1999 වසරේදීයි.\nමීට අමතරව, බීජී 314 සුදුනාඩු ප්‍රභේදයක් හා ඒ.ටී 313 රතු දිග ඇට සහිත වී ප්‍රභේදයක් ද හඳුන්වා දී තිබෙනවා.\nඑමෙන්ම, හොරණ - ලයිම් 01 සහ ගන්නෝරුව එක අඹ වර්ගයක් ද මෙලෙස හඳුන්වාදී ඇති ප්‍රභේද අතරට ඇතුළත්.\nඊට අමතරව, හොරණ - 01 දෙල් ප්‍රභේද දෙකක් ද, රතුළුෑණු හා රටකජු ප්‍රභේදයක් ද හඳුන්වා දී තිබෙනවා.",
       "URL": "https://www.hirunews.lk/261203/දස-වසරකදි-නව-බීජ-ප්‍රභේද-17ක්",
       "Category": "Local News",
       "Parent URL": "https://www.hirunews.lk/local-news.php?pageID=2179"
}