{
       "Source": "hirunews",
       "Timestamp": "Saturday, 30 December 2017 - 12:33",
       "Headline": "ඉවත්වීම ගැන නොකරන සාකච්ඡා",
       "News Content": "එක්සත් ජාතික පක්ෂය සමඟ ආණ්ඩුවේ තවදුරටත් කටයුතු කරනවා ද නැතහොත් ඉන් ඉවත් වනවා ද යන්න පිළිබඳව තවම සාකච්ඡාකර නොමැති බව ශ්‍රී ලංකා නිදහස් පක්ෂයේ භාණ්ඩාගාරික අමාත්‍ය එස්.බී. දිසානායක ප්‍රකාශ කළා.\nහිරු ප්‍රවෘත්ති අංශය කළ විමසීමකදී අමාත්‍යවරයා කියා සිටියේ ඒ සම්බන්ධයෙන් පසුගියදා පැවති මධ්‍යම කාරක සභාවේදී ද අදහස් හුවමාරු නොවූ බවයි.\nමේ අතර, ඊයේ (29) රත්නපුර ප්‍රදේශයේදී පැවති උත්සවයකදී ශ්‍රී ලංකා නිදහස් පක්ෂයේ ජ්‍යෙෂ්ඨ උප සභාපතිවරයෙකු වන අමාත්‍ය ඩබ්ලිව්.ඩී.ජේ සෙනෙවිරත්න කියා සිටියේ තමන් ඇතුළු ශ්‍රී ලංකා නිදහස් පක්ෂ කණ්ඩායම ආණ්ඩුවේ සිටින්නේ කැමැත්තකින් නොවන බවයි.\nකෙසේ වෙතත්, අමාත්‍ය එස්.බී. දිසානායක ශ්‍රී ලංකා නිදහස් පක්ෂය සහ එක්සත් ජාතික පක්ෂය අතර ඇති එකඟතාව සම්බන්ධයෙන් කියා සිටියේ ආණ්ඩුවෙන් ඉවත්වීම පිළිබඳව මධ්‍යම කාරක සභාවේදී අදහස් පළ නොවූ බවයි.\nමේ මොහොතේ ප්‍රමුඛ කටයුත්ත පළාත් පාලන මැතිවරණය බව ද ඔහු කියා සිටියා.",
       "URL": "https://www.hirunews.lk/179708/ඉවත්වීම-ගැන-නොකරන-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=4150"
}