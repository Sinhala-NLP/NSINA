{
       "Source": "hirunews",
       "Timestamp": "Tuesday, 31 January 2017 - 7:15",
       "Headline": "අම්බලන්ගොඩ - ඉඩම්තොට ත්‍රිත්ව ඝාතනයේ තවත් සැකකරුවෙකු අත්අඩංගුවට",
       "News Content": "අම්බලන්ගොඩ,ඉඩම්තොට ප්‍රදේශයේදී එකම පවුලේ මව, පියා සහ කුඩා දරුවෙකු ඝාතනය කිරීමේ සිද්ධියට සම්බන්ධ තවත් පුද්ගලයෙකු පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ ඊයේ පස්වරුවේ අදාළ සැකකරු සමඟ ඔහුට අයත් ත්‍රිරෝද රථයක් ද පොලිස් භාරයට ගෙන ඇති බවයි.\nසැකකරු හික්කඩුව ප්‍රදේශයේ පදිංචිකරුවෙක්.\nමීට පෙර මෙම සිද්ධිය සම්බන්ධයෙන් සැකකරුවන් 6 දෙනෙකු අත්අඩංගුවට ගෙන තිබුණා.\nඔවුන් ළඟ තිබී ටී 56 ගිනි අවි 3ක්, පිස්තෝල 3ක් සහ ඒ සඳහා භාවිත කරන පතොරොම් තොගයක් ද පොලිස් භාරයට ගෙන තිබුණා.\nඅම්බන්ගොඩ,ඉඩම්තොට ප්‍රදේශයේදී මව, පියා සහ කුඩා දරුවා ගිනි අවි වලින් වෙඩි තබා ඝාතනය කර තිබුණේ පසුගිය වසරේ දෙසැම්බර් මස 5වන දායි.",
       "URL": "https://www.hirunews.lk/153292/අම්බලන්ගොඩ-ඉඩම්තොට-ත්‍රිත්ව-ඝාතනයේ-තවත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4685"
}