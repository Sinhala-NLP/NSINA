{
       "Source": "hirunews",
       "Timestamp": "Thursday, 20 July 2023 - 21:23",
       "Headline": "ජනාධිපතිවරයා සහ ඉන්දීය විදේශ කටයුතු අමාත්‍යවරයා අතර හමුවක්",
       "News Content": "ජනාධිපති රනිල් වික්‍රමසිංහ සහ ඉන්දීය විදේශ කටයුතු අමාත්‍ය ආචාර්ය එස්. ජයිශංකර් අතර හමුවක් සිදු වී තිබෙනවා.\nජනාධිපති මාධ්‍ය අංශය නිවේදනය කළේ මීට සුළු මොහොතකට පෙර එම හමුව පැවති බවයි.\nදෙදින නිල සංචාරයක් සඳහා අද (20) පස්වරුවේ ජනාධිපතිවරයා ඉන්දියාව බලා පිටත්ව ගිය අතර, ජනාධිපති ධුරයට පත්වීමෙන් පසු රනිල් වික්‍රමසිංහ ඉන්දියාවේ සිදුකරන පළමු නිල සංචාරය මෙයයි.\nසිය ඉන්දීය සංචාරය අතරතුරදී ජනාධිපතිවරයා ඉන්දීය අග්‍රාමාත්‍ය නරේන්ද්‍ර මෝදි හමුවී සාකච්ඡා කිරීමට නියමිතයි.",
       "URL": "https://www.hirunews.lk/341951/ජනාධිපතිවරයා-සහ-ඉන්දීය-විදේශ-කටයුතු-අමාත්‍යවරයා-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=166"
}