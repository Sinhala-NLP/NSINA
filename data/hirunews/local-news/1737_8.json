{
       "Source": "hirunews",
       "Timestamp": "Sunday, 22 August 2021 - 21:59",
       "Headline": "රාජකාරී වේලාව තුළ මත්පැන් සාදයක් පැවැත් වූ නිලධාරීන්ට ස්ථාන මාරු (වීඩියෝ)",
       "News Content": "රාජකාරී වේලාව තුළ තම නිල රථය අවභාවිත කරමින් ඒ තුළ මත්පැන් සාදයක් පැවැත් වු වයඹ පළාත් පරිවාස කොමසාරිස්වරයා ඇතුළු නිලධාරීන් පිරිසක් පිළිබඳව හිරු සී.අයි.ඒ.හරහා අප පසුගියදා හෙළි කළා.\nඅදාළ සිද්ධියේ විමර්ශන අවසන් වනතුරු අදාල නිලධාරීන් ස්ථාන මාරු කිරීමට වයඹ පළාත් ආණ්ඩුකාර රාජා කොල්ලුරේ මහතා නියෝග කර තිබෙනවා.\nකුඩා දරුවන්ගේ ආරක්ෂාව හා අයිතිවාසිකම් ආරක්ෂා කර දීමට බැඳී සිටීන වයඹ පළාත් පරිවාස හා ළමා රක්ෂක සේවා දෙපාර්තමේන්තුවේ කොමසාරිස්වරයා ඇතුළු පිරිසක් රාජකාරී වේලාවේදී කුරුණෑගල - දඹුල්ල මාර්ගයේ බඩගමුව රක්ෂිතය අසල නිල රථය තුල මත්පැන් සාදයක් පැවැත්වු අයුරු අප හිරු සී.අයි.ඒ.හරහා රටට හෙළි කලේ පසුගිය 18 වැනිදායි.\nපුර්ව ළමා අධ්‍යාපන සංවර්ධන අධිකාරියේ නිල රථයෙන් ගොස් මත්පැන් මිල දී ගෙන මෙම සාදය පැවැත් වු අයුරු ද අප රට හමුවේ හෙළිදරව් කළා.\nඅප මේ පිළිබඳව හෙළිකිරීමත් සමග වයඹ පළාත් ආණ්ඩුකාරවරයා විසින් වයඹ පළාත් ප්‍රධාන ලේකම්,ආණ්ඩුකාර ලේකම් ඇතුළු තිදෙනෙකුගෙන් යුතු කමිටුවක් පත් කර මේ පිළිබද විමර්ශනයක් ආරම්භ කළා.",
       "URL": "https://www.hirunews.lk/280376/රාජකාරී-වේලාව-තුළ-මත්පැන්-සාදයක්-පැවැත්-වූ-නිලධාරීන්ට-ස්ථාන-මාරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1737"
}