{
       "Source": "hirunews",
       "Timestamp": "Wednesday, 30 December 2015 - 14:56",
       "Headline": "උහන ත්‍රී රෝද රථයක් තුල යුවළකගේ මළ සිරුරු",
       "News Content": "උහන හිමිදුරාව කොණ්ඩුවාව වැව් ඉස්මත්තේ කැලෑබද ප්‍රදේශයේ ත්‍රී රෝද රථයක තිබී යුවළකගේ මළ සිරුර හමුවී තිබෙනවා.\nඅද පෙරවරුවේ පොලිසියට ලැබුනු තොරතුරකට අනුව සිරුරු සොයාගෙන ඇති බවයි පොලිසිය සඳහන් කලේ.\nමෙම  යුවළ වස පානය කර සියදිවි හානිකරගෙන ඇති බවට පොලිසිය සැක පළකරනවා.\nමෙම ස්ථානයේ තිබී වස බෝතල් 2 ක් සොයාගෙන තිබෙනවා.\nපොලීසිය සඳහන් කළේ මෙලෙස මියගොස් ඇත්තේ වයස අවුරුදු 43 ක පිරිමි පුද්ගලයෙකු සහ 30 හැවිරිදි කාන්තාවක බවයි.\nමියගොස් සිටි පිරිමි පුද්ගලයා අම්පාර අභයපුර පදිංචිකරුවෙකු වන අතර, කාන්තාව කොළොන්නාව මුල්ලේරියාව ප්‍රදේශයේ පදිංචිකාරියක බවයි මූලික පරීක්ෂණවලදී අනාවරණ වී ඇත්තේ.\nමෙම යුවළ අතර අනියම් සබඳතාවක් තිබී ඇති බවට ද කරුණු හෙළිවී ඇතැයි සඳහන්.\nමළ සිරුරු දෙක එම ස්ථානයේම ඇති අතර මහේස්ත්‍රාත් පරීක්ෂණයක් පැවැත්වීමට නියමිතයි.",
       "URL": "https://www.hirunews.lk/123088/උහන-ත්‍රී-රෝද-රථයක්-තුල-යුවළකගේ-මළ-සිරුරු",
       "Category": "Local News",
       "Parent URL": "https://www.hirunews.lk/local-news.php?pageID=5228"
}