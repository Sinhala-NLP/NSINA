{
       "Source": "hirunews",
       "Timestamp": "Saturday, 20 November 2021 - 16:34",
       "Headline": "තුරග තරග පිටියේ අවන්හලේ පිපිරීමට හේතුව හෙළිවෙයි (වීඩියෝ)",
       "News Content": "කොළඹ රීඩ් මාවතේ - තුරඟ තරග පිටියේ ක්‍රීඩා ප්‍රේක්ෂකාගාරයේ බිම් මහලේ පිහිටි මැක්ඩොනල්ඩ් අවහන්හලේ සිදුවූ පිපිරීම ගෑස් කාන්දුවකින් සිදුව ඇති බව රජයේ රස පරීක්ෂකවරයා තහවුරු කර තිබෙනවා.\nඑමෙන්ම එය, ගෑස් ටැංකියක් පිපිරීමෙන් හෝ පුපුරණ ද්‍රව්‍යයක් නිසා ඇතිවූ තත්වයක් නොවන බවයි රජයේ රස පරීක්ෂක දෙපාර්තමේන්තුව සඳහන් කළේ.\nඅද අලුයම 5.30ට පමණ අදාළ අවන්හලේ ඇති වු මෙම පිපිරීමෙන් තරුණයන් දෙදෙනෙකු සුළු තුවාල ලැබූ අතර, අවන්හලට දැඩි අලාභහානි සිදුවුණා.\nගින්නෙන් තුවාල ලැබුවේ කුලි රථයක් පැමිණෙන තුරු එහි රථ ගාලේ රැඳී සිටි තරුණයින්  දෙදෙනෙක්.\nගින්න පාලනය කිරිම සඳහා කොළඹ මහනගර සභාවට අයත් ගිනි නිවීමේ රථ 6 ක් ද යොදා ගැනුනා.",
       "URL": "https://www.hirunews.lk/288644/තුරග-තරග-පිටියේ-අවන්හලේ-පිපිරීමට-හේතුව-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1549"
}