{
       "Source": "hirunews",
       "Timestamp": "Tuesday, 21 June 2016 - 19:23",
       "Headline": "ගම්මන්පිල සහ මුසම්මිල් ගැන තවත් කථා",
       "News Content": "පාර්ලිමේන්තු  මන්ත්‍රී උදය ගම්මන්පිල සහ ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් අත්අඩංගුවට ගැනීම සම්බන්ධයෙන් අද දිනයේ සිවිල් සංවිධාන සහ දේශපාලන පක්ෂද අදහස් පළ කළා.\nපැවිදි හඩ සංවිධානය  අද පැවති මාධ්‍ය හමුවකදී කියා සිටියේ රට වෙනුවෙන් පෙනී සිටින පාර්ශවයන් දුර්වල කිරීමේ උත්සහයක් ලෙස එය හැඳින්විය හැකි බවයි.\nඒකාබද්ධ විපක්ෂය කොළඹ  අද කැඳවූ මාධ්‍ය හමුවේදීද හිටපු විදේශ කටයුතු අමාත්‍ය මහාචාර්ය ජී.එල්. පීරිස් මෙම අත්අඩංගුවට ගැනීම දේශපාලන ක්‍රියාවලියක ප්‍රතිඵලයක් බව ප්‍රකාශ කළා.\nමේ අතර අමාත්‍යවරුන්ට ක්‍රියාත්මක නොකරන නීතිය ඒකාබද්ධ විපක්ෂයේ සාමාජිකයන්ට පමණක් ක්‍රියාත්මක වන බව ජාතික නිදහස් පෙරමුණේ නායක විමල් වීරවංශ මහතා පවසනවා.\nඔහු මේ බව සදහන් කළේ රක්ෂිත බන්ධනාගාරගත සිටින සිය පක්ෂයේ මාධ්‍ය ප්‍රකාශක මොහොමඩ් මුසම්මිල් බැලීම සදහා වැලිකඩ බන්ධනාගාරය වෙත පැමිණි අවස්ථාවේදීයි.\nරක්ෂිත බන්ධනාගාරගතව සිටින මොහොමඩ් මුසම්මිල් බැලීම සඳහා ඒකාබද්ධ විපක්ෂයේ මන්ත්‍රීවරුන් කිහිපදෙනෙක් අද වැලිකඩ බන්ධනාගාරයට පැමිණියා.",
       "URL": "https://www.hirunews.lk/136118/ගම්මන්පිල-සහ-මුසම්මිල්-ගැන-තවත්-කථා",
       "Category": "Local News",
       "Parent URL": "https://www.hirunews.lk/local-news.php?pageID=4996"
}