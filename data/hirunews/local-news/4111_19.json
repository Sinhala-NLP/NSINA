{
       "Source": "hirunews",
       "Timestamp": "Tuesday, 23 January 2018 - 19:21",
       "Headline": "ජවිපෙන් හිටපු ජනපතිගේ නිවේදනයට පිළිතුරු",
       "News Content": "යහපාලන විපක්ෂයේ භූමිකාව නමින් හිටපු ජනාධිපති මහින්ද රාජපක්ෂ පෙරේදා නිකුත් කළ මාධ්‍ය නිවේදනය සත්‍ය කරුණු විකෘති කිරීම්වලින්, බොරු හා අවලාදවලින් මෙන්ම ප්‍රතිවිරෝධී අදහස්වලින් පිරී පවතින්නක් බව බව ජනතා විමුක්ති පෙරමුණ පවසනවා.\nනිවේදනයක් නිකුත් කරමින් එම පෙරමුණ පවසන්නේ හිටපු ජනාධිපතිවරයා ඒකපාර්ශවීය ලෙස ඉදිරිපත් කර තිබෙන කරුණු පිළිබඳව ප්‍රසිද්ධ විවාදයකට සූදානම් බවයි.\nඑම නිවේදනයේ අන්තර්ගතය වීදුරු කුටියක සිට ඇඳුම් මාරු කිරීමකට සමාන බවද ජනතා විමුක්ති පෙරමුණ වැඩිදුරටත් සඳහන් කරනවා.",
       "URL": "https://www.hirunews.lk/181839/ජවිපෙන්-හිටපු-ජනපතිගේ-නිවේදනයට-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=4111"
}