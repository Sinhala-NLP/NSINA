{
       "Source": "hirunews",
       "Timestamp": "Wednesday, 30 August 2017 - 17:22",
       "Headline": "නෙළුම් පොකුණ විනාශ වීමේ අවදානමක (ඡායාරූප)",
       "News Content": "පොලොන්නරුව යුගයට අයත් සුවිශේෂි නිර්මාණයක් වන පොලොන්නරුව ඉපැරණි නෙලුම් පොකුණ මේ වන විට විනාශ වීමේ අවදානමකට ලක්ව ඇති බව වර්තාවනවා.\nමේ අනුව පොලොන්නරුව පුර විද්‍යා ස්මාරක භුමියේ උතුරු දෙසට දෙමල මහා සෑය ආසන්නයේ පිහිටා ඇති ගල්වලින් නෙලා නිමකරන ලද පුරා වස්තුවක්.\nමෙම ඉපැරණි නෙලුම් පොකුණේ පලුදු මකා දැමීම සදහා  සිදු කරන ලද සංරක්ෂණ කටයුතුවල බදාමයන් හා ගල් ගැලවී ගොස් තිබෙනවා.\nමීට හේතු වී ඇත්තේ එය නැරඹීමට පැමිණෙන දෙස් විදෙස් සංචාරකයින් ඡායාරුප ගැනීම සදහා එම ඉපැරණි බැමි මත නැගීම බවයි ප්‍රදේශවාසීන් පෙන්වා දෙන්නේ.\nමෙම නෙලුම් පොකුණ වටකර ආරක්‍ෂිත වැටක් යෙදවීමටවත් බලධරීන් කටයුතු කළහොත් මෙම විනාශය වලක්වා ගත හැකි බව ඔවුන් පෙන්වා දෙනවා.\nමෙය පරාක්‍රමබාහු රජ සමයේ කරවන ලද්දක්.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/169772/නෙළුම්-පොකුණ-විනාශ-වීමේ-අවදානමක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4346"
}