{
       "Source": "hirunews",
       "Timestamp": "Friday, 28 October 2022 - 15:38",
       "Headline": "විදේශ ආදායම් වැඩි කරගැනීමට සම්ප්‍රදායෙන් ඔබ්බට යා යුතුයි - අගමැති",
       "News Content": "ග්‍රාමීය ආර්ථික පුනර්ජීවන හා ආහාර සුරක්ෂිතතා වැඩසටහන සාර්ථකත්වයට ආණ්ඩුකාරවරුන් හා පළාත් සහ නිලධාරින්ගේත්, හිටපු මහජන නියෝජිතයින්ගේ සෘජු දායකත්වය අවශ්‍ය බව අග්‍රාමාත්‍ය දිනේෂ් ගුණවර්ධන පවසනවා.\nග්‍රාමීය ආර්ථික පුනර්ජීවනය හා ආහාර සුරක්ෂිතතා වැඩසටහන සම්බන්ධයෙන් ඊයේ (27) දින අරලියගහ මන්දිරයේ දී පළාත් ආණ්ඩුකාරවරුන් සමග සූම් තාක්ෂණය ඔස්සේ පැවති සාකච්ඡාවකදියි අග්‍රාමාත්‍යවරයා මේ බව සඳහන් කළේ.\nඑමෙන්ම පළාත් මට්ටමින් සංචාරක කර්මානතය දියුණු කිරීම සඳහා වැඩි අවධානයක් යොමුකළ යුතුව ඇති අතර සෑම පළාතකම සංචාරක ගමනාන්ත සංවර්ධනය කිරීමටත් විදේශ ආදායම් රටට ගෙන ඒමට නම් සම්ප්‍රදායෙන් ඔබ්බට ගොස් කටයුතු කළ යුතු බවත් අග්‍රාමාත්‍යවරයා මෙහිදී වැඩිදුරටත් අවධාරණය කළා.",
       "URL": "https://www.hirunews.lk/319061/විදේශ-ආදායම්-වැඩි-කරගැනීමට-සම්ප්‍රදායෙන්-ඔබ්බට-යා-යුතුයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=772"
}