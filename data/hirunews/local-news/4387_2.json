{
       "Source": "hirunews",
       "Timestamp": "Friday, 04 August 2017 - 10:55",
       "Headline": "නල්ලුර් වෙඩි ප්‍රහාරයෙන් මියගිය නිලධාරියාගේ බිරිඳ යළි පොලිස් සේවයට",
       "News Content": "යාපනය මහාධිකරණ විනිසුරු එම්.ඉලංචේලියන්ට ආරක්ෂාව සපයමින් ගමන් කරමින් සිටියදී වෙඩි වැදීමෙන් මියගිය පොලිස් සැරයන් සරත් ප්‍රේමචන්ද්‍රගේ බිරිද වන කේ.ජී.පී කුමුදුනී යළි පොලිස් සේවයේ පිහිටුවීම සදහා ජාතික පොලිස් කොමිසමේ අනුමැතිය හිමිව තිබෙනවා.\nඑහි ලේකම් ආරියදාස කුරේ සදහන් කළේ පොලිස්පති පූජිත් ජයසුන්දර කරන ලද ඉල්ලීමකට අනුව කොමිසම මෙම අනුමැතිය ලබාදුන් බවයි.\nමියගිය පොලිස් සැරයන්වරයාගේ බිරිද පොලිස් කොස්තාපල්වරියක් ලෙස සේවය කළ අතර, ඇය මීට වසර 5 කට පමණ පෙර පොලිස් සේවයෙන් ඉවත් වී තිබෙනවා.\nකෙසේ වෙතත්, සිය සැමියා මියයාමෙන් පසු ඇති වී තිබෙන ආර්ථික දුෂ්කරතා සලකා තමන්ව යළි පොලිස් සේවයට එක් කර ගන්නා ලෙසයි ඇය පොලිස් දෙපාර්තමේන්තුවෙන් ඉල්ලා තිබුණේ.\nපසුගිය මස 22 වනදා යාපනය නල්ලුර් ප්‍රදේශයේදී එල්ලවු වෙඩි ප්‍රහාරයෙන් මහාධිකරණ විනිසුරු එම් ඉලන්චේලියන්ගේ ආරක්ෂාවට සිටි පොලිස් නිලධාරියෙකු ජීවිතක්ෂයට පත්වුනා.\nතවත් පොලිස් නිලධාරියෙකු තුවාල ලැබුවා.",
       "URL": "https://www.hirunews.lk/167599/නල්ලුර්-වෙඩි-ප්‍රහාරයෙන්-මියගිය-නිලධාරියාගේ-බිරිඳ-යළි-පොලිස්-සේවයට",
       "Category": "Local News",
       "Parent URL": "https://www.hirunews.lk/local-news.php?pageID=4387"
}