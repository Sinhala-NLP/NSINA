{
       "Source": "hirunews",
       "Timestamp": "Monday, 25 September 2023 - 9:04",
       "Headline": "බිලිඳාට ජීවිතය දී ෆාහිමා වෛද්‍යවරිය අවසන් ගමන් යයි (වීඩියෝ)",
       "News Content": "රුධිර පීඩනය වැඩි වී විවේකීව නිවෙසේ සිටි මහනුවර රෝහලේ වෛද්‍යවරියක් හදිසියේ අසනීප වී අමාරු තත්ත්වයේ සිටි මාස දෙකක් වයසැති එම රෝහලේ 4වැනි වාට්ටුවේ නේවාසිකව සිටි බිලිඳෙකුට ප්‍රතිකාර කිරීම සඳහා රෝහලට ගොස් දරුවා සුවපත් කිරීමෙන් පසු මෙම වෛද්‍යවරියගේ රුධිර පීඩනය වැඩි වී මිය ගොස් තිබෙනවා.\nදරුවා සිටි අවදානම් තත්ත්වයෙන් මුදවා ගැනීමෙන් පසු මෙම වෛද්‍යවරියගේ රෝගි තත්ත්වය උත්සන්න වීම නිසා ඇය එම රෝහලේම දැඩි ප්‍රතිකාර ඒක්කයට ඇතුළත් කර තිබෙන අතර ඒ වන විටත් ඇයගේ රුධිර පීඩනය 200 ඉක්මවා තිබුණ බවයි රෝහලේ වෛද්‍යවරුන් පැවසුවේ.\nමෙසේ මිය ගොස් ඇත්තේ ෆාහිමා සහබ්ඩීන් නමැති 53 හැවිරිදි මහනුවට අනිවත්ත ප්‍රදේශයේ පදිංචි දෙදරු මවක් වන අතර ඇයගේ ස්වාමි පුරුෂයා සබරගමුව විශ්වවිද්‍යාලයේ කථිකාචාර්යවරයෙක්.\nඅධ්ක රුධිර පීඩනය නිසා ඇයගේ හිසේ නහරයක් පුපුරා යෑමෙන් ඇති වූ අභ්‍යන්තර රුධිර වහනය නිසා මෙම මරණය සිදු වී ඇති බවයි වෛද්‍යවරුන් පවසා සිටියේ.\nවිවේකීව සිටීමට වෛද්‍ය උපදෙස් ලබා තිබියදී මෙම රෝගි දරුවාගේ ජීවිතය බේරා ගැනීමට ඇය රෝහලට පැමිණ ඇති අතර රෝහල් බලධාරීන් පවසන්නේ ඇයගේ සේවා කාලය තුළ ඇය දිවා රෑ නොබලා වෙහෙස වී රෝගීන් වෙනුවෙන් සිය ජීවිතය කැප කළ බවයි.",
       "URL": "https://www.hirunews.lk/349308/බිලිඳාට-ජීවිතය-දී-ෆාහිමා-වෛද්‍යවරිය-අවසන්-ගමන්-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=9"
}