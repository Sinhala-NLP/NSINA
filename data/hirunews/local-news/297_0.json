{
       "Source": "hirunews",
       "Timestamp": "Saturday, 03 June 2023 - 14:19",
       "Headline": "පුත්තලම - ත්‍රිකුණාමල මාර්ගයේ රිය අනතුරකින් තරුණයන් දෙදෙනෙකු මරුට",
       "News Content": "පුත්තලම - ත්‍රිකුණාමලය ඒ 12 මාර්ගයේ 18 කණුව ප්‍රදේශයේදී සිදුවූ රිය අනතුරකින් යතුරුපැදියක ගමන් ගත් තරුණයන් දෙදෙනෙකු මියගියා.\nඅද අලුයම සිදුවූ මෙම අනතුරෙන් මියගොස් ඇත්තේ තිඹිරිගස්කටුව සහ හොරගොඩ ප්‍රදේශවල පදිංචි අවුරුදු 21 සහ 22 යන වයස්වල පසුවන්නන්. පුත්තලම දෙස සිට අනුරාධපුර දෙසට ධාවනය වූ යතුරුපැදියක් එම දිශාවටම ගමන් කළ කන්ටේනර් රථයකට ඉස්සර කිරීමට යාමේදී ඉදිරියෙන් පැමිණි කැබ් රථයක ගැටීමෙන් මෙම අනතුර සිදුව තිබුණා.",
       "URL": "https://www.hirunews.lk/336948/පුත්තලම-ත්‍රිකුණාමල-මාර්ගයේ-රිය-අනතුරකින්-තරුණයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=297"
}