{
       "Source": "hirunews",
       "Timestamp": "Wednesday, 03 May 2017 - 16:48",
       "Headline": "හෙට කොළඹ විශේෂ මෙහෙයුමක්",
       "News Content": "හෙට දිනය පුරා කොළඹ නගරයේ විශේෂ රථ වාහන මෙහෙයුමක් ක්‍රියාත්මක වන බව පොලිසිය පවසනවා.\nකොළඹ නගරයේ මංතීරු නීතිය කඩ කරන සහ මාර්ග නීති කඩ කරන රියදුරන් සම්බන්ධයෙන් නඩු ලබා ගැනීම මෙම මෙහෙයුමේ අරමුණයි.\nපෞද්ගලික ආයතනයක් සමග එක්ව සිදු කරන මෙම මෙහෙයුමේදී වාහන 10 කින් සිවිල් ඇඳුමින් සැරසුනු පොලිස් නිලධාරීන් කොළඹ නගරය පුරා සංචාරය කිරීමට සැලසුම් කර තිබෙනවා.\nඑම සංචාරයේදී මාර්ග නීති සහ මංතීරු නීති කඩ කරන වාහන දුටුවහොත් ගමන් කථන මගින් කොළඹ පොලිස් රථ වාහන මුලස්ථානයට සහ ඉදිරියේ රථ වාහන රාජකාරී කරන නිලධාරීන්ට දැනුම්දී නීතිමය පියවර ගන්නා බවයි පොලිසිය සඳහන් කළේ.\nඑම ලබාගන්නා රථ වාහන නඩුවල සාක්ෂිකරුවන් වශයෙන් රථ වාහන නඩු ලබාගත් නිලධාරියා සහ මාර්ග නීති කඩ කරන බවට දුටු සිවිල් ඇඳුමින් සැරසුනු නිලධාරියා නම් කරනු ඇති.\nදඩ පත්‍රිකා ලබාදීමට හැකි වරදවල් සඳහා දඩ පත්‍රිකා නිකුත් කිරීම සහ අනෙක් වැරදි සඳහා අධිකරණයේ නඩු පැවරීමට කටයුතු කරන බව ද පොලිසිය කියාසිටියා.\nකොළඹ නගරයෙන් මෙම වැඩසටහන ආරම්භ වන අතර ඉදිරියේදී දීප ව්‍යාප්තව එය ක්‍රියාත්මක කිරීමටයි සැලසුම් කර ඇත්තේ.",
       "URL": "https://www.hirunews.lk/160527/හෙට-කොළඹ-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4535"
}