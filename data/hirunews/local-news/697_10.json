{
       "Source": "hirunews",
       "Timestamp": "Wednesday, 30 November 2022 - 17:54",
       "Headline": "අදින් පසු විදුලි කප්පාදුවකට අවසර නොමැති අතර ඉදිරියේ දී විදුලි ගාස්තු තවත් ඉහළට",
       "News Content": "නොවැම්බර් 30 වැනිදා දක්වා විදුලි කප්පාදුව සිදුකිරීමට මහජන උපයෝගිතා කොමිසම ලංවිම ට අනුමැතිය ලබා දී ඇති අතර අදින් පසු විදුලි කප්පාදුවකට අනුමැතියක් ලබා දී නැහැ.\nඑමෙන්ම නොවැම්බර් 25 වැනිදා පැය 3ක විදුලි කප්පාදුවක් සඳහා විදුලිබල මණ්ඩලය කළ ඉල්ලීම ද මහජන උපයෝගිතා කොමිසම විසින් ප්‍රතික්ෂේප කර තිබුණා.\nඑදින අනුමත කර තිබුණේ පැය 2යි විනාඩි 20ක විදුලි කප්පාදුවක් පමණයි.\nමේ අතර වත්මන් පාඩු පියවා ගැනීම සඳහා 2023 වසරේ ජනවාරි සහ ජුනි මාසවල දී අදියර 2ක් යටතේ විදුලි ගාස්තු ඉහළ නැංවීමට කැබිනට් අනුමැතිය ලබා දී තිබෙනවා.\nලංවිම දැනට විවිධ පාර්ශ්වවලට ආසන්න වශයෙන් රුපියල් බිලියන 650ක් ණය වීම හේතුවෙන් 70%කින් විදුලි ගාස්තු වැඩි කරන ලෙස ලංවිම ඉල්ලා සිටිනවා.\nකොස්වෙතත් මහජන උපයෝගිතා කොමිසම පවසන්නේ විදුලි බිල වැඩිකිරීම සම්බන්ධයෙන් දැනට සළකා බලා නොමැති බවයි.",
       "URL": "https://www.hirunews.lk/321669/අදින්-පසු-විදුලි-කප්පාදුවකට-අවසර-නොමැති-අතර-ඉදිරියේ-දී-විදුලි-ගාස්තු-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=697"
}