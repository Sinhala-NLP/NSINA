{
       "Source": "hirunews",
       "Timestamp": "Tuesday, 05 October 2021 - 17:03",
       "Headline": "කළුතර ප්‍රදේශ කිහිපයකට අනිද්දා පැය 18 ක් ජලය කැපේ",
       "News Content": "අලුත්ගම - මතුගම - අගලවත්ත ඒකාබද්ධ ජල සම්පාදන ව්‍යාපෘතියේ අත්‍යාවශ්‍ය වැඩිදියුණු කිරීමේ කටයුත්තක් හේතුවෙන් අනිද්දා පෙරවරු 8 සිට පැය 18 ක කාලයක් කළුතර දිස්ත්‍රික්කයේ ප්‍රදේශ කිහිපයකට ජල සැපයුම අත්හිටුවනවා.\nජාතික ජල සම්පාදන හා ජලපවාහන මණ්ඩලය නිවේදනය කළේ බේරුවල, අලුත්ගම, දර්ගානගරය, බෙන්තර, හා කළුවාමෝදර යන ප්‍රදේශවලට මෙලෙස ජල සැපයුම අත්හිටුවන බවයි.\nඊට අමතරව, පිලමිනාවත්ත, බෝම්බුවල, පයාගල හා මග්ගොන යන ප්‍රදේශවලට ද අනිද්දා පෙරවරු 8 සිට පසුදා අලුයම 2 දක්වා මෙම ජල සැපයුම අත්හිටුවීම ක්‍රියාත්මක වනවා.",
       "URL": "https://www.hirunews.lk/284162/කළුතර-ප්‍රදේශ-කිහිපයකට-අනිද්දා-පැය-18-ක්-ජලය-කැපේ",
       "Category": "Local News",
       "Parent URL": "https://www.hirunews.lk/local-news.php?pageID=1648"
}