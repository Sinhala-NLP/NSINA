{
       "Source": "hirunews",
       "Timestamp": "Sunday, 04 June 2023 - 13:56",
       "Headline": "ගජේන්ද්‍රකුමාර් පොන්නම්බලම්ගේ සිදුවීම: මහජන ආරක්ෂක ඇමැති වාර්තාවක් කැඳවයි",
       "News Content": "දෙමළ ජාතික ජනතා පෙරමුණේ සභාපති පාර්ලිමේන්තු මන්ත්‍රී නීතිඥ ගජේන්ද්‍රකුමාර් පොන්නම්බලම් සහ පොලිස් නිලධාරීන් අතර යාපනයේදී ඇති වූ සිදුවීම සම්බන්ධයෙන් විෂය භාර අමාත්‍ය ටිරාන් අලස් වාර්තාවක් කැඳවා තිබෙනවා.\nමහජන ආරක්ෂක අමාත්‍යංශය සඳහන් කළේ, එම සිදුවීම සම්බන්ධයෙන් හෙට (05) අධිකරණයට කරුණු වාර්තා කරන බවයි.\nමෙහිදී ගජේන්ද්‍රකුමාර් පොන්නම්බලම් විසින් පහරදීමට තැත්කරනු හා ප්‍රචණ්ඩ ලෙස හැසිරෙනු ලබන වීඩියෝවක් ද සමාජ ජාලවල පළ වී තිබෙනවා.\nගජේන්ද්‍රකුමාර් පොන්නම්බලම් මෙලෙස හැසිරුණේ යාපනය වඩමච්චි නැඟෙනහිර මර්ධන්කර්නි ප්‍රදේශයේදී පසුගිය සිකුරාදා ජනතාව හමුවෙමින් සිටින අවස්ථාවකදීයි.",
       "URL": "https://www.hirunews.lk/337008/ගජේන්ද්‍රකුමාර්-පොන්නම්බලම්ගේ-සිදුවීම-මහජන-ආරක්ෂක-ඇමැති-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=295"
}