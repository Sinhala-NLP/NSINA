{
       "Source": "hirunews",
       "Timestamp": "Saturday, 07 September 2019 - 8:58",
       "Headline": "වෙන්වුණු බිරිඳගේ නිවසේ දී සිදුවූ පහරදීමකින් පුද්ගලයෙකු මිය යයි",
       "News Content": "තියුණු ආයුධයක් රැගෙන දික්කසාද වූ බිරිඳගේ නිවසට පැමිණි ඇල්පිටිය - නවදගල ප්‍රදේශයේ පදිංචි පුද්ගලයෙකු එහිදී සිදුවූ පහරදීමකින් ජීවිතක්ෂයට පත්ව තිබෙනවා.\nඊයේ රාත්‍රියේ මෙම සිද්ධිය සිදුව ඇත්තේ  ඇල්පිටිය - අටකොහොට - නවදගල - කුමාරසිංහ මාවතේ පිහිටි අදාළ කාන්තාවගේ නිවසේද්යි.\nමිය ගිය 35 හැවිරිදි පුද්ගලයා දික්කසාද නඩුවකින් පසු නීත්‍යානුකූලව බිරිදගෙන් වෙන් වී ඇත්තේ ඊයේ දිනයේදියි.\nකෙසේ වෙතත් පස්වරු 7ට පමණ ඔහු පිහියක් රැගෙන බිරිදගේ නිවසට පැමිණ ඇති අතර එහිදී ඇති වූ බහින්බස් වීමකදී 28 හැවිරිදි බිරිද සහ 59 හැවිරිදි ඇගේ මව මෙම පුද්ගලයාට පොල්ලකින් පහර දී තිබෙනවා.\nපසුව ඔහු මිය ගොස් ඇති බවයි පොලීසිය සඳහන් කළේ. අත්අඩංගුවට ගත් කාන්තාවන් දෙදෙනො අද ඇල්පිටිය මහෙස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/223771/වෙන්වුණු-බිරිඳගේ-නිවසේ-දී-සිදුවූ-පහරදීමකින්-පුද්ගලයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=3159"
}