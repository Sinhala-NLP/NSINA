{
       "Source": "hirunews",
       "Timestamp": "Tuesday, 02 August 2022 - 14:06",
       "Headline": "තීරු බදු රහිත ව ගෙන්වූ රත්‍රන් හා ඇපල් දුරකතන තොගයක් අත් අඩංගුවට",
       "News Content": "අපරාධ පරීක්ෂණ දෙපාර්තමේන්තු ගුවන් තොටුපොළ ඒකකයට ලද තොරතුරක් මත සිදු කළ පරීක්ෂාවක දී තීරු බදු නො ගෙවා මෙරටට ගෙන්වන ලද රත්‍රං කිලෝ 3යි ග්‍රෑම් 158ක් හා ඇපල් වර්ගයේ ජංගම දුරකතන 39ක් සොයාගෙන තිබෙනවා.\nඩුබායි සිට මෙරටට පැමිණි ශ්‍රී ලංකන් ගුවන් සමාගමට අයත් යූ.එල් 226 ගුවන් යානයේ සිටි මඟීන් හය දෙනෙකු යි මෙම භාණ්ඩ තොගය රැගෙනවිත් ඇත්තේ.\nඔවුන් රේගු ප්‍රදේශය පසු කර යද්දී පරීක්ෂාවට ලක් වී ඇති අතර, ආභරණ සියල්ල ඇඟෙහි පැලඳ පැමිණ සිටි බව සඳහන්.\nසැකකරුවන් වයස් අවුරුදු 45, 48, 50, 51, 40 හා 41 වයස්වල පසු වන අය බව වාර්තා වනවා.\nඔවුන් අකුරණ, මීගමුව හා ත්‍රිකුණාමල යන ප්‍රදේශවල අය බව යි වාර්තා වන්නේ.\nසිද්ධිය පිළිබඳ වැඩිදුර විමර්ශන කටයුතු ගුවන් තොටුපොළ රේගුව විසින් සිදු කරනු ඇති.",
       "URL": "https://www.hirunews.lk/311661/තීරු-බදු-රහිත-ව-ගෙන්වූ-රත්‍රන්-හා-ඇපල්-දුරකතන-තොගයක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=972"
}