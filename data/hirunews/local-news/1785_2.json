{
       "Source": "hirunews",
       "Timestamp": "Saturday, 31 July 2021 - 6:25",
       "Headline": "ජනප්‍රිය රංගන ශිල්පිනී හයසින්ත් විජේරත්න රිය අනතුරකින් ජීවිතක්ෂයට (වීඩියෝ /ඡායාරූප)",
       "News Content": "නුවරඑළිය - තලවකැලේ ප්‍රධාන මාර්ගයේ ලිඳුල ප්‍රදේශයේ සිදුවූ රිය අනතුරකින් ජනප්‍රිය රංගන ශිල්පිනී හයසින්ත් විජේරත්න ජීවිතක්ෂයට පත්ව තිබෙනවා.\nඇය ගමන්ගත් වෑන් රථය ඊයේ (30) රාත්‍රියේ ප්‍රපාතයකට පෙරලීයාමෙන් මෙම අනතුර සිදුව ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.\nමියයන විට 75 වන වියේ පසුවූ ඇය ජාත්‍යන්තර කීර්තියට පත් “හෝ ගානා පොකුණ” ඇතුළු සිනමා නිර්මාණ රැසක රංගනයෙන් දස්කම් පෑ අතර, පෙම්බර මධූ, කරුමක්කාරයෝ, කිරිමධුවැල්, කන්‍යාවි සහ තාරකා මල් වැනි සිනමා නිර්මාණ ඒ අතර වනවා.\nමේ අතර ගතවූ පැය 24ක කාලය තුල රිය අනතුරුවලින් පුද්ගලින් 12 දෙනෙකු ජීවිතක්ෂයට පත්ව තිබෙනවා.",
       "URL": "https://www.hirunews.lk/278452/ජනප්‍රිය-රංගන-ශිල්පිනී-හයසින්ත්-විජේරත්න-රිය-අනතුරකින්-ජීවිතක්ෂයට-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1785"
}