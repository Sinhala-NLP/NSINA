{
       "Source": "hirunews",
       "Timestamp": "Sunday, 30 October 2022 - 19:25",
       "Headline": "අර්බුදකාරි සෑම අවස්ථාවකම ඇමෙරිකාව සහ ඉන්දියාව සහය දුන්නා - ජනපති (වීඩියෝ)",
       "News Content": "ශ්‍රී ලංකාව අර්බුදයකට මුහුණදී සිටි සෑම අවස්ථාවකම ඇමෙරිකාව ශ්‍රී ලංකාවට සහය දුන් බව ජනාධිපති රනිල් වික්‍රමසිංහ ප්‍රකාශ කළා.\nමෙම අර්බුදකාරි අවස්ථාවේදී ද ශ්‍රී ලංකාවට සහය ලබාදීම සම්බන්ධයෙන් ඇමෙරිකානු ජනාධිපති ජෝ බයිඩ්න්ට සිය ස්තූතිය පළ කළ යුතු බවයි ජනාධිපතිවරයා සඳහන් කළේ.\nකොළඹ - ඇමෙරිකානු තානාපති කාර්යාලයේ නව ගොඩනැගිල්ල නිල වශයෙන් විවෘත කිරීමේ අවස්ථාවට ඊයේ එක්වෙමින් ජනාධිපති රනිල් වික්‍රමසිංහ මෙම අදහස් පළ කළා.\nමේ අතර, ජනාධිපතිවරයා දීපවාලි සැමරුමක් අමතමින් මෙරටට සහය ලබාදීම සම්බන්ධයෙන් ඉන්දියාවට ද සිය කෘතඥතාව පළ කර තිබෙනවා.\nපසුගිය කොරෝනා සමයේදී සහ ආර්ථික අර්බුදයට මුහුණදී සිටි අසීරු අවස්ථාවන්හිදී ඉන්දියාව සහය දැක්වූ බවයි ජනාධිපතිවරයා එහිදී සඳහන් කළේ.",
       "URL": "https://www.hirunews.lk/319225/අර්බුදකාරි-සෑම-අවස්ථාවකම-ඇමෙරිකාව-සහ-ඉන්දියාව-සහය-දුන්නා-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=768"
}