{
       "Source": "hirunews",
       "Timestamp": "Saturday, 28 October 2017 - 17:51",
       "Headline": "කැටලෝනියාව, ස්පාඤ්ඤයෙන් වෙන්වීම ශ්‍රී ලංකාව ප්‍රතික්ෂේප කරයි",
       "News Content": "කැටලෝනියා කලාපීය පාර්ලිමේන්තුව, ස්පාඤ්ඤයෙන් වෙන්වී නිදහස ප්‍රකාශයට පත් කිරීමේ පියවර ප්‍රතික්ෂේප කරමින් මෙරට විදේශ කටයුතු අමාත්‍යාංශය නිවේදනයක් නිකුත් කර තිබෙනවා.\nඑහි සඳහන් වන්නේ ශ්‍රී ලංකාව සහ ස්පාඤ්ඤය ශක්තිමත් මිතුරු දමකින් බැඳී සිටින අතර, එය ශ්‍රී ලංකාව සහ යුරෝපා සංගමය අතර පවතින බැඳීමේ දිගුවක් බවයි.\nලක් රජය ස්පාඤ්ඤ රාජධානියේ ස්වෛරීත්වය සහ භෞමික අඛණ්ඩතාවට අවිවාදයෙන් සහය දක්වන බවද එහි සඳහන්.\nකැටලෝනියාව ස්පාඤ්ඤයෙන් වෙන්කළ නොහැකි කොටසක් ලෙස ශ්‍රී ලංකාව සළකනු ලබනවා.\nඑමෙන්ම පවතින අර්බුදය ස්පාඤ්ඤ ව්‍යවස්ථා රාමුව තුළ එක්සත් ස්පාඤ්ඤයේ නීතියට අනුකූලව සංවාදයකින් විසඳාගනු ඇතැයි අපේක්ෂා කරන බවයි විදේශ කටයුතු අමාත්‍යාංශය අවධාරණය කළේ.",
       "URL": "https://www.hirunews.lk/174676/කැටලෝනියාව-ස්පාඤ්ඤයෙන්-වෙන්වීම-ශ්‍රී-ලංකාව-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4248"
}