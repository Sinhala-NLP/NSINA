{
       "Source": "hirunews",
       "Timestamp": "Tuesday, 21 August 2018 - 15:24",
       "Headline": "තිස්පහේ ත්‍රීරෝද රථ වයස කැබිනට් මණ්ඩලයේදී ඉවතට",
       "News Content": "මගීන් රැගෙන යන ත්‍රිරෝද රථයක් පැදවිය හැකි අවම වයස් සීමාව 35 කරමින් ප්‍රවාහන අමාත්‍ය නිමල් සිරිපාල ද සිල්වා ගෙන ආ යෝජනාව අමාත්‍ය මණ්ඩලය විසින් ප්‍රතික්ෂේප කර තිබෙනවා.\nජනාධිපති මෛත්‍රිපාල සිරිසේනගේ ප්‍රධානත්වයෙන් අමාත්‍ය මණ්ඩල රැස්වීම අද පෙරවරුවේ පැවැත්වුණේ ජනාධිපති ලේකම් කාර්යාලයේදියි.\nඑහිදී අදාළ යෝජනාවට එරෙහිව මුදල් හා ජනමාධ්‍ය අමාත්‍ය මංගල සමරවීර ඇතුලූ අමාත්‍යවරුන් පිරිසක් අදහස් පළ කර තිබෙනවා.\nකෙසේ වෙතත් අවසානයේ ජනාධිපතිවරයාද අවධාරණය කර ඇත්තේ ත්‍රිරෝද රථ වෘත්තියේ යෙදීම සඳහා අවම වයස් සීමාවක් පැනවීම අවශ්‍ය නොවන බවයි.\nඒ අනුව ප්‍රවාහන අමාත්‍යවරයා විසින් අදාළ යෝජනාව ඉල්ලා අස්කරගත් බවයි රජයේ ජේ්‍යෂ්ඨ අමාත්‍යවරයෙකු හිරු ප්‍රවෘත්ති අංශයට කියා සිටියේ.\nමේ අතර ත්‍රිරෝද රථ නියාමනය කිරිම සඳහා කොමිසමක් පත් කරන බව මුදල් අමාත්‍ය මංගල සමරවීර ඊයේ මාධ්‍ය හමුවක් කැඳවමින් සඳහන් කළා.",
       "URL": "https://www.hirunews.lk/198071/තිස්පහේ-ත්‍රීරෝද-රථ-වයස-කැබිනට්-මණ්ඩලයේදී-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=3787"
}