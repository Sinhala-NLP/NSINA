{
       "Source": "hirunews",
       "Timestamp": "Friday, 05 July 2019 - 7:20",
       "Headline": "බීමත් රියදුරන් වැටලීම් අද සිට මසක් පුරා",
       "News Content": "බීමත් රියදුරන් අත්අඩංගුවට ගැනීම සඳහා අද සිට මසක කාලයක් දිවයින පුරා ක්‍රියාත්මක වන පරිදි විශේෂ වැටලීම් සිදුකිරීමට නියමිතයි.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ වැටලීම්වලදී අත්අඩංගුවට පත්වන රියදුරන් නිදහස් කර ගැනීම සඳහා පොලිසියට බලපෑම් සිදුකරන පුද්ගලයින් පිළිබඳවද එම අවස්ථාවේදීම තොරතුරු සටහන් කරගන්නා බවයි.\nඑමෙන්ම, බීමත් රියදුරන් වරදකරුවන් බවට පත්වුවහොත් වැටලීම සිදුකළ නිලධාරීන්ට ත්‍යාග ලබාදීමට තීරණය කර ඇති බවද ඔහු සඳහන් කළා.\nමේ අතර, මින් ඉදිරියට මත්ද්‍රව්‍ය තොරතුරු දැනුම්දීම සඳහා 1984 යන කෙටි අංකයට ඇමතීමෙන් තොරතුරු ලබාදීමේ හැකියාව පවතින බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/219675/බීමත්-රියදුරන්-වැටලීම්-අද-සිට-මසක්-පුරා",
       "Category": "Local News",
       "Parent URL": "https://www.hirunews.lk/local-news.php?pageID=3266"
}