{
       "Source": "hirunews",
       "Timestamp": "Sunday, 29 May 2022 - 19:09",
       "Headline": "හිටපු ඇමති ප්‍රසන්න රණවීරගේ ගිනිබත් වූ නිවස යළි ඉදිකර දීමට ප්‍රදේශවාසීන් ඉදිරිපත් වෙයි  (වීඩියෝ)",
       "News Content": "පසුගිය දා ගිනිබත් වූ තම හුණුපිටිය ප්‍රදේශයේ පිහිටි නිවස නිරීක්ෂණය කිරීම සඳහා පාර්ලිමේන්තු මන්ත්‍රී ප්‍රසන්න රණවීර සහ ඔහුගේ පවුලේ ඥාතීන් අද එක්වුණා.\nඑම අවස්ථාවට එක්ව සිටි ප්‍රදේශවාසීන් කිහිප දෙනෙකු මාධ්‍ය වෙත අදහස් දක්වමින් කියා සිටියේ මන්ත්‍රීවරයාගේ ගිනි බත් වූ නිවස වෙනුවට නව නිවසක් සකස් කර දීමට පියවර ගන්නා බවයි.\nමේ අතර, ගාලුමුවදොර සහ කොල්ලුපිටියේදී පසුගිය 9 වන දා ඇති වූ ගැටුම් සම්බන්ධයෙන් මේ වන විට පාර්ලිමේන්තු මන්ත්‍රීවරුන් 12 දෙනෙකුගෙන් ප්‍රකාශ සටහන් කරගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව ප්‍රකාශ කළා.\nඑම සිද්ධියට අදාළව දැනටමත් අත්අඩංගුවට ගත් පාර්ලිමේන්තු මන්ත්‍රීවරුන් වන සනත් නිශාන්ත සහ මිලාන් ජයතිලක රක්ෂිත බන්ධනාගාරගතවයි පසුවන්නේ.\nමීට අමතරව මෙම සිද්ධියට අදාළව තවත් පුද්ගලයන් 16 දෙනෙකු අත්අඩංගුවට ගෙන ඇති අතර ඉන් 4 දෙනෙකු ඇප මත නිදහස් කර තිබෙනවා.",
       "URL": "https://www.hirunews.lk/305630/හිටපු-ඇමති-ප්‍රසන්න-රණවීරගේ-ගිනිබත්-වූ-නිවස-යළි-ඉදිකර-දීමට-ප්‍රදේශවාසීන්-ඉදිරිපත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1134"
}