{
       "Source": "hirunews",
       "Timestamp": "Saturday, 17 December 2022 - 13:29",
       "Headline": "ආබාධිතයින්ගේ උපකරණවල මිල යළිත් ඉහළට",
       "News Content": "ආබාධිත පුද්ගලයින් භාවිත කරන කෘතිම පාද, රෝද පුටු, සැරයටි කිහිලිකරු ඇතුළු උපකරණ රැසක මිල ගණන් අධික ලෙස ඉහළ ගොස් ඇති බව ආබාධ සහිත පුද්ගල සංවිධාන ඒකාබද්ධ පෙරමුණ පවසනවා.\nඑහි සහකාර ලේකම් ප්‍රසන්න වික්‍රමසිංහ කියා සිටියේ රජය පැනවූ බදු හේතුවෙන් මෙලෙස මෙම උපකරණවල මිල ගණන් ඉහළ ගොස් ඇති බවයි.\nමේ අතර ආබාධිතයින්ගේ උපකරණ අතර විදුලි රෝද පුටු සදඟා භාවිත කරන බැටරි,ජේල් මෙට්ට, ජල මෙට්ට, ශ්‍රවණාධාර උපකරණ, බ්‍රේල් ලිවීමේ උපකරණ, බ්‍රේල් යතුරු ලියන, උපකරණ වල මිල ඉහළ ගොස් තිබෙනවා.\nආබාධ සහිත පුද්ගල සංවිධාන ඒකාබද්ධ පෙරමුණේ සහකාර ලේකම් ප්‍රසන්න වික්‍රමසිංහ බලධාරින්ගෙන් ඉල්ලා සිටින්නේ ආබාධිතයින් භාවිත කරන උපරණ මිල අඩු කර යම් සහනයක් ලබාදෙන ලෙසයි.",
       "URL": "https://www.hirunews.lk/322891/ආබාධිතයින්ගේ-උපකරණවල-මිල-යළිත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=661"
}