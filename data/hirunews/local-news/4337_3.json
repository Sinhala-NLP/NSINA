{
       "Source": "hirunews",
       "Timestamp": "Tuesday, 05 September 2017 - 15:07",
       "Headline": "පහන් පැලක් කඩා වැටී එයට යටවීමෙන් දරුවෙකු මියයයි",
       "News Content": "නිවසක් ඉදිරිපිට කොන්ක්‍රීට් කණුවක සවි කර තිබූ පහන් පැලක් කඩා වැටී එයට යටවීමෙන් කුඩා දරුවෙකු මිය ගොස් ඇති බව මාරවිල පොලිසිය පවසනවා.\nමිය ගොස් ඇත්තේ නාත්තන්ඩිය - දුන්කන්නාව,බණ්ඩාරනායකපුර පදිංචිව වයස අවුරුදු 04 ක් වූ අවීශ සදරුවන් නම් වූ පිරිමි දරුවෙක්‌.\n05 වැනිදා දහවල් මෙම අනතුර සිදුවී තිබෙනවා.\nමිය ගොස් ඇති දරුවා තම නිවස ඉදිරිපිට සවි කර ඇති පහන් පැලට නැගීමට උත්සාහ කරන විට එය කඩා වැටී ඇති බව මූලික විමර්ශණ වලදී හෙලිවී තිබෙනවා.\nපහන් පැලේ ආධාරයයක් වූ කොන්ක්‍රීට් කණුවට දරුවා යටවී ඇති නමුත් ශරීරයේ තුවාල කිසිවක් තිබී නැත.\nනමුත් ප්‍රතිකාර සදහා දරුවාව කඩිනමින් මාරවිල මූලික රෝහලට ඇතුළත් කිරීමට මව්පියන් කටයුතු කර තිබෙනවා.\nරෝහල්ගත කිරීමෙන් අනතුරුව දරුවා මිය ගොස් ඇති අතර පශ්චාත් මරණ පරීක්ෂණය පැවැත්වීමට නියමිතයි.",
       "URL": "https://www.hirunews.lk/170207/පහන්-පැලක්-කඩා-වැටී-එයට-යටවීමෙන්-දරුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4337"
}