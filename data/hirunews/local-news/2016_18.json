{
       "Source": "hirunews",
       "Timestamp": "Friday, 16 April 2021 - 13:13",
       "Headline": "වත්තලදී සොයාගත් අයිස් ඩුබායිවලට පලාගිය නිපුණගේ බවට හෙළිවේ  (වීඩියෝ)",
       "News Content": "වත්තල ප්‍රදේශයේදී ඊයේ අත්අඩංගුවට ගත් අයිස් මත්ද්‍රව්‍ය, ඩුබායි රාජ්‍යයට පලාගොස් සිටින ප්‍රබල මත්කුඩු ජාවාරම්කරුවෙකු මෙන්ම සංවිධානාත්මක අපරාධකරුවෙකු වන නිපුණ නැමැත්තාට අයත් බවට අනාවරණ වී තිබෙනවා.\nඊයේ අත්අඩංගුවට ගත් මත්කුඩු තොගයේ වටිනාකම රුපියල් කෝටි දෙකකට අධිකයි.\nඑමෙන්ම මෙරටට එවූ තවත් අයිස් මත්ද්‍රව්‍ය කිලෝ 100 කට අධික ප්‍රමාණයක් සොයා  මෙහෙයුම් ආරම්භ කර ඇති බවයි පොලිස් මත්ද්‍රව්‍යනාශක කාර්යාංශය සඳහන් කළේ.\nමෙම ජාවාරම පිටුපස විදේශගතව සිටින රූබන් සහ කුඩු ලාල් නැමැත්තන්ද සිටින බවට මීට පෙර හෙළිවුණා.\nජාඇළ සහ සපුගස්කන්ද ප්‍රදේශවලින් මීට පෙරද අයිස් මත්ද්‍රව්‍ය කිලෝග්‍රෑම් 125 කට අධික ප්‍රමාණයක් සොයාගත්තා. එහි වටිනාකම රුපියල් කෝටි 100 කට අධිකයි. මෙම මත්ද්‍රව්‍ය ජාවාරමට සම්බන්ධ සැකකරුවන් 13 දෙනෙකු අත්අඩංගුවට ගනු ලැබුවා.",
       "URL": "https://www.hirunews.lk/268600/වත්තලදී-සොයාගත්-අයිස්-ඩුබායිවලට-පලාගිය-නිපුණගේ-බවට-හෙළිවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2016"
}