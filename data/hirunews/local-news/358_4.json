{
       "Source": "hirunews",
       "Timestamp": "Tuesday, 09 May 2023 - 11:00",
       "Headline": "මහබැංකු පනත් කෙටුම්පත් විවාදය කල්යයි",
       "News Content": "අනිද්දා පැවැත්වීමට සැළසුම් කර තිබූ මහබැංකු පනත් කෙටුම්පත පිළිබඳ දෙවන වර කියවීමේ විවාදය කල්දමන ලෙස තමා කළ ඉල්ලීමට ජනාධිපතිවරයා එකඟ වූ බව විපක්ෂ නායක සජිත් ප්‍රේමදාස අද පාර්ලිමේන්තුවේදී කියා සිටියා.\nඅනතුරුව අදහස් දක්වමින් අග්‍රාමාත්‍ය දිනේෂ් ගුණවර්ධන ප්‍රකාශ කළේ විවාදය පැවැත්වෙන නව දිනය පෙරවරුවේ රැස්වන පාර්ලිමේන්තු කටයුතු පිළිබඳ කාරක සභාවේදී තීරණය කරන බවයි.\nපසුගිය සතියේ පැවති පාර්ලිමේන්තු කටයුතු පිළිබඳ කාරක සභාවේදී මෙම කෙටුම්පත අනිද්දා විවාදයට ගැනීමටයි තීරණය කරනු ලැබුවේ.\nමේ අතර ජනක රත්නායක, මහජන උපයෝගිතා කොමිෂන් සභාවේ සාමාජිකත්වයෙන් ඉවත් කිරීම සම්බන්ධයෙන් වාර්තාවක් විෂයභාර අමාත්‍ය කංචන විජේසේකර විසින් පාර්ලිමේන්තුවට ඉදිරිපත් කර තිබෙනවා.\nශ්‍රී ලංකා මහජන උපයෝගිතා කොමිසන් සභා පනතට අනුවයි අමාත්‍යවරයා විසින් මෙම වාර්තාව ඉදිරිපත් කර ඇත්තේ.",
       "URL": "https://www.hirunews.lk/334674/මහබැංකු-පනත්-කෙටුම්පත්-විවාදය-කල්යයි",
       "Category": "Local News",
       "Parent URL": "https://www.hirunews.lk/local-news.php?pageID=358"
}