{
       "Source": "hirunews",
       "Timestamp": "Tuesday, 31 January 2017 - 16:57",
       "Headline": "නරක්වූ සහල් ගැන රස පරීක්ෂක වාර්තාවක් ඉල්ලයි",
       "News Content": "මඩාටුගම - පුබ්බෝගම ප්‍රදේශයේ ගබඩාවක තිබී පසුගිය 28 වනදා අත්අඩංගුවට ගත් පරිභෝජනයට නුසුදුසු සහල් තොගය ගැන රජයේ රස පරික්ෂකවරයාගෙන් වාර්තාවක් කැඳවන්නැයි කැකිරාව වැඩබලන මහේස්ත්‍රාත්වරයා අද නියෝග කළා.\nඒ, අදාළ සහල් කිලෝ 38 000 සමඟ ගබඩාව අයත් ව්‍යාපාරිකයා මහජන සෞඛ්‍ය පරීක්ෂකවරුන් විසින් අද අධිකරණයට ඉදිරිපත් කළ අවස්ථාවේදියි.\nසැකකාර සහල් ව්‍යාපාරිකයා මුදල් සහ ශරීර ඇප මත මුදාහැරුණු අතර, නඩුව ලබන මස 7 වනදා යළි කැඳවීමට නියෝග කෙරුණා.",
       "URL": "https://www.hirunews.lk/153355/නරක්වූ-සහල්-ගැන-රස-පරීක්ෂක-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4684"
}