{
       "Source": "hirunews",
       "Timestamp": "Wednesday, 23 October 2019 - 11:00",
       "Headline": "ලබන වසරේ මාස 4 සදහා අතුරු සම්මත ගිණුම පාර්ලිමේන්තුවට",
       "News Content": "2020 වසරේ පලමු මාස හතර සදහා අතුරු සම්මත ගිණුම මුදල් අමාත්‍යවරයා විසින් අද පාර්ලිමේන්තුවට ඉදිරිපත් කළා.\nරුපියල් බිලියන 1474ක වටිනාකමකින් යුත් මෙම අතුරු සම්මත ගිණුම පාර්ලිමේන්තුවට ඉදිරිපත් කෙරෙන්නේ ජනාධිපතිවරණය හේතුවෙන් මෙම වසර අවසානයේ අයවැය ලේඛණය ඉදිරිපත් නොකිරීම හේතුවෙන්.\nලබන වසරේ ජනවාරි 01 වනදා සිට අප්‍රේල් 30 වනදා දක්වා ඉදිරිපත් වු මෙම අතුරු සම්මත ගිණුම මගින් අනුමැතිය සදහා එම කාලය තුල ණය ගැනීමේ සීමාව ලෙස රුපියල් බිලියන 721ක් දක්වා තිබෙනවා.\nඑමෙන්ම මැතිවරණ කොමිෂන් සභාව සදහා රුපියල් බිලියනක මුදලක්ද මෙමගින් වෙන්කර ඇති බවයි මුදල් අමාත්‍යාංශය සදහන් කලේ.",
       "URL": "https://www.hirunews.lk/226812/ලබන-වසරේ-මාස-4-සදහා-අතුරු-සම්මත-ගිණුම-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=3084"
}