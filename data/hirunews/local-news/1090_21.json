{
       "Source": "hirunews",
       "Timestamp": "Thursday, 16 June 2022 - 17:15",
       "Headline": "දරුවා ගඟට දමා දිවි නසාගන්න හැදූ මව රිමාන්ඩ් (වීඩියෝ)",
       "News Content": "තම පස් හැවිරිදි පිරිමි දරුවා වත්තල - කදිරාන පාලම අසළින් කැළණි ගඟට දමා සියදිවි හානිකරගැනීමට උත්සාහ කළ මව, මේ මස 30 වනදා දක්වා රක්ෂිත බන්ධනාගාර ගත කර තිබෙනවා.\nඒ ඇය අද වැලිසර මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nමේ අතර කැළණි ගඟට දැමූ දරුවා සොයා සිදුකරන මෙහෙයුම් තවදුරටත් ක්‍රියාත්මකයි.\nඒ සඳහා නාවික හමුදාවද මැදිහත්වී තිබෙනවා.\n42 හැවිරිදි මෙම මව වත්තල ප්‍රදේශයේ පදිංචිකාරිනියක් වන අතර, ඇය, කළක සිට රෝගී තත්වයකින් පෙළෙන බවටයි විමර්ශනවලදී අනාවරණ වී ඇත්තේ.\nදෙවන විවාහයේ සැමියා මියගොස් ඇති අතර පළමු විවාහයෙන් ඇයට 15 හැවිරිදි දරුවෙකු සිටිනවා.\nමෙම කාන්තාව පොලිසියට ප්‍රකාශ කර ඇත්තේ පවුලේ ව්‍යාකූල තත්වයක් හේතුවෙන් තමන් මෙලෙස සියදිවි හානිකරගැනීමට උත්සාහ දැරූ බවයි.",
       "URL": "https://www.hirunews.lk/307313/දරුවා-ගඟට-දමා-දිවි-නසාගන්න-හැදූ-මව-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1090"
}