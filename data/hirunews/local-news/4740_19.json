{
       "Source": "hirunews",
       "Timestamp": "Friday, 23 December 2016 - 20:09",
       "Headline": "ජන වර්ග අතර අමනාපකම් ඇතිවිය හැකි හේතුවක් ගැන අැමති විජේදාස කියයි",
       "News Content": "මෙරට පුරාවස්තුවල අයිතිය ඇත්තේ එක් ජන කොටසකට පමණක් බවට පවතින මතවාද හේතුවෙන් ජන වර්ග අතර අමනාපකම් ඇති විය හැකි බව අධිකරණ හා බුද්ධ ශාසන අමාත්‍ය ආචාර්ය විජේදාස රාජපක්ෂ මහතා පවසනවා.\nවව්නියාවේ සිදුකළ සංචාරයක් අතරතුරදී මාධ්‍යවේදීන් ඇසූ පැනයකට පිළිතුරු ලබාදෙමින් අමාත්‍යවරයා මේ අදහස් පලකළා.\nයුද්ධයෙන් විනාශ වී ගිය ආගමික සිද්ධස්ථාන යලි ප්‍රතිසංස්කරණය කිරීමට ඇති හැකියාව පිළිබඳ සොයා බැලීම සඳහා අධිකරණ හා බුද්ධ ශාසන අමාත්‍ය ආචාර්ය විජේදාස රාජපක්ෂ මහතා අද වව්නියාවේ සංචාරයක නිරත වුනා.",
       "URL": "https://www.hirunews.lk/150442/ජන-වර්ග-අතර-අමනාපකම්-ඇතිවිය-හැකි-හේතුවක්-ගැන-අැමති-විජේදාස-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4740"
}