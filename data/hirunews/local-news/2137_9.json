{
       "Source": "hirunews",
       "Timestamp": "Friday, 19 February 2021 - 11:13",
       "Headline": "ගුණසිංහපුරින් නීතිවිරෝධී දුම්වැටි 40,000 ක් අත්අඩංගුවට",
       "News Content": "පිටකොටුව - ගුණසිංහපුර - ඩයස් මාවතේ මහල් නිවාස සංකීර්ණයක නිවසක තිබී නීතිවිරෝධී ලෙස මෙරටට රැගෙන ආ ස්විට්සර්ලන්තයේ නිෂ්පාදිත දුම්වැටි 40,000 ක් සොයාගෙන තිබෙනවා.\nසංවිධානාත්මක අපරාධ නිවාරණ කොට්ඨාසයට ලද තොරතුරකට අනුව මෙම දුම්වැටි තොගය සමග 23 හැවිරිදි සැකකරුවෙකුද  අත්අඩංගුවට ගෙන ඇති අතර, ඔහු හපුතලේ ප්‍රදේශයේ පදිංචිකරුවෙකු බවයි පොලීසිය සඳහන් කළේ.\nමෙම පුද්ගලයා පිටකොටුව කේසර් වීථියේ අත්‍යවශ්‍ය ආහාර ද්‍රව්‍ය තොග වෙළඳසැලක සේවකයෙකු බවට අනාවරණ වී තිබෙනවා.\nසැකකරුගෙන් වැඩිදුර ප්‍රශ්න කිරීම්වලදී හෙළිවී ඇත්තේ එම වෙළඳසැලේ කළමනාකරු විසින් මෙම ජාවාරම සිදුකරගෙන ගොස් ඇති බවටයි.\nඑම පුද්ගලයා අත්අඩංගුවට ගැනීම සඳහා ද පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/263038/ගුණසිංහපුරින්-නීතිවිරෝධී-දුම්වැටි-40000-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2137"
}