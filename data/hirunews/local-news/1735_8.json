{
       "Source": "hirunews",
       "Timestamp": "Monday, 23 August 2021 - 20:22",
       "Headline": "කොවිඩ් සංකූලතා වළක්වා ගන්න දේශීය වෛද්‍ය ක්‍රමත් යොදාගන්න - විශේෂඥ වෛද්‍ය චන්න පෙරේරා (වීඩියෝ)",
       "News Content": "කොවිඩ් ආසාදිතව නිවෙස්වල සිටින පිරිස් සඳහා ආයුර්වේද ඖෂධ ලබාදීම දිස්ත්‍රික්ක කිහිපයකදීම අද (23) ආරම්භ වුණා.\nමේ අතර කොවිඩ් ආසාදනයෙන් ඇතිවන සංකූලතා වළක්වා ගැනීමට දේශීය වෛද්‍ය විද්‍යාව යොදා ගැනීමට හැකියාව පවතින බව විශේෂඥ අධිකරණ වෛද්‍ය  චන්න පෙරේරා පවසනවා.\nඔහු වැඩිදුරටත් සඳහන් කළේ කොවිඩ් ආසාදනයෙන් ඇතිවන සංකූලතා වළක්වා ගැනීමට බටහිර වෛද්‍ය විද්‍යාවෙන් පමණක් ප්‍රතිකාර කිරීමට නොහැකි බවයි.\nවෛයිරසයයෙන් සංකූලතා ඇතිවීමෙන් පසු ඒ සඳහා ප්‍රතිකාර ක්‍රම බටහිර වෛද්‍ය විද්‍යාවේ පැවතිය ද, සංකූලතා ඇතිවීම වළක්වා ගැනීමට දේශීය වෛද්‍ය විද්‍යාවේ ක්‍රමවේදයන් සම්බන්ධයෙන් මේ වනවිට කල්පනා කළ යුතු බවයි ඔහු වැඩිදුරටත් සඳහන් කළේ.\nඑමෙන්ම මෙරට දී කොවිඩ් ආසාදිත මළ සිරුරු 100කට අධික පමණ පශ්චාත් මරණ පරීක්‍ෂණ සිදුකර ඇති බව වෛද්‍ය චන්න පෙරේරා පවසා සිටියා.\nඑලෙස සිදුකළ පශ්චාත් මරණ පරීක්ෂණ වලින් අනාවරණය වී ඇත්තේ 30%ක් පමණ මියගොස් ඇත්තේ කොවිඩ් නිව්මෝනියා තත්ත්වයෙන් බවයි.",
       "URL": "https://www.hirunews.lk/280449/කොවිඩ්-සංකූලතා-වළක්වා-ගන්න-දේශීය-වෛද්‍ය-ක්‍රමත්-යොදාගන්න-විශේෂඥ-වෛද්‍ය-චන්න-පෙරේරා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1735"
}