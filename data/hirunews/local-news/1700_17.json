{
       "Source": "hirunews",
       "Timestamp": "Friday, 10 September 2021 - 13:21",
       "Headline": "නිකුත් කළ නව රෙගුලාසි රෙදිපිලි ආනයනයට ගැටලුවක් නැහැ",
       "News Content": "බැංකු ක්‍රියාවලිය කඩිනම් වේ නම් මහ බැංකුව නිකුත් කළ නව රෙගුලාසි යටතේ ආනයන කටයුතු සඳහා ගැටලු මතු නො වෙන බව රෙදිපිලි ආනයනකරුවන් පවසනවා.\nඔවුන් මේ බව සඳහන් කළේ, අත්‍යවශ්‍ය හෝ හදිසි නො වෙන භාණ්ඩ 623ක් ආනයනය කිරීම සඳහා වාණිජ බැංකු මගින් ණයවර ලිපි සහ ප්‍රතිග්‍රහණය මත ලියවිලි නිකුත් කිරීමේ දී සියයට සියයක ආන්තික මුදල් තැන්පතු අවශ්‍යතාවක් ශ්‍රී ලංකා මහ බැංකුව මඟින් ප්‍රකාශයට පත් කිරීම පිළිබඳ ව අප කළ විමසා බැලීමකදි යි.\nඅධික ආනයන අධෛර්යමත් කිරීම මඟින් විනිමය අනුපාතිකයේ ස්ථාවරභාවය සහ විදේශ මුදල් වෙළඳපොළ ද්‍රවශීලතාව රැකගැනීම මෙම පියවර මගින් අරමුණු වෙන බව මහබැංකුව සඳහන් කළා.\nමේ යටතේ ජංගම දුරකතන, විදුලි පංකා, රූපවාහිනී, ශීතකරණ, රෙදිපිලි හා උපාංග,වායු සමීකරණ, චොකලට්, ඇපල්, මිදි, දොඩම්, මෝල්ට්, චීස්, බටර් වැනි භාණ්ඩ 623ක් අත්‍යවශ්‍ය හෝ හදිසි නො වෙන භාණ්ඩ ලෙස මහබැංකුව මඟින් දක්වා තිබෙනවා.",
       "URL": "https://www.hirunews.lk/281863/නිකුත්-කළ-නව-රෙගුලාසි-රෙදිපිලි-ආනයනයට-ගැටලුවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1700"
}