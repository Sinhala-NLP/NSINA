{
       "Source": "hirunews",
       "Timestamp": "Friday, 29 April 2022 - 7:24",
       "Headline": "පොහොට්ටුවේ මන්ත්‍රී කණ්ඩායම් රැස්වීම උණුසුම් - තිස්ස කුට්ටිත් ඇවිළෙයි",
       "News Content": "ශ්‍රී ලංකා පොදුජන පෙරමුණේ ඊයේ පැවති පාර්ලිමේන්තු කණ්ඩායම් රැස්වීම උණුසුම් මුහුණුවරක් ගත් බව වාර්තා වනවා.\nකොළඹ - කොටුව ජනාධිපති මන්දිරයේ පැවති එම රැස්වීමට ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂද එක්ව තිබෙනවා.\nපළමුවෙන්ම වර්තමානයේ පවතින ඉන්ධන, ගෑස් සහ ආර්ථික අර්බුදය සම්බන්ධයෙන් දීර්ඝ වශයෙන් සාකච්ඡා වී ඇති අතර, එහි දී ජ්‍යේෂ්ඨ අමාත්‍යවරයෙකු පවසා ඇත්තේ, රටේ පවතින යථාර්ථයට මුහුණ දිය යුතු බව යි.\nපවතින තත්ත්වය හමුවේ අන්තර්වාර ආණ්ඩුවක් නිර්මාණය කළ යුතු බවට ඔහු ප්‍රකාශ කිරීමත් සමඟ සාකච්ඡාව උණුසුම් මුහුණවරක් ගත් බවයි වාර්තා වුණේ.\nරැස්වීමේ දී පාර්ලිමේන්තු මන්ත්‍රී තිස්ස කුට්ටිආරච්චි විසින් හිටපු ජ්‍යෙෂ්ඨ අමාත්‍යවරයෙකු වන ඩලස් අලහප්පෙරුමට දැඩි ලෙස චෝදනා කර තිබෙනවා.\nඑහි දී යළිත් උණුසුම් තත්ත්වයක් මතුව ඇති බවයි වාර්තා වන්නේ.",
       "URL": "https://www.hirunews.lk/303048/පොහොට්ටුවේ-මන්ත්‍රී-කණ්ඩායම්-රැස්වීම-උණුසුම්-තිස්ස-කුට්ටිත්-ඇවිළෙයි",
       "Category": "Local News",
       "Parent URL": "https://www.hirunews.lk/local-news.php?pageID=1203"
}