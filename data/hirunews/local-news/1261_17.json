{
       "Source": "hirunews",
       "Timestamp": "Wednesday, 30 March 2022 - 10:11",
       "Headline": "පස් පොඩ්ඩා ඝාතනය සඳහා සූදානම් කර තිබූ ගිනි අවිය සමඟ පුද්ගලයෙකු අත්අඩංගුවට",
       "News Content": "සමන් රෝහිත පෙරේරා හෙවත් පස් පොඩ්ඩා ඝාතනය කිරීම සඳහා සූදානම් කර තිබූ බව කියන ස්වයංක්‍රීය ගිනි අවියක් සමග සැකකරුවෙකු මීගමුව කොට්ඨාශ අපරාධ විමර්ශන අංශය විසින් අත්අඩංගුවට ගෙන තිබෙනවා.\nඒ, කටාන - ඉද්දගොඩැල්ල ප්‍රදේශයේදියි.\nසැකකරු අත්අඩංගුවට ගන්නා අවස්ථාවේ දී අදාළ ගිනි අවිය සදහා යොදා ගන්නා ජීව උණ්ඩ 10ක් ද සොයාගෙන තිබෙනවා.\nඩුබායි රාජ්‍යයේ සැගව සිටින අපරාධ කල්ලි සාමාජිකයෙකු විසින් මෙම ගිනි අවිය ඔහුට ලබා දී ඇති බවයි දැනට සිදු කරන ලද පරීක්ෂණවලින් අනාවරණ වී ඇත්තේ.\nඅත්අඩංගුවට ගත් සැකකරු මිනුවන්ගොඩ - මාතම්මන ප්‍රදේශයේ පදිංචි අයෙකු වන අතර ඔහු මීගමුව මහේස්ත්‍රාත්වරයා හමුවට ඉදිරිපත් කිරීමෙන් අනතුරුව අප්‍රේල් මස 8 වන දා දක්වා රක්ෂිත බන්ධනාගාරගත කෙරුණා.",
       "URL": "https://www.hirunews.lk/300763/පස්-පොඩ්ඩා-ඝාතනය-සඳහා-සූදානම්-කර-තිබූ-ගිනි-අවිය-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1261"
}