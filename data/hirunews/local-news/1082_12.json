{
       "Source": "hirunews",
       "Timestamp": "Monday, 20 June 2022 - 7:21",
       "Headline": "ආණ්ඩු පක්ෂයේ මන්ත්‍රීවරු පස්වරුවේ ජනපති හමුවේ",
       "News Content": "ජනාධිපති ගෝඨාභය රාජපක්ෂ සහ ආණ්ඩු පක්ෂයේ සියලු මැති ඇමතිවරුන් අතර සාකච්ඡාවක් අද පැවැත්වෙනවා.\nඒ කොටුව ජනාධිපති මන්දිරයේදීයි.\nපස්වරු 5 ට මෙම සාකච්ඡාව පැවැත්වෙන බවයි ආණ්ඩු පක්ෂය නියෝජනය කරන මන්ත්‍රීවරයෙකු හිරු ප්‍රවෘත්ති අංශයට සඳහන් කළේ.\nරටේ පවතින ඉන්ධන අර්බුදය සමග මතුව ඇති ගැටලු මෙහිදී සාකච්ඡා කිරීමට නියමිත බව වාර්තා වනවා.\nඑමෙන්ම, ආණ්ඩුවේ ඉදිරි ක්‍රියාමාර්ග පිළිබඳව මෙහිදී සාකච්ඡාවට ගැනෙන අතර 21 වන ව්‍යවස්ථා සංශෝධන කෙටුම්පත සම්බන්ධයෙන් අවධානයට ලක් කරන බවයි අදාළ මන්ත්‍රීවරයා සඳහන් කළේ.\nඑමෙන්ම, මේ වනවිට වගකීම් ලබාදී නොමැති මන්ත්‍රීවරුන්ට පවතින තත්ත්වය හමුවේ වගකීම් ලබාදෙන ලෙසට ද ඉල්ලීමක් කිරීමට බලාපොරොත්තු වන බව ද ඔහු කියා සිටියා.",
       "URL": "https://www.hirunews.lk/307623/ආණ්ඩු-පක්ෂයේ-මන්ත්‍රීවරු-පස්වරුවේ-ජනපති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1082"
}