{
       "Source": "hirunews",
       "Timestamp": "Friday, 12 March 2021 - 19:25",
       "Headline": "ආණ්ඩුවේ පසුපෙල මන්ත්‍රීවරුන් ජනපති සහ අගමැති හමුවේ",
       "News Content": "ශ්‍රී ලංකා පොදුජන පෙරමුණේ පසුපෙල මන්ත්‍රීවරුන් පිරිසක් ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ හමුවී තිබෙනවා.\nපොදුජන පෙරමුණේ පාර්ලිමේන්තු මන්ත්‍රී ජගත් කුමාර හිරු ප්‍රවෘත්ති අංශයට සඳහන් කළේ පෙරේදා දිනයේදී  පිරිස අග්‍රාමාත්‍යවරයා හමුවී සාකච්ඡා කළ බවයි.\nඑම අවස්ථාවට පසුපෙල මන්ත්‍රීවරුන් 40 දෙනෙකු පමණ එක්ව සිටි බව ඔහු සඳහන් කළා.\nමෙහිදී ආණ්ඩුව තුල සිටින ඇතැම් අමාත්‍යවරුන් සිදුකරන විවේචන සම්බන්ධයෙන් අග්‍රාමාත්‍යවරයා දැනුවත් කළ බව ඔහු සඳහන් කළා.\nඑමෙන්ම, ඊයේ දිනයේදී ජනාධිපතිවරයා හමුවීමට පසුපෙළ මන්ත්‍රීවරුන් ඇතුළු ආණ්ඩු පක්ෂය නියෝජනය කරන වෙනත් පක්ෂවල මන්ත්‍රීවරුන් 20 ක් පමණ සහභාගි වී තිබෙනවා.\nඑහිදි මීළග ජනාධිපතිවරණයට ජනාධිපති ගෝඨාභය රාජපක්ෂ ඉදිරිපත් නොවන බවට පළ වන මත සම්බන්ධයෙන් ද මන්ත්‍රීවරුන් ජනාධිපතිවරයාගෙන් විමසා තිබුණා.",
       "URL": "https://www.hirunews.lk/265155/ආණ්ඩුවේ-පසුපෙල-මන්ත්‍රීවරුන්-ජනපති-සහ-අගමැති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2092"
}