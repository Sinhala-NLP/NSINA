{
       "Source": "hirunews",
       "Timestamp": "Wednesday, 30 March 2022 - 15:56",
       "Headline": "ශ්‍රී ලංකාවට ඖෂධ ලබාගැනීමට ලෝක බැංකුවේ සහය",
       "News Content": "රටේ පවතින විදේශ විනිමය අර්බුදය හමුවේ ශ්‍රී ලංකාවට අවශ්‍ය ඖෂධ අඛන්ඩව ලබා ගැනීම සඳහා සහය ලබාදෙන ලෙස රාජ්‍ය අමාත්‍ය මහාචාර්ය චන්න ජයසුමන ලෝක බැංකුවෙන් ඉල්ලීමක් කර තිබෙනවා.\nඒ එහි දකුණු ආසියානු කලාපය පිළිබඳ අධ්‍යක්ෂ ලිනේ ෂර්බන් බෙන්ස් ඇතුළු විශේෂ නියෝජිත කණ්ඩායමක් අද හමුවූ අවස්ථාවේදීයි.\nඒ සම්බන්ධයෙන් ප්‍රමුඛතාවයෙන් කටයුතු කර ඖෂධ ලබාදීමට අවශ්‍ය කටයුතු කඩිනමින් යොදන බව ලෝක බැංකු නියෝජිතවරිය එහිදී ප්‍රකාශ කර තිබෙනවා.\nශ්‍රී ලංකාව තුල එන්නත්කරණ වැඩපිළිවෙලේ සාර්ථකත්වය පිලිබඳ ලෝක බැංකුවේ දකුණු ආසියානු කලාපීය අධ්‍යක්ෂවරිය එහිදී විශේෂ ඇගයීමක් සිදුකළ අතර ෆයිසර් එන්නත ලබාගැනීමේදී ලෝක බැංකුව ශ්‍රී ලංකාවට ලබා දුන් මූල්‍යාධාරය වෙනුවෙන් රාජ්‍ය අමාත්‍යවරයා එහිදී විශේෂ ප්‍රණාමය ද පුද කළා.",
       "URL": "https://www.hirunews.lk/300787/ශ්‍රී-ලංකාවට-ඖෂධ-ලබාගැනීමට-ලෝක-බැංකුවේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=1261"
}