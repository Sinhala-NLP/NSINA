{
       "Source": "hirunews",
       "Timestamp": "Wednesday, 01 February 2023 - 8:31",
       "Headline": "නීතිවිරෝධී ලෙස ජංගම දුරකථන ආනයනය වැළැක්වීමට පියවර (වීඩියෝ)",
       "News Content": "නීතිවිරෝධී ලෙස සිදු කෙරෙන ජංගම දුරකථන ආනයනය වැළැක්වීම සඳහා කඩිනම් ක්‍රියාමාර්ග ගන්නා බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nජංගම දුරකථන ආනයනකරුවන් සමඟ මුදල් අමාත්‍යාංශයේ ඊයේ (31) පැවති සාකච්ඡාවක දී ඔහු කියා සිටියේ, මේ හේතුවෙන් රටට විශාල බදු ආදායමක් අහිමි වන බව යි.\nනීත්‍යානුකූල ව ආනයනය කෙරෙන සියලුම දුරකතනවල ඉමි අංක විදුලි සංදේශ නියාමන කොමිසමේ ලියාපදිංචි කෙරෙනවා.\nඑහෙත් නීතිවිරෝධී ලෙස ආනයනය කෙරෙන දුරකතන එවැනි ලියාපදිංචි කිරීමක් සිදු නො කරන බව යි එහි දී අනාවරණ වුණේ.\nනීතිවිරෝධී ලෙස ජංගම දුරකතන ආනයනය වැලැක්වීමට ගත හැකි ක්‍රියාමාර්ග ගැන ලබන සඳුදා වන විට වාර්තාවක් ලබාදෙන ලෙසයි අමාත්‍යවරයා එහි දී දැනුම් දී ඇත්තේ.",
       "URL": "https://www.hirunews.lk/326368/නීතිවිරෝධී-ලෙස-ජංගම-දුරකථන-ආනයනය-වැළැක්වීමට-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=566"
}