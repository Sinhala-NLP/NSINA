{
       "Source": "hirunews",
       "Timestamp": "Sunday, 09 January 2022 - 13:53",
       "Headline": "වරාය පර්යන්ත නිකේතනය ජනතා අයිතියට",
       "News Content": "කොළඹ වරාය නගරයේ මරීනා හෙවත් නිකේතන පර්යන්තය සහ මහජන මංතීරුව අද (09) විවෘත කෙරුණා.\nඒ, ජනාධිපති ගෝඨාභය රාජපක්ෂ, අග්‍රාමාත්‍ය මහින්ද රාජපක්ෂ සහ දිවයිනට පැමිණ සිටින චීන රාජ්‍ය මන්ත්‍රණ සභාවේ සාමාජික, විදේශ අමාත්‍ය වෑන්ග් - යී සහභාගිවූ උත්සවයකදියි.\nඋත්සවය පැවැත්වුණේ ශ්‍රී ලංකාව සහ චීනය අතර, රාජතාන්ත්‍රික සබඳතාවල 65 වන සංවත්සරය නිමිත්තෙන්.\nචීන - ශ්‍රී ලංකා රබර් සහල් ගිවිසුමේ 70 වන සංවත්සරය ද ඊට සමගාමීව යෙදී තිබෙනවා.\nමේ සඳහා සහභාගී වූ චීන විදේශ අමාත්‍ය වෑන්ග් - යී ඇතුළු 18 දෙනෙකුගෙන් යුත් දූත පිරිසක් ඊයේ (08) රාත්‍රියේ දිවයිනට පැමිණියා.\nඅද (09) විවෘත කෙරුණු මීටර 500 ක් දිගැති කොළඹ වරාය නගරයේ මහජන මංතීරුව හෙට පෙරවරු 9 සිට පස්වරු හය දක්වා දිනපතා මහජනතාව සඳහා විවෘතයි.\nඒ සඳහා ජනාධිපති කාර්යාලය ඉදිරිපිට පිහිටා ඇති පිවිසුම භාවිත කළ හැකියි.",
       "URL": "https://www.hirunews.lk/293455/වරාය-පර්යන්ත-නිකේතනය-ජනතා-අයිතියට",
       "Category": "Local News",
       "Parent URL": "https://www.hirunews.lk/local-news.php?pageID=1438"
}