{
       "Source": "hirunews",
       "Timestamp": "Sunday, 15 March 2020 - 9:30",
       "Headline": "කසළ තේ ප්‍රවාහනය කළ සැකකරුවන් හතරදෙනෙකු දවුලගල සහ මන්නාරමේදි අත්අඩංගුවට",
       "News Content": "මහනුවර - ඇම්බැක්ක - දවුලගල ප්‍රදේශයේදී මිනිස් පරිභෝජනයට නුසුදුසු කසල තේ කිලෝග්‍රෑම් 2,710ක් ලොරි රථයකින් ප්‍රවාහනය කරමින් සිටි පුද්ගලයෙකු පොලිස් විශේෂ කාර්ය බලකාය ඊයේ අත්අඩංගුවට ගෙන තිබෙනවා.\nසැකකරු සහ කසල තේ තොගය වැඩිදුර විමර්ශන සඳහා දවුලගල පොලිස් ස්ථානය වෙත භාරදීමට කටයුතු කළ බවයි විශේෂ කාර්ය බලකාය සඳහන් කළේ.\nමේ අතර, මන්නාරම - වංකාලේ ප්‍රදේශයේදී ද කසළ තේ කිලෝග්‍රෑම් 224ක් ප්‍රවාහනය කරමින් සිටි පුද්ගලයන් තුන්දෙනෙකු නාවික හමුදාව සහ පොලීසිය එක්ව සිදුකළ වැටලීමකදී අත්අඩංගුවට ගනු ලැබුවා.\nවයස අවුරුදු 19ත් විස්සත් අතර පසුවන සැකකරුවන් සිලාවතුර ප්‍රදේශයේ පදිංචිකරුවන්.",
       "URL": "https://www.hirunews.lk/236538/කසළ-තේ-ප්‍රවාහනය-කළ-සැකකරුවන්-හතරදෙනෙකු-දවුලගල-සහ-මන්නාරමේදි-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2852"
}