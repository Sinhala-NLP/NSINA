{
       "Source": "hirunews",
       "Timestamp": "Monday, 06 July 2020 - 7:49",
       "Headline": "මැතිවරණ පෝස්ටර්, කටවුට් ඉවත් කිරීමට පොලීසියට ලක්ෂ 758ක්",
       "News Content": "මහ මැතිවරණයේ නීතිවිරෝධී පෝස්ටර්, කටවුට්, දැන්වීම් ඉවත් කිරීම සඳහා පොලීසිය වෙත රුපියල් ලක්ෂ 758ක මුදල් ප්‍රතිපාදන හිමිව තිබෙනවා.\nමේ සම්බන්ධයෙන් සාකච්ඡාවක් පසුගිය 3 වනදා මැතිවරණ කොමිසන් සභාවේදී පැවති අතර, ඊට වැඩබලන පොලිස්පතිවරයා මෙන්ම මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පතිවරයාද එක්ව තිබෙනවා.\nඑහිදී නීතිවිරෝධී ප්‍රචාරක පුවරු ඉවත් කිරීමට පොලිස් නිලධාරීන්ට අමතරව, කම්කරුවන් 1,500 කට වැඩි පිරිසක් පොලිස් ස්ථාන මට්ටමින් යොදාගැනීමටයි සැළසුම් කර ඇත්තේ.\nඑමෙන්ම මැතිවරණ කොමිසන් සභාව අද යළි රැස්වනවා. එහිදී මැතිවරණයට අදාළ කරුණු සම්බන්ධයෙන් තවදුරටත් සාකච්ඡා කෙරෙනු ඇති.",
       "URL": "https://www.hirunews.lk/244790/මැතිවරණ-පෝස්ටර්-කටවුට්-ඉවත්-කිරීමට-පොලීසියට-ලක්ෂ-758ක්",
       "Category": "Local News",
       "Parent URL": "https://www.hirunews.lk/local-news.php?pageID=2607"
}