{
       "Source": "hirunews",
       "Timestamp": "Tuesday, 17 May 2022 - 17:37",
       "Headline": "බෙදුම්වාදී අරගලයෙන් මිය ගිය දමිළ ජනතාව සැමරුමක් වෙල්ල මුල්ල වයික්කාල්හි දී",
       "News Content": "හෙටට යෙදී ඇති 13 වන යුධ සැමරුම වෙනුවෙන් මුලතිව් වෙල්ල මුල්ලි වයික්කාල ප්‍රදේශය සහ යාපනේ තවත් ස්ථාන කිහිපයකම සැමරුම් උත්සව පැවත්වෙන බව වාර්තා වෙනවා.\nයුධයෙන් මියගිය දමිළ ජනතාව සිහිපත්කරමින් ඉකුත් 12 වැනි දා ආරම්භ වූ මෙම සැමරුම්වල ප්‍රධාන සැමරුමක් යාපනේ විශ්වව්ද්‍යාලයේ දී පවත්වා තිබෙනවා.\nමේ අතර දෙමළ ජාතික ජනතා පෙරමුණ පක්ෂය විසින් මියගිය දමිළ ජනතාව වෙනුවෙන් සැකසු විශේෂ ස්මාරකයක් සහිත රථයක් උතුරු පලාතේ බොහෝ ප්‍රදේශවල සංචාරය කරමින් සිටින බව ද වාර්ථා වෙනවා.\nමෙම රථය හෙට 18 මුලතිව් වෙල්ල මුල්ලි වයික්කාල ප්‍රදේශයේ යුද සැමරුම් ස්ථානය වෙත පැමිණීමට නියමිත යි.\nසිදු වූ අපරාධයන්ට සාධාරණය ඉටු කරනු ජාත්‍යන්තර අධිකරණ ක්‍රියාත්මක කරණු ,ආදී වූ වැකි අඩංගු පුවරු එම රථය වටා එල්ලා ඇති බවයි සඳහන් වන්නේ.\nහෙට පෙරවරුවේ පැවැත්වෙන ප්‍රධාන සැමරුමට සහභාගී වීම සඳහා වෙල්ල මුල්ලි වයික්කාල වලට උතුරේ වැසියන්ට පැමිණෙන ලෙස ද දැනුම් දීම සිදු වෙන බව උතුරේ දේශපාලන ආරංචි මාර්ග පවසනවා.",
       "URL": "https://www.hirunews.lk/304595/බෙදුම්වාදී-අරගලයෙන්-මිය-ගිය-දමිළ-ජනතාව-සැමරුමක්-වෙල්ල-මුල්ල-වයික්කාල්හි-දී",
       "Category": "Local News",
       "Parent URL": "https://www.hirunews.lk/local-news.php?pageID=1162"
}