{
       "Source": "hirunews",
       "Timestamp": "Wednesday, 18 August 2021 - 13:09",
       "Headline": "වර්ජනයේ නිරත ගුරු විදුහල්පති සංගම් අද අමාත්‍ය අනු කමිටුව හමුවට (වීඩියෝ)",
       "News Content": "වැටුප් විෂමතා ගැටලු‍ව සම්බන්ධයෙන් ගුරු වෘත්තීය සමිති නියෝජිතයින් සහ මේ සම්බන්ධයෙන් සොයා බැලීමට පත් කළ අමාත්‍ය අනුකමිටුව අතර තවත් සාකච්ඡාවක් අද පැවැත්වීමට නියමිත ව තිබෙනවා.\nඒ අනුව පස්වරු 6ට එම අනුකමිටුවේ සාමාජික අමාත්‍ය විමල් වීරවංශගේ නිවසේදි යි.\nමෙම සාකච්ඡාවට දැනට වර්ජනයට එක් ව සිටින ලංකා ගුරු සේවා සංගමය, ලංකා ගුරු සංගමය ඇතුළු තවත් වෘත්තිය සමිති කිහිපයක නියෝජිතයින් එක්වීමට නියමිත යි.\nමෙම අමාත්‍ය අනු කමිටුව ඊයේ ශ්‍රී ලංකා නිදහස් පක්ෂයට අනුබද්ධ ගුරු වෘත්තිය සමිති සමඟ අදාළ ගැටලුව සම්බන්ධයෙන් සාකච්ඡා කර තිබෙනවා.\nවැටුප් ගැටලුව මුල්කරගනිමින් ගුරුවරුන් ආරම්භ කර ඇති ඔන්ලයින් ඉගැන්වීම්වලින් ඉවත් වීමේ වෘත්තීය ක්‍රියාමාර්ගයට අදට දින 38ක් ගතවනවා.",
       "URL": "https://www.hirunews.lk/280011/වර්ජනයේ-නිරත-ගුරු-විදුහල්පති-සංගම්-අද-අමාත්‍ය-අනු-කමිටුව-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1746"
}