{
       "Source": "hirunews",
       "Timestamp": "Tuesday, 04 October 2022 - 10:18",
       "Headline": "IMF කාර්යය මණ්ඩල ගිවිසුම කෝ? විමල් ප්‍රශ්න කරයි",
       "News Content": "ජාත්‍යන්තර මූල්‍ය අරමුදල සමග රජය මේ වනවිට ඇතිකරගෙන ඇති කාර්ය මණ්ඩල ගිවිසුම සභාවට ඉදිරිපත් නො කරන්නේ මන්දැයි පාර්ලිමේන්තු මන්ත්‍රී විමල් වීරවංශ අග්‍රාමාත්‍යවරයාගෙන් අද(04) පාර්ලිමේන්තුවේ දී විමසා සිටියා.\nඑහි දී ඔහු විමසා සිටියේ,\n\"ජාත්‍යන්තර මූල්‍ය අරමුදල සමග රජය කාර්ය මණ්ඩල ගිවිසුමකට ගිහින් තියෙනවා ඒ ගිවිසුම ඇයි සභාවට ඉදිරිපත් කරන්නේ නැත්තේ ? රට දැනගන්න ඕනේ නැද්ද ?\"\nයනුවෙන්.\nඑයට පිළිතුරු දුන් අග්‍රාමාත්‍ය දිනේෂ් ගුණවර්ධන කියා සිටියේ,\n\"තවම ගිවිසුමකට අවතීර්ණය වෙලා නෑ! එකඟතා ගිවිසුමක කෙටුම්පතක් පමණයි තිබෙන්නේ. ඉන් අනතුරුව ඒ පිළිබඳ විස්තර සුවිශේෂව ලබාදීමට පුළුවන්කම ඇති වෙනවා අදාළ කමිටුවලට.\"\nයනුවෙනි.\nඑයට ප්‍රතිඋත්තර වශයෙන් පාර්ලිමේන්තු මන්ත්‍රී විමල් වීරවංශ පවසා සිටියේ,\n\"ජාත්‍යන්තර මුල්‍ය අරමුදලේ ඇතැම් ප්‍රකාශකයන්, මම දන්නේ නෑ ප්‍රවෘත්ති වරදවා දාලා ද කියලා. කාර්ය මණ්ඩල ගිවිසුමකට අවතීරණ වී ඇත කියන එක ඒ වාර්තාවල තිබුණා. නමුත් ඔබතුමා කියනවා නම් වගකීමෙන් කාර්ය මණ්ඩල ගිවිසුමක් නෑ කියලා අපිට ඒක පිළිගන්න පුළුවන්. හැබැයි එහෙම වාර්තා තිබුණා.\"\nයනුවෙන්.",
       "URL": "https://www.hirunews.lk/317002/imf-කාර්යය-මණ්ඩල-ගිවිසුම-කෝ-විමල්-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=826"
}