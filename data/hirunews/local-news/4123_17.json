{
       "Source": "hirunews",
       "Timestamp": "Tuesday, 16 January 2018 - 12:38",
       "Headline": "ජානිපෙ නඩු මඟට",
       "News Content": "ජනාධිපති බැඳුම්කර කොමිසමේ වාර්තාව ඒ ආකාරයෙන්ම පාර්ලිමේන්තුවට ඉදිරිපත් නොකළහොත් ඊට එරෙහිව නීතිමය ක්‍රියාමාර්ග ගන්නා බව ජාතික නිදහස් පෙරමුණ පවසනවා.\nඑහි නියෝජ්‍ය නායක, පාර්ලිමේන්තු මන්ත්‍රී ජයන්ත සමරවීර මේ බව කියා සිටියේ කොළඹ අද (16) පැවැති මාධ්‍ය හමුවකට එක්වෙමින්.\nප්‍රශ්නගත බැඳුම්කර සිද්ධියට සමස්ත එක්සත් ජාතික පක්ෂ නායකත්වයම වග කිව යුතු බව නීතිඥ කල්‍යානන්ද තිරාණගම ජාතික සංවිධාන එකමුතුවේ කොළඹ අද පැවැති මාධ්‍ය හමුවට එක්වෙමින් ප්‍රකාශ කළා.\nමේ අතර ශ්‍රී ලංකා පොදුජන පෙරමුණ කොළඹ අද කැදවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී කෙහෙලිය රඹුක්වැල්ල ද ප්‍රශ්නගත බැඳුම්කර වාර්තාව සම්බන්ධයෙන් අදහස් පළ කළා.\nඔහු කියා සිටියේ බැඳුම්කර වාර්තාව කඩිනමින් පාර්ලිමේන්තුවට ඉදිරිපත් කළ යුතු බවයි.",
       "URL": "https://www.hirunews.lk/181177/ජානිපෙ-නඩු-මඟට",
       "Category": "Local News",
       "Parent URL": "https://www.hirunews.lk/local-news.php?pageID=4123"
}