{
       "Source": "hirunews",
       "Timestamp": "Sunday, 13 November 2022 - 9:18",
       "Headline": "ටැක්ස් එකෙන් වැටුපට එල්ලවන බලපෑම ගැන වෛද්‍යවරුන්ගේ සංගම් කට අරියි",
       "News Content": "නව බදු ප්‍රතිපත්තීන් හරහා වෛද්‍යවරුන්ට වැටුපට අමතරව ලබාදෙන ඉන්ධන දීමනා වැනි දීමනාවලට ද එය වැටුප ලෙස සලකා බදු අය කිරීම අසාධරණ බව අනුරාධපුර දිස්ත්‍රික් වෛද්‍ය නිල්ධාරින් පවසනවා.\nඊයේ (12) රජයේ වෛද්‍ය නිලධාරින්ගේ සංගමයේ අනුරාධපුර දිස්ත්‍රික් නියෝජිත පිරිසක් පාර්ලිමේන්තු මන්ත්‍රී දුමින්ද දිසානායක සමග පැවති සාකච්ඡාවකදියි මේ බව අවධාරණය කෙරුණේ.\n2019 වර්ෂයේ පැවති බදු ක්‍රමය තුළින් වෛද්‍යවරුන්ගේ අමතර දීමනාවන්ට මෙලෙස බදු අයවෙන බවයි එහිදී වෛද්‍යවරුන් මන්ත්‍රීවරයාට පැවසුවේ.\nශ්‍රී ලංකා නිදහස් පක්ෂ කාර්‍යාලයේ දී මෙම සාකච්ඡාව පැවැත්වුණු අතර, රට තුළ පවතින ඖෂධ අර්බුදය, පෝෂණ ගැටලු හා වෛද්‍යවරුන් රට හැර යාම සම්බන්ධයෙන් මෙන්ම අසාධාරණ හා අත්තනෝමතික බදු ප්‍රත්පත්ති හේතුවෙන් වෛද්‍යවරුන් හා වෘත්තීයවේදීන් සඳහා දැඩි බලපෑමක් එල්ල වී ඇති බව ද වෛද්‍යවරුන් සඳහන් කළා.",
       "URL": "https://www.hirunews.lk/320271/ටැක්ස්-එකෙන්-වැටුපට-එල්ලවන-බලපෑම-ගැන-වෛද්‍යවරුන්ගේ-සංගම්-කට-අරියි",
       "Category": "Local News",
       "Parent URL": "https://www.hirunews.lk/local-news.php?pageID=738"
}