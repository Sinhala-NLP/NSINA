{
       "Source": "hirunews",
       "Timestamp": "Monday, 13 July 2020 - 17:37",
       "Headline": "සැමියාට පොල්ලකින් පහරදුන් බිරිඳ අත්අඩංගුවට",
       "News Content": "තම සැමියාට පොල්ලකින් පහරදී තුවාල සිදු කළ බිරිඳක් කටුනායක පොලිසිය මගින් අද (13) අත්අඩංගුවට ගෙන තිබෙනවා.\nකටුනායක දැවමොට්ටාව ප්‍රදේශයේ පදිංචි 26 හැවිරිදි එක් දරු මවක් මෙසේ අත්අඩංගුවට ගෙන ඇති අතර සැකකාරිය මිනුවන්ගොඩ මහෙස්ත්‍රාත් අධිකරණයට ඉදිරිපත් කිරීමට නියමිත බවයි පොලිසිය ප්‍රකාශ කළේ.\nසැකකාරිය එල්ල කරන ලද පොලු පහරින් හිසට සිදු වූ තුවාල හේතුවෙන් සැකකාරියගේ සැමියා මීගමුව මහ රෝහලේ ප්‍රතිකාර ලබන බවත් දෙදෙනා අතර ඇති වූ ආරවුලකදි සැකකාරිය මෙසේ සැමියාට පොල්ලකින් පහරදී ඇති බවත් කටුනායක පොලිසිය වැඩිදුරටත් සඳහන් කළා.",
       "URL": "https://www.hirunews.lk/245407/සැමියාට-පොල්ලකින්-පහරදුන්-බිරිඳ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2589"
}