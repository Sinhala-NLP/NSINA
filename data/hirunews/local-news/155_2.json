{
       "Source": "hirunews",
       "Timestamp": "Monday, 24 July 2023 - 21:25",
       "Headline": "ජූලි 27 සිට රූපලාවන්‍යාගාර තහනම් වෙයි",
       "News Content": "සියලු රූපලාවන්‍යාගාර ජූලි 27 වන විට වසා දමන ලෙස තලේබාන් සංවිධානයේ නියෝග කර තිබෙනවා.\nඒ අනුව ඇෆ්ගනිස්ථානයේ සියළුම රූපලාවන්‍යාගාර වසා දැමීමට නියමිත බවයි වාර්තා වන්නේ.\nකෙසේ වෙතත් විදෙස් මාධ්‍ය වාර්තා කරන්නේ මේ හේතුවෙන් රැකියා සංඛ්‍යාව 60,000ක් පමණ අහිමි වී යන බවයි.\nමෙසේ රූපලාවණ්‍යාගාර වසා දැමීම නිසා කාන්තාවන්ගේ නිදහස තවදුරටත් හීන වන අතර මෙම ව්‍යාපාරය ඔස්සේ යැපෙන පවුල්වලට දැඩි ආර්ථික පහරක් එල්ල වන බවයි වාර්තා වී ඇත්තේ.\nතලේබාන් සංවිධානය ගත් මෙම තීරණය නිසා කාන්තාවන් දැඩිව සිය කණගාටුව පළ කරන බවයි විදෙස් මාධ්‍ය වැඩිදුරටත් සඳහන් කළේ.",
       "URL": "https://www.hirunews.lk/342401/ජූලි-27-සිට-රූපලාවන්‍යාගාර-තහනම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=155"
}