{
       "Source": "hirunews",
       "Timestamp": "Sunday, 20 November 2016 - 14:12",
       "Headline": "ශ්‍රී පාද වන්දනාවේ පැමිණෙන සංචාරකයින්ට මත්පැන් අලෙවි කළ පුද්ගලයෙකු අත්අඩංගුවට",
       "News Content": "අවාරේ ශ්‍රී පාද වන්දනාවේ පැමිණෙන දෙස් විදෙස් සංචාරකයින්ට මත්පැන් අලෙවි කළ පුද්ගලයෙකු නල්ලතන්නිය පොලිසිය මගින් අත්අඩංගුවට ගෙන තිබෙනවා.\nශ්‍රීපාද මාර්ගයේ ඉදිකටුපාන ප්‍රදේශයේදී ඊයේ මෙලෙස අත්අඩංගුවට ගෙන ඇත්තේ බද්දේගම ප්‍රදේශයේ පදිංචිකරුවෙකු වන අතර, මොහු ඉදිකටුපාන ප්‍රදේශයේ වෙළදසැලක් පවත්වාගෙන ගොස් ඇති බව සදහන්.\nසැකකරු අත්අඩංගුවට ගන්නා අවස්ථාවේදී ඔහු සන්තකයේ තිබී බීර ටින් 25 ක් සොයා ගෙන තිබෙනවා.\nමොහු හැටන් වැඩබලන මහේස්ත්‍රාත් දමයන්ති ප්‍රනාන්දු හමුවට ඉදිරිපත් කිරීමෙන් පසු මේ මස 23 වනදා දක්වා රක්ෂිත බන්ධනාගාර ගත කෙරුණු බවයි හිරු වාර්තාකරු කියා සිටියේ.",
       "URL": "https://www.hirunews.lk/147935/ශ්‍රී-පාද-වන්දනාවේ-පැමිණෙන-සංචාරකයින්ට-මත්පැන්-අලෙවි-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4788"
}