{
       "Source": "hirunews",
       "Timestamp": "Thursday, 07 September 2023 - 9:08",
       "Headline": "ශ්‍රී ලංකාව ගැන ජගත් මානව හිමිකම් මහකොමසාරිස්වරයාගෙන් අනාවරණයක් (වීඩියෝ)",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් ජාත්‍යන්තර සහාය ඇතිව ප්‍රහාරයේ සියලු අංශ ආවරණය කෙරෙන ස්වාධීන පරීක්ෂණයක් පැවැත්විය යුතු බවට එක්සත් ජාතීන්ගේ මානව හිමිකම් මහ කොමසාරිස් කාර්යාලය නිවේදනය කරනවා.\nජිනීවා හි පිහිටි එම කාර්යාලය ඊයේ නිවේදනයක් නිකුත් කරමින් කියා සිටියේ මෙම ප්‍රහාරයට වගකිව යුත්තන්ට දඬුවම් ලබා දීමට කටයුතු කළ යුතු බවයි.\nශ්‍රී ලංකාව අසාමාන්‍ය ලෙස වගවීමේ හිඟයකින් පෙළෙන අතර ඊට අදාළ පියවර අනුගමනය නොකළහොත් රට තවත් පසුපසට යනු ඇතැයි එහි සඳහන්.\nඑක්සත් ජාතින්ගේ මානව හිමිකම් පිළිබඳ මහාකොමසාරි වොල්කර් ටකර් සඳහන් කළේ පසුගියදා ශ්‍රී ලංකාව තුළ ඇතිවූ මහජන විරෝධතා ඉල්ලා සිටියේ වඩා හොඳ පාලනයක් කරා සමාජ ගිවිසුම් අලුත් කිරීමක් බවයි.\nඑහෙත් ඓතිහාසික පරිවර්තනයක් සාක්ෂාත් කර ගැනීමට නොහැකි තරම් බවද ඔහු පෙන්වා දෙනවා.\nයුද්ධය අවසන් වී වසර 14 ක් ගතවී ඇතත් වින්දිතයන් සහ ඔහුන්ගේ පවුල්වල අය යුක්තිය සොයමින් සිටින බවද එම වර්තාවේ සඳහන්. එමනිසා යුක්තිමය ක්‍රියාවලියක් සඳහා අව්‍යාජ ප්‍රයන්තයක් දැරිය යුතු බවද එහි දැක්වෙනවා.",
       "URL": "https://www.hirunews.lk/347419/ශ්‍රී-ලංකාව-ගැන-ජගත්-මානව-හිමිකම්-මහකොමසාරිස්වරයාගෙන්-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=47"
}