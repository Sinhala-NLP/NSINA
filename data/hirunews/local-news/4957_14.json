{
       "Source": "hirunews",
       "Timestamp": "Wednesday, 20 July 2016 - 18:11",
       "Headline": "කිරිඇල්ලගේ උපදේශකවරුන් ගැන ප්‍රශ්න",
       "News Content": "මාර්ග සංවර්ධන අධිකාරියට උපදේශකවරුන් පත් කර ඇති ආකාරය සම්බන්ධයෙන් අද (20) පාර්ලිමේන්තුවේදී උණුසුම් සංවාදයක් ඇතිවුණා.\nඒ ජනතා විමුක්ති  පෙරමුණේ පාර්ලිමේන්තු මන්ත්‍රී වෛද්‍ය නලින්ද ජයතිස්ස, උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ලගෙන් ඒ පිළිබද ප්‍රශ්න කිරීමත් සමගයි.\nමාර්ග සංවර්ධන කටයුත්තක් සදහා ස්වාමින් වහන්සේ නමක් උපදේශක තනතුරට පත් කර ඇති බවට මන්ත්‍රීවරයා චෝදනා කළා.\nඔහු කියා සිටියේ උසස් අධ්‍යාපන අමාත්‍යවරයා අනවශ්‍ය පරිදි සුදුසුකම් නොමැති පුද්ගලයන් උපදේශකවරුන් ලෙස පත් කර ඇති බවයි.\nමේ අතර, ජාතික සංහිදියාව සදහා වූ කාර්ය සාධක බලකායේ ප්‍රධානත්වය හිටපු ජනපතිනි චන්ද්‍රිකා බණ්ඩාරනායක කුමාරණතුංගට ලබාදී ඇති බවට පළවන වාර්තා සම්බන්ධයෙන් විමල් වීරවංශ මන්ත්‍රීවරයා අග්‍රාමාත්‍යවරයාගෙන් විමසීමක් කළා.\nඑහිදී අග්‍රාමාත්‍ය රනිල් වික්‍රමසිංහ සදහන් කළේ තමන් එවැන්නක් නොදන්නා බවයි.",
       "URL": "https://www.hirunews.lk/138537/කිරිඇල්ලගේ-උපදේශකවරුන්-ගැන-ප්‍රශ්න",
       "Category": "Local News",
       "Parent URL": "https://www.hirunews.lk/local-news.php?pageID=4957"
}