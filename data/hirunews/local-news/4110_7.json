{
       "Source": "hirunews",
       "Timestamp": "Wednesday, 24 January 2018 - 16:31",
       "Headline": "අන්තරේ පෙළපාළියට වාරණ නියෝගයක්",
       "News Content": "අන්තර් විශ්ව විද්‍යාලයීය සිසුන්ගේ පෙළපාලිය වලක්වාලමින් වාරණ නියෝගයක් නිකුත් කර තිබෙනවා.\nකොළඹ කොටුව සහ නුගේගොඩ මහේස්ත්‍රාත් අධිකරණ විසිනුයි මෙම නියෝග නිකුත් කර ඇත්තේ.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ මැතිවරණ සමය තුළ පෙළපාලි යෑම තහනම් වන බැවින් ඊට අදාළව පොලීසිය කළ කරුණු දැක්වීමකට අනුව මෙම නියෝග ලබාදුන් බවයි.\nසයිටම් නීතිගත කිරීමේ කුමන්ත්‍රණය නතර කරන ලෙසට සහ සරසවි බඳවා ගැනීම් ඉහළ දැමීම ඇතුලු ඉල්ලීම් කිහිපයක් මුල් කර ගනිමින් ඔවුන් හෙට මෙම විරෝධතා පා ගමන පැවැත්වීමට සැලසුම් කර තිබෙනවා.\nවෛද්‍ය පීඨ ශිෂ්‍ය ක්‍රියාකාරී කමිටුව, වෛද්‍ය පීඨ ශිෂ්‍ය දෙමාපිය සංගමය සහ අන්තර් විශ්ව විද්‍යාලයීය ශිෂ්‍ය බල මණ්ඩලයයි එය සංවිධාන කර ඇත්තේ.",
       "URL": "https://www.hirunews.lk/181917/අන්තරේ-පෙළපාළියට-වාරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4110"
}