{
       "Source": "hirunews",
       "Timestamp": "Friday, 23 September 2016 - 7:34",
       "Headline": "ඩෙංගු මර්දන සතියේදී සීකා පාලනයටත් පියවර",
       "News Content": "ලබන 27 වනදා සිට ඔක්තෝම්බර් 03 වනදා දක්වා ජාතික මදුරු මර්දන සතියක් ප්‍රකාශයට පත්කර තිබෙනවා.\nරජයේ ප්‍රවෘත්ති දෙපාර්තමේන්තුවේ ඊයේ (22) පැවති මාධ්‍ය හමුවකදී සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල කියා සිටියේ මෙවර ජාතික මදුරු මර්දන සතියේදී ඩෙංගු මෙන්ම සිකා වෛරසයද පාලනය අපේක්ෂා කරන බවයි.\nඊසාන දිග මෝසමේ බලපෑම උතුර නැගෙනහිර සහ උතුරු මැද පළාත්වලට බලපාන බැවින් මදුරු මර්දන සතියේ සමාරම්භක උත්සවය යාපනයේදී පැවැත්වීමට සංවිධාන කර ඇත්තේ.\nමේ වසරේ ගතවු කාලය තුළ ඩෙංගු රෝගීන් 40,652 ක් හා පුද්ගල මරණ 64 ක් වාර්තා වී තිබෙනවා.\nවසර අවසානයේ ඩෙංගු රෝගීන් සංඛ්‍යාව 50,000 ඉක්මවනු ඇති බවයි සෞඛ්‍ය සේවා අධ්‍යක්ෂ ජනරාල්වරයා කියා සිටියේ.",
       "URL": "https://www.hirunews.lk/143610/ඩෙංගු-මර්දන-සතියේදී-සීකා-පාලනයටත්-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4867"
}