{
       "Source": "hirunews",
       "Timestamp": "Saturday, 15 October 2022 - 7:47",
       "Headline": "වරකාපොළ මවගේ සහ පුතුගේ සිරුරු සොයාගනී (වීඩියෝ)",
       "News Content": "පැවති අධික වැසි තත්ත්වය හමුවේ වරකාපොල - තුඹලියද්ද ප්‍රදේශයේ දෙමහල් නිවසක් මතට ඊයේ (14) පස්වරුවේ පස් කන්දක් කඩා වැටීම හේතුවෙන් එහි සිරව තිබූ මවගේ සිරුර සොයාගෙන තිබෙනවා.\nකෑගල්ල ආපදා කළමනාකරණ මධ්‍යස්ථානය සඳහන් කළේ යුද හමුදාව සහ ප්‍රදේශවාසීන් එක්ව සිදුකළ මෙහෙයුමක දී මෙම සිරුර සොයාගත් බවයි.\nපස් කන්දට යටවී ඇති ඇයගේ වැඩිමහල් පුතු සොයා මේ වනවිටත් මෙහෙයුම් ක්‍රියාත්මකයි.\nඅනතුර සිදු වූ අවස්ථාවේ පියා මුදා ගැනීමට කටයුතු කර තිබූ අතර, පසුව ඔහු ප්‍රතිකාර සඳහා වරකාපොල රෝහලට ඇතුළත් කර තිබුණා.\nසිද්ධිය වන අවස්ථාවේ දී මියගිය කාන්තාවගේ දස හැවිරිදි බාල පුත්‍රයා උපකාරක පන්තියකට සහභාගිවීම සඳහා නිවසින් පිටත්ව ගොස් ඇති අතර, ඔහු මේ වනවිට සිය මිතුරෙකුගේ නිවසේ රැඳී සිටින බවයි පොලිසිය සඳහන් කළේ.\nUpdate:-\nපැවති අධික වැසි තත්ත්වය හමුවේ වරකාපොල - තුඹලියද්ද ප්‍රදේශයේ දෙමහල් නිවසක් මතට ඊයේ පස්වරුවේ පස් කන්දක් කඩා වැටීම හේතුවෙන් එහි සිරව තිබූ 24 හැවිරිදි වැඩිමහල් පුතුගේ සිරුරද සොයාගෙන තිබෙනවා.\nකෑගල්ල ආපදා කළමනාකරණ මධ්‍යස්ථානය සඳහන් කළේ යුද හමුදාව සහ ප්‍රදේශවාසීන් එක්ව සිදුකළ මෙහෙයුමකදී මෙම සිරුර සොයාගත් බවයි.\nපස් කන්දට යටවී තිබූ මවගේ සිරුර අද අලුයම සොයාගනු ලැබුවා. අනතුර සිදුවූ අවස්ථාවේ පියා මුදා ගැනීමට කටයුතු කර තිබූ අතර, පසුව ඔහු ප්‍රතිකාර සඳහා වරකාපොල රෝහලට ඇතුළත් කර තිබුණා.\nසිද්ධිය වන අවස්ථාවේදී මියගිය කාන්තාවගේ දස හැවිරිදි බාල පුත්‍රයා උපකාරක පන්තියකට සහභාගිවීම සඳහා නිවසින් පිටත්ව ගොස් ඇති අතර, ඔහු මේ වනවිට සිය මිතුරෙකුගේ නිවසේ රැඳී සිටින බවයි පොලිසිය සඳහන් කළේ.",
       "URL": "https://www.hirunews.lk/317912/වරකාපොළ-මවගේ-සහ-පුතුගේ-සිරුරු-සොයාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=802"
}