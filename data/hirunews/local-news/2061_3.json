{
       "Source": "hirunews",
       "Timestamp": "Friday, 26 March 2021 - 20:04",
       "Headline": "නාවික හමුදා අත්අඩංගුවට ගත් ඉන්දීය ධීවරයන් 40ක් නිදහස්",
       "News Content": "මෙරට මුහුදු සීමාවේදී අත්අඩංගුවට ගත් ඉන්දීය ධීවරයන් 54 දෙනා අතුරින් 40ක් නිදහස් කර තිබෙනවා.\nමෙරට මුහුදු සීමාවට අනවසරයෙන් ඇතුළු වී මසුන් මරමින් සිටියදීයි ඉන්දීය ධීවරයින් 54 දෙනෙකු සහ යාත්‍රා 5ක් සමග නාවික හමුදා අත්අඩංගුවට ගැනුණේ.\nනාවික හමුදා දකුණු විධානයෙන් එක් යාත්‍රාවක් අත්අඩංගුවට ගෙන ඇති අතර නාවික හමුදා නැගෙනහිර විධානයෙන් මුලතිවු මුහුදු සීමාවේදී තවත් යාත්‍රා 2ක් අත්අඩංගුවට ගත්තා.\nමන්නාරම මුහුදු තීරයේදී තවත් ඉන්දීය ධීවර යාත්‍රා 2ක් අත්අඩංගුවට ගැනුනේ ශ්‍රී ලංකා නාවික හමුදා මධ්‍යම විධානය විසින්.",
       "URL": "https://www.hirunews.lk/266644/නාවික-හමුදා-අත්අඩංගුවට-ගත්-ඉන්දීය-ධීවරයන්-40ක්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=2061"
}