{
       "Source": "hirunews",
       "Timestamp": "Thursday, 21 June 2018 - 17:30",
       "Headline": "වසර 6 ක් පුරා පවත්වාගෙන ගිය ව්‍යාජ කච්චේරියක් ගැන තොරතුරු හෙළිවෙයි",
       "News Content": "ව්‍යාජ කච්චේරියක් පවත්වාගෙන යමින් ව්‍යාජ ලිපි ලේඛණ සකස් කිරීම සම්බන්ධයෙන් අත්අඩංගුවට ගත් පුද්ගලයෙකු ලබන 25 වනදා දක්වා රක්ෂිත බන්ධනාගාර ගත කෙරුනා.\nමීගමුව මහේස්ත්‍රාත් අධිකරණයයි නියෝගය ලබාදුන්නේ.\nමීගමුව කොට්ඨාශ අපරාධ විමර්ශණ අංශයේ නිලධාරීන්ට ලැබුනු තොරතුරකට අනුව ව්‍යාජ ලිපි ලේඛණ සකස්කර ළග තබාගෙන සිටි සැකකරුවෙකු ඊයේ රාත්‍රී  මීගමුව වැල්ලවීදිය ප්‍රදේශයේදී අත්අඩංගුවට ගෙන තිබුනා.\nඑම පුද්ගලයා අත්අඩංගුවට ගත් අවස්ථාවේ ඔහු සතුව තිබී කොළඹ ප්‍රසිද්ධ පාසලක විභාග ප්‍රථිපල නිකුත් කිරීමේ සහතිකයක් සහ තවත් ව්‍යාජ ලිලපි ලේඛණ කිහිපයක් සොයාගත් බවයි පොලිසිය කියාසිටියේ.\nසැකකරුගෙන් ලැබුනු ප්‍රකාශ මත මීගමුව කුඩාපාඩුව ප්‍රදේශයේ පිහිටි ඔහුගේ නිවසේ පවත්වාගෙන ගිය ව්‍යාජ කච්චේරිය පිළිබඳ තොරතුරු අනාවරණ කර ගැනුනා.\n42 හැවිරිදි මෙම පුද්ගලයා එම ව්‍යාජ කච්චේරිය වසර 6 ක පමණ කාලයක සිට පවත්වාගෙන ගොස් ඇතැයි හෙළිවී තිබෙනවා.\nසැකකරුගේ නිවසේ තිබී වත්තල, කටාන, මිනුවන්ගොඩ, කොළොන්නාව, දිවුලපිටිය සහ මාළඹේ යන සහකාර ප්‍රාදේශීය ලේකම් කාර්යාලවල නිල මුද්‍රා  සොයාගෙන ඇතැයි සඳහන්.\nඊට අමතරව ගම්පහ, මීගමුව, මාරවිල, රත්නපුර, හෝමාගම සහ නුගේගොඩ යන ප්‍රදේශවල පිහිටි අතිරේක ඉඩම් රෙජිස්ටාර් කාර්යාලවල ව්‍යාජ ලිපි ලේඛණ, තවත් ව්‍යාජ ලෙසට සකස් කළ ලිපි සහ එම ලිපි සකස් කිරීමට යොදාගත් ඉංග්‍රීසි යතුරුලියනයක් ද සොයා ගැනුනා.\nමීගමුව කොට්ඨාශ අපරාධ විමර්ශණ අංශය වැඩිදුර විමර්ශණ සිදු කරනවා.",
       "URL": "https://www.hirunews.lk/193607/වසර-6-ක්-පුරා-පවත්වාගෙන-ගිය-ව්‍යාජ-කච්චේරියක්-ගැන-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3884"
}