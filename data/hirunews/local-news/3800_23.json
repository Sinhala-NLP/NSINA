{
       "Source": "hirunews",
       "Timestamp": "Monday, 13 August 2018 - 16:17",
       "Headline": "තහනම් පොලිතින් කර්මාන්තශාලාවක් වටලයි",
       "News Content": "මහා පරිමාණයෙන් තහනම් පොලිතින් නිෂ්පාදනය කළ කර්මාන්තශාලාවක් ගම්පහ - මීරිගම ප්‍රදේශයෙන් සොයාගෙන තිබෙනවා.\nපාරිභෝගික සේවා අධිකාරියට ලද තොරතුරකට අනුව සිදුකළ වැටලීමකදියි මෙම කර්මාන්තශාලාව පිළිබඳ තොරතුරු අනාවරණ වී ඇත්තේ.\nවැටලීම සිදුකරන අවස්ථාවේදී වෙළදපොළට නිකුත් කිරීම සඳහා සකස් කර තිබූ රුපියල් ලක්ෂ 10ක් පමණ වටිනාකමින් යුත් තහනම් පොලිතින් තොගයක් සොයා ගනු ලැබූ බව මධ්‍යම පරිසර අධිකාරිය ප්‍රකාශ කළා.\nකිසිදු බලපත්‍රයක් නොමැතිව තහනම් අමුද්‍රව්‍ය භාවිතා කරමින් දීර්ඝ කාලයක සිට මෙම පොලිතින් නිෂ්පාදනය කර ඇති බව සඳහන්.",
       "URL": "https://www.hirunews.lk/197435/තහනම්-පොලිතින්-කර්මාන්තශාලාවක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=3800"
}