{
       "Source": "hirunews",
       "Timestamp": "Friday, 05 February 2016 - 20:10",
       "Headline": "සභාපති පහරදී තරුණියක් රෝහලේ",
       "News Content": "මාතර අතුරලිය ප්‍රාදේශීය සභාවේ හිටපු සභාපති නිහාල් සිල්වා ඇතුළු පිරිසක් සිදු කළ ​බව කියන පහරදීමකින් තුවාල ලැබූ තරුණියක් රෝහල් ගත කර තිබෙනවා.\nඑම පහරදීමට හේතුවී ඇත්තේ ඇළ රක්ෂිතයක වැට මායිම් ඉදිකිරීමේ සිද්ධියක්.\nඅතුරලියේ ගොමදියවල ප්‍රදේශයේ පිහිටි ඇළ රක්ෂිතයක් ගොඩ කර වැට මායිම් ගැසීමට අතුරලිය ප්‍රාදේශීය සභාවේ හිටපු සභාපති නිහාල් සිල්වා ඇතුළු පිරිසක් පසුගිය දින කිහිපයේම උත්සාහ කර තිබෙනවා.\nනමුත් ප්‍රදේශවාසීන්ගේ විරෝධය මැද වැට මායිම් ඉදි කිරීමට ඊයේ දිනයේදී ඔවුන් කටයුතු කර ඇතිබවයි ගැටුමට මැදි වූ තරුණිය පැවසුවේ.\nඊයේ පස්වරුවේ අතුරලියේ ප්‍රාදේශීය සභාවේ හිටපු සභාපතිවරයා තමන්ට පහර දීමට පැමිණි බව පහර කෑමට ලක් වූ තරුණියගේ පියා සදහන් කළා.",
       "URL": "https://www.hirunews.lk/125562/සභාපති-පහරදී-තරුණියක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5180"
}