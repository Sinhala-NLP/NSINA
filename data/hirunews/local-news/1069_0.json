{
       "Source": "hirunews",
       "Timestamp": "Saturday, 25 June 2022 - 17:04",
       "Headline": "ණයපත් පොළී අනුපාතිකය ඉහළට",
       "News Content": "ශ්‍රී ලංකාවේ වාණිජ බැංකු කිහිපයක් සිය ණය පත් (Credit Cards) සඳහා අය කරනු ලබන පොලී අනුපාතිකයන් ඉහළ දමා ඇති බව වාර්තා වනවා.\nඒ 30%ක් තරම් වූ පොලී අනුපාතිකයකින්.\nකෙසේ නමුත් පසුගිය අප්‍රෙල් අට වැනි දා ණය පත් සඳහා පනවා තිබූ උපරිම පොලී අනුපාතික සීමා ඉවත් කිරීමට ශ්‍රී ලංකා මහ බැංකුවේ මුදල් මණ්ඩලය කටයුතු කළා.\nඅදාළ තීරණයෙන් පසු 18%ක්ව පැවති ණය පත් පොලී අනුපාතිකය 24%ක් දක්වා ඉහළ ගියා.\nනමුත් මේ වන විට එය 30%ක් දක්වා ඉහළ ගොස් තිබෙනවා.\nකෙසේ නමුත් ශ්‍රී ලංකා මහ බැංකුවේ දත්ත අනුව මෙරට භාවිතයේ පවතින සක්‍රීය ණය පත් ප්‍රමාණය 1,973,481ක් ලෙස දැක්වෙන අතර අදාළ ණය පත්වලින් පසුගිය අප්‍රෙල් මාසය වන විට රුපියල් මිලියන 138,192ක මුදලක් අය විය යුතුව තිබුණා.\nතව ද මේ වසරේ මුල් මාස හතර තුළ දී මෙරට සක්‍රීය ණය පත් ප්‍රමාණය 46,286කින් ඉහළ ගොස් තිබෙනවා.\nඑසේ ම අදාළ ණය පත් වෙනුවෙන් ගෙවිය යුතු වූ මුළු හිඟ මුදල රුපියල් මිලියන 4,907කින් ඉහළ ගොස් තිබුණා.",
       "URL": "https://www.hirunews.lk/308164/ණයපත්-පොළී-අනුපාතිකය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1069"
}