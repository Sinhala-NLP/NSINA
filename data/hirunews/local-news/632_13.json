{
       "Source": "hirunews",
       "Timestamp": "Saturday, 31 December 2022 - 14:00",
       "Headline": "උඩුගම නිවසකින් කැපුම් තුවාල සහිතව මියගිය පුද්ගලයෙකුගේ සිරුරක් හමුවෙයි",
       "News Content": "ගාල්ල - උඩුගම ප්‍රදේශයේ නිවසක් තුළ කැපුම් තුවාල සහිතව මියගොස් සිටි පුද්ගලයෙකුගේ සිරුරක් පොලිසිය සොයාගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ 119 ක්‍ෂණික දුරකථන ඇමතුම් අංකයට ලැබුණු තොරතුරක් මත මෙම මළ සිරුරු සොයාගත් බවයි.\nපසුව අනාවරණ වී ඇත්තේ නිවසේ පැවති මත්පැන් සාදයකින් අනතුරුව මෙම ඝාතනය සිදුකර ඇති බවටයි.\nමෙලෙස මියගොස් ඇත්තේ වයස අවුරුදු 78 ක් වන ගාල්ල - නාකියාදෙණිය ප්‍රදේශයේ පදිංචිකරුවෙක්.",
       "URL": "https://www.hirunews.lk/323960/උඩුගම-නිවසකින්-කැපුම්-තුවාල-සහිතව-මියගිය-පුද්ගලයෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=632"
}