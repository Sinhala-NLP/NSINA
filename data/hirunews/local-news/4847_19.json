{
       "Source": "hirunews",
       "Timestamp": "Friday, 07 October 2016 - 14:03",
       "Headline": "වතු සේවකයින් 13 වන දිනටත් රුපියල් දහසක වැටුපක් ඉල්ලා විරෝධතාවයේ (ඡායාරූප)",
       "News Content": "වතුකම්කරුවන්ගේ දෛනික වැටුප රුපියල් දහස දක්වා ඉහළ නංවන ලෙස ඉල්ලමින් වතුකරයේ නගර කිහිපයක අද දිනයේත් උද්ඝෝෂණ සහ සත්‍යග්‍රහ පැවැත්වුණා.\nඅද 13 වන දිනටත් ඔවුන් මෙම විරෝධතා දියත් කිරීම හේතුවෙන් මස්කෙළිය - හැටන් ප්‍රධාන මාර්ගයේ හා මස්කෙළිය - නෝර්ටන් බ්‍රිජ් ප්‍රධාන මාර්ගයේ ගමනා ගමන කටයුතුවලට බාධා එල්ල වූ බවයි හිරු ප්‍රාදේශීය වාර්තාකරුවන් සදහන් කළේ.\nවිරෝධතාවලට එක්වූ වතුකම්කරුවන් කියා සිටියේ රුපියල් 730 ක වැටුප් ඉහළ දැමීමට තමන් එකග නොවන බවයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/144668/වතු-සේවකයින්-13-වන-දිනටත්-රුපියල්-දහසක-වැටුපක්-ඉල්ලා-විරෝධතාවයේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4847"
}