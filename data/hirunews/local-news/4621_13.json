{
       "Source": "hirunews",
       "Timestamp": "Friday, 10 March 2017 - 12:56",
       "Headline": "ඩලස් ගැන සලකා බැලීමට සන්ධානය සූදානම්",
       "News Content": "අඛන්ඩවම ඒකාබද්ධ විපක්ෂයේ නායකයා ලෙස පාර්ලිමේන්තු මන්ත්‍රී ඩලස් අලහප්පෙරුම නම යෝජනා කරන්නේ නම් ඔහු පිළිබඳව සලකා බැලීමට එක්සත් ජනතා සන්ධානය සුදානම් බව එහි මහ ලේකම් අමාත්‍ය මහින්ද අමරවීර පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ සම්ප්‍රදායක් ලෙස පාර්ලිමේන්තුවේ වැඩබලන තනතුරු පත්කිරීමක් සිදුනොවන බවයි.\nසතියක කාලයක් තමන්ට පාර්ලිමේන්තුව තහනම් කිරීම හේතුවෙන් ඒකාබද්ධ විපක්ෂයේ වැඩ බලන නායකයා ලෙස පාර්ලිමේන්තු මන්ත්‍රී ඩලස් අලහප්පෙරුම පිළිගන්නා ලෙසට පාර්ලිමේන්තු මන්ත්‍රී දිනේෂ් ගුණවර්ධන කථානායකවරයාට ලිපියක් මාර්ගයෙන් දැනුම් දී තිබුණා.\nඊයේ (09) පාර්ලිමේන්තුවේදී මේ සම්බන්ධයෙන් පාර්ලිමේන්තු මන්ත්‍රි වාසුදේව නානායක්කාර කථානායකවරයාගෙන් විමසීමක් ද කළා.",
       "URL": "https://www.hirunews.lk/156523/ඩලස්-ගැන-සලකා-බැලීමට-සන්ධානය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4621"
}