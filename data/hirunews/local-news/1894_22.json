{
       "Source": "hirunews",
       "Timestamp": "Thursday, 10 June 2021 - 10:08",
       "Headline": "වවුනියාවේ මහජන සෞඛ්‍ය පරීක්ෂකවරයෙකුට පහරදුන් පුද්ගලයෙකු සොයා විමර්ශන",
       "News Content": "වවුනියාව - ශාන්තසෝලෙයි ප්‍රදේශයේදී මහජන සෞඛ්‍ය පරීක්ෂකවරයෙකුට පහරදුන් පුද්ගලයෙකු සොයා පොලිසිය විමර්ශනයක් ආරම්භ කර තිබෙනවා.\nඊයේ අදාළ පුද්ගලයා මුව ආවරණ නොමැතිව යතුරුපැදියකින් ගමන් කර ඇති අතර, ඊට ප්‍රදේශයේ මහජන සෞඛ්‍ය පරීක්ෂකවරයා විරෝධය පෑමත් සමඟ මෙම පහරදීම සිදුකර ඇති බව සඳහන්.\nපසුව මහජන සෞඛ්‍ය පරීක්ෂකවරයා විසින් වවුනියාව පොලිසියට පැමිණිල්ලක් කර ඇති අතර, ඒ අනුවයි සැකකරු අත්අඩංගුවට ගැනීම සඳහා මෙලෙස විමර්ශනයක් ආරම්භ කර ඇත්තේ.",
       "URL": "https://www.hirunews.lk/273893/වවුනියාවේ-මහජන-සෞඛ්‍ය-පරීක්ෂකවරයෙකුට-පහරදුන්-පුද්ගලයෙකු-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=1894"
}