{
       "Source": "hirunews",
       "Timestamp": "Thursday, 30 August 2018 - 14:32",
       "Headline": "ලොග්ගල්ලා ඔයෙන් මළ සිරුරක් හමුවීමේ සිද්ධිය ඝාතනයක් බව හෙළිවේ (ඡායාරූප)",
       "News Content": "දෑත් බැඳ පිටෙහි ගලක් ගැටගසා මීගහකිවුල - ලොග්ගල්ලාඔයේ වැලි තොටුපළක තිබී මළ සිරුරක්  හමුවීමේ සිද්ධිය ඝාතනයක් බවට හෙලිවී තිබෙනවා.\nඒ, බදුල්ල මහ රෝහලේ විශේෂඥ අධිකරණ වෛද්‍ය සඳකැන් වඩුගේ විසින් ඊයේ සිදුකළ පශ්චාත් මරණ පරීක්ෂණයේදියි.\nබර ආයුධයකින් ගෙළ පසුපස ප්‍රදේශයට සිදුකළ පහරදීමකින් සුසුම්නාව සහ ගෙළ ප්‍රදේශයට සිදුවූ හානි හේතුවෙන් මරණය සිදුව ඇති බව පශ්චාත් මරණ පරීක්ෂණ වාර්තාවේ සඳහන්.\nලොග්ගල්ලාඔයේ වැලි තොටුපලක තිබී මෙම මළ සිරුර සොයාගැනුනේ පසුගිය සඳුදා දිනයේදියි.\nවැඩිදුර පරීක්ෂණවලදී මියගොස් ඇති පුද්ගලයා 32 හැවිරිදි මොරහෙල - මීගොල්ල ප්‍රදේශයේ පදිංචිකරුවෙකු බවට අනාවරණ වී තිබෙනවා.\nඝාතනය සම්බන්ධයෙන් ඔහු සමීපව ඇසුරු කළ පිරිසකගෙන් ප්‍රශ්න කර ප්‍රකාශ සටහන් කරනෙ ඇති බවයි පොලීසිය සඳහන් කළේ.",
       "URL": "https://www.hirunews.lk/198781/ලොග්ගල්ලා-ඔයෙන්-මළ-සිරුරක්-හමුවීමේ-සිද්ධිය-ඝාතනයක්-බව-හෙළිවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3773"
}