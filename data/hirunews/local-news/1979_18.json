{
       "Source": "hirunews",
       "Timestamp": "Monday, 03 May 2021 - 9:52",
       "Headline": "කෝලි ප්‍රමුඛ RCB පිල කොවිඩ් වෙනුවෙන් ඇඳුම මාරු කරයි",
       "News Content": "ලොව පුරා පැතිර යන කොවිඩ් වසංගත තත්ත්වය හේතුවෙන් ඉන්දියාව මේ වනවිට දැඩි ලෙස පීඩාවට පත්ව සිටින රටක්.\nසීඝ්‍ර ලෙස කොවිඩ් ආසාදිතයන් වාර්තා වීම හේතුවෙන් මේ වනවිටත් එරට රෝහල් පද්ධතිය කඩා වැටී තිබෙනවා.\nඊයේ දිනය තුල ඉන්දියාවෙන් නව ආසාදිතයින් 370,059ක් වාර්තා වී ඇති අතර මරණ 3,422ක් වාර්තා වනවා.\nමෙම තත්ත්වය හමුවේ වුවද තවමත් ඉන්දීය ප්‍රිමිය ලීග් තරඟාවලිය පවත්වාගෙන යාමට තරඟ සංවිධායකයින් කටයුතු කිරීමද විශේෂත්වයක්.\nකෙසේ වෙතත් පවතින මෙම තත්ත්වය තුල තරඟාවලි නොනවත්වා පවතවාගෙන යාම හේතුවෙන් ඊට දැඩි විරෝධයක් ද ඉන්දියාව තුළින්ම එල්ලවී ඇති බව එරට මාධ්‍ය වාර්තා කරනවා.\nමේ අතර ඉන්දීය කොවිඩ් අරමුදලට ආධාර ලබාදීමේ අරමුණින් විශේෂිත වූ නිල් පැහැති ඇඳුමකින් සැරසී අයි.පී.එල් තරඟාවලියේ ඉදිරි තරඟයක් සඳහා එක්වීමට විරාත් කෝලි ප්‍රමුඛ රෝයල් චැලෙන්ජර්ස් බැංගලෝර් කණ්ඩායම තීරණයකර තිබෙනවා.\nඑරට මතුව ඇති උග්‍ර ඔක්සිජන් හිඟයට සහ සෞඛ්‍ය පහසුකම් නඟා සිටුවීමට ඔවුන් සිදුකරන මෙම කටයුත්තට මේ වනවිය ලොව පුරා බොහෝ දෙනෙකුගේ ප්‍රශංසාව හිමිව තිබීම විශේෂත්වයක්.",
       "URL": "https://www.hirunews.lk/270265/කෝලි-ප්‍රමුඛ-rcb-පිල-කොවිඩ්-වෙනුවෙන්-ඇඳුම-මාරු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1979"
}