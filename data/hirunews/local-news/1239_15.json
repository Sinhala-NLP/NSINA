{
       "Source": "hirunews",
       "Timestamp": "Sunday, 10 April 2022 - 10:06",
       "Headline": "දොළ පාරකින් එගොඩ වීමට ගිය දරුවෙකු දියේ ගිලී මරුට",
       "News Content": "අධික වර්ෂාව හේතුවෙන් නෙළුව - ඇඹලෙගෙදර මාර්ගය හරහා පිටාර ගලමින් තිබූ ඉන්ගල් දොළ පාරෙන් එගොඩවීමට ගිය දරුවෙකු ජල පහරට හසු වී ජීවිතක්ෂයට පත්වී තිබෙනවා.\nමියගිය අට හැවිරිදි දරුවාගේ මව, ඇගේ දරුවන් සිව්දෙනා සමඟ ඊයේ (09) මෙම දොළ පාරෙන් එගොඩවීමට යාමේ දී මෙලෙස අනතුරට ලක්ව තිබුණා.\nමොවුන් ඇඹලෙගෙදර ප්‍රදේශයේම පදිංචිකරුවන් වන අතර, නෙළුව පොලිසිය සහ ප්‍රදේශවාසීන් එක්ව දරුවාගේ මෘතදේහය සොයාගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/301617/දොළ-පාරකින්-එගොඩ-වීමට-ගිය-දරුවෙකු-දියේ-ගිලී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1239"
}