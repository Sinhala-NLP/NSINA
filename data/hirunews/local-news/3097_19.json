{
       "Source": "hirunews",
       "Timestamp": "Tuesday, 15 October 2019 - 7:29",
       "Headline": "අනාරක්ෂිත භාවය හේතුවෙන් සංචාරක ක්‍ෂේත්‍රය කඩාවැටී ඇති බව ජනපති අපේක්ෂක ගෝඨාභය කියයි",
       "News Content": "රටේ අනාරක්ෂිත භාවය හේතුවෙන් සංචාරක ක්‍ෂේත්‍රය කඩාවැටී ඇති බව ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ පවසනවා.\nකුරුණෑගල - මැල්සිරිපුර නගරයේ ඊයේ පැවැති ජන හමුවකට එක්වෙමින් ඔහු මේ බව සදහන් කළා.\nමේ අතර, තම රජය යටතේ ක්‍රියාත්මක කරන ආර්ථික හා සංවර්ධන වැඩපිළිවෙල ප්‍රායෝගික සැලැස්මක් බව ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ පවසනවා.\nඔහු මේ බව කියා සිටියේ නිකවැරටිය ප්‍රදේශයේ ඊයේ පැවති තවත් ජන හමුවකට එක්වෙමින්.\nදූෂිතයන්ගෙන් තොර ආණ්ඩුවක් නිර්මාණය කරන බවට නව ප්‍රජාතන්ත්‍රවාදී පෙරමුණේ ජනාධිපති අපේක්ෂක අමාත්‍ය සජිත් ප්‍රේමදාස සිදුකරන ප්‍රකාශය විහිලූවක් බව එම අවස්ථාවට එක්වෙමින් පිවිතුරු හෙළ උරුමයේ නායක, පාර්ලිමේන්තු මන්ත්‍රී උදය ගම්මන්පිළ කියා සිටියා.",
       "URL": "https://www.hirunews.lk/226280/අනාරක්ෂිත-භාවය-හේතුවෙන්-සංචාරක-ක්‍ෂේත්‍රය-කඩාවැටී-ඇති-බව-ජනපති-අපේක්ෂක-ගෝඨාභය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3097"
}