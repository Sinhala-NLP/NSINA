{
       "Source": "hirunews",
       "Timestamp": "Sunday, 30 April 2023 - 15:30",
       "Headline": "බිත්තර බර අනුව අලෙවිය අනිවාර්යය නැහැ (වීඩියෝ)",
       "News Content": "බර අනුව බිත්තර අලෙවිකිරීම අනිවාර්ය කර නොමැති බව පාරිභෝගික කටයුතු පිළිබඳ අධිකාරිය පවසනවා.\nඇතැම් වෙළඳසැල් හිමිකරුවන් පාරිභෝගිකයින්ට දැනුම් දී ඇත්තේ බිත්තර අලෙවිකරන්නේ බර අනුව පමණක් බවටයි.\nරජය විසින් කිසිදු අවස්ථාවක බර අනුව පමණක් බිත්තර අලෙවිකරන ලෙසට දැනුම් දී නොමැති බවයි පාරිභෝගික කටයුතු පිළිබඳ අධිකාරිය සඳහන් කළේ.\nමේ අතර පිටකොටුව ශාන්ත ජෝන්වීදිය ප්‍රදේශයේ වැඩිමිලට බිත්තර අලෙවිකරන වෙළඳසැල් සොයා පාරිභෝගික කටයුතු පිළිබඳ අධිකාරිය විසින් අදත් විශේෂ මෙහෙයුම් සිදුකළා.\nඑහිදී බිත්තරයක් රුපියල් 55 කට අලෙවිකළ වෙළඳසැලකට එරෙහිව නීතිය ක්‍රියාත්මක කිරීමටයි පියවර ගෙන ඇත්තේ.\nමේ අතර එළැඹෙන වෙසක් උත්සවයට සමගාමීව වෙළඳසැල්වල අලෙවිකිරීමට තබා ඇති බෞද්ධ කොඩි නිවැරදිව මුද්‍රණය කර ඇත්ද යන්න පිළිබඳව ද පාරිභෝගික කටයුතු පිළිබඳ අධිකාරිය විසින් පිටකොටුව ප්‍රදේශයේ අද (30) විශේෂ සොයා බැලීමක් සිදුකළා.",
       "URL": "https://www.hirunews.lk/333864/බිත්තර-බර-අනුව-අලෙවිය-අනිවාර්යය-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=379"
}