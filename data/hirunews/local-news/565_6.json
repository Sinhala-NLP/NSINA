{
       "Source": "hirunews",
       "Timestamp": "Wednesday, 01 February 2023 - 16:11",
       "Headline": "වසන්ත එළියට",
       "News Content": "අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේට එරෙහිව කොළඹ කොටුව මහේස්ත්‍රාත් අධිකරණයේ පනවා තිබූ නඩු 3 කට අදාළව අද දින ඇප ලැබීමෙන් අනතුරුව ඔහු බන්ධනාගාරයෙන් පිටව ගියා.\nඒ දින 167 කට පසුවයි.\nපසුගිය වසරේ මැයි 19 වනදා කොටුව දුම්රියපල ඉදිරිපිට සිදුකළ විරෝධතාවකට සහ ගාලුමුවදොර පැවති අරගලභූමියට දින 50 ක් පිරීම නිමිත්තෙන් පසුගිය ජූනි 20 වනදා සිදුකළ විරෝධතාවකට ඔහුට එරෙහිව පොලීසිය නඩු පවරා තිබුණා.\nඑමෙන්ම, පොලිස් මූලස්ථානයට ඉදිරිපිට සිදුකළ විරෝධතාවකට අදාළව ද නඩු පවරා තිබූ අතර, එම නඩු අද කොටුව මහේස්ත්‍රාත් තිලිණ ගමගේ හමුවේ මෝසමක් මගින් කැඳවූ අවස්ථාවේදී නියෝග කෙරුණේ වසන්ත මුදලිගේට ඇප ලබාදීමටයි.\nමෙහිදී සැකකරු ස්කයිප් තාක්ෂණය ඔස්සේ පෙනී සිටි අතර, මහේස්ත්‍රාත්වරයා දැනුම් දුන්නේ තවත් මෙවැනි වැරදි සිදුකළහොත් ඇප අවලංගු කරන බවයි.\nඑමෙන්ම ඊයේ දිනයේදී ද ඔහුට එරෙහිව ත්‍රස්තවාදි වැළැක්විමේ පනත යටතේ පවරා තිබු නඩුව විභාගයට ගත් අතර, ඊට අදාළව ද ඔහුට නිදහස හිමි වුණා.",
       "URL": "https://www.hirunews.lk/326413/වසන්ත-එළියට",
       "Category": "Local News",
       "Parent URL": "https://www.hirunews.lk/local-news.php?pageID=565"
}