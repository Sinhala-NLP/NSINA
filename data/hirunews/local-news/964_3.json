{
       "Source": "hirunews",
       "Timestamp": "Friday, 05 August 2022 - 10:28",
       "Headline": "මහරගම නගරසභාවේ දී ජනපතිට, අගමැතිට සුබ පතද්දී සජිත්ට නොසරුප් වදන් වැස්සක්",
       "News Content": "ජනපතිට අගමැතිට ජනපති මාධ්‍ය අධ්‍යක්ෂට සුභ පැතීමේ විවාදයේ දී සජිත් ප්‍රේමදාසට අසභ්‍ය වචනයෙන් බැන වැදීමත් සමඟ මහරගම නගර සභාව උණුසුම් වී ඇති බව වාර්තා වනවා.\nඊයේ (04) මහරගම නගර සභාවේ මාසික මහා සභා සභා රැස්වීම පැවැත් වූ අවස්ථාවේ දී යි අදාළ සිදුවීම සිදු ව ඇත්තේ.\nඑහි දී අභිනවයෙන් පත් වූ ජනපති රනිල් වික්‍රමසිංහටත් මහරගම ආසනය නියෝජනය කරමින් අගමැති වූ දිනේෂ් ගුණවර්ධනටත් මහරගම නගර සභාවේ සමඟි ජන බලවේගයේ මන්ත්‍රී ධනුෂ්ක රාමනායක ජනාධිපති මාධ්‍ය අධ්‍යක්ෂක බවට පත් වීමත් සම්බන්ධයෙන් පක්ෂ විපක්ෂ මන්ත්‍රීවරු ඔවුන්ට සුබ පැතුම් පළ කර තිබුණා.\nඑම අවස්ථාවේ දී පොදුජන එක්සත් පෙරමුණේ මන්ත්‍රී නිශාන්ත විමල චන්ද්‍ර අදහස් දක්වන අවස්ථාවේ දී විපක්ෂ නායක සජිත් ප්‍රේමදාසට අසභ්‍ය වචනයෙන් බැණ වැදුණේ යැ යි පවසා සජබ මන්ත්‍රීවරුන් නිශාන්ත විමල චන්ද්‍රට විරෝධය පළ කිරීමත් සමඟ සභාව උණුසුම් මුහුණුවරක් ගෙන තිබුණා.\nඑම අවස්ථාවේ දී සභාපතිවරයා සභාව පාලනය කිරීමට උත්සාහ ගත් අතර, පසු ව සභාව සාමාන්‍ය පරිදි පවත්වාගෙන ගිය බව අප වාර්තාකරු පැවසුවා.",
       "URL": "https://www.hirunews.lk/311940/මහරගම-නගරසභාවේ-දී-ජනපතිට-අගමැතිට-සුබ-පතද්දී-සජිත්ට-නොසරුප්-වදන්-වැස්සක්",
       "Category": "Local News",
       "Parent URL": "https://www.hirunews.lk/local-news.php?pageID=964"
}