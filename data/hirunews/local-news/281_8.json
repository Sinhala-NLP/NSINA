{
       "Source": "hirunews",
       "Timestamp": "Saturday, 10 June 2023 - 7:02",
       "Headline": "කොච්චිකඩේ පල්ලියට මුස්ලිම් ඇඳුමෙන් යන්න හැදූ පුද්ගලයෙක් අත්අඩංගුවට",
       "News Content": "කොච්චිකඩේ පල්ලියට මුස්ලිම් ඇඳුමෙන් යන්න හැදූ පුද්ගලයෙක් පෙරේදා (08) වෙරළබඩ පොලිසිය විසින් අත්අඩංගුවට ගෙන තිබෙනවා.\nඅදාළ පුද්ගලයා මාතලේ අගලවත්ත ප්‍රදේශයේ ස්ථීර පදිංචියක් සහ කොළඹ - මට්ටකුලිය ප්‍රදේශයේ තාවකාලික පදිංචිව සිටින 46 හැවිරිදි පුද්ගලයෙක්.\nමෙම පුද්ගලයා සතුව හැදුනුම්පත් දෙකක් තිබී ඇති අතර එක් හැදුනුම්පතක නම ඇන්ටන් ලෙසත් අනෙක් හැදුනුපතේ ඉමිතියාස් ලෙසත් සඳහන්ව තිබූ බවයි පොලිසිය සඳහන් කළේ.\nපොලිසිය වැඩිදුරටත් සඳහන් කළේ මෙම සැකකරු පොලිසිය සමඟ බහින්බස් වීමක්ද ඇති කර ගත් බවයි.\nපියා කිතුනු භක්තියෙකු බවත් පියාගේ වියෝවෙන් පසු මව වෙනත් කසාදයක් කර ගත් බවයි සැකකාර පුද්ගලයා පොලිසිය හමුවේ ප්‍රකාශ කර ඇත්තේ.",
       "URL": "https://www.hirunews.lk/337517/කොච්චිකඩේ-පල්ලියට-මුස්ලිම්-ඇඳුමෙන්-යන්න-හැදූ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=281"
}