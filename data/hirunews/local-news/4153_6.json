{
       "Source": "hirunews",
       "Timestamp": "Thursday, 28 December 2017 - 9:02",
       "Headline": "හිටපු ප්‍රාදේශීය සභා සභාපතිවරයෙක් ඇතුළු 4 ක් අත්අඩංගුවට",
       "News Content": "මහනුවර - උඩුදුම්බර - කළුන්තැන්න ප්‍රදේශයේ පෝස්ටර් අලවමින් සිටි උඩුදුම්බර ප්‍රාදේශීය සභාවේ හිටපු සභාපති සෙනරත් බණ්ඩාර ඇතුළු සිව් දෙනෙකු පොලීසිය අත්අඩංගුවට ගෙන තිබෙනවා.\nඊයේ රාත්‍රියේ මෙම අත්අඩංගුවට ගැනීම සිදුවන අවස්ථාවේදී ඔවුන් ළඟ තිබී පෝස්ටර් 83ක් සහ හිටපු සභාපතිවරයාගේ ජීප් රථය ද පොලිස් භාරයට ගෙන ඇති බව සඳහන්.\nඑක්සත් ජනතා නිදහස් සන්ධානය යටතේ පසුගිය පළාත් පාලන මැතිවරණයේ දී උඩුදුම්බර ප්‍රාදේශීය සභාවට තේරී පත්වූ මොහු මෙවර මැතිවරණයේදී පොහොට්ටුව යටතේ තරඟ වදිනවා.",
       "URL": "https://www.hirunews.lk/179538/හිටපු-ප්‍රාදේශීය-සභා-සභාපතිවරයෙක්-ඇතුළු-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4153"
}