{
       "Source": "hirunews",
       "Timestamp": "Wednesday, 04 September 2019 - 22:29",
       "Headline": "රට වෙනුවෙන් නිවැරදි තීන්දුවකට එළැඹ රට බේරාගත යුතු බව ජනාධිපති කියයි",
       "News Content": "රටට ආදරය කරන සියලුදෙනා කඩිනමින් රට වෙනුවෙන් නිවැරදි තීන්දුවකට එළැඹ රට බේරාගත යුතු බව ජනාධිපති මෛත්‍රිපාල සිරිසේන මහතා පවසනවා.\nජනාධිපතිවරයා මේ අදහස් පළකළේ කොළඹදී අද පස්වරුවේ පැවති උත්සවයකට එක්වෙමින්.\nආචාර්ය විජේදාස රාජපක්ෂ මහතා විසින් රචනා කරන ලද ග්‍රන්ථ 3 ක් සහ සංයුක්ත තැටි ජනගත කිරීමේ උත්සවය අද පැවැත්වුණේ බණ්ඩාරනායක ජාත්‍යන්තර සම්මන්ත්‍රණ ශාලාවේදී.\nඒ “පන්හිඳක විප්ලවය“ නමින්.\nමෙම උත්සවය සඳහා මල්වතු අස්ගිරි අනුනාහිමිවරුන් ඇතුළු මහා සංඝරත්නය, විපක්ෂ නායක මහින්ද රාජපක්ෂ මහතා ඇතුළු දේශපාලනඥයින් පිරිසක්ද එක්ව සිටියා.",
       "URL": "https://www.hirunews.lk/223623/රට-වෙනුවෙන්-නිවැරදි-තීන්දුවකට-එළැඹ-රට-බේරාගත-යුතු-බව-ජනාධිපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3163"
}