{
       "Source": "hirunews",
       "Timestamp": "Tuesday, 20 June 2017 - 15:42",
       "Headline": "අද මධ්‍යම රාත්‍රියේ ක්‍රියාත්මක කිරීමට නියමිතව තිබූ දුම්රිය වර්ජනය අත්හිටුවයි",
       "News Content": "දුම්රිය එන්ජින් රියදුරන්ගේ සංගමය ඇතුලූ වෘත්තිය සමිති කිහිපයක් අද මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ වර්ජනය අත්හිටුවීමට තීරණය කළ බව එම සංගමය පවසනවා.\nඑහි ලේකම් ඉන්දික දොඩංගොඩ හිරු ප්‍රවෘත්ති අංශයට සඳහන් කළේ අග්‍රාමාත්‍ය ලේකම්වරයා සමග පැවති සාකච්ඡාවකින් අනතුරුව මෙම තීරණය ගත් බවයි.\nඒ අනුව හෙට දිනයේ ගැටළුවට අදාළ සියලූ පාර්ශව සමග සාකච්ඡාවක් ලබාදෙන බවට ලබාදුන් පොරොන්දුව මත මෙලෙස තම වෘත්තිය ක්‍රියාමාර්ගය අත්හිටුවීමට තීරණය කළ බවයි ඔහු තවදුරටත් කියා සිටියේ.",
       "URL": "https://www.hirunews.lk/164004/අද-මධ්‍යම-රාත්‍රියේ-ක්‍රියාත්මක-කිරීමට-නියමිතව-තිබූ-දුම්රිය-වර්ජනය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4460"
}