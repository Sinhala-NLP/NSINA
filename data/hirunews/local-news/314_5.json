{
       "Source": "hirunews",
       "Timestamp": "Saturday, 27 May 2023 - 7:52",
       "Headline": "ශ්‍රී ලංකාවේ තේ නිෂ්පාදනය 20%න් පහළ",
       "News Content": "2023 පළමු මාස හතර තුළ ශ්‍රී ලංකාවේ තේ නිෂ්පාදනය 20% කින් පහළ ගොස් වසර තුනක අවම අගය වන කිලෝග්‍රෑම් මිලියන 84 ක් දක්වා පහත වැටී ඇති බව වාර්තා වනවා.\nරසායනික පොහොර තහනම සහ ආර්ථික අර්බුදයේ බලපෑම මෙම තත්ත්වය ඇතිවීමට හේතු වූ බව සඳහන්.\nදශක හතක් තුළ එහි දරුණුතම මූල්‍ය අර්බුදයට ගොදුරු වූ ලංකාව පසුගිය වසරේ මුලදී ඉවත් කර ඇති රසායනික පොහොර තහනම ක්‍රියාත්මක කළ නිසා 2021 සිට 2022 දී තේ නිෂ්පාදනය 16% කින් පහත වැටීමට හේතු වූ බව රජයේ දත්ත පෙන්වා දෙන්නේ.\nවැවිලිකරුවන්ගේ සංගමයේ ප්‍රකාශක රොෂාන් රාජදුරෙයි ප්‍රකාශ කරනුයේ වර්තමානයේ අවශ්‍ය තරම් පොහොර වෙළෙඳපොළේ තිබුණද මිල ඉතා ඉහළ බවයි.\nඑමෙන් ම 2021දී රුපියල් 1500ක්ව තිබූ කිලෝග්‍රෑම් 50ක පොහොර මිටියක් මේ වනවිට රුපියල් 20,000ක් වන අතර අනෙකුත් යෙදවුම් පිරිවැයත් හතර ගුණයකින් ඉහළ ගොස් ඇති නිසා තේ නිෂ්පාදනය පහළ වැටී ඇති බව‍යි ඔහු සඳහන් කරන්නේ.ེ\nවැඩිදුරටත් අදහස් දක්වමින් ඔහු ප්‍රකාශ කර සිටියේ 2023 සඳහා අපනයන ආදායම ඩොලර් බිලියන 1.4 දක්වා ළඟා වීමට බලාපොරොත්තු වන නමුත් ඒ සඳහා අවම වශයෙන් කිලෝග්‍රෑම් මිලියන 250 ක් නිෂ්පාදනය කළ යුතු බවයි.",
       "URL": "https://www.hirunews.lk/336340/ශ්‍රී-ලංකාවේ-තේ-නිෂ්පාදනය-20න්-පහළ",
       "Category": "Local News",
       "Parent URL": "https://www.hirunews.lk/local-news.php?pageID=314"
}