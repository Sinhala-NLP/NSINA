{
       "Source": "hirunews",
       "Timestamp": "Friday, 15 September 2023 - 14:00",
       "Headline": "පාදුක්ක ප්‍රදේශයේ බස් අනතුරකින් සිසුන් 21ක් රෝහල් ගත කෙරේ",
       "News Content": "බස් රථයක් තවත් බස් රථයක ගැටී අනතුරක් සිදුව තිබෙනවා.\nනාරම්මල සිට පාසල් සිසුන් පිරිසක් රැගෙන හෝමාගම දක්වා පැමිණෙමින් සිටි බස් රථයක පිටුපසින් පැමිණි තවත් බස් රථයක් පාදුක්ක තුන්නාන ප්‍රදේශයේ දී ගැටීම නිසා මෙම අනතුර සිදුව තිබෙනවා.\nමෙම අනතුරින් පාසල් සිසුන් 21 දෙනෙකු සහ ගුරැවරියක් පාදුක්ක ප්‍රාදේශීය රෝහලට ඇතුලත් කල බව‍යි පාදුක්ක පොලිසිය පවසන්නේ.\nනාරම්මල මයුරපාද මහා විද්‍යාලයේ සිසුන් පිරිසක් රැගත් බස් රථ හයක් හෝමාගම පිටිපන නැනෝ තාක්ෂණික ආයතනයේ පැවැත්වෙන සම්මන්ත්‍රණයක් සදහා සහභාගී වීමට පැමිණෙන අතරතුර ඉදිරියෙන් පැමිණි බස් රථය වාහන තදබදයක් නිසාවෙන් තුන්නාන ප්‍රදේශයේ දී නැවැත් වූ අවස්ථාවේදී පිටුපසින් පැමිණි බස් රථය ඉදිරියේ නවතා තිබූ බස් රථයේ ගැටීමෙන් මෙම අනතුර සිදුව තිබෙනවා.\nඅනතුරට සම්බන්ධ බස් රථයේ රියදුරු පාදුක්ක පොලිසිය විසින් සැකපිට අත් අඩංගුවට ගෙන ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/348363/පාදුක්ක-ප්‍රදේශයේ-බස්-අනතුරකින්-සිසුන්-21ක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=28"
}