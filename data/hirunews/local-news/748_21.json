{
       "Source": "hirunews",
       "Timestamp": "Tuesday, 08 November 2022 - 18:50",
       "Headline": "මිල්ලනියේ සිසුන්ට වධ හිංසා පැමිණ වූ විදුහල්පති හා පොලිස් නිලධාරින් රිමාන්ඩ් (වීඩියෝ)",
       "News Content": "මිල්ලනිය ගුංගමුව කනිෂ්ට විද්‍යාලයේ සිසුන්ට වධ හිංසා පැමිණවීමේ සිද්ධියට අදාලව එම විදුහලේ විදුහල්පතිවරයා සහ සිද්ධියට සම්බන්ධ පොලිස් නිලධාරීන් දෙදෙනෙකු රිමාන්ඩ් කිරීමට කොළඹ ප්‍රධාන මගේස්ත්‍රාත්වරයා නියෝග කර තිබෙනවා.\nඒ අනුව සිද්ධියට සම්බන්ධ විදුහලපතිවරයා සහ පොලිස් නිලධාරින් දෙදෙනෙක් එළඹෙන 16 වැනිදා දක්වා රක්ෂිත බන්ධනාගාරගත කිරීමටයි තීරණය කර ඇත්තේ.\nමේ අතර අදාල සිද්ධියට සම්බන්ධ තවත් ගුරුවරයෙක් සහ පොලිස් නිලධාරියෙකුට ඇප ලබා දීමටත් කොළඹ ප්‍රධාන මගේස්ත්‍රාත්වරයා නියෝග කළා.",
       "URL": "https://www.hirunews.lk/319918/මිල්ලනියේ-සිසුන්ට-වධ-හිංසා-පැමිණ-වූ-විදුහල්පති-හා-පොලිස්-නිලධාරින්-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=748"
}