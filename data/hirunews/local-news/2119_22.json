{
       "Source": "hirunews",
       "Timestamp": "Sunday, 28 February 2021 - 17:54",
       "Headline": "ශ්‍රී ලංකා ක්‍රිකට් අධ්‍යක්ෂක ලෙස ටොම් මූඩි පත් කෙරේ",
       "News Content": "ශ්‍රී ලංකා ක්‍රිකට් අධ්‍යක්ෂක ලෙස ටොම් මූඩි පත්කළ බව ශ්‍රී ලංකා ක්‍රිකට් ආයතනය නිවේදනය කරනවා.\nවසර 03ක කාලයක් සඳහා මෙම පත්කිරීම සිදුකර ඇති බවයි එම ආයතන සඳහන් කරන්නේ.\n2005 වසරේ සිට 2007 වසර දක්වා ටොම් මූඩි ශ්‍රී ලංකා පිලේ ප්‍රධාන පුහුණුකරු ලෙස කටයුතු කළ අතර එම සමයේ ශ්‍රී ලංකා පිල කැපී පෙනෙන දස්කම් දැක්වීමට සමත් වුණා.\nශ්‍රී ලංකා පිල 2007 ලෝක කුසලාන තරඟාවලියේ අවසන් තරඟයටද සුදුසුකම් ලැබුවේ ද ඔහු ප්‍රධාන පුහුණුකරු ලෙස කටයුතු කරමින් සිටියදීයි.\nඕස්ට්‍රේලියාව, එංගලන්තය සහ ඉන්දියාවේ ක්‍රිකට් පුහුණු කටයුතුවල නිරත වූ ටොම් මූඩි වත්මන් පුහුණුකරු මිකී ආතර් සමඟ සුසංයෝගයක් තනනු ඇති බව ක්‍රිකට් විචාරකයින්ගේ අදහසයි.",
       "URL": "https://www.hirunews.lk/263918/ශ්‍රී-ලංකා-ක්‍රිකට්-අධ්‍යක්ෂක-ලෙස-ටොම්-මූඩි-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2119"
}