{
       "Source": "hirunews",
       "Timestamp": "Saturday, 19 March 2022 - 13:03",
       "Headline": "ආනයනික දුම්රිය මැදිරිවල ගැටළුවක් - වෘත්තිය සමිතිවලින් චෝදනා",
       "News Content": "මෑතකදී ඉන්දියාවෙන් ආනයනය කරන ලද දුම්රිය මැදිරි ධාවනයට නුසුදුසු තත්ත්වයට පත්ව ඇති බව හඳුනාගෙන ඇතැයි දුම්රිය එන්ජින් රියදුරන්ගේ සංගමය පවසනවා.\nඑහි ලේකම් ඉන්දික දොඩම්ගොඩ මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nඔහු වැඩිදුරටත් සඳහන් කළේ මෙම දුම්රිය මැදිරිවල බරපතල තාක්ෂණික ගැටළුද පවතින බවයි.\nමේ අතර, පිරිවැය ඉහළ යෑමේ ගැටළුවලට විසඳුම් ලබා නොදුනහොත් එළඹෙන ජූලි මාසයේ වාර්ෂික බස් ගාස්තු සංශෝධනයේදී යළිත් වරක් ගාස්තු ඉහළ නැංවීමට සිදුවනු ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියා.",
       "URL": "https://www.hirunews.lk/299836/ආනයනික-දුම්රිය-මැදිරිවල-ගැටළුවක්-වෘත්තිය-සමිතිවලින්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1284"
}