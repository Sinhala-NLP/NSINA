{
       "Source": "hirunews",
       "Timestamp": "Tuesday, 08 September 2020 - 8:09",
       "Headline": "යළි ඇවිලුණු තෙල් නැවේ ගින්න නිවන්න තවදුරටත් මෙහෙයුම් - විශේෂඥ කමිටුවත් යාත්‍රාවල සිට නිරීක්ෂණ කටයුතුවල",
       "News Content": "ශ්‍රී ලංකාවට නැගෙනහිර මුහුදේ ගිනි ගන්නා එම්.ටී. නිව් ඩයමන්ඩ් නෞකාව පරීක්ෂා කිරීම සඳහා මෙරට විශේෂඥ කණ්ඩායම අද (08) අලුයම හම්බන්තොට වරායෙන් එම ස්ථානය බලා පිටත්ව ගොස් තිබෙනවා.\nනීතිපතිවරයා ලබාදුන් උපදෙස්වලට අනුව ඔවුන් එම නිරීක්ෂණය සිදුකරනු ලබන්නේ නෞකාව ගිනි ගැනීමෙන් සාගරයට සහ ජලජ ජීවීන්ට හානියක් සිදුව ඇත්දැයි සොයා බැලීම සඳහායි.\nමෙම කණ්ඩායමට සමුද්‍රීය පරිසර ආරක්ෂණ අධිකාරියේ සාමාන්‍යාධිකාරී ආචාර්ය ටර්නි ප්‍රදීප් කුමාර, නාරා ආයතනයේ විද්‍යාඥයින් පිරිසක් සහ රුහුණු විශ්වවිද්‍යාලයේ විශේෂඥයින් කණ්ඩායමක් ඇතුළත්.\nමේ අතර, නිවා දමා තිබූ නෞකාවේ ගින්න ඊයේ (07) යළි හට ගත් අතර, ගින්න නිවීම සඳහා ශ්‍රී ලංකාවේ සහ ඉන්දියාවේ නෞකා 14ක් එක්ව සිටිනවා.",
       "URL": "https://www.hirunews.lk/249688/යළි-ඇවිලුණු-තෙල්-නැවේ-ගින්න-නිවන්න-තවදුරටත්-මෙහෙයුම්-විශේෂඥ-කමිටුවත්-යාත්‍රාවල-සිට-නිරීක්ෂණ-කටයුතුවල",
       "Category": "Local News",
       "Parent URL": "https://www.hirunews.lk/local-news.php?pageID=2469"
}