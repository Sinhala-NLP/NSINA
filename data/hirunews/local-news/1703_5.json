{
       "Source": "hirunews",
       "Timestamp": "Thursday, 09 September 2021 - 9:36",
       "Headline": "රුපියල් ලක්ෂ හැත්තෑවකට අධික කේරළ ගංජා තොගයක් විශේෂ කාර්‍ය බලකායේ අත් අඩංගුවට (ඡායාරූප)",
       "News Content": "කොළඹ-මරදාන ප්‍රදේශයේ දී විශේෂ කාර්‍ය බලකා නිලධාරින් විසින් සිදුකළ වැටලීමක දී කේරළ ගංජා කිලෝ ග්‍රෑම් 52කට අධික ප්‍රමාණයක් අත් අඩංගුවට ගෙන තිබෙනවා.\nඑහි දී සංචරණ සීමා ද උල්ලංඝනය කරමින් ජාවාරම් කිරීම සඳහා රැගෙන යමින් තිබූ කේරළ ගංජා තොගයක් සහ පුද්ගලයින් දෙදෙනෙක් ද අත් අඩංගුවට ගත් බව යි වාර්තා වෙන්නේ.\nඅත් අඩංගුවට ගත් පුදගලයින් දෙදෙනා වයස අවුරුදු 34,33 වයස්වල පසුවන ගණේමුල්ල හා මීරිගම යන ප්‍රදේශවල පදිංචිකරුවන්.\nමෙසේ සොයාගත් කේරළ ගංජා තොගය රුපියල් ලක්ෂ 70ක් පමණ වෙන බව සඳහන් වෙනවා.\nමෙසේ අත් අඩංගුවට ගත් කේරළ ගංජා තොගය රුපියල් ලක්ෂ 70ක් පමණ වටිනාකමකින් යුත් බවට ගණන් බලා ඇති අතර, සැකකරුවන් දෙදෙනා ඉදිරි විමර්ශන කටයුතු සඳහා පොලිස් මත්ද්‍රව්‍ය නාශක කාර්‍යාංශය වෙත බාර දී තිබෙනවා.",
       "URL": "https://www.hirunews.lk/281752/රුපියල්-ලක්ෂ-හැත්තෑවකට-අධික-කේරළ-ගංජා-තොගයක්-විශේෂ-කාර්‍ය-බලකායේ-අත්-අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1703"
}