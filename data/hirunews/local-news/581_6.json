{
       "Source": "hirunews",
       "Timestamp": "Tuesday, 24 January 2023 - 20:59",
       "Headline": "කළුතර විද්‍යාලයේ සිසුවෙකු පහරකෑමට ලක්ව රෝහලේ",
       "News Content": "උසස් පෙළ හැදෑරීම සඳහා කළුතර විද්‍යාලයට ඇතුළත් කළ සිසුවෙකු එම පාසලේ වෙනත් සිසුන් පිරිසකගේ පහරකෑමකට ලක්ව ශ්‍රී ජයවර්ධනපුර රෝහලේ හදිසි ප්‍රතිකාර ඒකකයේ ප්‍රතිකාර ලබමින් සිටින පුවතක් හිරු ප්‍රවෘත්ති වෙත වාර්තා වුණා.\nමෙලෙස පහරකෑමට ලක්ව ඇත්තේ නිම්න රන්මාල් ජයරත්න නම් සිසුවෙකු වන අතර ඔහු කළුතර විද්‍යාලයට ඇතුළත් වූ පසුගිය 16 වනදා මෙම පහරදීම සිදුව තිබුණා.\nපන්තියේ සිටි සිසුන් කිහිපදෙනෙකු මෙම සිසුවාගෙන් රුපියල් විස්සක් ඉල්ලා ඇති අතර තමා සතුව මුදල් නොමැති බව පැවසීමෙන් පසු ඔහුට පහරදී ඇති බවයි කළුතර - දකුණ පොලිසිය සඳහන් කළේ.\nපළමුවෙන් කළුතර නාගොඩ රෝහලට ඇතුළත් කළ ඔහු නිවසට පැමිණි පසු නාසයෙන් රුධිරය වාහනය වීම නිසා ශ්‍රී ජයවර්ධපුර රෝහලට ඇතුළත් කර තිබෙනවා.\nඑම සිසුවා දැනට රෝහලේ දැඩි සත්කාර ඒකකයේ ප්‍රතිකාර ලබන බවයි සිසුවාගේ දෙමාපියන් සඳහන් කළේ.\nපහරදීම සිදුකළ සිසුන් තුන්දෙනෙකු අත්අඩංගුවට ගෙන පසුව ඇප මත මුදාහැර තිබෙනවා.",
       "URL": "https://www.hirunews.lk/325807/කළුතර-විද්‍යාලයේ-සිසුවෙකු-පහරකෑමට-ලක්ව-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=581"
}