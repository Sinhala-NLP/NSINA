{
       "Source": "hirunews",
       "Timestamp": "Thursday, 07 September 2023 - 23:15",
       "Headline": "සැත්මකකින් පසු තවත් කාන්තාවක් මියයයි",
       "News Content": "ත්‍රයිරොයිඩ් ග්‍රන්ථියේ කළ සැත්කමකින් පසුව දෙදරු මවක් මියයෑමේ සිද්ධියක් කඹුරුපිටිය මූලික රෝහලෙන් වාර්තා වෙනවා.\nගාල්ල පන්සල් කන්ද ප්‍රදේශයේ පදිංචි අවුරුදු 48 ක් වයසැති දෙදරු මවක් එම සැත්කම සඳහා පසුගිය 27 වැනිදා කඹුරුපිටිය මූලික රෝහලට ඇතුළත් කර තිබු අතර, ඊට පසු දින එම සැත්කම සිදුකර තිබුණා\nසැත්කමෙන් පසුව ඇය චැඩි සත්කාර ඒකකයට ඇතුළත් කර තිබු අතර, ඉන් දින කිහිපයකට පසුව ඇය ජීවිතක්ෂයට පත්ව තිබෙනවා.\nමියගිය කාන්තාවගේ සහෝදරයින් පැවසුවේ වෛද්‍යවරුන්ගේ නොසැලකිල්ලෙන් මෙම මරණය සිදුව ඇති බවයි.\nමේ සම්බන්ධයෙන් අප කළ විමසීමකදි කඹුරුපිටිය රෝහල් වෛද්‍ය අධිකාරි වෛද්‍ය රංජිත් ධර්මකීර්ති මහතා පැවසුවේ මරණය සම්බන්ධයෙන් පරීක්ෂණයක් පැවැත්වෙන බවයි.",
       "URL": "https://www.hirunews.lk/347525/සැත්මකකින්-පසු-තවත්-කාන්තාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=45"
}