{
       "Source": "hirunews",
       "Timestamp": "Wednesday, 24 August 2016 - 18:43",
       "Headline": "අලූත් පක්ෂය ගැන ඒකාබද්ධ විපක්ෂ මන්ත්‍රීවරුන්ගෙන් පරස්පර අදහස්",
       "News Content": "අලූතින් පිහිටුවන බව කියන  පක්ෂය පිළිබඳව ඒකාබද්ධ විපක්ෂය අද කැඳවා තිබූ මාධ්‍ය හමුවේදී පරස්පර අදහස් පළවුණා.\nමාධ්‍ය හමුවට එක්වූ  පාර්ලිමේන්තු මන්ත්‍රී මහින්ද යාපා අබේවර්ධන සඳහන් කළේ අලූත් පක්ෂයක් සෑදීමේ අවශ්‍යතාවක් නොමැති බවයි.\nකෙසේ වෙතත් නව පක්ෂය නියමිත වේලාවේදී බිහිවනු ඇතැයි මාධ්‍ය හමුවට එක්වූ ඒකාබද්ධ විපක්ෂයේ මන්ත්‍රීවරුන් වන මහින්දානන්ද අලූත්ගමගේ සහ බන්දුල ගුණවර්ධන සඳහන් කළා.\nනව පක්ෂයේ ව්‍යවස්ථාව මේ වනවිට සකස් කර ඇති බව පාර්ලිමේන්තු මන්ත්‍රී එස්.එම්. චන්ද්‍රසේන සිදුකළ ප්‍රකාශය ඔහුගේ පෞද්ගලික අදහසක් යැයි බන්දුල ගුණවර්ධන මන්ත්‍රිවරයා ප්‍රකාශ කළා.",
       "URL": "https://www.hirunews.lk/141401/අලූත්-පක්ෂය-ගැන-ඒකාබද්ධ-විපක්ෂ-මන්ත්‍රීවරුන්ගෙන්-පරස්පර-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=4909"
}