{
       "Source": "hirunews",
       "Timestamp": "Tuesday, 04 May 2021 - 8:10",
       "Headline": "හෙද කාර්ය මණ්ඩලය පීඩනයකින් - රාජ්‍ය සේවා එක්සත් හෙද සංගමයෙන් චෝදනා",
       "News Content": "වර්තමානය වනවිට සමස්ත හෙද කාර්ය මණ්ඩලයම අධි ධාරිතාවකින් සේවය කිරීම නිසා පීඩනයකින් පෙළෙන බව රාජ්‍ය සේවා එක්සත් හෙද සංගමය පවසනවා.\nකොළඹදී ඊයේ (03) කැඳවා තිබූ මාධ්‍ය හමුවකට එක්වෙමින් එම සංගමයේ උපලේකම් හෙද නිලධාරිනි පුෂ්පා රම්‍යාණි ද සොයිසා සඳහන් කළේ අවම හෙද කාර්ය මණ්ඩලයක් පැවතීම හේතුවෙන් මෙම තත්වය මතුව ඇති බවයි.\nදැනට සමස්ත හෙද කාර්ය මණ්ඩලය 38,000 ක් පමණ වන අතර, පවතින සේවා අවශ්‍යතාව ඉන් දෙගුණයක් පමණ වන බවයි ඇය කියා සිටියේ.",
       "URL": "https://www.hirunews.lk/270368/හෙද-කාර්ය-මණ්ඩලය-පීඩනයකින්-රාජ්‍ය-සේවා-එක්සත්-හෙද-සංගමයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1977"
}