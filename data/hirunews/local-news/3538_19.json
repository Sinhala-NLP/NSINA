{
       "Source": "hirunews",
       "Timestamp": "Thursday, 24 January 2019 - 6:42",
       "Headline": "අංගොඩ ලොක්කාගේ ගෝලයින් 6 දෙනෙකු අල්ලයි",
       "News Content": "දැනට විදෙස් ගතව සිටින පාතාල නායකයෙකු වන අංගොඩ ලොක්කාගේ ගෝලයින් 6 දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඅංගොඩ ලොක්කාගේ ගෝලයෙකු ලෙස සැළකෙන සමීර පෙරේරා හෙවත් සුරතල් නැමැත්තා කේරළ ගංජා කිලෝවක් සමඟ ඊයේ පස්වරුවේ හිඹුටාන ප්‍රදේශයේදි අත්අඩංගුවට ගත් බවයි එහි උසස් නිලධාරියෙකු සඳහන් කළේ.\n38 හැවිරිදි සැකකරු ඇප මත නිදහස්ව සිටින අයෙකු වන අතර, අංගොඩ ප්‍රදේශයේ පිහිටි ඔහුගේ නිවස වෙත ගමන් කරමින් සිටියදී මෙලෙස කේරළ ගංජා සමඟ අත්අඩංගුවට ගෙන තිබුණා.\nඑමෙන්ම අංගොඩ ලොක්කාගේ තවත් ගෝලයෙකු වන වැලි රොහා ඇතුලූ පස් දෙනෙකුද ඊයේ වැල්ලම්පිටිය ප්‍රදේශයේදී පොලිස් විශේෂ කාර්ය බලකායේ නිලධාරීන් අත්අඩංගුවට ගත්තා.\nනවගමුව ප්‍රදේශයේ පදිංචි මොවුන් මහා පරිමාණ වැලි ජාවාරම්කරුවන් බවටයි අනාවරණ වී ඇත්තේ.",
       "URL": "https://www.hirunews.lk/208898/අංගොඩ-ලොක්කාගේ-ගෝලයින්-6-දෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3538"
}