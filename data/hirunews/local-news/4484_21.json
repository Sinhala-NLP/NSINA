{
       "Source": "hirunews",
       "Timestamp": "Sunday, 04 June 2017 - 17:30",
       "Headline": "විදේශගත කරන බව පවසා මුදල් වංචා කළ දෙදෙනෙකු අත්අඩංගුවට",
       "News Content": "යුරෝපීය රටවල් සඳහා පුද්ගලයින් යවන බවට පවසමින් මුදල් වංචා කළ සැකකරුවෙකු සහ සැකකාරියක කොළඹ වංචා, දූෂණ විමර්ශන කාර්යාංශයේ නිළධාරීන් අත්අඩංගුවට ගෙන තිබෙනවා.\nඅන්තර්ජාලය හා ෆේස්බුක් සමාජ ජාල මගින් දැන්වීම් පළ කරමින් සැකකරුවන් විසින් රුපියල් ලක්ෂ 24ක මුදලක් වංචා කර ඇති බවයි පොලීසිය සඳහන් කළේ.\nඊයේ අත්අඩංගුවට ගත් සැකකරු කොළොන්නාව ප්‍රදේශයේ පදිංචි 31 හැවිරිදි පුද්ගලයෙකු වන අතර, සැකකාර කාන්තාව 27 හැවිරිදි කඳාන ප්‍රදේශයේ පදිංචිකාරිනියක්.\nව්‍යාජ ලෙස සකස් කරන ලද විදේශ ගමන් බලපත්‍ර හා ව්‍යාජ හැඳුනුම්පත් උපයෝගී කරගෙන තානාපති කාර්යාලවලට මුදල් ලබාදීමට අවශ්‍ය බව පවසමින් මෙලෙස මෙම සැකකරුවන් දෙදෙනා මුදල් වංචා කර ඇති බවයි වැඩිදුර පරීක්ෂණවලින් අනාවරණ වී ඇත්තේ.",
       "URL": "https://www.hirunews.lk/162816/විදේශගත-කරන-බව-පවසා-මුදල්-වංචා-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4484"
}