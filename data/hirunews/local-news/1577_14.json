{
       "Source": "hirunews",
       "Timestamp": "Sunday, 07 November 2021 - 19:33",
       "Headline": "කොරෝනා 4 වන රැල්ලක අවදානමක් ගැන රාජ්‍ය ඇමති චන්න ජයසුමනගෙන් අනතුරු ඇගවීමක්",
       "News Content": "දෙසැම්බර් මාසයේදී කොරෝනා 4 වන රැල්ලක අවදානමක් ඇතිවිය හැකි බවට රාජ්‍ය අමාත්‍ය මහාචාර්ය චන්න ජයසුමන අනතුරු අගවනවා.\nමේ අතර, ශ්‍රී ලංකාව  මිලදී ගත් තවත් ෆයිසර් එන්නත් මාත්‍රා දෙලක්ෂ 2000ක තොගයක් කටුනායක ගුවන් තොටුපළට රැගෙන විත් තිබෙනවා.\nරාජ්‍ය ඖෂධ නීතිගත සංස්ථාව මිලදී ගත් මෙම ෆයිසර් එන්නත් මාත්‍රා දෙලක්ෂ 2000ක තොගය බෙල්ජියමේ සිටයි රැගෙන විත් ඇත්තේ.\nමේ අතර, මෙරට තුළ  4 වන රැල්ලක අවදානමක් දෙසැම්බර් මාසයේදී ඇතිවිය හැකි බව රාජ්‍ය අමාත්‍ය මහාචාර්ය චන්න ජයසුමන පෙන්වා දෙනවා.\nඅනුරාධපුර පැවති උත්සවයකින් අනතුරුව මාධ්‍ය වෙත අදහස් දක්වමින් ඔහු වැඩිදුරටත් සඳහන් කළේ තත්වය පාලනය කිරීමට නොහැකි වුවහොත් නැවතත් රට තුළ සංචරණ සීමා පැනවීමට සිදුවිය හැකි බවයි.\nමේ අතර කොරෝනා ආසාදිතයින් 271 දෙනෙකු අද සුවය ලබා තිබෙනවා. ඒ අනුව සුවය ලැබූ සමස්ත කොරෝනා ආසාදිත සංඛ්‍යාව දැක්වෙන්නේ 515,183 ක් ලෙසයි.\nඅද දිනයේ මේ දක්වා කොරෝනා ආසාදිතයින් සංඛ්‍යාව 458 දෙනෙකු අලුතින් වාර්තා වී ඇති බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nඑමෙන්ම, තවත් මරණ 15ක් අද සෞඛ්‍ය සේවා අධ්‍යක්ෂ ජනරාල්වරයා තහවුරු කිරීමත් සමඟ මෙරට මුළු කොරෝනා මරණ සංඛ්‍යාව දැක්වුණේ  13,856ක් ලෙසයි.",
       "URL": "https://www.hirunews.lk/287302/කොරෝනා-4-වන-රැල්ලක-අවදානමක්-ගැන-රාජ්‍ය-ඇමති-චන්න-ජයසුමනගෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1577"
}