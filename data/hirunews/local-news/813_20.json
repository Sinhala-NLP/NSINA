{
       "Source": "hirunews",
       "Timestamp": "Monday, 10 October 2022 - 10:13",
       "Headline": "හිටපු පළාත් සභා මන්ත්‍රීවරයෙකු අත්අඩංගුවට",
       "News Content": "නැගෙනහිර පළාත් සභාවේ පොදුජන පෙරමුණේ හිටපු මන්ත්‍රී, ජෙගදීෂ්වරන් ජනාතනන් අද (100 අලුයම අත්අඩංගුවට ගෙන තිබෙනවා.\nඒ, ඊයේ රාත්‍රියේ ත්‍රිකුණාමලය - උප්පුවේලි - සෙල්වනායගපුරම් ප්‍රදේශයේ දී ඔහු ගමන් ගත් මෝටර් රථය ත්‍රිරෝද රථයක ගැටීමෙන් සිදු වූ අනතුරක් හේතුවෙන්.\nපොලිසිය ප්‍රකාශ කළේ, එම අවස්ථාවේ ඔහු බීමතින් සිට ඇති බවයි.\nමොහු නැගෙනහිර පළාත් ආණ්ඩුකාර අනුරාධා යහම්පත්ගේ සම්බන්ධීකරණ ලේකම්වරයෙකු ලෙස ද කටයුතු කරනවා.\nමෙම අනතුරෙන් එක් අයෙකු තුවාල ලබා මේ වනවිට ත්‍රිකුණාමලය දිස්ත්‍රික් රෝහලට ඇතුළත් කර ඇති බව සඳහන්.",
       "URL": "https://www.hirunews.lk/317472/හිටපු-පළාත්-සභා-මන්ත්‍රීවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=813"
}