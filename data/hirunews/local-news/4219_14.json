{
       "Source": "hirunews",
       "Timestamp": "Tuesday, 14 November 2017 - 13:07",
       "Headline": "එජාප කෘත්‍යාධිකාරී මණ්ඩල රැස්වීම බ්‍රහස්පතින්දා",
       "News Content": "එක්සත් ජාතික පක්ෂයේ විශේෂ කෘත්‍යාධිකාරී මණ්ඩල රැස්වීමක් ලබන බ්‍රහස්පතින්දා පැවැත්වෙනවා.\nඒ, පක්ෂ නායක, අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nසිරිකොත පක්ෂ මූලස්ථානයේ පැවැත්වෙන මෙම කෘත්‍යාධිකාරී මණ්ඩලයේදී වර්තමාන දේශපාලන තත්ත්වය සහ ඉදිරි පළාත් පාලන මැතිවරණය සම්බන්ධයෙන් සාකච්ඡා කිරීමට නියමිත බවයි පාර්ලිමේන්තු මන්ත්‍රී කාවින්ද ජයවර්ධන හිරු ප්‍රවෘත්ති අංශයට කියා සිටියේ.\nමේ අතර, ඒකාබද්ධ විපක්ෂයේ පාර්ලිමේන්තු කණ්ඩායම ද හිටපු ජනාධිපති මහින්ද රාජපක්ෂගේ ප්‍රධානත්වයෙන් අද පාර්ලිමේන්තු පරිශ්‍රයේදී පැවැත්වෙනවා.\nඑහිදී අයවැය විවාදය සම්බන්ධයෙන් දීර්ඝ ලෙස සාකච්ඡා කරන බවයි ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරයෙකු සඳහන් කළේ.",
       "URL": "https://www.hirunews.lk/176001/එජාප-කෘත්‍යාධිකාරී-මණ්ඩල-රැස්වීම-බ්‍රහස්පතින්දා",
       "Category": "Local News",
       "Parent URL": "https://www.hirunews.lk/local-news.php?pageID=4219"
}