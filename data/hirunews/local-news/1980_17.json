{
       "Source": "hirunews",
       "Timestamp": "Sunday, 02 May 2021 - 17:28",
       "Headline": "සාද සහ මංගල උත්සව නිවෙස්වල පැවැත්වීමට අවසර නැහැ (වීඩියෝ)",
       "News Content": "ගිරිඋල්ල පොලිස් බල ප්‍රදේශයේ නාරාංගොඩ සහ හමංගල්ල යන ප්‍රදේශවල නිවෙස් දෙකක පැවැත්වීමට සැලසුම් කර තිබූ විවාහ මංගල උත්සව දෙකක් මහජන සෞඛ්‍ය පරීක්ෂකවරුන් සහ පොලීසිය මැදිහත් වී නතර කර තිබෙනවා.\nකෙසේ වෙතත් යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ උත්සව ශාලාවල හෝ හෝටල්වල පමණක් නොව නිවෙස්වලද මංගල උත්සව පැවැත්වීම තහනම් බවයි.\nඑලෙස මංගල උත්සව, ප්‍රිය සම්භාෂණ, රැස්වීම් ඇතුළු උත්සව පවත්වන පුද්ගලයින්ට, ඒවා පැවැත්වීමට ස්ථාන ලබාදෙන පුද්ගලයින්ට සහ ඒවාට සම්බන්ධ තවත් පාර්ශව සිටී නම් ඔවුන්ට එරෙහිව නීතිය ක්‍රියාත්මක කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියා.",
       "URL": "https://www.hirunews.lk/270215/සාද-සහ-මංගල-උත්සව-නිවෙස්වල-පැවැත්වීමට-අවසර-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1980"
}