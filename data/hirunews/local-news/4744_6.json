{
       "Source": "hirunews",
       "Timestamp": "Wednesday, 21 December 2016 - 14:28",
       "Headline": "පෞද්ගලික බස් වර්ජනය පැවති දා පහරකෑමට ලක්වූ පුද්ගලයින්ට වන්දි",
       "News Content": "පෞද්ගලික බස් වර්ජනය පැවති පසුගිය පළවැනිදා ලංගම බස් රථවලට එල්ල වූ ප්‍රහාරවලින් තුවාල ලැබූ පුද්ගලයින් සදහා ප්‍රවාහන අමාත්‍යාංශය වන්දි පිරිනමා තිබෙනවා.\nඒ අනුව, මගීන් 4 දෙනෙකුට සහ බස් සේවකයින් 19 දෙනෙකුට විෂයභාර අමාත්‍ය නිමල් සිරිපාල ද සිල්වා විසින් ඊයේ මෙලෙස වන්දි මුදල් පිරිනැමූ බවයි ප්‍රවාහන අමාත්‍යාංශය නිවේදනය කළේ.\nපහරකෑමට ලක්ව මේ වනවිට අනුරාධපුර රෝහලේ ප්‍රතිකාර ලබන යුද හමුදා සෙබලාට රුපියල් 50,000 ක මුදලක් ද සෙසු පුද්ගලයින් සදහා රුපියල් 20,000 සහ 25,000 බැගින් මෙහිදී වන්දි මුදල් පිරිනමා තිබෙනවා.",
       "URL": "https://www.hirunews.lk/150246/පෞද්ගලික-බස්-වර්ජනය-පැවති-දා-පහරකෑමට-ලක්වූ-පුද්ගලයින්ට-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=4744"
}