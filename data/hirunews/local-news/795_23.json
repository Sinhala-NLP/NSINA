{
       "Source": "hirunews",
       "Timestamp": "Tuesday, 18 October 2022 - 10:50",
       "Headline": "ත්‍රීරෝද රථවල ඉන්ධන කෝටාව ඉහළට?",
       "News Content": "ත්‍රීරෝද රථවලට ඉන්ධන ලබාගැනීම සඳහා අමතර කෝටාවක් ලබාදීමට ඉදිරි සති දෙක තුළ කටයුතු කරන බව විදුලිබල හා බලශක්ති අමාත්‍ය කංචන විජේසේකර පවසනවා\nඅද (18) පාර්ලිමේන්තුවේ දී අදහස් දක්වමින් අමාත්‍යවරයා මේ බව සඳහන් කර සිටියා.\nපාර්ලිමේන්තු මන්ත්‍රී මුජිබර් රහුමාන් විසින් නඟන ලද පැනයකට පිළිතුරු දෙමිනු යි අමාත්‍යවරයා මේ බව ප්‍රකාශ කළේ.\nමේ අතර, විදුලිබල මණ්ඩලය ප්‍රතිව්‍යූහගත කිරීම සඳහා පත් කළ කමිටුවේ වාර්තාව මේ සතිය අවසානයේ තමන්ට ලැබීමට නියමිත බව විදුලිබල හා බලශක්ති අමාත්‍ය කාංචන විජේසේකර ප්‍රකාශ කළා.\nදැන් පැවැත්වෙන පාර්ලිමේන්තු සැසිවාරයේ දී පාර්ලිමේන්තු මන්ත්‍රී චමින්ද විජේසිරි යොමු කළ ප්‍රශ්නයකට පිළිතුරු ලබාදෙමිනු යි අමාත්‍යවරයා මේ බව කියා සිටියේ.\nඑමෙන්ම, පොදු ව්‍යාපාර පිළිබඳ කාරක සභාව හෙවත් කෝප් කමිටුවේ සාමාජිකයෙකු ලෙස නම් කර සිටි හර්ෂ ද සිල්වා වෙනුවට එම කමිටුවේ හිටපු සභාපති මහාචාර්ය චරිත හේරත් නම් කර ඇති බවයි නියෝජ්‍ය කතානායක අජිත් රාජපක්ෂ පාර්ලිමේන්තුවට දැනුම් දුන්නේ.",
       "URL": "https://www.hirunews.lk/318161/ත්‍රීරෝද-රථවල-ඉන්ධන-කෝටාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=795"
}