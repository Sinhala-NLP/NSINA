{
       "Source": "hirunews",
       "Timestamp": "Thursday, 11 May 2023 - 7:25",
       "Headline": "දේපළ කොල්ල කෑ සැකකරු හෙරො‍යින් සමග අත්අඩංගුවට",
       "News Content": "ගල්කිස්ස පොලිස් වසමේ පිහිටි වෙළඳ සැලකට පැමිණි පුද්ගලයන් කිහිප දෙනෙකු පසුගිය මැයි 0101වනදා  තියුණු ආයුධ පෙන්වා වෙළඳසැල් හිමිකරු බිය ගන්වා රන් භාණ්ඩ හා මුදල් කොල්ලකෑමක් සම්බන්ධව ගල්කිස්ස පොලිස් ස්ථානය වෙත පැමිණිල්ලක් කර තිබෙනවා.\nඑහිදී ගල්කිස්ස කොට්ඨාස අපරාධ විමර්ශන අංශයේ නිලධාරීන් කණ්ඩායමක් විමර්ශන සිදුකර සිද්ධියට සම්බන්ධ සැකකරුවෙකු ඊයේ (10) දින හෙරොයින් ග්‍රෑම් 05ක් මිලිග්‍රෑම් 200ක් සන්තකයේ තබාගෙන සිටිය දී අත්අඩංගුවට ගෙන ඇති බවයි වාර්තා වන්නේ.\nසැකකරුගෙන් කරන ලද ප්‍රශ්න කිරීමේ දී කොල්ලකෑම සඳහා යොදා ගත් ත්‍රිරෝද රථය, රන් අත් පළඳනාවක් සහ ග්‍රෑම් 80 බර රන් භාණ්ඩ සොයා ගෙන තිබෙනවා.\nදේපල සහ සැකකරු වැඩිදුර විමර්ශන සඳහා ගල්කිස්ස පොලිස් ස්ථානය වෙත ඉදිරිපත් කර ඇති අතර අත්අඩංගුවට ගත් ඔහු වයස අවුරුදු 37ක් වූ දෙහිවල ප්‍රදේශයේ පදිංචිකරුවෙක්.\nසැකකරු අද (11) දින ගල්කිස්ස ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nසිද්දිය සම්බන්ධයෙන් ගල්කිස්ස පොලිසිය වැඩිදුර විමර්ශන සිදුකර ගෙන යනු ලබයි.",
       "URL": "https://www.hirunews.lk/334845/දේපළ-කොල්ල-කෑ-සැකකරු-හෙරො‍යින්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=353"
}