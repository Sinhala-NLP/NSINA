{
       "Source": "hirunews",
       "Timestamp": "Tuesday, 27 April 2021 - 19:27",
       "Headline": "කැරොලයින් ජූරි ලේකම්ට ලියයි",
       "News Content": "විලාසිතා සහ නිරූපණ ක්‍ෂේත්‍රයට අදාළ නීති ප්‍රතිසංස්කරණය සහ සම්පාදනය කිරීම අත්‍යවශ්‍ය මෙන්ම ප්‍රමුඛත්වය ලබාදිය යුතු කර්තව්‍යයක් බව හිටපු ලෝක විවාහක රූ රැජිණ වන කැරොලයින් ජූරි පවසනවා.\nකාන්තා හා ළමා සංවර්ධන රාජ්‍ය අමාත්‍යාංශයේ ලේකම්වරයා වෙත ලිපියක් යොමු කරමින් ඇය සඳහන් කරන්නේ තවමත් විලාසිතා සහ නිරූපණ ක්‍ෂේත්‍රයට මෙරට තුළ බිම් මට්ටමේ පිළිගැනීමක් සහ විශ්වාසයක් දිනාගැනීමට නොහැකිවී ඇති බවයි.\nඑබැවින් අදාළ ප්‍රතිසංස්කරණ සිදුකළ යුතු බව පෙන්වා දෙන ඇය, තරාතිරම්, බෙදීම් සහ භේදවලින් තොරව සියලුම කාන්තාවන් සඳහා, සමාන සහ සාධාරණ වේදිකාවක් නිර්මාණය කිරීම තම අරමුණ බව පවසනවා.\nවිලාසිතා සහ නිරූපණ ක්‍ෂේත්‍රය වෙනුවෙන් නීති සහ නියාමන ක්‍රමවේදයන් සම්පාදනය කිරීමේදී අඩංගු විය යුතු කරුණු කිහිපයක් අදාළ ලිපිය මගින් දක්වා ඇති අතර, ප්‍රමිතිගත විගණනය, තරගකරුවන්ගේ ආරක්ෂාව, නෛතික ගිවිසුම් වැනි කරුණු පිළිබඳව එහි යෝජනා ඇතුළත්.\nශ්‍රී ලංකාවේ විවාහක රූ රැජිණ තේරීමේ තරගයේදී ඇතිවූ ගැටළුව හේතුවෙන් ලෝක විවාහක රූ රැජිණ වූ කැරොලයින් ජූරි තම කිරුළ යළි භාරදීමට තීරණය කළා.",
       "URL": "https://www.hirunews.lk/269706/කැරොලයින්-ජූරි-ලේකම්ට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=1992"
}