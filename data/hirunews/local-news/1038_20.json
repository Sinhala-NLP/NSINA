{
       "Source": "hirunews",
       "Timestamp": "Friday, 08 July 2022 - 8:04",
       "Headline": "අදත් මුහුද රළු වෙයි - අවධානයෙන් සිටින්නැයි දැනුම්දීමක්",
       "News Content": "අද (08) දිනයේත් පුත්තලම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශ රළුවන බව කාලගුණ විද්‍යා දෙපාර්තමේන්තුව දැනුම් දෙනවා.\nඑසේම දිවයින වටා සෙසු මුහුදු ප්‍රදේශ ද රළු විය හැකි බැවින් ධීවර සහ නාවික ප්‍රජාව මේ පිළිබඳව අවධානයෙන් පසුවිය යුතු බවයි එම දෙපාර්තමේන්තුව ඉල්ලා සිටින්නේ.\nමේ අතර පුත්තලම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශයේ මුහුදු රළ ද මීටර දෙකේ සිට 2.5 දක්වා ඉහළ යෑමේ හැකියාවක් ද පවතිනවා.",
       "URL": "https://www.hirunews.lk/309384/අදත්-මුහුද-රළු-වෙයි-අවධානයෙන්-සිටින්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1038"
}