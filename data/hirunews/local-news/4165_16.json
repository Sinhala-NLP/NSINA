{
       "Source": "hirunews",
       "Timestamp": "Tuesday, 19 December 2017 - 16:50",
       "Headline": "කඩු, පිස්තෝල සමග හිටපු සාමාජිකයා (ඡායාරූප)",
       "News Content": "යාපනය - රෝහල මාර්ගයේ පිහිටි නිවසක තිබී ගිනි අවි ඇතුළු යුද උපකරණ තොගයක් පොලිසිය සොයාගෙන තිබෙනවා.\nඅදාළ නිවස කුලී පදනම මත කිසියම් පුද්ගලයෙකු විසින් ලබාගෙන ඇති අතර, ඔහු එය නැවත හිමිකරුට ලබාදීමට එකඟත්වය පළ නොකිරීමත් සමඟ හිමිකරු ඔහුට විරුද්ධව පොලිසියට පැමිණිලි කර ඇති බව සඳහන්.\nඒ අනුව ක්‍රියාත්මක වූ යාපනය පොලිසිය අදාළ නිවස පරීක්ෂා කිරීමේදී මෙම යුද උපකරණ තොගය සමඟ පුද්ගලයෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගත් පුද්ගලයා ප්ලොට් සංවිධානයේ හිටපු සාමාජිකයෙකු බවද පරීක්ෂණවලදී අනාවරණය වූ බවයි පොලිසිය සඳහන් කළේ.\nඔහු සතුව තිබී ටී-56 ගිනි අවියක්, පිස්තෝලයක්, කඩු දෙකක් සහ ටී-56 උණ්ඩ 399 ක්ද සොයාගෙන තිබෙනවා.\nඅත්අඩංගුවට ගත් සැකකරු හෙට යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - වව්නියාව දිනසේන රතුගමගේ",
       "URL": "https://www.hirunews.lk/178792/කඩු-පිස්තෝල-සමග-හිටපු-සාමාජිකයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4165"
}