{
       "Source": "hirunews",
       "Timestamp": "Friday, 24 February 2017 - 12:45",
       "Headline": "කන්කසන්තුරෙන් කේරළ ගංජා තොගයක්",
       "News Content": "කන්කසන්තුරේ ආසන්න මුහුදු තීරයේදී කේරළ ගංජා කිලෝ 154 කට වැඩි ප්‍රමාණයක් සමග සැකකරුවන් 5 දෙනෙකු නාවික හමුදා අත්අඩංගුවට ගෙන තිබෙනවා.\nඊයේ නාවික හමුදා මුර යාත්‍රාවකට අනුයුක්ත නාවිකයන් පිරිසක් විසිනුයි මෙහෙයුම සිදුකර ඇත්තේ.\nඑහිදී කුඩා යාත්‍රාවකින් කේරළ ගංජා ප්‍රවාහනය කරමින් සිටි 3 දෙනෙකු අත්අඩංගුවට ගෙන ඇති අතර තවදුරටත් සෝදිසි කිරීමේදී උඩුත්තුරෙයි ප්‍රදේශයේදී ගංජා ප්‍රවාහනයට සම්බන්ධ තවත් දෙදෙනෙකු අත්අඩංගුවට ගෙන තිබෙනවා.\nනාවික හමුදාව සඳහන් කලේ අත්අඩංගුවට ගත් කේරළ ගංජා තොගය / යාත්‍රාව සහ සැකකරුවන් ඉදිරි විමර්ශණ සඳහා කන්කසන්තුරේ පොලිසියට භාරදුන් බවයි.\nමේ අතර පසුගිය වසරේ සිට මේ දක්වා කාලය තුල උතුරු මුහුදු ප්‍රදේශයේ කල සෝදිසි මෙහෙයුම්වලින් කේරළ ගංජා කිලෝ 700 කට ආසන්න ප්‍රමාණයක් අත්අඩංගුවට ගෙන ඇතැයි ද නාවික හමුදාව සඳහන් කලා.",
       "URL": "https://www.hirunews.lk/155341/කන්කසන්තුරෙන්-කේරළ-ගංජා-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=4645"
}