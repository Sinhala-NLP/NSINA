{
       "Source": "hirunews",
       "Timestamp": "Thursday, 04 March 2021 - 20:02",
       "Headline": "කොරෝනා එන්නත ලබා ගත් පුද්ගලයන්ට විශේෂ දැනුම් දීමක් (වීඩියෝ)",
       "News Content": "ඔක්ස්ෆර්ඩ් ඇස්ට්‍රාසෙනෙකා - කොවිෂීල්ඩ් එන්නත ලබාගෙන දින දෙකකට පසුවද උණ පවතින්නේ නම් වහාම වෛද්‍ය ප්‍රතිකාර සඳහා යොමුවන ලෙස නියෝජ්‍ය සෞඛ්‍ය සේවා අධ්‍යක්ෂ ජනරාල්, විශේෂඥ වෛද්‍ය හේමන්ත හේරත් ජනතාවගෙන් ඉල්ලා සිටිනවා.\nකොළඹ අද පැවති මාධ්‍ය හමුවකට එක්වෙමින් ඔහු මේ බව කියා සිටියේ එන්නත ලබාගෙන දින දෙකකට පසු පුද්ගලයින් දෙදෙනෙකු මියයාමේ සිද්ධියක් සම්බන්ධයෙන් මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින්.\nමෙරටින් වාර්තා වූ පළමු කොරෝනා ආසාදිතයාගේ ප්‍රතිදේහ පිළිබද පර්යේෂණයක්.\nපළමු ශ්‍රී ලාංකික කොරෝනා ආසාදිතයා මෙරටින් වාර්තා වී මේ වනවිට වසරකට ආසන්න කාලයක් ගතවනවා.\nමත්තේගොඩ පදිංචි වෘත්තියෙන් සංචාරක මාර්ගෝපදේශකයෙකු වූ ජයන්ත රණසිංහ අද ශ්‍රී ජයවර්ධනපුර විශ්වවිද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනය වෙත කැඳවා තිබුණේ ප්‍රතිදේහ පිළිබඳ පර්යේෂණයක් සඳහායි.ඒ අනුව, ඔහුගෙන් රුධිර සාම්පල ලබා ගැනීම එහිදී සිදුකෙරුණා.",
       "URL": "https://www.hirunews.lk/264358/කොරෝනා-එන්නත-ලබා-ගත්-පුද්ගලයන්ට-විශේෂ-දැනුම්-දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2110"
}