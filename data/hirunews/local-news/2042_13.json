{
       "Source": "hirunews",
       "Timestamp": "Sunday, 04 April 2021 - 12:56",
       "Headline": "බලපත්‍ර නොමැතිව පුපුරණ ද්‍රව්‍ය ප්‍රවාහනය කළ සිව් දෙනෙකු අත්අඩංගුවට",
       "News Content": "නාවුල - ඇලහැර මාර්ගයේ බකමූණ ප්‍රදේශයේදී බලපත්‍ර නොමැතිව පුපුරණ ද්‍රව්‍ය තොගයක් ත්‍රීරෝද රථයකින් ප්‍රවාහනය කළ සැකකරුවන් සිව් දෙනෙකු අත්අඩංගුවට ගෙන තිබෙනවා.\nඔවුන් සතුව තිබී ඇමෝනියා කිලෝ 03කට අධික ප්‍රමාණයක්, වෝටර් ජෙල් ග්‍රෑම් 135ක්, වෙඩි බෙහෙත් ග්‍රෑම් 20ක්, ඩෙටනේටර් කැප් 14ක් ඇතුළු තවත් ද්‍රව්‍ය තොගයක් සොයාගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමෙලෙස අත්අඩංගුවට ගෙන ඇත්තේ වයස අවුරුදු 24 ත්, 43 ත් අතර වයස්වල පසුවන අවිස්සාවේල්ල ප්‍රදේශයේ පදිංචිකරුවන් පිරිසක්.",
       "URL": "https://www.hirunews.lk/267466/බලපත්‍ර-නොමැතිව-පුපුරණ-ද්‍රව්‍ය-ප්‍රවාහනය-කළ-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2042"
}