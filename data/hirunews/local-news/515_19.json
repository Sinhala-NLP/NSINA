{
       "Source": "hirunews",
       "Timestamp": "Friday, 24 February 2023 - 16:14",
       "Headline": "වසන්ත මුදලිගේ නැවතත් රක්ෂිත බන්ධනාගාර‍යට (වීඩියෝ)",
       "News Content": "අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුළු හැට දෙදෙනෙකු පෙබරවාරි 27 වෙනිදා දක්වා රක්ෂිත බන්ධනාගාර ගත කිරීමට කඩුවෙල මගේස්ත්‍රාත්වරයා අද (24) නියෝග කරා.\nඊයේ (23) බත්තරමුල්ල පිහිටි අධ්‍යාපන අමාත්‍යංශ පරිශ්‍රයට බලහත්කාරයෙන් ඇතුලත් වීමේ සිද්ධිය සම්බන්ධයෙන් අත්අඩංගුවට ගත් මෙම පිරිස අද කඩුවෙල මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nපිටිපන පිහිටි පාලි හා බෞද්ධ විශ්වවිද්‍යාලයේ ගැටලුවක් මුල් කරගනිමින් ඊයේ අධ්‍යාපන අමාත්‍යංශ පරිශ්‍රයට බලහත්කාරයෙන් ඇතුළු වූ මෙම පිරිස අතර එම විශ්ව විද්‍යාලයේ අධ්‍යන කටයුතුවල නිරත වන ශිෂ්‍ය භික්ෂූන් වහන්සේලා ද ඇතුලත්.\nත්‍රස්තවාදය වැළැක්වීමේ පනත යටතේ රක්ෂිත බන්ධනාගාර ගතකර සිටි අන්තර් විශ්වවිද්‍යාල ශිෂ්‍ය බලමණ්ඩලයේ කැඳවුම්කරු වසන්ත මුදලිගේ නිදහස ලැබුවේ ඉකුත් ජනවාරි 31 වැනිදා යි.",
       "URL": "https://www.hirunews.lk/328214/වසන්ත-මුදලිගේ-නැවතත්-රක්ෂිත-බන්ධනාගාර‍යට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=515"
}