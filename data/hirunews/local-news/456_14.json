{
       "Source": "hirunews",
       "Timestamp": "Friday, 24 March 2023 - 16:47",
       "Headline": "භාවිතාව මගින් ඉංග්‍රීසි ඉගැන්වීම ආරම්භ වේ",
       "News Content": "1 වසරේ සිට භාවිතා මගින ඉංග්‍රීසි ඉගැන්වීමේ නව අධ්‍යාපන ක්‍රමවේදය මෙම මාර්තු 30 දා සිට දිවයිනේ සියලු පාසල් ආවරණය වන පරිදි ආරම්හ කරන බව අධ්‍යාපන අමාත්‍ය සුසිල් ප්‍රේමජයන්ත පවසනවා.\nපාසල් දරුවන් සඳහා කුඩා කාලයේ සිට ඉංග්‍රීසි භාෂාවට හුරු කිරීම සඳහා මෙම වැඩසටහන ආරම්භ කිරීමට නියමිතය.\nමෙම වැඩසටහන මගින් කිසිවිටකත් 1 වසරේ සිට ඉංග්‍රීසි භාෂාව අනිවාර්‍යය කිරීමක් සිදු නොවන අතර දරුවන් සහ ගුරුවරයා ඉංග්‍රීසි භාෂාව වැඩි වශයෙන් භාවිතා කිරීම මෙහිදී සිදු කෙරෙනවා.\n2023 වසරේ නව පාසල් වාරය 27 දා ආරම්භ වීමට නියමිතයි.\nලබන 2024 වසරේ සිට පාසල් කාලසටහන අතීතයේ පැවති ආකාරයට ජනවාරි මාසයේ සිට දෙසැම්බර් මාසය දක්වා ක්‍රියාත්මක කිරීමට නියමිත බව අධ්‍යාපන අමාත්‍ය සුසිල් ප්‍රේමජයන්ත් වැඩිදුරටත් පවසනවා.",
       "URL": "https://www.hirunews.lk/330822/භාවිතාව-මගින්-ඉංග්‍රීසි-ඉගැන්වීම-ආරම්භ-වේ",
       "Category": "Local News",
       "Parent URL": "https://www.hirunews.lk/local-news.php?pageID=456"
}