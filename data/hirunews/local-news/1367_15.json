{
       "Source": "hirunews",
       "Timestamp": "Tuesday, 08 February 2022 - 19:39",
       "Headline": "යළ කන්නයට ප්‍රමිතියෙන් යුතු කාබනික පොහොර (වීඩියෝ)",
       "News Content": "යළ කන්නයේ සිට ප්‍රමිතියෙන් යුතු කාබනික පොහොර ගොවීන්ට ලබා දීමට කටයුතු කරන බව කෘෂිකර්ම අමාත්‍ය මහින්දානන්ද අලු‍ත්ගමගේ ප්‍රකාශ කළා.\nඔහු මේ බව සඳහන් කළේ කොළඹ අද පැවති මාධ්‍ය හමුවකට එක්වෙමින්. එමෙන්ම, මහකන්නයේ වගා හානිවූ ගොවීන්ට වන්දි මුදල් ලබාදීම අද ආරම්භ කළ බව ද අමාත්‍යවරයා එහිදී සඳහන් කළා.\nවී ගොවීන්ට අමතරව ලොකු ළුෑණු, බඩඉරිඟු, අර්තාපල්, සෝයා සහ අමුමිරිස් ගොවීන්ටද වන්දි ලබාදෙන බව කෘෂිකර්ම අමාත්‍ය මහින්දානන්ද අලුත්ගමගේ එහිදී කියා සිටියා.\nමේ අතර, අද පාර්ලිමේන්තුවේදී කෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ ද කියා සිටියේ වගා හානි සම්බන්ධයෙන් සිදුකෙරෙන පරීක්ෂණවලින් අනතුරුව මහ කන්නයේ ලොකුළුෑණු, අල සහ මිරිස් වගාවන්ට සිදුවූ හානි වලට වන්දි ලබාදීමේ වැඩපිළිවෙලක් සකස් කරන බවයි.\nඔහු මේ බව සඳහන් කළේ සමගි ජන බලවේගයේ අනුරාධපුර දිස්ත්‍රික් පාර්ලිමේන්තු මන්ත්‍රී රෝහණ බණ්ඩාර නැගූ ප්‍රශ්නයකට පිළිතුරු ලබාදෙමින්.",
       "URL": "https://www.hirunews.lk/296516/යළ-කන්නයට-ප්‍රමිතියෙන්-යුතු-කාබනික-පොහොර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1367"
}