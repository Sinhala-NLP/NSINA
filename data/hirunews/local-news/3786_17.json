{
       "Source": "hirunews",
       "Timestamp": "Wednesday, 22 August 2018 - 12:15",
       "Headline": "උතුරු පළාත් සභා මන්ත්‍රී ටී.රවිහරන්ට අධිකරණ නියෝගයක්",
       "News Content": "උතුරු පළාත් සභා මන්ත්‍රී ටී.රවිහරන් ඇතුළු 07 දෙනෙකුට ඔක්තෝම්බර් 30 වැනිදා මුලතිව් මහේස්ත්‍රාත් අධිකරණය හමුවේ පෙනී සිටින ලෙස නියෝග කර තිබෙනවා.\nඒ මුලතිව් ධීවර පරීක්ෂක කාර්යාලයේ දේපළවලට අලාභහානි සිදුකිරීමේ නඩුවට අදාලවයි.\nපසුගිය 02 වැනිදා මුලතිව් ධීවර සංගම් පැවැත්වු විරෝධතාවයකදී රවිහරන් මන්ත්‍රීවරයා ඇතුළු පිරිසක් මුලතිව් ‍ධීවර පරීක්ෂක කාර්යාලයේ දේපළ වෙත හානි පමුණවා තිබීම සම්බන්ධයෙන් වන නඩු විභාගය ඊයේ (21) කැදවු අවස්ථාවේදී මුලතිව් මහේස්ත්‍රාත්වරයා මෙලෙස නියෝග කර තිබෙනවා.\nසැකකාර පළාත් සභා මන්ත්‍රීවරයා ඇතුළු පිරිස මීට පෙර අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඇප මත නිදහස් කරනු ලැබූ අතර සිද්ධිය සම්බන්ධයෙන් මුලතිව් පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/198136/උතුරු-පළාත්-සභා-මන්ත්‍රී-ටී-රවිහරන්ට-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3786"
}