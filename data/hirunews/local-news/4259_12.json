{
       "Source": "hirunews",
       "Timestamp": "Sunday, 22 October 2017 - 12:57",
       "Headline": "ඒකාබද්ධ විපක්ෂයෙන් ජනපතිට ඉල්ලීමක්",
       "News Content": "විපක්ෂය නියෝජනය කරන මන්ත්‍රීවරුන් අත්අඩංගුවට ගැනීම වැළැක්වීමට මැදිහත් වන්නැයි ඒකාබද්ධ විපක්ෂය ජනාධිපතිවරයාගෙන් ඉල්ලීමක් කරනවා. එහි පාර්ලිමේන්තු මන්ත්‍රී බන්දුල ගුණවර්ධන කොළඹ අද පැවැති මාධ්‍ය හමුවකට එක්වෙමින් මේ බව සදහන් කළා.\n‘‘කවදාකවත් පාර්ලිමේන්තු මන්ත්‍රීවරුන්ට ව්‍යවස්ථාදායකගේ සාමාජිකයින්ට වෛරයෙන් එලව එලව පහරදෙන යුගයක් කවදාවකත් තිබිලා නැහැ. ඉතිහාසයේ භීෂණ නරකම මිලේජ්චම යුගය තමයි අසූ ගණන් වල. ඒත් මහජන නියෝජිතයින් මෙවැනි තර්ජන කළේ නැහැ. ඒ නිසා ජනාධිපතිතුමා මැදිහත්වෙලා මේ සෙල්ලම නවත්වන්න. එක්සත් ජාතික පක්ෂයේ පොලිස් රාජ්‍ය සංකල්පය යටතේ මේ රටේ කිසිවෙකුටත් සාධාරණ ලෙස නීතිය ක්‍රියාත්මක වීමට ඉඩ හරින ලෙසත්, සාක්ෂිකරුවන්ට සහ රාජ්‍ය විවේචනය කරන අයට සහ ඒකාබද්ධ විපක්ෂයේ මන්ත්‍රීවරුන්ට එලව එලව පහරදෙන එක නතර කර දෙන ලෙසත්, ඒ සදහා විධායක ජනාධිපතිවරයා ලෙස මැදිහත් වන ලෙසත් අපි  ඕනෑකමින් වර්තමාන ජනාධිපතිතුමාගෙන් ඉල්ලා සිටිනවා. ’’\nමේ අතර, ඉදිරි මැතිවරණවලදී වෙන්ව සිටින පිරිස් එක්වීම පිළිබඳව රාජ්‍ය අමාත්‍ය ලක්ෂ්මන් යාපා අබේවර්ධන අදහස් පළ කළා. ඒ, මාතර ප්‍රදේශයේ ඊයේ පැවැති උත්සවයකදියි.\n‘‘අපි මේ මැතිවරණයේදී බැහැල මේක මෙහෙයවුවොත් මේ මැතිවරණය පිළිබද කිසිම ගැටලූවක් නැහැ. ඒක නිසා මේක ගොඩඉදන් නැව් පෙන්නන්න හැදුවොත් අතන මෙහෙමයි මෙතන මෙහෙමයි සංවිධානයේ කිසිම දෙයක් කරන්නේ නැතිව සමහරු අහනවා ඇත්තම එක්හවු වෙද්ද  නැද්ද කවදද එක්හවු වෙන්නේ අපිට වගේම එගොල්ලන්ටත් ප්‍රශ්න තියෙනවා. එගොල්ලොත් දන්නවා එක්හවු වුනොත් ලෙඬේ කියලා. හැබැයි අපි අනික් මිනිහ එක්හවු වෙනකම් බලන් ඉන්න බැහැ. එක්හවු වෙන මිනිහෙක් අපිත් එක්ක එක්හවු වෙන්න  ඕනා.  අපි ගිහින් කාඑක්කවත් එක්හවු වෙන්නේ නැහැ. මේ පක්ෂෙ නායකයා ඉන්නේ අපිත් එක්ක. සභාපතිත් එක්ක එක්හවු වෙන්න එන්න  ඕනා. සමහරු අපෙන් අහනවා මේක බැරිද මෙහෙම කරන්න. බැරිද කියන එක නෙවෙයි අපි මේ පක්ෂයට මෙහෙම වින කර කර යන්නේ. පක්ෂෙට ආදරේ නම් මේ පක්ෂෙට එක්හවු වෙන විදිහෙ වැඩ කරගෙන යන්න එපායැ. අපි ඉන්නේ පක්ෂයත් එක්ක අපිට බැහැ පක්ෂෙයෙන් පිට යන්න. ඒ නිසා මැතිවරණය ව්‍යාපාරය මෙහෙයවීමේදී ඔලූවෙ තියෙන සියලූදේවල් අයින් කරලා අපි මැතිවරණයට බහින්න  ඕනා. මාස 3 ක් 4 ක් තව තියෙනවා. මේ තුන හතර ඇතුලතදී අපි සියලූදෙනා එක්හවු වෙලා එකට වැඩ කරන්න  ඕනා. එහෙම නැතිව මේක කරන්න බැහැ. ’’",
       "URL": "https://www.hirunews.lk/174123/ඒකාබද්ධ-විපක්ෂයෙන්-ජනපතිට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4259"
}