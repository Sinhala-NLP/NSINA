{
       "Source": "hirunews",
       "Timestamp": "Sunday, 23 April 2023 - 8:02",
       "Headline": "කුට්ටිගල මවක් දරුවා මහ මග දමා යයි",
       "News Content": "පස් හැවිරිදි පිරිමි දරුවෙකු මහ මග දමා ගොස් සිටිය දී ඇඹිලිපිටිය - කුට්ටිගල පොලීසිය විසින් සිය භාරයට ගෙන තිබෙනවා.\nකුට්ටිගල ප්‍රදේශයේම පදිංචි මෙම දරුවා ත්‍රිරෝද රථයකින් රැගෙන විත් මෙලෙස මහ මග දමා ගොස් ඇත්තේ මව සහ සුළු පියා විසින් බවටයි අනාවරණ වී ඇත්තේ.\nමව, දරුවාට පහර දී තුවාල සිදු කර ඇති බවට ද අනාවරණ වන අතර, ප්‍රතිකාර සඳහා ඇඹිලිපිටිය රෝහලට ඇතුළත් කළ දරුවා, අධිකරණ වෛද්‍යවරයා වෙතද ඉදිරිපත් කර ඇති බව සඳහන්.\nසැමියා හැරගිය පසු කුඩා දරුවාගේ මව දෙවන විවාහයක් සිදුකරගෙන ඇති බවයි වාර්තාවන්නේ.\nදරුවාගෙන් පොලීසිය සිදුකළ විමසීමේ දී තමන් ත්‍රිරෝද රථයකින් රැගෙන විත් මව සහ සුළු පියා විසින් මහ මග දමා ගිය බව පවසා තිබෙනවා.",
       "URL": "https://www.hirunews.lk/333203/කුට්ටිගල-මවක්-දරුවා-මහ-මග-දමා-යයි",
       "Category": "Local News",
       "Parent URL": "https://www.hirunews.lk/local-news.php?pageID=397"
}