{
       "Source": "hirunews",
       "Timestamp": "Sunday, 09 April 2017 - 10:08",
       "Headline": "ජාතික රෝහලේ ජල ටැංකිය මතට නැගීමට උත්සාහ කළ වෛද්‍ය යුවලක් අත්අඩංගුවට",
       "News Content": "ජාතික රෝහලේ ජල ටැංකිය මතට ඊයේ රාත්‍රියේ නැගීමට උත්සාහ කළ වෛද්‍ය යුවලක් අත්අඩංගුවට ගෙන තිබෙනවා.\nපොලිසිය සදහන් කළේ මෙසේ ජල ටැංකියට නැග ඇත්තේ ජාතික රෝහලට අනුයුක්තව සේවය කරන 33 හැවිරිදි වෛද්‍යවරයෙකු සහ 29 හැවිරිදි වෛද්‍යවරියක් බවයි.\nපසුව පොලිස් ඇප මත ඔවුන් මුදා හරිනු ලැබූ බවයි මරදාන පොලිසිය සදහන් කළේ.\nතමන් නුදුරේදී විවාහ දිවියට එළඹීමට නියමිතව සිටින බව ද මෙම වෛද්‍ය යුවළ  පොලිසිය හමුවේ ප්‍රකාශ කර ඇතැයි සඳහන්.\nකෙසේ වෙතත්, මොවුන් කුමන හේතුවක් මත ජල ටැංකියට නැග්ගේ ද යන්න සම්බන්ධයෙන් පරීක්ෂණ පවත්වන බව පොලිසිය වැඩිදුරටත් කියා සිටියා.",
       "URL": "https://www.hirunews.lk/158825/ජාතික-රෝහලේ-ජල-ටැංකිය-මතට-නැගීමට-උත්සාහ-කළ-වෛද්‍ය-යුවලක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4571"
}