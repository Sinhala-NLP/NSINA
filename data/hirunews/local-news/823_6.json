{
       "Source": "hirunews",
       "Timestamp": "Wednesday, 05 October 2022 - 18:02",
       "Headline": "වෙඩි තබා ඝාතනයක් සිදු කිරීමට තැත් කිරීම සම්බන්ධයෙන් අවශ්‍ය කර සිටිඅවශ්‍ය දෙදෙනෙකු අත්අඩංගුවට",
       "News Content": "වෙඩි තබා මනුෂ්‍ය ඝාතනයක් සිදු කිරීමට තැත් කිරීම සම්බන්ධයෙන් අවශ්‍යකර සිටි සැකකරුවන් දෙදෙනෙකු ගිනි අවියක් ද සමග පොලිස් අත්අඩංගුවට ගෙන තිබෙනවා.\nපසුගිය සැප්තැම්බර් මස 28 වනදා ග්‍රෑන්ඩ්පාස් පොලිස් වසමේ නව කැලණි පාලම අසලදීයි මෙම වෙඩි තැබීම සිදුවී තිබුණේ.\nසිද්ධියට අදාළව ග්‍රෑන්ඩ්පාස් පොලිසිය කළ විමර්ශනයකදී සැකකරුවන් දෙදෙනෙකු ඊයේ (04) සේදවත්ත ප්‍රදේශයේදී අත්අඩංගුවට ගෙන තිබෙනවා.\nසැකකරුවන් සතුව තිබී රිවොල්වර වර්ගයේ ගිනි අවියක්, අංක තහඩු වෙනස් කරන ලද යතුරුපැදියක් සහ ජංගම දුරකතන 4ක් ද පොලිස් භාරයට ගැණුනා.\nමෙම සැකකරුවන් සම්බන්ධයෙන් පොලිසිය වැඩිදුරටත් සිදු කළ විමර්ශනයේදී හෙළිවී ඇත්තේ එක් සැකකරුවෙකු ජින්තුපිටිය ප්‍රදේශයේදී පුද්ගලයෙකුට වෙඩි තබා ඝාතනය කිරීමට තැත් කිරීම සම්බන්ධයෙන් අවශ්‍යකරන අයෙකු බවයි.\nඅවුරුදු 29 සහ 32 වයස්වල පසුවන සැකකරුවන් දෙදෙනා වැල්ලම්පිටිය ප්‍රදේශයේ පදිංචිකරුවන්.\nඔවුන් අලුත්කඩේ අංක 4 මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/317112/වෙඩි-තබා-ඝාතනයක්-සිදු-කිරීමට-තැත්-කිරීම-සම්බන්ධයෙන්-අවශ්‍ය-කර-සිටිඅවශ්‍ය-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=823"
}