{
       "Source": "hirunews",
       "Timestamp": "Sunday, 13 February 2022 - 12:52",
       "Headline": "මහරගමදී ජනප්‍රිය නර්තන කණ්ඩායමක ශිල්පිනියක් සියදිවි හානි කරගනියි (වීඩියෝ)",
       "News Content": "මහරගම ප්‍රදේශයේ මහල් නිවාස සංකීර්ණයක තිබී ගෙළ වැළලාගත් තරුණියකගේ මළ සිරුරක් සොයාගෙන තිබෙනවා.\nපොලීසිය සඳහන් කළේ පළමු පටුමඟ - දුම්රිය මාවත ප්‍රදේශයේ පිහිටි නිවාස සංකීර්ණයක තිබී ඇයගේ සිරුර සොයාගත් බවයි.\nඇය, දිවයින පුරා ප්‍රසංගවලට සහභාගිවන ජනප්‍රිය නර්තන කණ්ඩායමක වෘත්තීය නර්තන ශිල්පිනියක බවයි අනාවරණ වී ඇත්තේ.\n26 හැවිරිදි මෙම තරුණිය කුරුණෑගල - අඹගස්වැව ප්‍රදේශයේ පදිංචිකාරිනියක බව පොලිසිය සඳහන් කළා.\nපසුගිය වසරේ සැප්තැම්බර් මාසයේ සිට ඇය, මෙම මහල් නිවාස සංකීර්ණයේ පදිංචිව සිට තිබෙනවා.\nමෙම තරුණිය, නිකවැරටිය ප්‍රදේශයේ පදිංචි ව්‍යාපාරිකයෙකු සමඟ සම්බන්ධතාවක් පවත්වා ඇති අතර, ඊට සම්බන්ධ යම් ගැටලුවක් මත ඇය සිය දිවි නසාගෙන ඇති බවට පොලිසිය සැක පළ කරනවා.\nසිද්ධිය සම්බන්ධයෙන් ප්‍රකාශ සටහන් කරගැනීම සඳහා එම ව්‍යාපාරිකයා මහරගම පොලිස් ස්ථානය වෙත කැඳවා ඇති බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/296898/මහරගමදී-ජනප්‍රිය-නර්තන-කණ්ඩායමක-ශිල්පිනියක්-සියදිවි-හානි-කරගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1359"
}