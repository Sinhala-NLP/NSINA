{
       "Source": "hirunews",
       "Timestamp": "Wednesday, 01 November 2017 - 10:58",
       "Headline": "පළාත් 06කට මිලිමීටර් 150 ඉක්ම වූ තද වැසි",
       "News Content": "මධ්‍යම, සබරගමුව, බස්නාහිර, ඌව, උතුර සහ දකුණු පළාත්වලට අද දිනයේ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nමෙම පළාත්වල බොහෝ ප්‍රදේශවලට මිලිමීටර් 150 ඉක්ම වූ වැසි ඇති විය හැකි බවයි එම දෙපාර්තමේන්තුව සඳහන් කළේ.\nදිවයින ආශ්‍රිතව පහළ වායුගෝලයේ පවතින කැළඹිලිසහගත ස්වභාවය හේතුවෙන් ඉදිරි දින කිහිපය තුළ ද වැසි ඇති විය හැකියි.\nමේ අතර, ගාල්ල සිට හම්බන්තොට සහ මඩකලපුව හරහා ත්‍රිකුණාමලය දක්වා වන මුහුදු ප්‍රදේශය ඉතා රළු ස්වභාවයක් ගත හැකි බවයි කාලගුණ විද්‍යා දෙපාර්තමේන්තුව වැඩිදුරටත් කියා සිටියේ.",
       "URL": "https://www.hirunews.lk/174971/පළාත්-06කට-මිලිමීටර්-150-ඉක්ම-වූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4242"
}