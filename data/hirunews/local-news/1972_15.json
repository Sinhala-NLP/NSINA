{
       "Source": "hirunews",
       "Timestamp": "Thursday, 06 May 2021 - 9:35",
       "Headline": "වරාය නගරය කෙටුම්පත ගැන ශ්‍රේෂ්ඨාධිකරණ තීන්දුව කථානායකවරයාට (වීඩියෝ)",
       "News Content": "කොළඹ වරාය නගර ආර්ථික කෙමිෂන් සභා පනත් කෙටුම්පත පාර්ලිමේන්තුවට ඉදිරිපත් කෙරුණේ පසුගිය අප්‍රේල් මස 08 වනදායි.\nඅදාළ කෙටුම්පත සම්බන්ධයෙන් දේශපාලන පක්ෂ සහ සිවිල් සංවිධාන විවිධ අදහස් පළ කරමින් පැවති පසුබිමක එය අභියෝගයට ලක් කරමින් පෙත්සම් 19ක් ශ්‍රේෂ්ඨාධිකරණයට ඉදිරිපත් කෙරුණේ.\nඑලෙස පෙත්සම් ඉදිරිපත් කළ පිරිස අතර සමඟි ජන බලවේගය, ජනතා විමුක්ති පෙරමුණ, එක්සත් ජාතික පක්ෂය ඇතුළු කණ්ඩායම් කිහිපයක් ඇතුළත්.\nඅදාළ පෙත්සම් විභාගය අගවිනිසුරුවරයා පුමුඛ පංච පුද්ගල විනිසුරු මඩුල්ලක් ඉදිරියේ පසුගිය 19 වනදා ආරම්භ කෙරුණා.\nපෙත්සම් විභාගය පසුගිය 23 වනදා අවසන් වූ අතර ඒ අනුව පංච පුද්ගල ශ්‍රේෂ්ඨාධිකරණ විනිසුරු මඩුල්ලේ මතය කතානායකවරයා වෙත දැනුම්දීමටයි නියමිතව තිබුණේ.\nඉන් අනතුරුව පැවති පක්ෂ නායක රැස්වීමේදී මෙම පෙත්සමට අදාළ විවාදය ඊයේ දිනයේදී පැවැත්වීමට සැලසුම් කළ නමුත් පසුව එය කල් තැබුණේ ශ්‍රේෂ්ඨාධිකරණ තීන්දුව කථානායකවරයා වෙත ලැබී නොතිබීම හේතුවෙන්.\nකෙසේ වෙතත්, ලබන සතියේ පැවැත්වෙන පක්ෂ නායක රැස්වීමේදී මෙම පනත් කෙටුම්පත විවාදයට ගන්නා දිනය සම්බන්ධයෙන් තීරණයක් ගනු ඇති බවයි කථානායකවරයා වැඩිදුරටත් සඳහන් කළේ.",
       "URL": "https://www.hirunews.lk/270582/වරාය-නගරය-කෙටුම්පත-ගැන-ශ්‍රේෂ්ඨාධිකරණ-තීන්දුව-කථානායකවරයාට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1972"
}