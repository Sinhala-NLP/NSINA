{
       "Source": "hirunews",
       "Timestamp": "Friday, 26 February 2021 - 10:09",
       "Headline": "රාජ්‍ය වෙසක් උත්සවය යාපනය නාගදීප රජමහා විහාරයේ",
       "News Content": "මෙවර රාජ්‍ය වෙසක් උත්සවය යාපනය - නාගදීප රජමහා විහාරස්ථානයේ පැවැත්වීමට අග්‍රාමාත්‍ය මහින්ද රාජපක්ෂ උපදෙස් ලබාදී තිබෙනවා.\nඒ, ඊයේ පස්වරුවේ අරලියගහ මන්දිරයේදී පැවති සාකච්ඡාවකදීයි.\nමෙහිදී උතුරු නැගෙනහිර පළාත්වල විහාරස්ථාන 65 ක් සහ දහම් පාසල් 35 ක් සම්බන්ධ කරගනිමින් එය සංවිධාන කිරීම කෙරෙහි අවධානය යොමු වී තිබෙනවා.\nසාම්ප්‍රදායික වෙසක් උත්සවයකින් වෙනස්ව අනෙකුත් ආගම් සමඟ එක්ව මෙවර වෙසක් උත්සවය සංවිධාන කිරීමටද එහිදී තීරණය වී ඇති බවයි අග්‍රාමාත්‍ය කාර්යාලය නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/263712/රාජ්‍ය-වෙසක්-උත්සවය-යාපනය-නාගදීප-රජමහා-විහාරයේ",
       "Category": "Local News",
       "Parent URL": "https://www.hirunews.lk/local-news.php?pageID=2124"
}