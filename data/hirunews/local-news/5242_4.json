{
       "Source": "hirunews",
       "Timestamp": "Sunday, 20 December 2015 - 10:01",
       "Headline": "අනවසර විදුලි රැහැනක් අලියකුට මරු කැඳවයි  (ඡායාරූප)",
       "News Content": "අනවසර විදුලි රැහැනක ගැටීමෙන් හම්බන්තොට රණමයුරපුර ප්‍රදේශයේදී වන අලියකු මියගොස් තිබෙනවා.\nකෙසෙල් වගාවක ආරක්ෂාවට මෙම අනවසර විදුලි රැහැන ඇද ඇති බවටයි අනාවරණ වී ඇත්තේ.\nමියගිය වන අලියාගේ වයස අවුරුදු 22 ක් පමණ වන බව හම්බන්තොට වනජීවී නිලධාරී කාර්යාලයේ නිලධාරීන් පවසනවා.\nඊයේ රාත්‍රී මෙලෙස වන අලියා මරණයට පත්ව ඇති අතර අනවසර විදුලි රැහැන කෙසෙල් වගාවට ඇදීමට සම්බන්ධ පුද්ගලයන් දෙදෙනෙකු පොලිස් අත්අඩංගුවට ගෙන තිබෙනවා.\nඡායාරූප - අම්බලන්තොට සනත් ගමගේ",
       "URL": "https://www.hirunews.lk/122439/අනවසර-විදුලි-රැහැනක්-අලියකුට-මරු-කැඳවයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5242"
}