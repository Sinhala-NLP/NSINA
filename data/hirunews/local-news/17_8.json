{
       "Source": "hirunews",
       "Timestamp": "Wednesday, 20 September 2023 - 22:25",
       "Headline": "උපයන විට ගෙවීමේ බදු ප්‍රතිපත්තියට සංශෝධන එක්කරන ලෙස ඉල්ලීමක්",
       "News Content": "ජාත්‍යන්තර මූල්‍ය අරමුදලේ පළමු සමාලෝචනයේදී, උපයන විට ගෙවීමේ බදු ප්‍රතිපත්තියට සංශෝධන එක් නොකළහොත් දැඩි වෘත්තිය ක්‍රියාමාර්ගවලට එළැඹෙන බව වෘත්තියවේදින්ගේ වෘත්තිය සමිති එකමුතුව පවසනවා.\nඔවුන් මේ අදහස් පළ කළේ, මෙරට රැඳී සිටින ජාත්‍යන්තර මූල්‍ය අරමුදලේ නියෝජිත කණ්ඩායමේ අවධානයට සංදේශයක් භාරදීමෙන් පසු මාධ්‍ය වෙත අදහස් දක්වමින්.\nඋපයන විට ගෙවීමේ බදු ප්‍රතිපත්තිය සංශෝධනය කරන ලෙස ඉල්ලා වෘත්තියවේදින්ගේ වෘත්තිය සමිති එකමුතුව අද(20) ජාත්‍යන්තර මූල්‍ය අරමුදලේ මෙරට කාර්යාලයට සංදේශයක් භාර දීමට පැමිණියා\nඔවුන් පවසන්නේ අයි.එම්.එෆ්. පළමු සමාලෝචනයේ දී මේ සම්බන්ධයෙන් අවධානය යොමු නොවුණහොත් ඉදිරියේදි දැඩි වෘත්තිය ක්‍රියාමාර්ගවලට එළැඹීමට කටයුතු කරන බවයි.\nමේ අතර රජය සහ මහ බැංකුව සිදුකරන බැදුම්කර ක්‍රියාවලිය හරහා මෙරට දැවැන්ත මංකොල්ලයක් සිදුවන බවට පෙරටුගාමී සමාජවාදී පක්ෂය චෝදනා කරනවා.",
       "URL": "https://www.hirunews.lk/348903/උපයන-විට-ගෙවීමේ-බදු-ප්‍රතිපත්තියට-සංශෝධන-එක්කරන-ලෙස-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=17"
}