{
       "Source": "hirunews",
       "Timestamp": "Sunday, 19 December 2021 - 15:23",
       "Headline": "සංචාරක හෝටල් සහ නවාතැන් හිමිකරුවන්ට විදුලි බිල්පත් ගෙවීමේදී ලබාදුන් සහනය තවදුරටත් හිමිවන ලකුණු",
       "News Content": "සංචාරක සංවර්ධන අධිකාරියේ ලියාපදිංචි සංචාරක හෝටල් සහ නවාතැන් හිමිකරුවන් සඳහා විදුලි බිල්පත් ගෙවීමට ලබාදුන් සහනය තවදුරටත් ක්‍රියාත්මක කිරීම සඳහා යෝජනාවක් හෙට (20) පැවැත්වෙන අමාත්‍ය මණ්ඩල හමුවට ඉදිරිපත් කිරීමට තීරණය කර තිබෙනවා.\nසංචාරක අමාත්‍ය ප්‍රසන්න රණතුංග ඉදිරිපත් කරනු ලබන මෙම යෝජනාවට අනුව පසුගිය වසරේ මාර්තු 1 වන දා සිට මේ වසරේ පෙබරවාරි 28 වන දින දක්වා ලබාදී තිබූ විදුලි බිල්පත් සහනය මේ වසර අවසන් වනතුරු දීර්ඝ කිරීමටයි යෝජනා කර ඇත්තේ.\nඑමෙන්ම, සියළු හිඟ බිල්පත් ලබන වසරේ ජනවාරි මස 1 වන දා සිට ක්‍රියාත්මක වන පරිදි සමාන වාරික 36කින් ගෙවීමට සංචාරක හෝටල් හා නවාතැන් හිමිකරුවන්ට අවස්ථාව හිමි වන අයුරින් මෙම යෝජනාව ඉදිරිපත් කර ඇති බවයි විෂය භාර අමාත්‍යාවරයා වැඩිදුරටත් සඳහන් කළේ.",
       "URL": "https://www.hirunews.lk/291527/සංචාරක-හෝටල්-සහ-නවාතැන්-හිමිකරුවන්ට-විදුලි-බිල්පත්-ගෙවීමේදී-ලබාදුන්-සහනය-තවදුරටත්-හිමිවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1483"
}