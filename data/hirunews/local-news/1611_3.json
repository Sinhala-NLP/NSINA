{
       "Source": "hirunews",
       "Timestamp": "Saturday, 23 October 2021 - 11:17",
       "Headline": "මඩකලපුවේ දී තරුණයින් දෙදෙනෙකුට පහරදුන් පොලිස් නිලධාරියාට වැඩ වරදියි (වීඩියෝ)",
       "News Content": "මඩකලපුව ප්‍රදේශයේ දී තරුණයින් දෙදෙනෙකුට අමානුෂික ලෙස පහරදුන් සිද්ධියට සම්බන්ධ පොලිස් නිලධාරියාගේ වැඩ තහනම් කර තිබෙනවා.\nමෙම පහරදීමේ සිද්ධියට සම්බන්ධ වී ඇත්තේ එරාවුර් පොලිසියේ රථවාහන අංශයේ නිලධාරියෙක් බවයි වාර්තා වුණේ.\nමහජන ආරක්ෂක අමාත්‍ය රියර් අද්මිරාල් ආචාර්ය සරත් වීරසේකර හිරු ප්‍රවෘත්ති අංශයට කියා සිටියේ අදාළ සිද්ධිය සම්බන්ධයෙන් මේ වනවිට පරීක්ෂණයක්ද ක්‍රියාත්මක බවයි.\nඅදාල පොලිස් නිලධාරියා විසින් තරුණයින් දෙදෙනාට පහරදෙන ආකාරය කිසියම් පුද්ගලයෙකු විසින් වීඩියෝකර සමාජ මාධ්‍ය වෙත මුදාහැරීමත් සමඟ මේ සම්බන්ධයෙන් බොහෝ දෙනෙකුගේ අවදානය යොමු වුණා.",
       "URL": "https://www.hirunews.lk/285821/මඩකලපුවේ-දී-තරුණයින්-දෙදෙනෙකුට-පහරදුන්-පොලිස්-නිලධාරියාට-වැඩ-වරදියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1611"
}