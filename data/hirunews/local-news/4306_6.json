{
       "Source": "hirunews",
       "Timestamp": "Sunday, 24 September 2017 - 12:57",
       "Headline": "චෝදනාවලින් භික්ෂූන් වහන්සේලා ධෛර්යමත් වෙනවා - පූජ්‍ය මුරුත්තෙට්ටුවේ හිමි",
       "News Content": "භික්ෂූණ් වහන්සේලාට කුමන ආකාරයේ චෝදනා නැගුවද ඉන් සිදුවූයේ ඔවුන් ධෛර්යමත් වීම පමණක්  බව මව්බිම සුරැකීමේ ජාතික බලවේගය පවසනවා.\nනාරාහේන්පිට අභයාරාම විහාරස්ථානයේ අද සංවිධාන කර තිබූ මාධ්‍ය හමුවකට එක්වෙමින් එහි සංවිධායක පූජ්‍ය මුරුත්තෙට්ටුවේ ආනන්ද හිමියන් මේ බව කියා සිටියා.\n‘‘ මේ ආණ්ඩුව කියන්නේ එකක්. කරන්නේ එකක්. හිතන්නේ තව එකක්. ජනතාවගේ ඇස්වලට වැලි ගහලා ඔවුන්ට  ඕනෑ ඒවා දිගටම කරගෙන ගියා. යමක් කරගෙන යනකොට ආණ්ඩුවේ ඉන්න චරපුරුෂයෝ කියනවා චීවරධාරීන්, බත්බැලයින් කියලා. මොනවා හරි කිය කිය භික්ෂුන් වහන්සේලාට චෝදනා කරන්න පටන්ගත්තා. නමුත් භික්ෂුන් වහන්සේලාට මොන විදිහේ චෝදනා කළත් ඒවායින් භික්ෂූන් වහන්සේලා ධෛර්යමත් වෙනවා මිසක් පස්සට ගියේ නැහැ. මේ ආණ්ඩුව ගෙනියන ව්‍යාපාරයට තවදුරටත් සද්ද නැතුව හිටියොත් සසුනත් ඉවරයි. ජාතියත් ඉවරයි. ලලිත් වීරතුංගට ආධාර මුදලක් එකතු කරන්න ගියාම උසුලූ විසුලූ කළා. තායිලන්තය වැටුනම ආර්ථිකේ ගොඩගත්තේ ස්වාමීන් වහන්සේලා පි`ඩුසිඟා වැඩලා. ඒවා අලූත් දේවල් නෙමෙයි. ඒ නිසා අපි බලාපොරොත්තු වෙනවා සසුන රකින ධර්ම යාත්‍රාවක් පවත්වන්න. ’’",
       "URL": "https://www.hirunews.lk/171718/චෝදනාවලින්-භික්ෂූන්-වහන්සේලා-ධෛර්යමත්-වෙනවා-පූජ්‍ය-මුරුත්තෙට්ටුවේ-හිමි",
       "Category": "Local News",
       "Parent URL": "https://www.hirunews.lk/local-news.php?pageID=4306"
}