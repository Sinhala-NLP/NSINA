{
       "Source": "hirunews",
       "Timestamp": "Sunday, 22 August 2021 - 9:39",
       "Headline": "වෙරළේ අත්හැර දමා ගිය කහ කිලෝ 235ක් හමුවෙයි",
       "News Content": "මන්නාරම ඕලුතුඩුවායි වෙරළ ප්‍රදේශයේ සිදුකළ මෙහෙයුමකදී නීති විරෝධීව මෙරටට රැගෙන ඒමට උත්සාහ කළ වියළි කහ කිලෝ 235කට අධික ප්‍රමාණයක් සොයාගෙන තිබෙනවා.\nනාවික හමුදාව විසිනුයි ඊයේ මෙම සෝදිසිය සිදුකර ඇත්තේ.\nනීති විරෝධීව මුහුදු මාර්ගයෙන් රැගෙන විත් ඇති මෙම කහ, මලු 7ක අසුරා තිබී ඇති අතර එය ගොඩබිමට රැගෙන ඒම සඳහා යොදා ගැනීමට තිබූ බවට සැක කෙරෙන අත් කරත්තයක් ද හමුවී තිබෙනවා.\nජාවාරම්කරුවන් විසින් රට තුලට රැගෙන ඒමට නොහැකිව මෙම කහ තොගය දමා යන්නට ඇති බවටයි සැක කෙරෙන්නේ.\nවියළි කහ තොගය සහ අත් කරත්තය ඉදිරි විමර්ශණ සඳහා ඉදිරිපත් කරන තෙක් නාවික හමුදා භාරයේ තබා තිබෙනවා.",
       "URL": "https://www.hirunews.lk/280312/වෙරළේ-අත්හැර-දමා-ගිය-කහ-කිලෝ-235ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1738"
}