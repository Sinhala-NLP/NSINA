{
       "Source": "hirunews",
       "Timestamp": "Wednesday, 01 January 2020 - 12:52",
       "Headline": "සහල් මිල ඉදිරි සතියේදී පහළ යන ලකුණු",
       "News Content": "ඉහල ගොස් ඇති සහල් මිල ඉදිරි සතිය තුලදි පහල දැමීමට හැකිවනු ඇති බව කෘෂිකර්ම රාජ්‍ය අමාත්‍ය විදුර වික්‍රමනායක පවසනවා.\nහොරණ ඩිපෝවේ අද පැවති පොල් පැල සිටවීමේ වැඩ සටහනකට එක්වීමෙන් පසු මාධ්‍ය වෙත අදහස් දක්වමින් රාජ්‍ය අමාත්‍යවරයා කියා සිටියේ ජනාධිපතිවරයා සහ අග්‍රාමාත්‍යවරයා එ සම්බන්ධයෙන් ඉදිරිපත් කර ඇති සැලසුමක් අනුව සහල් මිල පාලනයට අවශ්‍ය කටයුතු සිදුකරමින් පවතින බවයි.\nමේ අතර, රාජ්‍ය ආයතනවල වෙනස්කම් සිදුකර ජනතා සේවය උපරිම අයුරින් ලබාදීමට ජනාධිපතිවරයා ගෙන යන වැඩපිළිවෙලට සහය ලබාදිය යුතු බව කර්මාන්ත රාජ්‍ය අමාත්‍ය දයාසිරි ජයසේකර පවසනවා.\nකර්මාන්ත හා සැපයුම් කළමනාකරණ අමාත්‍යාංශයේ නව වසරේ වැඩ ආරම්භ කිරීමේ අවස්ථාවට අද එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/231386/සහල්-මිල-ඉදිරි-සතියේදී-පහළ-යන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=2975"
}