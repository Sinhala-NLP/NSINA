{
       "Source": "hirunews",
       "Timestamp": "Monday, 08 May 2017 - 12:09",
       "Headline": "යාපනයේ ආයුධ කල්ලියක් යතුරු පැදිවලින් ඇවිත් තුන්දෙනෙකු කපයි",
       "News Content": "යාපනය චාවකච්චේරී පස්මන් සන්ධිය අසලදී ඊයේ (07) සවස ආයුධ සන්නද්ධ යතුරු පැදිවලින් පැමිණි පිරිසක් විසින් සිදුකරන ලද පහරදීමකදී තිදෙනෙකු කැපුම් තුවාල සහිතව රෝහල්ගත කොට ඇති බවට චාවකච්චේරී පොලීසිය පවසනවා.\nපස්මන් සන්ධියේ කයිතඩි පාලම අසල පිහටි වෙළඳසැලකට තරුණයින් දෙදෙනෙකු තේ පානය කිරීම සඳහා පැමිණ ඇති අතර එහිදී එකවරම මුහුණු ආවරණය කරගත් පිරිසක් යතුරුපැදි දෙකකින් පැමිණ තියුණු ආයුධවලින් අදාල තරුණයින් දෙදෙනා හා වෙළඳැලේ හිමිකරුට කැපුම් තුවාල සිදුකර තිබෙනවා.\nකෙසේ වෙතත් අදල පහරදීමට සම්බන්ධ කිසිවෙකුත් අත්අඩංගුවට ගෙන නොමැති අතර කැපුම් තුවාලලත් තිදෙනාගේ තත්වය එතරම් බරපතල නොවන බවයි අප වාර්තාකරු සඳහන් කළේ.\nඅදාල පහරදීම් සිදු කළ පුද්ගලයින් අත්අඩංගුවට ගැනීම් සඳහා පුලුල් පරික්ෂණයක් ආරම්භ කොට ඇති බවටද චාවකච්චේරී පොලීසිය වැඩිදුරටත් ප්‍රකාශ කළා.",
       "URL": "https://www.hirunews.lk/160858/යාපනයේ-ආයුධ-කල්ලියක්-යතුරු-පැදිවලින්-ඇවිත්-තුන්දෙනෙකු-කපයි",
       "Category": "Local News",
       "Parent URL": "https://www.hirunews.lk/local-news.php?pageID=4527"
}