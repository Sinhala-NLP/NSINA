{
       "Source": "hirunews",
       "Timestamp": "Saturday, 07 May 2022 - 16:11",
       "Headline": "තලෙයිබාන් ප්‍රධානියාගෙන් බුර්කාව පැළඳීමට ආඥාවක්",
       "News Content": "ඇෆ්ගනිස්ථානයේ අධ්‍යාත්මික නායක හා තලෙයිබාන් ප්‍රධානී හිබතුල්ලා අකුන්සාදා විසින් කාන්තාවන්ට හිසේ සිට පාදාන්තය දක්වා ආවරණය වන පරිදි බුර්කාව පැළඳීමට ආඥාවක් නිකුත් කර තිබෙනවා.\nකාබුල්හි පැවති උත්සවයකදී ඔහු මෙම ආඥාව නිකුත් කර ඇති බවයි විදෙස් වාර්තා සඳහන් කළේ. කාන්තාවන්ට පොදු ස්ථානවලදී පෙනී සිටීමට වඩා ගෞරවාන්විත හා සාම්ප්‍රදායික ඇඳුම එය බව තලෙයිබාන් ප්‍රධානියාගේ අදහසයි.\nපසුගිය වසරේදි ඇමෙරිකානු හමුදා ඇෆ්ගනිස්ථානයෙන් පිටව යාමත් සමග එහි බලය අත්පත් කර ගත් තලේබානුවන් විසින් කාන්තාවන්ට එරෙහිව විවිධ තහනම් හා සීමා කිරීම් පැන වූ අතර, අද නිකුත් කළ මෙම ආඥාව මේ දක්වා පැනවූ දැඩිම තහනම බව විදෙස් වාර්තා පෙන්වා දෙනවා.",
       "URL": "https://www.hirunews.lk/303760/තලෙයිබාන්-ප්‍රධානියාගෙන්-බුර්කාව-පැළඳීමට-ආඥාවක්",
       "Category": "Local News",
       "Parent URL": "https://www.hirunews.lk/local-news.php?pageID=1185"
}