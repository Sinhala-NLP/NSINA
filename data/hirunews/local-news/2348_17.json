{
       "Source": "hirunews",
       "Timestamp": "Friday, 06 November 2020 - 8:16",
       "Headline": "හිටපු අතිරේක ලේකම්වරයෙකු ගෙන ගිය රජයේ වාහනයක් ගැන පරීක්ෂණ",
       "News Content": "පසුගිය රජය සමයේ වෙළඳ අමාත්‍යාංශයේ සිටි අතිරේක ලේකම්වරයෙකු අමාත්‍යාංශයට අයත් වාහනයක් රැගෙන යාම සම්බන්ධයෙන් විමර්ශනයක් සිදුකිරීම සඳහා උපදෙස් ලබා දුන් බව අමාත්‍ය බන්දුල ගුණවර්ධන ප්‍රකාශ කළා.\nකොළඹ ඊයේ (05) පැවති මාධ්‍ය හමුවකට එක්වෙමින් ඔහු කියා සිටියේ ඒ පිළිබඳව පොලීසියට පැමිණිල්ලක් කරන ලෙසට ද සිය ලේකම්වරයාට දැනුම් දුන් බවයි.\nඑහිදී අමාත්‍යවරයා සඳහන් කළේ හිටපු අමාත්‍ය රිෂාඩ් බදියුදීන් යටතේ කටයුතු කළ තවත් බොහෝ පිරිසක් සිය අමාත්‍යාංශය තුළ හිඳිමින් වැඩකටයුතුවලට බාධා එල්ල කරන බවයි.\nඔවුන් වෙනත් අමාත්‍යාංශවලට හෝ රාජ්‍ය ආයතනවලට යොමුකර නව රජයේ වැඩපිලිවෙල ක්‍රියාත්මක කිරීමට බලාපොරොත්තු වන බවයි අමාත්‍ය බන්දුල ගුණවර්ධන එහිදී වැඩිදුරටත් සඳහන් කළේ.\nකෙසේ වෙතත්, එය දේශපාලන බලපෑමකින් තොරව සිදුකිරීමට බලාපොරොත්තු වන බවයි ඔහු කියා සිටියේ.",
       "URL": "https://www.hirunews.lk/254111/හිටපු-අතිරේක-ලේකම්වරයෙකු-ගෙන-ගිය-රජයේ-වාහනයක්-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2348"
}