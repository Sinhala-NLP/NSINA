{
       "Source": "hirunews",
       "Timestamp": "Saturday, 17 December 2022 - 8:51",
       "Headline": "සහනාධාර ඉවත් කර, ආර්ථික සැලසුම් නොගෙනාවොත් නයිජීරියාවටත් ශ්‍රී ලංකාවේ ඉරණම අත්වෙයි ?",
       "News Content": "විනිමය අනුපාත නිසි පරිදි ගැලපීම සහ ඉන්ධන සහනාධාර ක්‍රමවේදය ඉවත් නොකළහොත් නයිජීරියාව ද ශ්‍රී ලංකාව මෙන් දැඩි ආර්ථික මළගමකට පත්වනු ඇති බව කඩුනා ප්‍රාන්තයේ ආණ්ඩුකාර Nasiru El-Rufai පවසනවා.\nලෝක බැංකුව විසින් නයිජීරියා සංවර්ධන යාවත්කාලීන වැඩසටහනකට එක්වෙමින් ඔහු මේ බව සඳහන් කළා.\nනව වර්ධන මාවතක් ප්‍රස්ථාරගත කිරීම සඳහා පෙට්‍රල් සහනාධාරය සහ බහු විනිමය අනුපාත ඉවත් කරන ලෙසයි මෙහිදී ලෝක බැංකුව නයිජීරියාවෙන් ඉල්ලා සිටියේ.\nEl-Rufai ප්‍රකාශ කළේ නයිජීරියානු ජනාධිපති අපේක්ෂකයින් සියලු දෙනාම පෙට්‍රල් සහනාධාරය ඉවත් කිරීම සහ බහුවිධ විනිමය අනුපාත ඉවත් කිරීම දේශපාලනීකරණය නොකර ප්‍රචාරක කටයුතු කරන අයුරින් පවත්වා ගැනීම නයිජීරියාවට පැහැදිලි ලෙසම අනතුරක් බවයි.\nඑල්-රුෆායි වැඩිදුරටත් කියා සිටියේ මූල්‍ය පීඩනය සම්බන්ධයෙන් ෆෙඩරල් රජයට වඩා ප්‍රාන්ත ආණ්ඩු දැඩි පීඩනයකට ලක්ව ඇති බවත්, 2021 සිට එන්එන්පීසී තෙල් ආදායමෙන් ලැබෙන දායකත්වය මදිපාඩුවක් බවයි.",
       "URL": "https://www.hirunews.lk/322861/සහනාධාර-ඉවත්-කර-ආර්ථික-සැලසුම්-නොගෙනාවොත්-නයිජීරියාවටත්-ශ්‍රී-ලංකාවේ-ඉරණම-අත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=661"
}