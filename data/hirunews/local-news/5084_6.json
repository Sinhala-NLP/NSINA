{
       "Source": "hirunews",
       "Timestamp": "Monday, 18 April 2016 - 13:12",
       "Headline": "ඇල්පිටියේ පාසල් සිසුවියක්  අතුරුදන්",
       "News Content": "ඇල්පිටිය - ඉහළ  ඕමත්ත- දිගල ගනේගොඩ ප්‍රදේශයේ පදිංචි 17 හැවිරිදි පාසල් සිසුවියක් මාසයක පමණ සිට අතුරුදන්වී ඇති බවට වාර්තාවනවා.\nපසුගිය මාර්තු මස 13 වනදා සිට තම දියණිය අතුරුදන්වී ඇති බවයි ඔවුන්ගේ දෙමව්පියන් හිරු ප්‍රවෘත්ති අංශයට සඳහන් කළේ.\nමේ සම්බන්ධයෙන් දෙමව්පියන් ඇල්පිටිය සහ ඌරගහ පොලිස් ස්ථානවලට පැමිණිලිද කර තිබෙනවා.\nමීට අමතරව පොලිස් ළමා හා කාන්තා කාර්යාංශයටද පැමිණීල්ලක් ඉදිරිපත් කළ නමුත් තවමත් තම දියණිය පිළිබඳව තොරතුරක් ලැබී නොමැති බවයි ඇයගේ දෙමව්පියන් වැඩිදුරටත් සඳහන් කළේ.\nමේ සම්බන්ධයෙන් හිරු ප්‍රවෘත්ති අංශය ඇල්පිටිය පොලිස් ස්ථානයෙන් විමසීමක්ද කළා.\nඑහි ප්‍රකාශකයෙකු සඳහන් කළේ තමන්ට පාසල් සිසුවියක් අතුරුදන්වීම සම්බන්ධයෙන් පැමිණිල්ලක් ලැබී නොමැති බවයි.",
       "URL": "https://www.hirunews.lk/131120/ඇල්පිටියේ-පාසල්-සිසුවියක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=5084"
}