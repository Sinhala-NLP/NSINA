{
       "Source": "hirunews",
       "Timestamp": "Friday, 23 September 2022 - 8:30",
       "Headline": "පුටින්ගේ තීරණයත් සමඟ රුසියානුවන් රට හැර යාමේ සූදානමක",
       "News Content": "රුසියානු ජනාධිපති ව්ලැදිමීර් පුටින් ස්වෙච්ඡා හමුදා බල ඇණියක් කැඳවන බවට ප්‍රකාශ කිරීමත් සමඟ එරට ජනතාව රට හැරයාමේ තත්වයක් මතුව තිබෙනවා.\nමේ වන විට රුසියානු දේශසීමා ආසන්නයේ දිගු පෝලිම් දක්නට ලැබෙන බවයි විදෙස් මාධ්‍ය වාර්තා කළේ.\nයුක්රේනය සමඟ පවතින යුද්ධයට මුහුණදීම සඳහා හමුදා අත්දැකීම් සහිත ස්වෙච්ඡා භටයින් ලක්ෂ තුනක් නැවත සේවයට කැඳවන බව රුසියානු ජනාධිපතිවරයා පෙරේදා ප්‍රකාශ කළා.\nමේ සමඟම වීසා බලපත්‍රයක් නොමැතිව ජෝර්ජියාවට ඇතුළු විය හැකි දේශසීමාව අසල සැතපුම් ගණන් දිග රථවාහන පෝලිම් දක්නට ලැබෙන බවයි විදෙස් මාධ්‍ය වාර්තා කළේ.\nජර්මනිය ඇතුළු රටවල් කිහිපයක් රුසියානුවන් භාරගැනීමට කැමැත්ත පළ කළ ද ලිතුවේනියාව, ලැට්වියාව, එස්තෝනියා සහ චෙක් ජනරජය දැඩිව ප්‍රකාශ කර ඇත්තේ රුසියානුවන්ට රැකවරණය දීමට සූදානම් නොමැති බව යි.",
       "URL": "https://www.hirunews.lk/316087/පුටින්ගේ-තීරණයත්-සමඟ-රුසියානුවන්-රට-හැර-යාමේ-සූදානමක",
       "Category": "Local News",
       "Parent URL": "https://www.hirunews.lk/local-news.php?pageID=850"
}