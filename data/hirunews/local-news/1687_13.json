{
       "Source": "hirunews",
       "Timestamp": "Thursday, 16 September 2021 - 22:05",
       "Headline": "ශ්‍රී ලංකාවට චීනයෙන් සිනොවැක් එන්නත් මාත්‍රා මිලිනයක්",
       "News Content": "ශ්‍රී ලංකාවට සිනොවැක් එන්නත් මාත්‍රා මිලිනයක් ලබාදීමට චීනය තීරණය කර ඇතැයි මෙරට චීන තානාපති කාර්යාලය පවසනවා.\nඔවුන් සිය ට්විටර් ගිණුමේ සටහනක් තබමින් ප්‍රකාශකර ඇත්තේ ශ්‍රී ලංකාවේ කොවිඩ් මර්දන එන්නත්කරණයට තවදුරටත් සහය දැක්වීමක් වශයෙන් මෙම එන්නත් ප්‍රදානය සිදුකරන බවයි.\nසිනොවැක් එන්නත මේවන විට ලොව පුරා වැඩි වශයෙන් භාවිත කෙරෙන එන්නතක්.\nඅගෝස්තු මාසයේ අවසානය වන විට සිනොවැක් එන්නත් මාත්‍රා බිලියන 1.8ක් චීනය විසින් සපයා තිබෙනවා.\nඑමෙන්ම අගෝස්තු  මාසයේ අවසානය වන විට රටවල් 50ක සිනොවැක් එන්නත් මාත්‍රා බිලියන 1.4ක් භාවිතයට ගෙන ඇති බවයි ශ්‍රී ලංකාවේ චීන තානාපති කාර්යාලය සිය ට්විටර් සටහන මගින් පෙන්වා දී ඇත්තේ.",
       "URL": "https://www.hirunews.lk/282412/ශ්‍රී-ලංකාවට-චීනයෙන්-සිනොවැක්-එන්නත්-මාත්‍රා-මිලිනයක්",
       "Category": "Local News",
       "Parent URL": "https://www.hirunews.lk/local-news.php?pageID=1687"
}