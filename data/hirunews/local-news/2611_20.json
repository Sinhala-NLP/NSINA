{
       "Source": "hirunews",
       "Timestamp": "Saturday, 04 July 2020 - 7:31",
       "Headline": "ජාවාරම්කරුවන් අල්ලන්න විශේෂ ඒකකයක් ?",
       "News Content": "විවිධ ජාවාරම්කරුවන් පිලිබද විමර්ශන සිදුකිරීම සදහා වෙනම විශේෂ ඒකකයක් ස්ථාපිත කිරීම කෙරෙහි පොලිස්පතිවරයාගේ අවධානය යොමුවී තිබෙනවා.\nඒ අනුව, අපරාධ හා මත්ද්‍රව්‍ය ජාවාරම් වලට සම්බන්ධ සැකකරුවන් විශාල ප්‍රමාණයක් පසුගිය දිනවල අත්අඩංගුවට ගෙන ඇති බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් කොළඹ ඊයේ පැවති මාධ්‍ය හමුවකට එක්වෙමින් සදහන් කළේ.\nමේ අතර, නීතිවිරෝධීව විදේශීය දුම්වැටි තොගයක් ළග තබා ගෙන සිටි චීන ජාතික කාන්තාවන් දෙදෙනෙකු ගල්කිස්ස වෙරළ පාරේ නිවසකදී ගල්කිස්ස පොලීසිය ඊයේ අත්අඩංගුවට ගෙන තිබෙනවා. අදාළ වැටලීමේදී විදේශීය දුම්වැටි 25,600 ක් පමණ සොයා ගත් බවයි පොලීසිය සදහන් කළේ.",
       "URL": "https://www.hirunews.lk/244645/ජාවාරම්කරුවන්-අල්ලන්න-විශේෂ-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=2611"
}