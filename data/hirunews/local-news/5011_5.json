{
       "Source": "hirunews",
       "Timestamp": "Saturday, 11 June 2016 - 13:04",
       "Headline": "සාලාවේ තක්සේරු කටයුතු අද ඇරඹේ",
       "News Content": "සාලාව යුද හමුදා කදවුරේ පිපිරීමෙන් විනාශයට පත්වූ නිවාස පිළිබඳ තක්සේරු කටයුතු අද සිට සිදු කෙරෙනවා.\nඒ අනුව ඒ සම්බන්ධයෙන් වන සාකච්ඡාවක් සීතාවක ප්‍රාදේශීය ලේකම් කාර්යාලයේදී අද පැවැත්වීමට නියමිත අතර ඊට ප්‍රාදේශීය ලේකම්වරයා ඇතුලූ නිලධාරීන් රැසක් එක්වනු ඇති.\nතක්සේරු කිරීම කටයුතු සඳහා රජයේ තක්සේරු නිලධාරීන් 76 දෙනෙකු යොදවා තිබෙනවා.\nහානියට පත් නිවාස සහ ගොඩනැගිලි හැර අනෙකුත් සියලූ ස්ථානවලට මේ වනවිට විදුලිබලය  ලබාදී ඇති බව සඳහන්.\nඊයේ දිනයේදී අමාත්‍යවරුන් වන  රවී කරුණානායක, සාගල රත්නායක, අනුර ප්‍රියදර්ශන යාපා සහ රාජ්‍ය අමාත්‍ය රුවන් විජේවර්ධන යන අමාත්‍යවරුන්ගේ ප්‍රදානත්වයෙන් සීතාවක ප්‍රාදේශීය ලේකම් කාර්යාලයේදී විශේෂ සාකච්ඡාවක් පැවැත්වුණා.\nඑහිදී තීරණය කෙරුණේ විනාශයට පත්වූ නිවාස සම්බන්ධයෙන් වූ තක්සේරු කටයුතු අද සිට ආරම්භ කිරීමටයි.\nමේ අතර හානියට පත් නිවාසවල සිටි පවුල්වලට මසකට රුපියල් 50000 බැගින් වන දීමනාවක් මාස තුනක කාලයක් ලබාදීමටද රජය පසුගියදා තීරණය කළා.\nඑමෙන්ම සාලාව  යුද හමුදා කඳවුර එම ස්ථානයේ ස්ථාපිත කළත් එහි අවි ගබඩාව වෙනත් ස්ථානයකට රැගෙන යාමටයි මේ වනවිට රජය තීරණය කර තිබෙන්නේ.\nඑමෙන්ම ආරක්ෂක අංශ සතු සියලූම අවි ගඩා ජනාකීර්ණ ප්‍රදේශවලින් පිටත ඉදි කිරීමටද රජය මේ වනවිට තීරණය කර තිබෙනවා.",
       "URL": "https://www.hirunews.lk/135280/සාලාවේ-තක්සේරු-කටයුතු-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5011"
}