{
       "Source": "hirunews",
       "Timestamp": "Friday, 18 August 2023 - 9:17",
       "Headline": "මොරටුවේ දෑත් කැපීමේ සිද්ධියට අනුබල දුන් පුද්ගලයකු අත්අඩංගුවට",
       "News Content": "මොරටුව, කොරළවැල්ල ප්‍රදේශයේදී තියුණු ආයුධයකින් පහර දී පුද්ගලයකුගේ දෑත් මැණික් කටුව ආසන්නයෙන් කපා රැගෙන යාමේ සිද්ධියේ ප්‍රධාන සැකකරුට ආධාර අනුබල දුන් පුද්ගලයකු ගල්කිස්ස කොට්ඨාස අපරාධ විමර්ශන අංශය විසින් රාවතාවත්ත ප්‍රදේශයේදී අත්අඩංගුවට ගෙන තිබෙනවා.\nපසුගිය මාර්තු 21 වන දා මෙම සිද්ධිය වාර්තා වූ අතර, ඊයේ (18) අත්අඩංගුවට ගත් සැකකරු මේ දක්වා පොලිසිය මගහැර සැඟව සිටියා.\nමොහු මොරටුවැල්ල ප්‍රදේශයේ පදිංචි 32 හැවිරිදි වියේ පසුවන පුද්ගලයකු වන අතර, දැනට රක්ෂිත බන්ධනාගාරගත කර සිටින ප්‍රධාන සැකකරුව අදාළ ස්ථානයට යතුරුපැදියෙන් රැගෙන පැමිණ ඇත්තේ මෙම පුද්ගලයායි.",
       "URL": "https://www.hirunews.lk/345236/මොරටුවේ-දෑත්-කැපීමේ-සිද්ධියට-අනුබල-දුන්-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=89"
}