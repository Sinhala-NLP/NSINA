{
       "Source": "hirunews",
       "Timestamp": "Tuesday, 08 March 2022 - 17:21",
       "Headline": "මත්පැන් සැපයුමට ගැටළුවක් නැහැ. සුරාබදු දෙපාර්තමේන්තුව කියයි",
       "News Content": "ඉන්ධන හිඟය සහ විදුලි කප්පාදුව හේතුවෙන් එතනෝල් නිෂ්පාදනයට බාධා පැමිණීම නිසා ප්‍රමාණවත් පරිදි එතනෝල් නොලැබීමෙන් මාර්තු 22 වනදා සිට මත්පැන් නිෂ්පාදනය නතර කරන බවට සමාජ මාධ්‍යයන්හි පළවන වාර්තා සාවද්‍ය බව සුරාබදු දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව කියා සිටියේ දේශීය මත්පැන් නිපදවන සුරාබදු බලපත්‍ර ලත් මත්පැන් නිෂ්පාදනාගාර 23 ක් දිවයින තුළ ක්‍රියාත්මක බවයි.\nඒවාට අවශ්‍ය එතනෝල් ඇතුලු අමුද්‍රව්‍ය දේශීය වෙළඳපොල තුළින් ලබාගැනීමේ හැකියාව මේ දක්වා පවතින බවයි එම නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/298988/මත්පැන්-සැපයුමට-ගැටළුවක්-නැහැ-සුරාබදු-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1306"
}