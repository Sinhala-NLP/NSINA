{
       "Source": "hirunews",
       "Timestamp": "Monday, 01 May 2023 - 10:42",
       "Headline": "රුපියල් ලක්ෂ 30ක කේරළ ගංජා සමග යුද - නාවික සෙබළු දෙදෙනකු අල්ලයි",
       "News Content": "කොළඹ නගරයේ අලෙවි කිරීමට ගෙන එමින් සිටි කේරළ ගංජා සමග ආරක්ෂක අංශ නිලධාරින් දෙදෙනකු සහ තවත් සිවිල් අයෙක් පොලිස් අත්අඩංගුවට ගෙන තිබෙනවා.\nමෙලෙස අත් අඩංගුවට ගත් සැකකරුවන් අතර යුද හමුදා සෙබලෙක්, නාවික හමුදා සෙබලෙක් ද සිටින බවයි වාර්තා වන්නේ.\nපූනෑව පොලිසිය විසින් මෙම සැකකරුවන් අත් අඩංගුවට ගන්නා අවස්ථාවේ දී ඔවුන් සතුව කේරළ ගංජා කිලෝග්‍රෑම් 10ක් තිබී පොලිස් භාරයට ගැනුණා.\nමෙම මත්ද්‍රව්‍ය තොගයේ වෙළෙඳපොළ වටිනාකම රුපියල් ලක්ෂ 30කට ආසන්න බවයි මූලික පොලිස් විමර්ශනවල දී හෙළිව ඇත්තේ.\nඅදාළ කේරළ ගංජා තොගය කොළඹට ගෙනැවිත් ඇත්තේ යාපනය ප්‍රදේශයේ සිටයි.\nසිද්ධිය සම්බන්ධයෙන් පූනෑව පොලිස් විමර්ශන ක්‍රියාත්මකයි.",
       "URL": "https://www.hirunews.lk/333929/රුපියල්-ලක්ෂ-30ක-කේරළ-ගංජා-සමග-යුද-නාවික-සෙබළු-දෙදෙනකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=377"
}