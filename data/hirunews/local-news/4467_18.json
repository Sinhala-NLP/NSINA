{
       "Source": "hirunews",
       "Timestamp": "Friday, 16 June 2017 - 8:22",
       "Headline": "මැදවච්චියේ රිය අනතුරකින් ස්වාමීන් වහන්සේ නමක් ඇතුලු දෙදෙනෙකුට දිවි අහිමි වෙයි (ඡායාරූප)",
       "News Content": "මහනුවර යාපනය මාර්ගයේ පුනෑව ප්‍රදේශයේ සිදුවු රිය අනතුරකින් හිමිනමක් ඇතුලු දෙදෙනෙකු මියගොස් තවත් 10 දෙනෙකු තුවාල ලබා තිබෙනවා.\nත්‍රී රෝද රථයක් සහ වෑන් රථයක් මුහුණට මුහුණ ගැටීමෙනුයි ඊයේ සවස මෙම අනතුර සිදුවී ඇත්තේ.\nමියගොස් ඇත්තේ ත්‍රී රෝද රථයේ රියදුරා සහ එහි පිටුපස ගමන් කළ ස්වාමීන් වහන්සේ නමක්.\nඅනතුරින් පසු බරපතල තුවාල ලැබු ඔවුන් දෙදෙනා මැදවච්චිය රෝහලට ඇතුලත් කිරීමෙන් අනතුරුව වැඩිදුර ප්‍රතිකාර සඳහා අනුරාධපුර රෝහලට ඇතුලත් කෙරුනා.\nඑහිදීයි ඔවුන් මියගොස් ඇත්තේ.\nත්‍රී රෝද රථ රියදුරා පෙරියඋලුප්පුකුලම ප්‍රදේශයේ පදිංචි 39 හැවිරිදි අයෙක්.\nඅපවත්වු ස්වාමීන් වහන්සේ පරණ හල්මිල්ලෑව විහාරස්ථානයේ සිටි 39 හැවිරිදි හිමිනමක් බවයි පොලිසිය කියාසිටියේ.\nඅනතුරින් තුවාල ලබා ඇත්තේ වෑන් රථයේ ගමන් කළ 10 දෙනෙක්.\nවෑන් රථයේ රියදුරා ද ඒ අතර වනවා. ඔවුන් අනුරාධපුර සහ මැදවච්චිය රෝහල්වලයි ප්‍රතිකාර ලබන්නේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/163665/මැදවච්චියේ-රිය-අනතුරකින්-ස්වාමීන්-වහන්සේ-නමක්-ඇතුලු-දෙදෙනෙකුට-දිවි-අහිමි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4467"
}