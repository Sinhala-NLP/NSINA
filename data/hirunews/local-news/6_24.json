{
       "Source": "hirunews",
       "Timestamp": "Tuesday, 26 September 2023 - 10:49",
       "Headline": "සෞදියේදී යකඩ ඇණ ගිල්ලවූ කාන්තාව දිවයිනට",
       "News Content": "සෞදි ආරාබියේ ගෘහ සේවයට ගොස් ආහාර වෙනුවට යකඩ ඇණ ගිල්ලවා මෙරටට එවූ කාන්තාවක් පිළිබඳ පුවතක් මාතලේ ඇල්කඩුව ප්‍රදේශයෙන් හිරු ප්‍රවෘත්ති අංශයට වාර්තා වුණා.\nකොළඹ ප්‍රදේශයේ විදේශ රැකියා නියෝජිත අයතනයකින් 21 හැවිරිදි මෙම කාන්තාව සෞදි ආරාබියේ ගෘහ සේවයට ගොස් ඇත්තේ පසුගිය ජුනි මාසයේදීයි.\nකෙසේ වෙතත් ඇය සේවය කළ නිවෙස්හිමියන් විසින් ආහාර ලබා නොදීම හේතුවෙන් ඇය මේ පිළිබඳව විදෙස්ගත කළ රැකියා නියෝජිත ආයතනයට දැනුම් දී තිබෙනවා.\nඊට උරණ වූ නිවෙස් හිමි කාන්තාව තමන්ට ආහාර වෙනුවට යකඩ ඇණ ගිල්ලවූ බවයි අදාළ කාන්තාව තම මවට දුරකථනයෙන් දැනුම් දී ඇත්තේ.",
       "URL": "https://www.hirunews.lk/349426/සෞදියේදී-යකඩ-ඇණ-ගිල්ලවූ-කාන්තාව-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=6"
}