{
       "Source": "hirunews",
       "Timestamp": "Saturday, 10 December 2022 - 12:58",
       "Headline": "පැසිපන්දු ක්‍රීඩිකාවකට හුවමාරු කළ අවි ජාවාරම්කරු",
       "News Content": "ඇමරිකා - රුසියානු සිරකරු හුවමාරු වැඩසටහනක් යටතේ පැසිපන්දු ක්‍රීඩිකා බ්‍රිට්නි ගයිනර් සහ ප්‍රකට ආයුධ වෙළෙන්දෙකු වන වික්ටර් බවුට් නිදහස් කර තිබෙනවා.\nසෞදි අරාබිය සහ එක්සත් අරාමි එමීර් රාජ්‍යයේ මැදිහත්වීම මත මෙම සිරකරු හුවමාරුව සිදුවූ බවයි විදෙස් මාධ්‍ය වාර්තා සඳහන් කළේ.\nඔවුන් දෙදෙනාම පෞද්ගලික ජෙට් යානා මගින් අබුඩාබි වෙත එවා තිබුණා.\nපසුගිය පෙබරවාරි මාසයේදී 31 හැවිරිදි ඇමරිකානු ක්‍රීඩිකා බ්‍රිට්නි ගයිනර් රුසියාවේ දී අත්අඩංගුවට ගනු ලැබුවේ මත්ද්‍රව්‍ය චෝදනාවක් මතයි.\nහිටපු සෝවියට් හමුදා නිලධාරියෙකු මෙන්ම ආයුධ වෙළෙන්දෙකු ලෙස ප්‍රකට වික්ටර් බවුට් ඇමරිකාව අත්අඩංගුවට ගෙන තිබුණේ ඇමරිකානුවන් මරාදැමීමට කුමන්ත්‍රණය කිරීම සහ ගුවන්යානා නාශක මිසයිල ලබාගැනීම සහ ත්‍රස්ත සංවිධානයකට ද්‍රව්‍යමය ආධාර ලබාදීමේ චෝදනාව මතයි.",
       "URL": "https://www.hirunews.lk/322353/පැසිපන්දු-ක්‍රීඩිකාවකට-හුවමාරු-කළ-අවි-ජාවාරම්කරු",
       "Category": "Local News",
       "Parent URL": "https://www.hirunews.lk/local-news.php?pageID=676"
}