{
       "Source": "hirunews",
       "Timestamp": "Wednesday, 19 May 2021 - 18:09",
       "Headline": "කොරෝනා වෛරසය මැඩලීමට ඇති නව ප්‍රතිකාර ක්‍රම සොයාබැලීමට විශේෂඥ කමිටුවක් (වීඩියෝ)",
       "News Content": "කොරෝනා වෛරසය මැඩලීම සඳහා  ලොව විවිධ රටවල් මේ වන විට අත්හදා බලනු ලබන නව ඖෂධ සහ ප්‍රතිකාර ක්‍රම පිළිබඳව සොයා බලා කඩිනමින් වාර්තාවක් ලබාදීමට  විශේෂඥ කමිටුවක්  සෞඛ්‍ය අමාත්‍ය පවිත්‍රා වන්නිආරච්චි පත්කර තිබේනවා.\nමෙම  කමිටුවට විශේෂඥ වෛද්‍ය ආනන්ද විඡේවික්‍රම, විශේෂඥ වෛද්‍ය හසිත තිසේරා සහ විශේෂඥ වෛද්‍ය ප්‍රසන්න ගුණසේන යන විශේෂඥ වෛද්‍යවරු ඇතුළත්.\nමෙම කමිටුව විසින් එංගලන්තයේ,ඕස්ට්‍රේලියාවේ සහ ඉන්දියාවේ මේ වන විට සායනිකව අත්හදා බලනු ලබන ඖෂධ සම්බන්ධයෙන් සොයා බැලිමට නියමිතයි.\nමෙම කමිටුවෙන් ලබාදෙන නිර්දේශවලට අනුව කොරෝනා රෝගය මර්දනය කිරීමට නිපදවනු ලබන ඖෂධ සහ නව ප්‍රතිකාර ක්‍රමවේද කඩිනමින් මෙරටට   ලබා ගැනීම සඳහා වන මිලදී ගැනීම් ක්‍රමවේද ක්‍රියාත්මක කිරිමට  බලාපොරොත්තු වන බවයි අමාත්‍යවරිය සඳහන් කලේ.",
       "URL": "https://www.hirunews.lk/271855/කොරෝනා-වෛරසය-මැඩලීමට-ඇති-නව-ප්‍රතිකාර-ක්‍රම-සොයාබැලීමට-විශේෂඥ-කමිටුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1942"
}