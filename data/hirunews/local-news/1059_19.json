{
       "Source": "hirunews",
       "Timestamp": "Wednesday, 29 June 2022 - 16:25",
       "Headline": "දුර ගමන් සේවා හා කාර්යාල දුම්රිය රැසක් අද දින අවලංගු වෙයි",
       "News Content": "දැනට රට තුල පවතින උග්‍ර ඉන්ධන අර්බුධය හමුවේ අද දින නියාමකවරුන් සේවයට වාර්ථා නොකිරීම නිසා නගරාන්තර දුම්රිය, දුර ගමන් සේවා සහ කාර්යාලිය දුම්රිය 26 ක් පමණ මේ වන විට අවලංගු කිරීමට දුම්රිය පාලන අධිකාරිය කටයුතු කර තිබෙනවා.\nඅද දිනය තුල අවලංගු වූ දුම්රිය අතර කොළඹ කොටුව දුම්රිය ස්ථානයේ සිට වාද්දුව ධාවනය වන දුම්රිය දෙකක්, කොළඹ කොටුව සහ පානදුර අතර ධාවනය වන දුම්රිය දෙකක්, කොළඹ කොටුව සහ රඹුක්කන අතර ධාවනය වන දුම්රිය හයක්, කොළඹ කොටුව සහ මීරිගම අතර ධාවනය වන දුම්රිය දෙකක්, කොළඹ කොටුව සහ වේයන්ගොඩ අතර ධාවනය වන දුම්රිය දෙකක්, කොළඹ කොටුව සහ අඹේපුස්ස අතර ධාවනය වන දුම්රිය දෙකක්, කොළඹ කොටුව සහ හලාවත අතර ධාවනය වන දුම්රිය දෙකක්, කොළඹ කොටුව සහ මාදම්පේ අතර ධාවනය වන දුම්රිය දෙකක් සහ කොළඹ කොටුව සහ අවිස්සාවේල්ල අතර ධාවනය වන මගී සහ පාර්සල් ප්‍රවාහන දුම්රියක් ද , ඊට අයත්\nඊට අමතරව කලින් ආසන වෙන් කරනු ලබන කොළඹ කොටුව සිට මඩකලපුව ධාවනය වන උදයදේවි දුම්රිය සහ කොළඹ කොටුව සිට අනුරාධපුර බලා ධාවනය වන නගරාන්තර ශිඝ්‍රගාමී දුම්රියක් ද අවලංගු කර තිබුණා.\nඅවිස්සාවේල්ල බලා ධාවනය වන පාර්සල් ප්‍රවාහන දුම්රිය අවලංගු වීම නිසා මරදාන දුම්රිය ස්ථානයේ අවිස්සාවේල්ල දක්වා දුම්රිය ස්ථාන වෙත බෙදා හැරිය යුතු පාර්සල් 300කට වැඩි ප්‍රමාණයක් ගොඩ ගැසී තිබෙනවා.\nදුම්රිය සේවකයින්ට නිල නිවාස නොමැති මෙම බහුතර පිරිස සදහා ද ඉන්ධන නොමැති විම නිසා ඉදිරියේදී සේවයට වාර්ථා කිරීමට ගැටලු ඇතිවීම නිසා, දුම්රිය මෙහෙයුම් කටයුතු ප්‍රමාද වීම, ප්‍රවේශ පත්‍ර නිකුත් කිරීමට නොහැකි වීම, පාරසල් ප්‍රවාහනය බිද වැටීම වැනි මගීන්ට බලපාන අවශ්‍යතා සැපයීමට නොහැකිවීම හෝ ප්‍රමාද වී සැපයීම ඉදිරියටත් සිදුවිය හැකයි.",
       "URL": "https://www.hirunews.lk/308530/දුර-ගමන්-සේවා-හා-කාර්යාල-දුම්රිය-රැසක්-අද-දින-අවලංගු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1059"
}