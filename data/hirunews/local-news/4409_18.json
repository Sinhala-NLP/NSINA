{
       "Source": "hirunews",
       "Timestamp": "Saturday, 22 July 2017 - 10:54",
       "Headline": "වත්මන් ආණ්ඩුව කොකේන් ආණ්ඩුව බවට පත්ව ඇතැයි මන්ත්‍රී නාමල් කියයි",
       "News Content": "රත්මලාන ආර්ථික මධ්‍යස්ථානයේ සීනි කන්ටේනරයක තිබී කොකේන් තොගයක් සොයා ගැනීම සම්බන්ධයෙන් තංගල්ල - කාල්ටන් නිවසේ ඊයේ පැවැති රැස්වීමකින් අනතුරුව මාධ්‍යවේදීන් පාර්ලිමේන්තු මන්ත්‍රී නාමල් රාජපක්ෂගෙන් විමසීමක් කළා.\nඑහිදී මන්ත්‍රීවරයා කියා සිටියේ පසුගිය ආණ්ඩුවට කුඩු ආණ්ඩුව ලෙස චෝදනා කලද මේ වන විට වත්මන් ආණ්ඩුව කොකේන් ආණ්ඩුව බවට පත්ව ඇති බවයි.\nසතොස ආයතනයට පෞද්ගලික සමාගමක් හරහා ගෙන්වූ සීනි කන්ටේනරයක ගමන් මළු තුළ අසුරා තිබූ කොකේන් තොගය පසුගිය 19 වනදා සොයාගනු ලැබුවා.\nමෙහි සම්පූර්ණ බර කිලෝ 218 යි ග්‍රෑම් 600 ක්.\nමෙලෙස සොයාගත් කොකේන් තොගයේ වටිනාකම රුපියල් කෝටි 320 ඉක්මවන බවයි පොලීසිය ප්‍රකාශ කළේ.\nනාමල් රාජපක්ෂ මන්ත්‍රීවරයා දැක්වූ අදහස් පහතින්.",
       "URL": "https://www.hirunews.lk/166492/වත්මන්-ආණ්ඩුව-කොකේන්-බවට-පත්ව-ඇතැයි-මන්ත්‍රී-නාමල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4409"
}