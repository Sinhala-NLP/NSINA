{
       "Source": "hirunews",
       "Timestamp": "Monday, 25 September 2023 - 9:59",
       "Headline": "වෙඩි තැබීමේ සිද්ධියකට කාන්තාවක් ඇතුළු හයදෙනෙකු අත්අඩංගුවට",
       "News Content": "පදවිය - මහසෙන්පුරදී යතුරුපැදියකින් නිවෙසකට පැමිණ වෙඩි තබා පුද්ගලයකු ඝාතනය කිරීමේ සිද්ධියක් සම්බන්ධයෙන් කාන්තාවක් ඇතුළු හයදෙනෙකු අත්අඩංගුවට ගෙන තිබෙනවා.\nපසුගිය මැයි 16 වන දා රාත්‍රියේ මෙම ඝාතනය සිදුව තිබූ අතර, සිද්ධියෙන් මිය ගොස් තිබුණේ 38 හැවිරිදි පුද්ගලයෙක්.\nපදවිය පොලිසිය සහ අනුරාධපුර කොට්ඨාස අපරාධ විමර්ශන ඒකකය මඟින් සිදු කළ විමර්ශනයකින් අනතුරුව වැලිඔය ප්‍රදේශයේදී මෙම සැකකරුවන් අත්අඩංගුවට ගෙන ඇති බවයි පොලිසිය සඳහන් කළේ.\nමෙහිදී යතුරුපැදිය පැදවූ පුද්ගලයා සහ වෙඩික්කරු අත්අඩංගුවට ගෙන ඇති අතර, ඔවුන්ගෙන් සිදු කළ ප්‍රශ්න කිරීම්වලදියි ඊට ආධාර හා අනුබල දුන් 33 හැවිරිදි කාන්තාව සහ අනෙක් පුද්ගලයන් තුන්දෙනා අත්අඩංගුවට ගෙන ඇත්තේ.\nපසුව මෙම පුද්ගලයින් වෙඩි තැබීමට පැමිණි යතුරුපැදිය ද සොයාගෙන ඇති අතර, සැකකරුවන් අවුරුදු 26 ත් 40 ත් අතර වයස්වල පසුවන කිරිඉබ්බන්වැව සහ වැලිඔය ප්‍රදේශවල පදිංචිකරුවන්.",
       "URL": "https://www.hirunews.lk/349313/වෙඩි-තැබීමේ-සිද්ධියකට-කාන්තාවක්-ඇතුළු-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=9"
}