{
       "Source": "hirunews",
       "Timestamp": "Tuesday, 17 December 2019 - 10:28",
       "Headline": "අධිකරණයෙන් පැන යාමට උත්සාහ කළ සිරකරුවෙකුට වෙඩි",
       "News Content": "හෝමාගම අධිකරණයට රැගෙන ආ වැලිකඩ බන්ධනාගාරයේ සැකකරුවෙකු පලායාමට තැත්කිරීමේදී බන්ධනාගාර නිලධාරීන් විසින් වෙඩි තබා තිබෙනවා.\nමෙලෙස බන්ධනාගාර නිලධාරීන් අද (17) උදෑසන වෙඩි තබනු ලැබුවේ සිය ග්‍රහණයෙන් මිදී පළායාමට තැත් කළ රැදවියෙකුටයි.\n35 හැවිරිදි මිද්දෙණිය ප්‍රදේශයේ පදිංචි මොහු මත්ද්‍රව්‍ය සම්බන්ධ චෝදනාවකට ජීවිතාන්තය දක්වා සිරදඬුවම් නියමව සිටින අතර, අද දිනයේදී වෙනත් නඩුවකට අදාළව ඔහු අධිකරණය වෙත රැගෙන විත් තිබෙනවා.\nවෙඩි තැබීමෙන් මොහුගේ පාදවලට හානි වී ඇති අතර, රෝහල් ගත කිරීමෙන් අනතුරුව ඔහුව මේ වන විට සැත්කමකට භාජනය කරමින් සිටිනවා.",
       "URL": "https://www.hirunews.lk/230422/අධිකරණයෙන්-පැන-යාමට-උත්සාහ-කළ-සිරකරුවෙකුට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=2998"
}