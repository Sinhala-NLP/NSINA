{
       "Source": "hirunews",
       "Timestamp": "Thursday, 19 May 2022 - 17:36",
       "Headline": "ගිනි තබා බේරේ වැවට දැමූ බස් රථයේ හිමිකරුගේ සංවේදී කතාව (වීඩියෝ)",
       "News Content": "පසුගිය 9 වනදා අරලියගහ මන්දිරයේ පැවති රැස්වීමට පැමිණ සිටියදී ගිනි තබා බේරේ වැවට දැමූ බස් රථයේ හිමිකරු අද මාධ්‍ය වෙත අනාවරණයක් සිදු කළා.\nඑම බස් රථයේ හිමිකරු වන WA රත්නසිරි කියාසිටියේ තම බස් රථය කැස්බෑව පිටකොටුව (120) මාර්ගයේ ධාවනය වන එකක් වන අතර එය රුපියල් 15000ක කුලී පදනමක් මත මෙලෙස ලබාදී තිබු බවයි.\nඑලෙස පැමිණ සිටියදී එම බසයට ගිනි තබා වැවට දමා ඇති බවටයි ඔහු අද මාධ්‍ය හමුවකදී හෙළි කළේ.\nමෙම සිද්ධිය හමුවේ මේවන විට ඉතා අසරණ තත්ත්වයකට පත්ව ඇති අතර බස් හිමිකරුවෙකු වුව ද තමා අංශභාග රෝගියෙකු බව ඔහු සඳහන් කළා.\nතමා සතුව තිබූ එකම බස් රථය ගිනි තබා විනාශ කිරීම හේතුවෙන් මේවන විට තමන්ට කිසිදු ආදායමක් නොමැති අතර දරුවන්ගේ අධ්‍යාපන කටයුතුවලට වියදම් කිරීමට පවා මුදල් නොමැති බවයි WA රත්නසිරි කියාසිටියේ.\nගතවූ දිනවල රාත්‍රී කාලයේ ආහාරයට ගනු ලැබුවේ ත්‍රිපෝෂ වන අතර එතරම්ම අගහිඟතා තම ජීවිතයට උදාවී ඇතැයි බස් හිමිකරුවා පෙන්වා දෙනවා.\nතමන්ට තිබූ එකම ආදායම් මාර්ගය මේවන විට අහිමි වී ඇති බැවින් තමන්ට සාධාරණයක් ඉටු කිරීමට කටයුතු කරන ලෙසට යි ඔහු හැඩූ කඳුලින් ඉල්ලා සිටියේ.",
       "URL": "https://www.hirunews.lk/304753/ගිනි-තබා-බේරේ-වැවට-දැමූ-බස්-රථයේ-හිමිකරුගේ-සංවේදී-කතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1158"
}