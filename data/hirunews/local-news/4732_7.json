{
       "Source": "hirunews",
       "Timestamp": "Friday, 30 December 2016 - 8:49",
       "Headline": "තෙල් සංස්ථාවේ 4ක් ත්‍රිකුණාමලයේදී IOC නිවාස අඩස්සියේ",
       "News Content": "ත්‍රිකුණාමලය,චීන වරාය තෙල් ටැංකි පරීක්ෂාවකට ගිය ලංකා ඛනිජ තෙල් නීතිගත සංස්ථාවේ නිලධාරින් 4 දෙනෙකු ඉන්දීය තෙල් සමාගමේ නිලධාරින් විසින් නිවාස අඩස්සියේ රදවා ගැනීමේ සිද්ධියක් සම්බන්ධයෙන් පොලිසිය පරීක්ෂණයක් ආරම්භ කර තිබෙනවා.\nඛනිජ තෙල් නීතිගත සංස්ථාවේ නියෝජ්‍ය කළමනාකාරවරයෙකු ඇතුළු නිලධාරින් 4 දෙනෙකු පෙරේදා දිනයේදී චීන වරායේ තෙල් ටැංකි පරීක්ෂාවක් සදහා ගොස් තිබෙනවා.\nකෙසේ වෙතත් එම අවස්ථාවේදී ඉන්දීය තෙල් සමාගමේ නිලධාරින් ඔවුන්ට විවිධ අඩත්තේට්ටම් සිදුකරමින් පැය භාගයකට අධික කාලයක් නිවාස අඩස්සිසේ  රදවාගෙන සිටි බවයි තෙල් සංස්ථාවේ නිලධාරින් හිරු ප්‍රවෘත්ති අංශයට සදහන් කළේ.\nකෙසේ වෙතත්, පසුව ඔවුන් තමන් ඇතුළු නිලධාරින් 4 දෙනා නිදහස් කිරීමට කටයුතු කළ බවයි එම කණ්ඩායමේ සිටි ලංකා ඛනිජ තෙල් සංස්ථාවේ නියෝජ්‍ය කළමනාකාරවරයෙකු වන මේනක ජීවසිරි හිරු ප්‍රවෘත්ති අංශයට  සදහන් කළේ.",
       "URL": "https://www.hirunews.lk/150886/තෙල්-සංස්ථාවේ-4ක්-ත්‍රිකුණාමලයේදී-ioc-නිවාස-අඩස්සියේ",
       "Category": "Local News",
       "Parent URL": "https://www.hirunews.lk/local-news.php?pageID=4732"
}