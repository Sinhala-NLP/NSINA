{
       "Source": "hirunews",
       "Timestamp": "Saturday, 13 January 2018 - 15:38",
       "Headline": "දෙමළ සන්ධානයට එරෙහිව විරෝධතාවක් (ඡායාරූප)",
       "News Content": "යුධ සමයේ අතුරුදන්වුවන්ගේ ඥාතීන් පිරිසක් දෙමළ ජාතික සන්ධානයට එරෙහිව අද විරෝධතාවක් සංවිධාන කර තිබුනා.\nඒ අතුරුදන්වුවන් වෙනුවෙන් දෙමළ ජාතික සන්ධානය කිසිදු හඬක් නොනගන බවට පවසමින්.\nවව්නියාව තැපැල් කාර්යාලය අසලදී මෙම විරෝධතාව පැවති බවයි අප වාර්තාකරු සඳහන් කළේ.\nඅතුරුදන්වුවන් වෙනුවෙන් විසඳුමක් ඉල්ලා වව්නියාවේ ක්‍රියාත්මක සත්‍යග්‍රහයට අදට දින 324 ක් ගතවී තිබෙනවා.\nඅද පැවති විරෝධතාවට එක්වුවන් පෙන්වාදී ඇත්තේ දෙමළ සන්ධානයෙන් ඉවත්වු ශිවශක්ති ආනන්දන් හැර එම සන්ධානයේ වෙනත් කිසිවෙකුත් අතුරුදන්වුවන් වෙනුවෙන් කිසිදු හඬක් නොනැගු බවයි.\nඔවුන් සියලුදෙනා නිහඬ පිළිවෙතක් අනුගමනය කිරීම තුලින් තමන්ට දැඩි අසාධාරණයක් සිදුවන බවයි විරෝධතාවට එක්වුවන් පෙන්වාදී ඇත්තේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/180971/දෙමළ-සන්ධානයට-එරෙහිව-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4127"
}