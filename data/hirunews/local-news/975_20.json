{
       "Source": "hirunews",
       "Timestamp": "Monday, 01 August 2022 - 11:20",
       "Headline": "මාරක රිය අනතුරු දෙකකින් පුද්ගලයින් තිදෙනෙකු මරුට (වීඩියෝ)",
       "News Content": "තංගල්ල, හේනකඩුව ප්‍රදේශයේදී සිදුවූ රිය අනතුරකින් තරුණයින් දෙදෙනෙකු ජීවිතක්ෂයට පත්ව තිබෙනවා.\nඊයේ (31) රාත්‍රී කාලයේදී එම අනතුර සිදුව ඇති බව පොලීසිය පවසනවා.\nතංගල්ල දෙස සිට තිස්සමහාරම දෙසට ධාවනය වූ මෝටර් රථයක් මාර්ගයෙන් ඉවතට ලිස්සා ගොස් ගසක ගැටී එම අනතුර සිදුව තිබෙනවා.\nඅනතුර සිදුවන අවස්ථාවේදී මෝටර් රථයේ පුද්ගලයින් 05 දෙනෙකු එහි ගමන් කර ඇති අතර ඉන් දෙදෙනෙකු එලෙස මියගොස් තිබෙනවා.\nඑසේ මියගොස් ඇත්තේ, අවුරුදු 29ක් හා 35ක් වූ රන්න ප්‍රදේශයේ පදිංචිකරුවන්.\nඅනතුරින් තුවාල ලැබූ මෝටර් රථයේ රියදුරු සහ අනෙක් පුද්ගලයින් දෙදෙනා තංගල්ල රෝහලේ දැඩිසත්කාර ඒකකයේ ප්‍රතිකාර ලබන බව පොලීසිය පවසනවා.\nමේ අතර තණමල්විල පොලිස් වසමේ තමල්විල උඩවලව මාර්ගයේ සිදු වූ ටිපර් රථ අනතුරකින් එම රථයේ රිය සහයක ජීවිතක්ෂයට පත්ව තිබෙනවා.\nමරණකරු වයස අවුරුදු 38 ක් වූ වරුනගම, වැල්ලවාය ප්‍රදේශයේ පදිංචිකරුවෙක්.",
       "URL": "https://www.hirunews.lk/311557/මාරක-රිය-අනතුරු-දෙකකින්-පුද්ගලයින්-තිදෙනෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=975"
}