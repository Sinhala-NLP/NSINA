{
       "Source": "hirunews",
       "Timestamp": "Sunday, 14 August 2022 - 11:01",
       "Headline": "ඉන්ධන කෝටාව ලබා ගැනීමට වාහන කිහිපයක් එක් දුරකථන අංකයකට ලියාපදිංචියට අවසර",
       "News Content": "ජාතික ඉන්ධන අවසර පත්‍රය යටතේ වාහන කිහිපයක් එක් ව්‍යාපාර ලියාපදිංචි අංකයක් යටතේ ලියාපදිංචි කිරීමට අවසර ලබා දී ඇති බව විදුලිබල හා බලශක්ති අමාත්‍ය කංචන විජේසේකර සඳහන් කළා.\nට්විටර් පණිවුඩයක් නිකුත් කරමින් ඔහු පෙන්වා දෙන්නේ මේ යටතේ රජයේ ආයතන, සංවිධාන සහ ව්‍යාපාරවලට එම අවස්ථාව හිමිවන බවයි.\nඑහිදී එක් දුරකථන අංකයකින් හෝ අංක කිහිපයකින් වාහන කිහිපයක් එක් ව්‍යාපාර ලියාපදිංචි අංකයක් යටතේ ලියාපදිංචි කිරීමට අවස්ථාව හිමිවනවා.\nමේ අතර,ගෙවුණු සතියේ පරිභෝජනය කෙරුණු ඉන්ධන ප්‍රමාණය ගැන සලකා බලා, ලබන සතියේ දී වාහනවලට නිකුත් කරනු ලබන ඉන්ධන කෝටාවෙහි කිසියම් සංශෝධනයක් සිදු කරනවා ද නැද්ද යන වග සම්බන්ධයෙන් අද (14) තීරණය කෙරෙනු ඇති.",
       "URL": "https://www.hirunews.lk/312716/ඉන්ධන-කෝටාව-ලබා-ගැනීමට-වාහන-කිහිපයක්-එක්-දුරකථන-අංකයකට-ලියාපදිංචියට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=942"
}