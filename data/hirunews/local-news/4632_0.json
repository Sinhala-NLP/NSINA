{
       "Source": "hirunews",
       "Timestamp": "Saturday, 04 March 2017 - 14:21",
       "Headline": "මෙරට අත්අඩංගුවේ පසුවන රුසියානුවන් නිදහස් කරන්නැයි ඉල්ලීමක්",
       "News Content": "මෙරට අත්අඩංගුවේ පසුවන සිය පුරවැසියන් මුදා හරින ලෙස රුසියානු ෆෙඩරේෂනයේ කොළඹ තානාපති කාර්යාලය ඉල්ලීමක් කර තිබෙනවා.\nමොස්කව් නුවර ස්පුට්නික් ඉන්ටර්නැෂනල් වෙබ් අඩවිය සඳහන් කරන පරිදි තානාපති කාර්යාලය මෙම ඉල්ලීම සිදුකර ඇත්තේ සිය ෆේස්බුක් වෙබ් අඩවියේ පළ කළ සටහනකින්.\nතානාපති කාර්යාලය සඳහන් කරන පරිදි මෙම ඇතැම් රුසියානුවන් අත්අඩංගුවට ගෙන ඇත්තේ වීසා නීති උල්ලංගණය කිරීම හේතුවෙන්.\nඑමෙන්ම ඇතැම් රුසියානු ජාතිකයන් මෙරට ව්‍යාපාර සහ රැකියාවල නිරතවීමේ චෝදනා මත අත්අඩංගුවට ගෙන ඇති බව සඳහන්.\nකෙසේ නමුත්, අත්අඩංගුවට ගෙන ඇති රුසියානු ජාතිකයන්ගේ සංඛ්‍යාව එහි සදහන් වන්නේ නැහැ.",
       "URL": "https://www.hirunews.lk/156047/මෙරට-අත්අඩංගුවේ-පසුවන-රුසියානුවන්-නිදහස්-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4632"
}