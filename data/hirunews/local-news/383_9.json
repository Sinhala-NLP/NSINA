{
       "Source": "hirunews",
       "Timestamp": "Saturday, 29 April 2023 - 7:19",
       "Headline": "ඩයස්පෝරාවෙන් ජනමත විචාරණයක්",
       "News Content": "ශ්‍රී ලංකාවේ ජනවාර්ගික ගැටලුව ජාත්‍යන්තර ප්‍රජාවට ඉදිරිපත් කරමින් ජාත්‍යන්තර ජනමත විචාරණයක් පැවැත්වීමට අමෙරිකාවේ ස්ථාපිත දෙමළ ඩයස්පෝරා සංවිධාන හයක් තීරණය කර තිබෙනවා.\nමෙම ජනමත විමසුම මැයි 18 වන දා පැවැත්වීමට නියමිත අතර ඒ සඳහා අමෙරිකාවේ ජීවත්වන සියලු දෙමළ ඩයස්පෝරා ජනතාවගේ සහභාගිත්වය අපේක්ෂා කරන බව‍‍‍යි අන්තර්ජාතික දෙමළ ඊළාම් රජයේ ප්‍රධානි විශ්වනාදන් රුද්‍රකුමාරන් ජාත්‍යන්තර මාධ්‍ය වෙත පවසා ඇත්තේ.\nතවද ඔහු වැඩිදුරටත් සඳහන් කළේ ජනමත විචාරණය සඳහා වූ ජනතා ව්‍යාපාරය නමින් ක්‍රියාකාරී කමිටුවක් ද මේ සඳහා පිහිටුවා තිබෙන බවයි.\nශ්‍රී ලාංකික ජනවාර්ගික ගැටලුව විසඳිය හැක්කේ ජාත්‍යන්තර ජනමත විචාරණයක් මගින් පමණක් බවත් මෙමඟින් ලාංකික දෙමළ ජනතාව හා ඩයස්පෝරා ජනතාව අතර සහජීවනය වර්ධනය වනු ඇති බවත් විදෙස් මාධ්‍ය හමුවේ අදහස් දක්වමින් එතුමා සඳහන් කළා.\nඑමෙන් ඔහු පෙන්වා දෙන්නේ මෙම ජනමත විචාරණය ජාත්‍යන්තරය මගින් අධීක්ෂණය කළ යුතු බවයි.",
       "URL": "https://www.hirunews.lk/333725/ඩයස්පෝරාවෙන්-ජනමත-විචාරණයක්",
       "Category": "Local News",
       "Parent URL": "https://www.hirunews.lk/local-news.php?pageID=383"
}