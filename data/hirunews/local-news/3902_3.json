{
       "Source": "hirunews",
       "Timestamp": "Monday, 11 June 2018 - 7:08",
       "Headline": "දුරදිග ගිය ආරවුල සැමියාගේ මරණයෙන් කෙළවර කරගත් බිරිඳ",
       "News Content": "බිරිඳ විසින් අලවංගුවකින් පහර දී සිය සැමියා ඝාතනය කිරීමේ සිදුවීමක් ගොකරැල්ල, තිඹිරියාලන්ද ප්‍රදේශයෙන් වාර්තා වනවා.\nඊයේ (10) පස්වරුවේ මෙම සිදුවීම සිදුව ඇති අතර වයස අවුරුදු 50ක පුද්ගලයෙක් මෙලෙස ඝාතනයට ලක්ව ඇති බවයි පොලිසිය පැවසුවේ.\nඝාතනය සිදුකළ සැකකාර කාන්තාව පොලිසිය විසින් අත්අඩංගුවට ගෙන තිබෙනවා.\nවයස අවුරුදු 42ක් වන සැකකාර කාන්තාව අද (11) දින කුරුණෑගල අධිකරණය හමුවට ඉදිරිපත් කිරීමට නියමිත අතර සිද්ධිය සම්බන්ධයෙන් වන මහේස්ත්‍රාත් පරීක්ෂණය අද සිදුකිරීමට නියමිත බවයි ගොකරැල්ල පොලිසිය වැඩිදුරටත් සඳහන් කළේ.\nපවුල් ආරවුලක් මත මෙම අපරාධය සිදුකර ඇති බවට කරනු අනාවරණය වී ඇති අතර සැකකාර කාන්තාවට සහ ඝාතනයට ලක්වූ පුද්ගලයාට 18 හැවිරිදි සහ 12 හැවිරිදි පිරිමි දරුවන් දෙදෙනෙකු සහ වයස අවුරුදු 08ක ගැහැණු දරුවකු ද සිටින බව පොලිසිය පැවසුවා.",
       "URL": "https://www.hirunews.lk/192761/දුරදිග-ගිය-ආරවුල-සැමියාගේ-මරණයෙන්-කෙළවර-කරගත්-බිරිඳ",
       "Category": "Local News",
       "Parent URL": "https://www.hirunews.lk/local-news.php?pageID=3902"
}