{
       "Source": "hirunews",
       "Timestamp": "Wednesday, 07 February 2018 - 15:23",
       "Headline": "බ්‍රිතාන්‍ය අගමැතිනියගේ ශ්‍රී ලංකා වෙළඳ නියෝජිතයා රනිල් ජයවර්ධන",
       "News Content": "ශ්‍රී ලාංකික සම්භවයක් සහිත රනිල් ජයවර්ධන බ්‍රිතාන්‍ය අගමැතිනිය වන තෙරේසා මේ ගේ ශ්‍රී ලංකා වෙළඳ නියෝජිතයා ලෙස නම් කර තිබෙනවා.\nදැනට බ්‍රිතාන්‍ය පාර්ලිමේන්තු මන්ත්‍රීවරයෙකු ලෙස කටයුතු කරන ඔහු ලබන 15 වනදා නිල සංචාරයක් සඳහා දිවයිනට පැමිණීමට නියමිත බවයි ශ්‍රී ලංකාවේ බ්‍රිතාන්‍ය මහ කොමසාරිස් කාර්යාලය නිවේදනය කළේ.\nඑහිදී ඔහු ශ්‍රී ලංකාව සහ බ්‍රිතාන්‍ය අතර, වෙළඳාම වැඩිදියුණු කිරීම සම්බන්ධයෙන් මෙරට බලධාරීන් සමග සාකච්ඡා පැවැත්වීමට නියමිතයි.",
       "URL": "https://www.hirunews.lk/183138/බ්‍රිතාන්‍ය-අගමැතිනියගේ-ශ්‍රී-ලංකා-වෙළඳ-නියෝජිතයා-රනිල්-ජයවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=4089"
}