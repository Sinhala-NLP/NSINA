{
       "Source": "hirunews",
       "Timestamp": "Friday, 15 July 2022 - 20:18",
       "Headline": "ජනපති, ධුරයෙන් ඉවත්වීම සමග ප්‍රදේශ රැසක සැමරුම් (වීඩියෝ)",
       "News Content": "ගෝඨාභය රාජපක්ෂ ධුරයෙන් ඉවත් වීම ප්‍රකාශයට පත්වීමත් සමග ප්‍රදේශ රැසක සැමරුම් කිහිපයක් ද පැවැත්වුණා.\nගාලුමුවදොර විරෝධතාවයට සමගාමීව ගාල්ල නගරයේ පිහිටා ඇති විරෝධතා පැවැත්වෙන ස්ථානයේ ද ජනතාව සිය සතුට ප්‍රකාශ කළා.\nමහියංගනය ප්‍රදේශයේ ජනතාව නගර මධ්‍යයේ කිරිබත් පිලියල කරමින් සිය සතුට ප්‍රකාශ කරනු ලැබුවා.\nමේ අතර, ගෝඨාභය රාජපක්ෂ ජනාධිපති ධුරයෙන් ඉවත් වීමත් සමග වැඩබලන ජනාධිපති ධුරයට එක්සත් ජාතික පක්ෂයේ නායක අග්‍රාමාත්‍ය රනිල් වික්‍රමසිංහ පත්වීම හේතුවෙන් හැටන් නගරයේ එක්සත් ජාතික පක්ෂයේ පිරිස් නගර මධ්‍යයේ රතිඤ්ඤා දල්වමින් සිය සතුට ප්‍රකාශ කරනු ලැබුවා.",
       "URL": "https://www.hirunews.lk/310085/ජනපති-ධුරයෙන්-ඉවත්වීම-සමග-ප්‍රදේශ-රැසක-සැමරුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1018"
}