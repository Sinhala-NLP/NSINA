{
       "Source": "hirunews",
       "Timestamp": "Tuesday, 09 February 2016 - 15:01",
       "Headline": "පාර්ලිමේන්තුව උණුසුම් (ඡායාරූප)",
       "News Content": "ඒකාබද්ධ විපක්ෂය නියෝජනය කරන මන්ත්‍රිවරුන් පාර්ලිමේන්තුව තුළ ස්වාධීනව කටයුතු කිරීමට අවස්ථාව ඉල්ලා සිටීමත් සමඟ අද පාර්ලිමේන්තුවේ උණුසුම් තත්ත්වයක් හටගත්තා.\nවිමල් වීරවංශ, දිනේෂ් ගුණවර්ධන, බන්දුල ගුණවර්ධන යන මන්ත්‍රිවරුන් එහිදී අදහස් දැක්වූ අතර, අනතුරුව අග්‍රාමාත්‍යවරයාද ඊට මැදිහත්වුණා.\nකථානායකවරයා මෙහිදී කියා සිටියේ මන්ත්‍රීවරුන්ට අදාළ වරප්‍රසාද ලබාදීමට තමන්ට කටයුතු කළ හැකි නමුත් පාර්ලිමේන්තුව තුළ ස්වාධීනව කටයුතු කිරීම සම්බන්ධයෙන් තීරණයක් ලබාදිය නොහැකි බවයි.\nඑය එක්සත් ජනතා නිදහස් සන්ධානය තුළ විසඳාගත යුතු ප්‍රශ්නයක් බවද කථානායකවරයා ප්‍රකාශ කළා.\nකෙසේ වෙතත් අනතුරුව ඒකාබද්ධ විපක්ෂයේ මන්ත්‍රීවරුන් සභා ගර්භය මැදට  පැමිණ විරෝධතාවයේ නිරතවූ බවයි අප පාර්ලිමේන්තු වාර්තාකරු ප්‍රකාශ කළේ.\nපසුව ආණ්ඩු පක්ෂයේ මන්ත්‍රීවරුන් පිරිසක්ද සභා ගර්භයට මැදට පැමිණ ඒකාබද්ධ විපක්ෂයේ මන්ත්‍රීවරුන්ට තම විරෝධය පළ කර තිබුණා.\nමේ වනවිට පාර්ලිමේන්තුව හෙට දිනය දක්වා කල් තබා තිබෙනවා.",
       "URL": "https://www.hirunews.lk/125823/පාර්ලිමේන්තුව-උණුසුම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5176"
}