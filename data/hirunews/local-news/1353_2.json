{
       "Source": "hirunews",
       "Timestamp": "Wednesday, 16 February 2022 - 19:07",
       "Headline": "ආනයනික සහල් නිසා දේශීය සහල් ඉල්ලුම පහත වැටේ - මිලත් අඩුවෙයි",
       "News Content": "ආනයනික සහල් හේතුවෙන් දේශීය සහල් අලෙවිය සහ මිල පහළ ගොස් ඇති බව මරදගහමුල සහල් නිෂ්පාදයින්ගේ සංගමය පවසනවා.\nඑහි සභාපති බී.කේ. රංජිත් හිරු ප්‍රවෘත්ති අංශය කළ විමසීමකදී කියා සිටියේ රජය සහල් ආනයනය කිරීම හේතුවෙන් පාරිභෝගිකයන් රැසක් ආනයනික සහල් මිලදී ගැනීමට පෙළඹී ඇති බවයි.\nමෙම තත්ත්වය මත දේශීය සහල් අලෙවිය සියයට 60 කින් පහළ ගොස් තිබෙනවා.\nඑමෙන්ම, දේශීය සහල් මිලද යම් අඩුවීමක් දක්නට ලැබෙන බවයි මරදගහමුල සහල් නිෂ්පාදකයින්ගේ සංගමයේ සභාපති බී.කේ. රංජිත් සඳහන් කළේ.",
       "URL": "https://www.hirunews.lk/297195/ආනයනික-සහල්-නිසා-දේශීය-සහල්-ඉල්ලුම-පහත-වැටේ-මිලත්-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1353"
}