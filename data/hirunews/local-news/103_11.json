{
       "Source": "hirunews",
       "Timestamp": "Saturday, 12 August 2023 - 20:14",
       "Headline": "ඉරණවිල 9 හැවිරිදි දැරියගේ අබිරහස් මරණය ගැන විමර්ශනයක් (වීඩියෝ)",
       "News Content": "හලාවත, ඉරණවිල සමිදුගම ප්‍රදේශයේ සිය නිවස තුළ අභිරහස් ලෙස එල්ලෙමින් තිබියදී සොයා ගත් 09 හැවිරිදි දැරියගේ මරණය පිළිබඳව හලාවත පොලිසිය පරීක්ෂණයක් ආරම්භ කර තිබෙනවා.\nමෙම දැරියගේ සිරුර සොයා ගැණුනේ ඊයේ (11) පස්වරැවේ වන අතර පියා පමණක් එම අවස්ථාවේ නිවසේ සිට තිබෙනවා.\nඑහෙත් පියා නිවසින් පිටත මල් පැල වලට සාත්තු කරමින් සිට ඇති බවයි පවසා ඇත්තේ.\nදැරියගේ මව විදේශ ගතව සිටින අතර මිය ගිය මෙම දැරියට අවුරුදු 03 හා 06යන වයස් වල පසුවන තවත් සහෝදරියන් දෙදෙනෙකුද සිටිනවා.\nඑහෙත් සිද්ධිය වන අවස්ථාවේ ඔවුන් ඥාති නිවසකට ගොස් සිට ඇති බව සදහන්.\nකෙසේවෙතත් දැරිය හලාවත දිස්ත්‍රික් මහ රෝහලට ඇතුළත් කර ඇත්තේ දැරියට උණ රෝගය වැලදී ඇති බව පවසමින් බවයි රෝහල් ආරංචි මාර්ග සදහන් කළේ.\nමෙම මරණය සැක සහිත මරණයක් ලෙසට සලකා වැඩිදුර පරීක්ෂණ සිදුකරන බවයි පොලීසිය සඳහන් කළේ.",
       "URL": "https://www.hirunews.lk/344607/ඉරණවිල-9-හැවිරිදි-දැරියගේ-අබිරහස්-මරණය-ගැන-විමර්ශනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=103"
}