{
       "Source": "hirunews",
       "Timestamp": "Monday, 05 December 2022 - 8:42",
       "Headline": "අපරාධයක් කිරීමේ මුවාවෙන් මෝටර් රථයකින් සැරිසැරූ පිරිසක් අත් අඩංගුවට",
       "News Content": "විශේෂ කාර්‍ය බලකායේ බුද්ධි කොට්ඨාසයේ නිලධාරින්ට ලද තොරතුරකට අනුව සිදු කරන ලද වැටලීමක දී අපරාධයකට මාන බලමින් සුඛෝපබෝගී මොටෝරියක සැරිසැරූ පුද්ගලයින් තිදෙනකු අත් අඩංගුවට ගෙන තිබෙනවා.\nපෙරේදා (03) වැල්ලම්පිටිය මංසන්ධියේ දී මෙම වැටලීම සිදු කෙරුණා.\nමෙම සැකකරුවන් කිසියම් සංවිධානාත්මක අපරාධ කල්ලියක් සමග එක්ව මත්ද්‍රව්‍ය ජාවාරම් සමගින් අපරාධ ක්‍රියා කිරීමට පෙළඹී ඇතැයි පොලිස් විමර්ශනවල දී අනාවරණ වී තිබෙනවා.\nඅත් අඩංගුවට ගැනුණු සැකකරුවන් වයස අවුරුදු 29,27 හා 28 යන වයස්වල පසුවන්නන්.\nඔවුන් සන්තකයේ තිබී අයිස් ග්‍රෑම් 09යි මිලිග්‍රෑම් 89ක් සමග සුඛෝපභෝගී මෝටර් රථයක් ද පොලිස් භාරයට ගැනුණා.\nසැකකරුවන් වැල්ලම්පිටිය පොලිසියට භාර දී තිබෙනවා.",
       "URL": "https://www.hirunews.lk/321982/අපරාධයක්-කිරීමේ-මුවාවෙන්-මෝටර්-රථයකින්-සැරිසැරූ-පිරිසක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=687"
}