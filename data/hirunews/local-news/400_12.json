{
       "Source": "hirunews",
       "Timestamp": "Friday, 21 April 2023 - 14:44",
       "Headline": "තරග නැති දඹුල්ලේ විදුලි ආලෝක පහන් යළිත් ගළවයි",
       "News Content": "වසර පහකින් දිවා රාත්‍රි තරග පවත්වා නැති රන්ගිරි දඹුලු‍ ජාත්‍යන්තර ක්‍රිකට් ක්‍රීඩාංගනයේ විදුලි ආලෝක පද්ධතිය නඩත්තු කටයුත්තක් සඳහා බව පවසමින් දෙවන වතාවටත් ගලවා ඉවත් කර ඇති බව වාර්තා වනවා.\nමේ සඳහා ශ්‍රී ලංකා ක්‍රිකට් ආයතනය විසින් පෞද්ගලික සමාගමකට ලබාදී ඇති බව කියන කොන්ත්‍රාත්තුවේ වටිනාකම රුපියල් මිලියන 160 ක්.\nමීට පෙර 2016 වසරේදීද මෙම විදුලි ආලෝක පද්ධතිය පූර්ණ ප්‍රතිසංස්කරණයකට ලක් කර තිබුණා.\nකෙසේ වෙතත් එම නඩත්තුවෙන් පසුව ගතවූ වසර පහ තුළම දඹුල්ල ජාත්‍යන්තර ක්‍රීඩාංගණයේ දිවා රාත්‍රි තරගයක් පැවැත්වීමට ක්‍රිකට් බලධාරීන් කටයුතු නොකිරීම ගැටළු සහගත තත්වයක්.",
       "URL": "https://www.hirunews.lk/333073/තරග-නැති-දඹුල්ලේ-විදුලි-ආලෝක-පහන්-යළිත්-ගළවයි",
       "Category": "Local News",
       "Parent URL": "https://www.hirunews.lk/local-news.php?pageID=400"
}