{
       "Source": "hirunews",
       "Timestamp": "Sunday, 12 September 2021 - 19:40",
       "Headline": "ගැලනිගම හුවමාරුවේ අයකැමියෙකු ලක්ෂ 14ක් සමග අතුරුදන්  (වීඩියෝ)",
       "News Content": "අධිවේගී මාර්ගයේ ගැලනිගම අන්තර් හුවමාරු කාර්යාලයේ සේප්පු 2ක තිබූ රුපියල් ලක්ෂ 14 කට අධික මුදලක් අස්ථානගත වීමේ සිද්ධියක් සම්බන්ධයෙන් පොලීසිය පරීක්ෂණ ආරම්භ කර තිබෙනවා.\nමාර්ග සංවර්ධන අධිකාරියේ ප්‍රධාන ඉංජිනේරුවරියක් විසින් පසුගියදා බණ්ඩාරගම පොලීසියට මෙම පැමිණිල්ල සිදුකර ඇති අතර එහි සඳහන් වී ඇත්තේ එම අන්තර් හුවමාරුවෙහි දෛනික ආදායමෙන් රුපියල් ලක්ෂ 14 කට අධික මුදලක් අස්ථාන ගත වී ඇති බවයි.\nමෙම සිද්ධිය සිදු වූ දින සිට එම අන්තර් හුවමාරු කාර්යාලයේ මුදල් භාරව කටයුතු කල ප්‍රධාන මුදල් අයකැමිවරයාද මේ වන තෙක් සේවයට වාර්තා කර නැහැ.\nඔහුගේ ජංගම දුරකථනයද ක්‍රියාවිරහිත කර ඇති අතර එම පුද්ගලයා සම්බන්ධයෙන් කිසිම තොරතුරක් මේ වන තෙක් ලැබී නොමැති බවයි පොලීසිය වැඩිදුරටත් සඳහන් කළේ.",
       "URL": "https://www.hirunews.lk/282034/ගැලනිගම-හුවමාරුවේ-අයකැමියෙකු-ලක්ෂ-14ක්-සමග-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1696"
}