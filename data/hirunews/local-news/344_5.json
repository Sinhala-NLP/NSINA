{
       "Source": "hirunews",
       "Timestamp": "Sunday, 14 May 2023 - 18:11",
       "Headline": "බලපත්‍ර නොමැතිව වැලි කැනීම් හා ප්‍රවාහනය කළ දෙදෙනෙක් අත්අඩංගුවට",
       "News Content": "කිලිනොච්චිය මුරුකණ්ඩි ප්‍රදේශයේ දී ඊයේ(13) උදෑසන නීතිවිරෝධී ලෙස වැලි ප්‍රවාහනය කරමින් සිටි සැකරුවෙකු ඔහු ධාවනයකළ ටිපර් රථය සමඟ අත්අඩංගුවට ගෙන තිබෙනවා.\nපොලිස් විශේෂ කාර්‍ය බලකා කිලිනොච්චිය කඳවුරේ නිලධාරීන්ට ලද තොරතුරක් මත මෙම වැටලීම සිදුකළ බවයි පොලිසිය පවසන්නේ.\nමෙම සැකකරු වයස අවුරුදු 23ක් වන කිලිනොච්චිය ප්‍රදේශයේ පදිංචිකරුවෙක්.\nඅත්අඩංගුවට ගත් සැකකරු හා ටිපර් රථය වැඩිදුර විමර්ශන සඳහා කිලිනොච්චිය පොලිස් ස්ථානය වෙත භාර දී තිබෙනවා.\nඑමෙන්ම ඊයේ(13) දිනයේදී ම ආලංකුලම ප්‍රදේශයේ බලපත්‍ර නොමැතිව වැලි කැණීම් කර ටිපර් රථයකට පටවමින් සිටි සැකකරුවෙකුද එම ටිපර් රථය සමඟ අත්අඩංගුවට ගෙන තිබෙනවා.\nපොලිස් විශේෂ කාර්‍ය බලකා වාලච්චේන කඳවුරේ නිලධාරීන්ට ලද තොරතුරක් මත මෙම වැටලීම සිදුකර තිබෙනවා.\nඅත්අඩංගුවට සැකකරු වයස අවුරුදු 26ක් වන වාලච්චේන ප්‍රදේශයේ පදිංචිකරුවෙක් වන අතර සැකකරු වැඩිදුර විමර්ශන සඳහා වාලච්චේන පොලිසිය වෙත භාර දී තිබෙනවා.",
       "URL": "https://www.hirunews.lk/335180/බලපත්‍ර-නොමැතිව-වැලි-කැනීම්-හා-ප්‍රවාහනය-කළ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=344"
}