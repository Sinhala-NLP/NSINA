{
       "Source": "hirunews",
       "Timestamp": "Thursday, 06 July 2023 - 13:25",
       "Headline": "තායි රාජා බලන්න තායිලන්ත තානාපති සුදුහුම්පොලට",
       "News Content": "තායිලන්තය මෙරටට පරිත්‍යාග කළ තායි රාජාගේ සුවදුක් සොයා බැලීම සඳහා මෙරට තායිලන්ත තානාපතිවරයා අද (06) පෙරවරුවේ මහනුවර ඓතිහාසික සුදුහුම්පොල රජමහා විහාරය වෙත පැමිණියා.\nමෙම හස්තියා පසුගිය දින කිහිපයේ කතා බහට ලක්වුණේ මුතුරාජ හස්තියා මෙරටින් රැගෙන යාමට පැමිණි නියෝජිත කණ්ඩායමට තායිරාජා දැක බලා ගැනීමට අවස්ථාව නොලැබුණු බවට එහි සාමාජිකාවක් තායිලන්ත මාධ්‍ය වෙත ප්‍රකාශ කිරීම හේතුවෙන්.\nඑවන් පසුබිමක අද (06) තායිරාජා දැක බලා ගැනීමට තායිලන්ත තානාපතිවරයා පැමිණි අවස්ථාවට මහනුවර ශ්‍රී දළදා මාලිගාවේ දියවඩන නිලමේ නිලංග දෑල එක්වුණා.\nමේ අතර, හලාවත - පල්ලම - අරසන්වැව ප්‍රදේශයේ ජනතාව සහ අනුරාධපුර - බුලන්කුලම ප්‍රදේශයේ ජනතාව මේ වනවිට වනඅලි ගැටලුව හේතුවෙන් දැඩි අපහසුතාවයට පත්ව සිටිනවා.\nඊයේ (05) රාත්‍රි කාලයේදී සේරුකැලේ ප්‍රදේශයට පැමිණි වනඅලි ගොවීන්ගේ වගා කටයුතු වලට දැඩි ලෙස හානි කර තිබෙනවා.\nඔවුන් චෝදනා කළේ ප්‍රදේශයට අලි වැටක් නොමැතිවීම හේතුවෙන් වනඅලි ගම්වදින බවයි.\nමේ අතර, අනුරාධපුර - බුලන්කුලම ප්‍රදේශවාසීන් ද චෝදනා කළේ වනඅලි ගම්වැදීම හේතුවෙන් තමන් ද දැඩි ලෙස අපහසුතාවයට පත්ව සිටින බවයි.\nඑමෙන්ම, අද (06) දිනයේදීත් ගල්ගමුව ප්‍රදේශයේ වන අලි පහරදීමකින් පුද්ගලයෙකු ජිවිතක්ෂයට පත්වුණා.",
       "URL": "https://www.hirunews.lk/340209/තායි-රාජා-බලන්න-තායිලන්ත-තානාපති-සුදුහුම්පොලට",
       "Category": "Local News",
       "Parent URL": "https://www.hirunews.lk/local-news.php?pageID=209"
}