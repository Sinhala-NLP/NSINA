{
       "Source": "hirunews",
       "Timestamp": "Monday, 20 February 2023 - 12:31",
       "Headline": "ගුරුවරියකගේ අනියම් සැමියෙකු සිසුවියකට හදි කරයි - සැකකරුට මාංචු",
       "News Content": "මුලතිව් - විශ්වමඩු ප්‍රදේශයේ දී ගුරුවරියකගේ අනියම් සැමියා විසින් පාසල් ශිෂ්‍යාවක් ලිංගික අපයෝජනයට ලක් කර තිබෙනවා.\nඑම චෝදනාව සම්බන්ධයෙන් අදාළ සැකකරුව ඊයේ (19) පුදුකුඩි ඉරිප්පු පොලිසිය මගින් අත් අඩංගුවට ගනු ලැබුවා.\nපාසල් ගුරුවරියගේ විවාහක සැමියා ඇයව අතහැර වෙනම නිවසක පදිංචි අතරතුර දී, ගුරුවරිය වෙනත් පළාතක පුද්ගලයෙකු සමග මෙලෙස අනියම් ඇසුරක් පවත්වා ගනිමින්, ඔහු හා එකම නිවසේ වාසය කර තිබෙනවා.\nඅදාළ ශිෂ්‍යයාව අධ්‍යාපන කටයුත්තක් සම්බන්ධයෙන් සාකච්ඡා කිරීම සඳහා ගුරුවරියගේ නිවසට ගිය විට දියි මෙම ලිංගික හිරිහැරයට ලක්ව ඇත්තේ.\nමෙම සිදුවීම සිදුවන අවස්ථාවේදී ගුරුවරිය නිවසෙහි රැඳී නොසිට ඇති බවයි සිදු කළ මූලික විමර්ශනවල දී හෙළි ව ඇත්තේ.\nසිද්ධිය සම්බන්ධයෙන් සිසුවිය විසින් සිය දෙමව්පියන්ට පැවසූ විට, ඔවුන් විසින් ඒ පිළිබඳ පොලිසියට දැනුම්දී පැමිණිලි කර තිබෙනවා.\nසිද්ධිය සම්බන්ධයෙන් විමර්ශන ක්‍රියාත්මක අතර සිසුවිය වෛද්‍ය පරීක්ෂණයක් සඳහා මුලතිව් රෝහලට ඇතුළත් කෙරුණා.",
       "URL": "https://www.hirunews.lk/327848/ගුරුවරියකගේ-අනියම්-සැමියෙකු-සිසුවියකට-හදි-කරයි-සැකකරුට-මාංචු",
       "Category": "Local News",
       "Parent URL": "https://www.hirunews.lk/local-news.php?pageID=524"
}