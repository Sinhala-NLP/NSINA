{
       "Source": "hirunews",
       "Timestamp": "Thursday, 10 March 2016 - 7:42",
       "Headline": "රේගුවට හරි මග පෙන්වන්න කමිටුවක්",
       "News Content": "ශ්‍රී ලංකා රේගු දෙපාර්තමේන්තුවේ කටයුතු විධිමත් කිරීම සඳහා විශේෂ කමිටුවක් පත්කර තිබෙනවා.\nදෙපාර්තමේන්තුවේ ඵලදායීතාව වෙනුවෙන් අවශ්‍ය නිර්දේශ ඉදිරිපත් කිරීම එහි අරමුණයි.\nජනාධිපති මෛත්‍රීපාල සිරිසේනගේ උපදෙස් මත මෙම කමිටුව පත්කර ඇති බවයි ජනාධිපති මාධ්‍ය අංශය ප්‍රකාශ කළේ.\nරේගු වෘත්තීය සමිති ඊයේ පස්වරුවේ ජනාධිපතිවරයා සමඟ සාකච්ඡාවක් පැවැත්වූ අතර, දෙපාර්තමේන්තුවේ පවතින ගැටළු සම්බන්ධයෙන් එහිදී එම නියෝජිතයන් ජනාධිපතිවරයාගේ අවධානය යොමු කළා.\nඅදාළ ගැටළුවලට ලබාදිය හැකි විසඳුම් උපරිමයෙන් ලබාදීමට පියවර ගන්නා බවයි ජනාධිපති මෛත්‍රීපාල සිරිසේන කියා සිටියේ.",
       "URL": "https://www.hirunews.lk/128187/රේගුවට-හරි-මග-පෙන්වන්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=5135"
}