{
       "Source": "hirunews",
       "Timestamp": "Friday, 19 May 2023 - 12:00",
       "Headline": "සුවසැරිය ගිලන් රථ රියදුරාට පහරදුන් දෙදෙනා අත්අඩංගුවට",
       "News Content": "සුවසැරිය ගිලන් රථ රියදුරෙකුට සහ එහි හෙද නිලධාරිනියකට පහරදුන් දෙදෙනෙකු පොලිසිය අත්අඩංගුවට ගෙන තිබෙනවා.\nමහරගම - වත්තේගෙදර මංසන්ධිය ප්‍රදේශයේදී ඊයේ රාත්‍රියේ මෙම පහරදීම සිදුව ඇති අතර, අත්අඩංගුවට ගෙන ඇත්තේ වත්තේගෙදර ප්‍රදේශයේම පදිංචි 26 හැවිරිදි තරුණයන් දෙදෙනෙක්.\nමහරගම පොලිසියට අනුයුක්ත කර ඇති මෙම සුවසැරිය ගිලන් රථය ඊයේ රාත්‍රියේ වත්තේගෙදර මංසන්දියට ගොස් තිබුණේ අසනීප තත්වයෙන් පසුවන දෙදෙනෙකු සිටින බවට 1990 අංකයට ලද ඇමතුමකට අනුවයි.\nඑහිදී අසනීප තත්ත්වයෙන් පසුවූ බවට ප්‍රකාශ කෙරුණු මෙම තරුණයින් බීමත්ව සිට තිබෙනවා.\nඒ අනුව, අදාළ හෙදිය ඔවුන් රැගෙන යාම ප්‍රතික්ෂේප කර ඇති අතර, එම අවස්ථාවේදීයි අදාළ පහරදීම සිදුකර ඇත්තේ.",
       "URL": "https://www.hirunews.lk/335613/සුවසැරිය-ගිලන්-රථ-රියදුරාට-පහරදුන්-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=333"
}