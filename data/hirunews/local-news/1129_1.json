{
       "Source": "hirunews",
       "Timestamp": "Wednesday, 01 June 2022 - 6:57",
       "Headline": "සා/පෙළ අදින් අවසන් - සිසුන්ටත් විශේෂ දැනුම්දීමක්",
       "News Content": "සා/පෙළ සිසුන්ට විශේෂ පණිවුඩයක් මේ වනවිට සාමාන්‍ය පෙළ විභාගයට මුහුණ දෙමින් සිටින සියලුම අපේක්ෂකයින් සඳහා විභාග දෙපාර්තමේන්තුව විසින් විශේෂ දැනුම්දීමක් සිදුකර තිබෙනවා.\nකිසියම් අපේක්ෂකයෙක් ගංවතුර හෝ වෙනත් ආපදා තත්ත්වයක් හේතුවෙන් නියමිත විභාග මධ්‍යස්ථානයට පැමිණීමට නොහැකි නම් ළඟම පිහිටි විභාග මධ්‍යස්ථානය වෙත ගොස් සාමාන්‍ය පෙළ විභාගය සඳහා පෙනී සිටිය හැකි බව විභාග දෙපාර්තමේන්තුව දැනුම්දෙනවා.\nමේ අතර මෙවර අ.පො.ස සාමාන්‍ය පෙළ විභාගය අදින් අවසන් වනවා.\n2021 වසරේ දෙසැම්බර් මාසයේ පැවැත් වීමට තිබූ අ.පො.ස සාමාන්‍ය පෙළ විභාගය කොවිඩ් වසංගතය හේතුවෙන් මාස 05ක් කල් දමා තිබු අතර එය මැයි 23 වනදායි ආරම්භ වුනේ.\nමෙවර විභාගය සඳහා පාසල් අයදුම්කරුවන් 407,129ක් හාපෞද්ගලික අයදුම්කරුවන් 110 ,367ක් පෙනී සිටි අතර දිවයින පුරා විභාග මධ්‍යස්ථාන 3,842ක හා සම්බන්ධීකරණ මධ්‍යස්ථාන 542 ක විභාග කටයුතු පැවැත්වුනා.",
       "URL": "https://www.hirunews.lk/305840/සා-පෙළ-අදින්-අවසන්-සිසුන්ටත්-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1129"
}