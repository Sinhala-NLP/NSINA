{
       "Source": "hirunews",
       "Timestamp": "Sunday, 19 September 2021 - 19:03",
       "Headline": "ඇවිදින මංතීරු ගැන හිටපු ජනපති මෛත්‍රී කථා කරයි (වීඩියෝ)",
       "News Content": "පරාක්‍රම සමුද්‍රය වටා ඇවිදින මංතීරුවක් සකස් කිරීම කිසිසේත් සුදුසු නොවන බව හිටපු ජනාධිපති මෛත්‍රිපාල සිරිසේන පවසනවා.\nමේ අතර ඇවිදින මංතීරුව ඉදිකිරීම සඳහා ගල් ඉවත් කිරීම නිසා පරාක්‍රම සමූද්‍රයේ රළපනාවේ ස්ථාන කිහිපයක් ඛාදනයට ලක්ව ඇති බවයි වාර්තා වන්නේ.\nප්‍රදේශයේ හිරු වාර්තාකරු සඳහන් කළේ පරාක්‍රම සමුද්‍රයේ ප්‍රධාන සොරොව්ව අසළ මෙලෙස දැඩි ඛාදනයකට ලක්ව ඇති බවයි.\nඇවිදින මංතීරුවක් ඉදිකිරීම සඳහා පරාක්‍රම සමුද්‍රයේ රළපනාවේ විශාල ගල් ස්ථාන කිහිපයකින් ඉවත් කිරීමට වාරිමාර්ග දෙපාර්තමේන්තුව පියවර ගනු ලැබුවා.\nකෙසේ වෙතත්, එල්ල වූ විරෝධතා හමුවේ මෙහි ඉදිකිරීම් මේ වන විට තාවකාලිකව අත්හිටුවා තිබෙනවා.\nකෙසේ වෙතත් හිටපු ජනාධිපති මෛත්‍රිපාල සිරිසේන, ශ්‍රී ලංකා නිදහස් පක්ෂයේ සංවත්සරයට සමගාමීව පැලවත්ත මයුරපාද විහාරස්ථානයේදී ලේ දන්දීමේ වැඩසටහනකට අද එක්වීමෙන් අනතුරුව ඇවිදින මංතීරුව පිළිබඳව මාධ්‍යවේදීන් නැගූ ප්‍රශ්නවලට පිළිතුරු ලබාදුන්නා.",
       "URL": "https://www.hirunews.lk/282666/ඇවිදින-මංතීරු-ගැන-හිටපු-ජනපති-මෛත්‍රී-කථා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1681"
}