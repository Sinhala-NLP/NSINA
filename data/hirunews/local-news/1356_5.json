{
       "Source": "hirunews",
       "Timestamp": "Tuesday, 15 February 2022 - 7:45",
       "Headline": "බස්, දුම්රිය ගාස්තු වැඩි කරන්නේ නෑ - මුදල් ඇමති",
       "News Content": "ඉකුත් පාලන සමයේ ඇණවුම් කර ආනයනය කළ දුම්රිය මැදිරිවල තාක්ෂණික දෝෂ නිවැරදි කොට වහාම ධාවනයට යොදවන ලෙස ජනාධිපති ගෝඨාභය රාජපක්ෂ නිලධාරීන්ට උපදෙස් ලබා දී තිබෙනවා.\nප්‍රවාහන, ප්‍රවාහන නියාමන බස් රථ සේවා හා දුම්රිය මැදිරි හා මෝටර් රථ කර්මාන්ත අමාත්‍යාංශවල ප්‍රගති සමාලෝචන රැස්වීම ඊයේ ජනාධිපති කාර්යාලයේ දී පැවති අතර ඊට එක්වෙමිනුයි ජනාධිපතිවරයා මේ බව සඳහන් කළේ.\nඑම සාකච්ඡාවට මුදල් අමාත්‍ය බැසිල් රාජපක්ෂ ඇතුළු පිරිසක් එක්ව සිටියා.\nඑහි දී මුදල් අමාත්‍යවරයා සඳහන් කළේ, ප්‍රවාහන ගාස්තු වැඩි කරමින් මඟී ජනතාව පීඩාවට පත් කිරීමට සූදානම් නො මැති බවයි.\nනාස්තිය සහ වංචාව අවම කර ගත යුතු බව ද එහි දී මුදල් අමාත්‍යවරයා බලධාරීන්ට උපදෙස් ලබා දී තිබෙනවා.",
       "URL": "https://www.hirunews.lk/297042/බස්-දුම්රිය-ගාස්තු-වැඩි-කරන්නේ-නෑ-මුදල්-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=1356"
}