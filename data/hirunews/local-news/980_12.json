{
       "Source": "hirunews",
       "Timestamp": "Saturday, 30 July 2022 - 13:05",
       "Headline": "තවත් අලි කරදරයක් (වීඩියෝ)",
       "News Content": "පොළොන්නරුව - හබරණ ප්‍රධාන මාර්ගයේ දහවල් කාලයේ සැරිසරන වනඅලියෙකු නිසා ප්‍රදේශවාසීන් දැඩි අපහසුතාවයකට පත්ව සිටිනවා.\nවනඅලින් 3 දෙනෙකු මින්නේරිය නගර සීමාවට කඩා වදින අතර එක් අලියෙකු දහවල් කාලයේදී ප්‍රධාන මාර්ගයේ සැරිසැරීම හේතුවෙන් දැඩි අවදානම් සහිත තත්ත්වයකට මුහුණදී ඇති බවයි ප්‍රදේශවාසීන් හිරු ප්‍රවෘත්ති අංශයට සඳහන් කළේ.\nමේ අතර, මැදිරිගිරිය - බිසෝපුර ඇළට වැටී වන අලියෙකු අනතුරට පත්ව තිබෙනවා.\nප්‍රදේශවාසීන් සඳහන් කරන්නේ මැදිරිගිරිය - දහම්වැව ප්‍රදේශයේ නිතරම සැරිසරන වනඅලි රංචුවක් පැමිණෙන අතර ඉන් එක් අලියෙකු මෙලෙස අනතුරට ලක්වන්නට ඇති බවයි.\nඑමෙන්ම, වනඅලියාගේ පිට ප්‍රදේශයේ වෙඩි වැදී සිදු වූ තුවාල කිහිපයක් ද දක්නට ලැබෙන බවයි ප්‍රදේශවාසින් සඳහන් කළේ.\nඑමෙන්ම වනඅලියා ඇළට වැටීම සම්බන්ධයෙන් ප්‍රදේශවාසීන් විසින් වනජිවි දෙපාර්තමේන්තුවේ නිලධාරින් දැනුවත් කර තිබෙනවා.",
       "URL": "https://www.hirunews.lk/311396/තවත්-අලි-කරදරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=980"
}