{
       "Source": "hirunews",
       "Timestamp": "Saturday, 26 October 2019 - 7:33",
       "Headline": "කොහුවල අනතුරකින් තරුණයන් දෙදෙනෙකු මරුට",
       "News Content": "කොහුවල - වලව්වත්ත පාර හන්දියේදී අද අලූයම සිදුවූ රිය අනතුරකින් තරුණයින් දෙදෙනෙකු ජීවිතක්ෂයට පත්වී තිබෙනවා.\nපැපිලියාන මාර්ගය හරහා පැමිණ ගම්සභා හන්දිය දෙසට ධාවනය වූ මෝටර් රථයක් ප්‍රතිවිරුද්ධ දිශාවෙන් පැමිණි යතුරුපැදියක ගැටී මෙම අනතුර සිදුව තිබුණා.\nඅනතුරෙන් යතුරුපැදියේ ගමන් ගත් තරුණයින් දෙදෙනා බරපතල තුවාල ලබා කළුබෝවිල රෝහලට ඇතුළත් කරන අවස්ථාවේදී මිය ගොස් තිබෙනවා.\nමෙලෙස ජීවිතක්ෂයට පත්ව ඇත්තේ 18 හැවිරිදි වියේ පසුවන පැපිලියාන සහ කොහුවල ප්‍රදේශයේ තරුණයින් දෙදෙනෙක්.",
       "URL": "https://www.hirunews.lk/227004/කොහුවල-අනතුරකින්-තරුණයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3079"
}