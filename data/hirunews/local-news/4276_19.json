{
       "Source": "hirunews",
       "Timestamp": "Wednesday, 11 October 2017 - 19:44",
       "Headline": "ජාතික නිදහස් පෙරමුණේ සාමාජිකයන් ජනපති හමුවෙයි",
       "News Content": "ජාතික නිදහස් පෙරමුණේ නායක විමල් වීරවංශ මහතා ඇතුළු පක්ෂ සාමාජිකයින් පිරිසක් අද ජනාධිපති මෛත්‍රීපාල සිරිසේන මහතා හමුවුණා.\nඒ ජනාධිපති නිල නිවසේදී.\nජාතික නිදහස් පෙරමුණේ නායක විමල් වීරවංශ මහතා ඇතුළු පක්ෂයේ සාමාජිකයින් අද පස්වරු 5.30 ට පමණ සාකච්ඡාවක් සඳහා ජනාධිපති නිල නිවස වෙත පැමිණියා.\nඑහිදී ජාතික නිදහස් පෙරමුණ විසින් ජාතික වැදගත්කමක් සහිත මූලික ගැටුලු 3 ක් පිළිබඳව ජනාධිපතිවරයාගේ අවධානය යොමු කරමින් ලිපියක් යොමුකර තිබෙනවා.\nආණ්ඩුක්‍රම ව්‍යවස්ථා මෙහෙයුම් කමිටුව ඉදිරිපත්කොට ඇති වාර්තාව සහ පසුගිය දිනවල ආණ්ඩුව විසින් යම් පනත් සම්මත කිරීමේදී අනුගමනය කළ ක්‍රමවේදය, ශ්‍රී ලංකාව බෙදා වෙන්කීමට ඇති ජාත්‍යන්තර වුවමනාව හා මහා සංඝරත්නයට එරෙහිව මේවන විට ක්‍රියාත්මක නින්දා පරිභව කිරීම් ඇතුළු කරුණු ඊට ඇතුළත්.",
       "URL": "https://www.hirunews.lk/173252/ජාතික-නිදහස්-පෙරමුණේ-සාමාජිකයන්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4276"
}