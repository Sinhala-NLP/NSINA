{
       "Source": "hirunews",
       "Timestamp": "Tuesday, 03 January 2017 - 14:50",
       "Headline": "උතුරට අලුත් මහ ඇමතිවරයෙක් දිවුරම් දෙයි",
       "News Content": "උතුරු පළාත් ප්‍රධාන අමාත්‍ය සී.වී.විග්නේශ්වරන් මහතා කැනඩාවේ විදෙස් සංචාරයක බලා පිටත්වූ බැවින් ඒ වෙනුවට උතුරු පළාත් කෘෂිකර්ම අමාත්‍ය පී.අයින්ගරනේෂන් මහතා අද (03) උතුරු පළාත් ආණ්ඩුකාර රෙජිනෝල්ඩ් කුරේ මහතා ඉදිරියේදී දිවුරුම් දී තිබෙනවා.\nගොවිජන සේවා, සත්ත්ව පාලන, වාරිමාර්ග, ජල සම්පාදන, ආහාර සැපයුම් හා බෙදාහැරීම්,පරිසර සහ සමුපකාර සංවර්ධන යන අමාත්‍යංශ දරන පොන්නතුරෙයි අයින්ගරනේෂන් මහතා අද දින මෙසේ වැඩ බලන උතුරු පළාත් ප්‍රධාන අමාත්‍යවරයා වශයෙන් උතුරු පළාත් ආණ්ඩුකාර රෙජිනෝල්ඩ් කුරේ මහතා ඉදිරියේ දිවුරුම් දුන්නා.\nමෙම අවස්ථාවට ආණ්ඩුකාර ලේකම් එන්.ඉලංගකෝවන් ඇතුලු පිරිසක් සහභාගී වී සිටි බවයි අප වාර්තාකරු පැවසුවේ.",
       "URL": "https://www.hirunews.lk/151198/උතුරට-අලුත්-මහ-ඇමතිවරයෙක්-දිවුරම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4726"
}