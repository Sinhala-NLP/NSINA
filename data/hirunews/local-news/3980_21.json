{
       "Source": "hirunews",
       "Timestamp": "Saturday, 21 April 2018 - 16:48",
       "Headline": "වසරේ ගත වූ කාලය තුළ ඩෙංගු රෝගීන් 15,578ක්",
       "News Content": "වසරේ ගත වූ කාලය තුළ ඩෙංගු රෝගීන් 15,578 දෙනෙකු වාර්තා වී ඇති බව සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසනවා.\nජනවාරි මාසයේදී ඩෙංගු රෝගීන් 7178 දෙනෙකු වාර්තා වී ඇති අතර, පෙබරවාරි මාසයේ රෝගීන් 4390ක් සහ මාර්තු මාසයේ රෝගීන් 3264ක් වාර්තා වී තිබෙනවා.\nඅප්‍රේල් මාසයේ ගත වූ කාලය තුළ වාර්තා වී ඇති රෝගීන් සංඛ්‍යාව 946ක්.\nඩෙංගු රෝගීන්ගෙන් සියයට 31ක් බස්නාහිර පළාතෙන් වාර්තා වී ඇති අතර, දින තුනකට වඩා උණ රෝගය පවතින්නේ නම් ප්‍රතිකාර ලබා ගැනීම සඳහා යොමු වන ලෙසයි සෞඛ්‍ය අමාත්‍යාංශයේ වසංගත රෝග විද්‍යා ඒකකය ජනතාවට උපදෙස් ලබාදෙන්නේ.",
       "URL": "https://www.hirunews.lk/188917/වසරේ-ගත-වූ-කාලය-තුළ-ඩෙංගු-රෝගීන්-15578ක්",
       "Category": "Local News",
       "Parent URL": "https://www.hirunews.lk/local-news.php?pageID=3980"
}