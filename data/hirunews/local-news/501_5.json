{
       "Source": "hirunews",
       "Timestamp": "Friday, 03 March 2023 - 10:31",
       "Headline": "ලෝක වනජීවී දිනය නිමිත්තෙන් වැඩසටහනක් ගාලු මුවදොර දී",
       "News Content": "ලෝක වනජීවී දිනය අදට යෙදී තිබෙනවා. වනජීවී සංරක්ෂණය සඳහා හවුල්කාරීත්වය යන්න මෙවර එහි තේමාව යි.\nමිනිසාගේ පැවැත්ම උදෙසා වනජීවීන්ගෙන් සිදුවන පාරිසරික, ජානමය, සමාජයීය, ආර්ථිකමය, විද්‍යාත්මක, අධ්‍යාපනික, සංස්කෘතික සහ සෞන්දර්යාත්මක වටිනාකම් ඇගයීමට ලක් කරමින් එක්සත් ජාතීන්ගේ සංවිධානය විසින් 2013 වසරේදී මෙම දිනය ප්‍රකාශයට පත් කරනු ලැබුවා.\nලෝක වනජීවී දිනය සැමරීම සඳහා වනජීවී සංරක්ෂණ දෙපාර්තමේන්තුවද වැඩසටහන් කිහිපයක් සංවිධාන කර ඇති අතර, එහි ප්‍රධාන වැඩසටහන අද මන්නාරමේදී පැවැත්වීමට නියමිත අතර, බස්නාහිර වනජීවී කලාප කාර්යාලය විසින් සංවිධාන කරනු ලබන වැඩසටහනක්ද ගාලු මුවදොර මුහුදු තීරයේදී පැවැත්වෙන්නේ උදෑසන 9 සිට 11 දක්වා යි.",
       "URL": "https://www.hirunews.lk/328861/ලෝක-වනජීවී-දිනය-නිමිත්තෙන්-වැඩසටහනක්-ගාලු-මුවදොර-දී",
       "Category": "Local News",
       "Parent URL": "https://www.hirunews.lk/local-news.php?pageID=501"
}