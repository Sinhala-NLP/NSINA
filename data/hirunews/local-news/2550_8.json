{
       "Source": "hirunews",
       "Timestamp": "Thursday, 30 July 2020 - 13:09",
       "Headline": "වසර දෙකක් තුළ කසළ තේ කන්ටේනර් 252 ක් ඉරාකයට අපනයනය කර ඇති බවට තොරතුරු",
       "News Content": "මෙරට ක්‍රියාත්මක මහා පරිමාණ කසළ තේ ජාවාරම සම්බන්ධයෙන් අත්අඩංගුවට ගත් ප්‍රධාන ජාවාරම්කරු වසර දෙකක් තුළ කසළ තේ කන්ටේනර් 252 ක් අපනයනය කර ඇති බවට තොරතුරු හෙලිවී තිබෙනවා.\nකොහුබත් අපනයනය කරන බවට රේගුවට ව්‍යාජ තොරතුරු සපයා මෙලෙස කසළ තේ අපනයනය කර ඇත්තේ ඉරාකයටයි.\nඉරාක වෙළඳපොලට කසළ තේ සැපයීමේදී සැකකරු සිලෝන් ටී නාමය භාවිත කර තිබෙනවා. වැඩිදුර පරික්ෂණවලදි හෙළිවී ඇත්තේ මෙම කසළ තේ ජාවාරම ජාලයක් ලෙස ක්‍රියාත්මක වී ඇති බවයි.\nඅවස්ථා කිහිපයකදි මෙම ජාවාරම සම්බන්ධයෙන් අත්අඩංගුවට ගත් සැකකරුවන් සංඛ්‍යාව 9 ක්.\nමෙම සැකකරු කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 11 වනදා දක්වා රක්ෂිත බන්ධනාගාර ගත කර ඇති අතර, රේගු අවදානම් කළමනාකරණ ඒකකයේ අධීක්ෂණය යටතේ වැඩිදුර පරික්ෂණ ක්‍රියාත්මකයි.",
       "URL": "https://www.hirunews.lk/246755/වසර-දෙකක්-තුළ-කසළ-තේ-කන්ටේනර්-252-ක්-ඉරාකයට-අපනයනය-කර-ඇති-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=2550"
}