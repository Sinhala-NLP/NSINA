{
       "Source": "hirunews",
       "Timestamp": "Wednesday, 02 February 2022 - 14:44",
       "Headline": "ඇමති විමල්ට එරෙහි නඩුවක් යළි කල් යයි",
       "News Content": "2010 සහ 2104 කාලසීමාව තුල සිය නීත්‍යානුකූල ආදායම අභිබවා රුපියල් මිලියන 75 කට ආසන්න වත්කම් සහ මුදල් අයථා ලෙස අත්පත් කර ගත් බවට චෝදනා කරමින් අමාත්‍ය විමල් වීරවංශට එරෙහිව අල්ලස් කොමිසම ගොනුකර තිබෙන නඩුව ජුනි 17 දක්වා කල් තැබීමට අධිකරණය අද නියෝග කළා.\nනඩුව කොළඹ මහාධිකරණ විනිසුරු නවරත්න මාරසිංහ ඉදිරියේ කැඳවූ අවස්ථාවේදී අමාත්‍යවරයා වෙනුවෙන් පෙනී සිටි නීතිඥවරයා අසනීප තත්ත්වයෙන් පසු වන හෙයින් මෙම නඩුවේ විභාගය සඳහා වෙනත් දිනයක් ලබා දෙන ලෙස ඔහුගේ කනිෂ්ඨ නීතිඥවරයා අධිකරණයෙන් ඉල්ලා සිටියා.\nඒ අනුව නඩු විභාගය ජුනි මස 17 සහ 28 යන දින වල සිදුකිරීමට තීන්දු කළ මහාධිකරණ විනිසුරුවරයා එදින සාක්ෂිකරුවන්ට අධිකරණයේ පෙනී සිටින ලෙස දන්වා සිතාසි නිකුත් කළා.",
       "URL": "https://www.hirunews.lk/295957/ඇමති-විමල්ට-එරෙහි-නඩුවක්-යළි-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1381"
}