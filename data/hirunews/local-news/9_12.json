{
       "Source": "hirunews",
       "Timestamp": "Monday, 25 September 2023 - 9:00",
       "Headline": "ජාතික නීති සතිය අදින් ඇරඹේ",
       "News Content": "ජාතික නීති සතිය අදින් (25) ඇරඹෙන බව ශ්‍රී ලංකා නීතිඥ සංගමය පවසා තිබෙනවා.\nඑනම් අද සිට ඔක්තෝබර් මස 01 වැනිදා දක්වා මෙම නීති සතිය ක්‍රියාත්මක වෙනවා.\nඑම සංගමය වැඩිදුරටත් පවසා ඇත්තේ ලබන වසර වන විට ශ්‍රී ලංකා නීතිඥ සංගමය පිහිටුවා වසර 50ක් සපිරෙන අතර ඒ වෙනුවෙන් මෙම සතිය ප්‍රකාශයට පත් කර ඇති බවයි.\nමෙහිදී නොමිලේ නීතිමය උපදෙස් ලබාදීම සහ මහජනතාවට බලපාන නීතිමය ගැටලුවලට විසදුම් ලබා දීම සිදු කිරීමට නියමිතයි.\nමේ අනුව සැප්තැම්බර් 27 සහ 28 යන දෙදින තුළ කොළඹ අලුත්කඩේ අධිකරණ සංකීර්ණය මුල් කරනිමින් ජනාධිපති නීතිඥවරුන් ප්‍රමුඛ ජ්‍යෙෂ්ඨ නීතිඥවරුන් විසින් ජනතාවගේ නීතිමය ගැටලුවලට නොමිලේ උපදෙස් ලබාදීම සිදුකිරීමට තීරණය කර ඇති බවයි වාර්තා වන්නේ.",
       "URL": "https://www.hirunews.lk/349307/ජාතික-නීති-සතිය-අදින්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=9"
}