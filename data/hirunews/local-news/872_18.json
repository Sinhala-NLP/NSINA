{
       "Source": "hirunews",
       "Timestamp": "Tuesday, 13 September 2022 - 8:19",
       "Headline": "භාණ්ඩ කිහිපයකට පැනවූ ආනයන සීමා ලිහිල් කෙරේ (වීඩියෝ)",
       "News Content": "ආනයන සීමා කරමින් රජය විසින් නිකුත් කර තිබු ගැසට් නිවේදනය යළි සංශෝධනය කර තිබෙනවා.\nපසුගිය අගෝස්තු මස 22 වනදා භාණ්ඩ 305 ක් ආනයනය සීමා කරමින් මෙම ගැසට් නිවේදනය නිකුත් කෙරුණා.\nකෙසේ වෙතත්, ආනයන අපනයන පාලන දෙපාර්තමේන්තුව විසින් එම ගැසට් නිවේදනය සංශෝධන කර තිබෙනවා.\nඒ අනුව අගෝස්තු 23 වනදා ගැසට් නිවේදනයේ සඳහන් වූ සුවඳවිලවුන්, හුණුගල්, පයිප්ප බට හා ඊට සම්බන්ධ සෙසු සියලුම ප්ලාස්ටික් භාණ්ඩ ඇතුළු නානාකාමර කට්ටල හා උපාංගවලට පනවා තිබූ තහනම නව සංශෝධනයෙන් ඉවත් කර තිබෙනවා.\nඑමෙන්ම, ප්‍රමාණවත් ලෙස දේශීයව සපයා ගත නො හැකි අවම වශයෙන් සියයට 20ක දේශීය අගය එකතු කිරීමකින් දේශීයව නිෂ්පාදනය කරනු ලබන කිසිදු නිෂ්පාදනයක් සඳහා අවශ්‍ය නොවන අමුද්‍රව්‍ය හෝ අතරමැදි භාණ්ඩ ආනයනය කිරීමට ආනයන පාලක ජනරාල්වරයා අවසර ලබාදී ඇති බව ද නව සංශෝධනයේ සඳහන්.\nරජයේ ප්‍රවෘත්ති දෙපාර්තමේන්තුවේ අද පැවැති කැබිනට් තිරණ දැනුම් දිමේ මාධ්‍ය හමුවේදි ඒ පිළිබඳව කතාබහට ලක් වු අතර එහිදී සම කැබිනට් ප්‍රකාශක අමාත්‍ය රමේෂ් පතිරණ සඳහන් කළේ ආනයන සීමා කිරිම තාවකාලිකව ගත් පියවරක් බවත් එය ස්ථිර ලයිස්තුවක් නොවන බවයි.",
       "URL": "https://www.hirunews.lk/315267/භාණ්ඩ-කිහිපයකට-පැනවූ-ආනයන-සීමා-ලිහිල්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=872"
}