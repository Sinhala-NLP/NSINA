{
       "Source": "hirunews",
       "Timestamp": "Tuesday, 03 March 2020 - 18:00",
       "Headline": "නිදහස් පොදුජන සන්ධානය,පොදුජන පෙරමුණ යටතේ පොහොට්ටුවෙන් - මැතිවරණ කොමිසමට නිල වශයෙන් දැනුම් දෙයි",
       "News Content": "ශ්‍රී ලංකා නිදහස් පොදුජන සන්ධානය, ශ්‍රී ලංකා පොදුජන පෙරමුණ යටතේ පොහොට්ටුව ලකුණින් ඉදිරි මහ මැතිවරණයට තරග කරන බව මැතිවරණ කොමිසම් සභාව වෙත අද නිල වශයෙන් දැනුම්දී තිබෙනවා.\nශ්‍රී ලංකා පොදුජන පෙරමුණේ මහ ලේකම් නීතීඥ සාගර කාරියවසම් විසින් මෙම දැනුම්දීම සිදුකරනු ලැබූ බවයි එම පෙරමුණේ මාධ්‍ය අංශය නිවේදනය කළේ.\nමහ මැතිවරණය ප්‍රකාශ කර දින 7 ක් ඇතුළත මැතිවරණයට තරග කරන දේශපාලන පක්ෂ, ඒ බව මැතිවරණ කොමිසම් සභාව වෙත නිල වශයෙන් දැනුම්දිය යුතු අතර, ඒ අනුවයි ශ්‍රී ලංකා පොදුජන පෙරමුණ අද මෙම දැනුම්දීම සිදුකර ඇත්තේ.",
       "URL": "https://www.hirunews.lk/235704/නිදහස්-පොදුජන-සන්ධානයපොදුජන-පෙරමුණ-යටතේ-පොහොට්ටුවෙන්-මැතිවරණ-කොමිසමට-නිල-වශයෙන්-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=2871"
}