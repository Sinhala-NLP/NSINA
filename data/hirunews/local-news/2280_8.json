{
       "Source": "hirunews",
       "Timestamp": "Saturday, 12 December 2020 - 7:31",
       "Headline": "අටළුගම ගැබිණි කාන්තාවන් 80කට කොරෝනා පරීක්ෂණ",
       "News Content": "අටළුගම ප්‍රදේශයේ ඊයේ (11) ගැබිණි මාතාවන් අසූ දෙනෙකුට රැපිඩ් ඇන්ටිජන් පරීක්ෂණය සිදුකර ඇති අතර, ඉන් අටදෙනෙකුට වෛරසය වැළඳී ඇතැයි තහවුරු වූ බව මහජන සෞඛ්‍ය පරීක්ෂකවරුන්ගේ සංගමය ප්‍රකාශ කළා.\nඑහි ලේකම් මහේන්ද්‍ර බාලසූරිය සඳහන් කළේ කොළඹ දිස්ත්‍රික්කයෙන් පරිබාහිර දිස්ත්‍රික්ක කිහිපයක අනුපොකුරු ආකාරයෙන් කොරෝනා ආසාදිතයන් වාර්තාවෙමින් පවතින බවයි.\nඅනුරාධපුර - කහටගස්දිගිලිය නගරයෙන්ද කොරෝනා ආසාදිතයෙකු හමුවී තිබෙනවා.\nඅහඹු ලෙස සිදුකරන ලද පී.සී.ආර්. පරීක්ෂණවලදී මෙම රෝගියා හමුවී බවයි කහටගස්දිගිලිය සෞඛ්‍ය වෛද්‍ය නිලධාරී කාර්යාලය සඳහන් කළේ.\nඑම ආසාදිතයා අකුරණ ප්‍රදේශයේ සිට කහටගස්දිගිලිය නගරයට පැමිණ ඇත්තේ වෙළඳසැලක සේවය කිරීම සඳහායි.",
       "URL": "https://www.hirunews.lk/256840/අටළුගම-ගැබිණි-කාන්තාවන්-80කට-කොරෝනා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2280"
}