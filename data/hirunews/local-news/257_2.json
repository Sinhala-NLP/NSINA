{
       "Source": "hirunews",
       "Timestamp": "Sunday, 18 June 2023 - 22:30",
       "Headline": "වීසා හොරට හදලා මහනුවර සජබ මන්ත්‍රීගේ සොයුරා අත්අඩංගුවට",
       "News Content": "සමගි ජනබලවේගයේ මහනුවර දිස්ත්‍රික් පාර්ලිමේන්තු මන්ත්‍රී M.H.A. හලීම්ගේ සොහොයුරෙකු වන මහම්මදු හාෂීන් අලීම් මහම්මුදු රාසික් යන අය විසින් එක්සත් අරාබි එමීර් රාජ්‍යයේ(UAE) මෙරට තානාපති කාර්යාලය මගින් නිකුත් කරන වීසා බලපත්‍ර ව්‍යාජ ලෙස සකස්කර දුන් බවට සැකපිට මහනුවර පොලීසියේ වංචා විමර්ශන අංශය මගින් ඊයේ(17) අත්අඩංගුවට ගෙන තිබෙනවා.\nඩුබායි හි රැකියා අවස්ථා ලබාදෙන බව පවසමින් මොහු පුද්ගලයින් රැසක් රවටා ලක්ෂ ගණනින් මුදල් වංචා කර ඇතැයි විමර්ශනවල දී පොලිසියට අනාවරණය වී තිබෙනවා.\nමහනුවර මූලස්ථාන පොලිසියේ වංචා විමර්ශන අංශය මගින් එම වීසා බලපත්‍ර එක්සත් අරාබි එමිර් රාජ්‍යයේ මෙරට තානාපති කාර්යාලයට යොමුකර සිදුකළ විමසීමක දී ඒවා ව්‍යාජ වීසා බලපත්‍ර බව තහවුරු වී තිබෙනවා.",
       "URL": "https://www.hirunews.lk/338351/වීසා-හොරට-හදලා-මහනුවර-සජබ-මන්ත්‍රීගේ-සොයුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=257"
}