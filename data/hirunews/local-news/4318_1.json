{
       "Source": "hirunews",
       "Timestamp": "Sunday, 17 September 2017 - 16:39",
       "Headline": "දේව රූපය පිටුපසින් මතුවූ මත්ද්‍රව්‍ය (ඡායාරූප)",
       "News Content": "මෙරට තහනම් කරන ලද එන්සි නැමැති පකිස්තානයෙන් ආනයනය කරන ලද මත්කුඩු ටින් 20ක් සමඟ සැකකරුවකු බගවන්තලාව නගරයේදී අද අත්අඩංගුවට ගෙන තිබෙනවා.\nබගවන්තලාව නගරයේ පිහිටි වෙළෙඳසැලක දේව රූපයක් පිටුපස මෙම එන්සි ටින් තොගය සඟවා තිබී සොයාගත් බවයි පොලිසිය පවසන්නේ.\nපාසල් සිසුන් සහ වතුකරයේ තරුණයන් ඉලක්ක කර ගනිමින් මෙම මත් ද්‍රව්‍ය ග්‍රෑම් දහයක් අඩංගු ටින් එකක් රැපියල් තුන්සියක් වැනි මිලකට අලෙවි කර ඇති බවට අත්අඩංගුවට ගත් පුද්ගලයාගෙන් කළ ප්‍රශ්න කිරීම් වලදී අනාවරණය කරගෙන තිබෙනවා.\nඅත්අඩංගුවට පත් සැකකරු පොලිස් ඇප මත මුදාහැර ඇති අතර ඔහුට එරෙහිව හැටන් මහේස්ත්‍රාත් අධීකරණයේ නඩු පැවරිමට කටයුතු කරන බවයි පොලිසිය වැඩිදුරටත් පවසන්නේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/171135/දේව-රූපය-පිටුපසින්-මතුවූ-මත්ද්‍රව්‍ය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4318"
}