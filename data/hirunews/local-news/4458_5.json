{
       "Source": "hirunews",
       "Timestamp": "Wednesday, 21 June 2017 - 20:39",
       "Headline": "හම්බන්තොට ලුණු නිසා පාරිභෝගිකයන් අපහසුතාවක",
       "News Content": "අයි.එස්.ඕ මෙන්ම එස්.එල්.එස් තත්ත්ව සහතික හිමිකරගෙන ඇති ලක් ලුණු නිෂ්පාදනය හම්බන්තොට පිහිටි ලංකා ලුණු සමාගමේ ප්‍රධාන කාර්යභාරයයි.\nඋසස් ප්‍රමිති සහතික හිමිකරගෙන තිබුණ ද ජනතාව චෝදනා කරන්නේමේ දිනවල වෙළෙඳපොලේ පවතින ලක් ලුණුවල සිප්පිකටුල කුඩා බෙල්ලන් ආදී අපද්‍රව්‍ය පවතින බවටයි.\nහිරු සී.අයි.ඒ මේ පිළිබද කළ සොයා බැලීමේදී හෙළි වූයේ හම්බන්තොට මහා ලේවායේ පසුගිය දිනවල ලුණු හිඟයක් පැවැති බවයි.\nනම සඳහන් කිරීමට අකමැති වූ ලුණු සමාගමේ සේවකයන් පිරිසක් පැවසුවේ ලුණු හිගය හේතුවෙන් පුත්තලම ප්‍රදේශයෙන් ලුණු ගෙනවිත් මෙලෙස ඇසුරුම් කරන බවයි.\nඅප කළ රහසිගත ගවේෂණයේදී හෙලි වුණේ සේවකයන් පැවසූ පරිදි දිනපතා පුත්තලම ප්‍රදේශයෙන් හම්බන්තොට ලේවා පරිශ්‍රයට ලුණු තොග මෙලෙස ගෙනවිත් දමන බවයි.\nලුණු සමාගම් සේවකයන් පවසන පරිදි මේ දිනවල ලක් ලුණු ඇසුරුම්වල වෙළෙඳපොළට පැමිණෙන්නේ පුත්තලම් ප්‍රදේශයේ ලුණු නම් අයි.එස්.ඕ මෙන්ම එස්.එල්.එස් තත්ත්ව සහතික යටතේ මේවා නිකුත් කිරීම බරපතල වරදක්.\nවැඩිදුරටත් හිරු සී.අයි.ඒ වෙත අදහස් දැක්වූ ලුණු සමාගම් සේවකයන් පැවසුවේ මේවා ඇසුරුම් කිරීමේදී රසායනාගාර පරීක්ෂණ පවා මේ දිනවල සිදු නොකරන බවයි.",
       "URL": "https://www.hirunews.lk/164118/හම්බන්තොට-ලුණු-නිසා-පාරිභෝගිකයන්-අපහසුතාවක",
       "Category": "Local News",
       "Parent URL": "https://www.hirunews.lk/local-news.php?pageID=4458"
}