{
       "Source": "hirunews",
       "Timestamp": "Saturday, 16 July 2016 - 15:07",
       "Headline": "කාන්තාවක් කල ජාවාරමක් කොටුවෙයි (ඡායාරූප)",
       "News Content": "නිවසක් කුලියට ගෙන මත්ද්‍රව්‍ය ජාවාරමේ නිරතවු කාන්තාවක් වලාන දුෂණ මර්දන ඒකකය මගින් අත්අඩංගුවට ගෙන තිබෙනවා.\nලැබුනු තොරතුටකට අනුව බොරලැස්ගමුව බඩෝවිට ප්‍රදේශයේ නිවසක සිටියදීයි සැකකාරිය අත්අඩංගුවට ගනු ලැබුවේ.\nපොලිසිය සඳහන් කලේ සති දෙකක පමණ කාලයක් බුද්ධි අංශ නිලධාරීන් විසින් මෙම කාන්තාව පිළිබඳ රහසිගතව විමර්ශණ කර ඇති බවයි.\nඅනතුරුව ඇය කුලියට ගෙන තිබු නිවස හඳුනා ගැනීමෙන් පසු ඊයේ දහවල් සැකකාරිය හෙරොයින් ග්‍රෑම් 40 ක් රැගෙන ඒවා පැකට් කිරීම සඳහා නිවසට පැමිණි අවස්ථාවේ අත්අඩංගුවට ගෙන තිබෙනවා.\n36 හැවිරිදි මෙම කාන්තාව ගල්කිස්ස ප්‍රදේශයේ පදිංචිකාරියක් බව සඳහන්.\nඇය සතුව තිබු ජංගම දුරකථන 2 ක් සහ මුදලින් රුපියල් 1940 ක් ද සොයාගෙන තිබෙනවා.\nඇය රැගෙන ආ මත්ද්‍රව්‍ය ග්‍රෑම් 40 වටිනාකම රුපියල් ලක්ෂ 5 කට ආසන්න වන බවටයි අනාවරණ වී ඇත්තේ.\nදින 7 ක කාලයක් රැඳවුම් නියෝග මත විමර්ශණ සිදු කිරීම සඳහා ඇය බොරලැස්ගමුව පොලිසියට ඉදිරිපත් කර තිබෙනවා.",
       "URL": "https://www.hirunews.lk/138182/කාන්තාවක්-කල-ජාවාරමක්-කොටුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4963"
}