{
       "Source": "hirunews",
       "Timestamp": "Thursday, 27 April 2023 - 22:06",
       "Headline": "ඡන්දයට අදාළ මුද්‍රණ ද්‍රව්‍ය මැතිවරණ කොමිෂමට",
       "News Content": "පළාත් පාලන ආයතන ඡන්ද විමසීමට අදාළව මුද්‍රණය කළ ඡන්ද පත්‍රිකා හා ප්‍රතිඵල ලේඛන හැර අනෙකුත් මුද්‍රණ ද්‍රව්‍ය මැතිවරණ කොමිෂමට භාරදුන් බව රජයේ මුද්‍රණාලය සඳහන් කරනවා.\nමුද්‍රණාලාධිපති ගංගානි ලියනගේ සඳහන් කරන්නේ ඡන්ද විමසීම පැවැත්වෙන දිනයක් ප්‍රකාශයට පත් කර මුද්‍රණාලයට අවශ්‍ය පොලිස් ආරක්‍ෂාව ලැබීමෙන් පසුව ඡන්ද පත්‍රිකා හා ප්‍රතිඵල ලේඛන මැතිවරණ කොමිෂන් සභාවට භාරදීමට කටයුතු කරන බවයි.\nදිස්ත්‍රිකක 17කට අදාළව ඡන්ද පත්‍රිකා හා ප්‍රතිඵල ලේඛන මුද්‍රණය කර ඇති අතර ඡන්ද විමසීමට අදාළව රුපියල් මිලියන 190කට වැඩි මුද්‍රණ කටයුතු ප්‍රමාණයක් සිදු කර තිබෙන බව‍යි වැඩිදුර අදහස් දක්වමින් එතුමිය සඳහන් කළේ.\nඑමෙන් ම ඒ සඳහා රජයෙන් මුද්‍රණාලයට තවමත් ලැබී ඇත්තේ රුපියල් මිලියන 40ක පමණ මුදලක් බවත් ඇය පෙන්වා දුන්නා.",
       "URL": "https://www.hirunews.lk/333632/ඡන්දයට-අදාළ-මුද්‍රණ-ද්‍රව්‍ය-මැතිවරණ-කොමිෂමට",
       "Category": "Local News",
       "Parent URL": "https://www.hirunews.lk/local-news.php?pageID=386"
}