{
       "Source": "hirunews",
       "Timestamp": "Monday, 01 February 2016 - 8:31",
       "Headline": "හික්කඩුව මුහුදේදී බෝට්ටුවක් නැවක ගැටී 5ක්  අතුරුදන්-(ඡායාරූප)",
       "News Content": "ගාල්ල ධීවර වරායෙන් ධීවර කටයුතු සඳහා පිටත්ව ගිය බෝට්ටුවක් අනතුරට පත්වීමෙන් එහි සිටි පස්දෙනෙකු අතුරුදන්ව තිබෙනවා. හික්කඩුව පොලීසිය සඳහන් කළේ පසුගිය 28 වනදා ධීවරයින් 6 දෙනෙකු සමඟ මෙම යාත්‍රාව ගැඹුරු මුහුදේ ධීවර කටයුතු සඳහා පිටත්ව ගොස් ඇති අතර, ඉන් එක් අයෙකු දිවි බේරාගෙන ඇති බවයි.\nමෙම බෝට්ටුව නැවක ගැටී පෙරළී ගොස් ඇති බවටද තොරතුරු අනාවරණ වී තිබෙනවා. අතුරුදන්වූ පුද්ගලයින් හික්කඩුව සහ දොඩන්දූව ප්‍රදේශවල පදිංචිකරුවන්.\nඡායාරූප -රවීන්ද්‍ර චන්ද්‍රලාල්",
       "URL": "https://www.hirunews.lk/125179/හික්කඩුව-මුහුදේදී-බෝට්ටුවක්-නැවක-ගැටී-5ක්-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5187"
}