{
       "Source": "hirunews",
       "Timestamp": "Saturday, 05 November 2022 - 7:51",
       "Headline": "රිලවුන්, වඳුරන් හා දඬුලේනුන් වසරකට විනාශ කරන පොල් ගැන හෙළිදරව්වක්",
       "News Content": "වසරක් තුළ රිලවුන්, වඳුරන් හා දඬුලේනුන් පොල් ගෙඩි මිලියන 107ක අස්වැන්න රටට අහිමි කරන බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු ආයතනයේ පර්යේෂණයක් මගින් අනාවරණය කරගෙන තිබෙනවා.\nවන සතුන්ගෙන් සිදුවන වගා හානිය හා වන අලි - මිනිස් ගැටුම නිරාකරණය කිරීම සම්බන්ධව සහ සීගිරිය වන රක්ෂිතය ආශ්‍රිතව සිදුවන මානව ක්‍රියාකාරකම් සම්බන්ධව පැන නැගී ඇති ගැටළු නිරාකරණය සඳහා ඊයේ දඹුල්ල ප්‍රාදේශීය ලේකම් කාර්යාලයේ පැවැති සාකච්ඡාවකදීයි මේ බව අනාවරණය වී ඇත්තේ.\nමෙරට වී අස්වැන්නෙන් සියයට 06ක් පමණ මොණරුන් විසින් විනාශ කරන බව ද එහි දී අනාවරණ වී තිබෙනවා.\nමෙම අවස්ථාවට කෘෂිකර්ම අමාත්‍ය මහින්ද අමරවීර ඇතුලු පිරිසක් එක්ව සිටියා.\nමේ අතර ජලය මුදා හැර දින 6 ක් ගත වුවත් තමන් මෙතෙක් වගා කටයුතු ආරම්භ නොකළ බව ගිරිතලේ ගොවි ව්‍යාපාරය නියෝජනය කරන ගොවීන් පවසනවා.\nඒ නිසි පරිදි මෙවරත් පොහොර සහ බිත්තර වී නොලැබීම හේතුවෙන්.\nඑම නිසා ඒ සඳහා අවශ්‍ය කටයුතු සම්පාදනය කරන ලෙසයි ගොවීන් ඉල්ලා සිටින්නේ.",
       "URL": "https://www.hirunews.lk/319648/රිලවුන්-වඳුරන්-හා-දඬුලේනුන්-වසරකට-විනාශ-කරන-පොල්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=756"
}