{
       "Source": "hirunews",
       "Timestamp": "Saturday, 03 April 2021 - 7:30",
       "Headline": "අලුත් අවුරුදු සෞඛ්‍ය මාර්ගෝපදේශ නිකුත් කිරීම අද",
       "News Content": "සිංහල හා දෙමළ අලුත් අවුරුද්ද සඳහා වන සෞඛ්‍ය මාර්ගෝපදේශ මාලාව අද නිකුත් කරන බව සෞඛ්‍ය අමාත්‍යංශය පවසනවා.\nසෞඛ්‍ය ප්‍රවර්ධන කාර්යාංශය ප්‍රකාශ කළේ සීමාවන්ට යටත්ව මෙවර අලුත් අවුරුදු උත්සව පැවැත්වීම සඳහා අවස්ථාව ඉන් ලබා දෙන බවයි.\nමේ අතර, වයස අවුරුදු 60 ට වැඩි පුද්ගලයින්ට සහ අවදානම් කාණ්ඩවලට අයත් පුද්ගලයින්ට අත්හිටුවීමකින් තොරව තවදුරටත් කොරෝනා එන්නත්කරණ කටයුතු සිදුකරන බව වසංගත රෝග විද්‍යා අංශයේ ප්‍රධානී, විශේෂඥ වෛද්‍ය සුදත් සමරවීර ඊයේ  (02) පස්වරුවේ ප්‍රකාශ කළා.\nකොරෝනා වෛරසය පාලනය කිරිම සඳහා ලබාදෙන ඇස්ට්‍රාසෙනෙකා එන්නත පළමු මාත්‍රාවේ එන්නත්කරණය තාවකාලිකව අත්හිටුවා ඇති බවයි වසංගත රෝග විද්‍යා අංශය මීට පෙර ප්‍රකාශ කළේ.\nමේ අතර ඊයේ දිනයේදී ආසාදිතයින් 211 දෙනෙකු හඳුනා ගැනීමත් සමග මෙරට මුළු කොරෝනා ආසාදිතයින් සංඛ්‍යාව 93,000 ඉක්මවනු ලැබුවා.\nඒ අනුව වාර්තාවන මුළු කොරෝනා ආසාදිතයින් සංඛ්‍යාව 93,128 ක්.",
       "URL": "https://www.hirunews.lk/267352/අලුත්-අවුරුදු-සෞඛ්‍ය-මාර්ගෝපදේශ-නිකුත්-කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=2045"
}