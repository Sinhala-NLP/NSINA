{
       "Source": "hirunews",
       "Timestamp": "Friday, 10 May 2019 - 19:20",
       "Headline": "අගමැති සහ තුර්කි නියෝජ්‍ය විදේශ කටයුතු ඇමති අතර හමුවක්",
       "News Content": "ශ්‍රී ලංකාව සමඟ ආර්ථික, බුද්ධි අංශ සහ හමුදාමය සහයෝගීතාව තර කර ගැනීමට තුර්කි විදේශ කටයුතු නියෝජ්‍ය අමාත්‍ය සෙදාත් ඕනාල් කැමැත්ත පළ කර තිබෙනවා.\nඒ, අරලියගහ මන්දිරයේදී අග්‍රාමාත්‍ය රනිල් වික්‍රමසිංහ අද හමු වූ අවස්ථාවේදීයි.\nඑහිදී ජාත්‍යන්තර සහයෝගීතාව ශක්තිමත් කර ගැනීමේදීත්, ත්‍රස්තවාදයට එරෙහිව පියවර ගැනීමේදීත් තුර්කිය ශ්‍රී ලංකාව සමඟ කටයුතු කරන බව දැනුම්දෙන ලෙස තුර්කි ජනාධිපති රෙසෙප් තායිප් එර්ඩොගාන් ප්‍රකාශ කළ බව ද තුර්කි විදේශ කටයුතු නියෝජ්‍ය අමාත්‍යවරයා සඳහන් කළා.",
       "URL": "https://www.hirunews.lk/216144/අගමැති-සහ-තුර්කි-නියෝජ්‍ය-විදේශ-කටයුතු-ඇමති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3358"
}