{
       "Source": "hirunews",
       "Timestamp": "Sunday, 15 March 2020 - 17:35",
       "Headline": "කොරෝනා ආසාදිත දසදෙනාම IDH රෝහලට",
       "News Content": "මෙරටින් සොයා ගත් කොරෝනා ආසාදිතයන් 10 දෙනාම අයි.ඩී.එච්. රෝහලේ ප්‍රතිකාර ලබන බව වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර ප්‍රකාශ කළා.\nඑමෙන්ම, කොරෝනා ව්‍යාප්ත වීමේ අවදානම හේතුවෙන් යාපනය ජාත්‍යන්තර ගුවන් තොටුපළ සති දෙකක කාලයක් සඳහා තාවකාලිකව වසා දැමීමට සිවිල් ගුවන් සේවා අධිකාරිය තීරණය කර තිබෙනවා.\nඑම අධිකාරිය සඳහන් කළේ බ්‍රිතාන්‍ය, බෙල්ජියම සහ නෝර්වේ සිට මෙරටට පැමිණෙන සියළු ගුවන් ගමන් හෙට (16) සිට සති දෙකක කාලයක් සඳහා නතර කෙරෙන බවයි.\nමේ අතර, ගාල්ල වරායට නැව් සහ සංචාරක යාත්‍රාවලින් පැමිණෙන පිරිසට හෙට සිට වරායට ගොඩබැසීම තහනම් කර ඇති බව දකුණු පළාත් ආණ්ඩුකාර විලී ගමගේ ප්‍රකාශ කළේ.\nඔහු මේ බව කියා සිටියේ ගාල්ලේ අද (15) පැවති මාධ්‍ය හමුවකට එක්වෙමින්.",
       "URL": "https://www.hirunews.lk/236558/කොරෝනා-ආසාදිත-දසදෙනාම-idh-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=2851"
}