{
       "Source": "hirunews",
       "Timestamp": "Friday, 11 February 2022 - 18:48",
       "Headline": "හක්මණ දී මියගිය යාචකයෙකුගේ සාක්කුවෙන් හාර ලක්ෂයක් මතුවෙයි (වීඩියෝ)",
       "News Content": "මාතර - හක්මන - කෝංවල ප්‍රදේශයේ මාර්ගයක මිය ගොස් සිටි 70 හැවිරිදි යාචකයෙකුගේ කමිස සාක්කුවේ තිබී රුපියල් ලක්ෂ 4කට ආසන්න මුදලක් හමු වී තිබෙනවා.\nපොලීසිය සඳහන් කළේ අදාළ පුද්ගලයා පදිංචිව සිටි ස්ථානය ආසන්නයේ මෙලෙස වැටී මිය ගොස් සිටිය දී අද (11) හමු වූ බවයි.\nඔහු දීර්ඝ කාලයක් පුරා අසල්වාසීන්ගෙන් මෙන්ම අවට ජනතාවගෙන් සිඟමන් යදිමින් ජීවත් වූ අයෙක්.\nකෙසේ වෙතත්, පරීක්ෂා කිරීම්වල දී ඔහුගේ කමිස සාක්කුවෙන් රුපියල් 370,000ක පමණ මුදලක් හමු වී තිබුණා.\nයාචකයාගේ මරණයට නිශ්චිත හේතුවක් මෙතෙක් තහවුරු වී නොමැති අතර පශ්චාත් මරණ පරීක්ෂණය හෙට මාතර මහ රෝහලේදී සිදු කිරීමට නියමිතයි.",
       "URL": "https://www.hirunews.lk/296776/හක්මණ-දී-මියගිය-යාචකයෙකුගේ-සාක්කුවෙන්-හාර-ලක්ෂයක්-මතුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1362"
}