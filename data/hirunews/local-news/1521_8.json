{
       "Source": "hirunews",
       "Timestamp": "Friday, 03 December 2021 - 8:07",
       "Headline": "ධනංජය ද සිල්වා සිය ගාලු ශතකය පියාගේ නමට වෙන්කරයි",
       "News Content": "ශ්‍රී ලංකා කණ්ඩායම සහ සංචාරක බටහිර ඉන්දීය කොදෙව් කණ්ඩායම අතර ගාල්ල ජාත්‍යන්තර ක්‍රිකට් ක්‍රීඩාංගණයේ පැවැත්වෙන සෝබර්ස් තිසේරා කුසලාන දෙවැනි ටෙස්ට් තරගයේ සිව්වැනි දිනයේ නිමාවනවිට ශ්‍රී ලංකා මැද පෙළ පිතිකරු ධනංජය ද සිල්වා නොදැවී ලකුණු 153ක් රැස් කර ගෙන තිබුණා.\nඊයේ සිය නිල ට්විටර් ගිණුම සහ ඉන්ස්ටර්ග්‍රෑම් ගිනුම ඔස්සේ ඡායාරූප කිහිපයක් එක් කරමින් ඔහු තබා තිබූ ඇතැම් සංවේදී සටහන් සඳහා ක්‍රීඩා ලෝලීන්ගේ හිමි වූයේ ඉහළ ප්‍රතිචාරයක්.\nඒ අතරින් ඔහු ගාලු පිටියෙදි ලබාගත් ශතකය සිය පියාගේ නමට වෙන් කරන බව තබා තිබූ සටහන අතිශය සංවේදීයි.\nධනංජය ද සිල්වා ගේ පියා සාහසිකයකුගේ වෙඩි ප්‍රහාරයකට ලක්ව ඝාතනයට ලක්වන්නේ 2018 වසරේදීයි.\nඒ වනවිටත් ධනංජය ප්‍රමුඛ ශ්‍රී ලංකා කණ්ඩායම බටහිර ඉන්දීය කොදෙව් තරග සංචාරයක් සඳහා සූදානම් වෙමින් සිටීම විශේෂත්වයක්\nඑමෙන්ම ධනංජයගේ ශතකයට සුභ පැතුම් එක් කළ ශ්‍රී ලංකා නායක දිමුත් කරුණාරත්න තබා තිබූ සටහනක් කෙරෙහි ද මේ වනවිට වැඩි අවධානයක් යොමු වී තිබෙනවා\nඑම සටහනේ දැක්වෙන්නේ ඔබගේ 8 වැනි ටෙස්ට් ශතකයට මගේ සුභ පැතුම් නමුත් මතක තබාගන්න ඔබට හෙට දිනයේ පන්දු ඕවර පහළොවක් යැවීමට ඇති බව බවයි.\nඑයට පිළිතුරු සපයමින් ධනංජය පවසා ඇත්තේ තමන්ගේ දෙපා රිදෙන මුත් දෑත් ශක්තිමත් බැවින් එම අභියෝගයට තමන් සූදානම් බවයි\nශ්‍රී ලංකා කණ්ඩායමේ සිටින අතිශය නිරහංකාර ක්‍රීඩකයෙකු වන ධනංජය කණ්ඩායමේ ක්‍රීඩකයින් අතර ප්‍රකට ව ඇත්තේ අයිස්කුල් නමින්.",
       "URL": "https://www.hirunews.lk/289877/ධනංජය-ද-සිල්වා-සිය-ගාලු-ශතකය-පියාගේ-නමට-වෙන්කරයි",
       "Category": "Local News",
       "Parent URL": "https://www.hirunews.lk/local-news.php?pageID=1521"
}