{
       "Source": "hirunews",
       "Timestamp": "Thursday, 05 May 2016 - 13:10",
       "Headline": "ලග්ගල රථවාහන අංශයේ ස්ථානාධිපතිගේ වැඩ තහනම්",
       "News Content": "ලග්ගල පොලීසියේ රථවාහන අංශයේ ස්ථානාධිපතිවරයාගේ වැඩ තහනම් කර තිබෙනවා.\nපොලීසියට අපකීර්තියක් වන ලෙස හැසිරීම හේතුවෙන් මාතලේ සහකාර පොලිස් අධිකාරීවරයා විසිනුයි අද මෙම වැඩ තහනම් කිරීම සිදුකර ඇත්තේ.\nලග්ගල පොලීසියේ අවි තැන්පත් කර ඇති ආරක්ෂිත පෙට්ටිය විවෘත කර එහි තිබූ ටී 56 ගිනි අවියක් සහ රිවෝල්වර 5 ක් සොරාගෙන ගොස් තිබුණේ පසුගිය 14 වනදා අලූයම් කාලයේයි.\nඊට පෙරදින රාත්‍රියේ ලග්ගල පොලීසියේ මත්පැන් සාදයක් පැවති පොලිස් පරික්ෂණවලදී අනාවරණ වී තිබුනා.\nඒ සම්බන්ධයෙන් සිදුකළ විමර්ශනවලට අදාළවයි මොහුගේ වැඩ තහනම් කර ඇත්තේ.",
       "URL": "https://www.hirunews.lk/132474/ලග්ගල-රථවාහන-අංශයේ-ස්ථානාධිපතිගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=5059"
}