{
       "Source": "hirunews",
       "Timestamp": "Saturday, 04 June 2022 - 9:46",
       "Headline": "මන්ත්‍රී සුමන්දිරන්ගේ ආරක්ෂකයෙකු වෙඩි තබාගනී (වීඩියෝ)",
       "News Content": "පාර්ලිමේන්තු මන්ත්‍රී එම්.ඒ. සුමන්දිරන්ගේ නිවසේ ආරක්ෂාවට යොදවා සිටි යුද හමුදා සෙබළෙකු සිය රාජකාරි ගිනි අවියෙන් වෙඩි තබාගෙන දිවි හානිකරගෙන තිබෙනවා.\nවැල්ලවත්ත - දයා පාරේ පිහිටි මන්ත්‍රීවරයාගේ ආරක්ෂාවට සිටින හමුදා සෙබළුන්ගේ නවාතැන අසළ හිස් ඉඩමකදී අද පෙරවරුවේ ඔහු මෙලෙස වෙඩි තබාගෙන ඇති බවයි පොලිසිය සඳහන් කළේ.\nසිද්ධිය සම්බන්ධයෙන් මේ වනවිට වැල්ලවත්ත පොලිසිය විමර්ශන ආරම්භ කර තිබෙනවා.\nමේ අතර මේ සම්බන්ධයෙන් යුද හමුදාවෙන් ද හිරු ප්‍රවෘත්ති අංශය විමසීමක් කළ අතර එහි උසස් නිලධාරියෙකු සඳහන් කළේ මෙම හමුදා සෙබළා සිංහ රෙජිමේන්තුවේ සේවය කළ අයෙකු බවයි.\n22 හැවිරිදි ඔහු වලපනේ - කලගම්වත්ත - ගල්කැටිවෙල ප්‍රදේශයේ පදිංචිකරුවෙකු බවයි.\nඔහු රාජකාරි සඳහා භාවිත කළ ටී 56 ගිනි අවියෙන් මෙලෙස වෙඩි තබාගෙන ඇති බවටයි මූලික පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/306179/මන්ත්‍රී-සුමන්දිරන්ගේ-ආරක්ෂකයෙකු-වෙඩි-තබාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1120"
}