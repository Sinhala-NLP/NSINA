{
       "Source": "hirunews",
       "Timestamp": "Wednesday, 03 May 2023 - 19:21",
       "Headline": "වඩිවෙල් සුරේෂ් ජනපති හමුවීමෙන් පසු විපක්ෂ නායක හමුවට (වීඩියෝ)",
       "News Content": "සමගි ජනබලවේගයේ බදුල්ල දිස්ත්‍රික් පාර්ලිමේන්තු මන්ත්‍රී වඩිවෙල් සුරේෂ් ජනාධිපති ලේකම් කාර්යාලයේ දී අද (030 ජනාධිපති රනිල් වික්‍රමසිංහ හමුවී සාකච්ඡාවක නිරතවී තිබෙනවා.\nඅනතුරුව ඔහු විපක්ෂනායක සජිත් ප්‍රේමදාස ද හමු වී තිබුණා.\nමැයි 01 වැනිදා මැයි දින රැළියක් බදුල්ලේ දී තනිවම සංවිධානය කළ වඩිවෙල් සුරේෂ් මන්ත්‍රීවරයා විපක්ෂ නායක සජිත් ප්‍රේමදාස මඩොල්සිම ප්‍රදේශයට පැමිණ තම ජනතාවගෙන් සමාව ගතයුතු බව ප්‍රකාශ කළා.\nඒ මීට ඉහත දී මඩොල්සිමේ දී සංවිධානය කර තිබූ ජන හමුවකට විපක්ෂනායකවරයාට පැමිණීමට ආරාධනා කර තිබුණ ද විපක්ෂනායකවරයා ඊට සහභාගිනොවී බදුල්ල දිස්ත්‍රික්කයෙන් පැවති වෙනත් රැස්වීමකට සම්බන්ධ වීම සම්බන්ධයෙන්.",
       "URL": "https://www.hirunews.lk/334172/වඩිවෙල්-සුරේෂ්-ජනපති-හමුවීමෙන්-පසු-විපක්ෂ-නායක-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=371"
}