{
       "Source": "hirunews",
       "Timestamp": "Saturday, 09 March 2019 - 11:29",
       "Headline": "බෝඩින් කාමරයේදී ජීවිතයට සමුදුන් තරුණිය",
       "News Content": "සීදුව, අමන්දොලුව ප්‍රදේශයේදී තරුණියක් ගෙල වැළලාගෙන සියදිවි හානිකරගෙන තිබෙනවා.\nඇය නේවාසිකව රැඳී සිටි කාමරය තුලදී රෙදි පටියක් ආධාරයෙන් ගෙල වැළලාගෙන සියදිවි හානිකරගෙන ඇති බවයි වාර්තා වන්නේ.\nමෙලෙස සියදිවි හානිකරගෙන ඇත්තේ ඇඟලුම් කර්මාන්ත ශාලාවක සේවය කරමින් සිටි කල්කුඩා ප්‍රදේශයේ පදිංචි 21 හැවිරිදි තරුණියක්.\nපසුගිය 07 වනදා පස්වරුවේ ඇය මෙලෙස සියදිවි හානිකරගෙන ඇති අතර පොලිසිය සැක කරන්නේ ප්‍රේම සම්බන්ධතාවක් හේතුවෙන් ඇය මෙලෙස සිය දිවි හානිකර ගන්නට ඇති බවයි.\nමෘත දේහය සම්බන්ධයෙන් වන පස්චාත් මරණ පරීක්ෂණය මීගමුව රෝහලේදී සිදුකළ බවයි සීදුව පොලිසිය වැඩිදුරටත් සඳහන් කළේ.",
       "URL": "https://www.hirunews.lk/212021/බෝඩින්-කාමරයේදී-ජීවිතයට-සමුදුන්-තරුණිය",
       "Category": "Local News",
       "Parent URL": "https://www.hirunews.lk/local-news.php?pageID=3464"
}