{
       "Source": "hirunews",
       "Timestamp": "Sunday, 10 December 2017 - 19:35",
       "Headline": "ඒකාබද්ධයේ පිරිස් යු.එන්.පී. පාක්ෂිකයන් වන හැටි",
       "News Content": "එක්සත් ජාතික පක්ෂය සමඟ ගිවිසුම්ගතවී සිටින ශ්‍රී ලංකා නිදහස් පක්ෂ පිරිස සමඟ එකතු වුවහොත් ඒකාබද්ධ විපක්ෂයේ පිරිස් ද එක්සත් ජාතික පාක්ෂිකයන් බවට පත් වනු ඇති බව පාර්ලිමේන්තු මන්ත්‍රී නාමල් රාජපක්ෂ පවසනවා.\nඔහු මේ බව කියා සිටියේ කැළණිය ප්‍රදේශයේ අද පැවැති ජන හමුවකට එක්වෙමින්.\nඔහු එහිදී සදහන් කළේ අමාත්‍ය ධුර අත්හැර සාකච්ඡාවලට පැමිණෙන්නේ නම්, එකතුවීම  සම්බන්ධයෙන් සලකා බැලිය හැකි බවයි.\nමේ අතර, සම්මුතිවාදී ආණ්ඩුවේ අනාගතය සම්බන්ධයෙන් මහරගම ප්‍රදේශයේ අද පැවැති උත්සවයකදී බස්නාහිර පළාත් ප්‍රධාන අමාත්‍ය ඉසුර දේවප්‍රිය අදහස් පළ කළා.\nහිටපු ජනාධිපති මහින්ද රාජපක්ෂගේ රුව රැගත් පින්තූර ශ්‍රී ලංකා පොදුජන පෙරමුණටවත් ඒකාබද්ධ විපක්ෂයටවත් යොදා ගත නොහැකි බව ඔහු සඳහන් කළා.",
       "URL": "https://www.hirunews.lk/178075/ඒකාබද්ධයේ-පිරිස්-යු-එන්-පී-පාක්ෂිකයන්-වන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4178"
}