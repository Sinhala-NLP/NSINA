{
       "Source": "hirunews",
       "Timestamp": "Friday, 05 March 2021 - 18:49",
       "Headline": "සහල් මිල පාලනය කළ හැකි ද ?",
       "News Content": "වෙළඳපොලේ නැවතත්, සහල් මිල ඉහළ ගොස් ඇති බවට වාර්තා වනවා.\nසමස්ත ලංකා සුළු හා මධ්‍ය පරිමාණ සහල් නිෂ්පාදකයින්ගේ සංගමය පවසන්නේ රජය විසින් ඉහළ මිලකට ගොවීන්ගෙන් වී මිලදී ගැනීම ඊට එක් හේතුවක් වී ඇති බවයි.\nඑමෙන්ම, සම්බා සහල් නිෂ්පාදනය අඩු වීම ද ඊට හේතුවක් වී තිබෙනවා.\nඊට විසඳුමක් ලෙස සුළු කාලසීමාවකට සහල් ආනයනය කර වෙළඳපොල නිකුත් කර සහල් මිල අඩු කිරීමට රජය පියවර ගත යුතු බවයි සමස්ත ලංකා සුළු හා මධ්‍ය පරිමාණ සහල් නිෂ්පාදකයින්ගේ සංගමයේ සභාපති බී.කේ.රංජිත් ප්‍රකාශ කළේ.\nකෙසේ වෙතත්, සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාත්න කියා සිටියේ සහල් ආනයනය කිරීම, සහල් මිල පාලනය කිරීමට විසඳුමක් නොවන බවයි.\nමේ අතර, වැඩි විලට සහල් අලෙවි කළ දහසකට පමණ මේ වනවිටත් නඩු පවරා ඇති අතර, අදාළ වැටලීම් තවදුරටත් සිදුකරන බවයි පාරිභෝගික අධිකාරිය ප්‍රකාශ කළේ.\nකෙසේ වෙතත්, නියමිත මිල ඉක්මවා දිවයින පුරා වෙළඳසැල් රැසක තවදුරටත් සහල් අලෙවි කරන බවට පාරිභෝගිකයන් චෝදනා කරනවා.",
       "URL": "https://www.hirunews.lk/264446/සහල්-මිල-පාලනය-කළ-හැකි-ද",
       "Category": "Local News",
       "Parent URL": "https://www.hirunews.lk/local-news.php?pageID=2108"
}