{
       "Source": "hirunews",
       "Timestamp": "Wednesday, 13 April 2022 - 22:02",
       "Headline": "ඔස්ට්‍රේලියානු අගමැති මොරිසන්ගෙන් සිංහල හා හින්දු අලුත් අවුරුද්දට සුභාසිංසන",
       "News Content": "තවත් හෝරා කිහිපයකින් එළඹෙන සිංහල හා හින්දු අලුත් අවුරුද්ද වෙනුවෙන් සුබ පැතුම් පණිවිඩයක් ඔස්ට්‍රේලියානු අගමැති ස්කොට් මොරිසන් විසින් නිකුත් කර තිබෙනවා.\nඔස්ට්‍රේලියානු අග්‍රාමාත්‍යවරයා සිය සුබ පැතුම් පණිවිඩයේ පළමුකොට සඳහන් කර ඇත්තේ, සිංහල සහ හින්දු අලුත් අවුරුද්ද සමරන සැමට සිය සුබ පැතුම් පළ කිරීමට ලැබීම ගැන තමන් සතුටු වන බවයි.\nමෙම අතිවිශාල වූ උත්සවය තුළ දී සිය භාෂාව සමග බැඳී ඇති සංස්කෘතිය ස්පර්ශ කරන බව ද මොරිසන් අග්‍රාමාත්‍යවරයා පෙන්වා දෙනවා.\nඉපැරණි සම්ප්‍රදායේ ගිලී, සිංහල සහ දෙමළ අලුත් අවුරුද්ද හොඳ හිත, ස්තුතිය, සහ අලුත් සබඳතා නිර්මාණය කරගැනීමට වැදගත් වන බව ද ඔහු සිය සුබ පැතුම් පණිවිඩයේ වැඩිදුරටත් සඳහන් කරනවා.\nපවතින ගෝලීය වසංගත තත්ත්වය ජයග්‍රහණය කරමින්, ඉතා වගකීමෙන් යුතුව කටයුතු කරන ලෙස සමස්ත ප්‍රජාවගෙන් ම ඉල්ලා සිටින ඔස්ට්‍රේලියානු අගමැතිවරයා කියා සිටින්නේ, 2022 අලුත් අවුරුද්ද ආත්මය සමගින් බැඳුණු ඔබේ ජීවිතයට සාමය හා සෞභාග්‍යයේ ආශිර්වාදයක් වේවා ! යනුවෙනි.",
       "URL": "https://www.hirunews.lk/301910/ඔස්ට්‍රේලියානු-අගමැති-මොරිසන්ගෙන්-සිංහල-හා-හින්දු-අලුත්-අවුරුද්දට-සුභාසිංසන",
       "Category": "Local News",
       "Parent URL": "https://www.hirunews.lk/local-news.php?pageID=1232"
}