{
       "Source": "hirunews",
       "Timestamp": "Saturday, 18 July 2020 - 13:40",
       "Headline": "අතපය වාරු නැතිව පිහිටක් සොයන නිවුන්නු (වීඩියෝ)",
       "News Content": "නීරෝගී දරුවන් ලෙස උපත ලැබුවත් පසුකාලීනව ජාන විකෘතිතාවයක් නිසා පීඩාවට පත්ව සිටින දරුවන් දෙදෙනෙකු පිළිබඳව අපට අගලවත්ත ප්‍රදේශයෙන් වාර්තා වුණා.\nහිරාන් රුචිරංග සහ ප්‍රශාල් මෙනුරංග කියන මේ නිවුන් දරුවන් ජීවත්වෙන්නේ අගලවත්ත රත්මලේ ප්‍රදේශයේ.\nඋපතින් කිසිදු වෙනසක් නොපෙන්වමින් නීරෝගිමත්ව මෙලොවට බිහිවූ මේ දරුවන්ගේ සෞඛ්‍ය තත්ත්වය ක්‍රම ක්‍රමයෙන් වෙනස් වන්නට පටන් ගන්නේ ඔවුනට වයස අවුරුදු 5ක් පමණ වන විට.\nඑතැන් පටන්, තමන්ට ඇති එකම සම්පත වූ පුතුන් දෙදෙනා සුව කර ගැනීමට මේ දෙමාපියන් නොගත් උත්සාහයක් නැහැ.\nතමන් සතුව තිබූ සියලු සේසත ඒ වෙනුවෙන් වියදම් කරමින් මේ දෙමාපියන් සිහින දුටුවේ තම පුතුන් දෙදෙනාගේ නීරෝගිභාවයයි.\nකාලය දින සති ගෙවි ගොස් මේ දරුවන් දෙදෙනා දැන් 13 වැනි වියට පැමිණ ඇතත් ඔවුන් තවමත් අතපය වාරු නැතිව නිසොල්මනේ බලාසිටිනවා.\nදරුවන්ගේ සියලු ඕනෑ එපාකම් ඔවුන්ගේ පියාගේ මැදිහත්වීමෙන් සිදුකිරීමට ඇති අද වන විට මේ පවුල ආර්ථික දුෂ්කරතා රැසකටද මුහුණ පා සිටිනවා.\nමේ පියාට තම පුතුන් දෙදෙනා පිළිබඳව ඇත්තේ එකම සිහිනයක් පමණයි.\nඔහුඉල්ලා සිටින්නේ ඒ වෙනුවෙන් හැකි පමණ තමන්ට පිළිසරණක් වන ලෙසයි.",
       "URL": "https://www.hirunews.lk/245819/අතපය-වාරු-නැතිව-පිහිටක්-සොයන-නිවුන්නු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2576"
}