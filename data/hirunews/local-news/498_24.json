{
       "Source": "hirunews",
       "Timestamp": "Saturday, 04 March 2023 - 12:42",
       "Headline": "ඉන්දුනීසියාවේ ඉන්ධන ගබඩාවක ගින්නක්",
       "News Content": "ඉන්දුනීසියාවේ - ජාකර්තා අගනුවර රාජ්‍ය තෙල් හා ගෑස් සමාගමකට අයත් ඉන්ධන ගබඩාවක ගින්නක් හට ගෙන තිබෙනවා.\nගින්නෙන් පුද්ගලයින් 17 දෙනෙකු ජීවිතක්ෂයට පත්ව ඇති බවයි විදෙස් මාධ්‍ය වාර්තා කළේ.\nගින්න පාලනය කර ගැනීමට නොහැකි වීම හේතුවෙන් ඒ අවට නිවෙස්වලට ද ව්‍යාප්ත වී ඇති අතර සිද්ධියෙන් පිලිස්සුම් තුවාල ලැබූ පුද්ගලයින් 50 කට වැඩි පිරිසක් රෝහල් ගත කරනු ලැබුවා.\nගිනි නිවන භටයින් 260 දෙනෙකු සහ ගිනි නිවන රථ 52 ක් යොදා ගනිමින් ගින්න මැඩපැවැත්වීමට කටයුතු කර ඇති බවයි විදෙස් මාධ්‍ය වාර්තා කරන්නේ.\nගබඩාවේ ඉන්ධන ප්‍රවාහන නල මාර්ගයකට අකුණුසැර වැදීමෙන් ගින්න හට ගන්නට ඇති බවයි අනාවරණ වී ඇත්තේ.",
       "URL": "https://www.hirunews.lk/328953/ඉන්දුනීසියාවේ-ඉන්ධන-ගබඩාවක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=498"
}