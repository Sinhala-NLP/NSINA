{
       "Source": "hirunews",
       "Timestamp": "Friday, 15 April 2016 - 13:34",
       "Headline": "අනතුරකින් දස හැවිරිදි ළමයෙකු මරුට",
       "News Content": "දඹුල්ල - කුරුණෑගල මාර්ගයේ දියතුරේ ප්‍රදේශයේදී ඊයේ රාත්‍රියේ සිදුවු අනතුරකින් දස හැවිරිදි පිරිමි දරුවෙකු ජීවිතක්ෂයට පත්ව තිබෙනවා.\nලොරි රථයකින් ගමන් කරමින් සිටියදී රියදුරාට එය පාලනය කරගත නොහැකිව පෙරලීයාමෙන් මෙම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅනතුරින් ජීවිතක්ෂයට පත්ව ඇත්තේ කුරුණෑගල - තෝරයාය ප්‍රදේශයේ පදිංචි දරුවෙකු වන අතර, තවත් පුද්ගලයන් 04 දෙනෙකු තුවාල ලබා පොල්ගොල්ල රෝහලට ඇතුළත් කර තිබෙනවා.\nඅනතුර සම්බන්ධයෙන් ලොරි රථයේ රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/130910/අනතුරකින්-දස-හැවිරිදි-ළමයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5087"
}