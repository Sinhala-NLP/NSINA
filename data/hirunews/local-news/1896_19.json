{
       "Source": "hirunews",
       "Timestamp": "Wednesday, 09 June 2021 - 12:49",
       "Headline": "අධිකරණයේ නව පත්වීම් තුනකට පාර්ලිමේන්තු අනුමැතිය",
       "News Content": "අභියාචනාධිකරණයේ සභාපති විනිසුරු අර්ජුන ඔබේසේකර ශ්‍රේෂ්ඨාධිකරණ විනිසුරුවරයෙකු ලෙස පත් කිරීමට ජනාධිපති ගෝඨාභය රාජපක්ෂ විසින් කර තිබූ යෝජනාවට පාර්ලිමේන්තු සභාව සිය එකඟතාවය පළ කර තිබෙනවා.\nහිටපු ශ්‍රේෂ්ඨාධිකරණ විනිසුරු සිසිර ද ආබෘ විශ්‍රාම ගැනීමෙන් ඇති වූ පුරප්පාඩුව සදහායි විනිසුරු අර්ජුන ඔබේසේකර මෙලෙස නම් කර ඇත්තේ.\nමෙම තීරණය ගනු ලැබුවේ කථානායක මහින්ද යාපා අබේවර්ධනගේ ප්‍රමුඛත්වයෙන් අද පාර්ලිමේන්තුවේ පැවති පාර්ලිමේන්තු සභාවේදීයි.\nඑසේම, අභි‍යාචනාධිකරණයේ සභාපති ලෙස විනිසුරු කේ.පී. ප්‍රනාන්දු පත් කිරීමට ද එහි එකගතාවයට හිමිවී තිබෙනවා.\nඑමෙන්ම, මහාධිකරණ විනිසුරු සසී මහේන්ද්‍රන් අභියාචනාධිකරණ විනිසුරුවරයෙකු ලෙසත්, ශ්‍රේෂ්ඨාධිකරණ විනිසුරු එල්.ටී.බී දෙහිදෙණිය අධිකරණ සේවා කොමිෂන් සභාවේ සාමාජික ධුරය සඳහා පත් කිරීමටත් පාර්ලිමේන්තු සභාවේ එකඟතාවය හිමිවුණා.\nඊට අදාළ නිවේදනය මෙතනින්",
       "URL": "https://www.hirunews.lk/273810/අධිකරණයේ-නව-පත්වීම්-තුනකට-පාර්ලිමේන්තු-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1896"
}