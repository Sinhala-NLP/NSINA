{
       "Source": "hirunews",
       "Timestamp": "Thursday, 08 August 2019 - 12:51",
       "Headline": "ජනාධිපති මෛත්‍රිපාල සිරිසේන කාම්බෝජයේ රජු මුණ ගැසෙයි",
       "News Content": "නිල ආරාධනාවකට අනුව කාම්බෝජයේ සිව් දින රාජ්‍ය සංචාරයක නිරත ජනාධිපති මෛත්‍රීපාල සිරිසේන, එරට රජු වන නොරොඩොම් සිහමොනි හමුවී තිබෙනවා.\nඒ, රාජකීය මාලිගාවේදියි. එහිදී ජනාධිපතිවරයා වෙත කාම්බෝජයේ රජුගෙන් හමුදා උත්තමාචාර සහිත උණුසුම් පිළිගැනීමක් හිමිවූ බවයි  ජනාධිපති මාධ්‍ය අංශය සඳහන් කළේ.\nත්‍යාග හුවමාරු කරගැනීමෙන් අනතුරුව ද්විපාර්ශවික සාකච්ඡා ආරම්භ වී ඇති අතර, 1952 වසරේ සිට ශ්‍රී ලංකාව සහ කාම්බෝජය අතර පවතින රාජතාන්ත්‍රික සබඳතා තවදුරටත් වර්ධනය කරගැනීම පිළිබඳව මෙහිදී අවධානය යොමුවී තිබෙනවා.\nඑසේම දෙරට අතර ආර්ථික සංස්කෘතික, බෞද්ධාගමික සහ සාමජයීය සබඳතා තවදුරටත් පුළුල් කිරීම සම්බන්ධයෙන්ද සාකච්ඡා වූ බවයි ජනාධිපති මාධ්‍ය අංශය ප්‍රකාශ කළේ. මෙම සංචාරයේදී දෙරට අතර නව ගිවිසුම් කිහිපයකටද අත්සන් තැබීමට නියමිතයි.",
       "URL": "https://www.hirunews.lk/221802/ජනාධිපති-මෛත්‍රිපාල-සිරිසේන-කාම්බෝජයේ-රජු-මුණ-ගැසෙයි",
       "Category": "Local News",
       "Parent URL": "https://www.hirunews.lk/local-news.php?pageID=3209"
}