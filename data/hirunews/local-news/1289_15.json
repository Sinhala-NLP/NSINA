{
       "Source": "hirunews",
       "Timestamp": "Wednesday, 16 March 2022 - 18:50",
       "Headline": "ශ්‍රී පාද වන්දනාවේ පැමිණි පිරිසකට එල්ල වූ බඹර ප්‍රහාරයකින් 50ක් රෝහලට",
       "News Content": "ශ්‍රී පාද වන්දනාවේ පැමිණි පිරිසකට එල්ල වූ බඹර ප්‍රහාරයකින් 50 දෙනෙකු පමණ තුවාල ලබා තිබෙනවා.\nනෝටන්බ්‍රිජ් ප්‍රාදේශීය රෝහලේ වෛද්‍යවරුන් සඳහන් කළේ ඉන් බරපතල තත්වයේ සිටි රෝගීන් 30 දෙනෙකු පමණ වටවල ප්‍රාදේශීය රෝහලට සහ දික්ඔය මූලික රෝහලට මාරුකර යැවූ බවයි.\nඅද (16) පස්වරුවේ ඔවුන් මෙම අනතුරට ලක්ව තිබෙනවා.\nඅනුරාධපුර ප්‍රදේශයේ සිට ශ්‍රී පාද වන්දනාවේ පැමිණි මෙම පිරිස කෙසෙල්ගමු ඔයේ දිය නාමින් සිටියදී ගසක බැඳ තිබූ විශාල බඹර කූඩුවකට කිසියම් පුද්ගලයෙකු ගලකින් පහරදීම හේතුවෙනුයි බඹරුන් ඇවිස්සී ඇත්තේ.\nතුවාල ලැබූවන් අතර කාන්තාවන් සහ කුඩා ළමුන් කිහිප දෙනෙකු ද වනවා.\nඔවුන් යුද හමුදා නිලධාරීන්ගේ ද සහය මත රෝහල්ගතකර තිබෙනවා.",
       "URL": "https://www.hirunews.lk/299653/ශ්‍රී-පාද-වන්දනාවේ-පැමිණි-පිරිසකට-එල්ල-වූ-බඹර-ප්‍රහාරයකින්-50ක්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=1289"
}