{
       "Source": "hirunews",
       "Timestamp": "Friday, 28 May 2021 - 15:28",
       "Headline": "පන්දහසේ දීමනාව ජූනි 2 වනදා සිට",
       "News Content": "කොරෝනා වෛරසය හේතුවෙන් ආදායම අහිමිවූ පුද්ගලයන් හට ලබාදෙන රුපියල් පන්දහසේ දීමනාව ලබන ජූනි මස 2 වනදා සිට ලබාදෙන බව රාජ්‍ය අමාත්‍ය ෂෙහාන් සේමසිංහ පවසනවා.\nඑමෙන්ම කිසියම් දීමනාවක් ලැබීමට සුදුසු එහෙත් දැනට එම දීමනාව නොලැබෙන අයටද අදාළ පන්දහසේ දීමනාව ලබාදීම සිදුකරන බවයි ඔහු ප්‍රකාශ කළේ.\nමීට අමතරව දැනට රජයේ දීමනාවක් ලබන එහෙත් එම දීමනාව රුපියල් පන්දහසට අඩුනම් ඉතිරි මුදලද පියවීම මේ හරහා සිදුකරන බව ද රාජ්‍ය අමාත්‍ය ෂෙහාන් සේමසිංහ වැඩිදුරටත් කියා සිටියා.\nඑමෙන්ම කොළඹ අද පැවති මාධ්‍ය හමුවකදී අමාත්‍ය බන්දුල ගුණවර්ධන කියා සිටියේ මේ මස 31 වනදා සිට රුපියල් 1000ක මුදලකට අත්‍යවශ්‍ය භාණ්ඩ වර්ග 10ක් ඇතුළත් සහන මල්ලක් ලබා දීමට කටයුතු කරන බවයි.\nමේ අතර හුදෙකලා කර ඇති බගවන්තලාව ප්‍රදේශයේ ජනතාවට බෙදාදීම සඳහා ගබඩා කර තිබූ රුපියල් පන්දහසේ සහනාධාර මළු 15ක් සොරකම් කළ පුද්ගලයින් හයදෙනෙකු පොලීසිය අත්අඩංගුවට ගෙන තිබෙනවා.\nඊට අදාළ ගබඩාවේ මුරකරුද අයත්.",
       "URL": "https://www.hirunews.lk/272701/පන්දහසේ-දීමනාව-ජූනි-2-වනදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=1922"
}