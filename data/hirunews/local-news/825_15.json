{
       "Source": "hirunews",
       "Timestamp": "Tuesday, 04 October 2022 - 13:47",
       "Headline": "ක්‍රීඩක ක්‍රීඩිකාවන්ට පැමිණිලි කිරීමේ අවස්ථාවක්",
       "News Content": "ක්‍රීඩක ක්‍රීඩිකාවන්ට තම සංගමයේ තේරීම් කමිටුවෙන් අසාධාරණයක් සිදුවී ඇත්නම් සතියක් තුල ඊට අදාළ අභියාචනා ඉදිරිපත් කළ හැකි බව ක්‍රීඩා අමාත්‍ය රොෂාන් රණසිංහ ප්‍රකාශ කළා.\nඑම අභියාචනා තමන් වෙත හෝ ජාතික ක්‍රීඩා සභාව සහ ජාතික ක්‍රීඩා තේරීම් කමිටුව වෙත ඉදිරිපත් කළ හැකි බවයි එම අමාත්‍යාංශයේ අද පැවති ජාතික ක්‍රීඩා තේරීම් කමිටුව වෙත පත්වීම් ලිපි ප්‍රදානය කිරීමේ අවස්ථාවට එක්වෙමින් අමාත්‍යවරයා සඳහන් කළේ.\nසාමාජිකයින් 7 දෙනෙකුගෙන් සමන්විත මෙම ජාතික ක්‍රීඩා තේරීම් කමිටුවේ සභාපතිවරයා ලෙස ආරක්ෂක මාණ්ඩලික ප්‍රධානී ජෙනරාල් ශවේන්ද්‍ර සිල්වා පත් කර ඇති අතර, ලේකම්වරයා වන්නේ අර්ජුන් රිශ්යා ප්‍රනාන්දුයි.",
       "URL": "https://www.hirunews.lk/317019/ක්‍රීඩක-ක්‍රීඩිකාවන්ට-පැමිණිලි-කිරීමේ-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=825"
}