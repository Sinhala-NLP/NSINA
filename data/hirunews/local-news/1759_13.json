{
       "Source": "hirunews",
       "Timestamp": "Thursday, 12 August 2021 - 11:35",
       "Headline": "ලාෆ් මිල ඉහළට ලිට්‍රෝ එම මිලට ම (විඩීයෝ)",
       "News Content": "ගෑස් මිල ඉහළ නැංවීමට ලාෆ් සමාගමට රජය අද අවසර ලබාදුන්නා.\nඒ අනුව, කිලෝග්‍රෑම් 12.5 ක ගෘහස්ථ ගෑස් සිලින්ඩරයක මිල රුපියල් 363 කින් ඉහළ යනු ඇති.\nදැනට රුපියල් 1493 ක් වන කිලෝග්‍රෑම් 12.5 ගෘහස්ථ ගෑස් සිලින්ඩරයක නව මිල වන්නේ රුපියල් 1856 ක්.\nඑමෙන්ම, කිලෝග්‍රෑම් 5 ක ලාෆ් ගෑස් සිලින්ඩරයක මිල අද සිට රුපියල් 145 කින් ඉහළ නැංවෙනවා.\nඒ අනුව, දැනට රුපියල් 598 කට අලෙවි වන කිලෝ ග්‍රෑම් 5 ලාෆ්ගෑස් සිලින්ඩරයක නව මිල වන්නේ රුපියල් 743 ක්.\nකෙසේ වෙතත්, රජය සතු ලිට්රෝ සමාගම පෙර පැවති මිල ගණන් යටතේම තවදුරටත් ගෑස් අලෙවි කිරීමටයි තීරණය කර ඇත්තේ.",
       "URL": "https://www.hirunews.lk/279500/ලාෆ්-මිල-ඉහළට-ලිට්‍රෝ-එම-මිලට-ම-විඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=1759"
}