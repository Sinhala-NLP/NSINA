{
       "Source": "hirunews",
       "Timestamp": "Tuesday, 29 August 2023 - 15:20",
       "Headline": "අස්වැසුම ප්‍රතිලාභීන් ලක්ෂ 15ක් සඳහා අදියර වශයෙන් ගෙවීම් ආරම්භ කෙරේ",
       "News Content": "හඳුනාගෙන ඇති 'අස්වැසුම' ප්‍රතිලාභීන් ලක්ෂ 20 අතරින් ප්‍රතිලාභීන් ලක්ෂ 15ක් සඳහා අදියර වශයෙන් ගෙවීම් ආරම්භ කර ඇති බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nපළමු අදියර යටතේ ප්‍රතිලාභීන් 689,803 කගේ බැංකු ගිණුම්වලට රුපියල් බිලියන 4.395ක් බැර කර ඇති බවයි අමාත්‍යවරයා සඳහන් කර සිටියේ.\nහෙට (30) පොහොය දිනයක් වුවත් අස්වැසුම ප්‍රතිලාභීන්ට මුදල් ලබාගැනීම සඳහා රාජ්‍ය බැංකු විවෘත කරන බවද වාර්තා වෙනවා.\nඒ අනුව, ප්‍රතිලාභීන්ගේ බැංකු ගිණුම්වලට බැර වන එම මුදල් ලබා ගැනීම සඳහා හෙට (30) පෝය දිනයේත් සියලු රාජ්‍ය බැංකු, ලංකා බැංකුව සහ මහජන බැංකුව විවෘතව තැබෙන බව වාර්තා වෙනවා.",
       "URL": "https://www.hirunews.lk/346530/අස්වැසුම-ප්‍රතිලාභීන්-ලක්ෂ-15ක්-සඳහා-අදියර-වශයෙන්-ගෙවීම්-ආරම්භ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=64"
}