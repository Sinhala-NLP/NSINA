{
       "Source": "hirunews",
       "Timestamp": "Saturday, 12 January 2019 - 13:12",
       "Headline": "තණමල්විලට හඳුනා නොගත් සළබ උවදුරක්",
       "News Content": "හඳුනා නොගත් සළඹයෙකු හේතුවෙන් තණමල්විල ප්‍රදේශ කිහිපයක ජනතාව දැඩි පීඩාවට පත්ව තිබෙනවා.\nඔවුන් පෙන්වා දෙන්නේ අදාළ සළඹයා ශරීරයේ ස්පර්ශ වූ විට ආසාත්මික තත්ත්වයක් ඇති වන බවයි.\nරාත්‍රී කාලයේදී බහුල වශයෙන් ප්‍රදේශයේ සැරිසරන එම සත්වයා විදුලි ආලෝකයට ආකර්ශනය වන බවයි ප්‍රදේශයේ ජනතාව පෙන්වා දෙන්නේ.\nමේ හේතුවෙන් ප්‍රදේශයේ කුඩා ළමයින් ද ආසාත්මිකතාවට ප්‍රතිකාර ලබාගෙන ඇති බව සඳහන්.\nමේ සම්බන්ධයෙන් අප මොණරාගල දිස්ත්‍රික් සෞඛ්‍ය සේවා අධ්‍යක්ෂ වෛද්‍ය පාලිත අධිකාරිගෙන් විමසීමක් කළ අතර, ඔහු කියා සිටියේ අදාළ සත්ත්වයා පරීක්ෂණ කටයුතු සඳහා කොළඹ විශ්වවිද්‍යාලයට සහ කොළඹ වෛද්‍ය පර්යේෂණ ඒකකයට යොමු කර ඇති බවයි.\nඑම වාර්තා ලැබීමෙන් අනතුරුව ඉදිරි කටයුතු සිදුකිරීමට නියමිත බව ද ඔහු ප්‍රකාශ කළා.",
       "URL": "https://www.hirunews.lk/208054/තණමල්විලට-හඳුනා-නොගත්-සළබ-උවදුරක්",
       "Category": "Local News",
       "Parent URL": "https://www.hirunews.lk/local-news.php?pageID=3559"
}