{
       "Source": "hirunews",
       "Timestamp": "Wednesday, 03 May 2017 - 15:01",
       "Headline": "විදේශ මුදල් තොගයක් සමග පුද්ගලයකු කටුනායකදී අත්අඩංගුවට",
       "News Content": "නීති විරෝධීව සිංගප්පුරුවට රැගෙන යාමට උත්සාහ කළ විදේශ මුදල් තොගයක් සමග ලාංකිකයෙකු කටුනායක ගුවන්තොටුපලේදී අත්අඩෙංගුවට ගෙන තිබෙනවා.\nසැකකරු සිය ගමන් මල්ලේ සගවා රුපියල් එක් කෝටි තිස් නව ලක්ෂයක් වටිනා අමරිකානු ඩොලර් / සෞදි රියාල් සහ ඩෙන්මාර්ක් ක්‍රෝනර් තොගයක් රැගෙන යාමට උත්සාහ කර ඇති බවයි අප වාර්තාකරු සඳහන් කළේ.\nමහනුවර අකුරණ ප්‍රදේශයේ පදිංචි 59 හැවිරිදි මෙම පුද්ගලයා අද උදෑසන සිංගප්පුරුව බලා යාමට ගුවන්තොටුපලට පැමිණ තිබෙනවා.\nඔහු රැගෙන ආ ගමන් බෑගය පිළිබඳ ඇතිවු සැකයක් මතයි රේගු නිලධාරීන් එය පරීක්ෂා කර ඇත්තේ.\nසැකකරු පිළිබඳ තවදුරටත් විමර්ශණ ක්‍රියාත්මකයි.",
       "URL": "https://www.hirunews.lk/160517/විදේශ-මුදල්-තොගයක්-සමග-පුද්ගලයකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4535"
}