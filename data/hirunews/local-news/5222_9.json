{
       "Source": "hirunews",
       "Timestamp": "Tuesday, 05 January 2016 - 8:34",
       "Headline": "මීතොටමුල්ල කුණුකන්දේ නඩුවේ නීතිඥවරුන් සහ පොලීසිය උසාවියේදී ගැටේ",
       "News Content": "මීතොටමුල්ල කුණු කන්දට එරෙහි ජනතා ව්‍යාපාරයේ සත්‍යග්‍රහයට පහරදීමේ සිද්ධියට අදාල නඩුව අධිකරණය හමුවේ ඊයේ කැදවූ අවස්ථාවේදී වැල්ලම්පිටිය පොලිසිය සහ අගතියට පත් පාර්ශවයේ නීතිඥවරුන් අතර දැඩි උණුසුම්කාරී තත්ත්වයක් ඇති වුණා.\nමෙම තත්ත්වය පාලනය කරගත නොහැතිවු මහෙස්ත්‍රාත්වරයා නඩුව විභාග කිරීම කල්තබමින් විනිශ්චය අසුනෙන් බැස ගොස් ඇති බවයි වාර්තා වන්නේ.\nකෙසේ වෙතත් මහේස්ත්‍රාත් අධිකරණයේ කටයුතු යලි ආරම්භ වීමෙන් පසුව මෙම පහර දීමේ සිද්ධියට චෝදනා එල්ල වූ  කොළොන්නාව නගර සභාවේ සභාපති  රවීන්ද්‍ර උදයශාන්ත දැඩි ඇප කොන්දේසි මත මුදා හැරීමට කොළඹ අතිරේක මහෙස්ත්‍රාත් මොහොමඞ් නිහායි නියෝග කළා.\nමීතොටමුල්ල කුණු කන්දට එරෙහිව ජනතා ව්‍යාපාරය පසුගිය 27 වන දා සත්‍යග්‍රහයක් ආරම්භ කළ අතර කොළොන්නාව නගරාධිපතිවරයා ඇතුළු පිරිසක් පැමිණ එම සත්‍යග්‍රහයේ නිරත පුද්ගලයින්ට පහර දී තිබුණා.",
       "URL": "https://www.hirunews.lk/123398/මීතොටමුල්ල-කුණුකන්දේ-නඩුවේ-නීතිඥවරුන්-සහ-පොලීසිය-උසාවියේදී-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=5222"
}