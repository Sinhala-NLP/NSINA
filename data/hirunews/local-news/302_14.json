{
       "Source": "hirunews",
       "Timestamp": "Thursday, 01 June 2023 - 10:27",
       "Headline": "තම පෙම්වතියගේ සිරුර ගෙවත්තේ වළ දැමූ සැකකරුවෙක් අත්අඩංගුවට",
       "News Content": "50 හැවිරිදි සිය පෙම්වතියගේ සිරුර ගෙවත්තේ වළ දැමූ පෙම්වතෙකු අනුරාධපුරයේ දී අත්අඩංගුවට ගෙන තිබෙනවා.\nමැදවච්චිය - කනදරාව ප්‍රදේශයේ පදිංචිව සිටි මියගිය කාන්තාව අතුරුදන් බවට ඇයගේ සොහොයුරිය පැමිණිලි කර තිබුණා.\nඒ අනුව, සිදුකළ විමර්ශනවලින් අනතුරුවයි සැකකාර පෙම්වතා අත්අඩංගුවට ගෙන ඇත්තේ.\nපසුව ඔහුගෙන් කරන ලද ප්‍රශ්න කිරීම්වල දී මෙම කාන්තාව සිය ගෙවත්තේ වළ දැමූ බවට ප්‍රකාශ කර තිබෙනවා.\nඅත්අඩංගුවට ගත් සැකකරු 39 හැවිරිදි පුද්ගලයෙක්.\nඅනුරාධපුර මහේස්ත්‍රාත් අධිකරණයට කරුණු වාර්තා කිරීමෙන් අනතුරුව සිරුර ගොඩගෙන මෙය ඝාතනයක් ද නැද්ද යන්න අනාවරණය කර ගැනීම සඳහා ඉදිරි විමර්ශන අනුරාධපුර පොලිසිය විසින් සිදුකරන බවයි වාර්තා වෙන්නේ.",
       "URL": "https://www.hirunews.lk/336753/තම-පෙම්වතියගේ-සිරුර-ගෙවත්තේ-වළ-දැමූ-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=302"
}