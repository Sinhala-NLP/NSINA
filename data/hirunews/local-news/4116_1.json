{
       "Source": "hirunews",
       "Timestamp": "Sunday, 21 January 2018 - 7:44",
       "Headline": "උතුර - නැගෙනහිර ඒකාබද්ධ කිරීම ඉන්දියාවේ වගකීමක් බව සිවාජිලිංගම් කියයි",
       "News Content": "උතුර - නැගෙනහිර පළාත් ඒකාබද්ධ කර පෙර පැවති තත්ත්වයට ගෙන ඒම ඉන්දියාවේ වගකීමක් බව දෙමළ ජාතික සන්ධාන, උතුර පළාත් සභා මන්ත්‍රී එම්.කේ.සිවාජිලිංගම් පවසනවා.\nඉන්දු - ශ්‍රී ලංකා ගිවිසුම යටතේ මෙම පළාත් දෙක එක් කළ බව පැවසූ මන්ත්‍රීවරයා පෙන්වා දුන්නේ 2006 වර්ෂයේදී නඩු තීන්දුවකින් බෙදා වෙන් කළ එය යළි එක් කිරීම ඉන්දියාවේ වගකීමක් බවයි.\nකෙසේ වෙතත්, මන්නාරම ප්‍රදේශයේ පැවති ජනහමුවකට එක්වූ අමාත්‍ය රිෂාඩ් බදියුදීන් කියා සිටියේ උතුරු නැගෙනහිර පළාත් එක් කිරීමට ඉඩ ලබා නොදෙන බවයි.",
       "URL": "https://www.hirunews.lk/181600/උතුර-නැගෙනහිර-ඒකාබද්ධ-කිරීම-ඉන්දියාවේ-වගකීමක්-බව-සිවාජිලිංගම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4116"
}