{
       "Source": "hirunews",
       "Timestamp": "Wednesday, 16 August 2023 - 18:32",
       "Headline": "සුපිරි වෙළඳසැලක සොරකමක්",
       "News Content": "කොම්පඤ්ඤ වීදියෙහි පිහිටි සුපිරි වෙළඳසැලක සේවකයින් දෙදෙනෙක් එම වෙළඳසැලෙහිම භාණ්ඩ සොරා ගෙන තිබෙනවා.\nඅදාළ සැකකරුවන් දෙදෙනා සොරා ගත් භාණ්ඩවල වටිනාකම ලක්ෂ 13ට අධික බවයි වාර්තා වී ඇත්තේ.\nඑම පුද්ගලයින් දෙදෙනා පොලිසිය විසින් අත්අඩංගුවට ගෙන ඇති අතර සොරා ගත් භාණ්ඩ ද පොලිසිය විසින් සොයා ගෙන ඇති බවයි අප වාර්තාකරු සඳහන් කර සිටියේ.\nපොලිසිය පැවසුවේ අදාළ සොරකම සම්බන්ධයෙන් එම සුපිරි වෙළදසැලෙහි කළමණාකාරවරයා පොලිසිය වෙත සිදු කළ විමර්ශනයකට අනුව මෙම පුද්ගලයින් දෙදෙනා සොයා ගත් බවයි.\nකෙසේ වෙතත් කොම්පඤ්ඤ වීදිය පොලිසිය මේ සමබන්ධයෙන් වැඩිදුර විමර්ශන සිදු කරනවා.",
       "URL": "https://www.hirunews.lk/345033/සුපිරි-වෙළඳසැලක-සොරකමක්",
       "Category": "Local News",
       "Parent URL": "https://www.hirunews.lk/local-news.php?pageID=93"
}