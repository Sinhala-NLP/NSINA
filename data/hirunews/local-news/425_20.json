{
       "Source": "hirunews",
       "Timestamp": "Sunday, 09 April 2023 - 6:46",
       "Headline": "පාස්කු ඉරිදා දිනය අද යි (වීඩියෝ)",
       "News Content": "ලොව පුරා කිතුනු බැතිමතුන් ඉතා ගෞරවයෙන් සමරන පාස්කු ඉරුදින සැමරුම අදට (09) යෙදී තිබෙනවා.\nපාස්කු ඉරුදිනය සමරනු ලබන්නේ ජේසුස් ක්‍රිස්තුන් වහන්සේ මරණයෙන් උත්ථාන වීම සිහිපත් කරමින් වීම විශේෂත්වයක්.\nඑසේම, සෑම කිතුනු බැතිමතෙකුම පාස්කු ඉරුදින හෙවත් ඊස්ටර් ලෙසින් හඳුන්වන මෙම දිනය ඔවුන්ගේ ප්‍රධානතම මංගල්‍යයක් ලෙස සළකනු ලබනවා.\nතවද, ඒ වෙනුවෙන් සෑම දේවස්ථානයකම විශේෂ දේව මෙහෙයන් දිනය පුරා පවත්වනු ලබනවා.\nකෙසේ වෙතත්, මෙය කිතුනුවන්ගේ උත්සවත්ශ්‍රීයෙන් සමරනු ලබන දිනයක් වුවද , 2019 වර්ෂයෙන් පසු මෙරට කිතුනු බැතිමතුන් පාස්කු ඉරුදින ය සමරනු ලබන්නේ වේදනාත්මක මතක සමග යි.\nඒ, 2019 වසරේ පාස්කු දින ප්‍රධාන දේවස්ථාන කිහිපයක් සහ තරු පංතියේ හෝටල් කිහිපයක් ඉලක්ක කර ගනිමින් එල්ල වුණු සාහසික ත්‍රස්ත ප්‍රහාරයක් හේතුවෙන් නැතිවුණු සහ සදහටම ආබාධිත වුණු සැවොම සිහිපත් කරමින්.\nඑසේම අදටත්, පාස්කු පීඩිතයින්ට යුක්තිය ඉටුව නොතිබීම, කිතුනු බැතිමතුන්ගේ දෝෂාරෝපණයට ලක්ව තිබෙනවා.",
       "URL": "https://www.hirunews.lk/332055/පාස්කු-ඉරිදා-දිනය-අද-යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=425"
}