{
       "Source": "hirunews",
       "Timestamp": "Friday, 22 November 2019 - 11:31",
       "Headline": "රිය අනතුරකින් සිව් දෙනෙකුට තුවාල. - දෙදෙනෙකුට බරපතලයි",
       "News Content": "අනුරාධපුර - මැදවච්චිය - වහමල්ගොල්ලෑව ප්‍රදේශයේදී ඊයේ රාත්‍රියේ සිදුවූ රිය අනතුරකින් පුද්ගලයන් සිව් දෙනෙකු තුවාල ලබා තිබෙනවා.\nඔවුන් මැදවච්චිය සහ රඹෑව ප්‍රාදේශීය රෝහල්වලට ඇතුළත් කර ඇති බවයි අප වාර්තාකරු සඳහන් කළේ.\nඉන් බරපතල තත්ත්වයේ පසුවූ දෙදෙනෙකු වැඩිදුර ප්‍රතිකාර සඳහා අනුරාධපුර ශික්ෂණ රෝහලට ඇතුළත් කෙරුණා.\nමුලතිව් සිට තංගල්ල බලා ධාවනය වූ පෞද්ගලික බස් රථයක ඉදිරිපස රෝදයක ටයරය පුපුරා යාමෙන් රියදුරාට බසය පාලනය කර ගත නොහැකිව මාර්ගයෙන් ඉවතට පැන පෙරළී මෙම අනතුර සිදුව ඇති බව සඳහන්.",
       "URL": "https://www.hirunews.lk/228731/රිය-අනතුරකින්-සිව්-දෙනෙකුට-තුවාල-දෙදෙනෙකුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=3037"
}