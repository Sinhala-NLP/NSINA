{
       "Source": "hirunews",
       "Timestamp": "Wednesday, 19 May 2021 - 13:19",
       "Headline": "ධීවර හා නාවික ප්‍රජාවට දැනුම්දීමක්",
       "News Content": "මැයි 21 සිට නැවත දැනුම් දෙනතුරු ඊසානදිග බෙංගාල බොක්ක ආශ්‍රිත මුහුදු ප්‍රදේශවල ධීවර හා නාවික කටයුතුවල නොයෙදෙන ලෙස කාලගුණ විද්‍යා දෙපාර්තමේන්තුව ඉල්ලීමක් කරනවා.\nඒ, එම මුහුදු ප්‍රදේශ ආශ්‍රිතව ලබන 23 වනදා වනවිට අඩු පීඩන තත්වයක් වර්ධනය වීමට ඇති හැකියාව හේතුවෙන්.\nඑමෙන්ම මන්නාරම සිට කොළඹ හරහා ගාල්ල දක්වා වන මුහුදු ප්‍රදේශවල තැනින් තැන වැසි ඇතිවිය හැකි අතර, ගාල්ල සිට හම්බන්තොට හරහා පොතුවිල් දක්වා සහ පුත්තලම සිට මන්නාරම හරහා කන්කසන්තුරේ දක්වා වන මුහුදු ප්‍රදේශවල සුළඟේ වේගය පැයට කිලෝමීටර 50 ත් 55 ත් දක්වා ඉහළ යා හැකි බවද සඳහන්.\nමේ අතර ඉදිරි දින කිහිපයේ දිවයිනේ නිරිත දිග කොටසේ වැසි තත්වයේ වැඩිවීමක් හා උතුර සහ වයඹ පළාත්වල සුළං තත්වයේ වැඩිවීමක්ද බලාපොරොත්තු විය හැකි බවද කාලගුණ විද්‍යා දෙපාර්තමේන්තුව වැඩිදුරටත් නිවේදනය කළා.",
       "URL": "https://www.hirunews.lk/271813/ධීවර-හා-නාවික-ප්‍රජාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1943"
}