{
       "Source": "hirunews",
       "Timestamp": "Wednesday, 26 January 2022 - 17:44",
       "Headline": "දිවි නසාගන්න අවසර ඉල්ලා ලිපියක් (වීඩියෝ)",
       "News Content": "සියදිවි හානි කරගැනීමට පාර්ලිමේන්තුවේ අවසරය ඉල්ලමින් BAW අබේවර්ධන නමැති නීතිඥයෙකු විසින් ජනාධිපතිවරයා, කථානායකවරයා ඇතුළු සියලු පාර්ලිමේන්තු මන්ත්‍රීවරුන්ට ලිපියක් යොමු කර තිබෙනවා.\nඔහු සඳහන් කර ඇත්තේ තමන් සේවය කළ ඉඩම් ප්‍රතිසංස්කරණ කොමිෂන් සභාවෙන් කිසියම් හේතුවක් මත තමාව ඉවත් කිරීම හේතුවෙන් ජනතා බදු මුදලින් අධ්‍යපනය ලැබීමේ ණය ගෙවා ගැනීමට නොහැකි වීම මත තමන් දිවි නසා ගැනීමට තීරණය කර ඇති බවයි.\n\"ණය ගෙවා ගත නොහැකිකම මත සියදිවි නසා ගැනීමට පාර්ලිමේන්තුවේ අනුමැතිය ලබා ගැනීම\" යන ආන්දෝලනාමක ලිපි ශිර්ය යටතේ මෙම ලිපිය පසුගියදා පාර්ලිමේන්තුවේ කතානායක සහ සියලු පාර්ලිමේන්තු මන්ත්‍රීවරුන් වෙත යොමු කර තිබුණා.\nමෙරට ජනතාවගේ බදු මුදල් වලින් හෝඩියේ සිට උසස්පෙළ දක්වාත් අනතුරුව පේරාදෙණිය සහ කොළඹ විශ්වවිද්‍යාලවලත්,  විදෙස් රටවලත් දීර්ඝ කාලයක් අධ්‍යාපනය ලැබීම හේතුවෙන් තමන් මෙරට බදු ගෙවන ජනතාවට බරපතල ලෙස ණය වී ඇති බවද එම ලිපියේ සඳහන් කර තිබුණා.\nඅදාල ලිපිය විශ්වාස කටයුතු ආරංචි මාර්ගයක් ඔස්සේ හිරු ප්‍රවෘත්ති වෙත ලැබුණු අතර අප අදාල ලිපිය යොමු කළ නීතීඥ බී.ඒ.ඩබ්ලිව් අබේවර්ධන මහතා සොයා ගියා.",
       "URL": "https://www.hirunews.lk/295268/දිවි-නසාගන්න-අවසර-ඉල්ලා-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1396"
}