{
       "Source": "hirunews",
       "Timestamp": "Tuesday, 06 June 2023 - 15:02",
       "Headline": "නීතිවිරෝධී ලෙස ආනයනය කළ භාණ්ඩ තොගයක් රේගු භාරයට (වීඩියෝ)",
       "News Content": "පරිහරණය කරන ලද මෝටර් රථ අමතර කොටස් බව පවසමින් මෙරටට රැගෙන ආ රුපියල් කෝටි 35 කට ආසන්න රූපලාවන්‍ය උපකරණ, සුවඳ විලවුන්, මත්පැන්, ආහාර ද්‍රව්‍ය හා විදේශීය දුම්වැටි අඩංගු බහාලුමක් අද රේගු ආදායම් අධීක්ෂණ අංශය භාරයට ගෙන පරීක්ෂා කෙරුණා.\nඩුබායි සිට මෙම භාණ්ඩ කොළඹ - කොටුව - චැතම් වීථියේ ව්‍යාපාරික ආයතනයකට රැගෙනවිත් තිබූ අතර, අදාළ බහලුමේ තිබී රුපියල් මිලියන 40 කට ආසන්න වටිනාකමකින් යුත් කොටස් කරන ලද මෝටර් රථ 3 ක්ද සොයාගැනුනු බවයි රේගු දෙපාර්තමේන්තුව සඳහන් කළේ.\nමෙම භාණ්ඩවල තොරතුරු නිසි පරිදි ප්‍රකාශ නොකිරීම නිසා රජයට අහිමිවීමට ගිය බදු මුදල රුපියල් කෝටි 22 කට පමණ ආසන්න වනවා.",
       "URL": "https://www.hirunews.lk/337202/නීතිවිරෝධී-ලෙස-ආනයනය-කළ-භාණ්ඩ-තොගයක්-රේගු-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=290"
}