{
       "Source": "hirunews",
       "Timestamp": "Wednesday, 29 December 2021 - 8:14",
       "Headline": "ත්‍රිකුණාමල තෙල් ටැංකි සංකීර්ණය නව සමාගමකට (වීඩියෝ)",
       "News Content": "ත්‍රිකුණාමලය තෙල් ටැංකි සංකීර්ණය සංවර්ධනය සඳහා යැයි පවසමින් පිහිටුවා ඇති නව සමාගම මගින් මෙරට ඉන්ධන ගබඩා කිරීම, බෙදාහැරීම සහ අලෙවි කිරීමේ හතරෙන් 3 ක හිමිකාරීත්වය ඉන්දියාව සතුවන බව සමගි ඒකාබද්ධ වෘත්තීය සමිති බලවේගය පවසනවා.\nඑහි කැඳවුම්කරු ආනන්ද පාලිත සඳහන් කළේ ත්‍රිීකුණාමලය තෙල් ටැංකි සංකීර්ණය සංවර්ධනය සඳහා කිසිදු පහසුකමක් නොමැති එවැනි නව සමාගමක අවශ්‍යතාවයක් නොමැති බවයි.\nත්‍රිීකුණාමලය තෙල් ටැංකි සංකීර්ණය සංවර්ධනය සඳහා ට්‍රින්කො පෙට්ට්‍රෝලියම් ටර්මිනල් ලිමිටඩ් සමාගම නමින් නව සමාගමක් ස්ථාපිත කළ බව බල ශක්ති අමාත්‍ය උදය ගම්මන්පිල අද (29) ප්‍රකාශ කළා.\nඔහු කියා සිටියේ තෙල් ටැංකි කළමනාකරණය සඳහා ලංකා ඛණිජ තෙල් නීතිගත සංස්ථාවේ පාලිත සමාගමක් ලෙස මෙම නව සමාගම පිහිටුවා ඇති බවයි.\nඅදාළ සමාගම පිහිටුවීමට අදාළ ගිවිසුම ඉන්දියාව සමග ඉදිරි මාසයක කාලය තුළ අත්සන් තැබීමට නියමිත බව ලංකා ඛණිජ තෙල් නීතිගත සංස්ථාවේ ආරංචි මාර්ග සඳහන් කරනවා.\nපිහිටුවා ඇති නව සමාගම සම්බන්ධයෙන් අප කළ විමසීමකදී ලංකා අයි.ඕ.සී සමාගම සඳහන් කළේ ත්‍රිීකුණාමලය තෙල් ටැංකි සංකීර්ණයේ අන්තර්ගත තෙල් ටැංකි 99ම සංවර්ධනය කිරීම සඳහා මෙම නව සමාගම පිහිටුවා ඇති බවයි.\nඊට අදාළ සාකච්ඡා මේ වන විට සාර්ථ,කව සිදුවන බවත් එහි කොටස්වල අයිතිය හා සමාගමේ ව්‍යුහය සම්බන්ධයෙන් මේ මොහොතේදිී අදහස් පල කළ නොහැකිය බවත් ලංකා අයි.ඕ.සී සමාගම සඳහන් කළා.",
       "URL": "https://www.hirunews.lk/292444/ත්‍රිකුණාමල-තෙල්-ටැංකි-සංකීර්ණය-නව-සමාගමකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1463"
}