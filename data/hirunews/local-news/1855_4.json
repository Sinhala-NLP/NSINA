{
       "Source": "hirunews",
       "Timestamp": "Monday, 28 June 2021 - 14:58",
       "Headline": "බලාපොරොත්තු දැල්වූ හිරු පුවත (වීඩියෝ)",
       "News Content": "කළු ගඟේ ප්‍රධාන අතු ගංගාවක් වන බඹරබොටුව ගඟ හරහා මෙම පාලම ඉදි කර තිබෙනවා.\nරත්නපුර පැල්මඩුල්ල මැතිවරණ කොට්ඨාශයේ බෝපැත්තේ හා ගලබඩ ගම්මාන යා කරන ප්‍රධාන මාර්ගය මෙම පාලම හරහා වැටී ඇත.\nගංවතුර තත්ත්වයත් සමග කැඩී ගිය මෙම පාලමේ අනතුරුදායක බව පිළිබඳ හිරු ප්‍රවෘත්ති පසුගියදා බළධාරීන්ගේ අවධානයට යොමු කළා.\nඉන් අනතුරුව මෙම පාලම ගමනාගමනය සඳහා තාවකාලිකව පිළිසකර කර දීමටත් ඊට සමගාමීව නව පාලමක් ඉදිකර දීමටත් බලධාරීන් පසුගියදා පැමිණ පොරොන්දු වී මැනීම් කටයුතුද සිදු කර තිබෙනවා.\nතේ කර්මාන්තය ප්‍රධාන ජීවනෝපාය කර ගත් මේ ප්‍රදේශ වාසීන්ගේ ජීවිත අවධානම නැති කිරීම සඳහා නව පාලම ඉදිවන තුරු සියලු දෙනාම බලාපොරොත්තුවෙන් දෑස් දල්වාගෙන සිටී.",
       "URL": "https://www.hirunews.lk/275539/බලාපොරොත්තු-දැල්වූ-හිරු-පුවත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1855"
}