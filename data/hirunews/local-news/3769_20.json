{
       "Source": "hirunews",
       "Timestamp": "Saturday, 01 September 2018 - 13:28",
       "Headline": "බස්නාහිර බස්වලට අද සිට සතියක් විශේෂ චාරිකා තහනම්",
       "News Content": "බස්නාහිර පළාතේ මගී ප්‍රවාහන කටයුතුවල නිරත නිත්‍ය බලපත්‍රලාභී පෞද්ගලික බස් රථ සඳහා අද (01) සිට ලබන 8 වන දා දක්වා බස් රථ විධිමත් කිරීමේ විශේෂ ආදර්ශ සතියක් ක්‍රියාත්මකයි.\nබස්නාහිර පළාත් මාර්ගස්ථ මගී ප්‍රවාහන අධිකාරියේ සභාපති තුසිත කුලරත්න හිරු ප්‍රවෘත්ති අංශයට සදහන් කළේ අද සිට ලබන 8 වන දා අදාල බස් රථවලට විශේෂ චාරිකා තහනම් කර ඇති බවයි.\nමෙම ක්‍රියාපටිපාටියට අනුව කටයුතු නොකරන්නේ නම් එවැනි බස් රථවල ගමන් බලපත්‍රය අත්හිටුවීමට කටයුතු කරන බවද ඔහු සඳහන් කළා.\nමේ සම්බන්ධයෙන් හිරු ප්‍රවෘත්ති අංශය, සමස්ත ලංකා පෞද්ගලික බස් සමාගම් සම්මේලනයේ ප්‍රධාන ලේකම් අංජන ප්‍රියන්ජිත්ගෙන් විමසීමක් කළා.\nඔහු කියා සිටියේ තම සංගමයටද ඊට අදාළ ලිපියක් ලැබී ඇති බවයි.\nකෙසේ වෙතත් දේශපාලන අරමුණකින් යුතුව මෙම කටයුතු කරන්නේ එවැනි කාරණාවලට තම සංගමය එකඟ නොවන බවද සමස්ත ලංකා පෞද්ගලික බස් සමාගම් සම්මේලනයේ ප්‍රධාන ලේකම් අංජන ප්‍රියන්ජිත් සඳහන් කළා.",
       "URL": "https://www.hirunews.lk/198914/බස්නාහිර-බස්වලට-අද-සිට-සතියක්-විශේෂ-චාරිකා-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=3769"
}