{
       "Source": "hirunews",
       "Timestamp": "Tuesday, 01 January 2019 - 6:38",
       "Headline": "පළාත් කිහිපයකට  ශීත කාලගුණයක්",
       "News Content": "ඉදිරි දින කිහිපය පුරා උතුරු, උතුරු මැද, මධ්‍යම, වයඹ සහ නැගෙනහිර පළාත්වල තරමක ශීත කාලගුණ තත්ත්වයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nදිවයිනේ බොහෝ පළාත්වල ප්‍රධාන වශයෙන් වැසි රහිත කාලගුණ තත්ත්වය තවදුරටත් පවතිනු ඇති බවයි එම දෙපාර්තමේන්තුව වැඩිදුරටත් පවසන්නේ.\nකෙසේ වෙතත් බදුල්ල සහ මාතලේ දිස්ත්‍රික්කවල වැසි වාර ස්වල්පයක් ඇති විය හැකි බවට දැනුම් දෙනවා.\nබස්නාහිර සහ ඌව පළාත්වලත් අම්පාර, පුත්තලම, කෑගල්ල සහ හම්බන්තොට දිස්ත්‍රික්කවලත් විටින් විට හමන පැයට කිලෝ මීටර් 40 දක්වා තරමක් තද සුළං ඇතිවිය හැකියි.",
       "URL": "https://www.hirunews.lk/207211/පළාත්-කිහිපයකට-ශීත-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=3579"
}