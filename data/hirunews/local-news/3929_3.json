{
       "Source": "hirunews",
       "Timestamp": "Thursday, 24 May 2018 - 15:53",
       "Headline": "අර්ජුන මහේන්ද්‍රන් සිංගප්පූරුවේ සිටින බව ජාත්‍යන්තර පොලීසිය දැනුම් දෙයි",
       "News Content": "හිටපු මහබැංකු අධිපති අර්ජුන මහේන්ද්‍රන් සිංගප්පූරුවේ රැදී සිටින බවට ජාත්‍යන්තර පොලීසිය රහස් පොලීසියට නිල වශයෙන් දැනුම්දී ඇති බව නීතිපති දෙපාර්තමේන්තුව අද අධිකරණයට දැනුම් දුන්නා.\nඒ අදාළ නඩුව අද කොළඹ කොටුව මහේස්ත්‍රාත් ලංකා ජයරත්න හමුවේ කැදවූ අවස්ථාවේදීයි.\nමීට පෙර අවස්ථා කිහිපයකදී අධිකරණය හිටපු මහබැංකු අධිපතිවරයා අත්අඩංගුවට ගන්නා ලෙස රතු නිවේදන ද නිකුත් කර තිබුණා.\nපසුව වාර්තා වුණේ සිතාසි භාරදීම සදහා ඔහු සිංගප්පූරුවේ මීට පෙර පදිංචි ස්ථානයේ රැදී නොසිටි බවයි.\nමේ අතර, පර්පෙචුවල් සමාගමේ හිමිකරු අර්ජුන් ඇලෝසියස් සහ ප්‍රධාන විධායක නිලධාරි කසුන් පලිසේන අද අධිකරණය හමුවට ඉදිරිපත් කළ අතර ඔවුන් ලබන මස 7 වනදා දක්වා යළි රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/191476/අර්ජුන-මහේන්ද්‍රන්-සිංගප්පූරුවේ-සිටින-බව-ජාත්‍යන්තර-පොලීසිය-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3929"
}