{
       "Source": "hirunews",
       "Timestamp": "Saturday, 30 September 2017 - 13:08",
       "Headline": "දෙවුන්දරින් කැළණියට එන රිය පෙරහර කොළඹට ළඟා වෙයි",
       "News Content": "රට සහ සම්බුදු සසුන ආරක්ෂා කර දෙන ලෙස මහා සංඝරත්නය විසින් විෂ්ණු දෙවියන්ට නිකුත් කළ සංඝ ආඥාව රැගෙන කැළණිය - ශ්‍රී විභීෂණ දේවාලයට පැමිණෙන රිය පෙරහර මේ වන විට කොළඹට ළඟා වී තිබෙනවා.\nඊයේ පානදුර - වලාන සිරි සිද්ධත්තාරාමය විහාරස්ථානයට රිය පෙරහර පැමිණියේ සීනිගම දෙවොල් දේවාලයේ සිටයි.\n‘‘රට සුරකින සසුන රකින දේශය නොබෙදන ධර්ම යාත්‍රාව’’ නමින් රිය පෙරහර පෙරේදා දෙවිනුවර - ශ්‍රී විෂ්ණු දේවාලයෙන් ගමන් ආරම්භ කළා.\nනාරාහේන්පිට අභයාරාම විහාරස්ථානයට අද දහවල් ළඟා වන මෙම රිය පෙරහර පසුව කැළණිය විහාරයේ පිහිටි විභීෂණ දේවාලය වෙත ගමන් කිරිමට නියමිතයි.",
       "URL": "https://www.hirunews.lk/172221/දෙවුන්දරින්-කැළණියට-එන-රිය-පෙරහර-කොළඹට-ළඟා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4295"
}