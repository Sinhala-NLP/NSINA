{
       "Source": "hirunews",
       "Timestamp": "Friday, 27 July 2018 - 12:44",
       "Headline": "සියවසේ දීර්ඝතම චන්ද්‍රග්‍රහණය අද රාත්‍රියේ - අඟහරුත් පෘථිවියට සමීප වෙයි",
       "News Content": "මේ සියවසේ දීර්ඝතම චන්ද්‍රග්‍රහණය අත්දැකීමේ අවස්ථාවක් ශ්‍රී ලංකා වාසීන්ට අද හිමිවනවා.\nඅද රාත්‍රී 10.45 ට ආරම්භ වන චන්ද්‍රග්‍රහණය අවසන් වන්නේ හෙට අලූයම 4.58 ටයි. එය පියවි ඇසින් දැක ගැනීමේ හැකියාව අද රාත්‍රි 11.45 සිට හෙට අලූයම 3.49 දක්වා පවතින බවයි තාරකා විද්‍යාඥයන් පෙන්වා දෙන්නේ.\nඇසළ පුර පසලොස්වක පොහෝදා යෙදී ඇති මෙම චන්ද්‍රග්‍රහණයේදී චන්ද්‍රයා බ්ලඩ් මූන් හෙවත් ලෝහිත චන්ද්‍රයා ලෙස ද හැඳින්වෙනවා.\nඒ චන්ද්‍රග්‍රහණය සිදුවන කාලසීමාව තුළ චන්ද්‍රයා රත්පැහැ ගැන්වීම හේතුවෙන්.\nඅද සිදුවන චන්ද්‍රග්‍රහණයට සමගාමීව අඟහරු ග්‍රහයාද වසර 15 කින් පෘථිවියට සමීපතම අවස්ථාවට පත්වීම විශේෂත්වයක්. අඟහරු චන්ද්‍රයාට සමීපව අසාමාන්‍ය ලෙස විශාලව සහ දීප්තිමත්ව පියවි ඇසින් දැක ගැනීමට හැකිවනු ඇති.",
       "URL": "https://www.hirunews.lk/196182/සියවසේ-දීර්ඝතම-චන්ද්‍රග්‍රහණය-අද-රාත්‍රියේ-අඟහරුත්-පෘථිවියට-සමීප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3828"
}