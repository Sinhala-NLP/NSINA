{
       "Source": "hirunews",
       "Timestamp": "Thursday, 13 October 2022 - 14:00",
       "Headline": "වේගයෙන් මිල ඉහළ යන සනීපාරක්ෂක තුවා ගැන විශේෂ සාකච්ඡාවක් (වීඩියෝ)",
       "News Content": "මේ වන විට ශීඝ්‍රයෙන් මිල ඉහළ යමින් පවතින ළදරු සහ වැඩිහිටි සනීපාරක්ෂක තුවා නිෂ්පාදනය කරන සහ ආනයනය කරන සමාගම්වල නියෝජිතයින් සහ පාරිභෝගික සේවා අධිකාරිය අතර සාකච්ඡාවක් පැවැත්වුණා.\nඑහිදී ඒවායේ මිල ස්ථාවරව පවත්වාගැනීම සම්බන්ධයෙන් සාකච්ඡාවට ලක්ව තිබෙනවා.\nජාතික ඉදිකිරීම් සේවක සංගමය පැවැත්වූ ප්‍රවෘත්ති සාකච්ඡාවකදී ඔවුන් සඳහන් කළේ, රටේ පවතින ආර්ථික අර්බුදය හමුවේ තම ක්ෂේත්‍රයේ රැකියාවල නිරත වන්නන් දැඩි පීඩාවකට ලක්ව ඇති බවයි.\nමේ අතර, අතුරු අයවැයෙන් යෝජනා කරන ලද ලංකා බැංකුවේ සහ මහජන බැංකුවේ කොටස්, කොටස් වෙළෙඳපොළේ අලෙවි කිරීමේ යෝජනාවට විරෝධය පළ කරන බව, ලංකා බැංකු සේවක සංගමය කොළඹ පැවති ප්‍රවෘත්ති සාකච්ඡාවකදී ප්‍රකාශ කළා.",
       "URL": "https://www.hirunews.lk/317754/වේගයෙන්-මිල-ඉහළ-යන-සනීපාරක්ෂක-තුවා-ගැන-විශේෂ-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=806"
}