{
       "Source": "hirunews",
       "Timestamp": "Wednesday, 02 August 2023 - 10:56",
       "Headline": "ලෝක විශ්වවිද්‍යාල ක්‍රීඩා උළෙලේ කාන්තා මීටර් 100 අවසන් පූර්ව වටයට ශ්‍රී ලංකාවෙන් අමාෂා",
       "News Content": "චීනයේ පැවැත්වෙන ලෝක විශ්වවිද්‍යාල ක්‍රීඩා උළෙලේ කාන්තා මීටර් 100 ඉසව්වේ අවසන් පූර්ව වටයට සුදුසුකම් ලැබීමට ශ්‍රී ලංකාව නියෝජනය කළ අමාෂා ද සිල්වා සමත් වුණා.\nඒ, මූලික වටයේ තරගයෙන් තත්පර 11යි දශම 89ක කාලයක් වාර්තා කරමින්.\nඑහි අවසන් පූර්ව තරඟ අද පැවැත්වෙනු ඇති.\nතුන්පිම්ම ඉසව්වට තරඟ වැදුණු චමල් කුමාරසිරි මීටර් 15යි දශම 3ක දක්ෂතාවයක් දැක්වූ අතර ඔහුට හිමිවූයේ 17 වන ස්ථානයයි.\nපිරිමි උස පැනීමේ මූලික තරඟයට එක්වූ ශ්‍රී ලංකාවේ තරිඳු දසුන්ට හිමි වූයේ 19 වන ස්ථානයයි.",
       "URL": "https://www.hirunews.lk/343368/ලෝක-විශ්වවිද්‍යාල-ක්‍රීඩා-උළෙලේ-කාන්තා-මීටර්-100-අවසන්-පූර්ව-වටයට-ශ්‍රී-ලංකාවෙන්-අමාෂා",
       "Category": "Local News",
       "Parent URL": "https://www.hirunews.lk/local-news.php?pageID=131"
}