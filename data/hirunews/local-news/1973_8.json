{
       "Source": "hirunews",
       "Timestamp": "Wednesday, 05 May 2021 - 20:43",
       "Headline": "නියමිත තාපය නොමැති බවට ගෑස් පරීක්ෂාවෙන් හෙලිවේ",
       "News Content": "වෙළඳපොළේ අලෙවි වන ගෑස් සිලින්ඩර්වල නියමිත තාප ධාරිතාව නොමැති බවට පාරිභෝගික සේවා අධිකාරිය විසින් සිදුකරන ලද පරීක්ෂාවකින් අනාවරණය වී තිබෙනවා.\nගෑස් සම්බන්ධයෙන් පසුගිය දිනවල කතා බහට ලක් වූයේ ලිට්‍රෝ සමාගම විසින් ලීටර් 18ක් අඩංගු බව සඳහන් කරමින් වෙළඳපොළට නිකුත් කළ ගෑස් සිලින්ඩරයේ නියමිත බර නොමැති බවට හිරු ප්‍රවෘත්ති ඔස්සේ මුල්වරට අනාවරණය කිරීමත් සමඟයි.\nඒ අනුව පාරිභෝගික සේවා අධිකාරිය වෙළඳපොළෙන් ගෑස් සාම්පල ලබාගෙන පරීක්ෂා කිරීම් සිදුකළා. වෙළඳපොළේ අලෙවි වන ගෑස්වල බියුටේන් සහ ප්‍රෙපේන් නියමිත ප්‍රමාණයට වඩා අඩුවෙන් පවතින බවටයි එහිදී අනාවරණය වී ඇත්තේ.\nමේ අතර, වෙළඳපොළේ මේ වන විට ගෑස් හිඟයක් ද නිර්මාණය වී ඇත්තේ ගෑස් සමාගම් ප්‍රමාණවත් පරිදි ගෑස් නිකුත් නොකිරීම හේතුවෙන්.",
       "URL": "https://www.hirunews.lk/270557/නියමිත-තාපය-නොමැති-බවට-ගෑස්-පරීක්ෂාවෙන්-හෙලිවේ",
       "Category": "Local News",
       "Parent URL": "https://www.hirunews.lk/local-news.php?pageID=1973"
}