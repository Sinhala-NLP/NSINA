{
       "Source": "hirunews",
       "Timestamp": "Sunday, 23 October 2016 - 12:43",
       "Headline": "දුම්වැටියක මිල රුපියල් 55 දක්වා ඉහළට",
       "News Content": "සියයට 15 ක වැට් බදු පැනවූ පසු දුම්වැටියක මිල රුපියල් 55 දක්වා ඉදිරියේදී  වැඩිවන බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nඅමාත්‍ය මණ්ඩලයේ තීරණයකට අනුව දුම්වැටියක මිල රුපියල් හතකින් පසුගියදා ඉහළ නැංවුණු අතර, සංශෝධිත වැට් බදු පනත් කෙටුම්පත පාර්ලිමේන්තුවේදී සම්මත වූ පසු යළි දුම්වැටියක මිල ඉහළ යන  බවයි අමාත්‍යවරයා ප්‍රකාශ කළේ.\nදුම්වැටියක මිල රුපියල් 42 දක්වා වැඩිවුවද බීඩි සහ සුරුට්ටු භාවිතයේ වැඩිවීමක් සිදුවී නොමැති බව අමාත්‍යවරයා කියා සිටියා.\nසෞඛ්‍ය අමාත්‍යාංශයේ පැවති රැස්වීමකට එක්වෙමින් ඔහු වැඩිදුරටත් සඳහන් කළේ දුම්වැටි මිල වැඩිකිරීමෙන් දුම්වැටි භාවිතය  සියයට හතරේ සිට සියයට පහ දක්වා අඩුවී ඇති බවයි.",
       "URL": "https://www.hirunews.lk/145866/දුම්වැටියක-මිල-රුපියල්-55-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4826"
}