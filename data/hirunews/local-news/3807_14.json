{
       "Source": "hirunews",
       "Timestamp": "Thursday, 09 August 2018 - 13:04",
       "Headline": "පළාත් සභා මැතිවරණය ක්‍රමය පිළිබඳ අවසන් තීරණයට පක්ෂ නායකයින් රැස්වේ",
       "News Content": "පළාත් සභා මැතිවරණය පැවැත්විය යුතු ක්‍රමවේදය පිළිබඳ තීරණාත්මක පක්ෂ නායක රැස්වීමක් අද පස්වරු 2.30 ට පාර්ලිමේන්තු සංකීර්ණයේදී පැවැත්වීමට නියමිතයි. ඒ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nමෙම හමුවේදී කුමන ක්‍රමවේදයකට පළාත් සභා මැතිවරණය පැවැත්විය යුතු ද යන්න පිළිබඳ අවසන් තීරණයකට එළඹීමට නියමිත බවයි අමාත්‍ය මනෝ ගනේෂන් හිරු ප්‍රවෘත්ති අංශය කළ විමසීමකදී කියා සිටියේ.\nදෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්දිරන් සඳහන් කළේ පසුගිය සාකච්ඡාවලදී  එකඟ වූ කරුණු පිළිබඳ අවසන් තීරණයක් ගැනීමට අද දිනයේ මෙම පක්ෂ නායක හමුව පැවැත්වෙන බවයි.\nකෙසේ වෙතත් අද පැවැත්වෙන පක්ෂ නායක රැස්වීමටද ඒකාබද්ධ විපක්ෂයේ නියෝජනය අවිනිශ්චිත බව වාර්තා වනවා.\nපළාත් සභා මැතිවරණය සම්බන්ධයෙන් අග්‍රාමාත්‍යවරයාගේ ප්‍රධානත්වයෙන් මීට පෙර පැවති පක්ෂ නායක රැස්වීම ද ඒකාබද්ධ විපක්ෂය වර්ජනය කර තිබුණා.\nකෙසේ වෙතත් මේ සම්බන්ධයෙන් තවදුරටත් අදහස් දැක්වූ ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන.",
       "URL": "https://www.hirunews.lk/197131/පළාත්-සභා-මැතිවරණය-ක්‍රමය-පිළිබඳ-අවසන්-තීරණයට-පක්ෂ-නායකයින්-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3807"
}