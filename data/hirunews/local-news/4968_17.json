{
       "Source": "hirunews",
       "Timestamp": "Tuesday, 12 July 2016 - 15:29",
       "Headline": "බස් ගාස්තු වැඩිවෙයි",
       "News Content": "අගෝස්තු 01 වනදා සිට 6% කින් බස් ගාස්තු වැඩි කිරීමට අද අමාත්‍ය මණ්ඩල අනුමැතිය හිමිවුණා.\nඒ අනුව දැනට රුපියල් 08 ක්ව පවතින අවම ගාස්තුව රුපියල් 09 දක්වා ඉහළ යන බවයි ප්‍රවාහන සහ සිවිල් ගුවන් සේවා අමාත්‍යාංශය ප්‍රකාශ කළේ.\nබස් ගාස්තු සංශෝධනයට අදාළ විද්වත් කමිටුව විසින් ඉදිරිපත් කළ වාර්තාව අද අමාත්‍ය මණ්ඩලයට ඉදිරිපත් කෙරුණා. ඒ අනුවයි අදාළ නිර්දේශ සඳහා අමාත්‍ය මණ්ඩල අනුමැතිය හිමිවී ඇත්තේ.\nකෙසේ වෙතත් සමස්ත ලංකා පෞද්ගලික බස් සමාගම් සම්මේලනයේ ප්‍රධාන ලේකම් අංජන ප්‍රියන්ජිත් ප්‍රකාශ කළේ සිදුකල බස් ගාස්තු සංශෝධනය ප්‍රමාණවත් නොවන බවයි.\nඑහෙත් තම සංගමය අපේක්ෂා කළ පරිදිම අවම බස් ගාස්තුව සශෝධනය වී ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න සඳහන් කළා.\nමේ අතර දකුණු පළාත් පෞද්ගලික බස් සමාගම් සම්මේලනයද සඳහන් කළේ රජය විසින් ලබාදුන් බස් ගාස්තු සංශෝධනයට විරෝධය පළ කරන බවයි.",
       "URL": "https://www.hirunews.lk/137822/බස්-ගාස්තු-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4968"
}