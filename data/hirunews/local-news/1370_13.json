{
       "Source": "hirunews",
       "Timestamp": "Monday, 07 February 2022 - 15:53",
       "Headline": "පූර්ණ එන්නත්කරණය ලැබූ විදේශ සංචාරකයන්ට ඕස්ට්‍රේලියාවේ දේශසීමා 21 වන දා සිට විවෘතයි",
       "News Content": "කොරෝනා එන්නත් මාත්‍රා දෙකක් ලබා ගත් විදෙස් සංචාරකයන් සඳහා සිය රටේ දේශසීමා ලබන 21 වන දා සිට විවෘත කෙරෙන බව ඕස්ට්‍රේලියා අග්‍රාමාත්‍ය ස්කොට් මොරිසන් ප්‍රකාශ  කළා.\nඕස්ට්‍රේලියාව මෙලෙස විදේශ සංචාරකයින් සඳහා විවෘත වන්නේ වසර දෙකකට පමණ පසුවයි.\nලොව දැඩිම කොරෝනා පාලන සීමාවන් ක්‍රියාත්මක වූ ඕස්ට්‍රේලියාවේ දේශසීමා මුල් වරට වසා දැමුණේ 2020 වසරේ මාර්තු මාසයේදියි.\nඅග්‍රාමාත්‍ය ස්කොට් මොරිසන් වැඩිදුරටත් සඳහන් කළේ ඕස්ට්‍රේලියාවට පැමිණෙන විදෙස් සංචාරකයින් තමන් එන්නත් ලබා සිටින බව තහවුරු කළ යුතු අතර එන්නත්කරණය නොලැබූවන් ඒ සඳහා වෛද්‍යමය හේතූන් පවතී නම් ඒ බව අනාවරණ කළ යුතු බවයි.\nඑවැනි පුද්ගලයන් ඕස්ට්‍රේලියානු රජයේ අනුමැතිය ලැබෙන තුරු හෝටලයක නිරෝධායනයකට ලක්විය යුතුයි.\nඕස්ට්‍රේලියාවේ කොරෝනා ආසාදිතයන් සංඛ්‍යාව මිලියන 2.7ක් වන අතර මරණ සංඛ්‍යාව සටහන් වන්නේ 4248ක් ලෙසයි.\nඑරට ජන ගහනයෙන් සියයට 80ක්ම මේ වන විට පූර්ණ එන්නත්කරණය ලබා සිටිනවා.",
       "URL": "https://www.hirunews.lk/296402/පූර්ණ-එන්නත්කරණය-ලැබූ-විදේශ-සංචාරකයන්ට-ඕස්ට්‍රේලියාවේ-දේශසීමා-21-වන-දා-සිට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=1370"
}