{
       "Source": "hirunews",
       "Timestamp": "Sunday, 04 July 2021 - 12:53",
       "Headline": "වෙරළ ඛාදනයේ බලපෑම (වීඩියෝ)",
       "News Content": "කළුතර කැලිඩෝ වෙරළ තීරය ආසන්නයේ පිහිටි දූපත් කොටස වසර ගණනාවක සිට මුහුදු ඛාදනයට ලක්වෙමින් තිබෙන බවට ප්‍රදේශවාසීන් චෝදනා කරනවා.\nමේ හේතුවෙන් කළුතර උතුර සහ කළුතර දකුණ පාලම් දෙක සම්බන්ධ වී ඇති දූපත වසර ගණනාවක සිට ඛාදනයට ලක්වෙමින් පවතින අතර, ප්‍රදේශවාසීන් පවසන්නේ එම දූපත් කොටස මේ වනවිට දැඩි අවදානම් තත්ත්වයට පත්ව ඇති බවයි.\nදූපත ආරක්ෂා කර ගැනීමට කිසියම් ආරක්ෂිත ක්‍රමවේදයක් අනුගමනය නොකළහොත් පාලම්වලට පවා දැඩි අවදානම් තත්ත්වයකට ලක්විය හැකි බව ඔවුන් පෙන්වා දෙනවා.\nප්‍රදේශවාසීන් පවසන්නේ වෙරළ සංරක්ෂණ දෙපාර්තමේන්තුව සහ දුම්රිය දෙපාර්තමේන්තුව මේ පිළිබඳ විධිමත් ක්‍රියාමාර්ග ගන්නේ නම් තමන් ද ඊට සහය ලබාදෙන බවයි.\nකැලිඩෝ වෙරළ තීරය සහ දූපත් කොටස රැක ගැනීමට බලධාරීන්ගේ අවධානය කඩිනමින් යොමුවන තෙක් හිරු කැමරා නෙත අවධියෙන්.",
       "URL": "https://www.hirunews.lk/276042/වෙරළ-ඛාදනයේ-බලපෑම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1842"
}