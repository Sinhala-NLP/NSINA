{
       "Source": "hirunews",
       "Timestamp": "Tuesday, 06 June 2023 - 9:15",
       "Headline": "ත්‍රිරෝද රියක ගැටී අයෙක් මරුට",
       "News Content": "දඹුල්ල කුරුණෑගල මාර්ගයේ දම්බවත්ත හන්දිය අසලදී පාරේ ගමන් කළ පුද්ගලයකු අනතුරකට ලක්ව ඊයේ (05) මියගොස් තිබෙනවා.\nමෙම අනතුර සිදුව ඇත්තේ ඊයේ උදෑසන දම්බවත්ත හන්දිය අසලදී දඹුල්ල දෙස සිට කුරුණෑගල දෙසට ධාවනය වූ ත්‍රිරෝද රථයක් මාර්ගය හරහා ගමන් කළ මෙම පුද්ගලයා ගැටීමෙනුයි.\nඅනතුරින් බරපතළ තුවාල ලැබූ මෙම පුද්ගලයා කුරුණෑගල රෝහලට ඇතුළත් කිරීමෙන් පසු මිය ගිය බවයි පොලිසිය පවසන්නේ.\nමියගිය අය වයස අවුරුදු 72ක් වූ දම්බවත්ත, තෝරයය ප්‍රදේශයේ පදිංචිකරුවෙක්.\nඅනතුර සම්බන්ධයෙන් දොරටියාව පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/337164/ත්‍රිරෝද-රියක-ගැටී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=291"
}