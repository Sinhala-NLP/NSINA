{
       "Source": "hirunews",
       "Timestamp": "Monday, 22 August 2022 - 20:59",
       "Headline": "වසන්ත මුදලිගේ දැන් සිටින්නේ කොහේ ද?",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ, අද (22) දින 90ක් සඳහා රඳවා ප්‍රශ්න කිරීමට අද නියෝග කෙරුණා.\nපසු ව, අත්අඩංගුවට ගෙන රැඳවුම් නියෝග යටතේ සිටින අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ සහ අනෙත් ශිෂ්‍ය ක්‍රියාකාරිකයන් දෙදෙනා ත්‍රස්ත විමර්ශන ඒකය භාරයේ නැති බව නීතිඥ නුවන් බෝපගේ සඳහන් කර තිබුණා.\nනමුත් ත්‍රස්ත මර්දන සහ විමර්ශන කොට්ඨාසයේ අධ්‍යක්ෂවරයා නීතීඥ නුවන් බෝපගේට ලිපියක් මඟින් දැනුම් දී තිබුණේ, වසන්ත මුදලිගේ ඇතුළු පිරිස තංගල්ල රැඳවුම් මධ්‍යස්ථානයේ රඳවා ඇති බව යි.\nඔවුන් ව බැලීම සඳහා සතියකට එක් දිනක් උදෑසන 9.00 සිට සවස 4 වන තෙක් ඔවුන්ගේ ළඟ ම ඥාතීන්ට අවස්ථාව හිමි වනු ඇති.\nඅදාළ අමුත්තන්, වසන්ත මුදලිගේ ඇතුළු පිරිසගේ ළඟ ම ඥාතින් බවට අදාළ ප්‍රදේශයේ ග්‍රාම නිලධාරියා විසින් සනාථ කළ යුතු බවත් එම ලිපියේ සඳහන්.\nඅදාළ සම්පූර්ණ ලිපිය පහළින්",
       "URL": "https://www.hirunews.lk/313468/වසන්ත-මුදලිගේ-දැන්-සිටින්නේ-කොහේ-ද",
       "Category": "Local News",
       "Parent URL": "https://www.hirunews.lk/local-news.php?pageID=921"
}