{
       "Source": "hirunews",
       "Timestamp": "Friday, 22 March 2019 - 22:46",
       "Headline": "එජාපයට සහය දක්වන කලාකරුවන් පිරිසක් විපක්ෂ නායක හමුවෙයි",
       "News Content": "විපක්ෂ නායක මහින්ද රාජපක්ෂ සහ හිටපු ආරක්ෂක ලේකම් ගෝඨාභය රාජපක්ෂ යන මහත්වරුන් එක් වූ සාකච්ඡා කිහිපයක් විපක්ෂ නායක කාර්යාලයේදී අද පස්වරුවේ පැවැත්වුණා.\nමෙම සාකච්ඡාව සඳහා එක්සත් ජාතික පක්ෂයේ ආධාරකරුවන් පිරිසක්ද එක්ව සිටීම විශේෂත්වයක්.\nවිපක්ෂ නායක මහින්ද රාජපක්ෂ මහතා සහ ප්‍රජාතන්ත්‍රවාදී වාමාංශික පෙරමුණේ නියෝජිතයින් අතර සාකච්ඡාවක් විපක්ෂ නායක කාර්යාලයේදී අද පස්වරුවේ පැවැත්වුණා.\nමේ අතර, කලාකරුවන් පිරිසක්ද විපක්ෂ නායක වරයා සමඟ එම කාර්යාලයේදී සාකච්ඡාවක් පැවැත්වූ අතර ඊට හිටපු ආරක්ෂක ලේකම් ගෝඨාභය රාජපක්ෂ මහතාද එක් වුණා.\nකලාකරුවන් අතර එක්සත් ජාතික පක්ෂයට සහය දක්වන කිහිපදෙනෙක් ද සිටිනු දක්නට ලැබුණා.",
       "URL": "https://www.hirunews.lk/212965/එජාපයට-සහය-දක්වන-කලාකරුවන්-පිරිසක්-විපක්ෂ-නායක-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3441"
}