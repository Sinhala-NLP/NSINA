{
       "Source": "hirunews",
       "Timestamp": "Tuesday, 11 January 2022 - 16:58",
       "Headline": "මෙරට ඉන්දියන් ජාතික සිරකරුවන් දෙදෙනෙක් යළි ඉන්දියවටම භාර දෙයි",
       "News Content": "සාක් කලාපිය සිරකරුවන් මාරු කිරිමේ පදනම යටතේ ඉන්දියන් ජාතික සිරකරුවන් දෙදෙනෙකු ඉන්දියන් රජයට භාර දිමට, අධිකරණ අමාත්‍යාංශ අතිරේක ලේකම් විසින් බන්ධනාගාර කොමසාරිස් ජනරාල් වෙත දන්වා තිබෙනවා.\nමෙම සිරකරුවන් දෙදෙනාගෙන් එක් අයෙකු, විෂ වර්ග අභිං සහ ඹෟෂධ පනත යටතේ සන්තකයේ තබා ගැනිම , ජාවාරම් කිරිම හා ආනයනය යන චෝදනාවලට වරදකරු වී මිගමුව මහාධිකරණය මගින් එක් එක් චෝදනායට ජිවිතාන්ත සිර දඩුවම් 03 ක් ලබා ඇති බවට සදහන්.\nඒ අනුව, මෙම සිරකරු වසර 12 කට ආසන්න කාලයක් බන්ධනාගාරයේ දඩුවම් විදිමින් සිටි අයෙක්.\nදෙවෙනි සිරකරු අන්තරාදායක ඹෘෂධ ආඥා පනතේ චෝදනා ගණණාවකට වරදකරු වි එක් එක් චෝදනාවන්ට ජිවිතාන්ත සිර දඩුවම් 03 ක් ලබා දී, සිර දඩුවම් විදිමින් දැනට වසර 06 කට ආසන්න කාලයක් බන්ධනාගාර ගත වි සිටි අයෙක් බවට වාර්තා වනවා.\nඒ අනුව, ඒකි සිරකරුවන් දෙදෙනා මෙම 12 හා 13 වන දින කටුනායක බණ්ඩාරනායක ජාත්‍යන්තර ගුවන්තොටුපල වෙත බන්ධනාගාර නිලධාරින්ගේ විශේෂ ආරක්ෂාව යටතේ රැගෙන ගොස් ඉන්දියන් පොලිස් නිලධාරින් වෙත භාර දිමට කටයුතු කරනු ඇති.",
       "URL": "https://www.hirunews.lk/293697/මෙරට-ඉන්දියන්-ජාතික-සිරකරුවන්-දෙදෙනෙක්-යළි-ඉන්දියවටම-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1432"
}