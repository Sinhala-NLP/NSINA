{
       "Source": "hirunews",
       "Timestamp": "Friday, 09 June 2023 - 10:56",
       "Headline": "පාසල් සිසුවකු ගෙල වැලලාගෙන මිය ගිහින්",
       "News Content": "නුවරඑළිය ලබුකැලේ ප්‍රදේශයේදී ඊයේ (08) පාසල් සිසුවකු ගෙල වැලලාගෙන මියගොස් තිබෙනවා.\nමෙලෙස මියගොස් ඇත්තේ 14 හැවිරිදි ලබුකැලේ ප්‍රදේශයේ පදිංචි පාසල් සිසුවෙක්.\nමෙම පාසල් සිසුවා ඊයේ (08) දහවල් සිය නිවෙසේදී ගෙල වැලලාගෙන තිබෙන අතර අසාධ්‍ය තත්ත්වයේ සිටි ඔහු නුවරඑළිය දිස්ත්‍රික් මහ රෝහලට ඇතුළත් කර තිබෙනවා.\nපසුව රෝහලේදී මෙම සිසුවා මියගිය බවයි වාර්තා වන්නේ.\nමෙම සිසුවා ගෙල වැලලාගෙන සිය දිවි හානි කර ගැනීමට හේතුව මෙතෙක් අනාවරණය කර ගැනීමට නොහැකි වූ බව පොලිසිය පවසනවා.\nමෙම සිද්ධිය සම්බන්ධයෙන් නුවරඑළිය පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/337448/පාසල්-සිසුවකු-ගෙල-වැලලාගෙන-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=283"
}