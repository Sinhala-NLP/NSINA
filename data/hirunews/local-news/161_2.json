{
       "Source": "hirunews",
       "Timestamp": "Saturday, 22 July 2023 - 16:16",
       "Headline": "ඉන්දු - ශ්‍රී ලංකා වරායන් යා කෙරෙන සැළැස්ම පාර්ලිමේන්තුවට",
       "News Content": "කොළඹ සහ ත්‍රිකුණාමල වරායන් සහ ඉන්දියාව යා කෙරෙන පාලමක් ගොඩනැගීම සම්බන්ධයෙන් අවධානය යොමුව ඇති බවත් ඒ සම්බන්ධයෙන් ඉන්දීය රජය සමග සාකච්ඡා කළ බවත් විදේශ අමාත්‍ය ජනාධිපති නීතිඥ අලි සබ්රි ප්‍රකාශ කළා.\nඔහු මේ බව කියා සිටියේ ජනාධිපති රනිල් වික්‍රමසිංහගේ ඉන්දීය නිල සංචාරයේ ප්‍රතිඵළ පිළිබඳ දැනුම්වත් කිරීම සඳහා ජනාධිපති මාධ්‍ය කේන්ද්‍රයේ අද (22) පැවති මාධ්‍ය හමුවකට එක්වෙමින්.\nඑහිදී ඔහු කියා සිටියේ අදාළ පාලම ඉදිකිරීම සම්බන්ධයෙන් පාර්ලිමේන්තුවද දැනුවත් කර අනුමැතිය ලබා ගැනීමට බලාපොරොත්තු වන බවයි.\nඑමෙන්ම වතුකරයේ ජනතාවගේ සංවර්ධනය වෙනුවෙන් ඉන්දියානු රුපියල් මිලියන 750 ක මුදලක් ආයෝජනය කිරීමට ද ඉන්දීය රජය එකග වූ බව විදේශ අමාත්‍ය ජනාධිපති නීතිඥ අලි සබ්රි ප්‍රකාශ කළා.",
       "URL": "https://www.hirunews.lk/342139/ඉන්දු-ශ්‍රී-ලංකා-වරායන්-යා-කෙරෙන-සැළැස්ම-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=161"
}