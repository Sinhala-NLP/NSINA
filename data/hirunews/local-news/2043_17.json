{
       "Source": "hirunews",
       "Timestamp": "Saturday, 03 April 2021 - 17:54",
       "Headline": "මහජන සෞඛ්‍ය පරීක්ෂකවරුන් කතරගම නගරයේ සෝදිසි මෙහෙයුමක (වීඩියෝ)",
       "News Content": "කතරගම මහජන සෞඛ්‍ය පරීක්ෂකවරුන් අද කතරගම නගරයේ සෝදිසි මෙහෙයුමක නිරතව තිබෙනවා\nමුව ආවරණ නොමැති පුද්ගලයින් හඳුනා ගැනීම, ප්‍රසිද්ධ ස්ථානවල දූම් පානය කරන පුද්ගලයන් වැටලීම සහ ආහාර වෙළද සැල් පරීක්ෂා කිරීම වැටලීමේ ප්‍රධාන අරමුණ වී තිබුණා.\nකතරගම පූජා භූමියේ මුව ආවරණ නොමැතිව සැරිසැරූ කිහිප දෙනෙකුට නිරෝධායන නීති කඩ කිරීම යටතේ නඩු පැවරූ බවයි අප වාර්තාකරු සඳහන් කළේ.\nඑමෙන්ම භාවිතයට නුසුදුසු හාල්මැස්සන්, අර්තාපල්, සොසේජස් යන භාණ්ඩ ද  මහජන සෞඛ්‍ය පරීක්ෂකවරුන් විසින් සොයාගෙන තිබෙනවා.\nඒ අනුව එම වෙළඳසැල්වල හිමිකරුවන්ට එරෙහිව නීතිමය පියවර ගෙන ඇති බවයි වාර්තා වන්නේ.\nමෙම මෙහෙයුමේදී මුව ආවරණ නොමැතිව සැරිසැරූ තරුණයෙකුට මහජන සෞඛ්‍ය පරීක්ෂකවරුන් උපදෙස් ලබා දෙන අතරතුර එම තරුණයාගේ මව නිලධාරීන් ඉදිරිපිට වැඳ වැටෙන ආකාරයක් අප වාර්තාකරුගේ කැමරාවේ සටහන්ව තිබුණා.",
       "URL": "https://www.hirunews.lk/267411/මහජන-සෞඛ්‍ය-පරීක්ෂකවරුන්-කතරගම-නගරයේ-සෝදිසි-මෙහෙයුමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2043"
}