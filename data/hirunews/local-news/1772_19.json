{
       "Source": "hirunews",
       "Timestamp": "Thursday, 05 August 2021 - 20:04",
       "Headline": "දරුවන්ගේ ආරක්ෂාව, ග්‍රාම නිලධාරී මට්ටමින් ශක්තිමත් කරන්න - ජනපතිගෙන් උපදෙස් (වීඩියෝ)",
       "News Content": "ළමා මෙහෙකාර සේවය පිළිබද අනාවරණ වී ඇති තොරතුරුවලට අනුව ඉහළ ප්‍රතිශතයක් වතු ආශ්‍රිත දරුවන් වන අතර වළක්වා ගැනීම සඳහා ග්‍රාම නිලධාරී වසම් මට්ටමින් ක්‍රියාත්මක විය යුතු බව ජනාධිපතිවරයා අවධාරණය කළා.\nළමා ආරක්ෂක අධිකාරිය හා රේඛීය ආයතන සමඟ ජනාධිපති කාර්යාලයේ අද පෙරවරුවේ පැවති සාකච්ඡාවකට එක්වෙමින් ජනාධිපතිවරයා කියා සිටියේ වෙනත් රටවල ළමා සංවර්ධනය සඳහා කර ඇති පර්යේෂණ අධ්‍යයනය කර නාගරිකව හා ග්‍රාමීයව එම ක්‍රමවේදයන් ක්‍රියාත්මක කළ හැකි බවයි.\nවතු ආශ්‍රිත පවුල්වල තොරතුරු ග්‍රාම නිලධාරීන් සතුව පවතිනවා.\nයම් නිවසක දරුවෙකු නොමැති බවට ලැබෙන තොරතුරු මත  කඩිනමින් ක්‍රියාත්මක වී ළමා මෙහෙකාර සේවය නතර කිරීමට පියවර ගත යුතු බවයි ජනාධිපතිවරයා පෙන්වා දුන්නේ.\nඅනිවාර්ය කර ඇති පෙර පාසල්, පාසල් හා දහම් පාසල් අධ්‍යාපනයට සියළු දරුවන් යොමු කරවීමත්, ළමුන් පාසල් නොයාමට හේතු සොයා ඊට පිළියම් යෙදීම ළමා ආරක්ෂක අධිකාරිය සතු ප්‍රධාන වගකීම බව ද ජනාධිපතිවරයා සිහිපත් කළා.",
       "URL": "https://www.hirunews.lk/278966/දරුවන්ගේ-ආරක්ෂාව-ග්‍රාම-නිලධාරී-මට්ටමින්-ශක්තිමත්-කරන්න-ජනපතිගෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1772"
}