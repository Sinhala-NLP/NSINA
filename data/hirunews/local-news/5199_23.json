{
       "Source": "hirunews",
       "Timestamp": "Friday, 22 January 2016 - 18:21",
       "Headline": "මහින්ද තවමත් නිවැරදියි - අධිකරණ ඇමති කියයි",
       "News Content": "එල්ලවන විවිධ චෝදනා සම්බන්ධයෙන් හිටපු ජනාධිපති, පාර්ලිමේන්තු මන්ත්‍රී මහින්ද රාජපක්ෂ මෙතෙක් වැරදිකරුවෙකු වී නැතැයි අධිකරණ අමාත්‍ය විජේදාස රාජපක්ෂ ප්‍රකාශ කළා.\nඒ, ඉදි කෙරෙමින් පවතින ගාල්ල නව අධිකරණ සංකීර්ණයේ නිරීක්ෂන චාරිකාවකට අද එක්වීමෙන් අනතුරුව මාධ්‍යවේදීන් ඇසූ පැනයකට පිළිතුරු දෙමින්.\nපූර්ව නිගමනයන්ට අනුව ඔහු තවමත් වැරදිකරුවෙකු නොවන බව ප්‍රකාශ කළ අමාත්‍යවරයා පොලිස් මූල්‍ය අපරාධ කොට්ඨාශය හෝ ජනාධීපති විමර්ශන කොමිසම සිදුකරන විමර්ශනවලට බලපෑම් කළ නොහැකි බව සඳහන් කළා.\nස්වාධීන අධිකරණ පද්ධතියක් රටේ පවතින නිසා ඒ අනුව ඉදිරි පියවර ක්‍රියාත්මක වනු ඇති බවයි අමාත්‍ය විජේදාස රාජපක්ෂ වැඩිදුරටත් සඳහන් කළේ.",
       "URL": "https://www.hirunews.lk/124544/මහින්ද-තවමත්-නිවැරදියි-අධිකරණ-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5199"
}