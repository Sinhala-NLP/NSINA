{
       "Source": "hirunews",
       "Timestamp": "Thursday, 11 May 2023 - 7:18",
       "Headline": "වෛද්‍යවරු 350ක් මෙම වසරේ විශ්‍රාම යෑමට නියමිතයි",
       "News Content": "ග්‍රාමීය රෝහල් රැසක් වැසී යෑමේ දැඩි අවදානමක් පවතින බව සෞඛ්‍ය අමාත්‍යංශයේ උසස් නිලධාරියෙක් පවසනවා.\nඒ, රජයේ රෝහල්වල සේවයේ නියුතු ලියාපදිංචි වෛද්‍යවරු 350කට ආසන්න පිරිසක් ලබන මාසයේ දී එකවර විශ්‍රාම යෑම හේතුවෙන්.\nමෙලෙස ලියාපදිංචි වෛද්‍යවරු 350 දෙනෙකු එකවර විශ්‍රාම ලැබුවහොත් අවම වශයෙන් ග්‍රාමීය රෝහල් 50ක් පමණ වසා දැමීමට සිදුවන බවයි වාර්තා වෙන්නේ.\nමේ වන දුෂ්කර ප්‍රදේශ ද ඇතුළුව රට පුරා ග්‍රාමීය රෝහල්වල සේවයේ නියුතු ලියාපදිංචි වෛද්‍යවරු සංඛ්‍යාව 650ක්.\nතවද, ලියාපදිංචි වෛද්‍යවරු 350 දෙනෙකු මෙන්ම, උපාධිධාරි වෛද්‍ය නිලධාරින් 400 දෙනෙකු, විශේෂඥ වෛද්‍යවරු 300 දෙනෙකු ඇතුළු සමස්ත වෛද්‍යවරු 1000කට අධික පිරිසක් මෙම වසරේ දෙසැම්බර් මස වන විට විශ්‍රාම ගැන්වීමට නියමිත බව ද වාර්තා වෙනවා.\nචක්‍රලේකයක් හරහා ලබන ජුනි මස 30 සහ දෙසැම්බර් 31 වැනිදා අදාළ වෙවද්‍යවරුන් එකවර විශ්‍රාම ගැනීමට නියමිතව තිබීමෙන් රටේ සෞඛ්‍ය ක්ෂේත්‍රය දැඩි අර්බුදයකට පත්වීම වැළැක්වීම නොහැකි බවයි සෞඛ්‍ය අමාත්‍යංශයේ උසස් නිලධාරියෙක් පවසන්නේ.",
       "URL": "https://www.hirunews.lk/334844/වෛද්‍යවරු-350ක්-මෙම-වසරේ-විශ්‍රාම-යෑමට-නියමිතයි",
       "Category": "Local News",
       "Parent URL": "https://www.hirunews.lk/local-news.php?pageID=353"
}