{
       "Source": "hirunews",
       "Timestamp": "Saturday, 23 September 2023 - 20:21",
       "Headline": "අසාධාරණයට ලක් වු පිරිසකට අධිකරණ නියෝගයෙන් විදුලි අධිකාරි පුහුණූවක්",
       "News Content": "විදුලි අධිකාරී තනතුර සදහා පත්වීමට සුදුසුකම් ලැබූ ලංකා විදුලි බල මණ්ඩලයේ සේවකයන් පිරිසක් එම තනතුරට අදාළ පුහුණුවෙන් ඉවත් කිරීමට ගත් තීරණයට එරෙහි පෙත්සමේ තීන්දුව අභියාචනාධිකරණය ප්‍රකාශයට පත්කර තිබෙනවා.\nඑහිදි අභියාචනාධිකරණය නියෝග කළේ ඊට අදාළව පැවැත්වූ සම්මුඛ පරීක්ෂණ නිති විරෝධී බැවින් එම තනතුරට පත්කිරීමට නියමිත පුහුණුවට එම පිරිස යොදවන ලෙසයි.\nලිපිකරු හා සමාන්තර ශ්‍රේණි හා පාරිභෝගික සම්බන්ධීකරණ මෙන්ම මධ්‍යම කාර්මික ශ්‍රේණිවල සේවකයන් 34 දෙනෙකු විසින් අදාළ පෙත්සම ගොනු කර තිබු බවයි සඳහන් වන්නේ.\nතමන් විදුලි අධිකාරී තනතුරට පත්වීම සදහා සුදුසුකම් ලැබීමේ විභාගය සමත්ව සිටියදී සම්මුඛ පරීක්ෂණයක් පවත්වා තමන්ට එම පත්වීම් වලට අදාළ පුහුණුව අහිමි කළ බව අදාළ පෙත්සමෙහි සඳහන් කර තිබුණා.",
       "URL": "https://www.hirunews.lk/349206/අසාධාරණයට-ලක්-වු-පිරිසකට-අධිකරණ-නියෝගයෙන්-විදුලි-අධිකාරි-පුහුණූවක්",
       "Category": "Local News",
       "Parent URL": "https://www.hirunews.lk/local-news.php?pageID=11"
}