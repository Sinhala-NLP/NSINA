{
       "Source": "hirunews",
       "Timestamp": "Wednesday, 30 December 2015 - 8:21",
       "Headline": "අග්නිදිග සරසවියේ ඉංජිනේරු සිසුන්ගෙන් යළි සිහි කැදවීමක්",
       "News Content": "තම ගැටළුවලට තවමත් විසඳුම් ලැබී නොමැති බව අග්නිදිග විශ්වවිද්‍යාල ඉංජිනේරු පීඨ සිසුන් පවසනවා.\nහිරු ප්‍රවෘත්ති අංශයට අදහස් දක්වමින් එම විශ්වවිද්‍යාලයීය ඉංජිනේරු පීඨ ශිෂ්‍ය ක්‍රියාකාරී කමිටුවේ ලේකම් අෂාන් ශානික සඳහන් කළේ ආචාර්යවරුන්ගේ හිඟය සම්බන්ධයෙන් උසස් අධ්‍යාපන අමාත්‍යවරයා තමන්ට ලබාදී ඇත්තේ තාවකාලික විසඳුමක් බවයි.\nඅග්නිදිග විශ්වවිද්‍යාලයේ ඉංජිනේරු පීඨ සිසුන් සහ ඔවුන්ගේ දෙමව්පියන් කොළඹ - නෙළුම් පොකුණ අසල සිට විරෝධතා පාගමනකින් පසුගිය 23 වනදා විශ්වවිද්‍යාල ප්‍රතිපාදන කොමිසම අසලට පැමිණියා.\nඒ, තම පීඨයට ප්‍රමාණවත් ආචාර්යවරුන් ලබාදෙන ලෙස බලකරමින් සහ පීඨය වෙනත් සුදුසු ස්ථානයක ස්ථාපිත කරන ලෙස ඉල්ලමින්.",
       "URL": "https://www.hirunews.lk/123051/අග්නිදිග-සරසවියේ-ඉංජිනේරු-සිසුන්ගෙන්-යළි-සිහි-කැදවීමක්",
       "Category": "Local News",
       "Parent URL": "https://www.hirunews.lk/local-news.php?pageID=5229"
}