{
       "Source": "hirunews",
       "Timestamp": "Monday, 25 September 2017 - 8:46",
       "Headline": "බස්රථයක් තුළ තරුණියකට අතවර කළ තරුණයා රිමාන්ඩ්",
       "News Content": "ගම්පහ උපකාරක පන්තියකට පැමිණි 19 හැවිරිදි තරුණියකට බස්රථයක් තුළදී ලිංගික අතවර කළ 23 හැවිරිදි තරුණයෙකු ලබන මස 02 වැනිදා දක්වා රිමාන්ඩ් භාරයේ තබන ලෙසට ගම්පහ අතිරේක මහේස්ත්‍රාත්වරයා නියම කර තිබෙනවා.\nකැලණිය,ගෝනවල ප්‍රදේශයේ පදිංචි තරුණයෙක් මෙසේ රිමාන්ඩ් භාරයට පත් කෙරුණා.\nගම්පහ නගරයෙන් ආරම්භ වී මීගමුවට ධාවනය වන පෞද්ගලික බස්රථයක් තුළදී සැකකරු ඉතාමත් අශෝභන ලෙස හැසිරී ඇති බවත් සැකකරුගේ ක්‍රියාකලාපය හේතුවන් අතවරයට පත් තරුණිය සහ මගීන් දැඩි පිළිකුලටත් අපහසුතාවටත් පත්ව ඇති බවයි පොලිස් පරීක්ෂණවලින් හෙළිව තිබෙන්නේ.\nබස් රථයේ සිටි පිරිස මෙම තරුණයා අල්ලා පොලිස් මුරපලකට භාරදී ඇති බවයි වාර්තාවන්නේ.",
       "URL": "https://www.hirunews.lk/171769/බස්රථයක්-තුළ-තරුණියකට-අතවර-කළ-තරුණයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4305"
}