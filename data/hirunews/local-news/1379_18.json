{
       "Source": "hirunews",
       "Timestamp": "Thursday, 03 February 2022 - 7:58",
       "Headline": "ජල බිල්පත් නොගෙවපු මැති ඇමතිවරුන් ගැන වාසු කට අරියි",
       "News Content": "රුපියල් කෝටියකට වැඩි ජල බිල්පත් ගෙවීම පැහැර හැර ඇතැයි කියන හිටපු මැති ඇමතිවරුන් මෙන්ම වර්තමාන මැති ඇමතිවරුන් සම්බන්ධයෙන් ද නීතිමය පියවර ගන්නා බව ජල සම්පාදන අමාත්‍ය වාසුදේව නානායක්කාර ප්‍රකාශ කළා.\nඔහු කියා සිටියේ මේ සම්බන්ධයෙන් අමාත්‍ය මණ්ඩලය ද දැනුවත් කිරීමට කටයුතු කරන බවයි.\nමේ වනවිටත් විශාල වශයෙන් හිඟ ජල බිල්පත් නොගෙවා ඇති මැති ඇමතිවරුන් සිටින බවත්, මණ්ඩලයෙන් දැනුම් දී ඇතත්, කිසිදු සැලකිල්ලක් නොදක්වන බවත් අමාත්‍යවරයා වැඩිදුරටත් ප්‍රකාශ කළා.",
       "URL": "https://www.hirunews.lk/296016/ජල-බිල්පත්-නොගෙවපු-මැති-ඇමතිවරුන්-ගැන-වාසු-කට-අරියි",
       "Category": "Local News",
       "Parent URL": "https://www.hirunews.lk/local-news.php?pageID=1379"
}