{
       "Source": "hirunews",
       "Timestamp": "Monday, 01 May 2023 - 15:00",
       "Headline": "සමගි ජනබලවේගයේ මැයි පෙළපාලිය ඇරඹේ",
       "News Content": "සමගි ජනබලවේගයේ මැයි පෙළපාලිය විපක්ෂ නායක සජිත් ප්‍රේමදාසගේ ප්‍රධානත්වයෙන් මේ වන විට ආරම්භ වී තිබෙනවා.\nමාලිගාවත්ත පී.ඩී.සිරිසේන ක්‍රීඩාංගණයෙන් ගමන් ආරම්භ කළ එම පෙළපාලිය පිටකොටුව, ඒ.ඊ. ගුණසිංහ ක්‍රීඩාංගණය දක්වා ගමන්කිරීමෙන් අනතුරුව රැළිය පැවැත්වීමට නියමිතයි.\nවැඩකරන ජනතාවගේ අරගලය යන්න සමගි ජනබලවේගයේ මෙවර මැයි රැළයේ තේමාව වී තිබෙනවා.\nමේ අතර පෙරටුගාමි සමාජවාදි පක්ෂයේ මැයි පෙළපාලිය ද මේ වන විට ආරම්භ වී ඇති අතර ඔවුන්ගේ මැයිදින රැළිය පැවැත්වෙන්නේ නුගේගොඩ ආනන්ද සමරකෝන් එළිමහන් රංග පීඨයේදීයි.\nඅයි.එම්එෆ්. උගුලට ඇමරිකානු - ඉන්දියානුකරණයට එරෙහිව වැඩකරන ජනතා බලයක් යන්න පෙරටුගාමි සමාජවාදි පක්ෂයේ මැයි දින රැළියේ තේමාව වී තිබෙනවා.",
       "URL": "https://www.hirunews.lk/333947/සමගි-ජනබලවේගයේ-මැයි-පෙළපාලිය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=377"
}