{
       "Source": "hirunews",
       "Timestamp": "Thursday, 29 June 2017 - 20:22",
       "Headline": "දැදුරු ඔය රක්ෂිත ඉඩම් වැලි ජාවාරම්කරුවන්ගේ ග්‍රහණයේ",
       "News Content": "දැදුරු ඔය ජලාශය ඉදි කිරීමත් සමග එහි රක්ෂිත ප්‍රදේශයට අයත් පොල්ගම්මන, මලගනේ, තඹරව ආදි ගම්මාන රැසක ජනතාවට වන්දි ලබාදී එම ඉඩම්වලින් ඉවත් කෙරුණා.\nඑම රක්ෂිත ඉඩම් මේ වනවිට වැලි ජාවාරම්කරුවන්ගේ ග්‍රහණයට නතුව ඇති බවයි ප්‍රදේශවාසීන් පවසන්නේ.\nදිනකට මෙම ජලාශ රක්ෂිතයේ ඇති ඉඩම්වලින් වැලි කියුබ් 100 කට අධික ප්‍රමාණයක් නීති විරෝධීව ඉවත් කෙරෙනවා.\nජාවාරම්කරුවන් වැලි කැනීම් සිදුකර එම වැලි සේදීමට ගන්නා ජලය යළි ජලාශයටම මුදා හැරීම හරහා එහි රොන් මඩ තැන්පත් වීමෙන් දැඩි බලපෑමක් එල්ල වී ඇති බව කුරුණෑගල කලාප වාරිමර්ග අධ්‍යක්ෂ කාර්යාලයේ බලධාරින් පවසනවා.\nවැලි ජාවාරම්කරුවන් මෙම ජාවාරම සිදු කරන්නේ ඔත්තුකරුවන් විශාල පිරිසක් වාරියපොල ප්‍රදේශය පුරා ස්ථානගත කරමින්.\nඒ හේතුවෙන් මෙම ස්ථානයට ළගා වීම අතිශය දුෂ්කර කටයුත්තක්.\nඒ සියලු බාධා මග හරිමින් හිරු සීගඅයිගඒග කණ්ඩායම ජාවාරම්කරුවන් වැලි පටවා ප්‍රවාහන කරන අයුරු ද අප කැමරාවේ සටහන් කරගත්තා.\nකුරුණෑගල කලාප වාරිමාර්ග අධ්‍යක්ෂ එස්ගජීගමාලනී කුලසිංහ මහත්මිය සදහන් කළේ මෙම පරිසර විනාශය පිළිබඳව පොලිසිය ඇතුළු වගකිව යුතු අංශ දැනුවත් කර ඇති බවයි.\nදැදුරු ඔය ජලාශයේ රක්ෂිත ඉඩම් වැලි ජාවාරම්කරුවන්ගෙන් රැක ගැනීමට බලධාරීන් කටයුතු කරන්නේ කවදාද?\nහිරු සි.අයි.ඒ අවධානයෙන්.",
       "URL": "https://www.hirunews.lk/164717/දැදුරු-ඔය-රක්ෂිත-ඉඩම්-වැලි-ජාවාරම්කරුවන්ගේ-ග්‍රහණයේ",
       "Category": "Local News",
       "Parent URL": "https://www.hirunews.lk/local-news.php?pageID=4446"
}