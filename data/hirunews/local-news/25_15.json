{
       "Source": "hirunews",
       "Timestamp": "Saturday, 16 September 2023 - 20:15",
       "Headline": "තෙමහල් නිවාසයක ආරක්ෂාවට සිටි ආරක්ෂකයා විසින් නිවෙස්හිමියා මරාදාලා (වීඩියෝ)",
       "News Content": "කටුගස්තොට, මැණික්කුඹුර ප්‍රදේශයේ තෙමහල් නිවසක ආරක්ෂාවට සිටි ආරක්ෂකයකු අද (16) නිවෙස්හිමියාට තියුණු ආයුධයකින් පහර දී ඝාතනය කර තිබෙනවා.\nමෙලෙස මිය ගොස් ඇත්තේ වයස අවුරුදු 56ක කටුගස්තොට ප්‍රදේශයේ පදිංචිකරුවෙක්.\nඔහුගේ බිරිඳ මැදපෙරදිග රැකියාවක් සිදු කරන අතර අදාළ පුද්ගලයා මෙම නිවසේ තනිව වාසය කර ඇති බවයි වාර්තා වන්නේ.\nපොලිසිය පවසන්නේ මෙම ඝාතනයට සම්බන්ධ සැකකරු ඝාතනයට යොදා ගත් තියුණු ආයුධයද සමඟ ගඟට පැනීමට උත්සහ කළ අවස්ථාවේදී අත්අඩංගුවට ගත් බවයි.",
       "URL": "https://www.hirunews.lk/348495/තෙමහල්-නිවාසයක-ආරක්ෂාවට-සිටි-ආරක්ෂකයා-විසින්-නිවෙස්හිමියා-මරාදාලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=25"
}