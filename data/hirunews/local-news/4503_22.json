{
       "Source": "hirunews",
       "Timestamp": "Tuesday, 23 May 2017 - 12:26",
       "Headline": "අතක් නැති පාද දෙකත් ආබාධිත කටින් චිත්‍ර අඳින, අමුතු වාහනයක පපුව තියාගෙන යන පුංචි සාවින්දී  (ඡායාරූප)",
       "News Content": "දකින විට දෑස් වලට කදුළු පිරෙන අහිංසක දියණියක් මාවනැල්ල ළමා නිවාසයක කල් ගෙවන බව වාර්තා වනවා.\nබොහෝ දෙනෙකුගේ අවදානය දැනටමත් ඇය වෙත ලැබි ඇති  බවයි අප වාර්තාකරු සදහන් කළේ.\nමාවනැල්ල අශෝක පුර ළමා නිවාසයේදි සිටින එක් අතක් නොමැති, තිබෙන අනෙක් අත ආබාධිත, පාද දෙකත් යම් යම් කායික ආබාධවලට ලක් වූ දියණියක එවන් කායික ආබාධිතවලට ලක් වුවත් ඇය ඉතා සතුටින් ජීවත් වන බවයි වාර්තා වන්නේ.\nඇයට උපස්ථාන කරන ළමා නිවාසයේ පාසලේ විදුහල්පතිතුමිය හා අනෙකුත් කාර්ය මණ්ඩලය තමන්ගේම දියණියක් ලෙස මෙ කායික අබාධිත දියණියද සුරකින බවයි අප වාර්තාකරු  වැඩි දුරටත් සදහන් කළේ.\nළමා නිවාසයේ දරුවන් සිනා මුසු මුහුණින් ක්‍රමයෙන් ආහාර අනුභවය සඳහා පැමිණෙන අතර අබාධිත පුංචි දියණිය, සවිනා සාවින්දි කිසිවෙකුගේ උදව්වක් නොමැතිව සිය සෙල්ලම් කරත්තය මත නැගි ආහාර අනුභව කිරිම සඳහා පැමිණෙන අන්දම දකිද්දි එය දකින ඕනෑම අයෙකුගේ ඇස්වලට කදුළු පිරීම වැළක්විය නොහැකියි.\nඑහි විදුහල්පතිතුමියට මෙම දියණිය කියන්නේ අම්මා ලෙස ආමන්ත්‍රණය කරන බව සදහන්.\n‘‘ අම්මා මට බත් කවන්නකෝ. මට බත් කලා චිත්‍ර අදින්න ඕනෑ\" ඇයට බත් කවන ප්‍රධාන පාලක තුමියට ඇය කියන අයුරුද එහි ගිය අප වාර්තාකරුට අසන්නට ලැබූ බවයි වාර්තා වන්නේ.\nමේ දියණිය ගැන ළමා නිවාසයේ විදුහල්පතිනිය වන ඒ.එස් සිරිවර්ධන මහත්මිය කියන්නේ මෙවැන්නක්.\n\"මේ පොඩි දුවගේ නම තමයි සවිනා සාවින්දි. මෙයා ඉපදිලා තියෙන්නේ මාතර.  දුවගේ අබාධිත තත්වය නිසා  දුවගේ අම්මායි තාත්තායි  දුවට මාස දෙකක් වෙද්දි අපේ වත්තල, හැදල ප්‍රීතීපුර ළමා නිවාසයට භාර දිලා තිබුණා. ඒ දුව එම නිවාසයේ ඉන්නකොට තමයි පුෂ්පා රමණි, නිරෝෂා කියන මහත්මියන් දෙන්නා තමයි කවලා පොවලා  දුව හදලා වඩලා තියෙන්නේ.\"\n\"ප්‍රීතිපුර මේ දුව අවුරුදු එක හමාරකදි වාගේ කාලයේදි පොඩි කාර්වල උඩ නැගලා ඒවායේ යන්න එන්න පටන් අරන් තියෙනවා. ඊට පස්සේ තමයි මෙයා මේ සෙල්ලම් බඩුවලට නැගලා ඇවිදින නිසා පොඩි පොඩි උපකරණ හදලා දිලා තියෙන්නේ. ඊට පස්සේ අවුරුදු දෙක හමාරේදි වාගේ කාලයේදි තමයි පොඩිඩක් අඩිය ගහලා ඇවිදින්න පුළුවන් වුනේ. ඊට පස්සේ තමයි මේ දුවගේ දැන් වාහනය අපි දුන්නේ.  දැන් ඒක උඩ පපුව තියාගෙන එක අතකින් අල්ලාගෙන කකුල් දෙකෙන් බැලන්ස් කර ගෙන ඕනෑ තැනක හොඳට යනවා එනවා. හෙලක් දැක්කොත් ඒ හෙළේ ඉතාම පරිස්සමින් ගමන් කරනවා. පුංචි වුනාට අනතුර කියන එක හොඳට හදුනනවා. බැවුම පල්ලම එයාගේ වාහානයෙන් ඒයා පරිසමින් යනවා.\"\n\"ඉතින් මේ අපේ දුවට හරි සන්තෝෂයි හැමතැනම ඇවිදින්න පුළුවන් කියලා. දැනට වුනත් මෙ වාහානයෙන් තමයි අපේ ළමා නිවාසයේ හැම තැනම යන්නේ එන්නේ. හොඳට කියන දේ අහලා සතුටින් ඉන්නවා. අනිත් දරුවන් එක්ක සෙල්ලම් කරන්න හරි කැමැතියි. බොනික්කෝ නලවන්න සෙල්ලම් ගෙවල් හදලා කෑම උයන්න කියන්න. අපේ මෙහේ තියන පාසලේ වැඩ වුනත් හොඳට කරනවා. දැන් වයස අවුරුදු හතර හමාරක් වෙනවා.\"\nමේ දුවගේ මට්ටමේ හැටියට චිත්‍ර ඇදිම, ගීත ගායනා කිරිම කවි කථා වාගේ දේවල් වුනත් හොඳට අනිත් දරුවන් වාගේම සිදු කරනවා. ඉතින් මං හිතනවා අනාගතයේ දවසක හොඳට ඉගෙන ගෙන හොඳ තැනක වැජඹෙයි කියලා. මේ දුව අපේ ළමා නිවාසයට ආවේ මාර්තු 6 වැනිදා.\"\nඒ වාගේම තමයි අපේ පාසලේ ළමා නිවාසයේ මෙන්ම සමස්ත ලංකා මට්ටමින් චිත්‍ර ඇදලා දක්ෂතා පෙන්වපු දිනුෂා බණ්ඩාර දියණියත් මේ ළමා නිවාසයේ ඉන්න කාගෙත් කථා බහට ලක් වෙන දියණියක්. මේ පුංචි දියණියත් දවස් 7 ඉදලා මෙහේ හිටපු දරුවෙක්. ප්‍රීතිපුර ළමා නිවාසයෙන් තමයි අපේ ළමා නිවාසයේ අධ්‍යාපන කටයුතු වලට යොමු කරලා තිබුණේ. දැනට මෙ දියණිය 4 ශ්‍රේණියේ අධ්‍යාපනය ලබනවා. ඉතින් හොඳින් එයා වැඩ කටයුතු ටික කරගෙන යනවා. මේ  දුවනම් කාගේ හරි උදව් ඇතිව තමයි බොහෝ කටයුතු කරගන්නේ. කායික අබාධිත තත්වය නිසා කටින් තමයි මෙ දුව චිත්‍ර අදින්නේ ඒ වාගේම සියලූම අධ්‍යාපන කටයුතු ලියන කියන කටයුතු කරන්නේ. \"\nඅනික් දරුවන් සරඹ කරනකොට එයාත් එයාගේ අග පසග හැකි පමණින් යොදවලා සරඹ කරනවා. කමිමැලි කමක් නැතිව හොඳට සතුටින් ළමා නිවාසයේ ඉන්නවා. හැමොත් එක්කම සතුටින් ඒ කටයුතු සිදු කරගෙන යනවා. අපේ මාවනැල්ල ප්‍රාදේශීය ලේක්ම් කලාපයට අයත් අශෝක පුර ළමා නිවාසයේ සහ කොටගල විශේෂ පාසල තුල මෙ වන විට පාසලේ ළමුන් 85 දෙනෙක් අධ්‍යාපන කටයුතු වල නිරත වෙනවා. ගැහැණු දරුවන් තමයි වැඩිපුරම ඉන්නේ. ගැහැණු දරුවන් 60 ක් ඉන්නවා. අනික් දරුවන් පිරිමි අය. ළමා නිවාසය ගත්තොත් ළමුන් සියලූ දෙනා 123 ක් ඉන්නවා. එකෙන් 88 දෙනෙක් ගැහැණූ දරුවන්. \"\n\"මෙහිදි අපි කරන්නේ දෙමාපියන් සිටින දරුවන් පුළුවන් තරම් සංවර්ධන කිරිමෙන් පසුව ඊට පස්සේ දෙමාපියන්ට භාර දිම තමයි කටයුතු කරන්නේ. ඒ දරුවන් ඒ භාර දුන්නාට පස්සේ අවුරුද්දක් දෙකක් මොනවාද කරන්නේ කියලා සොයලා බලනවා. දෙමාපියන් නැති දරුවන්ට අපි අධ්‍යාපන කටයුතු කරලා ඉවර වුනාට පස්සේ වෘත්තිය පුහුණුවක යොදවලා. නිවාසයේ හොඳින් ජිවත් වෙන්න කටයුතු කරනවා. ඒයාලාගේ බුද්ධි මට්ටම සැහෙන මට්ටමකට ආවාට පස්සේ අපි කරන්නේ පවුල් ජීවිත වුනත් ගෙන යන්න පුළුවව් කියලා හැගෙනවා නම් ඒ විදිහට ඒවාත් සැලසුම් කරලා දෙනවා.\n\"වෘත්තිය සංවර්ධනය වෙනුවෙන් අපි ගොඩාක් කරන්නේ මැහුම් ගෙතුම් වාගේ දෙවල් පුහුණු කිරිම, ගොවිපලේ වැඩ කටයුතු, මල් වැවිම, පළතුරු වගාව, එළවළු, සත්ව පාලනය දැන් අපිට මෙතන ගොඩාක් තියෙන්නේ රබර් වගාව ඒ නිසා අපි ඒ තාක්ෂණික පැත්ත හදලා පුහුණු විම් කරලා දෙනවා. අපි වෘත්තිය පුහුණුව ලබලා දෙන අංශ වලින් එයාලා ඉදිරියෙන් ඉන්නවා.\"\n\"මේ වන විට ළමා නිවාසය පවත්වාගෙන යැමෙදි අපිට තිබෙන ප්‍රධාන අඩුපාඩු තමයි මෙහි ගොඩනැගිලි වල යම් යම් දෙවල් විය යුතුව තිබෙනවා. බොහෝමයක් නෙදර්ලන්තයේ අධාරවලින් සකස් වුනත් සමහර ඒවාගේ සකස් කර යුතු බොහෝමයක්ම තිබෙනවා. ඒ වාගේම සනිපාරක්ෂාව උදෙසා සකස් කර යුතු අවශ්‍යතා තිබෙනවා හැකි නම් කවුරු හරි මෙ දරුවන් වෙනුවෙන් ඒවා සකස් කර දෙන්න පුළුවන් නම් එකත් ලොකු පිංකමක් හැටියට මා මෙ මොහොතේ සිහිපත් කරනවා\"\nමාවනැල්ල නගරයට ගොස් හෙම්මාතගම පාරේ කිලෝමිටර් 7 පමණ දුර ගොස් අල්පිටිය හන්දියෙන් හැරි කිලෝමිටර් 5 ක් පමණ කදු සහිත කොටම නැග තඹවිට ග්‍රාම සේවා වසමේ මෙම ළමා නිවාසයට පැමිණිය හොත් මෙම ළමා නිවාසයට පැමිණිය හැකියි.\nඡායාරූප - හෙම්මාතගම සමන් විජය",
       "URL": "https://www.hirunews.lk/161950/අතක්-නැති-පාද-දෙකත්-ආබාධිත-කටින්-චිත්‍ර-අඳින-අමුතු-වාහනයක-පපුව-තියාගෙන-යන-පුංචි-සාවින්දී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4503"
}