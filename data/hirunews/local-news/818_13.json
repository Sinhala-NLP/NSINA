{
       "Source": "hirunews",
       "Timestamp": "Friday, 07 October 2022 - 21:52",
       "Headline": "කෝප් කමිටුවෙන් සාධාරණයක් වෙනවා ද ? - කබීර්ගෙන් ප්‍රශ්නයක් (වීඩියෝ)",
       "News Content": "කෝප් කමිටුවේ විමර්ශනයට ලක් වන අමාත්‍යාංශවල නිසි අයුරින් විමර්ශනයක් සිදුවේ යැයි පිළිගත නොහැකි බව මන්ත්‍රී කබීර් හෂීම් පවසනවා.\nමහින්දානන්ද අලුත්ගමගේ විසින් යෝජනා කරන ලද කෝප් කමිටුවේ සභාපති ධුරයට යෝජනා වූ නම වූයේ මහාචාර්‍ය රංජිත් බණ්ඩාරයි.\nඑය හිටපු අමාත්‍ය රෝහිත අබේගුණවර්ධන විසින් ස්ථීර කරනු ලැබුවා.\nනමුත් කෝප් කමිටුව යටතට විමර්ශනයට එන අමාත්‍යාංශ සියල්ලම පාහේ පෙර ඇමතිකම් දැරූ පුද්ගලයින්ගෙන් මිදී විමර්ශනයට පැමිණීම කෙතරම් විහිළුසහගත කාරණාවක් දැයි මන්ත්‍රී කබීර් හෂීම් ප්‍රශ්න කර සිටිනවා.\nමේ හේතුවෙන් එම පිළේම පිරිස් කෝප් කමිටුවට තේරී පත්වීමෙන් විමර්ශන මගින් සාධාරණයක් සිදු වේ යැයි කිසිසේත්ම විශ්වාස කළ නොහැකි බවයි හෙතෙම වැඩිදුරටත් ප්‍රකාශ කළේ.",
       "URL": "https://www.hirunews.lk/317291/කෝප්-කමිටුවෙන්-සාධාරණයක්-වෙනවා-ද-කබීර්ගෙන්-ප්‍රශ්නයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=818"
}