{
       "Source": "hirunews",
       "Timestamp": "Thursday, 31 August 2023 - 16:21",
       "Headline": "පොහෝ දිනයේ ස්වාමීන් වහන්සේට පහර දුන් පිරිස සොයා විමර්ශන",
       "News Content": "පොහොය දිනයේ දී  ධර්ම දේශනාවක් පවත්වමින් සිටි ස්වාමීන් වහන්සේ නමකට පහර දුන් පිරිස සොයා අරලගංවිල පොලීසිය විමර්ශන ආරම්භ කර තිබෙනවා.\nපොහොය දිනයේ  ධර්ම දේශනාවක් පැවැත්වෙමින් සිටියදී පැමිණි පහළොස් දෙනෙකුට අධික පිරිසක් විසින් එම විහාරස්ථාන භූමියේ සිටි පිරිසට ද පහර දී ඇති අතර  ස්වාමීන් වහන්සේ සතුව තිබූ  මුදල්ද කොල්ලකා ඇති බව පොලීසිය පවසනවා.\nවිහාරස්ථානයේ විදුලි මීටරයට ද පහරදී අලහාභානි කර ඇති අතර එහි වටිනාකම රුපියල් ලක්ෂය ඉක්මවන බව වාර්තා වෙනවා.\nඑම විහාරස්ථානයට අනවසරයෙන් මෙම ස්වාමින් වහන්සේ පැමිණ ඇති බව පවසමින් මෙම පුද්ගලයන් පහරදීම සිදුකර ඇති බව පොලිසිය අනාවරණය කරනවා.\nපහර දුන් පිරිස මේ වන විට ප්‍රදේශයෙන්  පලාගොස් ඇති බව අප කළ විමසුමකදී අරලගංවිල පොලීසිය  පැවසුවා.",
       "URL": "https://www.hirunews.lk/346726/පොහෝ-දිනයේ-ස්වාමීන්-වහන්සේට-පහර-දුන්-පිරිස-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=60"
}