{
       "Source": "hirunews",
       "Timestamp": "Friday, 06 October 2017 - 20:31",
       "Headline": "ගම් වැදුනු වන අලි කළ පහරදීමකින් ගොවියෙක් මරුට",
       "News Content": "අලි මිනිස් ගැටුම මෙතෙක් නොවිසඳුන ප්‍රශ්නයක්.\nඅලිමිනිස් ගැටුමේ ආසන්නතම සිදුවීමක් අපට වාර්තාවුණේ අම්පාර - මල්වත්ත ජනපදයෙන්.\nඅම්පාර මල්වත්ත ජනපදයේ ජීවත්වන ගම්වාසීන් වන අලි ගැටළුවට මුහුණ දී සිටින්නේ වසර ගණනාවක සිටයි.\nඔවුන් පවසන්නේ බුද්දන්ගල අභයභූමියෙන් රංචු ලෙස ගම්වඳින වනඅලින් තම දේපල සහ වගාවන් මෙන්ම ප්‍රදේශයේ ජීවිත රැසක්ද බිලිගෙන ඇති බවයි.\nඊයේ රාත්‍රී එලෙස ගම්වැඳුණු වන අලි 150 ක පමණ රංචුවක් පලවා හැරීමේ මෙහෙයුමක් වන ජීවී නිලධාරීන් ක්‍රියාත්මක කර තිබූ අතර ඒ අතරතුරදී 61 හැවිරිදි පුද්ගලයෙකු කුඹුරකදී වන අලි ප්‍රහාරයකට ලක්ව මියගොස් තිබෙනවා.\nකෙසේ වෙතත් මෙහෙයුම ක්‍රියාත්මක කළ අම්පාර වනජීවී නිලධාරීන් සඳහන් කළේ මෙහෙයුම සිදු කළ අවස්ථාවේදී ජනතාවට එම ප්‍රදේශයෙන් ඉවත් වන ලෙස දැනුම් දුන් බවයි.",
       "URL": "https://www.hirunews.lk/172795/ගම්-වැදුනු-වන-අලි-කළ-පහරදීමකින්-ගොවියෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4285"
}