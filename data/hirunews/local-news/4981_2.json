{
       "Source": "hirunews",
       "Timestamp": "Sunday, 03 July 2016 - 12:16",
       "Headline": "සමාජ ජාල මගින් හෙළි වූ වනසතුන් දඩයමේ ප්‍රධාන සැකකරු ඇතුලූ 6 ක් අත්අඩංගුවට",
       "News Content": "සමාජ ජාල වෙබ් අඩවි ඔස්සේ ප්‍රසිද්ධියට පත් වූ වන සතුන් දඩයම් කිරීමේ සිද්ධියට සම්බන්ධ ප්‍රධාන සැකකරු සහ තවත් පස් දෙනෙකු පොලිසිය අත්අඩංගුවට ගෙන තිබෙනවා.\nදින ගණනාවක් පුරා අදාළ සැකකරුවන් සහ ඔවුන් දඩයම් කළ සතුන්ගේ ඡායාරූප මෙන්ම, ඒ සදහා භාවිත කළ ගිනි අවි සහ උපකරණ පිළිබදව ද සමාජ ජාල වෙබ් අඩවි ඔස්සේ තොරතුරු හුවමාරු වුණා.\nමහනුවර - පන්විල ප්‍රදේශයේ නකල්ස් රක්ෂිතය ආශ්‍රිතව වැලිමුවන්, ඉත්තෑවන්, වල් ඌරන් ඇතුලූ මෙම සතුන් දඩයම් කර ඇති බවටයි කරුණු හෙළි වුණේ.\nමෙම සත්ව ඝාතනවලට සම්බන්ධ ප්‍රධාන සැකකරු ද අත්අඩංගුවට පත්වුවන් අතර වන බවයි පොලිසිය සඳහන් කලේ.\nපන්විල පොලිසිය විසින් අද පෙරවරුවේ මෙම සැකකරුවන් අත්අඩංගුවට ගෙන තිබෙනවා.\nසත්ව ඝාතන සිදුකිරීමට භාවිත කල ගිනි අවි කිහිපයක් ද පොලිස් භාරයට ගෙන ඇතැයි සඳහන්.\nසැකකරුවන් අද තෙල්දෙණිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/137069/සමාජ-ජාල-මගින්-හෙළි-වූ-වනසතුන්-දඩයමේ-ප්‍රධාන-සැකකරු-ඇතුලූ-6-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4981"
}