{
       "Source": "hirunews",
       "Timestamp": "Friday, 17 February 2023 - 20:01",
       "Headline": "ඉන්දීය ක්‍රිකට් තේරීම් කමිටු සභාපති ඉල්ලා අස්වෙයි",
       "News Content": "ඉන්දීය ක්‍රිකට් තේරීම් කමිටු සභාපති චේතන් ෂර්මා සිය ධුරයෙන් ඉල්ල අස් වී තිබෙනවා.\nඒ එරට රූපවාහිනී නාලිකාවක් විසින් සිදු කරන ලද හෙළිදර්ව්වකින් අනතුරුවයි.\nමෙම වැඩසටහනේ දී චේතන් ෂර්මා තේරීම් ක්‍රියාවලිය සහ ඇතැම් ක්‍රීඩකයින් පිළිබඳව පුදුම සහගත චෝදනා එල්ල කළා.\nඑම වීඩියෝව සමාජ මාධ්‍ය ජාලා ඔස්සේ ප්‍රචලිත වීමත් සමඟ මහත් ආන්දෝලනයක් ඇති වූ අතර ඉන්දීය ජ්‍යෙෂ්ඨ ක්‍රිකට් නිලධාරියෙකු පැවසුවේ චේතන් ෂර්මා “ස්වේච්ඡාවෙන් ඉල්ලා අස් වූ” බවත් ඔහුගේ ඉල්ලා අස්වීම ඉන්දීය ක්‍රිකට් පාලක මණ්ඩල්‍ය පිළිගෙන ඇති බවත්ය.\nචේතන් ෂර්මා 2020 දෙසැම්බර් මාසයේ සිට ඉන්දීය ක්‍රිකට් තේරීම් කමිටුවේ සිටි අතර පසුගිය මාසයේදී ඔහු නැවත පත් කරන ලද්දේ කමිටු සභාපතිවරයා කරමින්.\nපසුගිය අඟහරුවාදා Zee TV නාලිකාව ඔස්සේ විකාශය කරන ලද රහසේ පටිගතකල වීඩියෝවකින් දැක්වුණේ තේරීම් කමිටු සභාපති වරයා විසින් ඉන්දීය ජාතික කණ්ඩායමේ ක්‍රීඩකයින් සිය ශාරීරික යෝග්‍යතාව පවත්වා ගැනීම සඳහා විවිධ ඖෂධ වර්ග එන්නත් කර ගන්නා බව පැවසෙන දර්ශන මාලාවක්.\nඑමෙන්ම එම වීඩියෝවේ දී ඔහු චෝදනා කළේ ඉන්දීය කණ්ඩායමේ හිටපු නායක විරාත් කෝලි සහ හිටපු ඉන්දීය ක්‍රිකට් සභාපති සෞරව් ගංගුලි සමඟ \"බරපතල මත ගැටුමක්\" මතුව තිබූ බවයි.",
       "URL": "https://www.hirunews.lk/327655/ඉන්දීය-ක්‍රිකට්-තේරීම්-කමිටු-සභාපති-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=529"
}