{
       "Source": "hirunews",
       "Timestamp": "Thursday, 07 July 2016 - 10:32",
       "Headline": "බොරලැස්ගමුවේදී සිදුවූ යතුරුපැදි අනතුරකින් එක් අයෙකු මරුට",
       "News Content": "කොළඹ - හොරණ ප්‍රධාන මාර්ගයේ බොරලැස්ගමුව ප්‍රදේශයේ ඊයේ සිදුවූ යතුරුපැදි අනතුරකින් පුද්ගලයෙකු ජීවිතක්ෂයට පත්ව තවත් තිදෙනෙකු තුවාල ලබා තිඛෙනවා.\nයතුරුපැදි දෙකක් එකිනෙක ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nඅනතුරෙන්  තුවාල ලැබූ යතුරුපැදි දෙකේ ගමන් ගත් පුද්ගලයින් හතරදෙනෙකු කළුබෝවිල ශික්ෂණ රෝහලට ඇතුළත් කළ අතර ඉන් එක් පුද්ගලයෙකු ජීවිතක්ෂයට පත්වූ බවයි පොලීසිය සඳහන් කළේ.\nමෙලෙස මියගියේ වයස අවුරුදු 20 ක් වන බොරලැස්ගමුව - කටුවාවල ප්‍රදේශයේ පදිංචිකරුවෙක්.",
       "URL": "https://www.hirunews.lk/137408/බොරලැස්ගමුවේදී-සිදුවූ-යතුරුපැදි-අනතුරකින්-එක්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4975"
}