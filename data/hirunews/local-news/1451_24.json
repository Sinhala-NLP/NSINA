{
       "Source": "hirunews",
       "Timestamp": "Monday, 03 January 2022 - 17:14",
       "Headline": "''ඉල්ලා අස්වෙනව නම් අපට කියලයි යන්නේ'' - මුරුත්තෙට්ටුවේ ආනන්ද හිමි (වීඩියෝ)",
       "News Content": "නව වසර වෙනුවෙන් අග්‍රාමාත්‍ය කාර්යාලයේ වැඩ ආරම්භ කිරීමට පෙර අග්‍රාමාත්‍ය මහින්ද රාජපක්ෂ නාරාහේන්පිට අභයාරාමයට ගොස් පූජ්‍ය මුරුත්තෙට්ටුවේ ආනන්ද හිමියන් බැහැ දැක ආශිර්වාද ලබා ගත්තා.\nමේ අතර අග්‍රාමාත්‍ය කාර්යාලය නිවේදනයක් නිකුත් කරමින් පවසන්නේ අග්‍රාමාත්‍යවරයා සිය ධුරයෙන් ඉල්ලා අස්වන බවට මේ දිනවල සමාජ මාධ්‍යජාලාවල සංසරණය වන තොරතුරුවල කිසිදු සත්‍යතාවක් නොමැති බවයි.\nඅදාළ නිවේදනයෙන් අග්‍රාමාත්‍ය මාධ්‍ය ලේකම්වරයා පවසන්නේ ජනතාව නොමඟ යවන මෙවැනි අසත්‍ය ප්‍රචාර තරයේ හෙළා දකින බවයි.\nමේ අතර අග්‍රාමාත්‍යවරයාගේ අස්වීම සම්බන්ධයෙන් මාධ්‍ය වෙත අදහස් දක්වමින් පූජ්‍ය මුරුත්තෙට්ටුවේ ආනන්ද හිමියන් ප්‍රකාශ කළේ, අග්‍රාමාත්‍යවරයාගේ ඉල්ලා අස්වීමක් සම්බන්ධයෙන් රට තුළ මේ වනවිට විවිධ ප්‍රචාර පැතිරී ඇති අතර, එතුමා ඉවත් විය යුතු නම් එය වහෙන් ඔරොවකට නොවී, කෙලින්ම පැවසීම වඩාත් සුදුසු බවයි.\nඑමෙන්ම එලෙස ධුරයෙන් අග්‍රාමාත්‍යවරයා ඉවත් වන්නේ, තමන් ඒ පිළිබඳ ව දැනුවත් වන බව ද උන්වහන්සේ වැඩිදුරටත් සඳහන් කළා.",
       "URL": "https://www.hirunews.lk/292919/ඉල්ලා-අස්වෙනව-නම්-අපට-කියලයි-යන්නේ-මුරුත්තෙට්ටුවේ-ආනන්ද-හිමි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1451"
}