{
       "Source": "hirunews",
       "Timestamp": "Wednesday, 26 October 2016 - 18:08",
       "Headline": "වැට් බදු සංශෝධනය විවාදය අතරතුර පාර්ලිමේන්තුව උණුසුම් වෙයි",
       "News Content": "වැට් බදු සංශෝධන පනත් කෙටුම්පත සම්බන්ධයෙන් වන විවාදය අද පෙරවරුවේ පාර්ලිමේන්තුවේදී ආරම්භ වුණා.\nඒ සම්බන්ධයෙන් අදහස් දක්වමින් මුදල් අමාත්‍ය රවී කරුණානායක කියා සිටියේ සෞඛ්‍ය ක්ෂේත්‍රයට අදාළව පනවා තිබූ වැට් බදු ඉවත් කිරීමට පියවර ගන්නා බවයි.\nඅද දිනයේදී වැට් බදු සංශෝධනයට අදාළව විවාදය අතරතුර මුදල් අමාත්‍යවරයා අදහස් පළ කරද්දී විපක්ෂයේ ප්‍රධාන සංවිධායක අනුර කුමාර දිසානායක මන්ත්‍රීවරයාද ඊට මැදිහත් වුණා.\nඑසේම පාර්ලිමේන්තු මන්ත්‍රී බන්දුල ගුණවර්ධන අදහස් පළ කරන අවස්ථාවේදී අමාත්‍යවරුන් වන රවී කරුණානායක සහ සරත් අමුණුගම ඊට මැදිහත්වීමට යාමේදී ඇතිවුයේ උණුසුම් තත්ත්වයක්.\nඑහිදී අමාත්‍ය කබීර් හෂීම් සහ පාර්ලිමේන්තු මන්ත්‍රී නලින්ද ජයතිස්ස ද අදහස් දක්වා සිටියා.",
       "URL": "https://www.hirunews.lk/146134/වැට්-බදු-සංශෝධනය-විවාදය-අතරතුර-පාර්ලිමේන්තුව-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4821"
}