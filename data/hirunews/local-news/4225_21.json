{
       "Source": "hirunews",
       "Timestamp": "Friday, 10 November 2017 - 13:41",
       "Headline": "හෙට දිනයේත් දිවයිනේ පළාත් කිහිපයකට තද වැසි",
       "News Content": "දිවයිනට නැගෙනහිර දෙසින් නිරිත දිග බෙංගාල බොක්ක ප්‍රදේශයේ පවතින කැළඹිලි ස්වභාවය හේතුවෙන් හෙට දිනයේ දිවයිනේ බොහෝ ප්‍රදේශවලට වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඋතුරු පළාතේ ඇතැම් ස්ථානවලට මිලිමීටර් 100 ඉක්මවූ තද වැසි ඇතිවිය හැකි අතර, බස්නාහිර, සබරගමුව සහ මධ්‍යම පළාත්වල උදය කාලයේ මීදුම් සහිත තත්ත්වයක් අපේක්ෂා කරන බවයි එම දෙපාර්තමේන්තුව වැඩිදුරටත් සදහන් කරන්නේ.\nගිගුරුම් සහිත වැසි ඇතිවන ප්‍රදේශවලට තාවකාලික තද සුළං ද ඇතිවිය හැකියි.",
       "URL": "https://www.hirunews.lk/175713/හෙට-දිනයේත්-දිවයිනේ-පළාත්-කිහිපයකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4225"
}