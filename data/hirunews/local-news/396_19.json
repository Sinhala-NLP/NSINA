{
       "Source": "hirunews",
       "Timestamp": "Sunday, 23 April 2023 - 11:19",
       "Headline": "කෝටි එකහාමාරක කේරල ගංජා තොගයක් සමග පුද්ගලයෙකු අත්අඩංගුවට",
       "News Content": "කටුබැද්ද පිහිටි මාර්ග බාධකයේ දී කේරල ගංජා තොගයක් සමග පුද්ගලයෙකු අත්අඩංගුවට ගත් බව ගල්කිස්ස පොලිසිය පවසනවා.\nඒ, එම සැකකරු අද (23) කෝටි එකහාමාරක් පමණ වටිනා කේරල ගංජා තොගයක් කුඩා ලොරි රථයකින් ප්‍රවාහනකරමින් සිටිය දීයි.\nපොලිසිය පවසන්නේ එහිදී කේරළ ගංජා කිලො 71යි ග්‍රෑම් 160ක් සිය භාරයට ගත් බවයි.\nසැකකරු මොරටුව, තෙලවල ප්‍රදේශයට කෙරළ ගංජා ප්‍රවාහන කරන අයෙකු බවයි විමර්ශනවල දී හෙළි වී ඇත්තේ.\nපානදුර ප්‍රදේශයේ පදිංචි එම සැකකරු වයස අවුරුදු 38ක අයෙක්.\nසැකකරු මොරටුව මහේස්ත්‍රාත් අධිකරණය වෙත ඉදිරිපත්‌ කිරීමට නියමිතයි.",
       "URL": "https://www.hirunews.lk/333221/කෝටි-එකහාමාරක-කේරල-ගංජා-තොගයක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=396"
}