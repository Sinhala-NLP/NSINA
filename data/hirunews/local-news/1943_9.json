{
       "Source": "hirunews",
       "Timestamp": "Wednesday, 19 May 2021 - 15:07",
       "Headline": "ඵල දැරූ හිරු පුවත (වීඩියෝ)",
       "News Content": "ත්‍රිකුණාමලය - සාම්පල්තිව් වර්වෝදය පාරම්පරික තල් රා නිෂ්පාදකයින්ට විදෙස් වෙළඳපොළ හඳුන්වාදීමට පියවර ගන්නා බව ත්‍රිකුණාමලය දිස්ත්‍රික් ලේකම් සමන් පාඩිකෝරාළ මහතා පවසනවා.\nහිරු ප්‍රවෘත්ති ඔස්සේ සාම්ප්‍රදායික තල් රා නිෂ්පාදකයන්ගේ ගැටලු අනාවරණය කිරීමෙන් අනතුරුව ඒ පිළිබඳව සොයා බැලීමට ගිය අවස්ථාවේ ඔහු මේ අදහස් පළ කළා.\nත්‍රීකුණාමලය සාම්පල්තිව් වර්වෝදය නගර් ප්‍රදේශයේ වැසියන්ගෙන්බ හුතරයකගේ ජීවනෝපාය ස්වභාවික රා මැදීමයි.\nජීවිත අවදානම ද දරාගනිමින් රා මදින්නන් මෙම කර්මාන්තයේ සිදුකරගෙන යන්නේ දැඩි දුෂ්කරතා විඳගනිමින්.\nකොවිඩ් තත්ත්වය හමුවේ රා තැබෑරුම් වසා දමා තිබීම මෙන්ම කෘතීම රා නිෂ්පාදනය ඉහළයාම හේතුවෙන් මොවුන්ට ගැටළු රැසකට මැදිව තිබුනා.\nහිරු ප්‍රවෘත්ති වෙත ඔවුන් පැවසුවේ මේ වනවිට තමන් නිෂ්පාදනය කරනා තල් රා විනාශ කිරීම හැර අන් විසදුමක් නොමැති බවයි.\nඒ සමඟ තල් රා නිෂ්පාදකයන්ගේ ගැටලු සොයාබැලීම සඳහා ත්‍රිකුණාමලය සමන් දර්ශන පොඩිකෝරාල මහතා ඔවුන් හමුවට පැමිණියා.",
       "URL": "https://www.hirunews.lk/271833/ඵල-දැරූ-හිරු-පුවත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1943"
}