{
       "Source": "hirunews",
       "Timestamp": "Friday, 31 March 2023 - 17:31",
       "Headline": "ඉන්ධන බෙදාහැරීම්වලට බාධාකළ පිරිස් ගැන විමර්ශනයක් ඉල්ලා ඇමති පොලිස්පතිට ලියයි  (ඡායාරූප)",
       "News Content": "ඛණිජ තෙල් සේවකයන් පිරිසක් ඉන්ධන බෙදාහැරීමේ කටයුතු සිදුකරන ආරක්ෂිත කලාපයට ඇතුළු වී සේවකයන් බිය වද්දා කඩාකප්පල්කාරි ලෙස කටයුතු කිරීමේ සිද්ධිය සම්බන්ධයෙන් විමර්ශනයක් කරන ලෙස විදුලිබල හා බලශක්ති අමාත්‍ය කංචන විජේසේකර පොලිස්පතිවරයාගෙන් ඉල්ලීමක් කර තිබෙනවා.\nඒ පොලිස්පතිවරයා වෙත ලිපියක් යොමුකරමින්.\nඅපරාධ පරීක්ෂණ දෙපාර්තමේන්තුව හරහා එම විමර්ශනය සිදුකරන ලෙසයි අමාත්‍යවරයා එමඟින් ඉල්ලා ඇත්තේ.\nඑමෙන්ම ඉන්ධන ගබඩා කරන සහ බෙදාහැරීමේ කලාපවලට සේවයට අදාළ නොවන පිරිස් බලහත්කාරයෙන් ඇතුළු වීම වැළැක්වීමට අවශ්‍ය අධිකරණ නියෝග ලබාගැනීමට මැදිහත්වන ලෙස ද අමාත්‍යවරයා පොලිස්පතිවරයාගෙන් ඉල්ලා ඇති බව සඳහන්.",
       "URL": "https://www.hirunews.lk/331382/ඉන්ධන-බෙදාහැරීම්වලට-බාධාකළ-පිරිස්-ගැන-විමර්ශනයක්-ඉල්ලා-ඇමති-පොලිස්පතිට-ලියයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=443"
}