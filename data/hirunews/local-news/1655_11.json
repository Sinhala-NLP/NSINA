{
       "Source": "hirunews",
       "Timestamp": "Saturday, 02 October 2021 - 8:09",
       "Headline": "සිප්පුකුලම සත්ත්ව පාලන විද්‍යාලයේ පාඨමාලා අවසානයේ දී වෘත්තීය සුදුසුකම්",
       "News Content": "සිප්පුකුලම සත්ත්ව පාලන විද්‍යාලයේ පාඨමාලා අවසානයේ දී වෘත්තිය සුදුසුකම් ලබාදීමට නිපුණතා සංවර්ධන රාජ්‍ය අමාත්‍යාංශය සහ පශු සම්පත් රාජ්‍ය අමාත්‍යාංශය එක් ව නව වැඩපිළිවෙළක් ක්‍රියාවට නංවා තිබෙනවා.\nඒ අනුව එහි වසර දෙකක කාලයක් තුළ ක්‍රියාත්මක නො කළ පාඨමාලා නැවත ආරම්භ කරමින් ඒවා උසස් ජාතික ඩිප්ලෝමා දක්වා පුළුල් කිරීම පිළිබඳවයි සාකච්ඡා වී ඇත්තේ.\nසිසුන්ට ගුණාත්මක අධ්‍යාපනයක් ලබාදීමට අවශ්‍ය පුස්තකාල පහසුකම් සහ දේශනශාලා අලුත්වැඩියා කිරීම, නව උපදේශකවරුන් බඳවා ගනිමින් ඔවුන් පුහුණු කිරීම ආදී කටයුතු ලබන මාසයේ සිට ආරම්භ කිරීමට ද කටයුතු සූදානම් කර තිබෙනවා.",
       "URL": "https://www.hirunews.lk/283811/සිප්පුකුලම-සත්ත්ව-පාලන-විද්‍යාලයේ-පාඨමාලා-අවසානයේ-දී-වෘත්තීය-සුදුසුකම්",
       "Category": "Local News",
       "Parent URL": "https://www.hirunews.lk/local-news.php?pageID=1655"
}