{
       "Source": "hirunews",
       "Timestamp": "Wednesday, 31 August 2022 - 20:05",
       "Headline": "බලපිටිය රෝහල අසල වෙඩි තැබීමකින් (වීඩියෝ)",
       "News Content": "අම්බලන්ගොඩ ප්‍රදේශයේදී අද රාත්‍රී සිදුවූ වෙඩි තැබීමකින් තුවාල ලැබූ පුද්ගලයෙකු ජීවිතක්ෂයට පත්ව තිබෙනවා.\nආරංචි මාර්ග වැඩිදුරටත් සඳහන් කරන්නේ වෙඩි ප්‍රහාරයට ලක්වූ පුද්ගලයා බලපිටිය රෝහලට ඇතුළත් කිරීමෙන් පසුව මියගොස් ඇති බවයි.\nමෙලෙස ජීවිතක්ෂයට පත්ව ඇත්තේ 27 හැවිරිදි වියේ පසුවන පුද්ගලයෙක්.\nඔහු අම්බලන්ගොඩ ගලගොඩ ප්‍රදේශයේ පදිංචිකරුවෙකු බවට මේ වනවිට තොරතුරු අනාවරණය වී තිබෙනවා.\nස්කූටි වර්ගයේ යතුරු පැදියකින් පැමිණි පුද්ගලයන් දෙදෙනෙකු විසින් අදාළ වෙඩිතැබීම සිදුකර පළාගොස් තිබෙනවා.",
       "URL": "https://www.hirunews.lk/314238/බලපිටිය-රෝහල-අසල-වෙඩි-තැබීමකින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=899"
}