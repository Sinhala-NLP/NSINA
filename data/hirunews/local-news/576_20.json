{
       "Source": "hirunews",
       "Timestamp": "Friday, 27 January 2023 - 9:10",
       "Headline": "සාමාජිකයන් ඉල්ලා අස් වීම පිළිබඳ මැතිවරණ කොමිසමෙන් නිවේදනයක් (වීඩියෝ)",
       "News Content": "මැතිවරණ කොමිෂන් සභාවේ සභාපති ඇතුළු සාමාජිකයන් අස් වී ඇති බවට සහ කොමිෂන් සභාවේ එක් සාමාජිකයකුගේ ඉල්ලා අස් වීම ජනාධිපති කාර්‍යාලයය වෙත යොමු කර ඇති බවට පුවත් කිහිපයක් ම මේ වන විට ජන මාධ්‍යය හරහා ප්‍රචාරය වනවා.\nනමුත් මැතිවරණ කොමිෂන් සභාවේ සාමාජිකයකුගේ ලිඛිත ඉල්ලා අස් වීමක් හෝ එසේ යවන ලද ලිපියක පිටපතක් හෝ මේ දක්වා මැතිවරණ කොමිෂන් සභාව වෙත ලැබී නොමැති බව යි වාර්තා වන්නේ.\nඑසේ ම මැතිවරණ කොමිෂන් සභාවේ ව්‍යවස්ථාපිත කාර්‍යයන් හා 2023 පළාත් පාලන ඡන්දය විමසීමට අදාළ කාර්‍යයන් කිසිදු අඩාල වීමකින් තොර ව සැලැසුම් කර ඇති ආකාරයට ම ක්‍රියාත්මක කෙරෙනු ඇති බවත් සඳහන්.\nකොමිෂන් සභාව කෙරෙහි මහජනතාවගේ විශ්වාසය පලුඳු කිරීමේ අරමුණෙන් ප්‍රචාරය වන මෙම අසත්‍ය පුවත් නිරන්තරයෙන් වාර්තා වන ආකාරය කොමිසමට නිරීක්ෂණය වී ඇති බව ද වාර්තා වනවා.",
       "URL": "https://www.hirunews.lk/325990/සාමාජිකයන්-ඉල්ලා-අස්-වීම-පිළිබඳ-මැතිවරණ-කොමිසමෙන්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=576"
}