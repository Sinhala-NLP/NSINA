{
       "Source": "hirunews",
       "Timestamp": "Tuesday, 10 January 2023 - 18:12",
       "Headline": "නව දුම්රිය කාල සටහන පෙබරවාරි මුල",
       "News Content": "ලබන මස මුලදී පවතින ධාරිතාව අනුව නව දුම්රිය කාලසටහනක් ලබාදීමට කටයුතු කෙරෙන බව ප්‍රවාහන සහ මහාමාර්ග කටයුතු පිළිබඳ අමාත්‍යාංශයීය උපදේශක කාරක සභාවේදී අනාවරණ වුණා.\nසේවකයන් විශ්‍රාම යාම හේතුවෙන් දුම්රිය අවලංගු වීම වැළැක්වීම සඳහා මෙම මාසය අවසන් වනවිට වැඩපිළිවෙලක් සකස් කරන බවයි දෙපාර්තමේන්තු නිලධාරීන් මෙහිදී ප්‍රකාශ කර ඇත්තේ.\nපසුගිය වසර අගදී විශ්‍රාම ගොස් ඇත්තේ දුම්රිය රියදුරන් දසදෙනෙකු පමණක් බවද ඔවුන් එහිදී අනාවරණ කළා.\nකටුනායක ගුවන් තොටුපලට වැඩි සංචාරකයන් ප්‍රමාණයක් පැමිණීම නිසා ඉන්ධන සැපයීම සඳහා වැඩි දුම්රිය සංඛ්‍යාවක් පසුගිය දිනවල යෙදවීමට සිදුවූ බවත්, ඒ හේතුවෙන්ද දුම්රිය ධාවනය තරමක් අවම කිරීමට සිදුවූ බවත්, ප්‍රවාහන අමාත්‍ය බන්දුල ගුණවර්ධන මෙහිදී කියා සිටියා.",
       "URL": "https://www.hirunews.lk/324730/නව-දුම්රිය-කාල-සටහන-පෙබරවාරි-මුල",
       "Category": "Local News",
       "Parent URL": "https://www.hirunews.lk/local-news.php?pageID=611"
}