{
       "Source": "hirunews",
       "Timestamp": "Monday, 27 March 2017 - 7:41",
       "Headline": "කොටුව සහ මරදාන අතර දුම්රිය ප්‍රමාදය තවදුරටත්",
       "News Content": "කොළඹ - කොටුව සහ මරදාන දුම්රිය ස්ථාන අතර දුම්රිය ප්‍රමාදයක් සිදුවිය හැකි බව පාලක මැදිරිය පවසනවා.\nකොළඹ - කොටුව දුම්රිය ස්ථානය ආසන්නයේ ඊයේ සිදුවූ පීලිපැනීම තවමත් යථා තත්ත්වයට පත් කර නොතිබීම ඊට  හේතුවයි.\nපාලක මැදිරිය සඳහන් කළේ පීලිපැනීමට ලක්වූ දුම්රිය යළි පීලිගත කිරීමේ කටයුතු අවසන් කර තිබුණද දුම්රිය මාර්ගය පිළිසකර කිරීමේ කටයුතු තවදුරටත් සිදුකරන බවයි.\nඑම කටයුතු අවසන් වනතුරු මෙම දුම්රිය ප්‍රමාදය පවතින බවද පාලක මැදිරිය වැඩිදුරටත් සඳහන් කළා.",
       "URL": "https://www.hirunews.lk/157796/කොටුව-සහ-මරදාන-අතර-දුම්රිය-ප්‍රමාදය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4594"
}