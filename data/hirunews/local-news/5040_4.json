{
       "Source": "hirunews",
       "Timestamp": "Thursday, 19 May 2016 - 18:51",
       "Headline": "ගං වතුර නිසා මැති සබය 12.30ට අත්හිටුවයි",
       "News Content": "ආණ්ඩු පක්ෂයේ සහ විපක්ෂයේ එකඟතාව මත පාර්ලිමේන්තු  සභා වාරය අද දහවල් 12.30 ට අවසන් කෙරුණා.\nඒ, ඇතිවී තිබෙන හදිසි ආපදා තත්ත්වය පිළිබඳව සොයාබැලීම සඳහා මන්ත්‍රිවරුන්ට අවස්ථාව  ලබාදීම සඳහායි.\nයළිත් හෙට පෙරවරු 10.30ට පාර්ලිමේන්තුව රැස්වීමට නියමිතයි.\nමේ අතර පසුගිය 5 වනදා සම්මත කරගත් රුපියල් මිලියන 55 ක පරිපූරක ඇස්තමේන්තු යෝජනාව නැවත ඡන්ද විමසීමකට ලක් කළ යුතු බවට සභානායක අමාත්‍ය ලක්ෂ්මන් කිරිඇල්ල කර තිබූ යෝජනාව සම්බන්ධයෙන් පාර්ලිමේන්තුවේදී අද උණුසුම් තත්ත්වයක් ඇතිවුණා.\nඑහිදී ඇතිවූ සංවාදයට විපක්ෂයේ ප්‍රධාන සංවිධායක පාර්ලිමේන්තු මන්ත්‍රී අනුර කුමාර දිසානායක, කථානායක කරූ ජයසූරිය, අග්‍රාමාත්‍ය රනිල් වික්‍රමසිංහ සහ පාර්ලිමේන්තු මන්ත්‍රී විමල් වීරවංශ ද එක්වුණා.",
       "URL": "https://www.hirunews.lk/133576/ගං-වතුර-නිසා-මැති-සබය-12-30ට-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=5040"
}