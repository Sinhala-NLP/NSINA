{
       "Source": "hirunews",
       "Timestamp": "Wednesday, 09 February 2022 - 15:05",
       "Headline": "මත්තල සක්‍රීය ගුවන්තොටුපලක් කිරීමේ ක්‍රියාමාර්ග පුළුල් කෙරේ",
       "News Content": "මත්තල ජාත්‍යන්තර ගුවන්තොටුපල සක්‍රීය ගුවන්තොටුපලක් බවට පත් කිරීම සඳහා රජය ගෙන ඇති ක්‍රියාමාර්ග මේ වසරේදී තවදුරටත් පුළුල් කරන බව සංචාරක අමාත්‍ය ප්‍රසන්න රණතුංග පවසනවා.\nඅමාත්‍යවරයා පෙන්වා දෙන්නේ, එහි ජාත්‍යන්තර ගුවන් ගමන් ඇරඹීමට ලොව ප්‍රමුඛ පෙලේ ගුවන් සමාගම් කිහිපයක් සමග සාකච්ඡා කරමින් සිටින බවයි.\nමෙම වසර තුල එම ගුවන් සමාගම් මත්තල ගුවන්තොටුපලේ ජාත්‍යන්තර මෙහෙයුම් ආරම්භ කරනු ඇතැයි ද අමාත්‍යවරයා විශ්වාසය පළ කරනවා.\nපසුගිය වසර තුල මත්තල ගුවන්තොටුපලේ ගුවන් මගී මෙහෙයුම් 32,957ක් සිදු කර ඇති අතර, හසුරුවා ඇති ගුවන් යානා මෙහෙයුම් සංඛ්‍යාව 722ක්.\nඉන් 584 ක්ම ජාත්‍යන්තර ගුවන් යානා වීම විශේෂත්වයක් වනවා.\nඑසේම මේ වසරේ ජනවාරි පළවනදා සිට පෙබරවාරි 3 වන දා දක්වා කාලය තුල දී මත්තල ගුවන්තොටුපලෙන් මෙරටට පැමිණ ඇති සංචාරකයන්ගේ සංඛ්‍යාව 2919ක් බව ද සඳහන්.",
       "URL": "https://www.hirunews.lk/296575/මත්තල-සක්‍රීය-ගුවන්තොටුපලක්-කිරීමේ-ක්‍රියාමාර්ග-පුළුල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}