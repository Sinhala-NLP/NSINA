{
       "Source": "hirunews",
       "Timestamp": "Sunday, 01 July 2018 - 12:56",
       "Headline": "හුංගම - කච්චිගල්ආරේ තිබී පුද්ගල මළ සිරුරක් සොයා ගැනේ (ඡායාරූප)",
       "News Content": "හුංගම - කච්චිගල්ආරේ තිබී පුද්ගල මළ සිරුරක් සොයාගෙන තිබෙනවා.\nමෙලෙස මියගොස් ඇත්තේ බණ්ඩාරවෙල - අඹදණ්ඩගම - අම්පිටිය - පතන ප්‍රදේශයේ 55 හැවිරිදි පුද්ගලයෙකු බවයි පොලීසිය සඳහන් කළේ.\nමොහු ඊයේ පස්වරුවේ ගවයන්ට තණ කැවීම සඳහා කච්චිගල් ආරට ගොස් ඇති අතර, රාත්‍රිය වනතෙක් නොපැමිණීම හේතුවෙන් ඒ පිළිබඳව සැක සිතී ගවයින්ගේ හිමිකරු ඒ පිළිබඳව සොයා බලා ඇති බව සඳහන්.\nඅනතුරුව ඔහුගේ ඇඳුම් කච්චිගල් ආරේ ඉවුරක තිබියදී සොයාගනු ලැබුවා.\nපසුව නාවික හමුදාව සහ පොලීසිය එක්ව සිදුකළ සෝදිසි මෙහෙයුමකදී කච්චිගල් ආරේ පහළ ප්‍රදේශයක තිබී ඔහුගේ මළ සිරුර සොයාගෙන තිබෙනවා.\nඡායාරූප - හම්බන්තොට සනත් ගමගේ",
       "URL": "https://www.hirunews.lk/194275/හුංගම-කච්චිගල්ආරේ-තිබී-පුද්ගල-මළ-සිරුරක්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3870"
}