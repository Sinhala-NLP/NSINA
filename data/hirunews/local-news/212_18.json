{
       "Source": "hirunews",
       "Timestamp": "Wednesday, 05 July 2023 - 8:46",
       "Headline": "සුපිරි 6 දෙනාගේ වටයේ තවත් තරඟයක් අද",
       "News Content": "ලෝක කුසලාන එක්දින ක්‍රිකට් තරඟාවලියට සුදුසුකම් ලැබීමේ සුපිරි 6 දෙනාගේ වටයේ තවත් තරඟයක් බටහිර ඉන්දීය කොදෙව් සහ ඕමාන කණ්ඩායම් අතර අද පැවැත්වෙනවා.\nමේ අතර සුපිරි හය දෙනාගේ වටයේ ඊයේ පැවති තවත් තරඟයකින් සිම්බාබ්වේ කණ්ඩායම පරදා ලකුණු 31ක ජයක් ලැබීමට ස්කොට්ලන්තය සමත් වුණා.\nතරඟයේ කාසියේ වාසිය දිනා සිම්බාබ්වේ නායකයා පළමුව පන්දුවට පහරදීමේ අවස්ථාව ස්කොට්ලන්තයට ලබාදුන් අතර ඔවුන් නියමිත පන්දුවාර 50 තුළ කඩුළු 08ක් දැවී ලකුණු 234ක් රැස් කළා.\nපිලිතුරු ඉනිම ක්‍රීඩා කළ සිම්බාබ්වේ කණ්ඩායමට පන්දුවාර 41යි එක් පන්දුවක් තුළ සියලුදෙනා දැවී රැස් කළ හැකි වූයේ ලකුණු 203ක් පමණයි.",
       "URL": "https://www.hirunews.lk/340049/සුපිරි-6-දෙනාගේ-වටයේ-තවත්-තරඟයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=212"
}