{
       "Source": "hirunews",
       "Timestamp": "Wednesday, 13 October 2021 - 9:24",
       "Headline": "භූ විද්‍යා හා පතල් කැනීම් කාර්යාංශය වාර්තාගත ආදායමක් ලබයි",
       "News Content": "මේ වසරේ අගෝස්තු මාසය අවසන් වන විට භූ විද්‍යා සමීක්ෂණ හා පතල් කාර්යාංශය රුපියල් මිලියන 2028ක ආදායමක් උපයා තිබෙනවා.\nඑය පසුගිය වසරට සාපේක්ෂව 74%ක වර්ධනයක් බවයි පරිසර අමාත්‍යාංශය සදහන් කළේ.\nවැලි, කළුගල්, පස් හා බොරලු කැනීම් හා ප්‍රවාහන බලපත්‍ර ලබාදීම, ඛනිජ සම්පත් අපනයන බලපත් ලබාදීම සහ වෙනත් භූ සමීක්ෂණ සේවාවන් මඟින් මෙම ආදායම් උපයා තිබෙනවා.\nගවේෂණ බලපත්‍ර 12ක්, කාර්මික බලපත්‍ර 1856ක්, වෙළද බලපත්‍ර 281ක් වැලි, කළු ගල්, බොරලු ප්‍රවාහන බලපත්‍ර 777,000ක් මෙන්ම අපනයන බලපත්‍ර 374ක් මේ වසරේ ගත වූ කාලසීමාව තුළ භූ විද්‍යා සමීක්ෂණ හා පතල් කාර්යාංශය මඟින් නිකුත් කර ඇති බව පරිසර අමාත්‍යාංශ නිවේදනයේ වැඩිදුරටත් සදහන්.",
       "URL": "https://www.hirunews.lk/284852/භූ-විද්‍යා-හා-පතල්-කැනීම්-කාර්යාංශය-වාර්තාගත-ආදායමක්-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=1632"
}