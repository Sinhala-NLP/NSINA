{
       "Source": "hirunews",
       "Timestamp": "Friday, 16 March 2018 - 16:14",
       "Headline": "නිදහස් පක්ෂ දඹුල්ල සම සංවිධායක ධුරයෙන් යූ.ආර්. දයා නන්දසිරි ඉල්ලා අස්වෙයි",
       "News Content": "ශ්‍රී ලංකා නිදහස් පක්ෂයේ දඹුල්ල සම සංවිධායක යූ.ආර්. දයා නන්දසිරි එම ධුරයෙන් ඉල්ලා අස්වී තිබෙනවා.\nපාර්ලිමේන්තු මන්ත්‍රී ජනක බණ්ඩාර තෙන්නකෝන්, දඹුල්ල ආසන සංවිධායක ධුරයෙන් ඉවත් කිරීමෙන් පසු ජනාධිපතිවරයා විසින් යූ.ආර්. දයා නන්දසිරි එහි සම සංවිධායක ධුරයට පත් කරනු ලැබුවා.\nපළාත් පාලන ආයතන සඳහා මන්ත්‍රීවරුන් පත් කිරීමේදී ඇති වූ ගැටළුවක්  මුල් කර ගනිමින් තමන් මෙලෙස ධුරයෙන් ඉල්ලා අස්වූ බවයි ඔහු හිරු ප්‍රවෘත්ති අංශයට සඳහන් කළේ.\nමේ අතර, පෞද්ගලික ගැටළුවක් මුල් කර ගනිමින් රත්ගම ආසනයේ ශ්‍රී ලංකා නිදහස් පක්ෂ ආසන සංවිධායක ධුරය දැරූ දකුණු පළාත් සභා මන්ත්‍රී අමරසිරි කුරුවගේ පසුගිය දා එම ධුරයෙන් ඉල්ලා අස්වුණා.",
       "URL": "https://www.hirunews.lk/186086/නිදහස්-පක්ෂ-දඹුල්ල-සම-සංවිධායක-ධුරයෙන්-යූ-ආර්-දයා-නන්දසිරි-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4034"
}