{
       "Source": "hirunews",
       "Timestamp": "Friday, 13 May 2016 - 9:05",
       "Headline": "මයෝමිගේ අතුරුදන්විම ගැන පොලිස් කොමිසමෙන් විශේෂ පරීක්ෂණයක් -Part 05(Exclusive)",
       "News Content": "අකුරැස්‌ස විල්පිට නිල්වලා ගුරු අභ්‍යාස විද්‍යා පීඨයේ ඉගෙනුම ලැබු මයෝමි සංජීවනිගේ අතුරුදන් විම සම්බන්ධයෙන්  ජාතික පොලිස් කොමිසම විශේෂ පරීක්ෂණයක් ආරම්භ කර තිබෙනවා.\nපොලිස් කොමිසමේ නියෝගයකට අනුව  දකුණූ පළාත් කාර්යාලය විසිනුයි අදාළ පරීක්ෂණය ආරම්භ කර ඇත්තේ.\nඒ අප්‍රේල් 4වන දින  මයෝමිගේ මව පොලිස් කොමිසමට භාරදෙනු ලැබු පෙත්සමකට  අනුවයි.\nඅදාළ පෙත්සමෙහි සදහන් කර තිබුණේ මයෝමි සංජීවනීගේ අතුරුදන්වීමට අදාළව  CID  පරික්ෂණ  සිදුකරන ආකාරය පිළිබද සැකයක් මතුව ඇති බවයි.\nසිය දියණියගේ අතුරුදන්වීම පිළිබද දැනට අපරාධ පරීක්ෂණ දෙපාර්තමේන්තුව සිදුකරන පරීක්ෂණ මන්දගාමි බවද එහි වැඩිදුරටත් සදහන් කර තිබුණා.\n2013 වසරේ සැප්තැම්බර් 20 වනදා අතුරුදන්වු  මයෝමි සංජීවනී පිළිබද මේ දක්වා කිසිදු තොරතුරක් වාර්තා වී නැහැ.\nහක්මන දෙනගම නිවසේ  සිට හක්මන නගරයට  ගිය පසුවයි ඇය අතුරුදන්වී තිබුණේ.\nඇයගේ මව  හිරු  අපෙන් ඉල්ලා සිටියේ සිය දියණියට සිදුවුයේ කුමක්ද යන්න සොයා ගැනීමට  සහය වන ලෙසයි.\nමයෝමි සංජීවනී අතුරුදන් වීමට අදාළ නඩු විභාගය ලබන 16 වනදා පැවැත්වෙන්නේ දෙයියන්දර මහේස්ත්‍රාත් අධිකරණයේදීයි.\nමේ සම්බන්ධ පෙර පුවත් පහතින්\nහක්මනදි අතුරුදන්වු මයෝමී සංජීවනීට මොකද වුනේ? තවමත් අභිරහසක්-AUDIO\nඅතුරුදන් වූ මයෝමි සංජීවනී ගැන ඉන්දික තොටවත්ත කළ පළමු අනාවරණය - Part I (Exclusive)\nඅතුරුදන්වු හක්මන මයෝමි සංජීවනී ජීවතුන් අතර නැහැ - ඉන්දික තොටවත්ත කළ 2 වන අනාවරණය -PART 2 (EXCLUSIVE)\nමයෝමි සංජීවනීගේ අතුරුදන්වීම පිටුපස ප්‍රබල හස්තයක් ? - Part 04 (Exclusive)",
       "URL": "https://www.hirunews.lk/133090/මයෝමිගේ-අතුරුදන්විම-ගැන-පොලිස්-කොමිසමෙන්-විශේෂ-පරීක්ෂණයක්-part-05-exclusive",
       "Category": "Local News",
       "Parent URL": "https://www.hirunews.lk/local-news.php?pageID=5048"
}