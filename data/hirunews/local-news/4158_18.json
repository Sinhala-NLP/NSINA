{
       "Source": "hirunews",
       "Timestamp": "Sunday, 24 December 2017 - 12:51",
       "Headline": "බෞද්ධ සම්මේලනයේ පවුල් පාලනයට එරෙහිව අදත් විරෝධතා",
       "News Content": "බෞද්ධ සම්මේලන සාමාජික එකමුතුව අද පොල්ගහවෙල බස් නැවතුම්පල ඉදිරිපිටදී විරෝධතාවක නිරතවුණා.\nඒ, බෞද්ධ මහා සම්මේලනය තුළ ඒකාධිපති පාලනයක් සිදුවන බවට චෝදනා කරමින්.\nඑම විරෝධතාවට මහා සංඝ රත්නය සහ සිවිල් සංවිධාන රැසක නියෝජිතයින් එක්ව සිටි බවයි අප වාර්තාකරු සඳහන් කළේ.\nඑම විරෝධතාව අතරතුර හිරු ප්‍රවෘත්ති අංශයට අදහස් දැක්වූ බෞද්ධ සම්මේලන සාමාජික එකතුවේ පොල්ගහවෙල ප්‍රදේශය නියෝජනය කරන පූජ්‍ය තම්බවිලේ ධම්මජෝති හිමියන් කියා සිටියේ බෞද්ධ මහා සම්මේලනයේ නිලධාරී මණ්ඩලය වහාම ඉල්ලා අස්විය යුතු බවයි.",
       "URL": "https://www.hirunews.lk/179189/බෞද්ධ-සම්මේලනයේ-පවුල්-පාලනයට-එරෙහිව-අදත්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4158"
}