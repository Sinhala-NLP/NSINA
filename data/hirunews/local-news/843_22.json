{
       "Source": "hirunews",
       "Timestamp": "Monday, 26 September 2022 - 11:10",
       "Headline": "ජනපති ගැන ශ්‍රේෂ්‍ඨාධිකරණ තීන්දුවක්",
       "News Content": "පාස්කු දින ත්‍රස්ත ප්‍රහාරය සම්බන්ධයෙන් වගඋත්තරකරුවෙකු ලෙස නම් කරන සිටින ජනාධිපති රනිල් වික්‍රමසිංහට එරෙහිව එම නඩු කටයුතු පවත්වාගෙන යා නො හැකි බව ශ්‍රේෂ්ඨාධිකරණය තීරණය කළා.\nඒ අගවිනිසුරු ජයන්ත ජයසූරිය ප්‍රමුඛ සත් පුද්ගල ශ්‍රේෂ්ඨාධිකරණ විනිසුරු මඩුල්ලක් විසින් අදාල නඩුව අද (26) කැඳවූ අවස්ථාවේ දී යි.\nපාස්කු ඉරුදින ත්‍රස්ත ප්‍රහාරයක් එල්ල කිරීමට නියමිත බවට බුද්ධි තොරතුරු ලැබී තිබියදීත්, එය වළක්වා ගැනීමට පියවර නො ගැනීම සම්බන්ධයෙන් ඉදිරිපත් කර ඇති මූලික අයිතිවාසිකම් පෙත්සම්වල වත්මන් ජනාධිපතිවරයා වගඋත්තරකරුවෙකු ලෙස නම් කර සිටියා.\nජනාධිපතිවරයාට ව්‍යවස්ථානුකූලව ලැබී ඇති මුක්තිය හේතුවෙන් ශ්‍රේෂ්‍ඨාධිකරණය අදාල තීන්දුව ප්‍රකාශයට පත් කර තිබෙනවා.",
       "URL": "https://www.hirunews.lk/316341/ජනපති-ගැන-ශ්‍රේෂ්‍ඨාධිකරණ-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=843"
}