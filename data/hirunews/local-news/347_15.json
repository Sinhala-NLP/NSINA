{
       "Source": "hirunews",
       "Timestamp": "Saturday, 13 May 2023 - 13:03",
       "Headline": "මත්පැන් මිල අඩු කිරීමට මුදල් අමාත්‍යාංශය නිරීක්ෂණ ඉල්ලයි",
       "News Content": "මත්පැන් සහ බීර මිල අඩු කිරීම සඳහා නිරීක්ෂණ ලබාදෙන ලෙස මුදල් අමාත්‍යාංශය සුරාබදු දෙපාර්තමේන්තුව ඇතුලු පාර්ශ්ව වෙත දැනුම්දී තිබෙනවා.\nමත්පැන් සහ බීර මිල අලෙවිය මේ වනවිට ඉතා පහළ මට්ටමක පැවතීම හේතුවෙන් සුරා බදු ආදායමට ද ඉන් යම් බලපෑමක් එල්ල විය හැකි අතර එම නිසා ම නිෂ්පාදන බදු අඩු කිරීමට පවතින හැකියාව පිළිබඳ නිරීක්ෂණ ලබාදෙන ලෙස මුදල් අමාත්‍යාංශය සුරාබදු දෙපාර්තමේන්තුව, දේශීය ආදායම් දෙපාර්තමේන්තුව සහ මහා භාණ්ඩාගාරය වෙත දැනුම් දී ඇති බවයි වාර්තා වන්නේ.\nනිෂ්පාදන බදු අඩු කිරීමට හැකියාව පවතින්නේ නම් මත්පැන් සහ බීර මිල අඩු කිරීමේ හැකියාව පවතින බව නිෂ්පාදකයින් පෙන්වා දෙන අතර ඉදිරි මාස දෙකක කාලය තුළ මත්පැන් සහ බීර අඩුකිරීමට හැකියාව පවතින බවයි මුදල් රාජ්‍ය අමාත්‍යාංශය සඳහන් කර සිටියේ.\nඑමෙන් ම අමාත්‍යාංශය සඳහන් කළේ මත්පැන් මිල අධිකවීම තුළ ජනතාව නීතිවිරෝධී මත්පැන් භාවිතයට යොමු වීමෙන් සෞඛ්‍ය ප්‍රශ්න රැසක් ද පැන නැගී ඇති බවත් ඒ හේතුවෙන් ඖෂධ සඳහා යන වියදම ද ඉහළ ගොස් තිබෙන බවයි.",
       "URL": "https://www.hirunews.lk/335048/මත්පැන්-මිල-අඩු-කිරීමට-මුදල්-අමාත්‍යාංශය-නිරීක්ෂණ-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=347"
}