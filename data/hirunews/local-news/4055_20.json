{
       "Source": "hirunews",
       "Timestamp": "Friday, 02 March 2018 - 18:48",
       "Headline": "නිවසක පිපිරීමකින් පාසල් දැරියකට බරපතල තුවාල (ඡායාරූප)",
       "News Content": "කැකිරාව මල්දෙණිපුර ප්‍රදේශයේ නිවසක සිදුවූ පිපිරීමකින් පාසල් දැරියක් බරපතල තුවාල ලබා තිබෙනවා.\n18 හැවිරිදි දැරිය කැකිරාව ප්‍රාදේශීය රෝහලට ඇතුලත් කිරීමෙන් පසු වැඩිදුර ප්‍රතිකාර සඳහා අනුරාධපුර මහ රෝහලට මාරුකර යවා ඇති බවයි අප වාර්තාකරු ප්‍රකාශ කළේ.\nපිපිරීමෙන් දැරියගේ හිසට සහ පාදවලට තුවාල සිදුව ඇතැයි සඳහන්.\nමීට දින කිහිපයකට පෙර හඳුනා නොගත් කුඩා ගුලියක් වැනි යමක් මෙම දැරියගේ පියා නිවසට ගෙනැවිත් තබා තිබෙනවා.\nඑය පුපුරා යාමෙන් මෙම අනතුර සිදුව ඇති බවටයි අනාවරණ වී ඇත්තේ.\nසිද්ධිය පිළිබඳ පරීක්ෂණ පවත්වන පොලිසිය එම ස්ථානයේ තිබී ඊයම් කැබලි කිහිපයක් ද සොයාගෙන තිබෙනවා.\nඒ අනුව දේශීය වශයෙන් නිශ්පාදනය කරන හක්කපටස් වැනි යමක් පුපුරා යාමෙන් මෙම දැරිය තුවාල ලබන්නට ඇති බවටයි සැක කෙරෙන්නේ.\n(ඡායාරූප - කැකිරාව කුෂාන් ජයවර්ධන )",
       "URL": "https://www.hirunews.lk/184960/නිවසක-පිපිරීමකින්-පාසල්-දැරියකට-බරපතල-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4055"
}