{
       "Source": "hirunews",
       "Timestamp": "Thursday, 13 January 2022 - 7:24",
       "Headline": "නිවාස හා වෙළෙඳසල් බිඳ දේපොළ සොරාගත් සැකකරුවෙකු අත් අඩංගුවට",
       "News Content": "හෝමාගම පොලිස් වසමේ පිටිපන දකුණ ප්‍රදේශයේ දී සිදු කළ වැටලීමකින් මොරගහහේන හා හෝමාගම පොලිස් වසම්වල නිවාස හා වෙළෙඳසල් බිඳ දේපොළ සොරාගත් සැකකරුවෙකු අත් අඩංගුවට පත් වී තිබෙනවා.\nමොහු මීට පෙර ද මෙවැනි සොරකම් ගණනාවකට ම සම්බන්ධ බව පොලිසිය වාර්තා කරනවා.\nඅත් අඩංගුවට ගෙන ඇත්තේ, වයස අවුරුදු 36ක පිටිපන දකුණ - හෝමාගම ප්‍රදේශයේ පදිංචිකරුවෙක්.\nඔහු අද (13) හෝමාගම මහේස්ත්‍රාත් අධිකරණයට ඉදිරිපත් කිරීමට නියමිත වී ඇති අතර, සිදුවීම සම්බන්ධ වැඩිදුර පරීක්ෂණ හෝමාගම පොලිසිය විසින් මෙහෙයවෙනු ඇති.\nමේ අතර, මෙවැනි ම ආකාරයේ සොරකම්වලට සම්බන්ධ සැකකරුවෙකු හා සැකකාරියක ද අත් අඩංගුවට ගැනීමට ගල්කිස්ස පොලිස් අපරාධ විමර්ශන අංශය සමත් වී තිබෙනවා.\nකහතුඩුව පොලිස් වසමට අයත් නිවාස හා දේපොළ සොරකම් කිරීම නිසායි මෙම සැකකරුවන් දෙදෙනා අත් අඩංගුවට පත් වී ඇත්තේ.\nමොවුන් දෙදෙනාට මීට පෙර මෙවැනි සොරකම් සම්බන්ධ ව බලපිටිය මගහේස්ත්‍රාත් අධිකරණය මඟින් වරෙන්තු තුනක් ද නිකුත් කර ඇති බව වාර්තා වෙනවා.\nඅත් අඩංගුවට ගෙන ඇත්තේ, වයස අවුරුදු 16ක තරුණියක් හා වයස අවුරුදු 42ක කුලීගොඩ ප්‍රදේශයේ පදිංචිකරුවන් දෙදෙනෙක්.\nමොවුන් අද (13) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධ වැඩිදුර පරීක්ෂණ කහතුඩුව පොලිසිය විසින් මෙහෙයවෙනු ඇති.",
       "URL": "https://www.hirunews.lk/293849/නිවාස-හා-වෙළෙඳසල්-බිඳ-දේපොළ-සොරාගත්-සැකකරුවෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1428"
}