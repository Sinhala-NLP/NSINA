{
       "Source": "hirunews",
       "Timestamp": "Wednesday, 04 January 2023 - 14:41",
       "Headline": "බිත්තර හිඟයට විසඳුම බිත්තර ආනයනය බව සමස්ත ලංකා බිත්තර වෙළෙඳ සංගමය පවසයි (වීඩියෝ)",
       "News Content": "පවතින බිත්තර හිඟය මඟහරවා ගැනීමට හොඳම විසඳුම බිත්තර ආනයනය බව සමස්ත ලංකා බිත්තර වෙළෙඳ සංගමය පවසනවා.\nකෙසේවෙතත් බිත්තර ආනයනය කිරීමේ වැඩපිළිවෙල කොමිස් ලබාගැනීමේ අරමුණින් සිදුකරන සැලසුම් සහගත ක්‍රියාවක් බවට ආපණශාලා හිමියන්ගේ සංගමය චෝදනා කරනවා.\nබිත්තර ආනයනයට කැබිනට් මණ්ඩලය ගත් තීරණයෙන් පසු බිත්තර නිෂ්පාදකයින්ගේ සංගම් ඊයේ (03) කටයුතු කළේ ආර්ථික මධ්‍යස්ථාන මගින් රුපියල් 55කට බිත්තර අලෙවි කිරීමටයි.\nකෙසේවෙතත්, පාරිභෝගිකයින් පවසන්නේ රුපියල් 55ක මිලට බිත්තර නොමැති බවයි.",
       "URL": "https://www.hirunews.lk/324263/බිත්තර-හිඟයට-විසඳුම-බිත්තර-ආනයනය-බව-සමස්ත-ලංකා-බිත්තර-වෙළෙඳ-සංගමය-පවසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=623"
}