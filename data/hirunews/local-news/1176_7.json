{
       "Source": "hirunews",
       "Timestamp": "Wednesday, 11 May 2022 - 16:50",
       "Headline": "ඇඳිරි නීතිය ගැන ගාලුමුවදොර අරගල භූමියට දැනුම්දීමක් (වීඩියෝ)",
       "News Content": "මහජන ආරක්ෂක ආඥාපනතේ 16 වන වගන්තිය යටතේ වූ නියමයන්ට අනුකූලව පනවනු ලැබූ ඇඳිරි නීතිය සමබන්ධයෙන් නිවේදනයක් අද ගාලු මුවදොර අරගල භුමියේ සිටින පිරිස වෙත දැනුම් දෙනු ලැබුවා.\nපොලිසිය විසින් ශබ්ද විකාශන මගින් එලෙස දැනුම් දෙනු ලැබුවේ ජනාධිපති ලේකම් කාර්යාලයේ සිටයි.\nඒ අනුව බලය දෙනු ලබන නිලධාරියෙකු විසින් ප්‍රදානය කරන ලද ලිඛිත අවසර පත්‍රයක අධිකාරය යටතේ මිස පොදු මාර්ගයක, දුම්රිය මාර්ගයක, පොදු උද්‍යානයක, පොදූ ක්‍රීඩා භූමියක හෝ වෙනත් පොදු භූමියක හෝ එම ප්‍රදේශවල මුහුදු වෙරළේ රැඳී සිටීමට කිසිවෙකුට අවසර නොමැති බව එමගින් ප්‍රකාශ කෙරුණා.\nඒ අනුව දිවයින පුරා ක්‍රියාත්මක ඇඳිරි නීතිය හමුවේ ගාලු මුවදොර පිටියෙන් ඉවත් වන ලෙසයි පොලිසිය නිවේදනය කර ඇත්තේ.\nඇතිවූ කලහකාරී තත්වය හමුවේ පසුගිය 09 වනදායි මෙලෙස මුළු දිවයිනටම ඇඳිරි නීතිය පනවනු ලැබුවේ.",
       "URL": "https://www.hirunews.lk/304085/ඇඳිරි-නීතිය-ගැන-ගාලුමුවදොර-අරගල-භූමියට-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1176"
}