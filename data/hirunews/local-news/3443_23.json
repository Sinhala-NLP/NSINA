{
       "Source": "hirunews",
       "Timestamp": "Thursday, 21 March 2019 - 10:01",
       "Headline": "තේ වත්තක මැණික් ගැරූ 5ක් අත්අඩංගුවට",
       "News Content": "බගවන්තලාව බොගවාන තේ වතු යායේ අනවසරයෙන් මැණික් ගැරීමේ නිරතව සිටි පුද්ගලයන් 5 දෙනෙකු අත්අඩංගුවට ගෙන තිබෙනවා.\nතේ පඳුරු ගලවා විශාල වළවල් හාරා සැකකරුවන් මැණික් ගැරීමේ නිරතව සිට ඇති බවයි අප වාර්තාකරු සඳහන් කළේ.\nපොලිසියට ලැබුනු තොරතුරකට අනුව අද අලුයම වැටලීම සිදුකර තිබෙනවා.\nමැණික් ගැරීමට යොදාගත් උපකරණ ද පොලිස් භාරයට ගෙන ඇති අතර අත්අඩංගුවට ගත් පුද්ගලයන් බගවන්තලාව ප්‍රදේශයේම පදිංචිකරුවන් බවටයි අනාවරණ වී ඇත්තේ.\nසැකකරුවන් හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/212851/තේ-වත්තක-මැණික්-ගැරූ-5ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3443"
}