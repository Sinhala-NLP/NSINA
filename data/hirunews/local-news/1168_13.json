{
       "Source": "hirunews",
       "Timestamp": "Saturday, 14 May 2022 - 21:06",
       "Headline": "නියෝජ්‍ය කථානායක ධුරය සඳහා නම් දෙකක්",
       "News Content": "දැනට පුරප්පාඩුව පවතින නියෝජ්‍ය කථානායක ධුරය සඳහා පාර්ලිමේන්තු මන්ත්‍රීනි රෝහිණි කවිරත්නගේ නම යෝජනා කිරීමට සමගි ජන බලවේගය තීරණය කර තිබෙනවා.\nට්විටර් පණිවිඩයක් නිකුත් කරමින් විපක්ෂ නායක සජිත් ප්‍රේමදාස මහතා සඳහන් කලේ ළමා හා කාන්තා ක්‍රියාකාරිනියක වන ඇය එම තනතුරට යෝජනා කරන බවයි.\nමේ අතර මන්ත්‍රී අජිත් රාජපක්ෂගේ නම නියෝජ්‍ය කථානායක ධුරය සඳහා යෝජනා කිරීමට ශ්‍රී ලංකා පොදුජන පෙරමුණ තීරණය කර තිබෙනවා.\nනියෝජ්‍ය කථානායකවරයෙකු තෝරා ගැනීමේ ඡන්ද විමසීම ලබන අගහරුවාදා පාර්ලිමේන්තුවේදී පැවැත්වීමට නියමිතයි.",
       "URL": "https://www.hirunews.lk/304365/නියෝජ්‍ය-කථානායක-ධුරය-සඳහා-නම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1168"
}