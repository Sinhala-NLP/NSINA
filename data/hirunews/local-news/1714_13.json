{
       "Source": "hirunews",
       "Timestamp": "Friday, 03 September 2021 - 8:30",
       "Headline": "කාබනික පොහොර ආනයනේ දී යන වියදම් ගැන පැහැදිලි කිරීමක්",
       "News Content": "මෙවර මහ කන්නය සඳහා අවශ්‍ය කාබනික පොහොර ආනයනය කිරීම ඇතුළු සමස්ත ක්‍රියාවලිය සඳහා රුපියල් බිලියන 26.62ක මුදලක් වැය වනු ඇතැ යි ඇස්තමේන්තු කර තිබෙනවා.\nජනාධිපති මාධ්‍ය කේන්ද්‍රය විසින් ඔන්ලයින් තාක්ෂණය ඔස්සේ ඊයේ පැවැත් වූ මාධ්‍ය හමුවකට එක්වෙමින් කෘෂිකර්ම රාජ්‍ය අමාත්‍යාංශයේ අතිරේක ලේකම් මහේෂ් ගම්මන්පිළ සඳහන් කළේ, රසායනික පොහොර ආනයනය කිරීමට ඇස්තමේන්තු කර තිබූ රුපියල් බිලියන 22කට වඩා මෙය වැඩි මුදලක් වන නමුත් කාබනික පොහොර ආනයන ක්‍රියාවලියේ දී මෙරට ගොවීන්ට රුපියල් බිලියන 13ක් පමණ ලැබෙන බවයි.\nආනයනය කෙරෙන කාබනික පොහොර ගොවීන්ට ලබාදෙන්නේ රසායනාගාර සහ ජෛව විද්‍යාත්මක පර්යේෂණයන්ට භාජනය කිරීමෙන් අනතුරු ව බව ද ඔහු කියා සිටියා.\nඑසේම ආනයනික සහ මෙරට නිෂ්පාදනය කරන සියලු කාබනික පොහොර සඳහා කිව්.ආර්. කේතයක් නිකුත් කෙරෙන අතර ඒ හරහා ඕනෑම අයෙකුට ඒවායේ ප්‍රමිතිය පරීක්ෂා කළ හැකි බවයි අතිරේක ලේකම් මහේෂ් ගම්මන්පිළ සඳහන් කළේ.",
       "URL": "https://www.hirunews.lk/281259/කාබනික-පොහොර-ආනයනේ-දී-යන-වියදම්-ගැන-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1714"
}