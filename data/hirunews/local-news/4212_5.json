{
       "Source": "hirunews",
       "Timestamp": "Saturday, 18 November 2017 - 15:19",
       "Headline": "වතුකරයට මත්ද්‍රව්‍ය බෙදාහැරීමේ නිරත ප්‍රධාන ජාවාරම්කරුවෙක් අත්අඩංගුවට (ඡායාරූප)",
       "News Content": "වතුකරයේ මහා පරිමාණයෙන් මත්ද්‍රව්‍ය බෙදාහැරීමේ නිරතවු ප්‍රධාන ජාවාරම්කරුවෙකු කොටගල ප්‍රදේශයේදී අත්අඩංගුවට ගෙන තිබෙනවා.\nකොටගල නගරයේ වෙළඳසැලක සිට සුක්ෂම ලෙසට මාවා නම් මත්ද්‍රව්‍ය බෙදා හරින බවට ලැබුනු තොරතුරකට අනුවයි වැටලීම සිදුකර ඇත්තේ.\nඒ අනුව තලවාකැලේ පොලිස් විශේෂ කාර්ය බලකා නිලධාරීන් සහ හැටන් සුරාබදු කාර්යාල නිලධාරීන් එක්ව උපාය දුතයෙකු යොදවා වැටලීම සිදුකර තිබෙනවා.\nමෙම පුද්ගලයා අත්අඩංගුවට පත්වන අවස්ථාවේ ඔහු සතුව තිබී මාවා නම් මත්ද්‍රව්‍ය කිලෝ සියයක් සහ රසකාරක දුම්කොළ තොගයක් ද අත්අඩංගුවට පත්ව ඇති බවයි අප වාර්තාකරු සඳහන් කළේ.\nකොටගල ප්‍රදේශයේම පදිංචි සැකකරු හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.\nමාවා නම් මෙම මත්ද‍්‍රව්‍ය භාවිතයට වතුරකරයේ තරුණයන් සහ පාසල් ළමුන් විශාල පිරිසක් හුරුවී ඇතැයි ද අනාවරණ වී තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/176346/වතුකරයට-මත්ද්‍රව්‍ය-බෙදාහැරීමේ-නිරත-ප්‍රධාන-ජාවාරම්කරුවෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4212"
}