{
       "Source": "hirunews",
       "Timestamp": "Thursday, 13 April 2023 - 13:13",
       "Headline": "ජාත්‍යන්තර තහනමෙන් දේශීය පාපන්දු තරගවලටත් අනුග්‍රාහකයින් අහිමිවන ලකුණු",
       "News Content": "ජාත්‍යන්තර පාපන්දු සම්මේලනය මෙරට පාපන්දුව සඳහා පනවා ඇති තහනම හේතුවෙන් පාපන්දු ක්‍රිඩකයන්, විනිසුරුවන් ඇතුළු ඒ හා සම්බන්ධ සියළු පාර්ශව දුෂ්කරතා රැසකට මුහුණ දී ඇති බව මෙරට ජාතික පාපන්දු කණ්ඩායමේ හිටපු නායක එල්. එච්. කවීන් ඉෂාන් පවසනවා.\nජාත්‍යන්තර පාපන්දු සම්මේලනය ශ්‍රී ලංකාවට මෙම තහනම පනවනු ලැබුවේ පසුගිය ජනවාරි මාසයේ දියි.\nඑළඹෙන වසරේ පැවැත්වීමට නියමිත ජාත්‍යන්තර තරඟාවලි දෙකක සුදුසුකම් ලැබීමේ තරඟ වලට සහබාගිවීම ශ්‍රී ලංකාවට අවස්ථාව නොලැබෙන බව ද පාපන්දු සම්මේලනය ඊයේ (12) නිවේදනය කළා.\nමෙම තත්වය හමුවේ දේශීය තරඟ සඳහාද අනුග්‍රාහකයන් සොයාගැනීම දුෂ්කර වී ඇති බවයි කවීන් ඉෂාන් සඳහන්කළේ.",
       "URL": "https://www.hirunews.lk/332466/ජාත්‍යන්තර-තහනමෙන්-දේශීය-පාපන්දු-තරගවලටත්-අනුග්‍රාහකයින්-අහිමිවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=416"
}