{
       "Source": "hirunews",
       "Timestamp": "Wednesday, 29 March 2023 - 13:27",
       "Headline": "නව බස් ගාස්තු සම්බන්ධ තීරණය අද පස්වරුවේ",
       "News Content": "ඉන්ධන මිල පහත දැමීමත් සමග නව බස් ගාස්තු සම්බන්ධයෙන් තීරණය අද (29) පස්වරුවේ ප්‍රකාශයට පත් කරන බව ජාතික ගමනාගමන කොමිසම පවසනවා.\nපස්වරු 3ට මාධ්‍ය හමුවක් කැඳවා ඒ සම්බන්ධයෙන් ප්‍රකාශයක් සිදුකරන බවයි එහි සභාපති ශෂි වෙල්ගම කියා සිටියේ.\nඉන්ධන මිල සංශෝධනයත් සමග හෙට මධ්‍යම රාත්‍රියේ සිට අවම බස් ගාස්තුව රුපියල් 30 දක්වා පහත දමන ලෙස ප්‍රවාහන අමාත්‍යවරයා ජාතික ගමනාගමන කොමිසමට දැනුම් දී තිබුණා.\nඑසේම, සෙසු බස් ගාස්තු සංශෝධනය වන ආකාරය පිළිබඳව ද අද පැවැත්වෙන මාධ්‍ය හමුවේදී ජාතික ගමනාගමන කොමිසම පැහැදිලි කිරීමක් සිදුකරනු ඇති.",
       "URL": "https://www.hirunews.lk/331228/නව-බස්-ගාස්තු-සම්බන්ධ-තීරණය-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=447"
}