{
       "Source": "hirunews",
       "Timestamp": "Thursday, 18 August 2016 - 16:06",
       "Headline": "මියගිය අලි 4 දෙනාගේ අවසන් කටයුතු සිදු වෙයි (ඡායාරූප)",
       "News Content": "මන්නාරමේදී රාත්‍රී තැපැල් දුම්රියේ ගැටී මියගිය වන අලින් හතරදෙනාගේ අවසන් කටයුතු සිදුකර තිබෙනවා.\nඅප වාර්තාකරු සඳහන් කලේ මන්නාරම ආන්ඩියාපුලියන්කුලම රක්ෂිතයේදී අද මෙම අවසන් කටයුතු සිදුවු බවයි.\nමඩු අඩවි වනජීවී කාර්යාල නිලධාරීන් සහ පරයානකුලම් පොලිසියේ නිලධාරීන් එක්ව එම කටයුතු සිදුකර තිබෙනවා.\nඑම අවස්ථාවට මඩු බෝධිරාජා විහාරස්ථානයේ විහාරාධිපති හිමියන් ද සහභාගී වු අතර පාංශූකුලය ද ලබාදී අලින්ගේ අවසන් කටයුතු සිදුකල බව අප වාර්තාකරු සඳහන් කලා.\nමන්නාරම සිට කොළඹ බලා පැමිණි රාත්‍රී තැපැල් දුම්රියේ ගැටීමෙනුයි මෙම අලින් 4 දෙනා ඊයේ මරණයට පත්වුයේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/140922/මියගිය-අලි-4-දෙනාගේ-අවසන්-කටයුතු-සිදු-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4918"
}