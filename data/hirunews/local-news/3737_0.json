{
       "Source": "hirunews",
       "Timestamp": "Friday, 21 September 2018 - 19:57",
       "Headline": "පූජා භූමියක සිටින ගවයන් මස් පිණිස රැගෙන යාමේ ජාවාරම",
       "News Content": "මන්නාරම - මුල්ලිකුළම් ප්‍රදේශයේ පිහිටා ඇති කතෝලික පල්ලිය ආශ්‍රිත භූමියේ ගව රංචුවක් කලක පටන් නිදහසේ ජීවත් වනවා.\nපසුගිය යුද සමයේ ද කිසිදු මරණ භයකින් තොරව ජීවත් වු මෙම සතුන්ට මේ වනවිට ජීවිතය රැක ගැනීම සදහා ප්‍රබල සටනක නිරතවීමට සිදුව තිබෙනවා.\nවිටින් විට කඹ රැගෙන පල්ලිය ආශ්‍රිත භූමියට පැමිණෙන පිරිසක් ඝාතනය කිරීමට ගවයන් අල්ලන අයුරු හිරු සී.අයි.ඒ. කැමරාවේ සටහන් වුණා.\nඝාතකයන් පැමිණීම ඉවෙන් මෙන් හදුනා ගන්නා මේ සත්වයින් දිවි බේරාගැනීම සදහා ගන්නා උත්සාහයන් සාර්ථක වන්නේ නැහැ.\nහිරු සී.අයි.ඒ. කළ ගවේෂණයේදී හෙළිවුයේ ගවයන් රැගෙන යාමට පැමිණෙන්නේ පසුගිය යුද සමයේ අවතැන් ව දැනට තාවකාලික පැල්පත්වල වාසය කරන පිරිසක් බවයි.\nහිරු සී.අයි.ඒ. කැමරාවේ සටහන් වු දර්ශනවල සංවේදීම කරුණ වුයේ දිවි බේරාගැනීම සදහා මර බියෙන් හිස් ලුලු අත දිව යන මෙම සතුන් වෙත සිදුකරන\nකෲරත්වයයි.\nඅතට හසුවන දෙයින් අනිමින් වද හිංසා දෙන ගව ඝතකයින් ඉන් ද නොනැවතී සතුන්ගේ රහස් ප්‍රදේශවලටද පහර දෙමින් වද හිංසා පමුණුවනවා.\nසත්ව හිංසනය වැළැක්වීමේ පනත අනුව මෙම පුද්ගලයන් සිදුකරන්නේ වරදක් වුවත් මේ පිළිබද සොයා බැලීම සදහා මන්නාරම දිස්ත්‍රික්කයේ කිසිදු බලධාරියෙක් මේ වනතෙක් ක්‍රියාත්මක වන්නේ නැහැ.\nඑයින් අයුතු ප්‍රයෝජන ගන්නා ගව ඝාතකයින් සතුන් රිසිසේ වද බන්ධනයට ලක් කරමින් කෲර ලෙස ක්‍රියාකරමින් මස් පිනිස ගවයින් ඇල්ලීමට කටයුතු කරනවා.\nමෙම සත්ව හිංසනය නවතින්නේ මෙහි සිටිනා ගව රංචුවම මසට ගෙනයාමෙන් පසුව ද ?\nහිරු සී.අයි.ඒ. ඉදිරියේදීත් මේ පිළිබදව අවධානයෙන්.",
       "URL": "https://www.hirunews.lk/200435/පූජා-භූමියක-සිටින-ගවයන්-මස්-පිණිස-රැගෙන-යාමේ-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=3737"
}