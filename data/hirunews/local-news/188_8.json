{
       "Source": "hirunews",
       "Timestamp": "Thursday, 13 July 2023 - 11:47",
       "Headline": "මුලතිව් කොක්කුතුඩුවායී සමූහ මිනී වලේ කැණීම් කටයුතු තාවකාලිකව නතර කරන ලෙස අධිකරණයෙන් නියෝග",
       "News Content": "මුලතිව් කොක්කුතුඩුවායී සමූහ මිනී වලේ කැණීම් කටයුතු තාවකාලිකව නතර කරණ ලෙස මුලතිව් අධිකරණයෙන් 12 දා නියෝගයක් ලැබී තිබෙනවා.\nඑවැනි නියෝගයක් නිකුත් කොට ඇත්තේ ජාත්‍යන්තර ප්‍රමිතීන්ට හා නියමයන්ට අනුකූලව කැණීම් ආරම්භ කිරීමට සුදුසු පරිසරයක් ගො ඩ නගා ගන්නා තුරුයි.\nමුලතිව් කොක්කුතුඩුවායී සමූහ මිනී වලේ කැණීම් කටයුතු නිසි ප්‍රමිතියට හා ජා ත්‍ය න්තර නියමයන්ට අනුකූල නො වන බවට පාර්ශ්වයන් රැසක්ම චෝදනා කළ අතර එවැනි මට්ටමක\nකැණීම් කටයුතු පවත්වා ගෙන යන ලෙස එම සමුහ මිනී වළ ආසන්නයේ උද්ඝෝ ෂණයක්ද පසුගියදා සංවිධානය කොට තිබුණා.\nකෙසේ වෙතත් දින තුනක කාලයක් මෙම ස්ථානයේ සිදු කල කැණීම්වලදී කොටි සාමාජිකාවන්ගේ බවට සැකකරණ මිනිස් අස්ථි කොටස් 16 ක් , කොටි නිල ඇදුම් කීපයක්, අවි ආයුධ,\nබෝම්බ හා තවත් යුද උපකරණ කීපයක්ද සොයාගැනීමට හැකියාව ලැබුණා.\nඑම ද්‍රව්‍ය මේ වන විට මුලතිව් අධිකරණයේ ගබඩා කොට ඇති අතර කෝකිලායි හා මුලතිව් පොලිස් ස්ථානද මුලතිව් ආරක්ෂක අංශද කොක්කුතුඩුවායි සමූහ මිනී වළේ කැණීම් කටයුතු\nජාත්‍යන්තර නියමයන්ට හා ප්‍රමිතියට අනුව සිදු කිරීමට අවශ්‍ය පියවර ගනිමින් සිටින බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/341057/මුලතිව්-කොක්කුතුඩුවායී-සමූහ-මිනී-වලේ-කැණීම්-කටයුතු-තාවකාලිකව-නතර-කරන-ලෙස-අධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=188"
}