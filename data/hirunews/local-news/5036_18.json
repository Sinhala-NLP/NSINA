{
       "Source": "hirunews",
       "Timestamp": "Sunday, 22 May 2016 - 14:54",
       "Headline": "සබරගමුව පළාතේ පාසල් 40ක් දින නියමයක් නොමැතිව වසයි",
       "News Content": "සබරගමුව පළාතේ පාසල් 40ක් දින නියමයක් නොමැතිව වසා දැමීමට තීරණය කළ බව ප්‍රධාන අමාත්‍ය මහීපාල හේරත් පවසනවා.\nදැනට අවතැන් වී සිටින ජනතාව පාසල්වල සහ විහාරස්ථානවල රැඳී සිටින බැවින් මෙම තීරණය ගත් බවයි ඔහු හිරු ප්‍රවෘත්ති අංශයට කියා සිටියේ.\nකෑගල්ල සහ රත්නපුර යන දිස්ත්‍රික්ක දෙකෙහි පාසල් 32ක් අවතැන් කදවුරු ලෙස ක්‍රියාත්මකයි.\nඑමෙන්ම පාසල් 19ක් අනතුරුදායක බවට ද හඳුනාගෙන ඇති බවයි ප්‍රධාන අමාත්‍යවරයා සදහන් කළේ. අවතැන් වී සිටින ජනතාව යළි නිවෙස් කරා යන තුරු අදාළ පාසල් වසා දැමීමට සිදුවන බව ද ඔහු වැඩිදුරටත් කියා සිටියා.\nමේ අතර ගංවතුරට යටවී ඇති සහ ආපදාවට ලක්වූවන් රදවා සිටින කොළොන්නාව සහ කඩුවෙල ප්‍රදේශවල පාසල් පමණක් හෙට සහ අනිද්දා යන දිනවල වසා තැබෙන බව බස්නාහිර පළාත් මහඇමති ඉසුර දේවප්‍රිය සදහන් කළා.\nමේ අතර පවතින ගංවතුර තත්ත්වය හමුවේ බස්නාහිර පළාතේ කොළොන්නාව අධ්‍යාපන කොට්ඨාසයේ සියලුම පාසල්වලට හෙට සහ අනිද්දා නිවාඩු ලබා දී තිබෙනවා.\nඊට අමතරව කඩුවෙල අධ්‍යාපන කොට්ඨාසයේ පහත සඳහන් පාසල්වලට ද හෙට සහ අනිද්දා නිවාඩු ලබාදී තිබෙනවා.\nශාන්ත මරියා විද්‍යාලය\nමුනිදාස කුමාරතුංග මහා විද්‍යාලය\nඉහළ බෝමිරිය ප්‍රාථමික විද්‍යාලය\nකොළඹ අධ්‍යාපන කලාපය\nමට්ටක්කුලිය ශාන්ත ජෝන් විද්‍යාලය\nතොටලග සංඝ බෝධි විද්‍යාලය\nඅල් හිජ්රා මුස්ලිම් විද්‍යාලය\nමාලිගාවත්ත දාරුස්සලාම් මුස්ලිම් විද්‍යාලය\nකැලණිය අධ්‍යාපන කොට්ඨාසය\nමල්වාන මහා විද්‍යාලය\nහෝමාගම අධ්‍යාපන කලාපය\nමායාදුන්න මහා විද්‍යාලය\nපහළ හංවැල්ල කනිෂ්ඨ විද්‍යාලය\nපහත්ගම රෝමානු කතෝලික විද්‍යාලය\nතුන්නාන සුමනජෝති විද්‍යාලය\nආටිගල කනිෂ්ඨ විද්‍යාලය\nජල්තර කනිෂ්ඨ විද්‍යාලය\nමුල්ලේගම කනිෂ්ඨ විද්‍යාලය\nබටවල කනිෂ්ඨ විද්‍යාලය\nපානලුව කනිෂ්ඨ විද්‍යාලය\nනිවාඩු ලබාදුන් පාසල්වල විදුහල්පතිවරුන්ට සහ ආචාර්ය මණ්ඩලයට ආපදා තත්ත්වයෙන් හානියක් සිදුවී නොමැති නම් අදාළ පාසල්වලට වාර්තා කරන ලෙසයි දැනුම් දී ඇත්තේ.",
       "URL": "https://www.hirunews.lk/133765/සබරගමුව-පළාතේ-පාසල්-40ක්-දින-නියමයක්-නොමැතිව-වසයි",
       "Category": "Local News",
       "Parent URL": "https://www.hirunews.lk/local-news.php?pageID=5036"
}