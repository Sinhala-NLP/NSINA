{
       "Source": "hirunews",
       "Timestamp": "Friday, 10 June 2022 - 20:32",
       "Headline": "දුරදිග ගිය පවුල් ආරවුල",
       "News Content": "රත්නපුර පහල හකමුව ප්‍රදේශයේදී පුද්ගලයෙකු විසින් තම බිරිඳට පහරදී ඝාතනය කර තිබෙනවා.\nසැකකරු ඔවුන්ගේ 11 හැවිරිදි පිරිමි දරුවාගේ ද ගෙල මිරිකා ඝාතනයට තැත් කර ඇති බවයි පොලිසිය කියාසිටියේ.\nඅද (10) උදෑසන මෙම සිදුවීමෙන් මියගොස් ඇත්තේ 47 හැවිරිදි කාන්තාවක්.\nපවුල් ආරවුලක් හේතුවෙන් සැකකාර සැමියා විසින් මෙම අපරාධය සිදුකර ඇති බවටයි අනාවරණ වී ඇත්තේ.\nකාන්තාව ඝාතනයෙන් පසු සැකකරු දරුවාගේ ද ගෙල මිරිකා ඝාතනය කිරීමට තැත් කර නිවස තුල ගෙල වැලලාගෙන තිබෙනවා.\nඅසල්වැසියන් විසින් සැකකරු ප්‍රතිකාර සඳහා රත්නපුර රෝහලට යොමුකර ඇති අතර තුවාල ලැබූ දරුවා ද රත්නපුර රෝහලට ඇතුලත් කර ඇතැයි සඳහන්.\nමියගිය කාන්තාවගේ මෘත ශරීරය රත්නපුර රෝහලේ තැන්පත් කර ඇති අතර රත්නපුර පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/306782/දුරදිග-ගිය-පවුල්-ආරවුල",
       "Category": "Local News",
       "Parent URL": "https://www.hirunews.lk/local-news.php?pageID=1104"
}