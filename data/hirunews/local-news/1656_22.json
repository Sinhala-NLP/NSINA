{
       "Source": "hirunews",
       "Timestamp": "Friday, 01 October 2021 - 14:11",
       "Headline": "සුපිරි බොක්සිං ක්‍රීඩක මයික් ටයිසන් බොලිවුඩ් සිනමාවට (වීඩියෝ)",
       "News Content": "ලොව සුපිරි බොක්සිං ක්‍රීඩකයෙකු වන මයික් ටයිසන් බොලිවුඩ් සිනමාව ආක්‍රමණය කිරීමට සූදානම් වනවා.\nඒ ඉන්දියාවේ නුදුරේදීම තිරගත වීමට නියමිත චිත්‍රපටයකට එක්වෙමින්.\n54 හැවිරිදි සුපිරි බොක්සිං ශූරයා මෙලෙස රංගනයෙන් දායක වී ඇත්තේ Liger චිත්‍රපටය සඳහායි.\nචිත්‍රපටයේ නිෂ්පාදක කරන් ජොහාර් සුපිරි බොක්සිං ශූරයාගේ ආගමනය පිළිබඳ සිය ට්විටර් ගිණුමේ සටහනක් තබමින් මෙය තහවුරු කර තිබෙනවා.\nමෙම චිත්‍රපටය සඳහා ඉන්දීය නලු Vijay Deverakonda, සහ Ananya Panday රංගනයෙන් දායක වන බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/283754/සුපිරි-බොක්සිං-ක්‍රීඩක-මයික්-ටයිසන්-බොලිවුඩ්-සිනමාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1656"
}