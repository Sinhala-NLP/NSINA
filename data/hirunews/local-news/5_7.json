{
       "Source": "hirunews",
       "Timestamp": "Wednesday, 27 September 2023 - 7:33",
       "Headline": "පාසලේදී නීතිවිරෝධී මත්පැන් පානය කළ සිසුවෙක් පොලිස් භාරයට",
       "News Content": "නීතිවිරෝධි මත්පැන් පාසලට ගෙනවිත් මිතුරන් සමඟ පානය කළ කළවාන ප්‍රදේශයේ පාසලක 9වන ශ්‍රේණියේ සිසුවෙකු ඊයේ(26) පොලිස් භාරයට ගෙන තිබුණා.\nසිය වතුර බෝතලය තුළ මෙලෙස මත්පැන් රැගෙන විත් ඇති බවයි පොලිසිය පැවසුවේ.\nඔහුගේ මව විදේශගතව සිටින අතර, පියා පවුල හැරදා ගොස් සිටිනවා.\nඔහු, මවගේ සහෝදරියකගේ භාරයේ පසුවන අතර, එම නිවසේ තිබෙන නීතිවිරෝධී මත්පැන් මෙලෙස පාසලට ගෙනවිත් පානය කර ඇති බවයි වාර්තා වන්නේ.\nපසුව කළවාන පොලිසිය මගින් සිද්ධිය සම්බන්ධයෙන් විමර්ශනය කිරීමේදී අනෙක් සිසුන්ට තරයේ අවවාද කර මුදාහැර තිබුණා.\nඑම සිසුවා භාරගැනීමට මවගේ සහෝදරිය ප්‍රතික්ෂේප කර ඇති අතර, ඒ හේතුවෙන් අධිකරණයට ඉදිරිපත් කර තිබෙනවා.\nපොලිසිය වැඩිදුරටත් කියා සිටියේ පසුව එම සිසුවාගේ වැඩිමහල් සොහොයුරා විසින් ඔහු භාරගෙන ඇති බවයි.",
       "URL": "https://www.hirunews.lk/349506/පාසලේදී-නීතිවිරෝධී-මත්පැන්-පානය-කළ-සිසුවෙක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=5"
}