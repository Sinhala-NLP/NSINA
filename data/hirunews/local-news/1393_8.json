{
       "Source": "hirunews",
       "Timestamp": "Thursday, 27 January 2022 - 20:33",
       "Headline": "හිරු CIA හෙළි කළ ගල්කිස්ස වදකාගාරයේ නොදුටු පැත්ත එළියට (වීඩියෝ)",
       "News Content": "හිරු සී.අයි.ඒ. හරහා ඊයේ (26) අප හෙළි කළේ ගල්කිස්ස - දක්ෂිණාරාම පාරේ පිහිටා ඇති වදකාගරයක් බදු වු මෙම ලැගුම්හල පිළිබඳවයි.\nගල්කිස්ස අවට සැරිසරන වීදි ගණිකාවන් තමන් සොයා පැමිණෙන පුද්ගලයින් මෙම ලැගුම්හල වෙත සංවිධානාත්මක රැගෙන විත් පසුව එහි රැක සිටිනා සහචරයන් සමග එක්ව ඔවුන්ගේ රන් භාණ්ඩ, මුදල් පසුම්බි කොල්ල කන අයුරු දක්නට ලැබෙනවා.\nමුදල් කොල්ලකෑමට අමතරව මෙම සංවිධානාත්මක කොල්ලකරුවන් ගණිකාවන් රැගෙන එන පුද්ගලයන්ගේ ත්‍රීරෝද රථ, යතුරු පැදි ආදිය ද ඇතැම් අවස්ථාවල බලහත්කාරයෙන් රඳවා තබා ගන්නවා.\nඉන් අසරණ වන පුද්ගලයන් ජාවාරම්කරුවන් ඉදිරියේ හඬා වැටුණා.\nමෙරට නීතිය තඹයකට හෝ මායිම් නොකරමින් දිනපතා රාත්‍රියේ මෙන්ම දහවල් කාලයේ ද මොවුන් රිසි සේ මෙම කොල්ලකෑම් සිදුකර ගෙන යන බවට ද තොරතුරු අනාවරණ වුණා.\nමෙහි ඇති විශේෂිතම සිදුවීම වන්නේ මෑතක සිට මෙම කොල්ල කණ්ඩායමට කුඩා දරුවන් දෙදෙනෙකු සිටින මත්ද්‍රව්‍යවලට ඇබ්බැහි වු යුවලක් ද එක්වීමයි.\nමෙම කොල්ලකෑම් සියල්ල සිදුව තිබුණේ මෙම කුඩා දරුවන් දෙදෙනා ඉදිරියේ යි.\nවීදි ගණිකාවන් හා එක්ව සිදුකරන මෙම මංකොල්ලය හිරු සී.අයි.ඒ. හරහා ඊයේ රාත්‍රියේ හෙළි කිරීමත් සමග ගල්කිස්ස පොලිසියේ ජීප් රථ දෙකක් අදාළ තිප්පොල වෙත පැමිණ තිබුණා.\nකෙසේ වෙතත් එම පොලිසියේ උසස් නිලධාරියෙකු සඳහන් කළේ එම අවස්ථාවේ කිසිවෙකුත් අත්අඩංගුවට නොගත් බවයි.\nපොලිසිය පැමිණි පසු ජාවාරමට සම්බන්ධ යුවල දරුවන් සමග එම ස්ථානයෙන් ඉවත්ව යන අයුරු ද දක්නට ලැබුණා.\nමෙම කාන්තාව කිසිවක් නොදන්නා ලෙස දැන් මෙලෙස පැවසුව ද වීදි ගණිකාවක් ලෙස මැය මෙන්ම ඇගේ සැමියා ද තරුණයන් කොල්ලකෑම සදහා එකම කල්ලියේ සාමාජිකයන් වෙමින් ක්‍රියා කළ අයුරු ලබාගත් දර්ශන සාක්ෂි සපයනවා.\nඑහෙත් ගල්කිස්ස පොලිසියෙන් ලද කරුණාව මත ඔවුන් කද මළු බැදගෙන නීතිය ද මගහැර මෙම ස්ථානයෙන් පිටව ගිය අයුරු ද අප කැමරා කාචයේ සටහන් වුණා.",
       "URL": "https://www.hirunews.lk/295386/හිරු-cia-හෙළි-කළ-ගල්කිස්ස-වදකාගාරයේ-නොදුටු-පැත්ත-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1393"
}