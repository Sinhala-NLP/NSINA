{
       "Source": "hirunews",
       "Timestamp": "Saturday, 07 January 2017 - 16:40",
       "Headline": "කුරුණෑගලදී සිදුවූ රිය අනතුරකින් චීන ජාතිකයෙකු මරුට",
       "News Content": "කුරුණෑගල - කළුගමුව ප්‍රදේශයේදී බස් රථයක ගැටීමෙන් චීන ජාතිකයෙකු ජීවිතක්ෂයට පත්ව තිබෙනවා.\nමෙලෙස මියගොස් සංචාරයක් සදහා මෙරටට පැමිණි 55 හැවිරිදි චීන ජාතිකයෙකු බවයි පොලිසිය සදහන් කළේ.\nතවත් සංචාරකයින් පිරිසක් සමග කුරුණෑගල ප්‍රදේශයට ගමන් කරමින් සිටියදී ඔවුන් ගමන් කළ රථය නවතා පාර මාරු වීමට යාමේදී ඔහු පෞද්ගලික බස් රථයක ගැටීමෙනුයි මෙම අනතුරට ලක්ව ඇත්තේ.\nඑහිදී බරපතල තුවාල ලැබූ චීන ජාතිකයා කුරුණෑගල ශික්ෂණ රෝහලට ඇතුලත් කිරීමෙන් අනතුරුව මියගොස් තිබෙනවා.",
       "URL": "https://www.hirunews.lk/151513/කුරුණෑගලදී-සිදුවූ-රිය-අනතුරකින්-චීන-ජාතිකයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4719"
}