{
       "Source": "hirunews",
       "Timestamp": "Wednesday, 06 September 2023 - 23:35",
       "Headline": "එන්නතකින් පසු තවත් කුඩා දරුවෙක් ජීවිතක්ෂයට",
       "News Content": "එන්නතක් නිසා ඇතිවු සංකූලතා හේතුවෙන් තවත් බිළිඳු දරුවෙකුට දිවි අහිමි වී තිබෙනවා.\nමේ අවාසනාවන්ත පුවත වාර්තා වෙන්නේ මාතර වැලිගම ප්‍රදේශයෙන්.\nමාස 04 ක් වයසැති කුඩා දරුවෙකුට එන්නතක් ලබාදීමෙන් පසු ජීවිතක්ෂයට පත්වූ බවටයි එම දරුවාගේ මවුපියන් චෝදනා කරන්නේ.\nඑම දරුවාට එම එන්නත ලබාදී තිබුනේ පසුගිය (02) වැලිපිටිය සෞඛ්‍ය වෛද්‍ය කාර්යාලයේ සායනයකදීයි.\nඑන්නත ලබා දීමෙන් පසුවදා දරුවා අධික ලෙස සීතල වීමෙන් කරාපිටිය ශික්ෂණ රෝහල වෙත ඇතුළත් කර තිබෙනවා.\nකෙසේ වෙතත්, ඒ වන විටත් දරුවා මියගොස් සිට ඇති අතර මරණ පරික්ෂණ වාර්තාවෙන් විවෘත තීන්දුවක් ලබා දී ඇති බවයි වාර්තා වන්නේ.",
       "URL": "https://www.hirunews.lk/347389/එන්නතකින්-පසු-තවත්-කුඩා-දරුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=47"
}