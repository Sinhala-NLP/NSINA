{
       "Source": "hirunews",
       "Timestamp": "Thursday, 14 November 2019 - 12:42",
       "Headline": "ජනපති අපේක්ෂකයින් සහ නියෝජිතයින් ඡන්ද කොමිසමේ සාකච්ජාවක",
       "News Content": "ජනාධිපතිවරණයට තරඟ වදින අපේක්ෂකයන් සහ මැතිවරණ කොමිසමේ සාමාජිකයින් අතර සාකච්ඡාව මේ වනවිට ආරම්භ වී තිබෙනවා.\nඑ, රාජගිරියේ පිහිටි මැතිවරණ කොමිෂන් සභා පරිශ්‍රයේදියි.\nනිහඬ කාලසීමාවේ අනුගමනය කළ යුතු ක්‍රියාමාර්ග, මැතිවරණය පැවැත්වෙන දිනයේ කොමිෂන් සභාවේ සැලසුම්, ඡන්දය ගණන් කිරීම සහ ප්‍රතිඵල නිකුත් කිරීම යන කරුණු මෙහිදී සාකච්ඡා කිරීමට නියමිත බවයි මැතිවරණ කොමිසමේ ජ්‍යෙෂ්ඨ නිලධාරියෙකු හිරු ප්‍රවෘත්ති අංශයට සඳහන් කළේ.\nමැතිවරණ රාජකාරි සඳහා රජයේ නිලධාරින් කැඳවීම ඊයේ ආරම්භ වූ අතර, ඡන්ද පෙට්ටි ඡන්ද මධ්‍යස්ථාන වෙත ප්‍රවාහනය කිරීම හෙට සිදුකිරීමට නියමිතව තිබෙනවා.\nමේ අතර, දිවයිනේ සියලූ රජයේ පාසල් හෙට දිනයේ වසා තැබෙන බව අධ්‍යාපන අමාත්‍යාංශය සඳහන් කළා.\nඑමෙන්ම, මැතිවරණය පැවැත්වෙන අනිද්දා  සහ ඊට පසුදින දිවයින පුරා සුරා සැල් වසා තැබෙන බවයි සුරාබදු දෙපාර්තමේන්තුව නිවේදනය කළේ.\nනිදහස් හා සාධාරණ මැතිවරණයකට අවකාශය සැලසීමේ අපේක්ෂාවෙන් මැතිවරණ කොමිෂන් සභාවේ නියමය පරිදි මෙලෙස සුරාසැල් වසා තැබෙනු ඇති.\nඑ අනුව 16 සහ 17 යන දෙදින තුළ නීතිවිරෝධී ලෙස මත්පැන් සහ මත්ද්‍රව්‍ය නිෂ්පාදනය, ප්‍රවාහනය සහ අලෙවි කිරීම තහනම් වන අතර, සුරාබදු ස්ථාන 58 කට අනුයුක්ත නිලධාරින් 1000 ක පිරිසක් වැටලීම් සඳහා යොදවා තිබෙනවා.",
       "URL": "https://www.hirunews.lk/228256/ජනපති-අපේක්ෂකයින්-සහ-නියෝජිතයින්-ඡන්ද-කොමිසමේ-සාකච්ජාවක",
       "Category": "Local News",
       "Parent URL": "https://www.hirunews.lk/local-news.php?pageID=3048"
}