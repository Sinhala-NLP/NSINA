{
       "Source": "hirunews",
       "Timestamp": "Tuesday, 25 January 2022 - 9:02",
       "Headline": "වසරේ ක්‍රීඩිකාව ලෙස කිරුළු පැළඳි මන්දනා",
       "News Content": "අන්තර් ජාතික ක්‍රිකට් සම්මේලනය මගින් 2021 වසරේ ටෙස්ට් ක්‍රිකට් ක්‍රීඩකයා ලෙස එංගලන්ත නායක ජෝ රූට් නම් කරනු ලැබුවා.\nඔහු එම වසර තුළ රැස් කළ ටෙස්ට් ලකුණු සංඛ්‍යාව 1700කට අධිකයි.\nවසරේ එක්දින ක්‍රිකට් ක්‍රීඩකයා ලෙස පාකිස්තාන නායක බාබර් අසාම් නම් කෙරුණු අතර, වසරේ විස්සයි විස්ස ක්‍රීඩකයා ලෙස නම් කෙරුණේ පාකිස්තාන පිළේ ආරම්භක පිතිකරු මොහොමඩ් රිස්වාන්.\nවසරේ අයි.සී.සී. ක්‍රිකට් ක්‍රීඩකයා ලෙස ශ්‍රීමත් ගාෆීල්ඩ් සෝර්බස් කුසලානය පිරිනැමෙන්නේ පාකිස්තාන ක්‍රීඩක ශහීන් ෂා අෆ්රිඩීටයි.\nවසරේ ක්‍රීඩිකාව ලෙස ඉන්දියාවේ ස්මිර්ති මන්දනා නම් කෙරුණා.\n2021 වසරේ අයි.සී.සී. ටෙස්ට් කණ්ඩායමට ශ්‍රී ලංකා නායක දිමුත් කරුණාරත්න ද නම් කර ඇති අතර, වනිදු හසරංග අයි.සී.සී. විස්සයි විස්ස කණ්ඩායමට ඇතුළත් කර තිබෙනවා.\nවසරේ අයි.සී.සී. එක්දින කණ්ඩායමට වනිදු හසරංග සහ දුශ්මන්ත චමීර ද ඇතුළත්.",
       "URL": "https://www.hirunews.lk/295075/වසරේ-ක්‍රීඩිකාව-ලෙස-කිරුළු-පැළඳි-මන්දනා",
       "Category": "Local News",
       "Parent URL": "https://www.hirunews.lk/local-news.php?pageID=1400"
}