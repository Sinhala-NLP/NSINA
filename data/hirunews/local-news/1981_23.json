{
       "Source": "hirunews",
       "Timestamp": "Sunday, 02 May 2021 - 8:33",
       "Headline": "දඹුල්ල ආර්ථීකයේ සේවකයින් කොරෝනා පරීක්ෂණ මග හරී",
       "News Content": "වෙළඳසැල්, පොළ සහ බේකරි නිෂ්පාදන අලෙවි කරන ස්ථාන, සෞඛ්‍ය අමාත්‍යාංශය විසින් නිකුත් කර ඇති නිරෝධායන නීති කඩකරමින් සිටින බවට තොරතුරු වාර්තාවනවා.\nඊයේ නිකුත් කළ නවතම සෞඛ්‍ය මාර්ගෝපදේශනවලට අනුව අදාළ ආයතන ක්‍රියාත්මක විය යුත්තේ මුළු පාරිභෝගික ධාරිතාවයෙන් සියයට 25 කට යටත්වයි.\nකෙසේවෙතත් දිවයිනේ ප්‍රධාන නගර රැසකම වෙළඳසැල්වල මෙම නීතිය ක්‍රියාත්මක නොවන බවටයි හිරු වාර්තාකරුවන් සඳහන් කළේ.\nඑබැවින් හැකිතාක් දුරට එකිනෙකා අතර පරතරය තබාගනිමින් ක්‍රියා කළ යුතු බවටයි සෞඛ්‍ය අමාත්‍යාංශය ජනතාවගෙන් ඉල්ලීමක් කළේ.\nමේ අතර කොරෝනා වසංගතය හේතුවෙන් දැනට වසා දමා ඇති දඹුල්ල ආර්ථීක මධ්‍යස්ථානය විවෘත කරන ලෙසට ගොවීන් ඉල්ලීම් කළද එහි සේවකයන් කොරෝනා පරීක්ෂණ මගහරිමින් සිටින බවට මධ්‍යම පළාත් ආණ්ඩුකාර ලලිත් යූ ගමගේ පවසනවා.\nදඹුල්ල ආර්ථික මධ්‍යස්ථානයේ 500ක් පමණ සේවය කරන බවත්, ඉන් කොරෝනා පරීක්ෂන සිදුකර ඇත්තේ 30 දෙනෙකු පමණක් බවත් ආණ්ඩුකාරවරයා මහනුවරදි ඊයේ මාධ්‍ය හමුවක් කැඳවමින් සඳහන් කළා.",
       "URL": "https://www.hirunews.lk/270162/දඹුල්ල-ආර්ථීකයේ-සේවකයින්-කොරෝනා-පරීක්ෂණ-මග-හරී",
       "Category": "Local News",
       "Parent URL": "https://www.hirunews.lk/local-news.php?pageID=1981"
}