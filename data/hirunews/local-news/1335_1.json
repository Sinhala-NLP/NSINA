{
       "Source": "hirunews",
       "Timestamp": "Friday, 25 February 2022 - 9:12",
       "Headline": "මයිල්වාගනම් නිමලරාජන්ගේ ඝාතනයට සැකකරුවෙකු බ්‍රිතාන්‍යයේ දී අත්අඩංගුවට",
       "News Content": "වසර විසි දෙකකට පෙර ඝාතනයට ලක් වූ යාපනය දෙමළ මාධ්‍යවේදී මයිල්වාගනම් නිමලරාජන්ගේ ඝාතනය සම්බන්ධයෙන් සැකකරුවෙකු බ්‍රිතාන්‍ය පොලිසිය අත්අඩංගුවට ගෙන තිබෙනවා.\n48 හැවිරිදි ඔහු නෝතැම්ප්ටන්හි දී අත්අඩංගුවට ගත් බවයි විදෙස් මාධ්‍ය වාර්තා කළේ.\nජාත්‍යන්තර අපරාධ අධිකරණ පනතේ විධිවිධාන අනුව සැකකරු අත්අඩංගුවට ගෙන ඇති බව සඳහන්.\nමේ අතර, නිමලරාජන්ගේ ඝාතනය සම්බන්ධයෙන් තොරතුරු තිබේ නම් ඒ පිළිබඳ දැනුවත් කරන ලෙස ද බ්‍රිතාන්‍ය මෙට්‍රොපොලිටන් පොලිසිය ඉල්ලා තිබෙනවා.\nදෙමළ සහ සිංහල පුවත්පත් සඳහා දායක වූ මාධ්‍යවේදියෙකු වන නිමලරාජන් යාපනයේ පිහිටි ඔහුගේ නිවසේදී ඝාතනයට ලක්වුණේ 2000 වසරේ ඔක්තෝම්බර් 19 වැනිදා යි.",
       "URL": "https://www.hirunews.lk/297979/මයිල්වාගනම්-නිමලරාජන්ගේ-ඝාතනයට-සැකකරුවෙකු-බ්‍රිතාන්‍යයේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1335"
}