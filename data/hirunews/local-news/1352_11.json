{
       "Source": "hirunews",
       "Timestamp": "Thursday, 17 February 2022 - 7:49",
       "Headline": "අධ්‍යාපන සමූපකාර සේවකයින් අද වර්ජනයේ",
       "News Content": "තමන්ට හිමි රුපියල් දසදහසේ දීමනාව සහ රජය පසුගියදා ලබාදුන් රුපියල් පන්දහසේ දීමනාව මෙතෙක් ලබානොදීමට එරෙහිව අද දීප ව්‍යාප්ත සංකේත වර්ජනයක නිරත වන බව අධ්‍යාපන සමූපකාර පොදු සේවක සංගමය පවසනවා.\nඑහි සභාපති නන්දන හේවගේ කියා සිටියේ වර්ජනයට සමගාමීව කොළඹ දී විරෝධතා ව්‍යාපාරයක්ද පැවැත්වීමට සැලසුම් කර ඇති බවයි.\nමීට පෙර අධ්‍යාපන සමූපකාර පොදු සේවක සංගමය ඇතුළු වෘත්තීය සමිති 04ක් රුපියල් දසදහසක වැටුප් වැඩිවීමක් ඉල්ලා දින 40ක අඛණ්ඩ වර්ජනයක නිරත වුණා.\nපසු ව විෂය භාර අමාත්‍ය ලසන්ත අලගියවන්න සහ සමූපකාර කොමිසමේ නිලධාරීන් මැදිහත්ව එම රුපියල් දසදහසේ වැටුප් වැඩිවීම ලබාදෙන බවට වූ පොරොන්දුව මත එම වර්ජනය අවසන් වුණා.",
       "URL": "https://www.hirunews.lk/297222/අධ්‍යාපන-සමූපකාර-සේවකයින්-අද-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=1352"
}