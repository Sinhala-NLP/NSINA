{
       "Source": "hirunews",
       "Timestamp": "Saturday, 26 January 2019 - 6:58",
       "Headline": "ජනපති දිවයිනට",
       "News Content": "නිළ සංචාරයක් සඳහා සිංගප්පුරුව බලා ගිය ජනාධිපති මෛත්‍රීපාල සිරිසේන, ඊයේ රාත්‍රියේ යළි දිවයිනට පැමිණියා.\nඊයේ රාත්‍රී 11.16 ට සිංගප්පුරු ගුවන් සේවයේ එස්.කිව්. 468 දරණ ගුවන්යානයෙන් ජනාධිපතිවරයා ඇතුළු දුත පිරිස මෙරටට පැමිණි බවයි කටුනායක හිරු වාර්තාකරු සඳහන් කළේ.\nමෙම නිළ සංචාරයට අදාළව ජනාධිපතිවරයා ඊයේ සිංගප්පූරු අග්‍රාමාත්‍ය ලී සියැන් ලූන්ග් සමඟ ද්වි පාර්ශවික සාකච්ඡාවල නිරත වුණා.\nඑහිදී දෙරට අතර අත්සන් තබා ඇති නිදහස් වෙළඳ ගිවිසුමෙහි ශ්‍රී ලංකා පාර්ශවයෙන් අඩුපාඩු කිහිපයක් සිදුව ඇති නිසා අවශ්‍ය සංශෝධන සිදුකිරීමට, අපේක්ෂා කරන බව ජනාධිපතිවරයා සඳහන් කර තිබෙනවා.",
       "URL": "https://www.hirunews.lk/209038/ජනපති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3535"
}