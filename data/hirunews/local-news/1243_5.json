{
       "Source": "hirunews",
       "Timestamp": "Friday, 08 April 2022 - 11:31",
       "Headline": "තිස්ස කුට්ටිආරච්චි ව හා චමින්ද විජේසිරි ව පාර්ලිමේන්තු සබාගැබෙන් එළියට දැමෙයි (වීඩියෝ)",
       "News Content": "සමගි ජනබලවේගය නියෝජනය කරන පාර්ලිමේන්තු මන්ත්‍රී චමින්ද විජේසිරි සහ ශ්‍රී ලංකා පොදුජන පෙරමුණ නියෝජනය කරන පාර්ලිමේන්තු මන්ත්‍රී තිස්ස කුට්ටිආරච්චි පාර්ලිමේන්තු සභා ගර්භයෙන් ඉවත් කිරීමට කථානායකවරයා අද නියෝග කළා.\nඒ, ශ්‍රී ලංකාව පිළිබඳ ජාත්‍යන්තර මූල්‍ය අරමුදල නිකුත් කළ වාර්තාව පිළිබඳ සභාව කල් තැබීමේ විවාදය අතරතුර අශෝභන අයුරින් හැසිරීම හේතුවෙන්.\nඑම අවස්ථාවේදී සභාව විනාඩි පහකට කල් තැබීමටද කථානායකවරයා පියවර ගත්තා.\nමේ අතර ජනාධිපතිවරයාගේ ඉල්ලීම සළකා බලා නියෝජ්‍ය කථානායක ධුරයේ මේ මස අවසන්වනතුරු රැඳී සිටින බව නියෝජ්‍ය කථානායක රංජිත් සියඹලාපිටිය අද පාර්ලිමේන්තුවට දැනුම් දුන්නා.\nශ්‍රී ලංකාව පිළිබඳ ජාත්‍යන්තර මූල්‍ය අරමුදල නිකුත් කළ වාර්තාව පිළිබඳ සභාව කල් තැබීමේ විවාදය මේ වනවිට ක්‍රියාත්මක අතර, එය අද රාත්‍රී අට දක්වා පැවැත්වෙනු ඇති.",
       "URL": "https://www.hirunews.lk/301476/තිස්ස-කුට්ටිආරච්චි-ව-හා-චමින්ද-විජේසිරි-ව-පාර්ලිමේන්තු-සබාගැබෙන්-එළියට-දැමෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1243"
}