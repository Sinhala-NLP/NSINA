{
       "Source": "hirunews",
       "Timestamp": "Sunday, 12 May 2019 - 9:47",
       "Headline": "මධ්‍යම කඳුකරයේ ජලාශවල ජල මට්ටම යළි පහළට",
       "News Content": "පවතින වියළි කාලගුණය හේතුවෙන් කාසල්රී සහ මාවුස්සාකැලේ ජලාශවල ජල මට්ටම තවදුරටත් පහළ බැස තිබෙනවා.\nජල පෝෂක ප්‍රදේශවලට නියමි කාලයට වර්ෂාව නොලැබීම හේතුවෙන් මෙම තත්වය මතුවී ඇති බවයි වාර්තා  වන්නේ.\nකාසල්රී සහ මාවුස්සාකැලේ ජලාශවල මේවන විට 30ක පමණ ජල ධාරිතාවක් පවතින අතර එම ජලාශ මගින් කැනියොන් ලක්ෂපාන නව ලක්ෂපාන විමලසුරේන්ද්‍ර සහ පොල්පිටිය යන ජල විදුලි බලාගාර සඳහා  ජලය සපයනු ලබනවා.\nජලාශවල ජල මට්ටම තවදුරටත් පහළ බැසීම හේතුවෙන් ඊට යටවී තිබු දුපත් සහ නටඹුන් රැසක් මතුවී තිබෙනවා.\nජලාශ දෙකෙහිම ජල මට්ටම අඩුවීඹ හමුවේ ජලාශ දුපත්වල විවිධ වර්ගයේ මල් සහ වල් පැලෑටි බිහිවී ඇති බවයි අප වාර්තාකරුවන් සඳහන් කළේ.",
       "URL": "https://www.hirunews.lk/216225/මධ්‍යම-කඳුකරයේ-ජලාශවල-ජල-මට්ටම-යළි-පහළට",
       "Category": "Local News",
       "Parent URL": "https://www.hirunews.lk/local-news.php?pageID=3356"
}