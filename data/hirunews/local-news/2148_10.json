{
       "Source": "hirunews",
       "Timestamp": "Sunday, 14 February 2021 - 12:45",
       "Headline": "දේශීය කහ ගොවීන් ස්ථාවර මිලක් ඉල්ලයි (වීඩියෝ)",
       "News Content": "දේශීය කහ සඳහා ස්ථාවර මිලක් නියම කර දෙන ලෙසට ගොවීන් රජයෙන් ඉල්ලීමක් කරනවා.\nකහ ආනයනය නවතා දේශීය කහ ගොවීන් සඳහා වෙළඳපොළක් සකස් කිරීමට රජය සිදුකළ වැඩපිළිවෙල ඉදිරියට ගෙන යමින් අදාළ ස්ථාවර මිල ලබාදී තමන්ට සහ පාරිභෝගිකයින්ට සහන සලසන ලෙසයි ඔවුන් ඉල්ලා සිටින්නේ.\nගොඩකවෙල, වැලිගෙපොළ, ඇඹිලිපිටිය ඇතුළු ප්‍රදේශ රැසක කහ වගා කළ ගොවීන් සිය අස්වනු නෙලීම මේ වනවිට ආරම්භ කර තිබෙනවා.\nසාමාන්‍ය වෙළඳපළේ කහ ග්‍රෑම් 100ක මිල රුපියල් 350ක් වැනි ඉහළ මිලක පැවතිය ද තමන්ගෙන් කහ කිලෝවක් මිලදී ගනු ලබන්නේ රුපියල් 300කටත් අඩුවෙන් බවයි ගොවීන් චෝදනා කරන්නේ.",
       "URL": "https://www.hirunews.lk/262551/දේශීය-කහ-ගොවීන්-ස්ථාවර-මිලක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2148"
}