{
       "Source": "hirunews",
       "Timestamp": "Tuesday, 25 May 2021 - 10:50",
       "Headline": "ඉන්දියාවේ දෛනික කොරෝනා ආසාදිතයන් සංඛ්‍යාව පහළ බසී",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් 196,000 ක් වාර්තා වී ඇති අතර, ඒ පසුගිය අප්‍රේල් 14 වනදායින් පසු දෙලක්ෂයකට අඩු ආසාදිතයන් වාර්තා වූ ප්‍රථම අවස්ථාවයි.\nඑමෙන්ම, ගත වූ පැය 24 දී තවත් කොරෝනා මරණ 3511 ක් වාර්තා වුණා.\nබ්‍රසීලය සහ ඇමෙරිකා එක්සත් ජනපදය හැරුණු කොට කොරෝනා මරණ තුන් ලක්ෂය ඉක්මවූ තුන්වන රට බවට ඉන්දියාව පත්වූයේ ඊයේ දිනයේදීයි.\nමේ අතර, කොරෝනා වසංගතය හේතුවෙන් සෞඛ්‍ය සහ සත්කාර සේවාවල නිරත115,000 ක් මියගොස් ඇති බව ලෝක සෞඛ්‍ය සංවිධානය ප්‍රකාශ කළා.\nඑහි ප්‍රධානී ටෙඩ්‍රොස් ඇඩනම් ගෙබි්‍රයේසස් සඳහන් කළේ මේ නිසා සියලු රටවල් එන්තත්කරණ වැඩසටහන් වේගවත් කළ යුතු බවයි.\nකෙසේ නමුත්, ලොව නිෂ්පාදිත එන්නත් මාත්‍රාවලින් සියයට 75 ක්ම මේ වනවිට අත්කරගෙන සිටින්නේ රටවල් 10 විසින් බව ද එමගින් පෙන්වා දෙනවා.\nලෝක සෞඛ්‍ය සංවිධානයේ ප්‍රධානියාගේ අදහස වන්නේ මේ වසරේ සැප්තැම්බර් මාසය වනවිට ලොව සෑම රටක්ම සිය ජනගහනයෙන් සියයට 10 කට වත් කොරෝනා එන්නත් ලබාදී අවසන් කළ යුතු බවයි.",
       "URL": "https://www.hirunews.lk/272375/ඉන්දියාවේ-දෛනික-කොරෝනා-ආසාදිතයන්-සංඛ්‍යාව-පහළ-බසී",
       "Category": "Local News",
       "Parent URL": "https://www.hirunews.lk/local-news.php?pageID=1930"
}