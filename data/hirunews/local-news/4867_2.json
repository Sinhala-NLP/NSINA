{
       "Source": "hirunews",
       "Timestamp": "Friday, 23 September 2016 - 10:00",
       "Headline": "මාර්ග අනතුරු තුනකින් ළමයින් දෙදෙනෙකු ඇතුළු තුන්දෙනෙකු ජීවිතක්ෂයට",
       "News Content": "දිවයිනේ ප්‍රදේශ 3 ක සිදුවූ රිය අනතුරුවලින් පුද්ගලයෙකු සහ කුඩා දරුවන් දෙදෙනෙකු ජීවිතක්ෂයට පත්ව තිබෙනවා.\nපොතුවිල් - අක්කරපත්තු මාර්ගයේ කිලෝමීටර් 336 කණුව අසලදී යතුරුපැදියක් පාලනය කර ගැනීමට නොහැකිවී සිදුවූ අනතුරකින් 30 හැවිරිදි යතුරුපැදිකරු ඊයේ ජීවිතක්ෂයට පත්වුණා.\nඇඹිලිපිටිය - රත්නපුර මාර්ගයේ වැල්ලෑව ප්‍රදේශයේදී මාර්ගය හරහා ගමන් ගත් කාන්තාවක් සහ කුඩා දැරියක මෝටර් රථයක ගැටීමෙන් අනතුරක් සිදුවුණා.\nඊයේ සිදුවූ මෙම අනතුරින් 7 හැවිරිදි කුඩා දැරිය ජීවිතක්ෂයට පත්වූ අතර බරපතල තුවාල ලැබූ කාන්තාව ඇඹිලිපිටිය රෝහලට ඇතුළත් කරනු ලැබුවා.\nබෙලිඅත්ත - කිරින්ද මාර්ගයේ - වත්තහේල ප්‍රදේශයේදී පාසල් ළමුන් ප්‍රවාහනය කරමින් තිබූ ත්‍රිරෝද රථයක් රියදුරුට පාලනය කර ගැනීමට නොහැකිව මාර්ගයෙන් ඉවතට පැන සිදුවූ අනතුරෙන් ත්‍රිරෝද රථය පිටුපස ගමන් ගත් 6 හැවිරිදි කුඩා දරුවෙකු ජීවිතක්ෂයට පත්වී තිබෙනවා.",
       "URL": "https://www.hirunews.lk/143627/මාර්ග-අනතුරු-තුනකින්-ළමයින්-දෙදෙනෙකු-ඇතුළු-තුන්දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4867"
}