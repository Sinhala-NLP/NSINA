{
       "Source": "hirunews",
       "Timestamp": "Saturday, 05 August 2017 - 16:45",
       "Headline": "කන්න රැස්වීමේ තීරණවලට අනුව ගොවීන් කටයුතු නොකිරීමෙන් මිණිපේ වම් ඉවුරු ඇළ ප්‍රතිසංස්කරණයට ගැටලුවක් (ඡායාරූප)",
       "News Content": "රටට බත සපයන කෙත් බිම් අතරින් මිණිපේ ගොවි  ව්‍යාපාරයේ කෙත් බිම් සඳහා හිමිවන්නේ විශේෂ ස්ථානයක්.\nමුළු රටටම බලපා ඇති දැඩි නියං තත්ත්වය හේතුවෙන් වගා බිම් විශාල ප්‍රමාණයක් යල් කන්නය තුළ අත්හැර දැමීමට සිදුව ඇත.\nමේ කාලයේ වුවද මිණිපේ ගොවියන් විසින් මිණිපේ ප්‍රධාන ඇලේ ජලය භාවිතයට හනිමින් සිය වගා බිම් අස්වැද්දවීමට තරම් උත්සාහවන්තවී ඇත.\nඒ මිණිපේ ගොවි ජනපදයට අයත් හසලක ප්‍රාදේශීය වාරිමාර්ග නිලධාරින් සහ ගොවි මහතුන් එක්ව ක්‍රියාත්මක වන අනෙකුත් රාජ්‍ය ආයතන වල සහයෝගය නිසාය.\nකෙසේ වුවද, මිණිපේ ගොවියන් අවුරුදු ගණනක් තිස්සේ දැකපු හීනයක් වූ මිණිපේ ප්‍රධාන ඇළ පුනරුත්ථාපනය කිරීම වර්තමානය වන විට යතාර්ථයක් බවට පත්ව ඇත.\nමේ හේතුවෙන් මිණිපේ ගොවියන් මිණිපේ වම් ඉවුර ඇළ ව්‍යාපෘතිය පිළිබඳව දැඩි බලාපොරොත්තු තබා ඇති බව මිණිපේ ගොවියන්ම පවසයි.\nමිණිපේ ප්‍රධාන ඇලේ පුනරුත්ථාපන කටයුතු කෙරන අතරම වගා කටයුතු සඳහා ගොවියන්ට ජලය ලබා ලබා දීමට සිදුව ඇත.\nමේ නිසා හසලක ප්‍රාදේශීය වාරිමාර්ග ඉංජ්නේරු කාර්යාලය විසින් මිණිපේ ව්‍යාපෘති කාර්යාලය සහ එක්ව දිවා රෑ නොබලමින් ජල මුර නිකුත් කරන ලදී.\nනමුත් එම ජලය නිකුත් කරන්නේ ඇලේ පුනරුත්තාපන කටයුතු සිදු කෙරෙන අතරතුරය.\nමෙම පුනරුත්ථාපන කටයුතු හේතුවෙන් මිණිපේ වැනි ගොවි ජනපදයක වගා බිම් අස්වැද්දවීම එතරම් පහසු නැත.\nමේ නිසා ගොවි සංවිධාන 61 ක් නියෝජනය කරන මිණිපේ ගොවි ව්‍යාපාරයේ ගොවියන් කන්න රැස්වීම් වලදී, 70% ක් අතිරේක බෝග වගා කිරීමටත් 30% ක් වී වගා කිරීම, මාස දෙක හමාරේ හෝ මාස තුනේ වී වගා කිරීම, කෙටි කාලීන බෝග වගා කිරීම සඳහා වැඩි අවධානයක් යොමු කිරීම, ගොවි ජනපදයේ පළමුවන සහ දෙවන පියවර සඳහා ජලය නිකුත් කරන අවසන් දිනය 2017-06-30, ගොවි ජනපදයේ තෙවන සහ සිව්වන පියවර සඳහා ජලය නිකුත් කරන අවසන් දිනය 2017-07-25, යන තීරණ වලට ගොවි සංවිධාන තීරණය කරන ලදී.\nඑම තීන්දු තීරණ ගන්නා අවස්ථා සඳහා අවශ්‍ය වන සියලු රාජ්‍ය නිලධාරින්ද එක්ව සිටියේය.\nමේ තීරණ පිළිබඳව තව දුරටත් දැනුවත් කිරීම සඳහා මිණිපේ වම් ඉවුර ඇළ පුනරුත්ථාපන ව්‍යාපෘතියේ සන්නිවේදන අංශය මගින් මිණිපේ ගොවි ජනපදයම ආවරණය වන පරිදි පෝස්ටර් ඇලවීමෙන් සහ ශබ්ද විකාශන යන්ත්‍ර මගින්ද දැනුවත් කරන ලදී.\nමේ සියලු උත්සායන් දරණ ලද්දේ මිණිපේ ගොවියන් අපේක්ෂා කළ මිණිපේ ප්‍රධාන ඇලේ වැඩ කටයුතු වලින් වැඩි ප්‍රමාණයක් අවසන් කර ගැනීමටය.\nමේ වනවිටත් සියලු ඉදිකිරීම් සමාගම් යන්ත්‍ර සුත්‍ර ගෙනවිත් වැඩ ආරම්භ කර ඇත.\nනමුත් ප්‍රධාන ඇලේ අබලන් වී ඇති ඇතැම් නිර්මිතයන් සකස් කිරීමේදී ඇලේ ජලය තිබීම ගැටළුවක් වී ඇත.\nමේ නිසා යල් කන්නය් වගා කටයුතු අවසානයේ ප්‍රධාන ඇලේ ජලය නතර කෙරෙන අවසන් දිනට පුනරුත්ථාපන කටයුතු කිරීමට කොන්ත්‍රාත් සමගාම් සුදානම්ව සිටි.\nනමුත් මිණිපේ ගොවි ජනපදයේ හිතුවක්කාරී ගොවියන් නිසා මේ සියලු වැඩ කටයුතු සඳහා බාධා පැමිණ ඇති බව මිණිපේ ව්‍යාපෘති නිලධාරින් සඳහන් කළේය.\nතවද කන්න රැස්වීම් තීරණ අනුව වගා නොකිරීම නිසා අතිරේක දින ප්‍රමාණයක් ජලය ලබා දීම සඳහා නේවාසික ව්‍යාපාර කාර්යාලයට සහ වාරිමාර්ග ඉංජිනේරු කාර්යාලය දැනුවත් කර ඇත.\nමේ හේතුවෙන් වී වගා කරන ලද කුඹුරු විනාශයට පත්වෙමින් ඇති බව මිණිපේ ඒකාබද්ධ ගොවි ව්‍යාපාරයේ සභාපති ඇතුළු ප්‍රාදේශීය ගොවි නායකයන් පවසනවා.\nනිත්‍යානුකුලව ගන්නා ලද සියලු තීරණයන් ප්‍රාදේශීය ගොවි නායකයන් විසින් ගොවියන් වෙත දැනුම් දුන්නද එය ක්‍රියාත්මක නොකළ නිසා වර්තමානයේ මෙවැනි තත්ත්වයක් උද්ගතව ඇති බව ප්‍රාදේශීය ගොවි සංවිධාන නායකයන් පවසයි.\nකෙසේ වෙතත් මිණිපේ ගොවියන්ගේ ඉල්ලීම පරිදි තවත් දින කිහිපයක් ජලය ලබා දීමේ කටයුත්ත මේවනවිටත් සිදුකරමින් පවතින අතර එළෙස තුන සහ හතරවන පියවරයන් සඳහා ජලය නිකුත් කරන දිනයන් අවසන්ව ඇති අතර එම ගොවි ජනපද වල ප්‍රධාන අලේ පුනරුත්ථාපන කටයුතු මේවනවිටත් සිදුකරන බව ව්‍යාපෘති අධ්‍යක්ෂ සඳහන් කළේය.\nපළමුවන සහ දෙවන පියවර සඳහා ජලය නිකුත් කරන අතිරේක දින තවත් දින කිහිපයකින් දීර්ඝ කර ගැනීම සඳහා එම පියවරයන්හි ගොවියන් ඉල්ලීම් කර ඇති බව සඳහන් වේ.\nනමුත් පවතින වියලි කාලගුණික තත්ත්වයන් යටතේ රන්ටැඹේ ජලාශයෙන් නිකුත් කළ හැකි ජල ධාරිතාව අවම මට්ටමක පවතින බව හසලක ප්‍රාදේශීය වාරිමාර්ග ඉංජ්නේරු පවසයි.\nඑමෙන්ම මිණිපේ ගොවියන් සියලුදෙනාම කන්න රැස්වීම් තීරණ අනුව වගා කටයුතු කළේ නම් මෙම කණගාටුදායක තත්තවයන් සහිතව වගා බිම් විනාශ නොවේ.\nමේ අතරම කන්න රැස්වීම් තීරණ අනුව වගාව පිහිටුවා වගා බිම් සාර්ථක කරගත් ගොවියන් පිරිසක්ද සිටින බවද නේවාසික ව්‍යාපාර කළමනාකරු සඳහන් කරයි.\nමේ නිසා අතිරේකව ජලය නිකුත් කිරීම ඔවුන්ගේ අස්වනු නෙලීමේදී ගැටළු ඇතිකරන බව එම ගොවියන් පවසයි.\nකෙසේ නමුත් මිණිපේ ගොවි ජනපදයේ ගොවියන්ගේ ක්‍රියාකලාපයන් නිසා මිණිපේ පුනරුත්ථාපන ව්‍යාපෘතියේ පුනරුත්ථාපන කටයුතු අඩාල කර ඇති අතර සාර්ථකව වගා කරන ලද ගොවියන්ටද ගැටළු රැසක්ද ඇතිකර ඇත.\nමේ නිසා ලබන වසරේ යල් කන්නය කෙරෙහි දැඩි නීති සමඟව ආරම්භ කරන අතර ගොවියන්ගේ වගා කටයුතු සහ ප්‍රධාන ඇලේ පුනරුත්ථාපන කටයුතුද සිදුකර ගැනීමට දැඩි වෙහෙසක් ගන්නා බව ව්‍යාපෘති අධ්‍යක්ෂ ඉංජිනේරු එස්.ඩි මැදිවක සඳහන් කළේය.",
       "URL": "https://www.hirunews.lk/167707/කන්න-රැස්වීමේ-තීරණවලට-අනුව-ගොවීන්-කටයුතු-නොකිරීමෙන්-මිණිපේ-වම්-ඉවුරු-ඇළ-ප්‍රතිසංස්කරණයට-ගැටලුවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4384"
}