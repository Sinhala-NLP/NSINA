{
       "Source": "hirunews",
       "Timestamp": "Thursday, 24 March 2016 - 7:02",
       "Headline": "මන්ත්‍රීවරුන්ගේ දීමනා ඉහළ දැමීමේ යෝජනාව අත්හිටුවයි",
       "News Content": "පාර්ලිමේන්තු මන්ත්‍රීවරුන්ගේ දීමනා ඉහළ දැමීමට ගෘහ කාරක සභාව ගත් තීරණය වහාම අත්හිටුවා තිබෙනවා.\nඒ පිළිබඳව කථානායකවරයා ඉදිරියේදී රජයට දැනුම්දීමට නියමිතයි.\nඊයේ පස්වරුවේ පැවති පක්ෂ නායක රැස්වීමේදී මේ පිළිබඳව දීර්ඝ ලෙස සාකච්ඡ කිරීමෙන් පසු මෙම තීරණය ගත් බවයි කතානායක කාර්යාලය නිවේදනය කළේ.\nමහජන අදහස් සැළකිල්ලට ගනිමින් අදාළ යෝජනා යළි සළකා බැලීම සුදුසු බව කථානායකවරයා එහිදී ප්‍රකාශ කර තිබෙනවා.\nඒ අනුව දීර්ඝ ලෙස පක්ෂ නායකයන්ගේ අදහස් විමසීමෙන් පසු මෙම තීරණය ගෙන ඇති බව කථානායක කාර්යාලය නිකුත් කළ නිවේදනයේ සඳහන්.\nකෙසේ වෙතත් මාදිවෙල නිවාස සංකීර්ණයෙන් නිවාස ලබා දී නොමැති මන්ත්‍රීවරුන් 7 දෙනා වෙනුවෙන් යම් සාධාරණත්වයක් ඉටු කිරීමට සියලූ දෙනා එකඟත්වය පළ කර තිබෙනවා.\nමන්ත්‍රීවරුන්ට රුපියල් 50 000 ක නිවාස දීමනාවක් මෙන්ම රුපියල් 75 000 ක කාර්යාල දීමනාවක් ලබාදීම ඇතුලූ යෝජනා කිහිපයක් පසුගියදා ගෘහකාරක සභාව ඉදිරිපත් කර තිබුනා.",
       "URL": "https://www.hirunews.lk/129226/මන්ත්‍රීවරුන්ගේ-දීමනා-ඉහළ-දැමීමේ-යෝජනාව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=5118"
}