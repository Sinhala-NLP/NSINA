{
       "Source": "hirunews",
       "Timestamp": "Thursday, 13 April 2023 - 13:06",
       "Headline": "ශ්‍රී ලංකාවට ගෙන්වූ තුන්වන බිත්තර තොගයත් සෞඛ්‍යාරක්ෂිතයි",
       "News Content": "මෙරටට ආනයනය කළ තුන්වන බිත්තර තොගය සෞඛ්‍ය ආරක්‍ෂිත බවට සත්ත්ව නිෂ්පාදන හා සෞඛ්‍ය දෙපාර්තමේන්තුව ප්‍රකාශ කළා.\nඒ අනුව එහි වාර්තාව අද (13) නිකුත් කිරීමට නියමිත බවයි එම දෙපාර්තමේන්තුවේ අධ්‍යක්ෂ ජනරාල් ආචාර්ය හේමාලි කොතලාවල කියා සිටියේ.\nමෙරට බිත්තර ගැටළුවට පිලියම් ලෙස ඉන්දියාවෙන් බිත්තර ආනයනය කිරීමට තීරණය කෙරුණු අතර ඒ අනුව තුන්වන කොටස වශයෙන් මෙරටට බිත්තර මිලියනයක් ආනයනය කෙරුණා.\nඑහි සාම්පල් ලබා ගැනීම පසුගිය සෙනසුරාදා සිදු කෙරුණු අතර ඒ අනුවයි එහි වාර්තාව නිකුත් කෙරෙන්නේ.\nමේ අතර, බිත්තර සන්තකයේ තබාගෙන අලෙවි නොකිරීමේ චෝදනාව යටතේ වෙළඳුන් තුන්දෙනෙකුට එරෙහිව නීතිමය පියවර ගැනීමට කටයුතු කළ බව නුවරඑළිය දිස්ත්‍රික් පාරිභෝගික කටයුතු පිලිබඳ අධිකාරිය ප්‍රකාශ කළා.\nඒ අනුව ඊයේ (12) සිදුකළ වැටලීමක දී නුවරඑළිය හාවාඑළිය ප්‍රදේශයේ වෙලදසැල් කිහිපයක තිබී බිත්තර 4000ක් එම අධිකාරිය භාරයට ගෙන තිබෙනවා.",
       "URL": "https://www.hirunews.lk/332463/ශ්‍රී-ලංකාවට-ගෙන්වූ-තුන්වන-බිත්තර-තොගයත්-සෞඛ්‍යාරක්ෂිතයි",
       "Category": "Local News",
       "Parent URL": "https://www.hirunews.lk/local-news.php?pageID=416"
}