{
       "Source": "hirunews",
       "Timestamp": "Saturday, 14 March 2020 - 13:21",
       "Headline": "ඉන්ධන මිල ගැන තීරණය ලබන බදාදා",
       "News Content": "ඉන්ධන මිල සංශෝධනය කිරීම පිළිබඳ අවසන් තීරණයට ලබන බදාදා රැස්වන අමාත්‍ය මණ්ඩල රැස්වීමේදී එළඹීමට නියමිතයි.\nරජයේ ප්‍රකාශකයෙකු සඳහන් කළේ ලෝක වෙළදපොළේ ඉන්ධන මිල ගණන් පිළිබද වාර්තාවක් එදින විදුලිබල හා බලශක්ති අමාත්‍ය මහින්ද අමරවීර අමාත්‍ය මණ්ඩලයට ඉදිරිපත් කිරීමට ද නියමිත බවයි.\nලෝක වෙළදපොළේ ඉන්ධන මිල අඩු වීමේ වාසිය ජනතාවට ලබාදීම සඳහා සාකච්ඡා කර ඉදිරියේදී කටයුතු කරන බව අමාත්‍ය මහින්ද අමරවීර පසුගිය දා ප්‍රකාශ කර තිබුණා.\nලෝක වෙළඳපොළේ බොරතෙල් බැරලයක මිල දැන් සටහන් වන්නේ ඩොලර් 33 ශත 85ක් ලෙසයි.\nගත වූ සතියේ වාර්තා වූයේ 2008 වසරෙන් පසු තෙල් මිලෙහි සීග්‍රතම පහත වැටීමයි.",
       "URL": "https://www.hirunews.lk/236488/ඉන්ධන-මිල-ගැන-තීරණය-ලබන-බදාදා",
       "Category": "Local News",
       "Parent URL": "https://www.hirunews.lk/local-news.php?pageID=2853"
}