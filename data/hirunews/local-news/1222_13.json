{
       "Source": "hirunews",
       "Timestamp": "Tuesday, 19 April 2022 - 14:03",
       "Headline": "'මේ ව්‍යසනයට රට ඇද දැම්මේ තමුන්නාසේලාගේ පාලනයයි' - අකුදි කියයි (වීඩියෝ)",
       "News Content": "වත්මන් ශ්‍රී ලංකාව දැඩි ආර්ථික අවපාතයකට පත් වූයේ, ආණ්ඩුවේ අකාර්යක්ෂම සහ අදූරදර්ශී පාලනය නිසා බව පාර්ලිමේන්තු මන්ත්‍රී අනුර කුමාර දිසානායක පවසනවා.\nඅද (19) පැවැති පාර්ලිමේන්තු විවාදයට එක්වෙමින් මන්ත්‍රීවරයා පැවසුවේ, රට මෙවන් වූ ව්‍යසනකාරී තත්ත්වයකට ඇද දැමුවේ වත්මන් ආණ්ඩු පාලනය බවයි.\nමෙහිදී පාර්ලිමේන්තු සභාවේ අදහස් පළ කරමින් මන්ත්‍රී අනුර කුමාර ඊයේ (18) ජනාධිපති ගෝඨාභය රාජපක්ෂ සිදු කළ විශේෂ කතාව විවේචනය කරමින් අදහස් පළ කළා.\nඅනුර කුමාර දිසානායක මන්ත්‍රීවරයා සඳහන් කළේ, ‍රට මෙවන් ආර්ථික අර්බුදයකට ඇඳ වැටීම සහ කෘෂිකර්මාන්තය අඩාල කරමින්, ගොවි ජනතාවට නිසි පරිදි රසායනික පොහොර ලබානොදී එම තත්ත්වය වෙනස් කිරීමට ගෙන ආ කාබනික පොහොර ප්‍රතිපත්තිය වැනි විවිධ ප්‍රතිපත්ති අත් හදා බැලීමට ගොස් රට විපතට පත් වූ බවයි.\nඑවන් ප්‍රතිපත්තිවල පවතින දුර්වලතාව ජනාධිපතිවරයෙකු පසුව තේරුම් ගෙන සමාව ඇයදීමෙන් පමණක් රටේ ජන පීඩක තත්ත්වය අඩු නොවන බවයි මන්ත්‍රීවරයා වැඩිදුරටත් සඳහන් කළේ.",
       "URL": "https://www.hirunews.lk/302296/මේ-ව්‍යසනයට-රට-ඇද-දැම්මේ-තමුන්නාසේලාගේ-පාලනයයි-අකුදි-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1222"
}