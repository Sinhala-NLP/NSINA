{
       "Source": "hirunews",
       "Timestamp": "Saturday, 07 November 2020 - 13:40",
       "Headline": "කල්පිටියේ ගෝවා වලට වෛරස් රෝගයක් (වීඩියෝ)",
       "News Content": "වෛරස් රෝගයක් හේතුවෙන් කල්පිටිය අර්ධද්වීපයේ ගෝවා වගාව විනාශ වී තිබෙනවා.\nගොවීන් පවසන්නේ අක්කර 500කට ආසන්න භුමි ප්‍රමාණයකට වෛරසය පැතිරී ඇති බවයි.\nකල්පිටිය අර්ධද්වීපයේ දළුව, මාම්පුරිය, නාරක්කල්ලිය, ඉලන්තඩිය, සේතපොල, නොරෝච්චෝල ඇතුළු ගම්මාන රැසක ගොවීන්ගේ ප්‍රධාන වගා භෝගය ගෝවායි.\nනමුත් වෛරස් රෝගය බලපෑම හේතුවෙන් ඉලන්තඩිය හා දළුව ප්‍රදේශයේ ගෝවා වගාවට අත්ව ඇති ඉරණමයි මේ.\nඉතා කෙටි කාලයක් තුළ එක් වගාවකින් තවත් වගාවකට රෝගය පැතිර යන බව ගොවීන් පෙන්වා දෙනවා.\nගොවීන් පවසන්නේ මාස කිහිපයක් තිස්සේ අදාළ රෝගී තත්ත්වයට යම්  යම් ප්‍රතිකර්ම කළ ද මෙතෙක් විසඳුම් ලැබී නොමැති බවයි.\nවගාව සඳහා වැය කළ ශ්‍රමය හා මුදල් මෙලෙස විනාශ වී යාමෙන් මෙම ගොවීන් දැඩි දුෂ්කරතාවකට පත්ව සිටිනවා.",
       "URL": "https://www.hirunews.lk/254211/කල්පිටියේ-ගෝවා-වලට-වෛරස්-රෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2346"
}