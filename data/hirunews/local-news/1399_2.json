{
       "Source": "hirunews",
       "Timestamp": "Tuesday, 25 January 2022 - 15:59",
       "Headline": "එක්නැලිගොඩ වෙනුවෙන් හිස කෙස් දන් දී ඉල්ලූ සාධාරණය (වීඩියෝ)",
       "News Content": "වසර 12ක සිට අතුරුදන් ව සිටින මාධ්‍යවේදී ප්‍රගීත්  එක්නැලිගොඩ වෙනුවෙන් සාධාරණයක් ඉල්ලා, ඔහුගේ බිරිඳ සන්ධ්‍යා එක්නැලිගොඩ අද (25) පෙරවරුවේ මෝදර කාලි අම්මාන් කෝවිලේ දී විශේෂ දේව පූජාවකට එක් වුණා.\nඇය විසින් මෙම විශේෂ පූජාවට එක් වූයේ, වසර 56ක සිට වවාගෙන සිටි තම හිසකෙස් ද සම්පූර්ණයෙන් ම මුඩු කරමින්.\n'ශුද්ධ වූ වීරදම් පූජාව' ලෙසින් හඳුන්වනු ලබන මෙම පූජාව මගින් ඇය ඉල්ලා සිටින්නේ, 12 වසරක සිට අතුරුදන් ව සිටින තම සැමියා වෙනුවෙන් නිසි සාධාරණත්වයක් තමන් හට ඉටු කර, එම සිදුවීමට සම්බන්ධ සියලු පාර්ශ්ව වෙත දඬුවම් ක්‍රියාත්මක කරන ලෙසයි.\nමාධ්‍යවේදී ප්‍රගීත් එක්නැලිගොඩ අතුරුදන් වූයේ, 2010 වර්ෂයේ ජනවාරි 24 වැනිදා රාත්‍රී කාලයේ කොළඹට ආසන්න ප්‍රදේශයක දී යි.\nඔහුව පැහැර ගැනීමකට ලක් වූ බවට සැක කෙරෙන අතර, මේ දක්වාත් ඒ සම්බන්ධයෙන් සම්පූර්ණ සත්‍යය අනාවරණය වී, අධිකරණමය ක්‍රියාවලියක් හරහා වගකිවයුත්තන්ට දඬුවම් ලබාදෙමින් යුක්තිය ඉටු කිරීමක් සිදුව නැහැ.",
       "URL": "https://www.hirunews.lk/295150/එක්නැලිගොඩ-වෙනුවෙන්-හිස-කෙස්-දන්-දී-ඉල්ලූ-සාධාරණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1399"
}