{
       "Source": "hirunews",
       "Timestamp": "Saturday, 13 May 2023 - 13:11",
       "Headline": "මෙරට ජනගහනයෙන් සියයට 3 ක් තැලසීමියා වාහකයන් - මහාචාර්ය වෛද්‍ය සචිත් මෙත්තානන්ද කියයි",
       "News Content": "මෙරට ජනගහනයෙන් සියයට 3 ක් තැලසීමියා වාහකයන් බව කැළණිය විශ්වවිද්‍යායේ ළමා රෝග ඒකකයේ ළමා රෝග පිළිබද මහාචාර්ය වෛද්‍ය සචිත් මෙත්තානන්ද පවසනවා.\nශ්‍රී ලංකාව තැලසීමියා රෝගය වළක්වා ගැනීම සම්බන්ධයෙන් අසමත් රාජ්‍යයක් බවට පත් වී ඇති අතර විවාහයට පෙර රුධිර පරීක්ෂාවක් සිදුකර රෝග වාහකයෙක් ද යන්න සම්බන්ධයෙන් හදුනාගත හැකි බවයි කොළඹ පැවති මාධ්‍ය හමුවකට එක්වෙමින් ඔහු කියා සිටියේ.\nඑම මාධ්‍ය හමුවට එක්වෙමින් කුරුණෑගල ශික්ෂණ රෝහලේ තැලසීමියා ඒකකයේ රක්තව්‍යාධිවේදී විශේෂඥ වෛද්‍ය මානෙල් රත්නායක කියා සිටියේ තැලසීමියා රෝගීන් දෙදෙනෙකු අතර විවාහයකදී සියයට 25 කටම තැලසීමියාව සහිත දරුවන් බිහිවිමේ වැඩි ඉඩකඩක් පවතින බවයි.",
       "URL": "https://www.hirunews.lk/335050/මෙරට-ජනගහනයෙන්-සියයට-3-ක්-තැලසීමියා-වාහකයන්-මහාචාර්ය-වෛද්‍ය-සචිත්-මෙත්තානන්ද-කියයි",
       "Category": "Local News",
       "Parent URL": "https://www.hirunews.lk/local-news.php?pageID=347"
}