{
       "Source": "hirunews",
       "Timestamp": "Wednesday, 21 July 2021 - 16:37",
       "Headline": "පුද්ගලයෙකුගෙන් කප්පම් ගත් යුද හමුදා සෙබලෙකු අත්අඩංගුවට",
       "News Content": "යුද හමුදාවේ විමර්ශන කණ්ඩායමක සාමාජිකයෙකු ලෙස පෙනී සිටිමින් පුද්ගලයින් බියට පත් කර කප්පම් ගැනීමේ ජාවාරමක නිරත වූ යුද හමුදා සෙබලෙකු මීගමුව කොට්ඨාශ අපරාධ විමර්ශන අංශය විසින් අද අත්අඩංගුවට ගනු ලැබුවා.\nමෙලෙස අත්අඩංගුවට ගෙන ඇත්තේ මිනුවන්ගොඩ - හීනටියන ප්‍රදේශයේ පදිංචි 28 හැවිරිදි පුද්ගලයෙක්.\nසීදුව - කොටුගොඩ ප්‍රදේශයේ මාළු ව්‍යාපාරිකයෙකුගෙන් හමුදා නිළ ඇඳුමකින් පැමිණි පුද්ගලයෙකු රුපියල් 80,000ක කප්පම් මුදලක් ලබා ගත් බවට ලද පැමිණිල්ලකට අනුව මෙම සැකකරු අත්අඩංගුවට ගෙන තිබෙනවා.",
       "URL": "https://www.hirunews.lk/277615/පුද්ගලයෙකුගෙන්-කප්පම්-ගත්-යුද-හමුදා-සෙබලෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1805"
}