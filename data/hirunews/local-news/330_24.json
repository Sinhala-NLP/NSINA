{
       "Source": "hirunews",
       "Timestamp": "Saturday, 20 May 2023 - 10:21",
       "Headline": "සිංගප්පූරුවේදී මියගිය ගෘහ සේවිකාව සම්බන්ධයෙන් විමර්ශනයක්",
       "News Content": "සිංගප්පූරුවේදී මහල් නිවසකින් ඇදවැටී මියගිය ගෘහ සේවිකාව පිළිබඳ කඩිනම් විමර්ශනයක් සිදුකිරීමට විදේශ සේවා නියුක්ති කාර්යංශය පියවර ගෙන තිබෙනවා.\nවිදේශ සේවා නියුක්ති කාර්යංශයේ සභාපති හිල්මි අසීස් මහතාගේ උපදෙස් පරිදි අදාළ විමර්ශනය සිදුකරන බවයි එම කාර්යංශයේ නියෝජ්‍ය සාමාන්‍යාධිකාරී මාධ්‍ය ප්‍රකාශක සෙනරත් යාපා සඳහන් කරන්නේ.\nඔහු පැවසුවේ අදාළ ගෘහ සේවිකාවගේ දේහය අද (20) දිවයිනට රැගෙන ඒමට අවශ්‍ය සියළු කටයුතු සූදානම් කර ඇති බවයි.\nමෙලෙස ජිවිතක්ෂයට පත්ව තිබුණේ දංකොටුව - මොටෑමුල්ල ප්‍රදේශයේ පදිංචිව සිට විදෙස් ගත වූ 41 හැවිරිදි විවාහක කාන්තාවක්.\nඇය සේවය කළ නිවසේ පුද්ගලයන්ගෙන් කරදර එල්ල වන බවත් තමන්ට ශ්‍රී ලංකාවට යාමට අවශ්‍ය බවත් ඇය සිය මිතුරියන්ට මිට පෙර ප්‍රකාශ කර ඇති බව සඳහන්.\nඇය මහල් නිවසෙන් ඇඳ වැටෙන ආකාරය කිසියම් පුද්ගලයෙකු විසින් වීඩියෝ ගතකර ඇති බවද වාර්තා වනවා.",
       "URL": "https://www.hirunews.lk/335706/සිංගප්පූරුවේදී-මියගිය-ගෘහ-සේවිකාව-සම්බන්ධයෙන්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=330"
}