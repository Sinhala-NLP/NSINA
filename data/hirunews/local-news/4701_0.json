{
       "Source": "hirunews",
       "Timestamp": "Friday, 20 January 2017 - 12:12",
       "Headline": "නියං කාලගුණය මැද ප්‍රදේශ කිහිපයකට වැසි",
       "News Content": "ඊයේ (19) රාත්‍රියේ සිට උතුරුමැද, නැගෙනහිර පළාත්වලට සුළු වැසි ඇද හැලීම ආරම්භ වූ බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්ෂ ජනරාල් ලලිත් චන්ද්‍රපාල හිරු ප්‍රවෘත්ති අංශය කළ විමසීමකදී කියා සිටියේ ලබන 22 සහ 23 වනදා දා යන දින දෙකෙහි උතුරුමැද, උතුර, නැගෙනහිර යන පළාත්වලට තරමක් තද වැසි ද අපේක්ෂා කළ හැකි බවයි.\nමේ අතර, අනුරාධපුරයේ පැවති උත්සවයකින් අනතුරුව ජල සම්පාදන හා ජලාපවාහන අමාත්‍ය රවූෆ් හකීම් කියා සිටියේ නියගය පවතින ප්‍රදේශවලට ජලය බෙදා හැරීමේ කටයුතු සදහා අවශ්‍ය කටයුතු මේ වනවිට යොදා ඇති බවයි.\nදිස්ත්‍රික්ක 13 කට අයත් පුද්ගලයින් හත් ලක්ෂයකට වැඩි ප්‍රමාණයක් මේ වනවිට අධික නියං තත්ත්වයෙන් පීඩාවට පත්ව සිටින බව ද ආපදා කළමනාකරණ මධ්‍යස්ථානය සදහන් කළා.",
       "URL": "https://www.hirunews.lk/152495/නියං-කාලගුණය-මැද-ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4701"
}