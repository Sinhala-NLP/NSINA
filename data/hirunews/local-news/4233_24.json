{
       "Source": "hirunews",
       "Timestamp": "Sunday, 05 November 2017 - 17:24",
       "Headline": "ආනයනික කිරිපිටි සඳහා සීමා පනවන බව ජනපති කියයි",
       "News Content": "විදේශීය කිරිපිටි සමාගම්වලට මෙරට ආක්‍රමණය කිරීමට ඉඩ නොතබා දේශීය කිරිගොවියා නගා සිටුවීමට ගත හැකි සෑම පියවරක්ම ගන්නා බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා කියා සිටියේ ළදරු කිරිපිටි සඳහා සහන ලබාදෙන අතරම විදේශීය රටවලින් ආනයනය කෙරෙන අනෙකුත් කිරිපිටි සඳහා සීමා පනවන බවයි.\nපොළොන්නරුව - අරලගංවිල ප්‍රදේශයේ පැවැති ජන හමුවකට එක්වෙමිනුයි ජනාධිපතිවරයා මේ බව කියා සිටියේ.\nමේ අතර, පසුගිය සමයේ බලපෑ දැඩි නියඟය හමුවේ පොළොන්නරුව දිස්ත්‍රික්කයේ ගොවිජනතාවට මුහුණදීමට සිදුවූ ගැටළු සහ ඒවාට විසඳුම් ලබාදීමට ගෙන යන වැඩපිළිවෙලේ ප්‍රගතිය විමසා බැලීමේ සාකච්ඡාවක් ජනාධිපතිවරයාගේ ප්‍රධානත්වයෙන් අද පෙරවරුවේ පොළොන්නරුව - ප්‍රාදේශීය ලේකම් කාර්යාලයේදී පැවැත්වුණා.\nමෙහිදී නියඟය හේතුවෙන් කන්න තුනම වගා හානි සිදුවූ ගොවි ජනතාව වෙත බිත්තර වී නොමිළේ ලබාදීමටත්, කන්න දෙකක් හානි වූ ගොවි ජනතාව සඳහා බිත්තර වී සහනදායී මිලකට ලබාදීමටත් ජනාධිපතිවරයා, නිළධාරීන්ට උපදෙස් ලබාදී තිබෙනවා.",
       "URL": "https://www.hirunews.lk/175319/ආනයනික-කිරිපිටි-සඳහා-සීමා-පනවන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4233"
}