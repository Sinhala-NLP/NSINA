{
       "Source": "hirunews",
       "Timestamp": "Thursday, 25 May 2023 - 16:22",
       "Headline": "පහළොස් හැවිරිදි දැරිය අපයෝජනය කළ පුද්ගලයෙක් පොලිස් අත්අඩංගුවට",
       "News Content": "පහළොස් හැවිරිදි දැරියක් අපයෝජනයට ලක් කල මවගේ අනියම් පුරුෂයා බකමූණ පොලීසිය විසින් අත්අඩංගුවට ගෙන තිබෙනවා.\nමෙම දැරියගේ මව විදේශගතව සිටින අතර ඇය අත්තම්මා සමග මහවෙල පොලිස් වසමේ ජීවත්ව සිටින බව පොලීසිය පවසනවා.\nඅත්තම්මා සමග අමනාප වී නිවසෙන් යමින් සිටියදී මෙම දැරිය මහවෙල පොලිස් නිලධාරීන් භාරයට ගෙන අධිකරණ වෛද්‍යවරයාට ඉදිරිපත් කිරීමෙන් අනතුරුව අපයෝජනයට ලක්වී ඇති බව අනාවරණය වී තිබෙනවා.\nඅනතුරුව දැරියගෙන් සිදු කළ ප්‍රශ්න කිරීමේදී ඇය සිය මවගේ අනියම් පුරුෂයා අතින් අපයෝජනයට ලක් වූ බව පවසා ඇති බව සඳහන්.\nඅපයෝජනයට ලක් වන අවස්ථාවේදී දැරිය ජීවත්ව සිට ඇත්තේ බකමූණ පොලිස් වසමේ වූ අතර බකමූණ පොලීසිය විසින් විමර්ශන සිදුකර හතළිස් එක් හැවිරිදි පුද්ගලයා අත්අඩංගුවට ගෙන අධිකරණයට ඉදිරිපත් කර ඇති බවයි වාර්තා වන්නේ.",
       "URL": "https://www.hirunews.lk/336204/පහළොස්-හැවිරිදි-දැරිය-අපයෝජනය-කළ-පුද්ගලයෙක්-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=317"
}