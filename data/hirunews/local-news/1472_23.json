{
       "Source": "hirunews",
       "Timestamp": "Friday, 24 December 2021 - 13:31",
       "Headline": "ව්‍යාජ පී.සී.ආර්. වාර්තා සකස් කළ තුන් දෙනෙකු අත්අඩංගුවට",
       "News Content": "කොච්චිකඩේ - පෝරතොට ප්‍රදේශයේ දී ව්‍යාජ ලෙස පී.සී.ආර්. පරීක්ෂණ වාර්තා සකස් කර  මුදල් ලබාගැනීමේ ජාවාරමක නිරත වූ තුන්දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඊයේ ලැබුණු තොරතුරකට අනුව සිදු කළ වැටලීමක දී අත්අඩංගුවට ගත් මෙම සැකකරුවන් සතුව තිබූ ව්‍යාජ ලෙස සකසන ලද පී.සී.ආර්. වාර්තා 17ක්, පරිගණකයක්, ජංගම දුරකතන පහක් සොයාගත් බවයි පොලිස් විශේෂ කාර්ය බලකාය සඳහන් කළේ.\nවිදේශගත වන පුද්ගලයින් සඳහා ඔවුන් මෙම පී.සී.ආර්. වාර්තා ලබා දී ඇති අතර, සැකකරුවන් අවුරුදු 21 සහ 37 හැවිරිදි වියේ පසුවන රද්දොලුගම ප්‍රදේශයේ පදිංචිකරුවන්.",
       "URL": "https://www.hirunews.lk/292014/ව්‍යාජ-පී-සී-ආර්-වාර්තා-සකස්-කළ-තුන්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1472"
}