{
       "Source": "hirunews",
       "Timestamp": "Sunday, 18 December 2016 - 12:20",
       "Headline": "වසරේ අවසන් උල්කා වර්ෂාව 21 වනදා රාත්‍රියේ",
       "News Content": "වසරේ දර්ශණය වන අවසන් උල්කා වර්ෂාව ලබන 21 වනදා රාත්‍රියේ සහ 22 වනදා අලුයම දැකබලා ගත හැකි බව ඇමරිකානු නාසා ආයතනය පවසනවා.\nඅර්ෆිඩ් නමින් හැඳින්වෙන එම උල්කා වර්ෂාව පැයකට 5 ත් 10 ත් අතර ප්‍රමාණයක් පොළොව දෙසට ඇද හැලෙන බවයි තාරකා විද්‍යාඥයන් පෙන්වා දෙන්නේ.\nමෙම උල්කා වර්ෂාව වාර්ෂිකව සිදුවන්නක් වන අතර එය දෙසැම්බර් 17 ත් 25 ත් අතර කාලය පුරා මීට පෙර දැකබලාගත හැකිවුණා.\nකෙසේ වෙතත් මෙම වර්ෂයේ එහි වෙනසක් දක්නට ලැබෙන බවයි තාරකා විද්‍යාඥයින් සඳහන් කළේ.\nමෙරට ජනතාවටද වසරේ අවසන් උල්කා වර්ෂාව දැක බලාගත හැකි අතර ලබන 21 වනදා රාත්‍රියේ හෝ 22 වනදා අලූයම් කාලයේදී පැහැදිළි අහස නිරීක්ෂණය කළහොත් එය මනා ලෙස දැක බලාගත හැකි බවයි තාරකා විද්‍යාඥයන් පෙන්වා දෙන්නේ.",
       "URL": "https://www.hirunews.lk/149990/වසරේ-අවසන්-උල්කා-වර්ෂාව-21-වනදා-රාත්‍රියේ",
       "Category": "Local News",
       "Parent URL": "https://www.hirunews.lk/local-news.php?pageID=4748"
}