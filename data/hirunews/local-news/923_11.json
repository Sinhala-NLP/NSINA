{
       "Source": "hirunews",
       "Timestamp": "Monday, 22 August 2022 - 8:21",
       "Headline": "ගල්කිස්ස අධිකරණ භූමියේ වෙඩි තැබීමට දෙදෙනෙකු අත්අඩංගුවේ",
       "News Content": "පසුගිය අටවනදා ගල්කිස්ස අධිකරණය තුළ සිදුවූ වෙඩි තැබීමේ සිද්ධිය සම්බන්ධයෙන් දෙදෙනෙකු අත්අඩංගුවට ගෙන තිබෙනවා.\nකඩවත - ගෝනහේන ප්‍රදේශයේදී පොලිස් විශේෂ කාර්ය බලකායේ සංවිධානාත්මක අපරාධ මර්දන ඒකකය විසින් අත්අඩංගුවට ගත් මොවුන් අතර කාන්තාවක්ද වන බවයි පොලිසිය සඳහන් කළේ.\nඅත්අඩංගුවට ගත් දෙදෙනා දෙල්ගොඩ ප්‍රදේශයේ පදිංචිකරුවන්. ඔවුන් සතුව තිබී හෙරොයින් මත්කුඩුද පොලිස් භාරයට ගෙන ඇති අතර, රැඳවුම් නියෝග මත තවදුරටත් ප්‍රශ්න කිරීම් සිදුකරන බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/313405/ගල්කිස්ස-අධිකරණ-භූමියේ-වෙඩි-තැබීමට-දෙදෙනෙකු-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=923"
}