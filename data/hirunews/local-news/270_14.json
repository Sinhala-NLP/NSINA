{
       "Source": "hirunews",
       "Timestamp": "Wednesday, 14 June 2023 - 8:40",
       "Headline": "හෙට සිට යූරියා මිල අඩු කෙරේ",
       "News Content": "යූරියා පොහොර කිලෝග්‍රෑම් 50 මිටියක මිල හෙට (15) සිට රුපියල් 9,000 දක්වා අඩු කෙරෙනු ඇති.\nඊට අදාළ අනුමැතිය කෘෂිකර්ම අමාත්‍ය මහින්ද අමරවීර කැබිනට් මණ්ඩලයෙන් ලබාගත් බවයි කෘෂිකර්ම අමාත්‍යාංශය සඳහන් කළේ.\nදැනට මෙම පොහොර මිටියක් රුපියල් 10,000ක මිලකට පවතිනවා.\nඑමෙන්ම දැනට කොළඹ වරායට පැමිණ ඇති යූරිය පොහොර නෞකාවේ පොහොර ගොඩබෑම මේ වනවිට සිදුවන අතර, පෙරේදා (12) රාත්‍රියේ පැවති අධික වර්ෂාව ඊට බාධා ඇති කළා.\nඑහෙත් ඊයේ (13) රාත්‍රියේ සිට යූරියා පොහොර රැගත් ලොරි රථ පොළොන්නරුව ඇතුලු ප්‍රදේශ කිහිපයකට යොමුකළ බවයි කෘෂිකර්ම අමාත්‍යාංශය සඳහන් කළේ.\nමේ අතර වවුචර් පත් වලට ලබාදෙන පොහොර තමන් වෙත මෙතෙක් ලැබී නොමැති බව පොළොන්නරු දිස්ත්‍රක්කයේ ඇළහැර ප්‍රදේශයේ ගොවීන් චෝදනා කරනවා.\nඒ හේතුවෙන් තමන් දැඩි දුෂ්කරතාවයකට පත්ව ඇති බවයි ඔවුන් පෙන්වා දෙන්නේ.",
       "URL": "https://www.hirunews.lk/337882/හෙට-සිට-යූරියා-මිල-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=270"
}