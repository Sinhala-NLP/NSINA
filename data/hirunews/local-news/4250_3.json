{
       "Source": "hirunews",
       "Timestamp": "Friday, 27 October 2017 - 13:30",
       "Headline": "මාතර බස් නැවතුමේ වැසිකිලි පද්ධතිය පිටාර ගලයි",
       "News Content": "මාතර බස් නැවතුම්පලේ පිහිටා ඇති වැසිකිලි පද්ධතිය පිටාර ගැලීම හේතුවෙන් නගරයේ දැඩි දුර්ගන්ධයක් පවතින බවට නගරයට පැමිණෙන ජනතාව චෝදනා කරනවා.\nමේ හේතුවෙන් තමන් දැඩි අසීරුතාවයකට පත්වන බවයි ඔවුන් පෙන්වා දෙන්නේ.\nවසර ගණනාවකට පෙර මෙම වැසිකිලි පද්ධතිය ඉදිකර ඇති අතර, එය නිසි ලෙස නඩත්තු නොකිරීම හේතුවෙන් මෙම තත්ත්වය මතුව තිබෙනවා.\nමාතර නගරයට පැමිණෙන ජනතාව වැසිකිලි පද්ධතිය පිටාර යාම හේතුවෙන් තමන් දැඩි අසීරුතාවයකට මුහුණදී ඇති බවයි හිරු ප්‍රවෘත්ති අංශයට අදහස් පළ කරමින් කියා සිටියේ.\nඅප මේ සම්බන්ධයෙන් මාතර නාගරික කොමසාරිස් සේනක පල්ලියගුරුගේ ගෙන් විමසා සිටියා. එහිදී ඔහු කියා සිටියේ ඉදිරියේදී මේ සම්බන්ධයෙන් පියවර ගැනීමට බලාපොරොත්තු වන බවයි.",
       "URL": "https://www.hirunews.lk/174584/මාතර-බස්-නැවතුමේ-වැසිකිලි-පද්ධතිය-පිටාර-ගලයි",
       "Category": "Local News",
       "Parent URL": "https://www.hirunews.lk/local-news.php?pageID=4250"
}