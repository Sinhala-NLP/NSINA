{
       "Source": "hirunews",
       "Timestamp": "Monday, 01 August 2022 - 11:11",
       "Headline": "බන්ධනාගාර ආරක්ෂක කම්බි වැට අසලින් හමු වූ පාර්සල් 03",
       "News Content": "අඟුණුකොළපැලැස්ස බන්ධනාගාර ආරක්ෂක කම්බි වැට අසල සඟවන ලද නීතිවිරෝධී ද්‍රව්‍ය හා මත්ද්‍රව්‍ය තොගයක් විශේෂ කාර් ය බලකාය නිලධාරින් සිය භාරයට ගෙන තිබෙනවා.\nබන්ධනාගාරයේ රාජකාරියේ නියුතු විශේෂ කාර්ය බලකායට අනුයුක්තව සේවය කරන නිලධාරින් පිරිසක් විසින් මෙම සෝදිසි කිරීම සිදු කරනු ලැබුවේ ඊයේ (31) දිනයි.\nඑහිදී ආරක්ෂක කම්බි වැට අසල ඇති කැලෑබද ප්‍රදේශය පිරික්සීමේදී ජංගම දූරකථන 04ක්, දූරකථන ආරෝපණ 02ක්, එයට යොදන බැටරි 06ක්, 2GB මතකපත්‍ර 02 ක් හා අඟල් 03 ක් දිග දුම්කොළ සුරුට්ටු 295 ක් ඇතුළත් පාර්සල් 03 ක් ද සොයා ගැනුණා.\nවිශේෂ කාර්‍ය බලකා නිලධාරින් භාරයට ගැනුණු එම ද්‍රව්‍ය තොගය විමර්ශන කටයුතු සඳහා බන්ධනාගාර නිලධාරින් වෙත භාර කෙරුණා.",
       "URL": "https://www.hirunews.lk/311555/බන්ධනාගාර-ආරක්ෂක-කම්බි-වැට-අසලින්-හමු-වූ-පාර්සල්-03",
       "Category": "Local News",
       "Parent URL": "https://www.hirunews.lk/local-news.php?pageID=975"
}