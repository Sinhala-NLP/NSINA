{
       "Source": "hirunews",
       "Timestamp": "Thursday, 02 February 2023 - 7:31",
       "Headline": "පොහොට්ටුවේ ආසන සංවිධායකවරුන් අද කොළඹට",
       "News Content": "ශ්‍රී ලංකා පොදුජන පෙරමුණේ සියලු ම ආසන සංවිධායකවරුන් අද (02) කොළඹට කැඳවා තිබෙනවා.\nඒ, පළාත් පාලන ඡන්ද විමසීමට අදාළ ප්‍රචාරණ කටයුතු සිදු කරන ආකාරය සම්බන්ධයෙන් සාකච්ඡා කිරීම සඳහා යි.\nමෙම සාකච්ඡාව නෙලුම් මාවත පක්ෂ මූලස්ථානයේ දී පෙරවරුවේ පැවැත්වෙන්නේ පොදුජන පෙරමුණේ ජාතික සංවිධායක හිටපු අමාත්‍ය බැසිල් රාජපක්ෂගේ ප්‍රධානත්වයෙන්.\nමේ අතර, ශ්‍රී ලංකා පොදුජන පෙරමුණ සහ එහි හවුල්කාර පක්ෂ අතර සාකච්ඡාවක් ඊයේ රාත්‍රියේ පක්ෂ කාර්යාලයේ දී පැවැත්වුණා.\nමේ, එම සාකච්ඡාවෙන් අනතුරුව මාධ්‍ය වෙත අදහස් දැක්වූ අග්‍රාමාත්‍ය දිනේෂ් ගුණවර්ධන.\nශ්‍රී ලංකා පොදුජන පෙරමුණේ මහ ලේකම්, පාර්ලිමේන්තු මන්ත්‍රී සාගර කාරියවසම් ද අදහස් පළ කළා.\nමේ අතර, තැපැල් ඡන්දය විමසීම මේ මාසයේ 03 වන සතියේ දී සිදු විය හැකි බව මැතිවරණ කොමිෂන් සභාව ප්‍රකාශ කළා.\nඑහි සභාපති නීතිඥ නිමල් පුංචිහේවා කියා සිටියේ, ඒ සම්බන්ධයෙන් නිල නිවේදනය ඉදිරි සතිය තුළ දැනුම්දෙන බව යි.",
       "URL": "https://www.hirunews.lk/326446/පොහොට්ටුවේ-ආසන-සංවිධායකවරුන්-අද-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=564"
}