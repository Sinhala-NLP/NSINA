{
       "Source": "hirunews",
       "Timestamp": "Sunday, 29 January 2023 - 6:43",
       "Headline": "ජැකලීන්ට උසාවියෙන් දුන්නු අවසරය",
       "News Content": "මුදල් විශුද්ධි කිරීමේ චෝදනාවකට ලක්ව සිටින ශ්‍රී ලාංකික සම්භවයක් ඇති ඉන්දීය සුපිරි නිළියක වන ජැකලින් ෆර්නැන්ඩස් හට ඩුබායි රාජ්‍යයේ සංචාරයක් සඳහා ඉන්දීය අධිකරණය අවසර ලබා දී තිබෙනවා.\nප්‍රකට ඉන්දීය ව්‍යාපාරිකයෙකු වන සුකේෂ් චන්ද්‍රශේකර් සමග එක්ව ඉන්දීය රුපියල් කෝටි 200කට අධික මුදලක් මෙලෙස අයථා ලෙස පරිහරණය කර ඇති බවටයි අයට ඇයට චෝදනා එල්ල වන්නේ.\nඊයෙ ඉන්දියාවේ පටියාලා හී අධිකරණයක් ඉදිරියේ පෙනී සිටි ජැකලින් ෆර්නැන්ඩස්ගෙ නීතිඥයින් පෙන්වා දුන්නේ ඇයට ජනවාරි මස 27 වැනි දින සිට 30 වැනිදා දක්වා ඩුබායි හි පැවැත්වෙන සම්මන්ත්‍රණයක් සඳහා එක්වීමට අවශ්‍ය ව ඇති බවයි.\nලොව ප්‍රමුඛ පෙළේ සිසිල් බීම නිෂ්පාදන සමාගමක් සමග සමඟ මෙම සුපිරි නිළිය ඇතිකරගෙන ඇති ගිවිසුමක් අනුව එම සම්මන්ත්‍රණයට සහභාගි වීමට ඇය බැඳී සිටින බවත්,යම් හෙයකින් ඇය මෙම සම්මන්ත්‍රණය සඳහා එක් නොවුවහොත් එය එම සමාගම සමග ඇය ඇතිකරගෙන ඇති ගිවිසුම උල්ලංඝනය කිරීමක් බවත් මෙහිදී නීතිඥයන් වැඩිදුරටත් පෙන්වා දුන්නා.\nමෙම කරුණු සලකා බැලූ පටියාලා හී මහාධිකරණ විනිසුරු ශාලින්දර් මාලික්කර් ඇයට මෙම අවස්ථාව සඳහා සහභාගී වීමට අවසර ලබාදුන්නා.",
       "URL": "https://www.hirunews.lk/326118/ජැකලීන්ට-උසාවියෙන්-දුන්නු-අවසරය",
       "Category": "Local News",
       "Parent URL": "https://www.hirunews.lk/local-news.php?pageID=573"
}