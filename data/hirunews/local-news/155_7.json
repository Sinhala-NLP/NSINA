{
       "Source": "hirunews",
       "Timestamp": "Monday, 24 July 2023 - 20:54",
       "Headline": "දුම්රිය ගමන්වාර 80ක් අවලංගු කරලා",
       "News Content": "දුම්රිය රියදුරු සංගමය ක්‍රියාත්මක කළ වැඩ වර්ජනය හේතුවෙන් ඊයේ දිනයේ සිට දුම්රිය ගමන් වාර 80 ක් අවලංගු කර තිබෙනවා.\nඅදාළ වැඩවර්ජනය පැය 20ක කාලයක් පැවතුණ අතර ඊයේ පස්වරුවේ සිට ආරම්භ කළා.\nකෙසේ වෙතත් දුම්රිය දෙපාර්මේන්තුවේ උසස් නිලධාරියෙක් සඳහන් කර සිටියේ වර්ජනය හේතුවෙන් අද (24) දිනයේ පමණක් දුම්රිය ගමන් වාර 65 ක් අවලංගු කළ බවයි.\nඒ අනුව ප්‍රධාන මාර්ගයේ පමණක් ගමන් වාර 36 ක්, කැළණිවැලි මාර්ගයේ ගමන් වාර 4 ක්, මුහුදුබඩ මාර්ගයේ ගමන් වාර 16 ක්, පුත්තලම් මාර්ගයේ ගමන් වාර 8 ක් සහ උතුරු මාර්ගයේ ගමන් වාරයක් අද දිනයේ අවලංගු කර ඇති අතර ඊයේ දිනයේ ද ගමන් වාර 15 ක් අවලංගු කළ බවයි වාර්තා වන්නේ.",
       "URL": "https://www.hirunews.lk/342396/දුම්රිය-ගමන්වාර-80ක්-අවලංගු-කරලා",
       "Category": "Local News",
       "Parent URL": "https://www.hirunews.lk/local-news.php?pageID=155"
}