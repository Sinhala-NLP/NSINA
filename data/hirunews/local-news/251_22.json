{
       "Source": "hirunews",
       "Timestamp": "Tuesday, 20 June 2023 - 17:22",
       "Headline": "කැනඩා සිහින පෙන්වූ යුවළ තවදුරටත් රිමාන්ඩ්",
       "News Content": "කැනඩා රටේ උස්ස අධායපන කටයුතු සඳහා යවන බව කියමින් රුපියල් ලක්ෂ ගණනින් මුදල් වංචා කළ බවට රක්ෂිත බන්ධනාගාර ගත කර ඇති සැකකරුවන් දෙදෙනෙකු තවදුරටත් ලබන ජූලි මස 04 දක්වා රක්ෂිත බන්ධනාගාර ගත කරන ලෙස කොටුව මහේස්ත්‍රාත් තිළිණ ගමගේ මහතා අද (20) නියෝග කළේය.\nඅපරාධ පරීක්ෂණ දෙපාර්තමේන්තුවට පැමිණිලි සිය ගණනකට වඩා වඩා වැඩි ප්‍රමාණයක් ලැබී ඇති අතර ඊට අදාළ විමර්හන වලින් අනතුරුව සැකකරුවන් අත්අඩංගුවට ගෙන අධිකරණයට ඉදිරිපත් කර ඇත.\nසිද්ධිය සම්බන්ධයෙන් තවත් පැමිණිලි ලැබෙන බව අපරාධ පරීක්ෂණ දෙපාර්තමේන්තුව අධිකරණයට දන්වා සිටියේය.\nආයතනයක නමින් මෙම පුද්ගලයන් පැමිණිලිකරුවන්ගෙන් මෙම මුදල් ලබා ගෙන ඇති බවත් ඔවුන් විදෙස් අද්‍යාපනය සඳහා යොමු කර නැති බවත් පොලිසිය අධිකරණයට දන්වා සිටියේය.\nසැකකරුවන් දෙදෙනා දීර්ඝ කාලයක් තිස්සේ රක්ෂිත බන්ධනාගාර ගතව ඇති බව කියමින් ඔවුන් ඇප මත මුදා හරින ලෙස ඔවුන් වෙනුවෙන් පෙනී සිටි නිතිඥ මඩුල්ල අධිකරණයෙන් ඉල්ලා සිටි අතර පොලිසිය කියා සිටියේ සැකකකරුවන්ට ඇප දුනහොත් මහජන කැළඹීමක් සිදුවිය හැකි බවය.\nඒ අනුව ඇප ඉල්ලීම ප්‍රතික්ෂේප කළ මහේස්ත්‍රාත්වරයා ඔවුන් තවදුරටත් රක්ෂිත බන්ධනාගාර ගත කරන ලෙස නියෝග කළේය.",
       "URL": "https://www.hirunews.lk/338528/කැනඩා-සිහින-පෙන්වූ-යුවළ-තවදුරටත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=251"
}