{
       "Source": "hirunews",
       "Timestamp": "Sunday, 26 December 2021 - 21:41",
       "Headline": "පුලතිසිපුරයෙන් නැගෙන පොහොර අදෝනාව (වීඩියෝ)",
       "News Content": "නිසි ප්‍රමිතියකින් යුත් පොහොර නොලැබීම හේතුවෙන් සිය වගාවන් විනාශ වෙමින් පවතින බවට පොළොන්නරුව දිස්ත්‍රිකයේ වී ගොවීන් පෙන්වා දෙනවා.\nරජයෙන් ලබා දුන් කාබනික දියර පොහොර හේතුවෙන්ද තමන් දැඩි අපහසුතාවට පත්ව ඇති බවයි ගොවීන් චෝදනා කළේ.\nමෙවර මහ කන්නය යටතේ වගා කරන ලද වී වගාවන් කහ පැහැ වී වර්ධනය බාල වීමත් සමග එම වගාවන්\nවිනාශ වීමේ අවදානමකට ලක්වී ඇති බවට විවිධ ප්‍රදේශවල ගොවීන් චෝදනා කරනවා.\nතම වගාවන්ට නිසි ලෙස පොහොර නොලැබීම ඊට හේතුව බවයි ඔවුන් පෙන්වා දෙන්නේ.\nමේ මින්නේරිය ව්‍යාපාරය යටතේ වගා කරන ලංකාපුර - ගල්අමුණ ප්‍ර දේශයේ ගොවීන් ඔවුන් වෙත ලැබුණු දියර පොහොර රඳවා ඇති අයුරුයි.\nඔවුන් පෙන්වා දෙන්නේ මෙම දියර පොහොර හේතුවෙන් සුනඛයින්ගෙන්ද සිය වගාවන් ආරක්ෂා කර ගැනීමට සිදු ව ඇති බවයි.\nබදුල්ල - කන්දේගෙදර ප්‍රදේශයේ එළවළු ගොවීන් පවසන්නේ සිය වගාවන්ට අවශ්‍ය පොහොර නොමැති වීම හේතුවෙන් ජීවිකාව ගෙන යෑමට තිබූ එකම අදායම් මාර්ගයද මේ වන විට අහිමි වී ඇති බවයි.\nමේ අතර, පවතින එළවළු හිඟය නිසා එළවළු මිල ගණන් අධික ලෙස ඉහළයාම හේතුවෙන් වගාබිම්වලින් එළවළු සොරකම් කිරීමේ සිදුවීම් මේ දිනවල විටින් විට වාර්තා වුණා.\nබණ්ඩාරවෙල මකුල්ලඇල්ල ප්‍රදේශයේ පුද්ගලයෙකු තක්කාලි ගොවිපොලකින් තක්කාලි සොරකම් කළ බවට පවසමින් එම ගොවිපොලේ පිරිසක් පුද්ගලයෙකුට පහර දී බණ්ඩාරවෙල පොලිසියට භාර දී තිබෙනවා.",
       "URL": "https://www.hirunews.lk/292221/පුලතිසිපුරයෙන්-නැගෙන-පොහොර-අදෝනාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1468"
}