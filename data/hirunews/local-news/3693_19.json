{
       "Source": "hirunews",
       "Timestamp": "Thursday, 18 October 2018 - 12:55",
       "Headline": "පශු සම්පත් සංවර්ධන මණ්ඩලයේ හිටපු සභාපති 23 දක්වා රිමාන්ඩ්",
       "News Content": "රුපියල් ලක්ෂ 06ක අල්ලසක් ලබා ගැනීමේ චෝදනාව මත අත්අඩංගුවට ගැනුණු ජාතික පශු සම්පත් සංවර්ධන මණ්ඩලයේ හිටපු සභාපති කේ. මුතුවිනායගම් සහ ඔහුගේ සහයකයා මේ මස 23 වනදා දක්වා යලි රක්ෂිත බන්ධනාගාර ගත කෙරුණා.\nඒ ඔවුන් අද කොළඹ ප්‍රධාන මහේස්ත්‍රාත් රංග දිසානායක හමුවට ඉදිරිපත් කිරීමෙන් පසුවයි.\nසැකකරුවන් වෙනුවෙන් පෙනී සිටි නීතිඥයන් සිය සේවාදායකයන්ට ඇප ලබාදෙන ලෙසට අධිකරණයෙන්  ඉල්ලීමක් කළ අතර ඒ සම්බන්ධයෙන් නියෝගය එදිනට ලබාදෙන බවයි විනිසුරුවරයා කියා සිටියේ.\nජාතික පශු සම්පත් සංවර්ධන මණ්ඩලයට අයත් මැල්සිරිපුර ගොවිපළේ පිහිටි අවන්හල අවුරුදු දෙකක කාලසීමාවක් සදහා, කුලී පදනම මත ලබාදීමට මොවුන් අල්ලස් ඉල්ලා එය ලබා ගැනීමට යාමේදී අත්අඩංගුවට ගනු ලැබුවේ පසුගිය 05 වනදායි.",
       "URL": "https://www.hirunews.lk/202389/පශු-සම්පත්-සංවර්ධන-මණ්ඩලයේ-හිටපු-සභාපති-23-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3693"
}