{
       "Source": "hirunews",
       "Timestamp": "Wednesday, 07 October 2020 - 14:09",
       "Headline": "මෙරටට කසළ එවීමට එරෙහිව මිලියන 1,694ක වන්දි ඉල්ලයි",
       "News Content": "බ්‍රිතාන්‍යයෙන් මෙරටට කසළ ගෙන්වීමෙන් සිදුවූ හානියට රුපියල් මිලියන 1,694 ක වන්දි ඉල්ලා ශ්‍රී ලංකාව පැමිණිල්ලක් ගොනුකර තිබෙනවා.\nමධ්‍යම පරිසර අධිකාරිය සඳහන් කළේ බාසල් සම්මුතිය යටතේ බාසල් සම්මුති ලේකම් කාර්යාලය වෙත අදාළ පැමිණිල්ල ගොනුකළ බවයි.\n2017, 2018 වසරවලදී මෙරටට ගෙන්වා තිබූ කසළ බහලුම් 263න් 130ක් පෞද්ගලික සමාගමක් විසින් කටුනායක නිදහස් වෙළඳ කලාපයේ අංගනයක රඳවා තිබූ අතර, ඉතිරිය කොළඹ වරායේ අංගනයක රඳවා තිබුණා.\nඉන් 21ක් පරීක්ෂණ කටයුතු නිමවීමෙන් පසු පසුගිය මස 27 වනදා එක්සත් රාජධානිය වෙත නැවත යැවීමටයි කටයුතු කරනු ලැබුවේ.",
       "URL": "https://www.hirunews.lk/252007/මෙරටට-කසළ-එවීමට-එරෙහිව-මිලියන-1694ක-වන්දි-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2405"
}