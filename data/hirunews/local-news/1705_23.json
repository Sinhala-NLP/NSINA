{
       "Source": "hirunews",
       "Timestamp": "Wednesday, 08 September 2021 - 6:21",
       "Headline": "අද දිනයේත් ප්‍රදේශ කිහිපයකට වැසි",
       "News Content": "සබරගමුව, බස්නාහිර සහ වයඹ පළාත්වලටත් නුවර, නුවරඑළිය, ගාල්ල සහ මාතර යන දිස්ත්‍රික්කයටත් අද වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව සඳහන් කරනවා.\nඌව පළාත , මඩකලපුව හා අම්පාර යන දිස්ත්‍රික්වලත් සන්ධ්‍යාවේ හෝ රාත්‍රී කාලයේ, වැසි හෝ ගිගුරුම් සහිත වැසි ඇති විය හැකියි.\nදිවයිනේ අනෙක් ප්‍රදේශවලට වැසි රහිත කාලගුණයක් බලාපොරොත්තු විය හැකි බව ද කාලගුණ විද්‍යා දෙපාර්තමේන්තු නිවේදනයේ සඳහන්.\nගිගුරු සහිත වැසි මඟින් ඇති විය හැකි තාවකාලික සුළං සහ අකුණු මඟින් සිදු වන අන්තුරු අවම කරගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/281635/අද-දිනයේත්-ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1705"
}