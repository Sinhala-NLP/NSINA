{
       "Source": "hirunews",
       "Timestamp": "Thursday, 29 June 2023 - 10:27",
       "Headline": "දුරකථනයෙන්  මරණ තර්ජන කර කප්පම් මුදල් ගත් පිරිසක් දැලේ",
       "News Content": "දුරකථනයෙන් බැන මරණ තර්ජන සිදු කරමින් කප්පම් මුදල් ගැනීම සම්බන්ධව ගල්කිස්ස පොලිසියට ලැබී තිබුණු පැමිණිලි 05ක් සම්බන්ධව ඊට අදාළ සැකකරුවන් දෙදෙනෙකු හා සැකකාරියන් තිදෙනෙකු ඊයේ (28) බෙලිඅත්ත, තංගල්ල හා ගාල්ල ප්‍රදේශවලින් අත්අඩංගුවට ගෙන තිබෙනවා.\nඅත්අඩංගුවට ගත් සැකකාරියන් වයස අවුරුදු 25, 33 හා 65ක් වූ තංගල්ල, ගාල්ල හා බෙලිඅත්ත ප්‍රදේශවල පදිංචිකාරියන්.\nසැකකරුවන් අවුරුදු 26 හා 30ක් වූ සූරියවැව හා තංගල්ල ප්‍රදේශවල පදිංචිකරුවන් බවයි වාර්තා වන්නේ.\nපොලිස් විමර්ශනවලදී අනාවරණය වී ඇත්තේ මෙම සැකකරුවන් බන්ධනාගාරගතව සිටින සංවිධානාත්මක අපරාධකරුවකුගේ මෙහෙයවීම මත කප්පම් මුදල් ලබා ගෙන විවිධ අපරාධකරුවන්ගේ බැංකු ගිණුම්වලට බැර කර ගන්නා බවයි.\nසැකකාරියන් හා සැකකරුවන් අද (29) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/339437/දුරකථනයෙන්-මරණ-තර්ජන-කර-කප්පම්-මුදල්-ගත්-පිරිසක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=228"
}