{
       "Source": "hirunews",
       "Timestamp": "Monday, 30 December 2019 - 9:00",
       "Headline": "වවුනියාවේ බස් රථයක් පෙරළී අටදෙනෙකුට තුවාල",
       "News Content": "වවුනියාව - කුරුඳුපිටිය ප්‍රදේශයේදී අද අලූයම බස් රථයක් පෙරළී සිදුවූ අනතුරකින් පුද්ගලයින් 8 දෙනෙකු තුවාල ලබා තිබෙනවා.\nපොලීසිය සඳහන් කළේ තංගල්ලේ සිට යාපනය දක්වා ගමන් ගත් පෞද්ගලික බස් රථයක් මාර්ගයෙන් ඉවතට පැන මෙම අනතුර සිදුව ඇති බවයි.\nතුවාලලැබූවන් වවුනියාව රෝහලට ඇතුළත් කර ඇති අතර, දෙදෙනෙකුගේ තත්ත්වය බරපතල බවයි වාර්තාවන්නේ.\nමේ අතර දක්ෂිණ අධිවේගී මාර්ගයේ ඉමදූව පිවිසුමේදී වෑන් රථයක් පෙරළීමෙන් ඊයේ රාත්‍රියේ තුන්දෙනෙකු තුවාල ලබා තිබෙනවා.",
       "URL": "https://www.hirunews.lk/231223/වවුනියාවේ-බස්-රථයක්-පෙරළී-අටදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2979"
}