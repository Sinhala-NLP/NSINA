{
       "Source": "hirunews",
       "Timestamp": "Thursday, 14 September 2017 - 18:22",
       "Headline": "16 හැවිරිදි දැරියක් දුෂණය කළ සැකකරුවෙකු  හඳුනා ගැනීමට පොලිසිය මහජන සහය පතයි (ඡායාරූප)",
       "News Content": "16 හැවිරිදි තම පෙම්වතිය දෙහිවල මුහුදු තිරයේ දී දුෂණය කළ 21 හැවිරිදි තරුණයෙකු පොලිසියෙන් සොයමින් සිටිනවා.\n2015 වර්ෂයේ ජුනි මාසයේ දිනක දෙහිවල මුහුදු තිරයේ දී සිද්ධිය වූ බවයි පොලිසිය කියා සිටින්නේ.\nවයස අවුරුදු 16ක බාල වයස්කාර දැරියක් ,ප්‍රේම සම්බන්දතාවක් පවත්වා දුෂණය කිරීමේ සිද්ධියට සම්බන්ධව සැකකරු අවශ්‍යව සිටින බව සඳහන්.\nජාතික ළමා ආරක්ෂක අධිකාරියේ  විශේෂ පොලිස් විමර්ශන ඒකකය විසින් විමර්ශන ආරම්භ කර තිබෙනවා.\nමේ අපරාධය සම්බන්ධ අදාල සැකකරු පිලිබදව පැහැදිලි තොරතුරක් තවමත් ලැබී නැහැ.\nඅධිකරණයේ නියෝග පරිදි  වින්දිත දැරියගේ ප්‍රකාශ මත මෙම අපරාධයට සම්බන්ධ සැකකරුගේ රුවට සමාන රුවක් අපරාධ වාර්තා කොට්ටාශයේ චිත්‍ර ශිල්පියෙකුට ලවා සිතුවම් කර තිබුණා.\nමෙම සැකකරු පානදුර ප්‍රදේශයේ පදිංචි බවත් ,ඔහුගේ නම \"නුවන් තරංග \" බවත් වින්දිත දැරිය ප්‍රකාශ කර තිබෙනවා.\nඒ අනුව  දැරිය පවසන ආකාරයට මොහු වයස අවුරුදු 21 පමණ වන උස අඩි 5 යි අගල් 6 ක් පමණ වන මුහුණු දිගැති, සුදු පැහැති අයෙකු වන අතර හඳුනා ගත හැකි විශේෂ ලක්ෂණයක් ලෙස  දකුණු තොලට ඉහලින් උපන් ලපයක් තිබෙනවා.\nතවද මුඩු රුවුල, බළල් ඇස් හා ගෙලෙහි ධර්ම චක්‍රය සහිත මාලයක් පැළද සිට තිබෙනවා.\nමේ සම්බන්ධයෙන් කිසියම් හෝ තොරතුරක් වෙතොත් පහත දුරකථන අංක වලට දැනුම් දෙන ලෙස පොලිසිය මහජනතාවගෙන් ඉල්ලීමක් කර තිබෙනවා.\nජාතික ළමා ආරක්ෂක අධිකාරියේ  විශේෂ පොලිස් විමර්ශන ඒකකය.  011-2779196\nස්ථානාධිපති - විශේෂ විමර්ශන ඒකකය  0713549488 / 077-6134977",
       "URL": "https://www.hirunews.lk/170929/16-හැවිරිදි-දැරියක්-දුෂණය-කළ-සැකකරුවෙකු-හඳුනා-ගැනීමට-පොලිසිය-මහජන-සහය-පතයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4322"
}