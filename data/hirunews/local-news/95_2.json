{
       "Source": "hirunews",
       "Timestamp": "Wednesday, 16 August 2023 - 8:23",
       "Headline": "වීසා නොමැතිව කුවේටයේ රැඳී සිටි ලාංකිකයින් 54 ක් යළි දිවයිනට",
       "News Content": "වීසා නොමැතිව නීතිවිරෝධී ලෙස කුවේට් රාජ්‍යයේ රැදී සිටි ශ්‍රී ලාංකික ගෘහ සේවක සේවිකාවන් 54 දෙනෙකු යලි මෙරටට පිටුවහල් කර තිබෙනවා.\nඅද(16) උදෑසන 06.45 ට කුවේට් රාජ්‍යයේ සිට ශ්‍රී ලන්කන් ගුවන් සේවයේ යූ.එල්.230 දරණ යානයෙන් මොවුන් දිවයිනට පැමිණියා.\nමෙම පිරිසෙන් වැඩි දෙනෙකු අනුරාධපුර දිස්ත්‍රික්කයේ පදිංචිකරුවන් වන අතර, සෙසු අය පොළොන්නරුව, මොණරාගල, ගාල්ල, මාතර ආදී දිස්ත්‍රික්ක වල පදිංචිකරුවන්.\nමොවුන් සිය ගිවිසුම් ගත රැකියා ස්ථාන වලින් පළා ගොස් දීර්ඝ කාළයක් කුවේට් රාජ්‍යයේ වෙනත් ස්ථාන වල වැඩි වැටුපකට රැකියා වල නිරත වී සිට, පසුව ඇතිවූ ගැටළු මත නැවත මෙරටට පැමිණීමේ අපේක්ෂාවෙන් සුරැකුම් මධ්‍යස්ථාන වල රැදී සිට ඇති බවයි වාර්තා වන්නේ.",
       "URL": "https://www.hirunews.lk/344967/වීසා-නොමැතිව-කුවේටයේ-රැඳී-සිටි-ලාංකිකයින්-54-ක්-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=95"
}