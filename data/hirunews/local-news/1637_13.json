{
       "Source": "hirunews",
       "Timestamp": "Sunday, 10 October 2021 - 16:04",
       "Headline": "මෝටර් රථ දෙපාර්තමේන්තුවේ සේවා තවදුරටත් පුළුල් කෙරේ",
       "News Content": "මෝටර් රථ ප්‍රවාහන දෙපාර්තමේන්තුව මගින් ලබාදෙන සේවා ප්‍රමාදයකින් තොරව පහසුව කර ගැනීම සඳහා එම කටයුතු තවදුරටත් පුළුල් කරන ලෙස ප්‍රවාහන අමාත්‍ය පවිත්‍රා වන්නිආරච්චි අදාළ නිලධාරින්ට උපදෙස් ලබාදී තිබෙනවා.\nඒ අනුව වාහන ලියාපදිංචිය නිකුත් කිරීම, රියදුරු බලපත්‍ර නිකුත් කිරීම හා වාහන පැවරීම වැනි එක්දින සේවා තවදුරටත් ව්‍යාප්ත කරන ලෙසටයි අමාත්‍යවරිය දැනුම් දී ඇත්තේ.\nමේ වනවිට රියදුරු බලපත්‍ර නිකුත් කිරීමේ එක්දින සේවා හා මාර්ගගත ක්‍රමය යටතේ සේවා සැපයීම මෝටර් රථ දෙපාර්තමේන්තුව් වේරහැර ඇතුළු කාර්යාල කිහිපයක පමණක් ක්‍රියාත්මක වනවා.\nඑම සේවා තවදුරටත් පුළුල් කරමින් දිවයින පුරා දිස්ත්‍රික්ක 25 තුලම පිහිටුවා ඇති ශාඛා කාර්යාල තුලින් ජනතාවට එම සේවා ඉටු කර ගැනීමට අවශ්‍ය පහසුකම් ලබාදෙන ලෙසයි පවිත්‍රා වන්නිආරච්චි අමාත්‍යවරිය දන්වා ඇත්තේ.",
       "URL": "https://www.hirunews.lk/284626/මෝටර්-රථ-දෙපාර්තමේන්තුවේ-සේවා-තවදුරටත්-පුළුල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1637"
}