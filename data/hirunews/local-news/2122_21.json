{
       "Source": "hirunews",
       "Timestamp": "Saturday, 27 February 2021 - 7:01",
       "Headline": "ශ්‍රී ලංකාව සමඟ 20-20 තරඟාවලියේ කොදෙව් සංචිතය නම් කරයි",
       "News Content": "සංචාරක ශ්‍රී ලංකා කණ්ඩායම සමඟ විස්සයි විස්ස තරඟාවලියට එක්වන බටහිර ඉන්දීය කොදෙව් සංචිතය ඊයේ නම් කෙරුණා.\nක්‍රීඩකයින් 14 දෙනෙකුගෙන් සමන්විත මෙම සංචිතයට ප්‍රහාරාත්මක පිතිකරු ක්‍රිස් ගේල් සහ ෆිදෙල් එඩ්වර්ඩ්ස් කැඳවා තිබීම විශේෂත්වයක්.\nගේල් කොදෙව් කණ්ඩායමට කැඳවා තිබෙන්නේ වසර දෙකකට පසුවයි.\n39 හැවිරිදි එඩ්වර්ඩ්ස් ද ජාත්‍යන්තර ක්‍රිකට් තරඟාවලියකට එක්වන්නේ දිගු විරාමයකින් අනතුරුවයි.\nකොදෙව් කණ්ඩායම කිරින් පොලාඩ් විසින් මෙහෙය වන අතර දෙරට අතර තරඟ 03කින් සමන්විත විස්සයි විස්ස තරඟාවලිය ලබන 03 වනදා ආරම්භ වීමට නියමිතයි.",
       "URL": "https://www.hirunews.lk/263781/ශ්‍රී-ලංකාව-සමඟ-20-20-තරඟාවලියේ-කොදෙව්-සංචිතය-නම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2122"
}