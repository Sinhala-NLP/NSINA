{
       "Source": "hirunews",
       "Timestamp": "Wednesday, 11 October 2017 - 15:32",
       "Headline": "පාසල් දැරියක් දුෂණය කර මරාදැමූ පුද්ගලයා රිමාන්ඩ් (ඡායාරූප)",
       "News Content": "කහවත්ත බටෙයාය ප්‍රදේශයේදි ඉකුත් අගෝස්තු මස 24වන දින නිවස තුලදි අමාණුෂික ලෙස දුෂණය කර කපා කොටා ඝාතනය කළ කොහොඹ කන්ද වහන්පුරගේ ගීතිකා ප්‍රියදර්ෂණි තරුණියගේ ඝාතනයට සම්බන්ධ ප්‍රධාන සැකකරු අද(11) රක්වාන මහේස්ත්‍රාත් හමුවට ඉදිරිපත් කිරීමෙන් අනතුරුව මෙම මස 25 වැනිදා දක්වා රක්ෂිත බන්ධනාගාර ගත කරන ලෙස රක්වාන මහේස්ත්‍රාත් ජනිතා රෝෂණි ) නියෝග කළා.\nමෙලෙස රක්ෂිත බන්ධනාගාර ගතකර තිබෙන්නේ රක්වාන බටෙයාය ප්‍රදේශයේ පදිංචි ගෝමිය මනාමුලගේ පද්මසිරි අපොන්සු නමැති 29 හැවිරිදි පුද්ගලයෙක්.\nගීතිකාගේ පියාගෙන් අතමාරුවක් ලබා ගැනීම සඳහා එම කාමාතුර 29 හැවිරිදි පුද්ගලයා නිවසට ගොස් තිබෙනවා.\nඇය උසස්පෙළ සඳහා පාඩම් කරමින් සිටි අවස්ථාවේදීයි නිවසට පැමිණ තිබෙන්නේ.\nපසුව තරුණිය ඔහුට පවසා තිබෙන්නේ පියා නිවසේ නැති බවත් තමා නිවසේ තනිව සිටින බවත් පියා පැමිණි පසු නැවත නිවසට පැමිනෙන ලෙසයි.\nපසුව එම කාමතුරායා එකවරම තරුණියව බිත්තියට තද කර තරුණියට බරපතල ලෙස ලිංගික අතවර කර තිබෙනවා.\nපසුව ඇයගේ ගෙල කපා ඝාතනය කර තිබෙනවා.\nඇයගේ පොත් මේසයේ ලාච්චුව හැර, තිබූ රුපියල් 210ක් සහ ඇයගේ දුරකථනයත් රැගෙන මෙම පුද්ගලයා පලා ගොස් තිබෙනවා.\nපසුව පොලිසිය විසින් එම පුද්ගලයා අත්අඩංගුවට ගෙන ඇති අතර එහිදී ඔහු කළ පාපොච්චාරණයකදී පවසා තිබෙන්නේ ගනු ලැබූ රුපියල් 210න් ඔහු මත්පැන් පානය කළ බවයි.",
       "URL": "https://www.hirunews.lk/173213/පාසල්-දැරියක්-දුෂණය-කර-මරාදැමූ-පුද්ගලයා-රිමාන්ඩ්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4277"
}