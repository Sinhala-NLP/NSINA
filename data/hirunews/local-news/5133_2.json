{
       "Source": "hirunews",
       "Timestamp": "Saturday, 12 March 2016 - 10:46",
       "Headline": "මංගල සාදයක ගැටුමක් මැඩපැවැත්වීමට ගිය පොලිසියට ප්‍රහාරයක්  (ඡායාරූප)",
       "News Content": "මංගල සාදයක ඇතිවු බව කියන ගැටුමක් මැඩපැවැත්වීමට ගිය පොලිස් නිලධාරීන් පිරිසකට ප්‍රහාරයක් එල්ලවී තිබෙනවා.\nඒ ගාල්ල දඩල්ල ප්‍රදේශයේදීයි. අද අලුයම 3 ට පමණ හදිසි ඇමතුම් අංශයට ලැබුනු තොරතුරකට අනුවයි පොලිසිය එම ස්ථානයට ගොස් ඇත්තේ.\nඑහිදී බීමත්ව සිටි පිරිසක් පොලිසිය සමග ගැටුමක් ඇතිකරගෙන ඇති බව අප වාර්තාකරු සඳහන් කලා.\nඑහිදී එක් පොලිස් නිලධාරියකු තුවාල ලබා ඇති අතර ඔහු කරාපිටිය රෝහලේ දැඩි සත්කාර ඒකකයට ඇතුලත් කර තිබෙනවා.\nසැකකරුවන් කල පහරදීමෙන් පොලිස් ජීප් රථයට ද අලාභ හානි සිදුව ඇති බවයි අප වාර්තාකරු ප්‍රකාශ කලේ.\nපොලිසියට පහරදීමට සම්බන්ධ සැකකරුවන් 4 දෙනෙකු අත්අඩංගුවට ගෙන තිබෙනවා. සිද්ධිය පිළිබඳ ගාල්ල පොලිසියයි විමර්ශණ මෙහෙයවන්නේ.\nඡායාරූප - රත්ගම රොෂාන්",
       "URL": "https://www.hirunews.lk/128358/මංගල-සාදයක-ගැටුමක්-මැඩපැවැත්වීමට-ගිය-පොලිසියට-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5133"
}