{
       "Source": "hirunews",
       "Timestamp": "Friday, 10 April 2020 - 8:07",
       "Headline": "1930න් පසු ලොව දරුණුම ආර්ථික අවපාතය දැන්",
       "News Content": "1930 ගණන්වල ලෝක ආර්ථිකයේ ඇතිවූ මහා අවපාතයෙන් පසු දරුණුතම ආර්ථික අර්බුදයට ලෝකය මුහුණ දී ඇති බව, ජාත්‍යන්තර මූල්‍ය අරමුදලේ ප්‍රධානී ක්‍රිස්ටලිනා ජෝර්ජීවා(Kristalina Georgieva) ප්‍රකාශ කරනවා.\nමේවනවිට ලොව පුරා පැතිර යන කොරෝනා වෛරස් වසංගතය මීට හේතුව බවයි අරමුදලේ ප්‍රධානී කියා සිටින්නේ.\nජගත් සංවිධානය සිදුකළ අධ්‍යයනයකට අනුව ලොව පුරා බිලියන 3.3ක් පමණ වන ශ්‍රම බලකායෙන් සියයට 81ක පමණ සේවා ස්ථාන මුළුමනින්ම හෝ පාර්ශවීය වශයෙන් වසා දමා තිබෙනවා.\nමීට තුන් වසරකට පෙර ලොව රටවල් 160කින් දළ දේශීය නිෂ්පාදනයේ වර්ධනයක් අපේක්ෂා කළ ද කොරෝනා වෛරස් ගෝලීය වසංගතය හේතුවෙන් දැන් ලොව රටවල් 170කින් ඍණ ආර්ථික වර්ධනයක් අපේක්ෂා කරන බව ජාත්‍යන්තර මුල්‍ය අරමුදලේ ප්‍රධානියා සදහන් කළා.",
       "URL": "https://www.hirunews.lk/238307/1930න්-පසු-ලොව-දරුණුම-ආර්ථික-අවපාතය-දැන්",
       "Category": "Local News",
       "Parent URL": "https://www.hirunews.lk/local-news.php?pageID=2805"
}