{
       "Source": "hirunews",
       "Timestamp": "Friday, 15 December 2017 - 12:51",
       "Headline": "ඝන මීදුම එන තැන්",
       "News Content": "මේ දිනවල උදෑසන කාලයේ බොහෝ ප්‍රදේශවල ඝණ මීදුම් තත්ත්වයක් ඇති බවට හිරු ප්‍රවෘත්ති අංශයට වාර්තා වුණා.\nවිශේෂයෙන් බස්නාහිර පළාතේ ප්‍රදේශ කිහිපයක මෙම තත්ත්වය බහුලව දක්නට ලැබුණා.\nමෙලෙස මීදුම හට ගන්නේ පරිසර උෂ්ණත්වය තුෂාර අංකයට සමාන වීම හේතුවෙන්.\nඅද (15) අලූයම් කාලයේ වලාකුළු අවම මට්ටමක පැවති අතර ඒ හේතුවෙන් පරිසර උෂ්ණත්වය ද කැපී පෙනෙන ලෙස පහළ වැටුණා.\nමෙම මීදුම් තත්ත්වය බස්නාහිර, වයඹ, සබරගමුව සහ මධ්‍යම පළාත්වලට ඉදිරි මාස කිහිපයේදී බලාපොරොත්තු වන බවයි කාලගුණ විද්‍යා දෙපාර්තමේන්තුව සදහන් කළේ.\nකෙසේ වෙතත්, මෙවන් කාලවලදී නුවරඑළිය ප්‍රදේශයේ මීට පෙර වර්ෂවල පැවතියේ දැඩි ශීතල කාලගුණයක්.\nනමුත්  නුවරඑළියේ මේ වර්ෂයේදී මීදුම් තත්ත්වයක් හෝ දැඩි ශීතල තත්ත්වයක් දක්නට නොමැති බවයි හිරු නුවරඑළිය ප්‍රාදේශීය වාර්තාකරුවන් අප කළ විමසීමකදී කියා සිටියේ.\nපවතින ඝණ මීදුම් තත්ත්වය හට ගන්නේ කෙසේ ද යන්න පිළිබදව කාලගුණ විද්‍යා දෙපාර්තමේන්තුවේ අධ්‍යක්ෂ අතුල කරුණානායකගෙන් හිරු ප්‍රවෘත්ති අංශය විමසීමක් කළා.\nඔහු කියා සිටියේ දෙසැම්බර් සිට පෙබරවාරි දක්වා ඝණ මීදුම් තත්ත්වයක් අපේක්ෂා කරන බවයි.",
       "URL": "https://www.hirunews.lk/178448/ඝන-මීදුම-එන-තැන්",
       "Category": "Local News",
       "Parent URL": "https://www.hirunews.lk/local-news.php?pageID=4171"
}