{
       "Source": "hirunews",
       "Timestamp": "Thursday, 02 March 2023 - 8:18",
       "Headline": "කොවිඩ්වලින් පසු පළමු වරට චීන සංචාරකයන් පිරිසක් දිවයිනට",
       "News Content": "කොවිඩ් ව්‍යාප්තියෙන් පසු චීන සංචාරකයන්ගේ පැමිණීම යලි ආරම්භ කරමින් මේ වසරේ ශ්‍රී ලංකාවට ප්‍රථම චීන සංචාරකයින් පිරිස ඊයේ රාත්‍රියේ දිවයිනට පැමිණියා.\nසංචාරකයින් 117 දෙනෙකු දින 07ක සංචාරයක් සඳහායි මෙරටට පැමිණ ඇත්තේ.\nචීනයේ ග්වැන්ෂූ සිට ශ්‍රී ලංන්කන් ගුවන් සේවයේ යූ.එල්. 1881 දරන ගුවන් යානයෙන් ඔවුන් කටුනායක ගුවන් තොටුපළට වෙත පැමිණි තිබුණා.\nමෙම පිරිස පිලිගැනීම සඳහා සංචාරක අමාත්‍ය හරීන් ප්‍රනාන්දු, විදේශ කටයුතු රාජ්‍ය අමාත්‍ය තාරක බාලසූරිය, ශ්‍රී චීන තානාපති චී චන්ග් හොං ඇතුළු පිරිසක් එක්ව සිටියා.\nඅප්‍රේල් මස 01 වනදා සිට චීනය සහ ශ්‍රී ලංකාව අතර සතියකට ගුවන් ගමන් වාර 09ක් බැගින් ශ්‍රී ලංන්කන් ගුවන් සේවය සහ චයිනා ඊස්ටන් ගුවන් සේවය විසින් ක්‍රියාත්මක කිරීමට නියමිත අතර එම ගුවන් යාන මගින් චින සංචාරකයන් 5000ක් ශ්‍රී ලංකාවට ගෙන්වා ගැනීමට අපේක්ෂිතයි.\nමේ අතර පසුගිය පෙබරවාරි මාසයේ සංචාරකයින් එක්ලක්ෂ 7,600 ක් දිවයිනට පැමිණ තිබෙනවා.\nශ්‍රී ලංකා සංචාරක සංවර්ධන අධිකාරිය සඳහන් කළේ පසුගිය වසරේ පෙබරවාරි මාසයට සාපේක්ෂව සියයට 11.5ක වර්ධනයක් බවයි.\nමේ වසරේ මුල් මාස දෙක තුළ දිවයිනට පැමිණ ඇති සංචාරකයන්ගේ සංඛ්‍යාව දෙලක්ෂ 10,184 ක් බවයි එම අධිකාරිය වැඩිදුරටත් සඳහන් කළේ.",
       "URL": "https://www.hirunews.lk/328738/කොවිඩ්වලින්-පසු-පළමු-වරට-චීන-සංචාරකයන්-පිරිසක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=503"
}