{
       "Source": "hirunews",
       "Timestamp": "Saturday, 15 May 2021 - 16:15",
       "Headline": "කටුනායක අපනයන සැකසුම් කලාපයේ සේවක සේවිකාවන්ට කොරෝනා එන්නත",
       "News Content": "කොරෝනා ව්‍යාප්තිය පාලනය කිරීම සඳහා සිදුකරන එන්නත්කරණ වැඩසටහන යටතේ කටුනායක අපනයන සැකසුම් කලාපය තුළ සේවක සේවිකාවන්ට එන්නත් ලබාදීම අද සිදු කෙරුණා.\nඒ, නාවික හමුදාව සහ සැකසුම් කලාපයේ සෞඛ්‍ය නිලධාරින්ගේ මැදිහත්වීමෙන්.\nසයිනොෆාම් එන්නත ඔවුන්ට ලබාදීම අද දිනයේදී සිදු කෙරුණේ අපනයන සැකසුම් කලාපයේ කර්මාන්තශාලා පහක සේවක සේවිකාවන් සහ ආයෝජන මණ්ඩලයේ නිලධාරීන් ඇතුලු 500 දෙනෙකුට පමණයි.\nඉදිරි සතිය තුළ තවත් කර්මාන්තශාලා 48 ක් පමණ ආවරණය වන පරිදි මෙම එන්නත්කරණ වැඩසටහන සිදුකිරීමට නියමිතයි.",
       "URL": "https://www.hirunews.lk/271452/කටුනායක-අපනයන-සැකසුම්-කලාපයේ-සේවක-සේවිකාවන්ට-කොරෝනා-එන්නත",
       "Category": "Local News",
       "Parent URL": "https://www.hirunews.lk/local-news.php?pageID=1951"
}