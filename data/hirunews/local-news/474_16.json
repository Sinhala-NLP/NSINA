{
       "Source": "hirunews",
       "Timestamp": "Wednesday, 15 March 2023 - 21:42",
       "Headline": "වනිඳු තවමත් පෙරමුණේ - ටෙස්ට් ශ්‍රේණිගතකිරීම්වල ලංකාවට කිසිම ඉඩක් නෑ",
       "News Content": "අන්තර් ජාතික ක්‍රිකට් කවුන්සිලයේ නවතම ක්‍රීඩක ශ්‍රේණිගත කිරීම් අද (15) එළිදැක්වූවා.\nඑම ශ්‍රේණිගත කිරීම්වල විස්සයි විස්ස කාණ්ඩයේ පන්දු යැවීම් අංශයෙන් තව දුරටත් පෙරමුණේ පසුවීමට ශ්‍රී ලංකා සුපිරි ක්‍රීඩක වනිඳු හසරංග සමත් වී තිබෙනවා.\nඑපමණක් නොව ඔහු විස්සයි විස්ස තුන් ඉරියව් ක්‍රීඩක ශ්‍රේණිගත කිරීම්වල ද සිව් වැනි ස්ථානයේ රැඳී සිටිනවා.\nවනිඳුට අමතරව ශ්‍රී ලංකා එකදු ක්‍රීඩකයෙකුටවත් විස්සයි විස්ස ශ්‍රේණිගත කිරීම්වල පළමු දස දෙනා අතරට පැමිණීමට අවස්ථාව ලැබී නැහැ.\nවිස්සයි වීස්ස ශ්‍රේණිගත කිරීම්වලට අමතරව අයි.සී.සීය විසින් ටෙස්ට් ශ්‍රේණිගත කිරීම්වල අද යාවත්කාලීන කර තිබුණා.\nඒ අනුව ටෙස්ට් ශ්‍රේණිගත කිරීම්වල එකදු අංශයකවත් මුල් ම දස දෙනා අතරට එකදු ශ්‍රී ලාංකික ක්‍රීඩකයෙක්වත් ඇතුලත් නොවීම විශේෂත්වයක්.\n(ICC නවතම ශ්‍රේණිගත කිරීම් පහතින්)",
       "URL": "https://www.hirunews.lk/330044/වනිඳු-තවමත්-පෙරමුණේ-ටෙස්ට්-ශ්‍රේණිගතකිරීම්වල-ලංකාවට-කිසිම-ඉඩක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=474"
}