{
       "Source": "hirunews",
       "Timestamp": "Thursday, 24 November 2022 - 19:52",
       "Headline": "පොල්පතිගම දී සැමියා බිරිඳගේ ගෙළ කපා ඝාතනය කරයි",
       "News Content": "තම දියණිය පාසලට දමා නැවත පැමිනෙමින් සිටි පොල්පිතිගම - වඩුපොලයාගම ප්‍රදේශයේ කාන්තාවක ඇගේ සැමියා විසින් තියුණු ආයුධයකින් ගෙළ කපා ඝාතනය කර තිබෙනවා.\nසැකකරු මේ වන විට (24) ප්‍රදේශය අතහැර පලාගොස් ඇති අතර, ඔහු අත්අඩංගුවට ගැනීමට කණ්ඩායම් 05ක් යොදවා ඇති බවයි පොලිසිය පැවසුවේ.\nඅද උදෑසන මෙම කාන්තාව දියණිය පාසලට දමා නැවත නිවස වෙත පාපැදියකින් පැමිණෙමින් සිටියදී මෙම ඝාතනය සිදුව තිබුණා.\nමෙලෙස ඝාතනයට ලක්වූ 32 හැවිරිදි කාන්තාව දීර්ඝ කාලයක සිට සිය සැමියාගෙන් වෙන්ව දරුවා සමග ජීවත්ව ඇති බවයි වාර්තා වන්නේ.",
       "URL": "https://www.hirunews.lk/321187/පොල්පතිගම-දී-සැමියා-බිරිඳගේ-ගෙළ-කපා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=711"
}