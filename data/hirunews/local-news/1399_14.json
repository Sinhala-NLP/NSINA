{
       "Source": "hirunews",
       "Timestamp": "Tuesday, 25 January 2022 - 14:32",
       "Headline": "කොරෝනා ආසාදිතයින්ගෙන් සියයට 50කට ඔමික්‍රෝන් (වීඩියෝ)",
       "News Content": "මේ වන විට වාර්තා වන කොරෝනා ආසාදිතයින්ගෙන් සියයට 50ක් පමණ ඔමික්‍රොන් ආසාදිතයින් විය හැකි බව, නියෝජ්‍ය සෞඛ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළා.\nමේ අතර, රාජ්‍ය අමාත්‍ය ජයන්ත සමරවීරට සහ ශ්‍රී ලංකා පොදුජන පෙරමුණේ පොළොන්නරුව දිස්ත්‍රික් පාර්ලිමේන්තු මන්ත්‍රී අමරකීර්ති අතුකෝරළට ද කොරෝනා ආසාදනය වී ඇති බව අද තහවුරු වුණා.\nගෙවුනු දිනයේ මෙරටින් කොරෝනා ආසාදිතයන් 877ක් වාර්තා වූ අතර, එය පසුගිය දින කිහිපය හා සැසදීමේදී වාර්තා වූ වැඩිම දෛනික ආසාදිතයින් සංඛ්‍යාව වනවා.\nඒ අනුව කඩිනමින් බූස්ටර් එන්නත ලබාගැනීම සිදුකරන ලෙසයි නියෝජ්‍ය සෞඛ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ඉල්ලා සිටියේ.\nරාජ්‍ය අමාත්‍ය දිලුම් අමුණුගම, සමගි ජන බලවේගයේ පාර්ලිමේන්තු මන්ත්‍රිනී රෝහිණී කවිරත්න, ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රීවරුන් වන දුශ්මන්ත මිත්‍රපාල මෙන්ම නාලක බණ්ඩාර කෝට්ටේගොඩට ද කොරෝනා ආසාදනය වූ අතර, රාජ්‍ය අමාත්‍ය ජයන්ත සමරවීර නිරෝධායනය සදහා මේ වන විට යොමුකර තිබෙනවා.\nමේ අතර, පවතින කොරෝනා ව්‍යාප්තියත් සමග පොදු ප්‍රවාහන සේවා භාවිත කරන මගී ජනතාවගේ සෞඛ්‍යාරක්ෂිතභාවය සම්බන්ධයෙන් ද මේ වන විට අවධානය යොමුව තිබෙනවා.\nඒ අනුව, ආසන ගණනට වඩා මගීන් ගෙනයන මගී බස්රථ කාර්යමණ්ඩල සදහා හෙට සිට නීතිය ක්‍රියාත්මක කිරීමට නියමිතයි.\nඅදාල වැඩපිලිවෙල සම්බන්ධයෙන් බස්රථ රියදුරන් සහ කොන්දොස්තරවරුන් දැනුම්වත් කිරීම අද සිදුකෙරුණා.",
       "URL": "https://www.hirunews.lk/295134/කොරෝනා-ආසාදිතයින්ගෙන්-සියයට-50කට-ඔමික්‍රෝන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1399"
}