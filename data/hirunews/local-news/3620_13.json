{
       "Source": "hirunews",
       "Timestamp": "Tuesday, 04 December 2018 - 15:30",
       "Headline": "පාර්ලිමේන්තුවේ හෙට දිනයේ අසුන් පැනවීමේ වෙනසක් නැහැ",
       "News Content": "මීට පෙර පාර්ලිමේන්තු සභා වාරයේදී අසුන් පැනවූ අයුරින්ම හෙට දිනයේදී මන්ත්‍රීවරුන් සඳහා ආසන පනවන බව වේත්‍රධාරී නරේන්ද්‍ර ප්‍රනාන්දු ප්‍රකාශ කළා.\nඑමෙන්ම හෙට පෙරවරු 9.30 ට පාර්ලිමේන්තු සංකීර්ණයේදී විශේෂ පක්ෂ නායක රැස්වීමක් පැවැත්වීමට නියමිතව ඇති බවයි ඔහු කියා සිටියේ.\nපාර්ලිමේන්තුව රැස්වන හෙට දිනයේදී ද මහජන ගැලරිය සහ කථානායක විශේෂ අමුත්තන්ගේ ගැලරිය විවෘත නොකෙරෙන අතර, ඊට පිවිසීමේ අවස්ථාව හිමිවන්නේ මාධ්‍යවේදීන්ට පමණයි.\nමේ අතර එක්සත් ජනතා නිදහස් සන්ධානය හෙට දිනයේ ද පාර්ලිමේන්තුව වර්ජනය කරන බව පාර්ලිමේන්තු මන්ත්‍රී දිනේෂ් ගුණවර්ධන පවසනවා.\nබත්තරමුල්ල - නෙළුම් මාවත පක්ෂ මූලස්ථානයේ ශ්‍රී ලංකා පොදුජන පෙරමුණ අද කැදවා තිබූ මාධ්‍ය හමුවකට එක්වෙමින් මන්ත්‍රීවරයා මේ බව කියා සිටියා.\nමේ අතර අග්‍රාමාත්‍ය මහින්ද රාජපක්ෂ සහ අමාත්‍ය මණ්ඩලය තවදුරටත් බලතල ක්‍රියාත්මක නොකළ ද එම තනතුරුවල රැදී සිටින බව පාර්ලිමේන්තු මන්ත්‍රී එස්.බී. දිසානායක පවසනවා. කොළඹ අද කැදවා තිබූ මාධ්‍ය හමුවකට එක්වෙමින් ඔහු මේ බව කියා සිටියා.",
       "URL": "https://www.hirunews.lk/205476/පාර්ලිමේන්තුවේ-හෙට-දිනයේ-අසුන්-පැනවීමේ-වෙනසක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3620"
}