{
       "Source": "hirunews",
       "Timestamp": "Thursday, 16 November 2017 - 16:29",
       "Headline": "සංඥා දෝෂයක් හේතුවෙන් දුම්රිය ප්‍රමාදයක්",
       "News Content": "කොළඹ කොටුව සහ මරදාන අතර, සංඥා දෝෂයක් නිසා දුම්රිය ප්‍රමාදයක් සිදුවන බව දුම්රිය පාලක මැදිරිය ප්‍රකාශ කළා.\nඒ අනුව මරදානෙන් සහ කොළඹ කොටුවෙන් ගමන් අරඹන සියලූ දුම්රිය ප්‍රමාද වන අතර, මේ වනවිට සංඥා දෝෂය යථා තත්ත්වයට පත් කරමින් සිටින බවයි පාලක මැදිරිය කියා සිටියේ.\nමේ අතර දුම්රියක් පීලිපැනීම හේතුවෙන් උතුරු දුම්රිය මාර්ගයේ ගමනාගමන කටයුතුවලට තවදුරටත් බාධා එල්ලවී තිබෙනවා.\nඑහි ප්‍රකාශකයෙකු සඳහන් කළේ මේ හේතුවෙන් කොළඹ කොටුවේ සිට ධාවනය වන දුම්රිය අනුරාධපුරය දක්වාත්, යාපනය සිට පැමිණෙන දුම්රිය මැදවච්චිය දක්වා පමණක් ධාවනය වන බවයි.\nමැදවච්චිය සහ පරසන්ගස්වැව අතර දී පෙරේදා රාත්‍රියේ මාතර සිට වව්නියාව දක්වා ධාවනය වූ රජරට රැජිණ සීග්‍රගාමී දුම්රිය පීලිපැනීමට ලක්වීම හේතුවෙනුයි මෙලෙස උතුර මර්ගයේ දුම්රිය ධාවන කටයුතු සීමා කර ඇත්තේ.",
       "URL": "https://www.hirunews.lk/176205/සංඥා-දෝෂයක්-හේතුවෙන්-දුම්රිය-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=4215"
}