{
       "Source": "hirunews",
       "Timestamp": "Saturday, 06 August 2022 - 13:47",
       "Headline": "ලංකා විදුලිබල මණ්ඩලය ප්‍රතිව්‍යුහගත කරන්න 8 දෙනෙකුගෙන් යුත් කමිටුවක්",
       "News Content": "ලංකා විදුලිබල මණ්ඩලය ප්‍රතිව්‍යූහගත කිරීමේ වැඩපිළිවෙල සඳහා කැබිනට් මණ්ඩලය විසින් අනුමත කරන ලද කමිටුවේ සාමාජිකයින් පත් කර තිබෙනවා.\nමුදල් අමාත්‍යාංශයේ හිටපු ලේකම් ආචාර්ය ආර් එච් එස් සමරතුංග, විදුලිබල අමාත්‍යාංශයේ හිටපු ලේකම් එම්. එම්. සී ෆර්ඩිනැන්ඩු, හිටපු අතිරේක සාමාන්‍යාධිකාරී ආචාර්ය සුසන්ත පෙරේරා ඇතුලු සාමාජිකයින් අටදෙනෙකු මෙම කමිටුවට නම් කර ඇති බවයි විදුලිබල හා බලශක්ති අමාත්‍යාංශය සඳහන් කළේ.\nමෙම කමිටුව මසක් ඇතුළත විවිධ සංවර්ධන ආයතනවල තාක්ෂණික සහය සමග ප්‍රතිව්‍යූහගත කිරීමේ යෝජනා ලබාදීමට නියමිතයි.",
       "URL": "https://www.hirunews.lk/312063/ලංකා-විදුලිබල-මණ්ඩලය-ප්‍රතිව්‍යුහගත-කරන්න-8-දෙනෙකුගෙන්-යුත්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=960"
}