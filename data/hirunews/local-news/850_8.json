{
       "Source": "hirunews",
       "Timestamp": "Friday, 23 September 2022 - 10:37",
       "Headline": "ජාතික සභාවේ සාමාජිකයන් නම් කෙරෙයි (වීඩියෝ)",
       "News Content": "ජනාධිපති රනිල් වික්‍රමසිංහ අද (23) පෙරවරුවේ පාර්ලිමේන්තු සභා ගර්භයට පැමිණියා.\nඒ, අභාවප්‍රාප්ත දෙවැනි එලිසබෙත් මහ රැජින වෙනුවෙන් පැවැත්වෙන පාර්ලිමේන්තුවේ ශෝක යෝජනාවට සහභාගි වීම සඳහා යි.\nඅද පෙරවරු 9.30 සිට දහවල් 12.30 දක්වා මහරැජින සම්බන්ධයෙන් වන ශෝක යෝජනාව විවාදයට ගනු ඇති.\nමේ අතර, පසුගිය දා පාර්ලිමේන්තුවේ දී සම්මත කර ගත් ජාතික සභාව සඳහා දේශපාලන පක්ෂ විසින් නම් කරන ලද සාමාජිකයන් කථානායක මහින්ද යාපා අබේවර්ධන විසින් ප්‍රකාශයට පත් කළා.\nඒ අනුව එහි සාමාජිකයින් තිස් දෙදෙනෙකු වන අතර, ඒ සඳහා ශ්‍රී ලංකා නිදහස් පක්ෂය, දෙමළ ජාතික සන්ධානය, ඩලස් පාර්ශවය සහ ජාතික ජන බලවේගය නියෝජනය කරන කිසි ම මන්ත්‍රීවරයෙකු නම් කර නො තිබීම විශේෂත්වයක්.\nජාතික සභාවේ සභාපති ධුරය කථානායකවරයා විසින් දරනු ලබන අතර, එහි සාමාජිකයන් අතරට අග්‍රාමාත්‍යවරයා, විපක්ෂ නායකවරයා, සභානායකවරයා සහ ආණ්ඩු පක්ෂයේ සංවිධායකවරයා ද ඇතුළත්.\nපාර්ලිමේන්තුවට දැනට ඉදිරිපත් කළ ජාතික සභාවට ඇතුළත් වන මන්ත්‍රීවරුන් පහළින්\nඩග්ලස් දේවානන්දා\nනසීර් අහමඩ්\nටිරාන් අලස්\nසිසිර ජයකොඩි\nසිවනේසතුරෙයි චන්ද්‍රකාන්තන්\nජොන්ස්ටන් ප්‍රනාන්දු\nරවුෆ් හකීම්\nපවිත්‍රාදේවී වන්නිආරච්චි\nවජිර අබේවර්ධන\nඒ.එල්.එම්. අතාවුල්ලා\nමහාචාර්ය තිස්ස විතාරණ\nරිසාඩ් බදියුදීන්\nවිමල් වීරවංශ\nවාසුදේව නානායක්කාර\nපලනි දිගම්බරම්\nමනෝ ගනේෂන්\nඋදය ගම්මන්පිල\nරෝහිත අබේගුණවර්ධන\nනාමල් රාජපක්ෂ\nජීවන් තොණ්ඩමන්\nජී.ජී. පොන්නම්බලම්\nපූජ්‍ය අතුරලියේ රතන හිමි\nඅසංක නවරත්න\nඅලි සබ්‍රි\nසී.වී. විග්නේෂ්වරම්\nවීරසුමන වීරසිංහ\nසාගර කාරියවසම්",
       "URL": "https://www.hirunews.lk/316094/ජාතික-සභාවේ-සාමාජිකයන්-නම්-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=850"
}