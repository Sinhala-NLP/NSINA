{
       "Source": "hirunews",
       "Timestamp": "Saturday, 05 March 2022 - 9:21",
       "Headline": "කඩා වැටුණු මාතර පරෙවි දූපතේ පාලමට මාස 06කින් අලුත් පාලමක්",
       "News Content": "මාතර වෙරළ උද්‍යානයට යාබදව පිහිටා ඇති පරෙවි දූපතට පිවිසීමට නව පාලමක් ඉදිකරන ලෙස ජනාධිපති ගෝඨාභය රාජපක්ෂ මහාමාර්ග අමාත්‍යාංශ ලේකම්වරයාට උපදෙස් ලබා දී තිබෙනවා.\nඑය ඊයේ (04) පෙරවරුවේ කඩා වැටුණු අතර, දිගු කාලයක් පුරා අබලන්ව පැවතුණා.\nසියම් මහා නිකායේ රෝහණ පාර්ශවයේ උපෝසථාගාරය පිහිටා ඇත්තේ ද මෙම දූපත තුළයි.\nපාලමේ ඉදිකිරීම් සොයා බැලීමට රාජ්‍ය සංවර්ධන සහ නිර්මාණ නීතිගත සංස්ථාවේ නිලධාරීන් අද එම ස්ථානයට පැමිණෙන අතර, ඉදිකිරීම් මාස 06 ක් තුළ නිම කිරීමට අපේක්ෂිතයි.",
       "URL": "https://www.hirunews.lk/298696/කඩා-වැටුණු-මාතර-පරෙවි-දූපතේ-පාලමට-මාස-06කින්-අලුත්-පාලමක්",
       "Category": "Local News",
       "Parent URL": "https://www.hirunews.lk/local-news.php?pageID=1317"
}