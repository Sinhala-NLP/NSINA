{
       "Source": "hirunews",
       "Timestamp": "Tuesday, 18 October 2022 - 8:36",
       "Headline": "ඇමරිකාවෙන් මෙරට වෛද්‍ය උපකරණ තොගයක්",
       "News Content": "මෙරට හදිසි වෛද්‍ය අව්‍යශතා සපුරා ගැනීමට උපකාර කිරීම සඳහා ඇමරිකාවේ ආරක්ෂක අමාත්‍යාංශය විසින් සෞඛ්‍ය අමාත්‍යාංශය වෙත වෛද්‍ය උපකරණ තොගයක් පරිත්‍යාග කර තිබෙනවා.\nමෙරට ඇමරිකානු තානාපතිනි ජූලි චංග් මෙම උපකරණ තොගය පානදුර මූලික රෝහලේ දී සෞඛ්‍ය අමාත්‍යාංශය වෙත පිරිනැමූ බව යි ඇමරිකානු තානාපති කාර්යාලය සඳහන් කළේ.\nරෝහල් සහ සායන සේවාවන් සඳහා අවශ්‍ය වෛද්‍ය උපකරණ එහි වනවා.\nමේ අතර ඇමරිකානු තානාපතිනි ජූලි චංග් සහ සෞඛ්‍ය අමාත්‍ය කෙහෙළිය රඹුක්වැල්ල අතර හමුවක් ඊයේ (17) සිදු වුණා.\nඒ, සෞඛ්‍ය අමාත්‍යාංශයේ දී යි.\nඑහි දී සෞඛ්‍ය අමාත්‍යවරයා ඇමරිකානු තානාපතිනිය හමුවේ ප්‍රකාශ කර ඇත්තේ, ජනතාවගේ පෝෂණ තත්ත්වය ඉහළ නැංවීම කෙරෙහි රජය මේ වන විට ප්‍රමුඛ අවධානය යොමු කර ඇති බව යි.",
       "URL": "https://www.hirunews.lk/318145/ඇමරිකාවෙන්-මෙරට-වෛද්‍ය-උපකරණ-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=796"
}