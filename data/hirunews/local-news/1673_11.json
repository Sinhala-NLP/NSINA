{
       "Source": "hirunews",
       "Timestamp": "Thursday, 23 September 2021 - 17:35",
       "Headline": "වැලිකඩ සහ අනුරාධපුර සිද්ධීන් පිළිබඳ සෙවීමට විශ්‍රාමලත් විනිසුරු කුසලා සරෝජිනී පත්කෙරේ",
       "News Content": "වැලිකඩ සහ අනුරාධපුර බන්ධනාගාර තුළට හිටපු බන්ධනාගාර ප්‍රතිසංස්කරණ සහ සිරකරු සුබසාධන රාජ්‍ය අමාත්‍ය ලොහාන් රත්වත්තේ බීමත්ව රාත්‍රී කාලයේ ගොස් හටගත් සිදුවීම් සම්බන්ධයෙන් සොයා බලා වාර්තාවක් ඉදිරිපත් කිරීම සඳහා අධිකරණ අමාත්‍ය වරයා විසින් විශ්‍රාමලත් ශ්‍රේෂ්ඨාධිකරණ විනිසුරු කුසලා සරෝජනී වීරවර්ධන පත්කර තිබෙනවා.\nඅධිකරණ අමාත්‍ය අලි ෂබ්රි ඊයේ පාර්ලිමේන්තුවේදී සඳහන් කළේ දැනටමත් අදාල සිද්ධීන් සම්බන්ධයෙන් අපරාධ පරීක්ෂණ දෙපාර්තමේන්තුව සහ මානව හිමිකම් කොමිසම ස්වාධීන පරීක්ෂණ දෙකක් සිදු කරමින් පවතින බවයි.\nවිශ්‍රාමලත් ශ්‍රේෂ්ඨාධිකරණ විනිසුරු කුසලා සරෝජනී වීරවර්ධන ගේ වාර්තාව ලබා ගැනෙන්නේ ඉහත කී පරීක්ෂණ වාර්ථතාවන්ට අතිරේකවයි.",
       "URL": "https://www.hirunews.lk/283040/වැලිකඩ-සහ-අනුරාධපුර-සිද්ධීන්-පිළිබඳ-සෙවීමට-විශ්‍රාමලත්-විනිසුරු-කුසලා-සරෝජිනී-පත්කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1673"
}