{
       "Source": "hirunews",
       "Timestamp": "Sunday, 01 August 2021 - 10:52",
       "Headline": "ඊයේ වැඩිම ආසාදිතයින් ගම්පහ දිස්ත්‍රික්කයෙන්",
       "News Content": "ඊයේ මෙරටින් වාර්තා වූ කොරෝනා ආසාදිතයින් 2177 දෙනා අතරින් වැඩිම සංඛ්‍යාවක් ගම්පහ දිස්ත්‍රික්කයෙන් හඳුනාගෙන තිබෙනවා.\nඒ අනුව, එම දිස්ත්‍රික්කයෙන් හඳුනාගෙන ඇති ආසාදිතයින් සංඛ්‍යාව 441ක්.\nඊට අමතරව ආසාදිතයින් 389 දෙනෙකු, කළුතර දිස්ත්‍රික්කයෙන් හඳුනාගෙන ඇති අතර, මාතර දිස්ත්‍රික්කයෙන් ද ආසාදිතයින් 158 දෙනෙකු ඊයේ හඳුනාගෙන ඇති බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය ප්‍රකාශ කළා.\nඑසේම, රත්නපුර දිස්ත්‍රික්කයෙන් ආසාදිතයින් 125ක්, කොළඹ දිස්ත්‍රික්කයෙන් ආසාදිතයින් 119ක්, මාතලේ දිස්ත්‍රික්කයෙන් ආසාදිතයින් 112 දෙනෙකු සහ පුත්තලම දිස්ත්‍රික්කයෙන් ආසාදිතයින් 100 දෙනෙකු ඊයේ වාර්තා වුණා.",
       "URL": "https://www.hirunews.lk/278558/ඊයේ-වැඩිම-ආසාදිතයින්-ගම්පහ-දිස්ත්‍රික්කයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1782"
}