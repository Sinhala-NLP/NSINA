{
       "Source": "hirunews",
       "Timestamp": "Thursday, 28 January 2016 - 19:43",
       "Headline": "විද්‍යුත් මාධ්‍යවල ක්‍රියාකාරීත්වය ගැන අගමැතිගේ විවේචනයට",
       "News Content": "ඉන්ධන මිල අඩු කිරීම සම්බන්ධයෙන් ඉදිරියේදී මහා භාණ්ඩාගාරය සමඟ සාකච්ඡා කර තීරණයක් ගන්නා බව අග්‍රාමාත්‍ය රනිල් වික්‍රමසිංහ අද (28) පාර්ලිමේන්තුවේදී ප්‍රකාශ කළා.\nඒ, ජනතා විමුක්ති පෙරමුණේ නායක, විපක්ෂයේ ප්‍රධාන සංවිධායක අනුර කුමාර දිසානායක සිදුකළ ස්ථාවර නියෝග විසිතුන දෙක යටතේ සිදුකළ ප්‍රකාශයකට පිළිතුරු ලෙසයි.\nමෙහිදී අග්‍රාමාත්‍යවරයා වැඩිදුරටත් සඳහන් කළේ ඉදිරි දින කිහිපය තුළ ඉන්ධන මිල සංශෝධනය කිරීම සම්බන්ධයෙන් මහා භාණ්ඩාගාරය සමඟ සාකච්ඡාවක් පැවැත්වීමටද නියමිත බවයි.\n‍මෙරට ඇතැම් මුද්‍රිත හා විද්‍යුත් මාධ්‍යවල ක්‍රියාකාරීත්වය ද පාර්ලිමේන්තුවේදී අග්‍රාමාත්‍යවරයාගේ විවේචනයට ලක්වුණා.\nඔහු චෝදනා කළේ ඇතැම් මාධ්‍යය ජාතිවාදය ඇති කිරීමට තුඩු දෙන ක්‍රියාවල නිරත වන බවටයි.\nමේ අතර ජාත්‍යන්තර යුද අධිකරණ කිසිවිටෙක පිළිනොගන්නා බව ද අග්‍රාමාත්‍ය රනිල් වික්‍රමසිංහ ප්‍රකාශ කළා.",
       "URL": "https://www.hirunews.lk/124960/විද්‍යුත්-මාධ්‍යවල-ක්‍රියාකාරීත්වය-ගැන-අගමැතිගේ-විවේචනයට",
       "Category": "Local News",
       "Parent URL": "https://www.hirunews.lk/local-news.php?pageID=5192"
}