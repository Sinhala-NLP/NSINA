{
       "Source": "hirunews",
       "Timestamp": "Sunday, 07 May 2017 - 9:45",
       "Headline": "අනුරාධපුරයේදී වරෙන්තුකරුවෙකු අත්අඩංගුවට",
       "News Content": "පොලිසිය මග හරිමින් හෙරොයින් මත්කුඩු ජාවාරමේ නිරතව සිටි වරෙන්තුකරුවෙකු අනුරාධපුර - තන්නායම්කුලම වැව අසලදී අත්අඩංගුවට ගෙන තිබෙනවා.\nමෙලෙස අත්අඩංගුවට පත්ව ඇත්තේ එච්.එම්.සුමේධ නොහොත් ලොක්කා නැමති පුද්ගලයෙකු බව සඳහන්.\nඑම අවස්ථාවේදී ඔහු සතුව තිබී හෙරොයින් මිලිග්‍රෑම් 550 ක් සොයාගත් බවද පොලිසිය පවසනවා.\nමීට ඉහතදී හෙරොයින් ජාවාරමේ නිරතවීම සම්බන්ධයෙන් සැකකරු පොලිස් අත්අඩංගුවට පත්ව ඇති අතර, අධිකරණයෙන් ඇප ලබා පසුව එම නඩුවලට පෙනී නොසිටීම හේතුවෙන් වරෙන්තු නිකුත් කර තිබෙනවා.",
       "URL": "https://www.hirunews.lk/160782/අනුරාධපුරයේදී-වරෙන්තුකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4529"
}