{
       "Source": "hirunews",
       "Timestamp": "Sunday, 10 September 2023 - 22:27",
       "Headline": "නීත්‍යානුකූල නොවන මත්පැන් භාවිතය ඉහළට",
       "News Content": "ශ්‍රී ලංකාව තුළ නීත්‍යානුකූල නොවන මත්පැන්වල වර්ධනය 500% ක් තරම් විශාල ප්‍රතිශතයක් බව වාර්තා වී තිබෙනවා.\nමුදල් රාජ්‍ය අමාත්‍ය රන්ජිත් සියඹලාපිටිය පසුගියදා පාර්ලිමේන්තුවේදී සඳහන් කළේ දැනට මත්පැන් බලපත්‍ර වර්ග 25 ක් යටතේ ශ්‍රී ලංකාව තුළ මත්පැන් අලෙවිසල් 4570 ක් ක්‍රියාත්මක වන බවයි.\nමෙම මත්පැන් අලෙවිසල්වලින් බලපත්‍ර 538 ක්ම මෘදු මත්පැන් අලෙවිය සඳහා ලබාදුන් බලපත්‍ර බවයි වාර්තා වී ඇත්තේ.\nමෙරට මත්පැන් හල් ව්‍යාප්තිය සම්බන්ධ තොරතුරු සලකා බැලීමේදී නුවරඑළිය දිස්ත්‍රික්කයේ ජනගහනය 6809 දෙනකුට එක් මත්පැන් හලක් ක්‍රියාත්මක අතර මුලතිව් දිස්ත්‍රික්කයේ එක් මත්පැන් හලක සේවය 9,90,000 ක් තරම් පිරිසක් ලබා ගන්නා බව ද සඳහන්.",
       "URL": "https://www.hirunews.lk/347851/නීත්‍යානුකූල-නොවන-මත්පැන්-භාවිතය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=39"
}