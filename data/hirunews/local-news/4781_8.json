{
       "Source": "hirunews",
       "Timestamp": "Friday, 25 November 2016 - 8:59",
       "Headline": "මත්පැන් බෝතල් තොගයක් සමග පුද්ගලයකු කොටුවෙයි",
       "News Content": "තිස්සමහාරාම පොල්ගහපැලෑන ප්‍රදේශයේදී බලපත්‍ර නොමැතිව ත්‍රී රෝද රථයකින් මත්පැන් ප්‍රවාහනය කරමින් සිටි පුද්ගලයකු පොලිස් භාරයට ගෙන තිබෙනවා.\nඑම ත්‍රී රෝද රථයේ තිබී මත්පැන් බෝතල් 59 ක් සහ බීර බෝතල් සහ ටින් 60 ක් අත්අඩංගුවට ගත් බවයි පොලිසිය සඳහන් කලේ.\nසැකකරු විරවිල ප්‍රදේශයේ පදිංචි 33 හැවිරිදි පුද්ගලයෙක්.\nකතරගම පොලිස් විශේෂ කාර්ය බලකාය මගින් අත්අඩංගුවට ගත් සැකකරු පරීක්ෂණ සඳහා තිස්සමහාරාම පොලිසියට භාරදීමෙන් අනතුරුව පොලිස් ඇප මත මුදාහැර තිබෙනවා.\nඔහු ලබන 28 වනදා තිස්සමහාරාම මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/148280/මත්පැන්-බෝතල්-තොගයක්-සමග-පුද්ගලයකු-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4781"
}