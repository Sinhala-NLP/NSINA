{
       "Source": "hirunews",
       "Timestamp": "Thursday, 29 June 2023 - 11:47",
       "Headline": "පොලිස් වෙස් ගත් යුද හමුදා සෙබලෙකු අත්අඩංගුවට",
       "News Content": "පොලිසියෙන් යැයි පවසා පුද්ගලයකු පැහැර ගෙන යමින් සිටි යුද හමුදා සෙබළකු සහ සිවිල් පුද්ගලයෙකු පිටකොටුව පොලීසිය විසින් අත්අඩංගුවට ගෙන තිබෙනවා.\nකොස්ගොඩ ප්‍රදේශයේ පදිංචි විසි තුන් හැවිරිදි තරුණයකු පිටකොටුව බැස්ටියන් මාවත ප්‍රදේශයේ පා ගමනින් යන විට ත්‍රිරෝද රථයකින් පැමිණ ඇති මෙම සැකකරුවන් දෙදෙනා තරුණයා සතුව මත්ද්‍රව්‍ය තිබේදැයි පරික්ෂා කිරීමට අවශ්‍ය බව පවසා තිබෙනවා.එයට විරෝධය දැක්වූ තරුණයා බලහත්කාරයෙන් සැකකරුවන් දෙදෙනා විසින් ත්‍රිරෝද රථයට නංවාගෙන ඉදිරියට ගමන් කිරීමේ දී පොලිස් නිලධාරීන් විසින්  ත්‍රීරෝද රථය පරීක්ෂා කිරීම සඳහා නවත්වා තිබෙනවා.\nඑම අවස්ථාවේ දී පැහැර ගැනීමට ලක්වූ තරුණයා විසින් පොලිස් නිළධාරීන්ට පවසා ඇත්තේ තමා පැහැරගෙන යන බවකි. එසැනින්  ක්‍රියාත්මක වූ පොලිස් නිලධාරීන් සැකකරුවන් දෙදෙනා අත්අඩංගුවට ගෙන තිබෙනවා .සැකකරුවන් අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/339454/පොලිස්-වෙස්-ගත්-යුද-හමුදා-සෙබලෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=227"
}