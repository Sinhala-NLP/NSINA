{
       "Source": "hirunews",
       "Timestamp": "Thursday, 13 July 2023 - 12:59",
       "Headline": "මහනුවර බස් රියදුරන්ගෙන් ඉල්ලීමක්",
       "News Content": "බස් රථ ගාල් කිරීමට ස්ථානයක් නොමැතිවීමෙන් තමන් දැඩි අපහසුතාවයට පත්ව ඇති බව මහනුවර බස් රථ රියදුරන් සහ රිය සහායකයින් පවසනවා.\n2017 වසරේදී මහනුවර ගුඩ්ෂෙඩ් බස් නැවතුම්පොල අංග සම්පූර්ණ බස් නැවතුම්පොලක් බවට පත් කිරීමේ කටයුතු ආරම්භ කළ නමුත් මෙතෙක් එහි කටයුතු අවසන් නොවීම හේතුවෙන් තමන් මෙම ගැටලුකාරි තත්ත්වයට මුහුණදී ඇති බවයි ඔවුන් කියා සිටියේ.\nගුඩ්ෂෙඩ් බස් නැවතුම්පොල නවීකරණ කටයුතු කිරීමත් සමග මහනුවර නගරයට පැමිණෙන බස් රථ මාර්ග දෙපස නවතා තැබීම නිසා නගරයේ රථ වාහන ගමනාගමනයට මේ වනවිට බාධාවන් ඇතිව තිබෙනවා.\nමහනුවර ගුඩ් ෂෙඩ් බස් නැවතුම්පොලේ ඉදිකිරීම් නැවත ආරම්භ කරන තෙක් සිය බස් රථ ගාල් කිරීමට අවශ්‍ය කටයුතු සම්පාදන කර දෙන ලෙස ඔවුන් ඉල්ලා සිටින්නේ මෙම භූමිය මත්ද්‍රව්‍යවලට ඇබ්බැහිවූවන්ගේ තෝතැන්නක් ද වී ඇති බවට ද පෙන්වා දෙමින්.",
       "URL": "https://www.hirunews.lk/341068/මහනුවර-බස්-රියදුරන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=187"
}