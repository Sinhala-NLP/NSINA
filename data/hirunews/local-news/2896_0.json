{
       "Source": "hirunews",
       "Timestamp": "Tuesday, 18 February 2020 - 7:30",
       "Headline": "බර වාහන තුනක් ගැටී හලාවත - කොළඹ මාර්ගයේ අනතුරක්",
       "News Content": "හලාවත - කොළඹ මාර්ගයේ මහවැව - කොස්වාඩිය ප්‍රදේශයේ වාහන තුනක් එකිනෙක ගැටීමෙන් ඊයේ (17) රාත්‍රියේ අනතුරක් සිදුව තිබෙනවා.\nටිපර් රථයක්, කන්ටේනර් රථයක් සහ පුද්ගලික බස් රථක් ගැටීමෙන් ඊයේ රාත්‍රියේ 11ට පමණ මෙම අනතුර සිදුව ඇති බවයි අප වාර්තාකරු පැවසුවේ.\nකොළඹ දෙස සිට හලාවත දෙසට අධික වේගයෙන් පැමිණ ඇති ටිපර් රථයක් අනුරාධපුරයේ සිට සීදුව ප්‍රදේශයේ පිහිටි ඇගළුම් කර්මාන්ත ශාලාවකට රෙදිපිළි තොගයක් රැගෙන යමින් සිටි කන්ටේනර් රථයක මුහුණට මුහුණ ගැටී ඇති අතර ඒ සමඟ කොළඹ සිට යාපනය දක්වා ධාවනය වූ පුද්ගලික බස් රථයක් ටිපර් රථයේ ගැටීමෙන් මෙම අනතුර සිදුව ඇති බවයි පොලිසිය සඳහන් කළේ.\nටිපර් රථයේ රියදුරුගේ නොසැලකිල්ල අනතුරුට හේතු වී ඇති අතර මාරවිල පොලීසියේ රථ වාහන අංශය අනතුර සම්බන්ධයෙන් වැඩිදුර විමර්ශණ කරනවා.",
       "URL": "https://www.hirunews.lk/234663/බර-වාහන-තුනක්-ගැටී-හලාවත-කොළඹ-මාර්ගයේ-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=2896"
}