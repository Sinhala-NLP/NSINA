{
       "Source": "hirunews",
       "Timestamp": "Tuesday, 07 September 2021 - 10:47",
       "Headline": "එන්නත් කටුවලට බිය අයට කොරෝනා එන්නතක්",
       "News Content": "සිරින්ජ සහ එන්නත් කටු යොදා ගනිමින් සිරුරට එන්නත් විදීමට මැලිකමක් දක්වන පුද්ගලයින්ට සුදුසු කොරෝනා එන්නතක් ඉන්දියාව විසින් නිෂ්පාදනය කර තිබෙනවා.\nලොව ප්‍රථම ඩී.එන්.ඒ. එන්නත වන එය, හඳුන්වා ඇත්තේ සයි-කොව්-ඩී ලෙසින්.\nඑන්නත් කටු භාවිතයකින් තොර ව එය සම මත තෙරපීමෙන් සිරුරට අවශෝෂණය කර ගැනෙන බව සඳහන්.\nරෝග ලක්ෂණ සහිත කොරෝනා ආසාදනයට එරෙහි ව එය 67%ක රැකවරණයක් සලසන අතර, ඉන්දියාවේ ළමයින් සඳහා ද භාවිතයට අනුමත කර තිබෙනවා.\nඅනෙකුත් කොරෝනා එන්නත්වලට සාපේක්ෂ ව එය අඩු ශක්‍යතාවක් වූවත් සයි-කොව්-ඩී එන්නත නිෂ්පාදනය කිරීම සහ ගබඩා කිරීම පහසු බවයි විද්‍යාඥයින් පෙන්වා දෙන්නේ.",
       "URL": "https://www.hirunews.lk/281580/එන්නත්-කටුවලට-බිය-අයට-කොරෝනා-එන්නතක්",
       "Category": "Local News",
       "Parent URL": "https://www.hirunews.lk/local-news.php?pageID=1707"
}