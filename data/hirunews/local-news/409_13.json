{
       "Source": "hirunews",
       "Timestamp": "Monday, 17 April 2023 - 11:29",
       "Headline": "චන්දි ටෙස්ට් දිවියේ 26 වැනි අර්ධ ශතකය ලබා ගනියි",
       "News Content": "සංචාරක අයර්ලන්ත කණ්ඩායම සමග ඊයේ (16) ආරම්භ වූ පළමු ටෙස්ට් තරගයේ දෙවැනි දිනයේ දී දිනේෂ් චන්දිමාල් අගනා අර්ධ ශතකයක් රැස්කර ගැනීමට මීට ටික වේලාවකට (17) පෙර සමත් වුණා.\nඑය චන්දිගේ ටෙස්ට් දිවියේ 26 වැනි අර්ධ ශතකයයි.\nඅද තරගයේ පළමු කඩුල්ල ලෙස දැවී ගියේ ප්‍රභාත් ජයසූරියයි.\nප්‍රභාත් ලකුණු 16ක් ලබා සිටියදී දැවී ගියේ Campherගේ පන්දුවක් හමුවේයි.\nඉන් අනතුරුව පිටියට පිවිසි ධනංජය ද සිල්වාට ලබාගත හැකි වූයේ ලකුණු 13ක් වූ අතර ඔහු දැවී ගියේ McBrine යොමු කළ පන්දුවකට කඩුල්ල මුවා කිරිමේ වරදට හසු වෙමිනි.\nමේ වනවිට පන්දුවට පහරදෙමින් සිටින්නේ සදීර සමරවික්‍රම සමගින් දිනේෂ් චන්දිමාල්.\nසදීර ලකුණු 31ක් ලබාගෙන කඩුල්ලේ රැඳී සිටිනවා.\nශ්‍රී ලංකා පළමු ඉනිම මේ වනවිට කඩුලු 06ක් දැවී ලකුණු 468ක්.",
       "URL": "https://www.hirunews.lk/332729/චන්දි-ටෙස්ට්-දිවියේ-26-වැනි-අර්ධ-ශතකය-ලබා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=409"
}