{
       "Source": "hirunews",
       "Timestamp": "Sunday, 03 September 2023 - 7:37",
       "Headline": "නිල් කුරුමිණි කුරුල්ලා කළින්ම දිවයිනට",
       "News Content": "ඉදිරි සති දෙකක කාලය තුළදී සංචාරක පක්ෂින් කිහිපදෙනෙකු මෙරටින් දැකබලා ගැනීමේ හැකියාව පවතින බව පරිසරවේදී ජගත් ගුණවර්ධන පවසනවා.\nපසුගිය වර්ෂයේ සංක්‍රමණික පක්ෂීන් ශ්‍රී ලංකාව තුළට පැමිණීම අගෝස්තු මාසයේ මුල් සතියේදී ආරම්භ වුවද මෙවර ජුලි මාසයේ මැදභාගයේ සිට එය ආරම්භ වී ඇති බව සඳහන්.\nමේ වන විට සංක්‍රමණික පක්ෂීන්ගේ පැමිණීමේ දෙවන අදියර ආරම්භ වී ඇති අතර ඒ අනුව වැහිලිහිණියා, නිල් කුරුමිණි කුරුල්ලා ආදි පක්ෂීන් දැකබලා ගැනීමට හැකිවන බවයි ඔහු වැඩිදුරටත් පවසා සිටියේ.",
       "URL": "https://www.hirunews.lk/346955/නිල්-කුරුමිණි-කුරුල්ලා-කළින්ම-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=55"
}