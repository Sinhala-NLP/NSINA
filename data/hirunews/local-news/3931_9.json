{
       "Source": "hirunews",
       "Timestamp": "Wednesday, 23 May 2018 - 13:37",
       "Headline": "නියෝජ්‍ය කතානායක ධූරය අංගජන් රාමනාදන්ට, දෙමළ සන්ධානයේ විරෝධය",
       "News Content": "පාර්ලිමේන්තුවේ නියෝජ්‍ය කතානායක ධූරයට එක්සත් ජනතා නිදහස් සන්ධාන පාර්ලිමේන්තු මන්ත්‍රී අංගජන් රාමනාදන්ගේ නම යෝජනා කර තිබෙනවා.\nජනාධිපතිවරයා විසින් එම යෝජනාව කතානායකවරයා වෙත දැනුම් දී ඇති බව සඳහන්.\nඒ බව කතානායකවරයා ඊයේ (22) පැවති පක්ෂ නායක රැස්වීමේදී දේශපාලන පක්ෂ නායකයින් දැනුවත් කර තිබෙනවා.\nකෙසේ වෙතත් දෙමළ ජාතික සන්ධානය අංගජන් රාමනාදන් මන්ත්‍රීවරයා නියෝජ්‍ය කතානායක ධූරයට පත් කිරීම සම්බන්ධයෙන් පක්ෂ නායක රැස්වීමේදී විරෝධය පළ කර ඇති බවයි වාර්තා වන්නේ.\nමීලඟ පක්ෂ නායක රැස්වීමේදී දැනට ඉදිරිපත් වී ඇති යෝජනාව පිළිබඳව තවදුරටත් සාකච්ඡා කිරීමට නියමිත බවයි වාර්තා වන්නේ.\nඅංගජන් රාමනාදන් මන්ත්‍රීවරයා පාර්ලිමේන්තුවට පිවිසියේ ශ්‍රී ලංකා නිදහස් පක්ෂයේ ජාතික ලැයිස්තු මන්ත්‍රීවරයෙකු ලෙසයි.\nඔහු මේ වනවිට ශ්‍රී ලංකා නිදහස් පක්ෂයේ යාපනය දිස්ත්‍රික් සංවිධායකවරයා ලෙස කටයුතු කරනු ලබනවා.",
       "URL": "https://www.hirunews.lk/191384/නියෝජ්‍ය-කතානායක-ධූරය-අංගජන්-රාමනාදන්ට-දෙමළ-සන්ධානයේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3931"
}