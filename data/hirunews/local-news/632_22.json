{
       "Source": "hirunews",
       "Timestamp": "Saturday, 31 December 2022 - 13:04",
       "Headline": "විදුලි ගාස්තුව ඉහළ දැම්මොත් එය මිනිස් අයිතිවාසිකම් උල්ලංඝනය කිරීමක් - PUCSL",
       "News Content": "නියමිත පරිදි විදුලි ගාස්තුව ඉහළ දැමීමට රජය කටයුතු කළහොත් එය මිනිස් අයිතිවාසිකම් උල්ලංඝනය කිරීමක් බව මහජන උපයෝගීතා කොමිසන් සභාවේ පාරිභෝගික උපදේශන කමිටුව පවසනවා.\nකොළඹ ඊයේ (30) කැඳවා තිබූ මාධ්‍ය හමුවකට එක්වෙමින් එහි සභාපති නිමල් පෙරේරා කියා සිටියේ විදුලි ගාස්තු ඉහළ දැමුවහොත් රටද ආර්ථික වශයෙන් පරිහානියකට පත්වන බවයි.\nමේ අතර ජනවාරි මාසයේදී ස්ථිරවම විදුලි ගාස්තු ඉහළ දමන බව විදුලිබල හා බලශක්ති අමාත්‍ය කංචන විජේසේකර පසුගියදා කොළඹ පැවති මාධ්‍ය හමුවකදී ප්‍රකාශ කළා.\nඊට අදාළ යෝජනාව අනිද්දා (02) කැබිනට් මණ්ඩලයට ඉදිරිපත් කරන බවත්, නව ගාස්තුව ජනවාරි මාසයේ බිලට එක් කිරීමට අපේක්ෂා කරන බවත් අමාත්‍යවරයා එහි දී කියා සිටියා.\nඑමෙන්ම අදාළ විදුලි ගාස්තු ඉහළ දැමීමේ යෝජනාවට කැබිනට් අනුමැතිය ලැබීමෙන් පසු එය මහජන උපයෝගීතා කොමිසමට යොමු කිරීමටද නියමිතයි.",
       "URL": "https://www.hirunews.lk/323951/විදුලි-ගාස්තුව-ඉහළ-දැම්මොත්-එය-මිනිස්-අයිතිවාසිකම්-උල්ලංඝනය-කිරීමක්-pucsl",
       "Category": "Local News",
       "Parent URL": "https://www.hirunews.lk/local-news.php?pageID=632"
}