{
       "Source": "hirunews",
       "Timestamp": "Sunday, 29 August 2021 - 6:21",
       "Headline": "ඉතාලිය ආසන්නයේදී ධීවර යාත්‍රාවක සිටි අනවසර සංක්‍රමණිකයන් 539ක් බේරා ගැනේ",
       "News Content": "ඉතාලියේ ලම්පඩූසා දූපත් ආසන්නයේදී අනවසර සංක්‍රමණිකයන් 539 දෙනෙකු බේරා ගැනීමට ඉතාලා වෙරළාරක්ෂක බලධාරීන් පියවර ගෙන තිබෙනවා.\nඑක් දිනක් තුල ඉතාලියට පැමිණෙමින් සිටි වැඩිම සංක්‍රමණිකයන් පිරිස මෙය ලෙසටයි සැලකෙන්නේ.\nධීවර යාත්‍රාවක් මගින් පැමිණෙමින් සිටි මෙම සංක්‍රමණිකයන් පිරිස අතර කුඩා ළමුන් සහ කාන්තාවන් ද වනවා.\nඇතැම් පිරිස් ලිබියාවේ සිට මධ්‍යධරණී මුහුද ඔස්සේ පැමිණ ඇති අතර ඔවුන් ශාරීරික හිංසනයන්ට ද ලක්ව ඇතැයි අනාවරණ වී තිබෙනවා.\nඉතාලියේ ලම්පඩූසා දූපත් සැලකෙන්නේ යුරෝපයට පැමිණීමේ අපේක්ෂාවෙන් එන සංක්‍රමණිකයන්ගේ ප්‍රධාන නැවතුම් මධ්‍යස්ථානයක් ලෙසටයි.\nමැයි මාසයේදී පමණක් එම දූපතට පැමිණ ඇති සංඛ්‍යාව දහසකට අධිකයි.\nඑම දූපතේ ඇති කඳවුරු නිර්මාණය කර ඇත්තේ සාමාන්‍යයෙන් පුද්ගලයන් 300ක පමණ පිරිසකට නතරවී සිටිය හැකි ආකාරයෙන් වන අතර මේවන විට එහි සිටින සංක්‍රමණිකයින් සංඛ්‍යාව සාමාන්‍ය ප්‍රමාණයට වඩා පස් ගුණයකින් පමණ වැඩි බවයි විදෙස් මාධ්‍ය වාර්තා පෙන්වා දෙන්නේ.\nකෙසේවෙතත් එසේ පැමිණෙන බොහෝ පිරිසක් සරණාගත භාවය සඳහා සුදුසුකම් ලබන්නේ නැහැ.",
       "URL": "https://www.hirunews.lk/280827/ඉතාලිය-ආසන්නයේදී-ධීවර-යාත්‍රාවක-සිටි-අනවසර-සංක්‍රමණිකයන්-539ක්-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1725"
}