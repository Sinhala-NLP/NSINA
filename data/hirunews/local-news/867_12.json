{
       "Source": "hirunews",
       "Timestamp": "Thursday, 15 September 2022 - 12:54",
       "Headline": "කෘෂිකර්ම ඇමතිගේ ප්‍රකාශයට ගොවීන් උරන වෙයි (වීඩියෝ)",
       "News Content": "ආනයනික සහල් සතුන්ට පමණක් පරිභෝජනයට සුදුසු බවට කෘෂිකර්ම අමාත්‍යවරයා සිදු කළ ප්‍රකාශය සම්බන්ධයෙන් පාරිභෝගික අධිකාරිය දරන මතය කුමක්දැ යි ගොවි අරගල ව්‍යාපාරය ප්‍රශ්න කරනවා.\nරටින් ගෙන එන සහල් සතුන්ට මිස මිනිස් පරිභෝජනයට නුසුදුසු බවට කෘෂිකර්ම අමාත්‍ය මහින්ද අමරවීර පසුගිය දා ආන්දෝලනාත්මක ප්‍රකාශය සිදු කළා.\nකෙසේ වෙතත් පොළොන්නරුව ප්‍රදේශයේ ඊයේ (14) පැවති මාධ්‍ය හමුවකට එක්වෙමින් ගොවි ගොවි අරගල ව්‍යාපාරයේ මෙහෙයුම් කමිටු සාමාජික ආර්. ඉන්ද්‍රානන්ද සිල්වා, අමාත්‍යවරයා සිදු කළ ප්‍රකාශය බරපතළ බව යි.\nඒ අනුව පාරිභෝගික අධිකාරිය ඒ සම්බන්ධයෙන් පරීක්ෂණයක් සිදු කළ බව ඔහු කියා සිටියා.\nමේ අතර, අස්වනු නෙලීම ආරම්භ කර ඇති පසුබිමක පොළොන්නරුව දිස්ත්‍රික්කය තුළ කිසිදු වී ගබඩාවක් විවෘත කර නොමැති බවට ගොවීන් චෝදනා කරනවා.\nඑමෙන්ම පොළොන්නරුව දිස්ත්‍රික්කයේ විජයබාපුර - මහවැලි කොට්ඨාසයේ වී ගොවීන් ද නිසි මිලක් නොමැති බවට මැසිවිලි නගනවා.\nමේ අතර අතිරේක බෝග වගාව සඳහා අවශ්‍ය පොහොර වර්ග නිසි වේලාවට ලබා නොදීම නිසා සෝයාබෝංචි වගාවේ අස්වැන්න අඩු වී ඇති බවට ගොවීන් චෝදනා කරනවා.",
       "URL": "https://www.hirunews.lk/315445/කෘෂිකර්ම-ඇමතිගේ-ප්‍රකාශයට-ගොවීන්-උරන-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=867"
}