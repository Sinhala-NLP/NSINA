{
       "Source": "hirunews",
       "Timestamp": "Sunday, 21 March 2021 - 19:30",
       "Headline": "පාසලේ ශ්‍රමදානයට ගිය පියෙකු ගොඩනැගිල්ලකින් ඇද වැටී මරුට",
       "News Content": "කෑගල්ල - හෙට්ටිමුල්ල - බණ්ඩාරනායක මහා විද්‍යාලයේ ශ්‍රමදානයක් අතරතුර සිසුවෙකුගේ පියෙකු තෙමහල් ගොඩනැගිල්ලකින් ඇද වැටී ජීවිතක්ෂයට පත්වී තිබෙනවා.\nඅදාළ විදුහලේ ගොඩනැගිල්ලක් කාලයක සිට අබලන් වී තිබීම හේතුවෙන් අලුත්වැඩියා කිරීම සඳහා අද දින දෙමව්පියන් ශ්‍රමදානයක් සංවිධාන කර තිබූ බවයි හිරු වාර්තාකරු සඳහන් කළේ.\nගොඩනැගිල්ලෙන් ඇද වැටී හිසට බරපතල තුවාල සිදුවීම හේතුවෙන් මියගොස් තිබුණේ හෙට්ටිමුල්ල ප්‍රදේශයේම පදිංචි 48 හැවිරිදි තිදරු පියෙක්.",
       "URL": "https://www.hirunews.lk/266084/පාසලේ-ශ්‍රමදානයට-ගිය-පියෙකු-ගොඩනැගිල්ලකින්-ඇද-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2072"
}