{
       "Source": "hirunews",
       "Timestamp": "Wednesday, 25 January 2017 - 18:10",
       "Headline": "කොස් කොළ සහ ක්‍රෝටන් ගැන කැබිනට් ප්‍රකාශකත් නොසතුටින්",
       "News Content": "හොරණ - වගවත්ත ප්‍රදේශයේ දී මුල්ගල් තැබුණු ටයර් කර්මාන්තශාලාව සම්බන්ධයෙන් අග්‍රාමාත්‍යවරයා නිසි ලෙස කරුණු දැන නොසිටි බව සම කැබිනට් ප්‍රකාශක අමාත්‍ය රාජිත සේනාරත්න අද පැවති කැබිනට් තීරණ දැනුම්දීමේ මාධ්‍ය හමුවේදී ප්‍රකාශ කළා.\nඒ, එම කර්මාන්තශාලාව සඳහා ඉඩම් අඩු මුදලකට ලබාදීම සම්බන්ධයෙන් මාධ්‍යවේදීන් ප්‍රශ්න කළ අවස්ථාවේදියි.\nකොස් කොළ සහ ක්‍රෝටන් කොළ ආහාරයට ගැනීමට හැකියාව පවතින බවට කෘෂිකර්ම අධ්‍යක්‍ෂ ජනරාල්වරයා සිදුකළ ප්‍රකාශය සම්බන්ධයෙන්ද මෙහිදී අමාත්‍ය රාජිත සේනාරත්නගෙන් මාධ්‍යවේදීන් ප්‍රශ්න කළා.\nඔහු එහිදී කියා සිටියේ අදාළ නිලධාරියා තම අමාත්‍යාංශයේ සේවය කළේ නම් පළමුව ඔහුට කොස්කොළ සහ ක්‍රෝටන් කවන බවයි.",
       "URL": "https://www.hirunews.lk/152893/කොස්-කොළ-සහ-ක්‍රෝටන්-ගැන-කැබිනට්-ප්‍රකාශකත්-නොසතුටින්",
       "Category": "Local News",
       "Parent URL": "https://www.hirunews.lk/local-news.php?pageID=4693"
}