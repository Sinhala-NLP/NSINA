{
       "Source": "hirunews",
       "Timestamp": "Sunday, 04 December 2022 - 15:12",
       "Headline": "පොලිසියට අල්ලස් දුන් අයෙකු අත්අඩංගුවට",
       "News Content": "පොලිස් නිලධාරියෙකුට අල්ලස් ලබාදීමට තැත්කළ පුද්ගලයෙකු අල්ලස් හෝ දූෂණ විමර්ශන කොමිසම අත්අඩංගුවට ගෙන තිබෙනවා.\nමත්ද්‍රව්‍ය ජාවාරම් සම්බන්ධයෙන් අත්අඩංගුවට ගත් සැකකරුවෙකුට නඩු නොපවරන ලෙස සහ පහළ අධිකරණයෙන් ඇප ලබාගත හැකි නඩුවක් පවරාදෙන ලෙස ඉල්ලා මොහු අවිස්සාවේල්ල පොලිස් ස්ථානයේ අපරාධ අංශයේ ස්ථානාධිපතිවරයාට රුපියල් 50,000 ක අල්ලස් මුදලක් ලබාදීමට තැත්කර ඇති බවයි පොලිසිය සඳහන් කළේ.\nපොලිස් ස්ථානාධිපතිවරයා මේ සම්බන්ධයෙන් අල්ලස් හෝ දූෂණ විමර්ශන නිලධාරින් දැනුවත් කොට රුපියල් 25,000 ක මුදලක් ලබාදීමට යාමේදී අවිස්සාවේල්ල පොලිස් ස්ථානය තුළ දී අද (04) අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 32 හැවිරිදි රුවන්වැල්ල -අමිතිරිගල ප්‍රදේශයේ පදිංචි පදිංචිකරුවෙක්.",
       "URL": "https://www.hirunews.lk/321930/පොලිසියට-අල්ලස්-දුන්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=689"
}