{
       "Source": "hirunews",
       "Timestamp": "Wednesday, 13 September 2017 - 16:55",
       "Headline": "නව දේශීය ආදායම් පනතේ බදු අයකිරීම් ලබන වසරේ අප්‍රේල් 1 සිට",
       "News Content": "පාර්ලිමේන්තුවේදී සම්මත වූ නව දේශීය ආදායම් පනත මගින් අයකිරීමට නියමිත සියලූම බදු ලබන වසරේ අප්‍රේල් 1 වනදා සිට ක්‍රියාත්මක කිරීමට මුදල් අමාත්‍යාංශය තීරණය කර තිබෙනවා.\nකොටස් දෙකක් යටතේ ක්‍රියාත්මක කිරීමට තිබූ නව දේශීය ආදායම් බදු පනතේ ප්‍රේෂණ බද්ද, ප්‍රාග්ධන බද්ද, රඳවාගැනීමේ බද්ද හා උපයන විට ගෙවීමේ බද්ද මෙම වසරේ ඔක්තෝම්බර් මස සිට අයකිරීමටයි නියමිතව තිබුණේ.\nකෙසේ වෙතත් මුදල් වසරක් තුළ දෙයාකාරයකට ගිණුම් පවත්වාගැනීමේ දුෂ්කරතාවන් ඇතිවිය හැකි බැවින් බදු ගෙවන්නන්ට පහසුවන ආකාරයෙන් එය ලබන වසරේ අප්‍රේල් 1 වනදා දක්වා කල් දැමීමට තීරණය කළ බවයි මුදල් අමාත්‍යාංශය නිවේදනය කළේ.",
       "URL": "https://www.hirunews.lk/170833/නව-දේශීය-ආදායම්-පනතේ-බදු-අයකිරීම්-ලබන-වසරේ-අප්‍රේල්-1-සිට",
       "Category": "Local News",
       "Parent URL": "https://www.hirunews.lk/local-news.php?pageID=4324"
}