{
       "Source": "hirunews",
       "Timestamp": "Wednesday, 30 August 2023 - 13:59",
       "Headline": "රජයක ඉඩමකට කූඨ ලේඛණ සැකසු 4ක් රිමාන්ඩ්",
       "News Content": "තිරප්පනේ ප්‍රදේශයේ රජයේ ඉඩමක් සඳහා ව්‍යාජ බලපත්‍රයක් සැකසීමට කූඨ ලේඛනයක් සකස් කිරිම සම්බන්ධයෙන් අත්අඩංගුවට ගත් අනුරාධපුර නීතිඥ කාර්යාලයක සේවය කරන ලිපිකාරිණිය ඇතුළු සැකකරුවන් සිවුදෙනා ලබන මස 4 වන දින දක්වා රක්ෂිත බන්ධනාගාරගත කර තිබෙනවා.\nඒ, ඔවුන් ඊයේ (29) අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු නාලක සංජීව ජයසූරිය හමුවට ඉදිරිපත් කළ අවස්ථාවේදීයි.\nසැකකරුවන් විසින් සකසා ඇති බව කියන ව්‍යාජ ඉඩම් බලපත්‍රය සන්තකයේ තබා ගෙන සිටින පුද්ගලයාට ද ලබන මස 4 වන දින විවෘත අධිකරණය හමුවේ පෙනී සිටින ලෙසට ප්‍රධාන මහේස්ත්‍රාත්වරයා මෙහිදී නොතීසි නිකුත් කළා.",
       "URL": "https://www.hirunews.lk/346610/රජයක-ඉඩමකට-කූඨ-ලේඛණ-සැකසු-4ක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=62"
}