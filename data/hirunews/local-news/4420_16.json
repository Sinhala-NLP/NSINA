{
       "Source": "hirunews",
       "Timestamp": "Saturday, 15 July 2017 - 13:10",
       "Headline": "ලක්ෂ 9 ක් පීඩාවට",
       "News Content": "දිස්ත්‍රික්ක 13 කට බලපා ඇති නියං කාලගුණික තත්ත්වය හේතුවෙන් ලක්ෂ 9කට ආසන්න පිරිසක් දැඩි දුෂ්කරතාවයට පත්ව තිබෙනවා.\nඑමෙන්ම ලක්ෂ 7 කට ආසන්න ගොවි ජනතාව ජල ගැටලූවෙන් පීඩාවට පත්ව ඇති බවයි වාර්තා වන්නේ.\nපුත්තලම, මන්නාරම, උතුර, නැගෙනහිර සහ උතුරුමැද පළාත් ඇතුළු දිස්ත්‍රික්ක කිහිපයක ජනතාව නියං කාලගුණික තත්ත්වයෙන් පීඩාවට පත්ව ඇති බව ආපදා කළමනාකරණ මධ්‍යස්ථානය සදහන් කළා.\nනියඟයත් සමග පානීය ජලය ගැටලූවට තමන් මුහුණදී සිටින බව පුත්තලම ප්‍රදේශවාසීන් කිහිපදෙනෙකු හිරු ප්‍රවෘත්ති අංශයට සඳහන් කළා.\nමේ අතර, නියගයෙන් පීඩාවට පත් ජනතාව සඳහා දිස්ත්‍රික් ලේකම් කාර්යාල හරහා බවුසර් සහ ජල ටැංකි බෙදී හැරීමේ වැඩපිළිවෙලක් ක්‍රියාත්මක බවයි ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි කියා සිටියේ.\nකෙසේ වෙතත් මේ පිළිබදව හිරු ප්‍රවෘත්ති අංශය ජල සම්පාදන හා ජලාපවාහන මණ්ඩලයෙන් විමසීමක් කළා.\nඑහි සභාපති ඒ. අන්සාර් කියා සිටියේ නියඟය පවතින ප්‍රදේශවල ජනතාවට බවුසර් 3000 කින් පමණ ජලය සැපයීමට පියවර ගෙන ඇති බවයි.",
       "URL": "https://www.hirunews.lk/165943/ලක්ෂ-9-ක්-පීඩාවට",
       "Category": "Local News",
       "Parent URL": "https://www.hirunews.lk/local-news.php?pageID=4420"
}