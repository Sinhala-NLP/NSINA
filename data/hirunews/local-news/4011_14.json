{
       "Source": "hirunews",
       "Timestamp": "Saturday, 31 March 2018 - 11:30",
       "Headline": "උත්සව සමයේ අලෙවියට සුදානම් කර තිබු කසල තේ කිලෝ ග්‍රෑම් 40000ක් සොයා ගැනේ",
       "News Content": "හෙට්ටිපොල කුරුඳුකුඹුර ප්‍රදේශයේදී අලෙවි කිරීමට සුදානමින් ගබඩා කර තිබු පරිභෝජනයට නුසුදුසු කසල තේ කිලෝ ග්‍රෑම් 40000ක් සමඟ සැකකරුවෝ 8 දෙනෙක් පොලිසිය විසින් අත්අඩංගුවට ගෙන තිබෙනවා.\nපොලිස් හදිසි ඇමතුම් ඒකකයට ලැබුණු තොරතුරකට අනුවයි මෙම වැටලීම සිදුකර ඇත්තේ.\nඅත්අඩංගුවට ගත් සැකකරුවන්ගෙන් සිව්දෙනෙකු මාවනැල්ල ප්‍රදේශයේ පදිංචිකරුවන් වන අතර අනෙක් සිව්දෙනා හෙට්ටිපොල ප්‍රදේශයේ පදිංචි කරුවන් බවයි පොලිසිය පැවසුවේ.\nසැකකරුවන්ට අමතරව ලොරි රථ දෙකක් සහ වෑන් රථයක් අත්අඩංගුවට ගෙන ඇති අතර සැකකරුවන් හෙට්ටිපොල අධිකරණයට ඉදිරිපත් කිරීමට නියමිතයි.\nහෙට්ටිපොල පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/187320/උත්සව-සමයේ-අලෙවියට-සුදානම්-කර-තිබු-කසල-තේ-කිලෝ-ග්‍රෑම්-40000ක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4011"
}