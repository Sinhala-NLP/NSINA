{
       "Source": "hirunews",
       "Timestamp": "Monday, 07 January 2019 - 7:05",
       "Headline": "කැබිනට් මණ්ඩලය අද රැස්වේ - විසර්ජන පනත් කෙටුම්පතත් අනුමැතියට",
       "News Content": "මෙවර කැබිනට් රැස්වීම අද පෙරවරු 9.30 ට ජනාධිපති ලේකම් කාර්යාලයේදී පැවැත්වීමට නියමිතයි.\nඅමාත්‍ය මණ්ඩල රැස්වීම පවත්වනු ලබන්නේ සෑම සතියේ දිනකම අඟහරුවාදා වන අතර, ජනාධිපතිවරයාගේ පදවි ප්‍රාප්තිය නිමිත්තෙන් හෙට දිනයේ විශේෂ වැඩසටහන් කිහිපයක් පැවැත්වීමට ද සැළසුම් කර තිබෙනවා.\nමේ අතර රජයේ ජ්‍යෙෂ්ඨ අමාත්‍යවරයෙකු හිරු ප්‍රවෘත්ති අංශය කළ විමසීමකදී සඳහන් කළේ 2019 අයවැය විසර්ජන පනත් කෙටුම්පත අනුමැතිය සඳහා අද අමාත්‍ය මණ්ඩලයට ඉදිරිපත් කිරීමට නියමිත බවයි.\nපසුගිය අමාත්‍ය මණ්ඩල රැස්වීමට මීට අදාළ යෝජනා ඉදිරිපත් කෙරුණත් එය, මීළඟ කැබිනට් රැස්වීම දක්වා කල් තැබුණා.\nඑමෙන්ම මුදල් හා ජනමාධ්‍ය අමාත්‍යාංශය නිවේදනය කළේ විසර්ජන පනත් කෙටුම්පත පෙබරවාරි මස 5 වනදා පාර්ලිමේන්තුවට ඉදිරිපත් කිරීමට නියමිත බවයි.\nඅයවැය යෝජනා ඉදිරිපත් කිරීම මාර්තු මස 5 වනදා සිදුකරනු ඇති.\nඅයවැය තුන්වන වර කියවීමේ විවාදය මාර්තු මස 13 වනදා ආරම්භ කිරීමට නියමිත අතර, අවසන් ඡුන්ද විමසීම අප්‍රේල් මස 4 වනදා සිදුකිරීමට නියමිතයි.",
       "URL": "https://www.hirunews.lk/207616/කැබිනට්-මණ්ඩලය-අද-රැස්වේ-විසර්ජන-පනත්-කෙටුම්පතත්-අනුමැතියට",
       "Category": "Local News",
       "Parent URL": "https://www.hirunews.lk/local-news.php?pageID=3569"
}