{
       "Source": "hirunews",
       "Timestamp": "Saturday, 19 August 2023 - 19:51",
       "Headline": "දඟකාර පුංචි නැට්ටුවන් පිරිවරාගත්,හිරු සුපර් ඩාන්සර් - සීසන් 4 - ග්‍රෑන්ඩ් ෆිනාලේ ඇරඹීමට සියලු කටයුතු සූදානම් (වීඩියෝ)",
       "News Content": "දඟකාර පුංචි නැට්ටුවන් පිරිවරාගත් නව්‍යවාදී, අසමසම, නිර්මාණශීලි, ජාත්‍යන්තර ප්‍රමිතියෙන් පිරිපුන් ජාතියේ මහා ප්‍රාසාංගික වේදිකාවේ අති උත්කර්ශවත් අවසන් තරඟ රාත්‍රිය හිරු සුපර් ඩාන්සර් - සීසන් 4 - ග්‍රෑන්ඩ් ෆිනාලේ සඳහා තවත් ඇත්තේ හෝරාවක පමණ කාලයක්.\nහිරු ලයිෆ් මැදිරි සංකීර්ණයේ පැවැත්වෙන හිරු සුපර් ඩාන්සර් සීසන් 4 අවසන් මහා තරඟය රාත්‍රී 7 යි 30ට සිට හිරු ටී වී ඔස්සේ සජීවීකරණය කිරීමට දැනටමත් සියළු කටයුතු සූදානම්.\nදඟකාර පුංචි නැට්ටුවන්ගේ නර්තන දක්ෂතා සමඟින් අනාගත ටෙලිවිෂන් වංශය ලියන්නට හිරු සුපර් ඩාන්සර් නර්තන තරඟාවලිය ඇරඹුණේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nතම සිහින තුරුළු කර ගනිමින් රටේ සිව් දෙසින් පැමිණි පුංචි නැට්ටුවන් විශාල පිරිසක් අතරින් තරගකරුවන් 5 දෙනෙකු අද අවසන් මහා තරඟයේදී හිරු සුපර් ඩාන්සර් සීසන් 4 කිරුළ වෙනුවෙන් තරග වදිනු ඇති.\nදසදහසකට අධික අයදුම්පත් අතරින් තෝරාගත් සියදෙනෙකු සම්මුඛ පරීක්ෂණයකට මුහුණදීමෙන් පසු දක්ෂයින් අතරින් අති දක්ෂයින් බවට පත් වූ තරගකරුවන් 48 දෙනෙකු හිරු සුපර් ඩාන්සර් වේදිකාවේ තම දක්ෂතා විදහා දක්වන්නට භාග්‍යය හිමිකර ගත්තා.\nවිශිෂ්ඨත්වයේ ප්‍රවීනත්වයට පත් අති දක්ෂ විනිසුරු මඩුල්ලක් හමුවේ පුංචි නැට්ටුවන් තරග වට 30 ක් ඔස්සේ තම නර්තන කෞෂල්‍යය විදහා දක්වද්දී ඒ වෙනුවෙන්ම කැපවූ ප්‍රවීන නර්තනාචාර්යවරුන් ඔවුන්ට නිබදව ශක්තිය ලබා දුන්නා.\nකොළඹ දිස්ත්‍රික්කයේ නිලසි ගුණවර්ධන, මාතර දිස්ත්‍රික්කයේ යතීෂ් කෙනුජ, රත්නපුර දිස්ත්‍රික්කයේ සවිත්‍ර බිහාන්, ගාල්ල දිස්ත්‍රික්කයේ ගිංතොට නතාෂා සෙනාලි සහ කෑගල්ල දිස්ත්‍රික්කයේ අරෝෂ් දෙනුවන් හිරු සුපර් ඩාන්සර් සීසන් 4 කිරුළ වෙනුවෙන් අවසන් මහා තරගයේදී තරග වැදීමට සුදුසුකම් ලබා සිටිනවා.\nඅද පැවති පෙර පුහුණුවීම් සඳහා ජනප්‍රිය ගායන ශිල්පිනි යොහානි ද සිල්වා එක්ව සිටියා.\nප්‍රවීන නර්තනවේදිනී උපුලි පනීභාරත, ජ්‍යෙෂ්ඨ නිර්මාණවේදී චන්න පෙරේරා සහ ප්‍රවීන නර්තනවේදිනී සහ රංගන ශිල්පිනී හිමාලි සිරිවර්ධන තරග විනිශ්චය සඳහා එක්වනවා.\nනර්තනයෙන් බල ගැන්වෙන මෙම පංච මහා බලකාය අතරින් හිරු සුපර් ඩාන්සර් - සීසන් 4 - ග්‍රෑන්ඩ් ෆිනාලේ කිරුළ හිමි කරගන්නා පුංචි නැට්ටුවා අද තෝරා ගන්නේ ඔබේ මනාපයෙන්.",
       "URL": "https://www.hirunews.lk/345414/දඟකාර-පුංචි-නැට්ටුවන්-පිරිවරාගත්හිරු-සුපර්-ඩාන්සර්-සීසන්-4-ග්‍රෑන්ඩ්-ෆිනාලේ-ඇරඹීමට-සියලු-කටයුතු-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=86"
}