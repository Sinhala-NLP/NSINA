{
       "Source": "hirunews",
       "Timestamp": "Monday, 29 August 2022 - 11:47",
       "Headline": "විදුලි බල මණ්ඩලයට සේවකයන් පිරුණු හැටි පාර්ලිමේන්තුවට (වීඩියෝ)",
       "News Content": "විදුලි බල මණ්ඩලයට සේවකයින් අනියුක්ත කර ගැනීම සම්බන්ධයෙන්, එක් එක් කාලවල දී කටයුතු කළ ආකාරය අද(29) පාර්ලිමේන්තුවේ දී දැඩි කතා බහට ලක් වුණා.\nඒ විදුලි බිල ඉහළ දැමීම සම්බන්ධයෙන් පාර්ලිමේන්තුව කල් තැබීමේ විවාදයේ දී විපක්ෂයේ පාර්ලිමේන්තු මන්ත්‍රී කබීර් හෂීම් මතු කළ කරුණක් සම්බන්ධයෙන් විදුලි බල හා බලශක්ති අමාත්‍යවරයා පිළිතුරු ලබා දීමේ දී යි.\nවිදුලි බල මණ්ඩලය දිගින් දිගට ම පාඩු ලැබීමට හේතුවක් ලෙස විදුලි බල මණ්ඩලයේ අධික සේවා නියුක්තිය ගෙන හැර දැක් වූ කබීර් හෂීම් මන්ත්‍රීවරයාට පිළිතුරු වශයෙන් විදුලි බල හා බලශක්ති අමාත්‍යවරයා කියා සිටියේ, මන්ත්‍රීවරයා විසින් මහින්ද රාජපක්ෂ ආණ්ඩුවට ඒ සඳහා චෝදනා කරන බවයි.\nඒ අනුව 2005 වසර අවසන් වන කොට විදුලි බල මණ්ඩලයේ සේවක සංඛ්‍යාව 14,568ක් බවත්, 2010 වසර අවසන් වන විට සේවකයන් සංඛ්‍යාව 900කින් වැඩි වී එය 15,366ක් වූ බවත්, 2014 වසර අවසන් වන විට 15,984 බවත්, 2019 වසර අවසන් වන විට එය 22000ක් බවට පත් වූ බවත් ඉන් වැඩි ම සේවක සංඛ්‍යාවක් කබීර් හෂීම් මන්ත්‍රීවරයා නියෝජනය කරන කෑගල්ල දිස්ත්‍රික්කයෙන් විදුලි බල මණ්ඩලයට අනියුක්ත කර ඇති බවත් කියා සිටිය්.",
       "URL": "https://www.hirunews.lk/314020/විදුලි-බල-මණ්ඩලයට-සේවකයන්-පිරුණු-හැටි-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=905"
}