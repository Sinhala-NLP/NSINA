{
       "Source": "hirunews",
       "Timestamp": "Sunday, 25 June 2017 - 19:42",
       "Headline": "අමාත්‍ය අකිලට වනවාසී රාහුල හිමිගෙන් පැසසුම්",
       "News Content": "රන්ගිරි දඹුළු රජමහා විහාරස්ථානයේ ආදායම රජයට පවරාගෙන විහාරස්ථාන වැඩි දියුණු කිරීම සඳහා යෙදවීමට අධ්‍යාපන අමාත්‍ය අකිල විරාජ් කාරියවසම් ගෙන ඇති තීරණය කාලෝචිත බව ජාතික නාමල් උයන නිර්මාතෘ වනවාසී රාහුල හිමියන් පවසනවා.\nඋන්වහන්සේ මේ බව ප්‍රකාශ කළේ අනුරාධපුරයේ අද පැවැති මාධ්‍ය හමුවකට එක්වෙමින්.\nමේ අතර, ඓතිහාසික ස්ථාන සම්බන්ධයෙන් නව නීති රීති ගෙන එන්නේ නම් ඒ පිළිබද මහනායක හිමිවරුන් සමඟ සාකච්ඡා සිදුකළ යුතු බව අස්ගිරි පාර්ශවයේ ලේඛකාධිකාරී පූජ්‍ය මැදගම ධම්මානන්ද හිමියන් ප්‍රකාශ කළේ ඊයේ අස්ගිරි මහා විහාරයේ පැවැති මාධ්‍ය හමුවකට එක්වෙමින්.\nවිහාරස්ථානයේ අභිවෘද්ධිය මෙන්ම අනෙකුත් විහාරස්ථාන නගා සිටුවීමේ අරමුණින් තමන් අදාළ යෝජනාව ඉදිරිපත් කළ බව අධ්‍යාපන අමාත්‍ය අකිල විරාජ් කාරියවසම්ගෙන් හිරු ප්‍රවෘත්ති අංශය සිදුකළ විමසීමකදී ඔහු සඳහන් කළා.",
       "URL": "https://www.hirunews.lk/164388/අමාත්‍ය-අකිලට-වනවාසී-රාහුල-හිමිගෙන්-පැසසුම්",
       "Category": "Local News",
       "Parent URL": "https://www.hirunews.lk/local-news.php?pageID=4452"
}