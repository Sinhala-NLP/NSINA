{
       "Source": "hirunews",
       "Timestamp": "Saturday, 05 August 2023 - 15:01",
       "Headline": "ඉන්දියාවේ චීටා ව්‍යාපෘතිය අර්බුදයක",
       "News Content": "වඳවී ගිය බව ප්‍රකාශයට පත් කර වසර 70 කට පසු ඉන්දියාවට චීටා සත්වයන් නැවත හඳුන්වාදීමේ ව්‍යාපෘතිය අර්බුදයකට මුහුණපා ඇති බව විදෙස් වාර්තා පවසනවා.\nපසුගිය වසරේ සැප්තැම්බර් මස ඉන්දීය අග්‍රාමාත්‍ය නරේන්ද්‍ර මෝදිගේ ජන්ම දිනයට සමගාමීව ඉන්දීය වනාන්තර තුළ චීටාවන් බෝකිරීමේ ව්‍යාපෘතියක් ආරම්භ කර තිබුණා.\nඒ අනුව පළමු අදියර යටතේ දකුණු අප්‍රිකාවෙන් සහ නැමීබියාවෙන් චීටා සත්වයන් 20 දෙනෙකු මධ්‍ය ප්‍රදේශ් ප්‍රාන්තයේ කුනෝ ජාතික වනෝද්‍යානයට මුදාහැරි අතර, ඉන් මේ වනවිට චීටා සතුන් හයදෙනෙකු මියගොස් ඇති බව සඳහන්.\nමෙම ව්‍යාපෘතියට සම්බන්ධ දකුණු අප්‍රිකානු සහ නැමීබියානු විශේෂඥයන් චෝදනා කළේ ඉන්දියාව මෙම ව්‍යාපෘතිය කළමනාකරණය කරන ආකාරයේ ගැටළුවක් පවතින බවටයි.",
       "URL": "https://www.hirunews.lk/343710/ඉන්දියාවේ-චීටා-ව්‍යාපෘතිය-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=123"
}