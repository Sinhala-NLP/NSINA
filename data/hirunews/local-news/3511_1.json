{
       "Source": "hirunews",
       "Timestamp": "Saturday, 09 February 2019 - 13:39",
       "Headline": "වත්මන් ආණ්ඩුවට රට සංවර්ධනය කිරීමේ සැලැස්මක් නැහැ - ටිල්වින් සිල්වා",
       "News Content": "රට සංවර්ධනය කිරීමේ සැලැස්මක් වත්මන් ආණ්ඩුවට නොමැති බව ජනතා විමුක්ති පෙරමුණ පවසනවා.\nඑහි ප්‍රධාන ලේකම්, ටිල්වින් සිල්වා මේ බව කියා සිටියේ ගාල්ල - අක්මීමන ප්‍රදේශයේ ඊයේ පැවැති ජන හමුවකට එක්වෙමින්.\nඔහු එහිදී නිදහස පිළිබදව ද අදහස් පළ කළා. සැබවින්ම නිදහස පවතින්නේ ජාවාරම්කරුවන්ට සහ ආණ්ඩුවේ ලොක්කන්ට බවයි මන්ත්‍රීවරයා සඳහන් කළේ.\nමිලියන, බිලියන ගණන් වලින් ඔවුන් සොරකම් කරන බව ද හොරුන්ට නිදහස තිබෙන බව ද ටිල්වින් සිල්වා මන්ත්‍රීවරයා පෙන්වා දුන්නා.\nඒ අනුව, රට හදන සැලැස්මක් වත්මන් ආණ්ඩුවට නොපවතින බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/210045/වත්මන්-ආණ්ඩුවට-රට-සංවර්ධනය-කිරීමේ-සැලැස්මක්-නැහැ-ටිල්වින්-සිල්වා",
       "Category": "Local News",
       "Parent URL": "https://www.hirunews.lk/local-news.php?pageID=3511"
}