{
       "Source": "hirunews",
       "Timestamp": "Friday, 24 December 2021 - 7:53",
       "Headline": "මඩකලපුව මුහුදේ සැරිසැරූ වැලි නෞකාවේ රහස හෙළි වෙයි",
       "News Content": "මඩකලපුව මුහුදු සීමාවේ නතර කර තිබූ ටග් යාත්‍රාවෙන් කිසිදු කැණීමක් හෝ ජාවාරමක් සිදු කර නො මැති බවත් අවශ්‍ය තෙල් ප්‍රමාණය නො මැති වීම හේතුවෙන් එය එම මුහුදු සීමාවේ නවතා තිබූ බවත් වරාය පාලක හෙවත් හාබර් මාස්ටර් පවසනවා.\nහුණුගල් රැගත් නෞකාවක් මඩකලපුව මුහුදු සීමාවේ නතර කර ඇති බවට පසුගිය දා ඇතැම් වාර්තා අනාවරණ කර තිබුණා.\nමේ සම්බන්ධයෙන් හිරු ප්‍රවෘත්ති අංශය වරාය පාලකවරයාගෙන් විමසීමක් කළ අතර, ඔහු සඳහන් කළේ, ඩුබායි සිට චිතගොන් දක්වා ගමන් කරන හුණුගල් රැගත් ටග් යාත්‍රාවක් මඩකලපුව මුහුදු සීමාවේ දී ඉන්ධන නො මැති වීම හේතුවෙන් නැංගුරම් ලා ඇති බවයි.\nඑම ටග් යාත්‍රාව ත්‍රිකුණාමලය දක්වා ගමන් කිරීමට නියමිත ව තිබී ඇත්තේ, ඉන්ධන ලබා ගැනීම සඳහායී.\nඑහෙත් ඉන්ධන නො මැති වීම හේතුවෙන් ත්‍රිකුණාමලයට ගමන් කිරීමට නො හැකි වී ඇති බැවින් එය මඩකලපුවේ නැංගුරම් ලෑමට සිදු ව ඇති බවයි ඔහු කියා සිටියේ.\nමේ වනවිට ඊට මඩකලපුවේ සිට ත්‍රිකුණාමලය දක්වා ගමන් කිරීමට අවශ්‍ය ඉන්ධන ලබාදීමට කටයුතු කළ බවත්, අදාළ ටග් යාත්‍රාවෙන් මෙරට වැලි කැණීමක් සිදු නොකළ බව ද ඔහු අවධාරණය කළා.",
       "URL": "https://www.hirunews.lk/291980/මඩකලපුව-මුහුදේ-සැරිසැරූ-වැලි-නෞකාවේ-රහස-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1473"
}