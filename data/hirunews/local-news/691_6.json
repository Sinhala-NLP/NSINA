{
       "Source": "hirunews",
       "Timestamp": "Saturday, 03 December 2022 - 14:16",
       "Headline": "විදාතා මධ්‍යස්ථාන යළි සක්‍රිය කිරීමේ යෝජනාවක්",
       "News Content": "දිවයින පුරා විදාතා මධ්‍යස්ථාන, තාක්ෂණ අමාත්‍යාංශය යටතට ගෙන, නැවත සක්‍රිය කිරීම සම්බන්ධයෙන් යෝජනාවක් ඉදිරිපත් කිරීමට තාක්ෂණ කටයුතු පිළිබඳ අමාත්‍යාංශයීය උපකාරක සභාවේ අවධානය යොමුව තිබෙනවා.\nඅදාළ කමිටුව පසුගියදා පාර්ලිමේන්තුවේදී රැස්වුණා.\nපසුගිය වසර තුළ ශ්‍රී ලංකා ටෙලිකොම් සමාගම ලැබූ ලාභය රුපියල් බිලියන 12 ක් බවත්, මේ වසරේ ජනවාරි සිට සැප්තැම්බර් දක්වා කාලය තුළ එම සමාගමේ ලාභය රුපියල් බිලියන 6 කට ආසන්න බවත් එහිදි අනාවරණ වුණා.\nඑමෙන්ම ෆයිව් ජී තාක්ෂණයට අදාළ වානිජ කටයුතු ඇරඹීම සඳහා ලබන වසරේ අවශ්‍ය කටයුතු සම්පාදනය සිදුකරන බවයි එම සාකච්ඡාවට එක්ව සිටි විදුලි සංදේශ නියාමන කොමිෂන් සභාවේ නිලධාරීන් සඳහන් කළේ.",
       "URL": "https://www.hirunews.lk/321858/විදාතා-මධ්‍යස්ථාන-යළි-සක්‍රිය-කිරීමේ-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=691"
}