{
       "Source": "hirunews",
       "Timestamp": "Thursday, 14 September 2017 - 18:50",
       "Headline": "කොච්චිකඩේට ආපු විදෙස් කාන්තාවන් දෙදෙනෙක් බල්ලන් අල්ලාගෙන කළ දේ",
       "News Content": "සුනඛ ප්‍රතිකාර කටයුත්තක් සදහා මීගමුව කොච්චිකඩේ වැලිහේන ප්‍රදේශයට අද (14) දින උදැසන පැමිනි පිරිස පිළිබදව තමන් ඇතුළු මහජන සෞඛ්‍ය නිළධාරින් දැනුවත්වී නොමැති බව කටාන සෞඛ්‍ය වෛද්‍ය නිළධාරි වෛද්‍ය සුරේනි හපුආරච්චි ප්‍රකාශ කළා.\nනුගේගොඩ පිහිටි පෞද්ගලික සත්ව රෝහල් සේවයකට අයත් ගිලන් රථයක පැමිනි විදේශිය කාන්තාවන් දෙදෙනෙකු ඇතුළු කණ්ඩායමක් සැක සිතෙන අයුරින් කොච්චිකඩේ වැලිහේන ප්‍රදේශයේ නිවාස කීපයක සුනඛයින්හට එන්නත් කරමින් හා රුධිරය ලබාගනිමින් සිටින බව ලද තොරතුරක් මත මාධ්‍යෙව්දියෙකු එම ස්ථානයට ගොස් සිද්ධිය ජංගම දුරකථනයෙන් ආවරනය කරමින් කුමක් කරන්නේද යන්න විමසා තිබෙනවා.\nඑම පෞද්ගලීක සත්ව රෝහල් සේවකයකු තමන් කටාන සෞඛ්‍ය කාර්යාලයේ බවත් පැමින ඇත්තේ ජළභීතිකාව ( හෙවත් පිස්සු බලු රෝගයට) සුනඛයින් එන්නත් කිරීමට බවත් පැවසු බවයි අනාවරණ වුයේ.\nඒ පිලිබදව විඩියෝ කිරීම තහනම් බව පවසමින් ආවරන කටයුතු වලට බාධා කර සුනඛයින් දෙදෙනෙකු කූඩුවක් නොමැතිවම ගිලන් රථය තුලට දමා ගෙන කඩිනමින් එම ප්‍රදේශයෙන් පිටව ගිය බවත් අප වාර්තාකරු කියා සිටියා.\nසිද්ධිය පිළිබද සැක පහල කල වාර්තාකරු වහා මේ පිළිබදව කටාන සෞඛ්‍ය වෛද්‍ය නිළධාරිවරිය ගෙන් විමසු විට ඇය පවසා ඇත්තේ එවැනි කටයුත්තක් තම ප්‍රදේශයේ සිදුවන්නේ නම් කොළඔ පලාත් සේවා සෞඛ්‍ය අධ්‍යක්ෂක කාර්යාලය විසින් පලමුව ගම්පහ කාර් යාලයට ඒ පිලිබදව දැන්වීමෙන් පසුව එවැන්නකට නිසි අවසරය තම කාර්යාලයට ලැබෙන බවයි.\nමෙය පලාතේ මහජන සෞඛ්‍ය පරික්ෂකවරුන්ගේ සහය හරහා සම්බන්ධිකරනය කර කළ යුතු කාර්යයක් බවත් මෙය අවසරයකින් තොරව කරන ලද්දක් බවත් කටාන සෞඛ්‍ය වෛද්‍ය නිළධාරිවරිය (එම්.ඕ.එච්.) වැඩි දුරටත් පැවසුවා.",
       "URL": "https://www.hirunews.lk/170932/කොච්චිකඩේට-ආපු-විදෙස්-කාන්තාවන්-දෙදෙනෙක්-බල්ලන්-අල්ලාගෙන-කළ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4322"
}