{
       "Source": "hirunews",
       "Timestamp": "Thursday, 10 November 2022 - 15:19",
       "Headline": "එංගලන්ත කණ්ඩායමට ලකුණු 169ක ඉලක්කයක්",
       "News Content": "ඔස්ට්‍රෙලියාවේ දී පැවැත්වෙන පන්දුවාර 20 ලෝක කුසලාන ක්‍රිකට් තරගාවලියේ දෙවැනි අවසන් පූර්ව තරගයේ පළමුව පන්දුවට පහරදුන් ඉන්දීය කණ්ඩායම නියමිත පන්දු ඕවර 20 තුළ දී කඩුළු 4 ට ලකුණු 154 ක් රැස් කර ගත්තා.\nමේ තරගයේ දී මුණ ගැසුණේ ඉන්දීය කණ්ඩායම සහ එංගලන්ත කණ්ඩායමයි.\nතරගයේ කාසි‍යේ වාසිය දිනාගත් එංගලන්ත කණ්ඩායම ඇඩිලේඩ් ඕවල් පිටියේ පළමුව පන්දුයැවීම තෝරා ගත්තා.\nඒ අනුව පන්දුවට පහරදීම සඳහා පිටියට පිවිසි ඉන්දීය කණ්ඩායමේ පළමු කඩුල්ල ලෙස කේ. එල් රාහුල් දැවී ගියේ ජොෂ් බට්ලර්ගේ උඩ පන්දු රැක ගැනීමක් හමුවේ ක්‍රිස් වෝක්ස්ගේ පන්දුවක් ඉදිරියේයි.\nඉන් පසු ඉන්දීය කණ්ඩායමේ ප්‍රවේගකාරී පිතිකරු සූරියකුමාර් යාදව් ලකුණු 14 ට දවා ගන්නට අදිල් රෂීඩ් සමත් වුණා.\nඔහු ගේ ලකුණු 14 ට එක් හයේ පහරක් සහ හතරේ පහරක් ඇතුළත් වී තිබුණා.\nඉන්දිය කණ්ඩායමේ නායක රෝහිත් ෂර්මා ලකුණු 27 කට දවා ගන්නට ක්‍රිස් ජෝර්ඩන් සමත් වු අතර පන්දු 28කින් වාර්තා වූ එම ලකුණු අතරට හතරේ පහර 4ක් අන්තර්ගත කර ගන්නටත් ඉන්දීය නායකයා සමත් වුණා.\nඉන්පසු පිටියේ එක් වූ විරාත් කෝලි සහ හරිදික් පාන්ඩ්‍යා දෙදෙනා අඩාල වී තිබුණු ඉන්දීය කණ්ඩායමේ ලකුණු ලබා ගැනීම වේගවත් කරන්නට ක්‍රමයෙන් පියවර ගත්තා.\nවිරාත් කෝලි සිය සුපුරුදු රිද්මය තවදුරටත් රඳවා ගනිමින් පන්දු හතලිහකට මුහුණදෙමින් දෙමින් සිය අර්ධ ශතකය වාර්තා කර ගත් අතර ඔහු දැවී ගියේ ක්‍රිස් ජෝර්ඩන් ගේ පන්දුවක් හමුවේ ආදිල් ‍රෂීඩ් රැක ගත් අගනා උඩපන්දුවක් හේතුවෙන්.\nඔහුගේ අර්ධ ශතකයට හතරේ පහර හතරක් සහ එක් 6 පහරක් ඇතුළත් වී තිබුණා.\nඅනතුරුව ප්‍රවේගකාරී පිති හරඹයක නිරත වූ හර්දික් පාන්ඩයා එංගලන්ත කණ්ඩායමේ පන්දු යවන්නන්ට අනුකම්පා විරහිත ප්‍රහාරයක් දියත් කලා.\nපන්දු 32 කදී ලකුනු 63ක් කර ගන්නට සමත්වුණු පාන්ඩ්‍යා එම අර්ධ ශතකයට හතරේ පහර හතරක් සහ 6 පහර 5 ක් අන්තර්ගත කළා.\nඉනිමේ අවසාන පන්දුවේදී හරිදික් පාන්ඩ්‍යා ලකුණු 63 ට දැවී ගියේ ක්‍රිස් වෝක්ස්ගේ පන්දුවක් හමුවේ හිට් විකට් වීමෙන්.\nපන්දු යැවීමේදී එංගලන්ත කණ්ඩායම වෙනුවෙන් ක්‍රිස් ජෝර්ඩන් කඩුළු 3 ක් දවා ගත් අතර ක්‍රිස් වෝක්ස් සහ අදිල් රෂීඩ් එක කඩුල්ල බැගින් දවා ගත්තා.\nඒ වන විට ඉන්දීය කණ්ඩායමේ ලකුණු සංඛ්‍යාව දැක්වුණේ කඩුලු 6කට ලකුණු 168 ක් වශයෙන්.\nමේ අනුව එංගලන්ත කණ්ඩායමට පන්දුවාර 20 ලෝක කුසලාන තරගාවලියේ අවසන් තරගයේ ස්ථානයක් වෙන් කර ගැනීම සඳහා නියමිත පන්දුවාර 20 තුළදී ලකුණු 169 ක් ලබා ගත යුතු වනවා.\nක් වශයෙන් මේ අනුව එංගලන්ත කණ්ඩායමට පන්දුවාර 20 ලෝක කුසලාන තරගාවලියේ අවසන් තරගයේ ස්ථානයක් වෙන් කර ගැනීම සඳහා නියමිත පන්දුවාර 20 තුළදී ලකුණු එකසිය හැට නවයක් ලබා ගත යුතු වනවා.",
       "URL": "https://www.hirunews.lk/320068/එංගලන්ත-කණ්ඩායමට-ලකුණු-169ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=744"
}