{
       "Source": "hirunews",
       "Timestamp": "Monday, 17 October 2022 - 19:48",
       "Headline": "නීතිඥවරියක් පැදවූ මෝටර් රථයක් ගසක ගැටී, 3ක් මියයයි  (වීඩියෝ)",
       "News Content": "අනුරාධපුර - පාදෙණිය ප්‍රධාන මාර්ගයේ නාගොල්ලාගම ප්‍රදේශයේ අද සිදුවූ රිය අනතුරකින් කුඩා දරුවෙකු ඇතුලු එකම පවුලේ තුන්දෙනෙකු ජීවිතක්ෂයට පත්වුණා.\nපොලිසිය සඳහන් කළේ, අනතුරින් තුවාල ලැබූ දරුවාගේ මව සහ තවත් කාන්තාවක් බරපතල තුවාල ලබා කුරුණෑගල රෝහලට ඇතුළත් කර ඇති බවයි.\nඅනුරාධපුර සිට පාදෙණිය දෙසට ගමන්කළ මොවුන් රැගත් මෝටර් රථය මාර්ගයෙන් ඉවතට පැන අසළ ගසක ගැටී මෙම අනතුර සිදු වුණා.\nඅනතුර සිදුවන අවස්ථාවේදි මෝටර් රථයේ පස් දෙනෙකු ගමන් කර ඇති අතර මියගොස් ඇත්තේ මෝටර් රථය පැදවූ කාන්තාවගේ 70 හැවිරිදි මව , 71 හැවිරිදි පියා සහ ඇගේ අවුරුදු තුනහමාරක් වයසැති දරුවායි.\nරථය පැඳවූ කාන්තාව ගොවි ජන සේවා දෙපාර්තමේන්තුවේ නීති උපදේශකවරියක් වනවා.\nඇය සහ මියගිය පුද්ගලයින් අනුරාධපුර - ගුවන්තොටුපළ පාර ප්‍රදේශයේ පදිංචි කරුවන් වනවා.\nඅනතුරින් තුවාල ලැබූ ඥාතී කාන්තාව කුලියාපිටිය ප්‍රදේශයේ පදිංචිකාරියක් වන ඇගේ නිවසට යමින් සිටිය දී මෙම අනතුර සිදුව තිබෙනවා.\nඊට හේතුව මෙතෙක් අනාවරණය වී නැහැ.",
       "URL": "https://www.hirunews.lk/318119/නීතිඥවරියක්-පැදවූ-මෝටර්-රථයක්-ගසක-ගැටී-3ක්-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=796"
}