{
       "Source": "hirunews",
       "Timestamp": "Tuesday, 12 September 2023 - 10:44",
       "Headline": "පුතාව අත්අඩංගුවට ගත් දුකට මවක් සියදිවි හානි කර ගනී",
       "News Content": "සිය පුතා පොලිසියෙන් අත්අඩංගුවට ගැනීම හේතුවෙන් සිත්තැවුලට පත් වූ මවක් සියදිවි හානි කරගෙන තිබෙන බව මහව පොලිසිය පවසනවා.\nමෙලෙස සියදිවි හානි කරගෙන ඇත්තේ 44 හැවිරිදි මහව කුලසැන්දෑව, කරඹේ ප්‍රදේශයේ පදිංචි කාන්තාවක් බව වාර්තා වෙනවා.\nසිය පුත්‍රයා පුද්ගලයන් තිදෙනකුට පහරදීමක් සම්බන්ධයෙන් මහව පොලීසිය විසින් අත්අඩංගුවට ගෙන තිබූ අතර එම සම්බන්ධයෙන් මෙම මව සිත් තැවුලට පත්වී ඇති බව අනාවරණය වෙනවා.\nමෙම සම්බන්ධව ඉදිරි විමර්ශන මහව පොලිසිය විසින් සිදුකරන බව වැඩිදුරටත් පොලිසිය අනාවරණය කරනවා.",
       "URL": "https://www.hirunews.lk/348007/පුතාව-අත්අඩංගුවට-ගත්-දුකට-මවක්-සියදිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=36"
}