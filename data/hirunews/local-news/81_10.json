{
       "Source": "hirunews",
       "Timestamp": "Tuesday, 22 August 2023 - 13:59",
       "Headline": "“මංගලම්” ලබන නොවැම්බරයේ",
       "News Content": "රන් හුයෙන් හදවත් යා කෙරෙන වසරේ මහා විවාහ මංගල්‍යය වන “මංගලම්” අතිසාර්ථකව පස් වන වරටත් ලබන නොවැම්බර් මාසයේදී පැවැත්වීමට සියලු කටයුතු සුදානම්.\nඒ පිළිබඳව මාධ්‍ය දැනුවත් කිරීමේ ප්‍රවෘත්ති සාකච්ජාව ඊයේ පැවැත්වුණේ කොළඹ හිල්ටන් රෙසිඩන්ස් හෝටලයේදීයි.\n25 වන හිරු සංවත්සරික සැමරුමට සමගාමීව අතිසාර්ථකව පස් වන වරටත් යුගයේ ආදරවන්තයින්ට තිළිණ කරන මංගලම් විවාහ මංගල ප්‍රදර්ශනය හා වසරේ ද්විත්ව මහා මංගල්‍ය මෙවරත් පැවැත්වෙන්නේ ආසියානු මාධ්‍ය ජාලයේ සභාපති රෙනෝ සිල්වා මහතාගේ සංකල්පයකට අනුවයි.\nමෙම විවාහ මංගල ප්‍රදර්ශනය මෙන්ම රුපියල් ලක්ෂ 150කට අධික සමස්ථ පිරිවැයක් දරණ මංගල උත්සව දෙකක් මංගල සිහින දකින ආදරවන්තයින් වෙනුවෙන් නොමිලේ තිළිණ කරන්නට මෙවරත් හිරු සැදිපැහැදී සිටිනවා.\nකොළඹ හිල්ටන් රෙසිඩන්ස් හීදී සහ හිල්ටන් වීර විල රාජවර්ණ රිසොට්ස් හීදී එම මංගල උත්සව පැවැත්වීමටයි සැලසුම් කර ඇත්තේ.\nමංගල සිහින සැබෑ කරන්නට සිහින සැබෑ කර ගන්නට සිහින දකින ආදරවන්තයින්ට ශක්තියක් වෙමින් මංගල ක්ෂේත්‍රයේ ප්‍රවීනයින් රැසකගේ සහභාගීත්වයෙන් මෙවර මංගලම් ඔබ වෙනුවෙන් හැඩ වනවා.",
       "URL": "https://www.hirunews.lk/345704/මංගලම්-ලබන-නොවැම්බරයේ",
       "Category": "Local News",
       "Parent URL": "https://www.hirunews.lk/local-news.php?pageID=81"
}