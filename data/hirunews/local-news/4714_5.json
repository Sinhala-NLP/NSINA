{
       "Source": "hirunews",
       "Timestamp": "Wednesday, 11 January 2017 - 19:20",
       "Headline": "විමල් ගැන කැබිනට් මාධ්‍ය හමුවේත් සංවාද",
       "News Content": "පාර්ලිමේන්තු මන්ත්‍රී විමල් වීරවංශ අත්අඩංගුවට ගැනීම පිළිබඳව අද පැවති කැබිනට් තීරණ දැනුම්දීමේ මාධ්‍ය හමුවේදීද සංවාදයට ලක්වුණා.\nනියෝජ්‍ය අමාත්‍ය අජිත් පී. පෙරේරා එහිදී අදහස් දැක්වූ අතර, සමකැබිනට් ප්‍රකාශක අමාත්‍ය රාජිත සේනාරත්න සහ නියෝජ්‍ය අමාත්‍ය කරූ පරණවිතාන ද ඊට මැදිහත් වුණා.\nඔවුන් එහිදී කියා සිටියේ එම අත්අඩංගුවට ගැනීම නිත්‍යානුකූලව සිදුවූවක් බවයි.\nහම්බන්තොට ප්‍රදේශයේ ඉඩම් චීනයට බදු දීම සම්බන්ධයෙන් ද මෙහිදී මාධ්‍යවේදීන් ප්‍රශ්න කළා.\nඊට පිළිතුරු ලබාදුන් සමකැබිනට් ප්‍රකාශක අමාත්‍ය රාජිත සේනාරත්න සඳහන් කළේ හිටපු ජනාධිපති මහින්ද රාජපක්ෂ හම්බන්තොට ප්‍රදේශයෙන් අක්කර දසදහස් තුන්සිය එකක් චීනයට ලබාදීමට එකඟතාව පළකර තිබූ බවයි.",
       "URL": "https://www.hirunews.lk/151846/විමල්-ගැන-කැබිනට්-මාධ්‍ය-හමුවේත්-සංවාද",
       "Category": "Local News",
       "Parent URL": "https://www.hirunews.lk/local-news.php?pageID=4714"
}