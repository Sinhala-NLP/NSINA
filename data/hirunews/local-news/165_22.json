{
       "Source": "hirunews",
       "Timestamp": "Friday, 21 July 2023 - 7:18",
       "Headline": "පාසල් දරුවන්ගේ දිවා ආහාර වේල යළි නවතින ලකුණු",
       "News Content": "අඩු ආදායම්ලාභී පාසල් දරුවන්ට දිවා ආහාර වේලක් ලබාදීමේ පෝෂණ වැඩසටහන සදහා ආහාර ලබාදෙන සමෘද්ධිලාභීන් ඇතුලු සැපයුම්කරුවන්ගේ මුදල් මැයි මාසයේ සිට ගෙවා නොමැති බවට ඔවුන් චෝදනා කරනවා.\nකලාප අධ්‍යාපන කාර්යාල හරහා එම ගෙවීම් සිදු කරන අතර ආහාර සැපයුම්කරුවන් ප්‍රකාශ කළේ කලාප අධ්‍යාපන බලධාරීන්ගෙන් විමසීමේ දී මේ දක්වා ඔවුන් වෙත ඊට අදාළ මුදල් ලැබී නොමැති බවට දැනුම් දීම් සිදු කර ඇති බවයි.\nමෙම වැඩසටහන සඳහා ආහාර සැපයීමට සමෘද්ධි ආධාර ලබන පවුල් වලට අවස්ථාව සලසා දෙනු ලැබුවේ ඔවුන්ට ඒ හරහා යම් ආදායමක් ලැබිය හැකිවන පරිදියි.\nකෙසේ වෙතත් ආර්ථික දුෂ්කරතාවලින් පෙළෙන සමෘද්ධිලාභී පවුල්වලට මෙවැනි තත්ත්වයකට මුහුණදීමට සිදුවන්නේ නම් එය කබලෙන් ලිපට වැටීමක් නොවේද?",
       "URL": "https://www.hirunews.lk/341964/පාසල්-දරුවන්ගේ-දිවා-ආහාර-වේල-යළි-නවතින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=165"
}