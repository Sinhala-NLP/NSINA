{
       "Source": "hirunews",
       "Timestamp": "Wednesday, 17 March 2021 - 14:56",
       "Headline": "අසාද් සාලිගෙන් තවදුරටත් ප්‍රශ්න කෙරේ (වීඩියෝ)",
       "News Content": "අපරාධ පරීක්ෂණ දෙපාර්තමේන්තුව මගින් අත්අඩංගුවට ගත් බස්නාහිර පළාත් හිටපු ආණ්ඩුකාර අසාද් සාලි තවදුරටත් රඳවා තබාගෙන ප්‍රශ්න කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nඅසාද් සාලිගේ මෝටර් රථයේ තිබී හමුවූ විදෙස් රටක නිෂ්පාදිත පිස්තෝලය සම්බන්ධයෙන් ද විශේෂ විමර්ශනයක් ආරම්භ කර ඇති බවයි පොලිස් මාධ්‍ය ප්‍රකාශකවරයා කියා සිටියේ.\nඅසාද් සාලි මුස්ලිම් නීතිය සම්බන්ධයෙන් ආන්දෝලනාත්මක ප්‍රකාශයක් සිදුකරනු ලැබුවේ පසුගිය 10 වනදායි.\nපසුව ඔහු කළ ප්‍රකාශයට සමාජයේ විවිධ පාර්ශවවලින් දැඩි විරෝධයක් එල්ල වු අතර, අපරාධ පරීක්ෂණ දෙපාර්තමේන්තුවට පැමිණිලි ඉදිරිපත් වූයේ වහාම ඔහු අත්අඩංගුවට ගන්නා ලෙස ඉල්ලමින්.\nඒ අනුව, නීතිපතිවරයාගේ උපදෙස් මත කොල්ලුපිටිය ප්‍රදේශයේදී ඊයේ පස්වරුවේ අපරාධ පරීක්ෂණ දෙපාර්තමේන්තුව මගින් අසාද් සාලි අත්අඩංගුවට ගනු ලැබුවා.",
       "URL": "https://www.hirunews.lk/265631/අසාද්-සාලිගෙන්-තවදුරටත්-ප්‍රශ්න-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2082"
}