{
       "Source": "hirunews",
       "Timestamp": "Sunday, 26 July 2020 - 13:08",
       "Headline": "මාකඳුරේ මධුෂ්ගේ ගෝලයෙක් ග්‍රෑන්ඩ්පාස් හිදී අත්අඩංගුවට",
       "News Content": "අපරාධ පරීක්ෂණ දෙපාර්තමේන්තුව භාරයේ රඳවාගෙන ප්‍රශ්න කරන සංවිධානාත්මක අපරාධකරුවෙකු වන මාකඳුරේ මධුෂ්ගේ ගෝලයෙකු වන ගමගේ තරංග කුමාර හෙවත් කොට තරංග හෙරොයින් මත්ද්‍රව්‍ය සමඟ අත්අඩංගුවට ගෙන තිබෙනවා.\nපොලීසිය සඳහන් කළේ සැකකරුට අපචාර චෝදනා, ගිනි අවි ප්‍රවාහනය ඇතුළු තවත් චෝදනා රැසක් එල්ල වී ඇති බවයි.\nකොළඹ 12 ප්‍රදේශයේ පදිංචි 32 හැවිරිදි සැකකරු ග්‍රෑන්ඩ්පාස් හිදී හෙරොයින් ග්‍රෑම් 5යි මිලිග්‍රෑම් 230ක් සමඟින් අද අත්අඩංගුවට ගෙන තිබුණා.\nඔහු හෙට දිනයේදී අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/246433/මාකඳුරේ-මධුෂ්ගේ-ගෝලයෙක්-ග්‍රෑන්ඩ්පාස්-හිදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2559"
}