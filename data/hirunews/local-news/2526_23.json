{
       "Source": "hirunews",
       "Timestamp": "Tuesday, 11 August 2020 - 14:24",
       "Headline": "තවත් ශ්‍රී ලාංකිකයින් 222ක් දිවයිනට",
       "News Content": "විදේශගතව සිටින ශ්‍රී ලාංකිකයින් යළි මෙරටට ගෙන්වා ගැනීමේ වැඩපිළිවෙල යටතේ ශ්‍රී ලාංකිකයින් 222 නෙකු අද (11) අලුයම දිවයිනට පැමිණියා.\nකටාර්, ජර්මනිය සහ මාලදිවයින යන රටවලින් ඔවුන් කටුනායක සහ මත්තල ගුවන් තොටුපළ වෙත පැමිණි බවයි එහි සිටින හිරු වාර්තාකරුවන් සඳහන් කළේ.\nඅලුයම 1.23ට මත්තල ගුවන් තොටුපළ වෙත දෝහා කටාර් සිට ශ්‍රී ලාංකියින් 42ක්, යළි එහි සිට අලුයම 5.22ට තවත් ශ්‍රී ලාංකිකයෙකු ද පැමිණ ඇති අතර, අද\nදහවල් 11.45ට ජර්මනියේ සිට තවත් එක් ශ්‍රී ලාංකිකයෙකු කටුනායක ගුවන් තොටුපළ වෙත පැමිණ තිබෙනවා.\nඑමෙන්ම, දහවල් 12.15ට මාලදිවයිනේ මාලේ සිට ශ්‍රී ලාංකිකයින් 178 දෙනෙකු මත්තල ගුවන් තොටුපළ වෙත පැමිණි බවයි එහි සිටින ගුවන් තොටුපළ වාර්තාකරු සඳහන් කළේ.",
       "URL": "https://www.hirunews.lk/247589/තවත්-ශ්‍රී-ලාංකිකයින්-222ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2526"
}