{
       "Source": "hirunews",
       "Timestamp": "Friday, 16 April 2021 - 16:20",
       "Headline": "මුහුණු පොතේ පෙම්වතා නිසා වැනසුණු 13 හැවිරිදි මල් කැකුළ",
       "News Content": "මුහුණු පොත හරහා හඳුනාගත් 13 හැවිරිදි බාල වයස්කාර දැරියක් ගාල්ලේ සිට මිගමුව ප්‍රදේශයේ ලැගුම්හලකට ගෙන ගොස් දූෂණය කරන ලද සැකකරුවෙකු අත්අඩංගුවට ගැනිම සඳහා පරික්ෂණ ආරම්භ කර තිබෙනවා.\nමෙම දැරිය මුහුණු පොත හරහා මෙම සැකකාර තරුණයා හඳුනාගෙන ඇති බවටයි වාර්තා වන්නේ.\nමෙම දැරිය  පසුගිය සතියේ  අලුයම නිවසින් පිටව ගොස් ගාල්ල බස් නැවතුම් පොලට පැමිණ බස් රථයක නැගි කොළඹට ගොස් ඇති අතර එහිදි සැකකාර තරුණයා හමුවි තිබෙනවා.\nපසුව ඔවුන් දෙදෙනා බස් රථයක නැගි මිගමුව ලැගුම් හලකට ගොස් ඇති අතර එහිදි සැකකරු විසින් මෙම දැරියව  දූෂණය කර ඇති බවටයි වාර්තා වන්නේ.\nපසුව මෙම සැකකාර තරුණයා දැරියව කොළඹ මධ්‍යම බස් නැවතුම් පොලට රැගෙනවිත්  අතරමං කර පළාගොස් තිබෙනවා.\nමෙම සැකකාර තරුණයා සොයා පොලිස් විමර්ශන ක්‍රියාත්මකයි.",
       "URL": "https://www.hirunews.lk/268628/මුහුණු-පොතේ-පෙම්වතා-නිසා-වැනසුණු-13-හැවිරිදි-මල්-කැකුළ",
       "Category": "Local News",
       "Parent URL": "https://www.hirunews.lk/local-news.php?pageID=2016"
}