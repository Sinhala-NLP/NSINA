{
       "Source": "hirunews",
       "Timestamp": "Friday, 24 March 2023 - 14:25",
       "Headline": "අයි.එම්.එෆ් වැඩසටහනට සජබ යේ සහාය නෑ (වීඩියෝ)",
       "News Content": "අයි.එම්.එෆ් වැඩසටහනට සහයෝගය ලබාදිය නොහැකි බව සමගි ජනබලවේගය ප්‍රකාශ කළා.\nවිපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල, අයි.එම්.එෆ් ගිවිසුම පිළිබඳ පාර්ලිමේන්තුවේ අද (24) පැවැත්වෙන විවාදයට එක්වෙමින් සඳහන් කළේ මූල්‍ය අරමුදල සමග එකඟතාවයන් ඇති කර ගැනීමට පෙර ආණ්ඩුව විපක්ෂය සමග කිසිදු සාකච්ඡාවක් සිදුනොකළ බවයි.\nඑමෙන් ම, පළාත් පාලන ඡන්ද විමසීම පැවැත්වීම සම්බන්ධයෙන් කරුණු විමසීමට මැතිවරණ කොමිසම නුදුරු දිනයක දී කැඳවන බව පළාත් පාලන විෂය භාර අමාත්‍ය අග්‍රාමාත්‍ය දිනේෂ් ගුණවර්ධන සඳහන් කළා.\nඔහු මේ බව කියා සිටියේ විපක්ෂ නායක සජිත් ප්‍රේමදාස යොමුකළ ප්‍රශ්නයකට පිළිතුරු දෙමින්.",
       "URL": "https://www.hirunews.lk/330808/අයි-එම්-එෆ්-වැඩසටහනට-සජබ-යේ-සහාය-නෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=457"
}