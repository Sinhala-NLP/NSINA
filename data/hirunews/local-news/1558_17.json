{
       "Source": "hirunews",
       "Timestamp": "Tuesday, 16 November 2021 - 9:24",
       "Headline": "ගංජා වගාවක්  සිදු කළ පුද්ගලයෙකු අත්අඩංගුවට",
       "News Content": "වැල්ලවාය පොලිස් ස්ථානයේ නිලධාරීන් පිරිසක් විසින් වැල්ලවාය - ආනපල්ලම ප්‍රදේශයේ සිදු කළ වැටලීමක දී ගෙවත්තක පවත්වාගෙන ගිය ගංජා වගාවක් සහ වියළි ගංජා තොගයක් සමග පුද්ගලයෙකු අද (160 දින අත්අඩංගුවට ගෙන තිබෙනවා.\nසැකකරු විසින් සිය ගෙවත්තේ මෙම ගංජා වගාව සූක්ෂ්ම ලෙස පවත්වාගෙන ගොස් ඇති අතර, එම වගාවේ තිබී ගංජා ගස් දහයක් පොලිස් නිලධාරීන් විසින් සොයා ගැනුණා.\nමීට අමතරව වියළි ගංජා ග්‍රෑම් එකසිය පනහක් සහ තවාන් කිරීම සඳහා සූදානම් කළ ගංජා ඇට බීජ ග්‍රෑම් තුන්සිය විසිපහක් ද සොයා ගැනුණු බවයි පොලිසිය සඳහන් කළේ.\nඅත්අඩංගුවට ගත් සැකකරු ආනපල්ලම ප්‍රදේශයේම පදිංචි වයස අවුරුදු 39ක පුද්ගලයකු වන අතර, සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/288156/ගංජා-වගාවක්-සිදු-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1558"
}