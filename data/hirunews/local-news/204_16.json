{
       "Source": "hirunews",
       "Timestamp": "Friday, 07 July 2023 - 22:58",
       "Headline": "අපේක්ෂා රෝහලේ හදවත් වලට පණ දුන් මැෂිම නවතී",
       "News Content": "මහරගම අපේක්ෂා රෝහලේ කුඩා දරුවන්ට විකිරණ ප්‍රතිකාර ලබාදෙන යන්ත්‍ර සති දෙකක කාලයක සිට අක්‍රීය වීම නිසා මේ වන විට එම සේවාව මුළුමනින්ම නැවතී ඇති බව රජයේ විකිරණ විද්‍යා තාක්ෂණවේදීන්ගේ සංගමය හෙළිකරනවා.\nඔවුන් පෙන්වා දෙන්නේ අදාළ යන්ත්‍රවල වාර්ෂික සේවා ගිවිසුම් ගතවීම සිදු නොවීම හමුවේ මෙවන් තත්ත්වයක් උද්ගතව ඇති බවයි.\nඉන් කුඩා ළමුන්ට විකිරණ ප්‍රතිකාර සිදුකරන ලීනීයර් ඇක්සලරේටර් විකිරණ ප්‍රතිකාරක යන්ත්‍රය අක්‍රිය වී සති දෙකකට වැඩි කාලයක් ගතවනවා.\nලියුකේමියා රෝගයට ගොදුරු වූ පුංචි දරුවන් 10 ත් 15 ත් අතර ප්‍රමාණයකට මෙම යන්ත්‍රයෙන් දිනකට ප්‍රතිකාර සිදු කෙරුනා.\nමෙම දරුවන්ට අමතරව පොරොත්තු ලේඛනයේ තවත් බොහෝ පිළිකා රෝගි දරුවන් පිරිසක් ප්‍රතිකාර ලබාගැනීමට සිටින බවත් වාර්තා වනවා.\nඒ හේතුවෙන් මේ වනවිට කුඩා ළමුන්ගේ විකිරණ ප්‍රතිකාර සම්පූර්ණයෙන්ම ඇණහිට ඇති අතර එම දරුවන්ගේ භාරකරුවන්ද මේ වනවිට මහත් මානසික පීඩනයකට ලක්ව තිබෙනවා.",
       "URL": "https://www.hirunews.lk/340409/අපේක්ෂා-රෝහලේ-හදවත්-වලට-පණ-දුන්-මැෂිම-නවතී",
       "Category": "Local News",
       "Parent URL": "https://www.hirunews.lk/local-news.php?pageID=204"
}