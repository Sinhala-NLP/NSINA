{
       "Source": "hirunews",
       "Timestamp": "Saturday, 07 November 2020 - 9:56",
       "Headline": "අත්බෝම්බ, කඩු ඇතුළු අවි ආයුධ සමඟ සැකකරුවන් 07 දෙනෙකු එස්.ටී.එෆ්. අත්අඩංගුවට (වීඩියෝ)",
       "News Content": "කළුතර දකුණ - හීනටියන්ගල සෙන්ට්‍රල් මංසන්ධියේදී ජීව අත්බෝම්බ 01 ක්, ටී-56 පතොරම් දෙකක්, කඩු 04 ක් සහ මන්නා පිහි 06 ක් සමඟ සැකකරුවන් 07 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nකටුකුරුන්ද පොලිස් විශේෂ කාර්ය බලකා පුහුණු පාසලේ නිලධාරීන් විසින් ඊයේ(06) පස්වරුවේ අත්අඩංගුවට ගත් මෙම සැකකරුවන් කලමුල්ල, නාගොඩ සහ මතුගම ප්‍රදේශවල පදිංචි වයස අවුරුදු 22 ත්, 36 ත් අතර වයස්වල පසුවන්නන් බවයි පොලිස් මාධ්‍ය කොට්ඨාශය සඳහන් කළේ.\nඔවුන් අද(07) කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/254194/අත්බෝම්බ-කඩු-ඇතුළු-අවි-ආයුධ-සමඟ-සැකකරුවන්-07-දෙනෙකු-එස්-ටී-එෆ්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2346"
}