{
       "Source": "hirunews",
       "Timestamp": "Friday, 25 February 2022 - 16:56",
       "Headline": "පාස්කු ප්‍රහාරයට චෝදනා එල්ල වූ කෝටිපති ව්‍යාපාරික ඊබ්‍රහිම්ට ගොනුකර ඇති නඩුව කැඳවීමට දින නියම වෙයි",
       "News Content": "පාස්කු ප්‍රහාරයට චෝදනා එල්ල වූ කෝටිපති ව්‍යාපාරික මොහොමඩ් ඊබ්‍රහිම් ඇතුළු විත්තිකරුවන් තුන්දෙනාට එරෙහිව නීතිපතිවරයා ගොනුකර ඇති නඩුව ලබන මස 29 වනදා කැඳවීමට කොළඹ මහාධිකරණය අද නියෝග කළා.\nඒ එම නඩුව අද කොළඹ මහාධිකරණ විනිසුරු නවරත්න මාරසිංහ ඉදිරියේ කැඳවූ අවස්ථාවේදීයි.\n2019 වසරේ අප්‍රේල් මස 21 වැනි දා ප්‍රහාරයක් එල්ල වන බවත් ඒ ඔස්සේ ජාතිවාදී ගැටුම් ඇති විය හැකි බවත් යන තොරතුරු පොලිසියට දැනුම් නො දී වසන් කිරීම ‍යන චෝදනා යටතේ යි මොහුට මෙම චෝදනා ගොනු වී ඇත්තේ.\nත්‍රස්තවාදය වැළැක්වීමේ පනත යටතේ මෙම නඩුව ගොනු කර ඇති අතර, විත්තිකාර කෝටිපති ව්‍යාපාරික මොහොමඩ් ඉබ්‍රාහිම් නමැත්තා, පාස්කු ඉරුදින ප්‍රහාරය එල්ල කළ මොහොමඩ් ඉන්සාබ් හා මොහොමඩ් ඉල්හාම් යන අයගේ පියා ද වනවා.",
       "URL": "https://www.hirunews.lk/298037/පාස්කු-ප්‍රහාරයට-චෝදනා-එල්ල-වූ-කෝටිපති-ව්‍යාපාරික-ඊබ්‍රහිම්ට-ගොනුකර-ඇති-නඩුව-කැඳවීමට-දින-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1333"
}