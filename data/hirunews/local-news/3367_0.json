{
       "Source": "hirunews",
       "Timestamp": "Monday, 06 May 2019 - 6:32",
       "Headline": "සමාජ මාධ්‍ය තාවකාලිකව යළි අවහිර කරයි",
       "News Content": "ෆේස් බුක්, වට්ස් ඇප්, වයිබර් ඇතුළු සමාජ මාධ්‍යවලට මෙරටින් ප්‍රවේශවීම තාවකාලිකව යළි අවහිර කළ බව රජයේ ප්‍රවෘත්ති අධ්‍යක්‍ෂ ජනරාල් නාලක කලුවැව ප්‍රකාශ කළා.\nමේ අතර පාස්කු ඉරුදින ත්‍රස්ත ප්‍රහාරය ගැන සොයාබැලීමට පත් කෙරුණු ත්‍රිපුද්ගල කමිටුවේ වාර්තාව ජනාධිපති මෛත්‍රිපාල සිරිසේන වෙත අද (06) භාරදීමට නියමිතයි.\nමෙම ත්‍රස්ත ප්‍රහාරය ගැන කරුණු සොයා බැලීමට ජනාධිපතිවරයා විසින් ත්‍රිපුද්ගල කොමිසමක් පත් කරනු ලැබුවේ අප්‍රේල් මස 22 වනදායි.\nශ්‍රේෂ්ඨාධිකරණ විනිසුරු විජිත් මලල්ගොඩගේ සභාපතිත්වයෙන් යුත් මෙම ජනාධිපති කොමිසමේ සෙසු සාමාජිකයන් ලෙස හිටපු පොලිස්පති එන්.කේ. ඉලංගකෝන් සහ හිටපු අමාත්‍යාංශ ලේකම් පද්මසිරි ජයමාන්න කටයුතු කරනවා.",
       "URL": "https://www.hirunews.lk/215823/සමාජ-මාධ්‍ය-තාවකාලිකව-යළි-අවහිර-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3367"
}