{
       "Source": "hirunews",
       "Timestamp": "Monday, 14 June 2021 - 19:34",
       "Headline": "ගිනිගත් නැවේ කපිතාන් අත්අඩංගුවට ගෙන බැඳුම්කරයක් මත මුදා හැරේ - විදෙස් ගතවීම තහනම්  (වීඩියෝ)",
       "News Content": "ගිනිගැනීමට ලක්වූ එක්ස්ප්‍රස් පර්ල් නෞකාවේ රුසියානු ජාතික කපිතාන්වරයා අපරාධ පරීක්ෂණ දෙපාර්තමේන්තුව අද අත්අඩංගුවට ගත්තා.\nඅනතුරුව ඔහු අද පස්වරුවේ කොළඹ ප්‍රධාන මහාධිකරණ විනිසුරු මංජුල තොටවත්ත හමුවට ඉදිරිපත් කළ අතර, එහිදී නියෝග කෙරුණේ රුපියල් මිලියන 2 ක පෞද්ගලික බැඳුම්කරයක් මත කපිතාන්වරයා මුදා හැරීමටයි.\nඔහුට විදේශගත වීම තහනම් කිරීමට ද අධිකරණය පියවර ගත්තා.\nමේ අතර, මුහුදු බත්වෙමින් පවතින එක්ස්ප්‍රස් පර්ල් නෞකාව හේතුවෙන් අපහසුතාවයට පත්ව ඇති ධීවර ජනතාවට වන්දි ලබාදෙන තෙක් ඔවුන්ට රුපියල් 5000 දිමනාව ලබා දිම ආරම්භ වී තිබෙනවා.\nකොළඹ අද පැවැති මාධ්‍ය හමුවකට එක්වෙමින් රාජ්‍ය අමාත්‍ය කංචන විජේසේකර කියා සිටියේ ඒ සඳහා රුපියල් ලක්ෂ 495 වෙන් කර ඇති බවයි.\nමේ අතර, අදත් කළුතර කැලිඩෝ වෙරළ තීරයට මියගිය ඩොල්ෆින් මත්ස්‍යයෙකුගේ සිරුරක් ගොඩගසා තිබුණා.\nඅද අළුත්ගම - මොරගල්ල වෙරළ තීරයේ තිබී කැස්බෑ මළ සිරුරක් හමුවූ අතර, ඒ අනුව ගත වූ දින 11 තුල මියගිය කැස්බෑවන් 26 දෙනෙකු මෙරට වෙරළ තීරයට ගොඩ ගසා තිබෙනවා.",
       "URL": "https://www.hirunews.lk/274298/ගිනිගත්-නැවේ-කපිතාන්-අත්අඩංගුවට-ගෙන-බැඳුම්කරයක්-මත-මුදා-හැරේ-විදෙස්-ගතවීම-තහනම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1884"
}