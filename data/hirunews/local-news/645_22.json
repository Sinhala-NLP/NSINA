{
       "Source": "hirunews",
       "Timestamp": "Saturday, 24 December 2022 - 14:15",
       "Headline": "අමුද්‍රව්‍ය හිඟය සහ අධික මිල ටිංකරින් කර්මාන්තයට තර්ජනයක් වෙලා (වීඩියෝ)",
       "News Content": "පවතින ආර්ථික අර්බුදය මෙරට විවිධ ව්‍යාපාරික ක්ෂේත්‍රවලට එල්ලකර ඇත්තේ දැඩි බලපෑමක්.\nඑලෙස බලපෑමට ලක්ව ඇති තවත් කර්මාන්තයක් වන්නේ රථ වාහන වෑද්දුම් හා පින්තාරු කර්මාන්තයයි.\nරථ වාහන වෑද්දුම් හා පින්තාරු කර්මාන්තය මඟින් ආදායම් උපයා ගන්නා බොහෝ පිරිසක් මෙරට ජීවත්වනවා.\nනමුත් මේ වනවිට රටට බලපා ඇති ආර්ථික අර්බුදය හමුවේ රථ වාහන වෑද්දුම් හා පින්තාරු කර්මාන්තය පත්ව ඇත්තේ දැඩි අසීරුතාවයකටයි.\nමෙම කර්මාන්තයේ නිරත වන්නන් පවසන්නේ පවතින අමුද්‍රව්‍ය හිඟය සහ අමුද්‍රව්‍ය වල පවතින අධික මිල නිසා වෑද්දුම් හා පින්තාරු කර්මාන්තය බිඳ වැටෙමින් පවතිනවා.\nසිය ජීවනෝපාය කර්මාන්තය බිඳවැටීමත් සමඟ එය පවුලේ ආර්ථිකයටද දැඩි බලපෑමක් එල්ලකරන බවයි ඔවුන් පවසන්නේ.",
       "URL": "https://www.hirunews.lk/323456/අමුද්‍රව්‍ය-හිඟය-සහ-අධික-මිල-ටිංකරින්-කර්මාන්තයට-තර්ජනයක්-වෙලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=645"
}