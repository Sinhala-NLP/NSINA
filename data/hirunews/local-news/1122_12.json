{
       "Source": "hirunews",
       "Timestamp": "Friday, 03 June 2022 - 9:41",
       "Headline": "තැඹිලි ලොරියක් තුළ පුද්ගලයකු වෙඩි තබා ඝාතනය කෙරෙයි (වීඩියෝ)",
       "News Content": "අලුත්ගම පොලිස් වසමේ මොරගල්ල 'සිනමන් බේ' සංචාරක හෝටල් මාර්ගයේ අද (3) උදෑසනක තැඹිලි වෙළෙන්දෙකුට ලොරි රථය තුළ දී පුද්ගලකු වෙඩි තබා ඝාතනය කර තිබෙනවා.\nඅලූත්ගම පොලිසිය පවසන්නේ, මිය ගිය පුද්ගලයා බේරුවල පොලිස් වසමේ, පරණ කඩේ ප්‍රදේශයේ පදිංචි 37 හැවිරිදි එක්දරු විවාහකයෙකු බව යි.\nවෙඩි තැබීමට පැමිණි පුද්ගලයා පලා ගොස් ඇති අතර, ඒ සම්බන්ධයෙන් ආරක්ෂක කැමරා දර්ශන පරීක්ෂා කර විමර්ශන සිදු කරන බව යි පොලිසිය පවසන්නේ.\nමියගිය පුද්ගලයා මොරගල්ල ප්‍රදේශයේ නිවසක වත්තකින් උදෑසන තැඹිලි කපා අවසන් වී ලොරි රථයේ නැඟ සිටිය දී මෙලෙස වෙඩි තබා තිබෙන බව පරීක්ෂණ කරන පොලිසිය සඳහන් කරනවා.\nඅලුත්ගම පොලිසිය වැඩිදුර පරීක්ෂණ මෙහෙයවනු ඇති.\nපසුගිය සඳුදා බැස්ටියන් මාවත බස් නැවතුම්පල අසළදී එල්ල වූ වෙඩි ප්‍රහාරයකින් පුද්ගලයෙකු මියගොස් තවත් අයෙකු තුවාල ලැබුවා.\nඑම සිද්ධියට සම්බන්ධ කිසිවෙකු මේ දක්වා අත්අඩංගුවට ගෙන නැහැ.",
       "URL": "https://www.hirunews.lk/306089/තැඹිලි-ලොරියක්-තුළ-පුද්ගලයකු-වෙඩි-තබා-ඝාතනය-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1122"
}