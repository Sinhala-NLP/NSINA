{
       "Source": "hirunews",
       "Timestamp": "Sunday, 25 September 2016 - 14:00",
       "Headline": "ජල බැරලයට වැටී දැරියක් මියයයි",
       "News Content": "කුඩා දැරියක් ජලය පිරවු බැරලයකට වැටීමෙන් ජීවිතක්ෂයට පත්වීමේ අවාසනාවන්ත පුවතක් මින්නේරිය - හේන්යාය ප්‍රදේශයෙන් අද වාර්තාවුණා.\nනිවසේ සෙල්ලම් කරමින් සිටි අවස්ථාවේදී ඇය මෙලෙස  ජල බැරලයකට වැටී ඇති බවටයි වාර්තාවන්නේ.\nඑම අවස්ථාවේදී දැරියගේ මව වැසිකිලියට  ගොස් සිට ඇති බවයි පොලීසිය සඳහන් කළේ.\nප්‍රදේශයට පවතින වියලි කාලගුණයත් සමඟ දෙමව්පියන් විසින් අදාළ බැරලයට ජලය පුරවා තබා තිබෙනවා.\nඑම බැරලයට වැටීමෙනුයි දැරිය ජීවිතක්ෂයට පත්වී ඇත්තේ.\nඅනතුරින් මියගොස් ඇත්තේ අවුරුදු තුනයි මාස 9 ක් වයසැති පවුලේ එකම දැරියයි.",
       "URL": "https://www.hirunews.lk/143788/ජල-බැරලයට-වැටී-දැරියක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4864"
}