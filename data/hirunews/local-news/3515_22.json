{
       "Source": "hirunews",
       "Timestamp": "Wednesday, 06 February 2019 - 15:21",
       "Headline": "රූපවාහිනියේ සේවකයින් සභාපතිවරියගේ කාර්යාලය වටලයි",
       "News Content": "ජාතික රූපවාහිනියේ අලෙවි අධ්‍යක්ෂක ඉවත් කරන ලෙස ඉල්ලා සේවකයින් මේ වනවිට රූපවාහිනියේ සභාපතිවරිය වන ඉනෝකා සත්‍යාංගනී මහත්මියගේ කාර්යාල කාමරය වටලා තිබෙනවා.\nකලක් තිස්සේ සේවකයින් අලෙවි අධ්‍යක්ෂකවරයා ඉවත් කරන ලෙස ඉල්ලීම් ඉදිරිපත් කලද එම ඉල්ලීම් නොසලකා හැරීම හේතුවෙන් දහවල් 1.30ට පමණ සභාපතිවරියගේ කාර්යාල කාමරය වටලමින් මෙලෙස විරෝධයේ නිරත බවයි වාර්තා වන්නේ.\nමෙම විරෝධයට ප්‍රධාන හේතුව වී ඇත්තේ මෙම ඉල්ලීම ඉදිරිපත් කළ රූපවාහිනියේ වෘත්තීය සමිති සාමාජිකයින් 21දෙනෙකු ස්ථාන මාරු කිරීම බවත් සේවකයින් අප සමග ප්‍රකාශ කළා.\nවත්මන් අලෙවී අධ්‍යක්ෂකවරයා ඉහල වැටුපක් යටතේ රූපවාහිනියට පත් කලද ඔහු යටතේ ආයතනය බංකොලොත් වී ඇති බවයි සේවකයින් පවසන්නේ.",
       "URL": "https://www.hirunews.lk/209844/රූපවාහිනියේ-සේවකයින්-සභාපතිවරියගේ-කාර්යාලය-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=3515"
}