{
       "Source": "hirunews",
       "Timestamp": "Saturday, 10 June 2023 - 11:08",
       "Headline": "කටුනායක ගුවන් තොටුපලේ ස්වයංක්‍රීය ආගමන විගමන පාලන පද්ධතියක් සඳහා ගිවිසුමක්",
       "News Content": "කටුනායක ජාත්‍යන්තර ගුවන් තොටුපල වෙත පැමිණෙන සහ පිටත්ව යන මගීන්ට කාර්යක්ෂම සේවාවක් ලබාදීම සඳහා ස්වයංක්‍රීය ආගමන විගමන පාලන පද්ධතියක් ස්ථාපිත කිරීම සඳහා සිංගප්පූරු සමාගමක් සමඟ ගිවිසුමකට අත්සන් තබා තිබෙනවා.\nඒ අනුව මෙහි ආරම්භක අදියරයේදී පිටත්වීමේ පර්යන්තයේ ස්වයංක්‍රිය ආගමන විගමන පිවිසුම් කවුලු දෙකක් ස්ථාපිත කිරීමට නියමිතයි.\nඉන් මාස අටකට පසුව පැමිණීමේ පර්යන්තයේත් කවුලු දෙකක් ස්ථාපිත කිරීමටයි සැළසුම් කර ඇත්තේ.\nමේ සඳහා අවශ්‍ය මුලික පහසුකම් ආගමන විගමන දෙපාර්තමේන්තුව සපයනු ලබන අතර, සීමාසහිත ගුවන් තොටුපල සහ ගුවන් සේවා සමාගම විසින් මූල්‍ය ප්‍රතිපාදන ලබාදීමට නියමිතයි.\nලොව පුරා බොහෝ ගුවන් තොටුපල තුළ මෙවැනි ස්වයංක්‍රිය ආගමන පාලන පද්ධති ක්‍රියාත්මක කෙරෙන අතර, ඒ සඳහා මෙම තලෙස් ඩිස් නම් සිංගප්පූරු සමාගමේ නිෂ්පාදිත උපකරණ භාවිතයට ගැනෙනවා.",
       "URL": "https://www.hirunews.lk/337535/කටුනායක-ගුවන්-තොටුපලේ-ස්වයංක්‍රීය-ආගමන-විගමන-පාලන-පද්ධතියක්-සඳහා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=280"
}