{
       "Source": "hirunews",
       "Timestamp": "Thursday, 30 June 2016 - 13:32",
       "Headline": "මහනුවරින් අතුරුදන්වූ තරුණිය ගම්පොලින් හමුවෙයි",
       "News Content": "දින කිහිපයක් අතරුදන්ව සිටි මහනුවර - කළුගල්තැන්න  තැරැල්ලේගම ප්‍රදේශයේ පදිංචි 22 හැවිරිදි තරුණිය අද උදෑසන ගම්පොල - අටබාගේ හමුදා කඳවුර අසලදී හමුවී තිබෙනවා.\nඇය කඳවුර ආසන්නයේ සිටිනු දැක ඇති හමුදා සාමාජිකයෙකු ඒ පිළිබඳව ගම්පොල පොලීසිය දැනුම්වත් කර  ඇති බව සඳහන්.\nඇය කිසියම් පිරිසක් විසින් වෑන් රථයකින් පැමිණ එම ස්ථානයේ දමා ගොස් ඇති බවට පොලීසිය සැක පළ කරනවා.\nපසුගිය සඳුදා සිට තම දියණිය අතුරුදන්වී ඇති බවට පවසමින් ඇගේ දෙමව්පියන්  මහනුවර පොලීසිය වෙත පැමිනිලි කර තිබුණේ එදින පස්වරුවේයි.\nනිරෝෂා දිල්රුක්ෂි නැමති 22 හැවිරිදි මෙම තරුණිය පසුගිය සඳුදා නිවසින් පිටව ගොස් තිබුණේ් මහනුවර නගරයේ පැවති බාහිර උපාධි පාඨමාලාවකට අදාළ උපකාරක පන්තියකට සහභාගිවීම සඳහායි.",
       "URL": "https://www.hirunews.lk/136849/මහනුවරින්-අතුරුදන්වූ-තරුණිය-ගම්පොලින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4984"
}