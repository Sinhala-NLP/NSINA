{
       "Source": "hirunews",
       "Timestamp": "Friday, 17 June 2016 - 7:15",
       "Headline": "උතුරු පළාත් සභාවෙන් විග්නේෂ්වරන්ට විරෝධයක්",
       "News Content": "උතුර පළාත් සභාවේදී ගන්නා ලද තීරණයක් ඔහුගේ අභිමතය පරිදි වෙනස් කිරීම සම්බන්ධයෙන් උතුර පළාත් ප්‍රධාන අමාත්‍ය සී.වී.විග්නේෂ්වරන්ට එම පළාත් සභාවේ මන්ත්‍රීවරුන් පිරිසක් විරෝධය එල්ල කර තිබෙනවා.\nඒ, ඊයේ වව්නියාව දිස්ත්‍රික් ලේකම් කාර්යාලයේ පැවති දිස්ත්‍රික් සංවර්ධන කමිටු රැස්වීමේදීයි.\nවව්නියාව දිස්ත්‍රික්කය සඳහා ලැබුණු ආර්ථික සංවර්ධන මධ්‍යස්ථානය තාන්ඩිකුලම් ප්‍රදේශයේ ඉදිකළ යුතු බවට උතුර පළාත් සභාව කර තිබූ තීරණය ප්‍රධාන අමාත්‍යවරයාගේ අභිමතය පරිදි  ඕමන්ත ප්‍රදේශයට රැගෙන යාමට අවසර ඉල්ලා අග්‍රාමාත්‍යවරයාට යොමුකරන ලද ලිපියක් මෙම විරෝධයට හේතු වී තිබෙනවා.",
       "URL": "https://www.hirunews.lk/135765/උතුරු-පළාත්-සභාවෙන්-විග්නේෂ්වරන්ට-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=5003"
}