{
       "Source": "hirunews",
       "Timestamp": "Monday, 13 June 2016 - 13:06",
       "Headline": "තිලිණ ගමගේට ඇප ලබාදීමේ නියෝගය තාවකාලිකව අත්හිටුවයි",
       "News Content": "කොළඹ හිටපු අතිරේක මහේස්ත්‍රාත් තිලිණ ගමගේ හට ඇප ලබාදීමේ නියෝගය තාවකාලිකව අත්හිටුවන ලෙස කොළඹ මහාධිකරණය නියෝග කර තිබෙනවා.\nඒ නීතිපතිවරයා මහාධිකරණය හමුවේ ගොනුකළ ප්‍රතිශෝධිත අයදුම්පත අද සළකා බැලූනු අවස්ථාවේදියි.\nඒ අනුව එම අත්හිටුවීමේ නියෝගය මේ මස 21 වනදා දක්වා බලපැවැත්වෙනු ඇති.\nනීතිවිරෝධී ලෙස අලි පැටවෙකු ළඟ තබාගැනීමේ සිද්ධියට අධිකරණයට භාරවූ තිලිණ ගමගේ ඇප මත මුදාහැරීමට නුගේගොඩ මහේස්ත්‍රාත්  කණිෂ්ක විජේරත්න නියෝග කළේ පසුගිය 02 වැනිදායි.\nකෙසේ වෙතත් නීතිපතිවරයා විසින් ගොනුකළ ප්‍රතිශෝධිත අයදුම්පත අද සළකා බැලූනු අවස්ථාවේදී මහාධිකරණ විනිසුරු මනිලාල් වෛද්‍යතිලක නියෝග කළේ ඇප ලබාදීමට අදාළ ලේඛන මහාධිකරණය වෙත ඉදිරිපත් කරන ලෙසයි.",
       "URL": "https://www.hirunews.lk/135423/තිලිණ-ගමගේට-ඇප-ලබාදීමේ-නියෝගය-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=5008"
}