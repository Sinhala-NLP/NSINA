{
       "Source": "hirunews",
       "Timestamp": "Wednesday, 18 January 2017 - 11:05",
       "Headline": "නෞකාවක තිබී කොකේන් කිලෝග්‍රෑම් 928 ක් හමුවීමේ නඩුව බහා තැබේ",
       "News Content": "කොළඹ වරායට පැමිණි නෞකාවක තිබී කොකේන් කිලෝග්රෑම් 928ක් සොයාගැනීමේ සිද්ධියට සම්බන්ධ සැකකරුවන් අත්අඩංගුවට ගෙන අධිකරණයට ඉදිරිපත් කරනතුරු එම නඩුව බහා තැබීමට කොළඹ ප්‍රධාන මහේස්ත්‍රාත් ලාල් බණ්ඩාර අද නියෝග කළා.\nමේ සම්බන්ධයෙන් අධිකරණයට කරුණු වාර්තා කළ පොලිස් මත්ද්‍රව්‍ය නාශක කාර්යාංශය කියා සිටියේ මෙම සිද්ධියට අදාල විමර්ශණ මෙතෙක් අවසන් නොමැති බවයි.\nඑමෙන්ම සැකකරුවන් අත්අඩංගුවට ගෙන අධිකරණයට ඉදිරිපත් කිරීම සඳහා දිනයක් ලබාදෙන ලෙසද ඔවුන් අධිකරණයෙන් ඉල්ලීමක් කළා.\nඒ අනුව ඉදිරිපත් වූ කරුණු සලකා බැලූ ප්‍රධාන මහේස්ත්‍රාත්වරයා නියෝග කළේ සිද්ධියට අදාල සැකකරුවන් අත්අඩංගුවට ගන්නාතුරු නඩුව බහා තැබීමටයි.\nඉක්වදෝරයේ සිට පැමිණි නෞකාවක තිබී මෙම කොකේන් තොගය සොයා ගනු ලැබුවේ පසුගිය වසරේ දෙසැම්බර් මස 08 වැනිදායි.",
       "URL": "https://www.hirunews.lk/152315/නෞකාවක-තිබී-කොකේන්-කිලෝග්‍රෑම්-928-ක්-හමුවීමේ-නඩුව-බහා-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=4704"
}