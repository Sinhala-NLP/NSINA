{
       "Source": "hirunews",
       "Timestamp": "Saturday, 13 February 2021 - 13:01",
       "Headline": "කසල මගින් විදුලිය ජනනය කිරීම ළඟදීම (වීඩියෝ)",
       "News Content": "වර්තමාන ලෝකයේ බොහෝ රටවල් විදුලිබල උද්පාදනයේදී පුනර්ජනනීය බලශක්ති උපයෝගී කර ගැනීම කෙරෙහි වැඩි අවධානය යොමුකර වී තිබෙනවා.\nමෙවන් පසුබිමක 2030 වන විට මෙරට සමස්ත විදුලි අවශ්‍යතාවයෙන් 70%ක් පුනර්ජනනීය බලශක්ති ප්‍රභවයන්ගෙන් සපුරා ගැනීම වත්මන් රජයේ ඉලක්කයයි.\n“සෞභාග්‍යයේ දැක්ම” ප්‍රතිපත්ති ප්‍රකාශයට අනුව 2030වන විට මෙරට සමස්ත විදුලි අවශ්‍යතාවයෙන් 70%ක් පුනර්ජනනීය බලශක්ති ප්‍රභවයන්ගෙන් සපුරා ගැනීමට වත්මන් රජය රජය අපේක්ෂා කරනවා.\nපාවෙන සූර්ය විදුලි විදුලි බලාගාර ඉදිකිරීමේ නවමු ව්‍යාපෘතියක් ආරම්භ කිරීමට රජය සැලසුම් සකස්කර ඇත්තේ ඒ අනුවයි.\nරන්දෙනිගල,උඩවලව සහ කලා වැව ජලාශයන් කේන්ද්‍ර කර ගනිමින් ඊට අදාළ ශක්‍යතා අධනයන් සිදු කිරීමට නියමිතයි.\nමේ අතර කසල මගින් විදුලිය ජනනය කිරීමේ මෙරට පළමු බලාගාරය කෙරවලපිටිය ප්‍රදේශයේ ඉදිකර තිබෙනවා.\nරුපියල් මිලියන 15,000ක ආයෝජනය වූ මෙම ව්‍යාපෘතිය හරහා දිනකට කසල ටොන් 700ක් යොදා ගනිමින් , මෙගාවොට් 10ක් ජාතික විදුලි බල පද්ධතියට එක් කිරීමට අපේක්ෂා කෙරෙනවා.\nලබන 17වනදා අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් විවෘත කිරීමට නියමිත මෙම ව්‍යාපෘතියේ නිරීක්ෂණ කටයුතු අද සිදු කෙරුණේ අමාත්‍ය දුමින්ද දිසානායක මහතාගේ ප්‍රධානත්වයෙන්.",
       "URL": "https://www.hirunews.lk/262488/කසල-මගින්-විදුලිය-ජනනය-කිරීම-ළඟදීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2150"
}