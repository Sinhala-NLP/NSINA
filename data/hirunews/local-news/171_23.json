{
       "Source": "hirunews",
       "Timestamp": "Wednesday, 19 July 2023 - 8:59",
       "Headline": "නේවාසිකාගාරයක පිරිමි මළ සිරුරක්",
       "News Content": "යාපනය ශික්ෂණ රෝහලට අයත් ඉනුවිල් ප්‍රදේශයේ පිහිටි නේවාසිකාගාරයකින් පිරිමි මළ සිරුරක් පොලිසිය විසින් ඊයේ (18) සොයා ගෙන තිබෙනවා.\nඑම මළ සිරුර අසල තිබී මත්ද්‍රව්‍ය විශේෂ තුනක් හා ඒවා ශරීරගත කිරීමට යොදා ගන්නා ඉන්ජෙක්ෂන් කටු ඇතුළු උපකරණ කීපයක් ද සොය ගත් බවයි පොලිසිය පවසන්නේ.\nමෙලෙස මිය ගිය පුද්ගලයා කොකුවිල් දකුණ, තාවඩි ප්‍රදේශයේ පදිංචි ධර්මලිංගම් බවිසන් නමැති 25 හැවිරිදි පුද්ගලයෙක්.\nමිය ගිය පුද්ගලයා රෝහල් නේවාසිකාගාරයේ ආරක්ෂාවට සිටි ආරක්ෂක නිලධාරියාගේ හිතවතකු බවත් ඔහු නිතර නිතර මෙම නේවාසිකාගාරයට යන එන බවත් හෙළි වී තිබෙනවා.\nමෙම හේතුව මත ප්‍රශ්න කිරීම සඳහා එම ආරක්ෂක නිලධාරියාව පොලිසිය විසින් අත්අඩංගුවට ගෙන ප්‍රකාශයක් සටහන් කරගෙන පසුව මුදා හැර තිබෙන අතර මත්ද්‍රව්‍ය අධික මාත්‍රාවකින් ලබා ගැනීම නිසා මෙම තරුණයා මිය යන්නට ඇතැයි විශ්වාස කරන චුන්නාකම් පොලිසිය විසින් මිය ගිය තරුණයාගේ මළ සිරුර පරීක්ෂණ කටයුතු සඳහා යාපනය ශික්ෂණ රෝහලට බාර දී ඇති බවයි වාර්තා වන්නේ.\nමෙම සිද්ධිය සම්බන්ධයෙන් චුන්නාකම් පොලිසිය පරීක්ෂණ පවත්වනවා.",
       "URL": "https://www.hirunews.lk/341726/නේවාසිකාගාරයක-පිරිමි-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=171"
}