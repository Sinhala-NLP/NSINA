{
       "Source": "hirunews",
       "Timestamp": "Sunday, 16 April 2017 - 7:46",
       "Headline": "අගමැති අද වියට්නාමයට",
       "News Content": "සිය ජපාන නිල සංචාරය අවසන් කළ අග්‍රාමාත්‍ය රනිල් වික්‍රමසිංහ අද වියට්නාමයට පැමිණෙනවා.\nඑරට අග්‍රාමාත්‍ය ගුයෙන් ෂුඑන් ෆු ගේ ආරාධනාවකට අනුවයි  අග්‍රමාත්‍යවරයා වියට්නාමයේ සංචාරයක නිරත වන්නේ. අග්‍රමාත්‍යවරයා අද (16) සිට ලබන 19 වනදා දක්වා එරට රැඳී සිටින බවයි අගමැති මාධ්‍ය එකකය නිවේදනය කලේ.\nවියට්නාමය හා ශ්‍රී ලංකාව අතර සබඳතා තහවුරු කරලීමත්, වෙළඳ ආර්ථික, කර්මාන්ත ආදී ක්ෂේත්‍රයන් තුළ නව සබඳතා ඇති කර ගැනීමත් අග්‍රාමාත්‍යවරයාගේ මෙම සංචාරයේ අරමුණයි.\nමෙම සංචාරයේදී අග්‍රාමාත්‍යවරයා වියට්නාම අග්‍රාමාත්‍ය ගුයෙන් ෂුඑන් ෆු ඇතුළු එරට ඉහළ පෙලේ නායකයින් රැසක් සමඟ සාකච්ඡා පැවැත්වීමට නියමිතයි.",
       "URL": "https://www.hirunews.lk/159270/අගමැති-අද-වියට්නාමයට",
       "Category": "Local News",
       "Parent URL": "https://www.hirunews.lk/local-news.php?pageID=4561"
}