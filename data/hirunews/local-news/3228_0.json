{
       "Source": "hirunews",
       "Timestamp": "Friday, 26 July 2019 - 16:32",
       "Headline": "නීතිපතිවරයා තේරීම්කාරක සභාවෙන් පිටව යයි",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බලන පාර්ලිමේන්තු තේරීම්කාරක සභාව හමුවේ සාක්ෂි ලබාදීමට පැමිණි නීතිපතිවරයා කළ කරුණු පැහැදිලි කිරීමෙන් පසු අදාළ තත්ත්වය තේරීම් කාරක සභාව පිළිගැනීම නිසා ඔහු එම ස්ථානයෙන් පිටව ගියා.\nනීතිපති දෙපාර්තමේන්තුව වෙනුවෙන් අතිරේක සොලිසිටර් ජනරාල් සුමති ධර්මවර්ධන මේ වනවිට සාක්ෂි ලබාදෙමින් සිටිනවා.\nතේරීම් කාරක සභාව හමුවේ සාක්ෂි ලබාදීම මගින් තම රාජකාරිවලට ගැටලූ මතුවිය හැකි බව නීතිපති දප්පුල ද ලිවේරා අද ප්‍රකාශ කළා.\nඒ පිළිබඳව තමන් මීට පෙර කතානායකවරයා ද ලිඛිතව දැනුවත් කළ බවයි ඔහු කියා සිටියේ.\nපසුව, තේරිම්කාරක සභාවේ කටයුතු මිනිත්තු 15 කට කල් තැබුණු අතර, යළි රැස්වූ අවස්ථාවේ නීතිපතිවරයාගේ ඉල්ලීම පිළිගන්නා බව තේරීම්කාරක සභාවේ නියොජිතයින් කියා සිටියා.\nඒ අනුව නීතිපතිවරයා තේරීම්කාරක සභාවෙන් පිටව ගිය අතර, නීතිපති දෙපාර්තමේන්තුව වෙනුවෙන් අතිරේක සොලිසිටර් ජනරාල් සුමති ධර්මවර්ධන සාක්ෂි ලබාදීම ආරම්භ කළා.",
       "URL": "https://www.hirunews.lk/221078/නීතිපතිවරයා-තේරීම්කාරක-සභාවෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=3228"
}