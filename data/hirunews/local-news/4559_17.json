{
       "Source": "hirunews",
       "Timestamp": "Monday, 17 April 2017 - 18:55",
       "Headline": "බස්නාහිර මහ ඇමතිගෙන් නාගරික සංවර්ධන අධිකාරියට චෝදනා",
       "News Content": "මීතොටමුල්ල කැළිකසල ගැටලූව විසදීම සදහා පිළියම් යෝජනා ඉදිරිපත් කළ ද නාගරික සංවර්ධන අධිකාරියෙන් ඊට අවසරයක් හිමි නොවූ බවට බස්නාහිර පළාත් ප්‍රධාන අමාත්‍ය ඉසුර දේවප්‍රිය චෝදනා කරනවා.\nඔහු මෙම චෝදනාව සිදුකළේ කොළඹ අද පැවති උත්සවයක් අමතමින්.\nඉසුර දේවප්‍රිය - බස්නාහිර පළාත් ප්‍රධාන අමාත්‍ය\n- වැරදි පරිපාලනය නිසා ජීවිත 20,21 නැති වුණා.යෝජනාවක් අපි ඉදිරිපත් කළා මීතොටමුල්ලට. හොඳ ආයෝජකයෙක් ගෙනාවා. ඩොලර් මිලියන ගණන් කොමිස් ගහන්න නෙවෙයි. අපි ඉල්ලුවේ නාගරික සංවර්ධන අධිකාරියෙන් පර්චස් 60ක්.අපිට දුන්නේ නෑ. අපි නාගරික සංවර්ධන අධිකාරියට ලියුම් පිට ලියුම් ලිව්වා.කැබිනට් මණ්ඩලයට කිව්වා.මාව කවුරුවත් ගණන් ගත්තේ නෑ.ම් රටේ වැඩ කරන මිනිස්සුන්ට සළකන්නේ මෙහෙමයි.කරන්න පුලුවන්ද කියලා බලන්න එහෙම දෙන්නවත් තිබුණා.අද අහිංසක අන්ත අසරණ මිනිස්සු කුණු පොළවට යට වුණා.මේක මහ ලැජ්ජාවක් අපිට.මට අවුරුදු 22 යි.මහරගම නගර සභාවේ සභාපති වෙනකොට.මම තමයි ඔය කාබනික අපද්‍රව්‍ය බැරලය හදුන්වා දුන්නේ.මම තමයි ඔය සම්පත් පියස මේ රටට හදුන්වා දුන්නේ.මට ඒ ගැන පොඩි ඇම්මක් තිබුණා.අද මම මහ ඇමති වෙලා මේක විසඳන්න ගියා.මට දුන්නේ නෑ.හිටපු ජනාධිපතිතුමා කිව්වා මේ මහ ඇමතිවරු කඹ ඇද්දා කියලා.කඹ ඇද්දේ මේ රටේ ඇමතිවරු.බස්නාහිර පළාතේ කැළිකසළ ප්‍රශ්නය විසඳන්න අපිට පුළුවන්.හැබැයි සමහරක් අයට කුහකකමක් ආවා.ඊරෂ්‍යාවක් ආවා.මේ වැඩේ මම කරලා මම ලොක්කා වෙයි කියලා.මේ ව්‍යවස්ථා සංශෝධනය ගැන කථා කරනවා.බලයට බෙදන්න කථා කරනවා.පළාත් පාලන ආයතනවල තිබෙන බලය ඔක්කොම උදුර ගන්නවා.කුණු කාටවත් අයිති නෑ .ඒවා අයිති පළාත් පාලන ආයතනවලට.ලංකාවේ එකම ආයතනයයි තිබෙන්නේ පළාත් පාලන ආයතනවලට කසළ කලමණාකරණය කරන්න බස්නාහිර පළාතට විතරයි තියෙන්නේ.ඒ නිසා මේ විහිලු වැඩ තවදුරටත් අපි කරන්න ඉඩ දෙන්න හොඳ නැති කාලේ දැන් එළඹිලා තිබෙනවා.\nපාඨලී චම්පික රණවක - මහා නගර හා බස්නාහිර සංවර්ධන අමාත්‍ය\n- කොළඹ කුණු අපිට එපා.මේ කන්ද ඉවත් කරවු කියලා කෑගහන හැමෝටම එහෙම කෑගහන්න අයිතියක් තිබෙනවා.නමුත් ඒ හැමෝම තමන්ගේ කසළ කුණු ඒ ප්‍රතිචක්‍රීකරණය සඳහා කිසිම දායකත්වයක් නොකරන පිරිස් බවත් අපි මතක තබා ගත යුතුයි.මේ වසරේ අගභාගය වනකොට නාගරික සංවර්ධන අධිකාරිය යටතේ තිබෙන කිසිම ස්ථානයක මින් ඉදිරියට අපි කසළ දාන්න ඉඩ දෙන්නේ නෑ.ඒ වගේම අපි කසළ සඳහා අපේ ඉඩම් සංවර්ධන අමාත්‍යාංශය යටතේ පුනරුත්තාපනය කරලා තිබෙනවා මුතුරාජවෙල.එහි තමයි කොරියානු තාක්ෂණය මත ගොඩනැගෙන්නේ නව කසළ ප්‍රතිචක්‍රීකරණ මධ්‍යස්ථානය.කසළ ප්‍රතිචක්‍රීකරණය කරන්න නිකම් බැහැ.සෑම කසළ ලෝවක්ම ප්‍රතිචක්‍රීකරණය කරන්න රුපියල් 7-10ත් අතර යනවා.ඒක ලෑස්ති නම් මේ රටේ කසළ ප්‍රශ්නය හෙට ඉඳන් විසඳන්න පුළුවන්.ඒ වගේම අපි පොරොන්දු වෙනවා ආණ්ඩුවක් හැටියට කසළ ලබා දෙනව පමණක් නෙවෙයි මේ ව්‍යාපෘති කරගෙන යාමේදී යම්කිසි ආකාරයක මූල්‍යමය ප්‍රශ්නයක් පැන නැග්ගොත් ඒක මේ රජය මගින් පිරිමහන්නත්.",
       "URL": "https://www.hirunews.lk/159364/බස්නාහිර-මහ-ඇමතිගෙන්-නාගරික-සංවර්ධන-අධිකාරියට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4559"
}