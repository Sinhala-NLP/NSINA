{
       "Source": "hirunews",
       "Timestamp": "Wednesday, 01 March 2017 - 20:09",
       "Headline": "මෘත ශරීරාගාරයෙන් එන රුධිරය නිසා අපවිත්‍රවු රෝහල් භූමියක්",
       "News Content": "රෝහලක් රෝගීන් සුවපත් කරන ස්ථානයක් මිස සාමාන්‍ය ජනතාවට රෝග කාරකයන් පතුරවන ස්ථානයක් නොවිය යුතු වනවා.\nඑහෙත් අද සි.අයි.ඒ අනාවරණය හෝමාගම මුලික රෝහල ජනතාවට රෝග කාරකයන් පතුරවන ස්ථානයක් වී ඇති ආකාරය පිළිබදවයි.\nදිනපතා විශාල පිරිසක් විවිධ අවශ්‍යතා සදහා රෝහල් භූමියේ සැරිසරනවා.\nඑලෙස ජනයා සැරිසරන විවෘත රෝහල් භූමියේ, ගලා යන්නේ ලේ මිශ්‍රිත අප ජලයයි.\nබොහෝ විට මේවා ප්‍රධාන මාර්ගය දක්වා ද ගලා යනවා.\nහිරු සී.අයි.ඒ සිදුකළ සොයා බැලීමේදි හෙළි වූයේ මෙලෙස ගලා යන ලේ රෝහලේ මෘත ශරීරාගාරයේ ප්‍රධාන දොරටුවෙන් නිකුත් වන බවයි.\nමෘත ශරීර සෝදා පවිත්‍ර කළ පසු එම ජලය අවිධිමත් අයුරින් මෙලෙස රෝහලේ විවෘත පරිසරයට මුදා හැරෙනවා.\nමෙතෙක් කළක් රෝග කාරකයන් පැතිර වු මෙම තත්ත්වය පිළිබදව හෝමාගම මුලික රෝහලේ බලධාරීන්ගේ ඇස නොගැටුණේද?\nරෝහලට පැමිණෙන ජනතාව අවදානමට ලක් කරමින් තව කොතෙක් කළක් ලේ මිශ්‍රිත මෙම අප ජලය විවෘත පරිසරයට මුදා හරින්නේද?\nහිරු සී.අයි.ඒ ඉදිරියේදීත් මේ පිළිබඳව අවධානයෙන්.",
       "URL": "https://www.hirunews.lk/155806/මෘත-ශරීරාගාරයෙන්-එන-රුධිරය-නිසා-අපවිත්‍රවු-රෝහල්-භූමියක්",
       "Category": "Local News",
       "Parent URL": "https://www.hirunews.lk/local-news.php?pageID=4636"
}