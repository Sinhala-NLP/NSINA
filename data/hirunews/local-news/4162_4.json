{
       "Source": "hirunews",
       "Timestamp": "Thursday, 21 December 2017 - 18:49",
       "Headline": "අත හා පොහොට්ටුව ඇවිලෙයි",
       "News Content": "පළාත් පාලන මැතිවරණයට නාම යෝජනා බාර දීමෙන් අනතුරුව හිටපු කැබිනට් ඇමතිවරයෙකු වූ මිල්රෝයි ප්‍රනාන්දු සහ වයඹ පළාත් සභා මන්ත්‍රී ට්‍රෙවින් ප්‍රනාන්දු මහතා අතර පුත්තලම දිස්ත්‍රික් ලේකම් කාර්යාල පරිශ්‍රයේදී ගැටුමක් ඇතිව තිබෙනවා.\nනමුත් එම ගැටුම දෙපාර්ශවයේ ආධාරකරුවන් මැදිහත්වීම නිසා සමථයකට පත්ව ඇති බවයි වාර්තා වන්නේ.\nඅද (21) සවස නාම යෝජනා බාර දීමෙන්  පසු විරෝධතා දැක්වීමට ලබා දී තිබූ කාලයද අවසන්වී සියල්ල නිමාවට පත්වී කන්ඩායම් දෙක පිටත්ව යන අවස්ථාවේදී මෙම ගැටුම හට ගෙන තිබෙනවා.\nමිල්රෝයි ප්‍රනාන්දු හිටපු ඇමතිවරයා “ශ්‍රී ලංකා නිදහස් පක්ෂයට ජයවේවා”කියා කෑ ගසා ඇති අතර ට්‍රේවින් ප්‍රනාන්දු පළාත් සභා මන්ත්‍රීවරයා “පොහොට්ටුවට ජය වේවා” කියා කෑ ගසා දෙදෙනාම එක වර “ජයවේවා” කීමට යාමත් සමග මෙම ගැටුම හටගත බවයි අප වාර්තාකරු සදහන් කලේ.\nපසුව දෙපාර්ශවයම සමථයකට පත් වී දිසා ලේකම් කාර්යාල භූමියෙන් පිටව ගොස් තිබෙනවා.",
       "URL": "https://www.hirunews.lk/178993/අත-හා-පොහොට්ටුව-ඇවිලෙයි",
       "Category": "Local News",
       "Parent URL": "https://www.hirunews.lk/local-news.php?pageID=4162"
}