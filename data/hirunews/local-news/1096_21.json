{
       "Source": "hirunews",
       "Timestamp": "Tuesday, 14 June 2022 - 9:59",
       "Headline": "ඇතෙකු මෝටර් රථයට පහර දෙයි (වීඩියෝ)",
       "News Content": "උප පොලිස් පරීක්ෂකවරයකු ගමන්ගත් මොටර් රථයකට ඉපලෝගම පල්ලේකාගම ප්‍රදේශයේදී අද (14) අලුයම ඇතෙකු පහරදී තිබෙනවා.\nගිරිබාව පොලිස් ස්ථානයට අනියුක්තව සේවය කරන උප පොලිස් පරීක්ෂකවරයකු ගමන්ගත් මෝටර් රථයක් මෙලෙස ඇතාගේ පහරදීමට ලක්ව තිබෙනවා.\nප්‍රචණ්ඩකාරී ලෙස හැසිරුණ එම ඇතා පසුව සිය දළ යුගලය යොදා ගෙන එම මොටර් රථය මාර්ගයෙන් ඉවතට පෙරළා දමා ඇති බව සඳහන්.\nඇතාගේ පහරදීම හේතුවෙන් එම මෝටර් රථයට බරපතල හානි සිදුව ඇති අතර එහි ගමන්ගත් උප පොලිස් පරීක්ෂකවරයාට මෙම අනතුරින් කිසිදු හානියක් සිදු වී ඇති බව පොලිසිය පවසනවා.",
       "URL": "https://www.hirunews.lk/307080/ඇතෙකු-මෝටර්-රථයට-පහර-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1096"
}