{
       "Source": "hirunews",
       "Timestamp": "Thursday, 05 January 2017 - 16:43",
       "Headline": "සමිට්පුර ප්‍රදේශයේ පුද්ගලයින් 5 දෙනෙකු වෙඩි තබා ඝාතනය කිරීමේ සිද්ධියට සම්බන්ධ සැකකරුවන් හඳුනා ගනී",
       "News Content": "මට්ටක්කුලිය - සමිට්පුර ප්‍රදේශයේදී පුද්ගලයින් 5 දෙනෙකු වෙඩි තබා ඝාතනය කිරීමේ සිද්ධියට සම්බන්ධ සැකකරුවන් 11 දෙනෙකු හඳුනාගෙන තිබෙනවා.\nඒ කොළඹ අතිරේක මහේස්ත්‍රාත් බුද්ධික ශ්‍රී රාගල ඉදිරියේ අද පැවති හඳුනා ගැනීමේ පෙරට්ටුවේදීයි.\nපසුගිය වසරේ ඔක්තෝම්බර් 23 වනදා සිදුකළ මෙම වෙඩි තැබීමෙන් මියගියේ චූටි උක්කුවා නමැති පාතාල කල්ලි නායකයා සහ තවත් පුද්ගලයින් 4 දෙනෙක්.\nසිද්ධිය සම්බන්ධයෙන් ප්‍රසාද් රුවන් නොහොත් කුඩු රොෂාන් ඇතුළු 13 දෙනෙකු පොලිිසිය අත්අඩංගුවට ගත් අතර ඔවුන් අද පැවති හඳුනාගැනීමේ පෙරට්ටුව සඳහා ඉදිරිපත් කෙරුණු බවයි හිරු වාර්තාකරු ප්‍රකාශ කළේ.",
       "URL": "https://www.hirunews.lk/151367/සමිට්පුර-ප්‍රදේශයේ-පුද්ගලයින්-5-දෙනෙකු-වෙඩි-තබා-ඝාතනය-කිරීමේ-සිද්ධියට-සම්බන්ධ-සැකකරුවන්-හඳුනා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4722"
}