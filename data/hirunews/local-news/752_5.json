{
       "Source": "hirunews",
       "Timestamp": "Monday, 07 November 2022 - 11:43",
       "Headline": "මහවැලි ගංඟා ද්‍රෝණියට අයත් ජලාශ ආශ්‍රිත ජනතාවට අවධානයෙන් පසුවන්නැයි උපදෙස්",
       "News Content": "මහවැලි ගංඟා ද්‍රෝණියට අයත් ජලාශ කිහිපයක තවදුරටත් වාන් දොරටු විවෘතව පවතින බැවින් එම ජලාශවලින් පහළ කොටස්වල වාසය කරන ජනතාව සැළකිල්ලෙන් කටයුතු කරන ලෙස වාරිමාර්ග දෙපාර්තමේන්තුව දැනුම් දෙනවා.\nඑහි ජල කළමනාකරණ අධ්‍යක්ෂ ඉංජිනේරු ඩී. අබේසිරිවර්ධන සඳහන් කළේ දැදුරු ඔයේ ද වාන් දොරටු දෙකක් අඩි දෙක බැගින් මේ වනවිට විවෘත කර ඇති බවයි.\nඑමෙන්ම අම්පාර දිස්ත්‍රික්කයේ කළුගල් ඔය ජලාශය සුළු වශයෙන් තවදුරටත් වාන් දමමින් පවතින බව ද ඔහු කියා සිටියා.",
       "URL": "https://www.hirunews.lk/319814/මහවැලි-ගංඟා-ද්‍රෝණියට-අයත්-ජලාශ-ආශ්‍රිත-ජනතාවට-අවධානයෙන්-පසුවන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=752"
}