{
       "Source": "hirunews",
       "Timestamp": "Wednesday, 04 January 2023 - 14:08",
       "Headline": "පොළොන්නරුව ගඳගස්වන කොම්පෝස්ට් නිශ්පාදනාගාරය (වීඩියෝ)",
       "News Content": "පොළොන්නරුව මින්නේරිය ප්‍රදේශයේ කොම්පෝස්ට් නිශ්පාදනාගාරයක පවතින දුර්ඝන්ධය හේතුවෙන් තමන් දැඩි අපහසුතාවට පත්ව ඇති බවට ප්‍රදේශවාසීන් චෝදනා කරනවා.\nඅදාල නිශ්පාදනාගාරය එම ස්ථානයෙන් ඉවත් කර ගන්නා බවට එහි හිමිකරු පොරොන්දු වූ පසුත් එම ස්ථානයට කොම්පෝස්ට් නිශ්පාදන ද්‍රව්‍ය රැගෙන ඒමත් සමග උණුසුම් තත්ත්වයක් ඇති වුණා.\nමාස කිහිපයක් තිස්සේ ප්‍රදේශයේ පවතින දුර්ඝන්ධය හේතුවෙන් සිය දරුවන් රෝගී වී ඇති බවට චෝදනා කරමින් ප්‍රදේශවාසීන් අදාල කොම්පෝස්ට් අංගනයට රැස්ව තිබුණා.\nඑමෙන්ම අදාළ කොම්පෝස්ට් අංගනයට කසළ එක් රැස් කිරීම හේතුවෙන් එහි කසළ ආහාරයට ගැනීමට වන අලි පැමිණෙන බවට ද ප්‍රදේශවාසීන් චෝදනා කරනවා.",
       "URL": "https://www.hirunews.lk/324258/පොළොන්නරුව-ගඳගස්වන-කොම්පෝස්ට්-නිශ්පාදනාගාරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=623"
}