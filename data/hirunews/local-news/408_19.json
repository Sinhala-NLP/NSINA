{
       "Source": "hirunews",
       "Timestamp": "Monday, 17 April 2023 - 16:42",
       "Headline": "මෙරට සංවර්ධනයට චීන රජයේ සහාය අඛණ්ඩව",
       "News Content": "මෙරට සංවර්ධනයට චීන රජයේ සහාය අඛණ්ඩව හිමිවන බව චීන ජාත්‍යන්තර සහයෝගිතා ඒජන්සියේ නියෝජ්‍ය සභාපති ඩෙන් බෝසින් පවසනවා.\nඔහු මේ බව ප්‍රකාශ කළේ ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන සමඟ චීන තානාපති කාර්යාලයේ පැවති හමුවකට එක්වෙමින්.\nමෙම හමුවට චීන ජාත්‍යන්තර සංවර්ධන සහයෝගිතා ඒජන්සිය නියෝජනය කරමින් එහි ආර්ථික හා වාණිජ උපදේශකවරුන් පිරිසක්ද එක්ව තිබෙනවා.\nඑහිදී මෙරට ණය ප්‍රතිව්‍යුහගතකරණ වැඩසටහන සම්බන්ධයෙන්ද අවධානය යොමුවූ බවයි නිවේදනයක් නිකුත් කරමින් ප්‍රවාහන අමාත්‍යංශය සඳහන් කළේ.",
       "URL": "https://www.hirunews.lk/332758/මෙරට-සංවර්ධනයට-චීන-රජයේ-සහාය-අඛණ්ඩව",
       "Category": "Local News",
       "Parent URL": "https://www.hirunews.lk/local-news.php?pageID=408"
}