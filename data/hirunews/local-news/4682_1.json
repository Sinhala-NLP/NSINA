{
       "Source": "hirunews",
       "Timestamp": "Wednesday, 01 February 2017 - 18:23",
       "Headline": "සයිටම් තීන්දුවට එරෙහි අභියාචනා ගැන සංවාද",
       "News Content": "මාළඹේ පෞද්ගලික වෛද්‍ය විද්‍යාලය නිත්‍යානුකූල කිරීමේ උත්සහය පරාජය කිරීමට වෛද්‍යවරුන්ට මෙන්ම සියලූ ජනතාවට ආරාධනා කරන බව ජනතා විමුක්ති පෙරමුණ පවසනවා.\nඑම පක්ෂයේ පාර්ලිමේන්තු මන්ත්‍රි බිමල් රත්නායක කොළඹ අද පැවති මාධ්‍ය හමුවකදී මේ බව කියා සිටියා.\nවෛද්‍ය සභාව අධිකරණ තීන්දුවට අදාළව අභියාචනයක් ඉදිරිපත් කළ යුතු බවද ඔහු සඳහන් කළා.\nමේ අතර සමස්ත ලංකා වෛද්‍ය නිලධාරීන්ගේ සංගමයද කොළඹ අද පැවති මාධ්‍ය හමුවකදී මාළඹේ පෞද්ගලික වෛද්‍ය විද්‍යාලය සම්බන්ධයෙන් අධිකරණය ලබාදුන් තීන්දුව පිළිබඳව අදහස් පළ කළා.\nඑම සංගමයේ ප්‍රධාන ලේකම් වෛද්‍ය ජයන්ත බණ්ඩාර සඳහන් කළේ එම තීන්දුව හරහා වෛද්‍යවරුන්ගේ දැනුම සහ ගුණාත්මක භාවය පිළිබඳව වෛද්‍ය සභාවට ඇති බලය පිළිබඳව ගැටළුවක් ඇතිවන බවයි.\nඊට අදාළව අභියාචනයක් ඉදිරිපත් කරන බව ඔවුන්ද කියා සිටියා.\nඅද පෙරවරුවේ පේරාදෙණිය විශ්වවිද්‍යාලයේ සිසුන් ද මාළඹේ පෞද්ගලික වෛද්‍ය විද්‍යාලයට එරෙහිව ගලහ මංසන්ධියේදී විරෝධතාවක නිරතවුණා.",
       "URL": "https://www.hirunews.lk/153450/සයිටම්-තීන්දුවට-එරෙහි-අභියාචනා-ගැන-සංවාද",
       "Category": "Local News",
       "Parent URL": "https://www.hirunews.lk/local-news.php?pageID=4682"
}