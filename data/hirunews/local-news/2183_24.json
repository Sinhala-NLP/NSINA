{
       "Source": "hirunews",
       "Timestamp": "Thursday, 28 January 2021 - 16:56",
       "Headline": "පානදුර වෙඩි තැබීමට යොදා ගත් ගිනි අවිය සුසාන භූමියකින් හමුවෙයි (වීඩියෝ)",
       "News Content": "පානදුර - පල්ලිමුල්ල ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධිය සඳහා යොදා ගත් ටී - 56 ගිනි අවිය පානදුර - වදුරම්මුල්ල ප්‍රදේශයේදි අද සොයා ගැණුනා.\nහිරු වාර්තාකරු පැවසුවේ එම ප්‍රදේශයේ සුසාන භූමියක සඟවා තිබියදී මෙම ගිනි අවිය සොයා ගත් බවයි. එහිදී උණ්ඩ 16 ක් සොයා ගැනීමට ද පොලීසිය සමත් වී තිබෙනවා.\nපසුගිය සඳුදා මෙම වෙඩි තැබීම සිදුකර තිබූ අතර, ඊට හේතුව මත්ද්‍රව්‍ය ජාවාරම් මත ඇති වූ මුදල් ආරවුලක් බවටයි දැනට අනාවරණ වී ඇත්තේ.\nවෙඩි තැබීමෙන් 32 හැවිරිදි පුද්ගලයෙකු ජිවිතක්ෂයට පත්වුණා. සිද්ධිය සම්බන්ධයෙන් පොලිස් කණ්ඩායම් කිහිපයක් තවදුරටත් පරීක්ෂණ සිදුකරනවා.",
       "URL": "https://www.hirunews.lk/260988/පානදුර-වෙඩි-තැබීමට-යොදා-ගත්-ගිනි-අවිය-සුසාන-භූමියකින්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2183"
}