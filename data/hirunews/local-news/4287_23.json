{
       "Source": "hirunews",
       "Timestamp": "Wednesday, 04 October 2017 - 19:59",
       "Headline": "ගල්කිස්සේ නිවස අසළ ඇතිවූ සිද්ධිය කුමන්ත්‍රණයක් - මව්බිම වෙනුවෙන් රණවිරුවෝ",
       "News Content": "රොහින්ග්‍යා සරණාගතයන් රැඳී සිටි ගල්කිස්සේ නිවස අසළ ඇතිවූ සිද්ධිය කුමන්ත්‍රණයක් බව මව්බිම වෙනුවෙන් රණවිරුවෝ සංවිධානයේ කැදවුම්කරු නීතීඥ අජිත් ප්‍රසන්න ප්‍රකාශ කළා.\nඑම සිද්ධිය පිටුපස අමාත්‍ය පාඨලී චම්පික රණවක සිටින බවයි ඔහු එහිදී කියා සිටියේ.\n- 2017 ජුනි 18 වැනි දින ජී.එන්.ජේ.ඩී ගුණසේකර කියන පොලිස් කොස්තාපල්වරයා පුද්ගලයින් රඳවා තබන මධ්‍යස්ථානයේ රාජකාරී කරපු කෙනෙක්. මොහු ඉතා උපක්‍රමශීලීව සරණාගතයින් අතර ඉන්න ෆාතිමා කටුන් කියන කාන්තාව ලැගුම්හලකට ගෙනිහිල්ලා දූෂණය කරනවා. ගංගොඩවිල මහේස්ත්‍රාත් අධිකරණය මේ නඩුව විභාගයට ගන්නවා. මේ ස්ත්‍රී දූෂණ නඩුව ඊළගට කැදවීමට නියමිත 2017.10.26 වැනි දින. බ්‍රිතාන්‍ය ජාතික කාන්තාවක් ලංකාවට එනවා අතේ පච්චයක් කොටලා. මිරිහාන රැදවුම් මද්‍යස්ථානයේ තියෙනවා. ඇය නඩුවක් දානවා මට ලිංගික අතවර කළා කියලා. ඒ චෝදනාව නගලා තියෙන්නෙත් මේන්න මේ වාස් ගුණවර්ධන කියලා කොස්තාපල්වරයාම තමයි. අවුරුදු 10කට 15කට සිර දඩුවම් යන්න වෙනවා මෙන්න මේ ස්ත්‍රී දූෂණ නඩුවට. ඔහු කුමන්ත්‍රණයක් කරනවා රෝහින්‍යා සරණාගතයින්ගේ ගොඩනැගිල්ල ඉස්සරහ හොද උද්ඝෝෂණයක් කරලා ඒ ගොල්ල ත්‍රස්තවාදින් කියලා හුවා දක්වලා ඒ අයව පිටුහවල් කරන්න කටයුතු කළා නම් අර සාක්ෂි 2කම නැති වෙනවා. නඩුව විසි කරන්න පුළුවන්. සැබෑ කුමන්ත්‍රණකරුවෝ කවුද? අනිවාර්යයෙන්ම මේ ස්ත්‍රී දූෂක වාස් ගුණසේකර අපි කියනවා මේ වෙලාවේ නීතිපතිතුමාට, අපි කියනවා මේ රටේ ආන්ඩුවට ඔය ඇත්තටම අල්ලලා ඉන්නේ හාල්මැස්සෝ.\nඑහිදී වැඩිදුරටත් අදහස් දැක්වූ නීතීඥ අජිත් ප්‍රසන්න.\n- බොදු බල සේනාව කියන්නේ අන්තවාදී නොර්වේ බලල් අතක් වන බෙදුම්වාදයට පාර කපන සිංහල සහ මුස්ලිම් ජාතීන් අතර දැවැන්ත බෙදීමක් ඇති කළා. හැබැයි එහෙම කරපු බොදු බල සේනා හාමුදුරුවන්ව එවකට අත්අඩංගුවට ගන්න බැරි වුනා. සන්ධාන ආණ්ඩුවට. හේතුව තමයි පාඨලී චම්පික රණවක අමාත්‍යවරයෙක් විදිහට අත්අඩංගුවට ගන්න එපා. එහෙම කළොත් අපි පාරට බහිනවා හාමුදුරුවොත් එක්ක. පැහැදිලිවම හාවුන් සමග දුවමින් වෘකයින් එක්ක දඩයම් කිරිමේ න්‍යාය තමයි යෙදිලා තිබෙන්නේ. මේ කතන්දරේ පිටුපසත් මා වගකීමක් ඇතිව කියනවා චම්පික රණවක ඇමතිවරයා ඉන්නවා. ඉතාම ආගම්වාදී අන්තවාදී ජාතිවාදී මේ මේ සංවිධාන, බොදු බලේ, සිංහලේ මහසෝන් බලකාය ඇතුළු මේ සංවිධාන තහනම් කරන්න පුළුවන් නම් කටයුතු කරන්න කියලා කියනවා. අපේ රටට ඉතාම අවහ්‍ය නායකයෙක් ඉදිරියේදී එනවා ජනාධිපතිවරණයේදී. ඒ නායකයව පරද්දලා නැවත වතාවක් බෙදුම්වාදය රනිල් වික්‍රමසිංහලගේ මේ කියන ආලාපාලු ආර්තිකය ඒ රටාව ඉස්සරහට ගෙනියන සිංහල බෞද්ධ ජනතාව බෙදලා ඒ ඡන්ද ටිකත් ගන්න තමයි මේ හදන්නේ.\nප්‍රශ්නය- කවුද ඒ නායකයා..\nපිළිතුර - දියසෙන් කුමාරයෙක් නැවත එනවා. ආරක්ෂක අංශයට සම්බන්ධ දැවැන්ත චරිතයක්. රට වෙනුවෙන් දැවැන්ත යුතුකමක් කරපු නායකයෙක් ඉස්සරහට එනවා.",
       "URL": "https://www.hirunews.lk/172613/ගල්කිස්සේ-නිවස-අසළ-ඇතිවූ-සිද්ධිය-කුමන්ත්‍රණයක්-මව්බිම-වෙනුවෙන්-රණවිරුවෝ",
       "Category": "Local News",
       "Parent URL": "https://www.hirunews.lk/local-news.php?pageID=4287"
}