{
       "Source": "hirunews",
       "Timestamp": "Tuesday, 24 January 2017 - 14:48",
       "Headline": "මිනිස් ක්‍රියාකාරකමින් අනුරාධපුරයේ අලි 65 ක් මියගිය හැටි",
       "News Content": "පසුගිය වසර තුළ පමණක් අනුරාධපුර වනජීවී කලාපය තුළ අලි 65 දෙනෙකු මියගොස් ඇතිබවට වාර්තා වනවා.\nඒ අනුව අනුරාධපුර වනජීවී කලාපයට අයත්වන අනුරාධපුර අලි 43ක්  පුත්තලම අලි 12ක් කුරුණෑගල අලි 10ක් මෙලෙස මියගොස් ඇති බවටයි වාර්තා වන්නේ.\nමේ සම්බන්ධයෙන් අදහස් පලකරමින් අනුරාධපුර වනජීවී කලාපය භාර පශු වෛද්‍යවරයා සඳහන් කළේ අලින්ගෙන් බොහෝ ප්‍රමාණයක් මියගොස් ඇත්තේ වෙඩි වැදීමෙන් බවයි.\nඒ අනුව එම අලි මරණයන්ට බඳින තුවක්කු මෙන්ම වෙඩික්කරුවන්ට ගොදුරුවීමෙන්ද මෙලෙස අලින් මියගොස් තිබෙනවා.\nමේ අතර අලින් සඳහා යොදන හක්ක පටස් සහ වස ආහාරයට ගැනීමෙන්ද එම කලාපය තුළ අලින් බොහෝ ප්‍රමාණයක් මියගිය බවටයි ඒ මහතා වැඩිදුරටත් ප්‍රකාශ කළේ.\nදුම්රියේ ගැටීමෙන්ද අලින් කිහිප දෙනෙකු මියගිය පුවත් කිහිපයක් පසුගිය වසර තුල අප වෙත වාර්තා වූවා.\nමෙලෙස මියගොස් ඇති අලි 65දෙනා අතර ඇතුන් 6දෙනෙකුද සිට ඇති බවයි අප වාර්තාකරු ප්‍රකාශ කළේ.\nවිවිධ මිනිස් ක්‍රියාකාරකම් හේතුවෙන් මේ අයුරින් අවසනාවන්ත ලෙස අලි කිහිපදෙනෙකු මියගොස් සිටි අයුරු දැක්වෙන දර්ශන පෙළක් පහතින්.",
       "URL": "https://www.hirunews.lk/152787/මිනිස්-ක්‍රියාකාරකමින්-අනුරාධපුරයේ-අලි-65-ක්-මියගිය-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4695"
}