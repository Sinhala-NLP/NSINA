{
       "Source": "hirunews",
       "Timestamp": "Thursday, 10 December 2020 - 23:31",
       "Headline": "කැන්ඩි ටස්කස් පරදා ගෝල් ග්ලැඩියේටස් පිළට දැවැන්ත ජයක්",
       "News Content": "ලංකා ප්‍රිමිය ලීග් තරඟාවලියේ අද (10) පැවැති දෙවන තරඟයෙන් ජය ගන්නට ගෝල් ග්ලැඩියේටස් කණ්ඩායම සමත් වුණා.\nකැන්ඩි ටස්කස් කණ්ඩායම පරාජය කරමින් ඔවුන් මෙම තරඟය ජය ගත්තේ කඩුලු 09කින්.\nතරඟයේ පළමුව පන්දුවට පහරදුන් කැන්ඩි කණ්ඩායමට පන්දුවාර 19යි එක් පන්දුවක් තුල සියලන් දැවී රැස් කරගත හැකි වුයේ ලකුණු 126ක් පමණයි.\nඑහිදී කැන්ඩි පිළ වෙනුවෙන් කුසල් මෙන්ඩිස් ලකුණු 68ක් රැස් කළා.\nලකුණු 127ක ජයග්‍රාහී ඉලක්කයක් හඹා ගිය ගෝල් ග්ලැඩියේටස් කණ්ඩායම අදාල ඉලක්කය පන්දුවාර 17ක් තුල පසුකර ගියේ එක් කඩුල්ලක් පමණක් දැවී තිබියදීයි.\nග්ලැඩියේටස් කණ්ඩායම වෙනුවෙන් ධනුෂ්ක ගුණතිලක නොදැවී ලකුණු 94ක් රැස් කරමින් සිය කණ්ඩායම ජයග්‍රහණය කරා රැගෙන ගියා.\nඔහුගේ ඉනිමට හතරේ පහර 12ක් සහ හයේ පහර 04ක් ඇතුළත්.",
       "URL": "https://www.hirunews.lk/256751/කැන්ඩි-ටස්කස්-පරදා-ගෝල්-ග්ලැඩියේටස්-පිළට-දැවැන්ත-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=2282"
}