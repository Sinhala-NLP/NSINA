{
       "Source": "hirunews",
       "Timestamp": "Saturday, 13 January 2018 - 11:20",
       "Headline": "පිටකොටුව ස්ථානාධිපතිට මඩකලපුවට මාරුවක්",
       "News Content": "පොලිස් සිර මැදිරිය තුළ දී තරුණයෙකු ගෙළ වැළලා ගැනීමේ සිද්ධිය සම්බන්ධයෙන් වහාම ක්‍රියාත්මක වන පරිදි පිටකොටුව පොලිස් ස්ථානාධිපතිවරයාට ස්ථාන මාරුවක් ලබාදී තිබෙනවා.\nඒ, අදාළ සිද්ධිය පිළිබදව විමර්ශනයට පත් කළ පොලිස් පරීක්ෂණ කමිටුවේ නිර්දේශකයට අනුවයි.\nඊයේ (12) දිනයේ අදාළ කමිටුව පිටකොටුව පොලිස් ස්ථානය වෙත පැමිණ තරුණයා සිය දිවි හානි කර ගත් පොලිස් සිර මැදිරිය ස්ථානීය පරීක්ෂාවකට ලක් කරනු ලැබුවා.\nමීට අමතරව පොලිස් ස්ථානයේ රාජකාරියේ නිරතව සිටි නිලධාරීන්ගේ ප්‍රකාශ ද සටහන් කරගෙන ඇති බවයි වාර්තා වන්නේ.\nබැස්ටියන් මාවත ප්‍රදේශයේදී ගංජා ළඟ තබා ගැනීමේ සිද්ධියක් සම්බන්ධයෙන් පසුගිය දා අත්අඩංගුවට ගත් 17 හැවිරිදි තරුණයෙකු පිටකොටුව පොලීසියේ සිර මැදිරිය තුළ දී ගෙළ වැළලාගෙන සිය දිවි හානි කරගෙන තිබුණා.\nපසුව එම සිද්ධිය සම්බන්ධයෙන් පොලිස්පතිවරයාගේ නිර්දේශ මත නියෝජ්‍ය පොලිස්පතිවරයෙකුගේ ප්‍රධානත්වයෙන් පරීක්ෂණ කණ්ඩායමක් පත් කරනු ලැබුවා.",
       "URL": "https://www.hirunews.lk/180946/පිටකොටුව-ස්ථානාධිපතිට-මඩකලපුවට-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=4128"
}