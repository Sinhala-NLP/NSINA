{
       "Source": "hirunews",
       "Timestamp": "Sunday, 16 May 2021 - 23:07",
       "Headline": "කුලියාපිටිය ප්‍රදේශයේ නිවසකට පහරදීමක් (වීඩියෝ)",
       "News Content": "කුලියාපිටිය ප්‍රදේශයේ නිවසකට පැමිණි පිරිසක් නිවසේ දේපළවලට හා ටිපර් රථයකට කඩුවලින් පහර දී අලාභ හානි සිදු කර තිබෙනවා.\nකුලියාපිටිය කරන්තිප්පල ප්‍රදේශයේ නිවසකට කණ්ඩායමක් යතුරුපැදිවලින් පැමිණෙන්නේ පෙරේදා රාත්‍රීයේයි.\nඑලෙස පැමිණි පුද්ගලයින් අතුරින් එක් අයෙකු නවතා තිබූ ටිපර් රථයකට කඩු ප්‍රහාරයක් එල්ල කරන ආකාරය කැමරාවල මෙලස සටහන්ව තිබුණා.\nඔවුන් තම නිවසේ සිටි සුනඛයාටද කඩුවලින් පහරදී බරපතල තුවාල සිදු කර ඇති බවයි නිවෙසේ හිමිකරු සඳහන් කළේ.\nපොලීසිය සඳහන් කළේ මෙම අපරාධය සිදුකළ පිරිස එම ප්‍රදේශයේම පදිංචිකරුවෙකු බවයි.\nඔවුන් මේ වනවිට පළා ගොස් ඇති බවටයි වාර්තා වන්නේ.\nකලක් තිස්සේ පැවති පෞද්ගලික ආරවුලක් මෙම පහරදීමට හේතුවන්නට ඇතැයි පොලීසිය සැකකරනවා.",
       "URL": "https://www.hirunews.lk/271558/කුලියාපිටිය-ප්‍රදේශයේ-නිවසකට-පහරදීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1949"
}