{
       "Source": "hirunews",
       "Timestamp": "Sunday, 07 February 2021 - 9:15",
       "Headline": "ජගත් මානව හිමිකම් කොමසාරිස්වරියගේ චෝදනාවලට ලක් රජයෙන් ලිඛිත පිළිතුරු (වීඩියෝ)",
       "News Content": "ශ්‍රී ලංකාවට එරෙහිව පසුගියදා ඉදිරිපත් කළ වාර්තාව සම්බන්ධයෙන් ලක් රජයේ විරෝධය ජගත් මානව හිමිකම් මහ කොමසාරිස්වරියගේ කාර්යාලය වෙත ලිඛිතව දැනුම්දී ඇති බව විදේශ කටයුතු අමාත්‍ය දිනේෂ් ගුණවර්ධන ප්‍රකාශ කළා.\nමල්වතු සහ අස්ගිරි මහ නාහිමිවරුන් බැහැදැකීමෙන් අනතුරුව ඊයේ මාධ්‍ය වෙත ප්‍රකාශයක් කරමින් විදේශ අමාත්‍යවරයා කියා සිටියේ කොරෝනා වසංගතය හේතුවෙන් පෙබරවාරි 22 වනදා ආරම්භ කිරීමට නියමිත සැසිවාරය ඔන්ලයින් තාක්ෂණය ඔස්සේ පැවැත්වීමට යෝජනාවක් ඉදිරිපත්වී ඇති බවයි.\nමෙම අවස්ථාවට බන්ධනාගාර පිළිබඳ රාජ්‍ය අමාත්‍ය ලොහාන් රත්වත්තේ එක්ව සිටි අතර, එහිදී ඔහු සඳහන් කළේ පසුගිය කාලසීමාව තුළදී සුළු වරදවල් සඳහා සිරගතවූ රැඳවියන් 11,000 කට පමණ නිදහස ලබාදී ඇති බවයි.",
       "URL": "https://www.hirunews.lk/261872/ජගත්-මානව-හිමිකම්-කොමසාරිස්වරියගේ-චෝදනාවලට-ලක්-රජයෙන්-ලිඛිත-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2163"
}