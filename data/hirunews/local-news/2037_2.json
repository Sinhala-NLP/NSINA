{
       "Source": "hirunews",
       "Timestamp": "Wednesday, 07 April 2021 - 7:40",
       "Headline": "සංගීත ක්ෂේත්‍රය තවදුරටත් අර්බුදයේ",
       "News Content": "රටේ පවතින තත්ත්වය හමුවේ ගායක ගායිකාවන් ඇතුළු සංගීත ක්ෂේත්‍රයේ විශාල පිරිසක් පත්ව ඇත්තේ දැඩි අසීරුතාවයකටයි.\nසිංහල, දෙමළ අලුත් අවුරුදු සමයේදී වැඩි වශයෙන් ප්‍රසංග සංවිධාන වන අතර, සෞඛ්‍ය බලධාරීන් මෙතෙක් ප්‍රසංග සඳහා අවසර ලබා නොදීම හේතුවෙන් කර්මාන්තයේ නිරත පිරිස දැඩි දුෂ්කරතාවලට ලක්ව ඇති බව වාර්තාවනවා.\nඑළිමහන් ප්‍රාසාංගික කලාකරුවන්ගේ ඒකාබද්ධ සංගමයේ සභාපති ෆ්ලෑෂ්බෑක් සංගීත කණ්ඩායමේ නායක රොෂාන් ප්‍රනාන්දු කියා සිටියේ මේ වනවිට වසර දෙකක පමණ කාලයක් සිය වෘත්තිය කර ගැනීමට නොහැකිවී ඇති බවයි.\nශ්‍රී ලංකා ප්‍රසංග සම්බන්ධීකාරක, සැණකෙළි උපාංග සම්පාදක, කලා හා සංස්කෘතික සංගමයේ සභාපති ජීවා කස්තුරිරත්න කියා සිටියේ මේ වනවිට සැණකෙළි සහ ප්‍රසංග කලා ආශ්‍රිතව කර්මාන්තයේ නිරත පුද්ගලයින්ගේ ආදායම් මාර්ග අහිමිව ඇති බවයි.\nමේ අතර සෞඛ්‍ය උපදෙස් මත සංගීත සංදර්ශන පැවැත්වීම සම්බන්ධයෙන් ඉදිරියේදී ජනාධිපති ගෝඨාභය රාජපක්ෂ සමඟ සාකච්ඡා කරන බවයි තරුණ කටයුතු හා ක්‍රීඩා අමාත්‍ය නාමල් රාජපක්ෂ කියා සිටියේ.",
       "URL": "https://www.hirunews.lk/267718/සංගීත-ක්ෂේත්‍රය-තවදුරටත්-අර්බුදයේ",
       "Category": "Local News",
       "Parent URL": "https://www.hirunews.lk/local-news.php?pageID=2037"
}