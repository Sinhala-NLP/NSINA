{
       "Source": "hirunews",
       "Timestamp": "Sunday, 14 February 2021 - 10:24",
       "Headline": "පුරාවස්තු සොයා කැණීම් කළ 3ක් අත්අඩංගුවට",
       "News Content": "මුතූර් දෙහිවත්ත ප්‍රදේශයේදී පුරාවස්තු සෙවීමේ අරමුණින් කැණීම් කරමින් සිටි පුද්ගලයන් තුන්දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nකන්තලේ කඳවුරේ නිලධාරීන්ට ලැබුනු තොරතුරකට අනුවයි ඊයේ පස්වරුවේ වැටලීම සිදුකර ඇත්තේ.\nදෙහිවත්ත ප්‍රදේශයේ නිවසක් පිටුපස ඉඩමක කැණීම් කරමින් සිටි පුද්ගලයන් දෙදෙනෙකු කැණීම් සිදුකර ඇති අතර ඊට අනුබල දුන් පුද්ගලයෙකු ද අත්අඩංගුවට ගැනුනා.\nඑම ස්ථානයේ තිබී ස්කෑනර් යන්ත්‍රයක් ටැබ් පරිගණකයක් යතුරුපැදියක් ඇතුලු උපකරණ සොයාගෙන තිබෙනවා.\nසැකකරුවන් වැඩිදුර විමර්ශණ සඳහා මුතූර් පොලිසිය වෙත භාරදී තිබෙනවා.",
       "URL": "https://www.hirunews.lk/262545/පුරාවස්තු-සොයා-කැණීම්-කළ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2148"
}