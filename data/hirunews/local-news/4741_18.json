{
       "Source": "hirunews",
       "Timestamp": "Friday, 23 December 2016 - 9:59",
       "Headline": "ලෝක උරුමයක් වීමට යන ගම",
       "News Content": "අනුරාධපුර දිස්ත්‍රික්කයට අයත් පලුගස්වැව ප්‍රාදේශීය ලේකම් කොට්ටාශයේ පිහිටි හොරිවිල හා උඩ කඩවල ගම ලෝක උරුම කෘෂිකාර්මික බිම් ප්‍රදේශයක් ලෙස නම් කිරීමට යන බව එක්සත් ජාතීන්ගේ සංවිධානය පවසනවා.\nහොරිවිල ගම් ප්‍රදේශය ලෝක උරුම බිමක් ලෙස නම් කිරීම සදහා හේතු පාදක වී ඇත්තේ ලෝකයේ කිසිදු රටක නොමැති එලන්ගා පද්ධතිය, වැව් 12 ක ජලය වැවෙන් වැවට සම්බන්ධවී අරපිරිමැස්ම, ගොවිතැන් රටාව, හෙළ පාරම්පරික වෙදකම, ඉපැරණි සිංහල සංස්කෘතිය තවමත් පැවතීම, දේශීය ආහාර රටාව, දේශීය සටන් කලාව ආදී කරුණු රැසක් එකම ප්‍රදේශයේ පැවතීම බව එක්සත් ජාතීන්ගේ සංවිධානයේ අහාර හා කෘෂිකර්ම සංවිධානයේ මෙරට උප නියෝජිත ආචාර්ය බී.ජී.පී විජේරත්න මහතා සදහන් කළා.\nහොරිවිල ප්‍රදේශය හා වෙදකම ආදී දේ පිළිබදව සොයා බැලීම සදහා චීන ජාතිකයකු වූ  එක්සත් ජාතීන්ගේ සංවිධානයේ රෝමයේ කෘෂිකර්මික ජාතික උරුමයන් පිළිබද සංවිධානයේ තාක්ෂණික කමිටුවේ ලේකම් මහාචාර්ය මින්ග් මහතා ප්‍රමුඛ කණ්ඩායම මේ දිනවල ශ්‍රී ලංකාවට පැමිණ තිබෙනවා.\nඒ් මහතා සඳහන් කර තිබෙන්නේ ලෝක උරුමයක් ලෙස ප්‍රකාෂයට පත් කිරීමට අවශ්‍ය සියලු වටපිටාව මේ ප්‍රදේශයේ පවතින බවයි.\nබොහෝ දුරට පෙබරවාරි මාසයේ දී ලෝකයේ ප්‍රතම කෘෂිකාර්මික එලන්ගා පද්ධතිය සහිත ලෝක උරුම බිම්කඩක් ලෙස හොරිවිල ගම නම් කෙරෙනු ඇති.",
       "URL": "https://www.hirunews.lk/150392/ලෝක-උරුමයක්-වීමට-යන-ගම",
       "Category": "Local News",
       "Parent URL": "https://www.hirunews.lk/local-news.php?pageID=4741"
}