{
       "Source": "hirunews",
       "Timestamp": "Wednesday, 06 September 2023 - 15:02",
       "Headline": "ඕමාන පොලිසියට සිංහලෙන් පැමිණිලි කිරීමට අවස්ථාවක්",
       "News Content": "ඕමාන රාජකීය පොලිසිය වෙත මිනිස් ජාවාරම් ගැන ඍජුවම සිංහලෙන් පැමිණිලි කිරීමට ක්ෂණික ඇමතුම් අංකයක් සහ වෙබ් අඩවියක් හඳුන්වා දී තිබෙනවා.\nඒ කම්කරු හා විදේශ රැකියා අමාත්‍යාංශයත් ඕමාන් රාජ්‍යයත් එක්ව සිදුකරන වැඩසටහනකට අනුවයි.\nවිදෙස් සේවා නියුක්ති කාර්යාංශය සඳහන් කළේ 96 88 00 77 444 දරණ ක්ෂණික ඇමතුම් අංකය ඔස්සේ ගාස්තු රහිත ඇමතුම් ලබා ගත හැකි අතර, www.nccht.com යන වෙබ් අඩවියට පිවිසිමෙන් පැමිණිලි ඉදිරිපත් කළ හැකි බවයි.\nමෙම ආයතනය විසින් ඉංග්‍රීසි, අරාබි ඇතුළු භාෂා 12කින් පැමිණිලි භාර ගැනීම සිදු කරනු ලබනවා.",
       "URL": "https://www.hirunews.lk/347340/ඕමාන-පොලිසියට-සිංහලෙන්-පැමිණිලි-කිරීමට-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=48"
}