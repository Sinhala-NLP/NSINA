{
       "Source": "hirunews",
       "Timestamp": "Tuesday, 22 September 2020 - 15:12",
       "Headline": "දෑස් නොපෙනෙන,අපූරු නිර්මාණකරුවා(වීඩියෝ)",
       "News Content": "දෑස් නොපෙනුණ ද තම දෙනෙතින් සුන්දර නිර්මාණ දකින අපූරු මිනිසෙකු පිළිබඳ තොරතුරු සොයා ගැනීමට හිරු කැමරා කාචය මෙලෙස සමත් වුණා.\nනිට්ටඹුව - කෝන්ගස්දෙණිය ප්‍රදේශයේ පදිංචි 72 හැවිරිදි  ඩබ්.පී.කරුණාරත්න ගේ දෑස් අන්ධ වන්නේ වයස අවුරුදු හතරේ දී වැළදුණු රෝගී තත්ත්වයක් හේතුවෙන්.\nඑතැන්  පටන් කොතෙක් වෙදකම් සිදුකළ සිය දෙනෙත් සුව කර ගැනීමට ඔහුට හැකි වී නැහැ.\nදෑස් නොපෙනීම හේතුවෙන් තනිකඩ ජීවිතයකට උරුමකම් කිවූ කරුණාරත්න මහතා මෙතෙක් කල් දිවි ගෙවා ඇත්තේ සිය සහෝදරියගේ උපකාරයෙන්.\nකාලය නිකරුණේ නාස්ති නොකර එයින් නිසි ප්‍රයෝජනයක් ගැනීම සඳහා පොල්කටු වලින් අපුරු නිර්මාණ කිරීමට ඔහු පෙළෙඹෙන්නේ මේ අතරතුරයි.\nදෑස් නොපෙනුන ද පොල්කටුව ස්පර්ශ කරමින් ඔහු සිදුකරන මේ අපූරු නිර්මාණ  දෑස් පෙනෙන පිරිස් පවා මවිතයට පත් කිරීමට සමත් වුණා.\nඔහු පවසන්නේ පිහියක ආධාරයෙන් නිර්මාණයේ නියැලෙන තමන්ට ඒ සඳහා උචිත යන්ත්‍රයක් ලැබෙන්නේ නම් මෙය ව්‍යාපාරයක් ලෙස දියුණු කළ හැකි  බවයි.\nදෑස් පෙනෙන මිනිසුන් මුදල් සෙවීමට සිදුකරන සමාජ විරෝධී ක්‍රියා මධ්‍යයේ දෑස් නොපෙනන මේ අපූරු මිනිසා සමාජයට කෙතරම් නම් ආදර්ශයක්ද?",
       "URL": "https://www.hirunews.lk/250847/දෑස්-නොපෙනෙනඅපූරු-නිර්මාණකරුවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2437"
}