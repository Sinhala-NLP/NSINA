{
       "Source": "hirunews",
       "Timestamp": "Tuesday, 06 June 2023 - 15:09",
       "Headline": "හබරණ ප්‍රදේශයේ සිදු වූ අනතුරකින් දෙදෙනෙකු මරුට",
       "News Content": "හබරණ - ත්‍රිකුණාමල මාර්ගයේ සිංහගම ප්‍රදේශයේදී සිමෙන්ති ප්‍රවාහනය කරමින් තිබූ බවුසරයක්, වෑන් රථයක ගැටී සිදුවූ අනතුරකින් දෙදෙනෙකු මියගොස් තවත් තුන්දෙනෙකු බරපතල තුවාල ලබා තිබෙනවා.\nඅනතුරින් මියගොස් ඇත්තේ වෑන් රථයේ ගමන් කළ කින්නියා ප්‍රදේශයේ පදිංචි 49 හැවිරිදි පුද්ගයෙකු සහ 46 හැවිරිදි කාන්තාවක්.\nවිදේශ ගතව සිට මෙරටට පැමිණි පිරිසක් කින්නියා ප්‍රදේශයට රැගෙන යමින් සිටියදී වෑන් රථය මෙම අනතුරට ලක්ව තිබෙනවා.\nවෑන් රථයේ ගමන් කළ පුද්ගලයෙකු මෙන්ම බවුසර් රථයේ රියදුරු සහ එහි සහයකයාද මෙහිදී තුවාල ලබා කන්තලේ රෝහළට ඇතුළත් කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/337204/හබරණ-ප්‍රදේශයේ-සිදු-වූ-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=290"
}