{
       "Source": "hirunews",
       "Timestamp": "Tuesday, 20 June 2017 - 19:52",
       "Headline": "උතුර සන්සුන් - වයඹ උණුසුම්",
       "News Content": "උතුර පළාත් ප්‍රධාන අමාත්‍ය සී. වී. විග්නේෂ්වරන්ට එරෙහිව භාර දුන් දිවුරුම් ප්‍රකාශ ඉල්ලා අස් කර ගැනීමට එම පළාත් සභාවේ විපක්ෂය නියෝජනය කරන මන්ත්‍රිවරුන් 6 දෙනාද තීරණය කර තිබෙනවා.\nඒ දිවුරුම් ප්‍රකාශ ලබා දුන් තමිල්අරසු පක්ෂයේ මන්ත්‍රීවරුන් එම ප්‍රකාශ ඉල්ලා අස් කර ගැනීමට තීරණය කිරිම හේතුවෙන්.\nකෙසේ වෙතත් දුෂණ චෝදනා සනාථ වු පළාත් කෘෂිකර්ම අමාත්‍ය පී. අයින්ගරනේෂන් මේ වන විට ඉල්ලා අස්වීමේ ලිපිය ප්‍රධාන අමාත්‍යවරයාට භාර දී ඇති නමුත් අධ්‍යාපන අමාත්‍ය ටී. කුරුකුලරාජා ඉල්ලා අස්වීමේ ලිපිය මෙතෙක් භාර දී නැහැ.\nමේ අතර වයඹ පළාත් සභාව යටතේ පවතින රජයේ ඉඩම්, කොළඹ ධනවතුන්ට ලබාදීමට යන බව පවසමින් වයඹ පළාත් සභාවේ මුස්ලිම් කොංග්‍රස් මන්ත්‍රී මොහොමඩ් නියාස් අද පළාත් සභාවේ මේසයක් මත නැග විරෝධතාවක නිරතවුණා.\nඔහු එහිදී කියා සිටියේ වයඹ පළාත තුළ ඉඩම් පිළිබඳව තීරණ ගත යුත්තේ මහ ඇමතිවරයා බවයි.\nඑහිදී සභානායක චින්තක අමල් මායාදුන්නේද සිද්ධිය සම්බන්ධයෙන්  අදහස් පළ කරමින් කියා සිටියේ කොළඹ සිට පැමිණි විවිධ තරාතිරමේ දේශපාලනඥයින්ගේ වුවමනාවන් මත ඉඩම් කොල්ලයක් සිදුවන බවයි.\nඉඩම් ගැටළුව විසඳාගැනීමට යාමේදී රිෂාඞ් බදියුදීන් අමාත්‍යවරයාගේ සම්බන්ධීකරණ ලේකම්වරයෙකු තමන්ට මරණ තර්ජන එල්ල කළ බවයි.\nමේ වනවිට ඔහු පුත්තලම ප්‍රදේශයේ අක්කර 200 කට වැඩි භූමි ප්‍රමාණයක් තමන් යටතට ගෙන ඇති බවද ඔහු සඳහන් කළා.\nමෙහිදී වයඹ පළාත් ප්‍රධාන අමාත්‍ය ධර්මසිරි දසනායක කියා සිටියේ එවැනි කටයුත්තක් සිදුවූයේ නම් ඒ පිළිබඳව සොයාබැලීමට කටයුතු කරන බවයි.",
       "URL": "https://www.hirunews.lk/164027/උතුර-සන්සුන්-වයඹ-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=4460"
}