{
       "Source": "hirunews",
       "Timestamp": "Tuesday, 27 December 2022 - 14:37",
       "Headline": "විශේෂ කාර්‍ය බලකා වැටලීම්වලින් නීතිවිරෝධී මත්ද්‍රව්‍ය සමඟ සැකකරුවන් දෙදෙනෙකු අත් අඩංගුවට",
       "News Content": "මත් කරල් අලෙවි කළ පුද්ගලයකු නෝනගම දී විශේෂ කාර්ය බලකාය මඟින් අත්අඩංගුවට ගෙන තිබෙනවා.\nඅම්බලන්තොට පොලිස් වසමේ නෝනගම හංදිය බස්නැවතුම්පොළ ඉදිිරිපිට දී යි මෙම වැටලීම සිදු කර ඇත්තේ.\nඅත් අඩංගුවට ගන්නා විට සැකකරු සතු ව නීති විරෝධී මත් කරල් 490ක් තිබුණු බව සඳහන්.\nසැකකරු අම්බලන්තොට ප්‍රදේශයේ පදිංචි වයස අවුරුදු 24ක පුද්ගලයෙක්.\nවැඩිදුර විමර්ශන කටයුතු අම්බලන්තොට පොලිසිය මඟින් මෙහෙයවනු ලබ යි.\nමේ අතර, කේරළ ගංජා සමඟ ද පුද්ගලයකු මාළිගාවත්තේ දී විශේෂ කාර්ය බලකාය මඟින් අත්අඩංගුවට ගෙන තිබෙනවා.\nඒ, මාළිගාවත්ත පොලිස් වසමේ අංක 151/11A, සුදීපා මාවත, මාළිගාවත්ත, කොළඹ 10 ලිපිනයේ දී සිදු කළ වැටලීමකින්.\nඑහි දී කේරළ ගංජා කිලෝ 01, ග්‍රෑම් 488 ක් හා මත්ද්‍රව්‍ය ජාවාරමින් උපයාගන්නා බවට සැකකරන රුපියල් 64,700.00ක මුදලක් සමඟ කොළඹ 10, මාළිගාවත්ත ප්‍රදේශයේ පදිංචි වයස අවුරුදු 59ක පුද්ගලයකු අත්අඩංගුවට ගත් බව පොලිස් විශේෂ කාර්‍ය බලකාය වාර්තා කරනවා.\nවැඩිදුර විමර්ශන කටයුතු මෙහෙයවන්නේ, මාළිගාවත්ත පොලිසිය යි.",
       "URL": "https://www.hirunews.lk/323672/විශේෂ-කාර්‍ය-බලකා-වැටලීම්වලින්-නීතිවිරෝධී-මත්ද්‍රව්‍ය-සමඟ-සැකකරුවන්-දෙදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=640"
}