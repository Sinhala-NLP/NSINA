{
       "Source": "hirunews",
       "Timestamp": "Thursday, 12 November 2020 - 10:41",
       "Headline": "මේ වසරේ විසර්ජන පනත පිළිබඳ මුදල් අමාත්‍යවරයාගේ ප්‍රකාශය පාර්ලිමේන්තුවට",
       "News Content": "මේ වසරේ වියදම් පියවීම සඳහා රජය ඉදිරිපත් කර ඇති විසර්ජන පනත් කෙටුම්පත පිළිබඳ මුදල් අමාත්‍යවරයා ලෙස අග්‍රාමාත්‍යවරයාගේ ප්‍රකාශය අද (12) පාර්ලිමේන්තුවට ඉදිරිපත් කරනු ලැබුවා.\nමේ වසරේ, විෂය ක්ෂේත්‍රයන්ට අදාළව රජය සිදුකළ වියදම් පිළිබඳ සවිස්තර වාර්තාවක් අග්‍රාමාත්‍යවරයා විසින් ඉදිරිපත් කළ අතර, ඊට අදාළ විවාදය මේ වන විට ආරම්භ වී තිබෙනවා.\nඅනතුරුව අද පස්වරු 5ට ඡන්ද විමසීමක් සහිතව හෝ රහිතව එය සම්මත කර ගැනීමට නියමිතයි.\nපවතින කොරෝනා ව්‍යාප්තිය සලකා මෙම විවාදය ආවරණය කිරීම සඳහා මාධ්‍යවේදීන් ඇතුළු කිසිවෙකුට අද පාර්ලිමේන්තුවට පැමිණීමට අවසර ලබාදී තිබුණේ නැහැ.",
       "URL": "https://www.hirunews.lk/254542/මේ-වසරේ-විසර්ජන-පනත-පිළිබඳ-මුදල්-අමාත්‍යවරයාගේ-ප්‍රකාශය-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=2337"
}