{
       "Source": "hirunews",
       "Timestamp": "Monday, 03 July 2023 - 18:07",
       "Headline": "ශ්‍රී ලංකා කාන්තා කණ්ඩායමට කඩුලු 8ක ජයක්",
       "News Content": "නවසීලන්ත කාන්තා කණ්ඩායම සමග පැවති 3 වන එක්දින තරඟය ඩක්වට් ලුවිස් න්‍යාය අනුව කඩුලු 8කින් ජය ගැනීමට ශ්‍රී ලංකා කාන්තා කණ්ඩායම සමත් වී තිබෙනවා.\nගාල්ල ජාත්‍යන්තර ක්‍රීඩාංගණයේ අද (03) පැවති තරගයේ කාසියේ වාසිය දිනූ නවසීලන්ත කාන්තා කණ්ඩායම පළමුව පන්දුවට පහරදීමට තීරණය කර තිබුණා.\nඒ අනුව නවසීලන්ත කාන්තා පිල පන්දුවාර 31කදී කඩුලු 2ක් දැවී ලකුණු 127ක් ලබා සිටිය දී වර්ෂාවෙන් බාධා එල්ල වූ බවයි වාර්තා වන්නේ.\nඉන් අනතුරුව තරගය පන්දුවාර 31කට සීමා කෙරුණා.\nපසුව ඩක්වත් ලුවිස් න්‍යායට අනුව ශ්‍රී ලංකා කාන්තා පිලට ඕවර 29කදී ලකුණු 196ක ජයග්‍රහණයක් හිමි වූ බවයි වාර්තා වන්නේ.\nමේ තත්ත්වය තුළ ලකුණු 196ක ජයග්‍රාහී ඉලක්කයක් කරා පන්දුවට පහරදුන් ශ්‍රී ලංකා කාන්තා කණ්ඩායම පන්දුවාර 26.5කදී කඩුලු 2ක් පමණක් දැවී තරගයේ ජයග්‍රාහී ඉලක්කය සපුරා ගැනීමට සමත් වුණා.\nශ්‍රී ලංකා කාන්තා කණ්ඩායම වෙනුවෙන් චමරි පන්දු 80කදී නොදැවී ලකුණු 140ක් රැස්කරමින් කණ්ඩායමේ ජයග්‍රහණය කරා මෙහෙය වූ බවයි වාර්තා වන්නේ.",
       "URL": "https://www.hirunews.lk/339891/ශ්‍රී-ලංකා-කාන්තා-කණ්ඩායමට-කඩුලු-8ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=216"
}