{
       "Source": "hirunews",
       "Timestamp": "Monday, 21 February 2022 - 11:42",
       "Headline": "මුව ආවරණය ඉවත් කළ හැකි ද ?",
       "News Content": "මුව ආවරන මුළුමනින් ම ඉවත් කළ හැකි බවට පැතිර යන පුවත්වල කිසිදු සත්‍යතාවක් නැති බව සෞඛ්‍ය සේවා නියෝජ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පවසනවා.\nසෞඛ්‍ය දෙපාර්තමේන්තුවේ අනුදැනුම මත එවැනි කිසිදු ප්‍රකාශයක් නිකුත් කර නො මැති බව යි ඔහු අවධාරණය කළේ.\nලෝක සෞඛ්‍ය සංවිධානය ඉදිරිපත් කරන නිර්ණායක සහ විද්‍යාත්මක හේතු පදනම් කොටගෙන මිස සෞඛ්‍ය දෙපාර්තමේන්තුවට පමණක් එවැන් බරපතළ තීරණයක් ගත නො හැකි බව විශේෂඥ වෛද්‍යවරයා විශේෂ කොට ප්‍රකාශ කරනවා.\nඑසේ ම මේ වන තුරුත් එසේ මුව ආවරන පූර්ණ වශයෙන් ඉවත් කළ ලොව කිසිදු රටක් නො මැති බව යි වෛද්‍යවරයා පවසන්නේ.\nසියලු ම ජනයා බූස්ටර් මාත්‍රාව ලබා ගැනීමෙන් අනතුරු ව හා සංචාරණ සීමාවන් ලිහිල් කළ පසු, ලෝක සෞඛ්‍ය සංවිධානයේ නිර්දේශ පරිදි මෙම මුව ආවරණය ඉවත් කිරීමට හැකි බව ඔහු අවසාන වශයෙන් සඳහන් කරනවා.\nමේ අතර, සුප්‍රසිද්ධ පොප් ගායක ජස්ටින් බීබර්ට කොරෝනා වෛරසය ආසාදනය වී තිබෙනවා.\nලාස් වේගාස්හි ඊයේ පැවැත්වීමට නියමිතව තිබූ ප්‍රසංගයක් ද මේ හේතුවෙන් කල් දැමුණා.",
       "URL": "https://www.hirunews.lk/297595/මුව-ආවරණය-ඉවත්-කළ-හැකි-ද",
       "Category": "Local News",
       "Parent URL": "https://www.hirunews.lk/local-news.php?pageID=1343"
}