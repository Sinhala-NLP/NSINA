{
       "Source": "hirunews",
       "Timestamp": "Wednesday, 23 December 2020 - 13:03",
       "Headline": "බන්ධනාගාරවලට බුද්ධි අංශයක් (වීඩියෝ)",
       "News Content": "බන්ධනාගාර තුළ ඇතිවන කැරළි නැවැත්වීම සඳහා විශේෂ බුද්ධි ඒකකයක් පිහිටුවීමට කටයුතු කරන බව බන්ධනාගාර කොමසාරිස් ජනරාල් තුෂාර උපුල්දෙණිය මහතා පවසනවා.\nමේ අතර මහර බන්ධනාගාර සිද්ධියට අදාළ නඩුව අද වත්තල මහේස්ත්‍රාත් අධිකරණයේදී විභාගයට ගැනෙනවා.\nමහර බන්ධනාගාරය තුළ රැඳවියන් දෙපිරිසක් අතර ගැටූම්කාරී තත්ත්වයක් ඇතිවුණේ පසුගිය මස 29 වැනිදායි.\nඒහිදී රැඳවියන් 11 දෙනෙකු ජීවත්ක්ෂයට පත්වූ අතර බන්ධානාගාර නිලධාරීන් ඇතුළු පිරිසක් තුවාල ලැබුවා.\nඅදාළ සිද්ධිය සම්බන්ධ නඩුව අවසන් වරට කැඳවූ පසුගිය 18 වැනිදා අධිකරනය නියෝග කළේ, සිද්ධියෙන් මිය ගිය රැඳවියන් 7 දෙනෙකුගේ මරණ පරීක්ෂණ වාර්තා අද දින අධිකරණයට ඉදිරිපත් කරන ලෙසයි.\nඒ අනුව අදාළ නඩුව වත්තල මහේස්ත්‍රාත් අධිකරණයේදී මේ වන විට විභාග වෙමින් පවතිනවා.\nමේ අතර අද පැවැති ප්‍රවෘත්ති සාකච්චාවකදී බන්ධනාගාර කොමසාරිස් ජනරාල් තුෂාර උපුල්දෙනිය මහතා සඳහන් කළේ, බන්ධනාගාරවල කැරළි ඇතිවීම වැළැක්වීම සඳහා විශේෂ බුද්ධි ඒකකයක් ස්ථාපිත කරන බවයි.",
       "URL": "https://www.hirunews.lk/257747/බන්ධනාගාරවලට-බුද්ධි-අංශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2258"
}