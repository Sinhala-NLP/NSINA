{
       "Source": "hirunews",
       "Timestamp": "Saturday, 27 November 2021 - 13:26",
       "Headline": "අඩුඩාබි ටී ටෙන් තරගාවලියේදී ඉසුරු උදානගෙන් යළි දස්කම්",
       "News Content": "අබුඩාබි ටී ටෙන් තරගාවලියට අදාළව ඊයේ පැවති තරගයකදී බංග්ලා ටයිගර්ස් කණ්ඩායමට ජයග්‍රහණය ගෙන ඒම සඳහා ඉසුරු උදාන දායක වුණා.\nබංග්ලා ටයිගර්ස් කණ්ඩායම සිය පන්දුවාර 10 තුල දී කඩුලු 5ක් දැවී ලකුණු 130ක් රැස් කළ අතර, ටීම් අබුඩාබි පිලට පන්දුවාර 10ක් තුළ කඩුලු 7ක් දැවී රැස් කර ගත හැකි වූයේ ලකුණු 120ක් පමණයි.\nඑහිදී අවසන් පන්දුවාරය යැවූ ඉසුරු උදාන පළමු පන්දුවෙන්ම කඩුල්ලක් දවාලූ අතර ඉන් පසු ක්‍රිස්ගේල්ට එක් හයේ පහරක් පමණක් ලබාදීම නිසා අබුඩාබි පිලට ජයග්‍රාහී ඉලක්කය කරා ළගා වීමට හැකිවූයේ නැහැ.\nඉසුරු උදාන මෙලෙස සහාය වූයේ බංග්ලා ටයිගර්ස් පිලට ලද 4 වන අඛන්ඩ ජයග්‍රහණයටයි.",
       "URL": "https://www.hirunews.lk/289338/අඩුඩාබි-ටී-ටෙන්-තරගාවලියේදී-ඉසුරු-උදානගෙන්-යළි-දස්කම්",
       "Category": "Local News",
       "Parent URL": "https://www.hirunews.lk/local-news.php?pageID=1534"
}