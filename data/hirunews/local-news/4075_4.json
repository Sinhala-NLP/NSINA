{
       "Source": "hirunews",
       "Timestamp": "Sunday, 18 February 2018 - 8:38",
       "Headline": "පොදු සමාකාලයෙන් පසු හමුදාවේ 2764 ක් අත්අඩංගුවට",
       "News Content": "යුද හමුදා පොදු සමා කාලය අවසන් වූ පසු සිදුකළ මෙහෙයුම්වලදී යුද හමුදාව අත්හැර පලා ගිය සෙබලූන් 2764 ක් මේ වනවිට අත්අඩංගුවට ගෙන තිබෙනවා.\nයුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු ප්‍රකාශ කළේ මේ අතර නිලධාරින් 5 දෙනෙකු ද සිටින බවයි.\nඅත්අඩංගුවට ගත් සියලූම සෙබලූන් හට යුද හමුදා විනය පරීක්ෂණයක් සිදුකිරීමෙන් අනතුරුව සේවයෙන් ඉවත් කිරීමට අදාළ වැඩකටයුතු කඩිනමින් සිදුකරන බවයි ඔහු වැඩිදුරටත් ප්‍රකාශ කළේ.\nයුද හමුදාව මගින් පසුගිය වසරේ ඔක්තෝම්බරයේ පොදු සමාකාලයක් ප්‍රකාශයට පත් කළ අතර, එය පසුගිය නොවැම්බර් 23 වනදායින් අවසන් වුණා.",
       "URL": "https://www.hirunews.lk/183905/පොදු-සමාකාලයෙන්-පසු-හමුදාවේ-2764-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4075"
}