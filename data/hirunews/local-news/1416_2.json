{
       "Source": "hirunews",
       "Timestamp": "Wednesday, 19 January 2022 - 8:36",
       "Headline": "හේන් පිටින් ගංජා වැවූ අයට වැඩ වරදියි (ඡායාරූප සහ වීඩියෝ)",
       "News Content": "විශේෂ කාර්ය බලකාය උඩවලව කඳවුරේ නිලධාරින් විසින් සිදු කරන ලද වැටලීමක දී ගංජා හේන් 03ක් සමග මෙරට නිෂ්පාදිත බෙහෙත් කොටන තුවක්කුවක් සහ වියළි ගංජා ළඟ තබා ගත් පුද්ගලයින් සිව්දෙනෙකු අත්අඩංගුවට ගෙන තිබෙනවා.\nඊයේ (18) දින හමිබෙගමුව පොලිස් වසමේ උඩවලව ජාතික වනඋද්‍යානය, පොකුණතැන්න සහ තණමල්විල පොලිස් වසමේ අරඹේකෙම - කිරිවාඩිය ඉදිරිපිට දි යි මෙම වැටලීම් සිදු කර ඇත්තේ.\nවිශේෂ කාර්ය බලකා නිලධාරින් විසින් ඊයේ උදෑසන 10 සිට සවස 3 තෙක් සිදු කළ විශේෂ මෙහෙයුම් සංඛ්‍යාව 05ක් වන අතර, එහිදි මෙම නීතිවිරෝධී ක්‍රියාවන්ගේ නිරත වන පුද්ගලයින් සිව්දෙනා අත්අඩංගුවට ගැනුණේ.\nමෙලෙස අත් අඩංගුවට ගත් කැබලි කරන ලද වියළි ගංජා කිලෝග්‍රෑම් 732කට අධික ප්‍රමාණයක්, හේන් තුනක වගා කල ගංජා ගස් 12000කට අධික තොගයක්, මෙරට නිෂ්පාදිත බෙහෙත් කොටන තුවක්කුවක්, වතුර මෝටරයක්,අඩි 100ක් දිග රබර් හෝස් උපකරණයක් ඩ සොයා ගෙන තිබෙනවා.\nමෙම නීතිවිරෝධී කටයුත්තේ යෙදී සිටි තණමල්විල, මිද්දෙණිය සහ බලංගොඩ ප්‍රදේශවල පදිංචි 25,27,30 සහ 45 වැනි වියෙහි පසුවූවන් පිරිසක් අත්අඩංගුවට ගැනුණා.\nඅත්අඩංගුවට ගත් සැකකරුවන් සහ භාණ්ඩ වැඩිදුර විමර්ශන කටයුතු සඳහා හමිබෙගමුව සහ තණමල්විල පොලිස් ස්ථාන වෙත භාර දී ඇති අතර, ගංජා හේන් ගිනි තබා විනාශ කිරීම ද සිදු කෙරුණා.",
       "URL": "https://www.hirunews.lk/294404/හේන්-පිටින්-ගංජා-වැවූ-අයට-වැඩ-වරදියි-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1416"
}