{
       "Source": "hirunews",
       "Timestamp": "Saturday, 11 June 2022 - 15:46",
       "Headline": "දුම්කොළ සුරුට්ටු රැගෙන යාමට උත්සාහ කළ රැඳවියෙකු අත්අඩංගුවට",
       "News Content": "අගුණකොලපැලැස්ස බන්ධනාගාරයේ රැඳවියෙකු දුම්කොළ සුරුට්ටු කිහිපයක් ගුද මාර්ගයේ සඟවාගෙන බන්ධනාගාරය තුලට රැගෙන යාමට උත්සාහ කිරීමේදී අත්අඩංගුවට ගත් බව පොලිස් විශේෂ කාර්ය බලකාය සඳහන් කළා.\nඊයේ එම බන්ධනාගාරයේ රැඳවියන් සහ කාර්ය මණ්ඩලය පරීක්ෂා කරන ස්ථානයේදී මෙලෙස අත්අඩංගුවට ගෙන ඇත්තේ අඟුණකොලපැලැස්ස ප්‍රදේශයේ පදිංචි 35 හැවිරිදි රැඳවියෙක්.\nඔහු බන්ධනාගාරයේ තාවකාලිකව රැඳවියන් රඳවා තබන කුටියේ සිටි අයෙක් වන අතර, එලිමහන් වැඩ බිම් වෙත රැගෙන ගොස් ආපසු බන්ධනාගාරයට පැමිණෙන අවස්ථාවේයි මෙම පරීක්ෂා කිරීම සිදුකර ඇත්තේ.\nඒ අනුව වැඩිදුර විමර්ශන සඳහා සැකකරු බන්ධනාගාර පොලීසිය වෙත භාරදී තිබෙනවා.",
       "URL": "https://www.hirunews.lk/306841/දුම්කොළ-සුරුට්ටු-රැගෙන-යාමට-උත්සාහ-කළ-රැඳවියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1102"
}