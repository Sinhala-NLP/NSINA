{
       "Source": "hirunews",
       "Timestamp": "Wednesday, 17 May 2023 - 10:40",
       "Headline": "මෙල්බන් නුවර බස්රථ අනතුරකින් පාසල් සිසුන් පිරිසකට තුවාල",
       "News Content": "ඔස්ට්‍රේලියාවේ මෙල්බන් නුවර සිදු වූ බස්රථ අනතුරකින් ප්‍රාථමික පාසැල් සිසුන් පිරිසක් තුවාල ලබා තිබෙනවා.\nඅනතුර සිදුවන අවස්ථාවේදී බස් රථයේ අවුරුදු 05 සහ 11 යන වයස් සීමාවේ පසුවන සිසුන් 45දෙනෙකු ගමන් කර ඇති බවයි විදෙස් මාධ්‍ය සඳහන් කරන්නේ.\nඅධික වේගයෙන් පැමිණ ට්‍රක් රථයක් බස් රථයේ පිටු පසින් ගැටීමෙන් එම අනතුර සිදුව ඇති බවයි වාර්තා වන්නේ.\nඅනතුරට ලක්වූ සිසුන් නව දෙනෙකු හදිසි ශල්‍යකර්ම සඳහා යොමු කර ඇති අතර බරපතළ තත්ත්වයේ පසුවන සිසුන් හත් දෙනෙකු දැඩි සත්කාර ඒකක සඳහා ඇතුළත් කර ඇති බවයි වැඩිදුරටත් සඳහන් වන්නේ.",
       "URL": "https://www.hirunews.lk/335434/මෙල්බන්-නුවර-බස්රථ-අනතුරකින්-පාසල්-සිසුන්-පිරිසකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=337"
}