{
       "Source": "hirunews",
       "Timestamp": "Wednesday, 15 June 2016 - 15:16",
       "Headline": "කොකේන් තොගය සමඟ අත්අඩංගුවට ගත් සැකකරුවන් තුන්දෙනෙකු රඳවාගෙන ප්‍රශ්න කරන්න අවසර",
       "News Content": "ඔරුගොඩවත්ත රේගු අංගනය තුළ තිබී සොයාගත් රුපියල් කෝටි 250 කට අධික වටිනාකමකින් යුත් කොකේන්  තොගය සම්බන්ධයෙන් අත්අඩංගුවට ගත් සැකකරුවන් තුන්දෙනෙකු දින හතක් රඳවාගෙන ප්‍රශ්න කිරීමට අධිකරණය  අද අවසර ලබාදුන්නා.\nපොලිස් මත්ද්‍රව්‍ය නාශක කාර්යාංශයට මෙම අවසරය හිමිවුණේ අදාළ සැකකරුවන් අද මාළිගාකන්ද අතිරේක මහේස්ත්‍රාත් රශ්මි කුමාරසිරි හමුවට ඉදිරිපත් කිරීමෙන් අනතුරුවයි.\nමෙරටින් හමුවූ වැඩිම වටිනාකමකින් යුත් කොකේන් තොගය ලෙස වාර්තාවුණු මෙම කොකේන්  බ්‍රසීලයේ සිට රහසිගතව සීනි කන්ටේනරයක සඟවා දිවයිනට එවා තිබුණා.\nඑහි  බර කිලෝග්‍රම් 91.3 ක්.\nමුදල් අමාත්‍යාංශයේ නීතිවිරෝධී මත්ද්‍රව්‍ය වැටලීම් විශේෂ ඒකකය සහ පොලිස් විශේෂ කාර්ය බලකාය එක්ව අදාළ වැටලීම සිදුකළා.\nමේ අතර කොළඹ අද පැවති මාධ්‍ය හමුවකදී මුදල් අමාත්‍ය රවී කරුණානායක සඳහන් කළේ  සිද්ධිය සම්බන්ධයෙන් බ්‍රසීල රජයද දැනුවත් කළ බවයි.",
       "URL": "https://www.hirunews.lk/135626/කොකේන්-තොගය-සමඟ-අත්අඩංගුවට-ගත්-සැකකරුවන්-තුන්දෙනෙකු-රඳවාගෙන-ප්‍රශ්න-කරන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=5005"
}