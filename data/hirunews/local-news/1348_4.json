{
       "Source": "hirunews",
       "Timestamp": "Saturday, 19 February 2022 - 7:23",
       "Headline": "මැයි මාසයෙන් පසු සුඛෝපභෝගී වාහන ටයර් හිඟයක්",
       "News Content": "ඩොලර් හිඟයේ බලපෑම හේතුවෙන් ලබන මැයි මාසයෙන් පසු ඇතැම් සුඛෝපබෝගී වාහන වර්ගවල ටයර් හිඟයක් ඇති විය හැකි බව ටයර් ආනයනකරුවන් පවසනවා.\nමේ වන විට වෙළඳපලේ ආනයනික ටයර්වල හිඟයක් නොපවතින නමුත් ඇතැම් කළු කඩ වෙළඳුන් හිඟයක් මවා පා ටයර් මිල ඉහළ නැංවීම අනුමත නොකරන බවයි, ආසියානු ටයර් ආනයනකරුවන්ගේ සංගමයේ සභාපති සුනිල් ෆොන්සේකා ප්‍රකාශ කළේ.\nමෙරට තුළ වාහන අසූ තුන් ලක්ෂ තිස් එක්දහසක් පවතින අතර සමස්ථ ටයර් අවශ්‍යතාව තිස් එක් ලක්ෂ දහඅට දහස් පන්සියයක්.\nඉන් දහඅට ලක්ෂ පනස් පන්දහසක් මෙරට තුළ නිෂ්පාදනය කරන අතර දොලෙස් ලක්ෂ හැට තුන්දහස් පන්සියයක් ආනයනය කරන බව ආසියානු ටයර් ආනයනකරුවන්ගේ සංගමයේ සභාපති සුනිල් ෆෝන්සේකා සඳහන් කලා.",
       "URL": "https://www.hirunews.lk/297404/මැයි-මාසයෙන්-පසු-සුඛෝපභෝගී-වාහන-ටයර්-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=1348"
}