{
       "Source": "hirunews",
       "Timestamp": "Monday, 20 March 2023 - 12:16",
       "Headline": "නිවසෙන් පහළට මොටෝරිය පෙරළීමෙන් ගුරුවරයෙක් මරුට",
       "News Content": "බදුල්ල - පස්සර ලුණුගල මාර්ගයේ 13 කණුව ප්‍රදේශයේ දී මාරක රිය අනතුරක් සිදුව එක් අයෙකු ජීවිතක්ෂයට පත්ව තිබෙනවා.\nමෙලෙස අනතුරකට ලක්ව ඇත්තේ මෝටර් රථයක් බවයි පොලිසිය පැවසුවේ.\nඅනතුර අද (20) පෙරවරුවේ 7.30ට පමණ සිදුව තිබෙනවා.\nඅනතුරින් ජීවිතක්ෂයට පත්ව ඇත්තේ මඩොල්සිම විද්‍යාලයේ සේවය කළ 34 හැවිරිදි ගුරුවරයෙක්.\nගුරුවරයාගේ නිවස ද පිහිටා ඇත්තේ අනතුර සිදු වූ ස්ථානයට ඉහළින් වන අතර, නිවසෙහි සිට මෝටර් රථය මාර්ගයට ගැනීමට උත්සාහ කිරීමේ දී එය පෙරළී අඩි 60ක් පහතින් පිහිටි මාර්ගය මතට වැටී තිබෙනවා.\nඑමෙන්ම මෙම අනතුර සිදු වූ ස්ථානයේ දී ම එනම් 2021 වර්ෂයේ දී ද බස් රථයක් පෙරළී පුද්ගලයින් 14 දෙනෙකුට දිවි අහිමි වුණා.\nසිද්ධිය සම්බන්ධයෙන් පස්සර පොලීසිය වැඩිදුර විමර්ශන සිදු කරනවා.",
       "URL": "https://www.hirunews.lk/330441/නිවසෙන්-පහළට-මොටෝරිය-පෙරළීමෙන්-ගුරුවරයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=464"
}