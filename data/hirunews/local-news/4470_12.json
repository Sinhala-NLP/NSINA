{
       "Source": "hirunews",
       "Timestamp": "Wednesday, 14 June 2017 - 15:33",
       "Headline": "ආගමික සහජීවනය ආරක්ෂා කිරීමට නව නීති ගෙන එන බව අගමැති කියයි",
       "News Content": "ආගමික සහජීවනයට එරෙහිව ක්‍රියාමාර්ග වැළැක්වීමට අවශ්‍ය නම් නව නීති හදුන්වාදීමට සූදානම් බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව කියා සිටියේ අද අරලියගහ මන්දිරයේදී විශේෂ ප්‍රකාශයක් සිදුකරමින්.\nයම් ආගමකට හෝ ජනවර්ගයකට එරෙහිව ප්‍රචන්ඩත්වය භාවිත කරන පිරිස් වලට එරෙහිව නීත්‍යානුකූලව පියවර ගැනීමට කැබිනට් මණ්ඩලය ඊයේ තීරණය කළ බව සදහන් කළ අගමැතිවරයා, ඊට අදාළ උපදෙස් පොලිසියට උපදෙස් ලබාදුන් බව ද එහිදී කියා සිටියා.",
       "URL": "https://www.hirunews.lk/163557/ආගමික-සහජීවනය-ආරක්ෂා-කිරීමට-නව-නීති-ගෙන-එන-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4470"
}