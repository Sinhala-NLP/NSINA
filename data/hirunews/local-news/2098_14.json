{
       "Source": "hirunews",
       "Timestamp": "Wednesday, 10 March 2021 - 8:31",
       "Headline": "අලි උපවාසය ගැන වාරිමාර්ග ඇමති ගැටළුවක",
       "News Content": "හම්බන්තොට යෝජිත වන අලි කළමනාකරණ රක්ෂිතය ගැසට් කරන ලෙස ඉල්ලා වල්සපුගල ගොවීන් ආරම්භ කළ උපවාසයට මේ වනවිට දින 53 ක් ගත වනවා.\nමේ අතර හම්බන්තොට යෝජිත වන අලි කළමනාකරණ රක්ෂිතය ගැසට් පත්‍රයක් ලෙස මුද්‍රණය කිරීමට ගතවන කාලය පිළිබඳ ඉවසීමක් නොමැතිවීම ප්‍රහේලිකාවක් බව වාරිමාර්ග අමාත්‍ය චමල් රාජපක්ෂ ප්‍රකාශ කළා.\nමෙම රක්ෂිත යෝජනාව වන අලින්ගේ මෙන්ම ගොවි ජනතාවගේ සහ පරිසර පද්ධතියේ ආරක්ෂාව වෙනුවෙන් ක්‍රියාත්මක වන්නක් බවයි ඔහු කියා සිටියේ.\nඑම තත්වය උද්ඝෝෂණවල යෙදෙන සහ ඊට වෙනස් අරමුණුවලින් සහය දක්වන සියලු පාර්ශවයන්ට අමතක වීම පිළිබඳව අමාත්‍යවරයා කණගාටුව පළ කරනවා.\nඑම නිසා කිසිදු බාහිර පාර්ශවයක උසි ගැන්වීමකට යටත් නොවන ලෙසයි ඔහු ජනතාවගෙන් ඉල්ලා සිටියේ.",
       "URL": "https://www.hirunews.lk/264887/අලි-උපවාසය-ගැන-වාරිමාර්ග-ඇමති-ගැටළුවක",
       "Category": "Local News",
       "Parent URL": "https://www.hirunews.lk/local-news.php?pageID=2098"
}