{
       "Source": "hirunews",
       "Timestamp": "Thursday, 09 December 2021 - 19:26",
       "Headline": "දියර පොහොරත් පුපුරා යයි (වීඩියෝ)",
       "News Content": "ඇතැම් ප්‍රදේශවලට කාබනික දියර පොහොර ලෙස ලබා දුන් පොහොර බූලි කිහිපයක් පුපුරා ගිය බව කියන සිද්ධිය සම්බන්ධයෙන් වාර්තාවක් කැඳවා ඇති බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nකොළඹ අද (09) පැවති වැඩසටහනකින් පසු මාධ්‍ය වෙත අදහස් දක්වමින් අමාත්‍යවරයා කියා සිටියේ එවැනි ගැටලුවක් සිදුව ඇත්නම් ඒ වෙනුවට විකල්ප පොහොර ලබාදීමට සූදානම් බවයි.\nඑමෙන්ම, සිද්ධිය සම්බන්ධයෙන් සොයා බලා කරුණු වාර්තා කරන ලෙස කෘෂිකර්ම අමාත්‍යංශයේ ලේකම්වරයා ද නිලධාරීන්ට උපදෙස් ලබා දී තිබෙනවා.",
       "URL": "https://www.hirunews.lk/290535/දියර-පොහොරත්-පුපුරා-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1505"
}