{
       "Source": "hirunews",
       "Timestamp": "Friday, 26 April 2019 - 13:05",
       "Headline": "ත්‍රස්තයින්ට තරාතිරම නොබලා දැඩිව නීතිය ක්‍රියාත්මක කළ යුතු බව ඇමති පාඨලී කියයි",
       "News Content": "ත්‍රස්ත ප්‍රහාරවලට සම්බන්ධ සියලූ පුද්ගලයින්ට එරෙහිව තරාතිරම නොබලා දැඩිව නීතිය ක්‍රියාත්මක කළ යුතු බව අමාත්‍ය පාඨලී චම්පික රණවක පවසනවා.\nඅමාත්‍යවරයා මෙම අදහස් පළ කළේ කොළඹ ඊයේ පැවති මාධ්‍ය හමුවකට එක්වෙමින්.\nපෙරටුගාමී සමාජවාදී පක්ෂය ද කොළඹ දී ඊයේ මාධ්‍ය හමුවක් කැඳවා තිබුණා.\nඊට එක්වූ එම පක්ෂයේ අධ්‍යාපන ලේකම් පුබුදු ජයගොඩ කියා සිටියේ මෙවැනි අවස්ථාවලදී ජනතාව වඩාත් විචාරශීලිව කටයුතු කළ යුතු බවයි.\nමේ අතර, ත්‍රස්තවාදී ප්‍රහාර එල්ල වී අද වන විට දින 6ක් ගත වී ඇතත්, එයට සම්බන්ධ සංවිධාන තහනම් කිරීමට ආණ්ඩුවට නොහැකි වී ඇති බව පිවිතුරු හෙළ උරුමය පවසනවා.\nඑහි ප්‍රධාන ලේකම්, පාර්ලිමේන්තු මන්ත්‍රී උදය ගම්මන්පිළ මේ බව කියා සිටියේ කොළඹ අද පැවැති මාධ්‍ය හමුවකට එක්වෙමින්.",
       "URL": "https://www.hirunews.lk/215211/ත්‍රස්තයින්ට-තරාතිරම-නොබලා-දැඩිව-නීතිය-ක්‍රියාත්මක-කළ-යුතු-බව-ඇමති-පාඨලී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3383"
}