{
       "Source": "hirunews",
       "Timestamp": "Thursday, 13 September 2018 - 13:23",
       "Headline": "මොහොමඩ් සිද්ධික් ඇතුලූ 5 ක් නිදොස් කොට නිදහස් කෙරේ",
       "News Content": "ශ්‍රී ලංකාවට හෙරොයින් ගෙන්වූ මහා පරිමාණ ජාවාරම්කරුවෙකු වූ මොහොමඞ් සිද්ධික් ඇතුළු 05 දෙනෙකු නිදොස් කොට නිදහස් කිරීමට කොළඹ මහාධිකරණ විනිසුරු විකුම් කළුආරච්චි අද නියෝග කළා.\nහෙරොයින් ග්‍රෑම් 8.13ක ප්‍රමාණයක් ලඟ තබා ගෙන ජාවාරම් කිරීම සම්බන්ධයෙන් මොහුට විරුද්ධව චෝදනා එල්ල වුණා.\nකෙසේ වෙතත් මෙම නඩුව විභාගයට ගනිමින් මොවුන්ට එරෙහිව පැමිණිල්ලේ සාක්ෂි පරස්පර විරෝධි බව පවසා විත්තිකරුවන් චෝදනාවලින් නිදොස් කොට නිදහස් කිරීමටයි විනිසුරුවරයා නියෝග කළේ.",
       "URL": "https://www.hirunews.lk/199807/මොහොමඩ්-සිද්ධික්-ඇතුලූ-5-ක්-නිදොස්-කොට-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3750"
}