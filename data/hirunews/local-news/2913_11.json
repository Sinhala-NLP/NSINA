{
       "Source": "hirunews",
       "Timestamp": "Friday, 07 February 2020 - 18:43",
       "Headline": "අධ්‍යාපනයේ දැඩි වෙනසක් කිරීමට අපේක්ෂා කරන බව ජනපති කියයි",
       "News Content": "වත්මන් රජයේ අධ්‍යාපන හා සංවර්ධන උපාය මාර්ග තුළ අධ්‍යාපනයේ දැඩි වෙනසක් කිරීමට අපේක්ෂා කරන බව ජනාධිපති ගෝඨාභය රාජපක්ෂ පවසනවා.\nජනාධිපතිවරයා මෙම අදහස් පළ කළේ කොළඹ ආනන්ද විද්‍යාලයේ නව සත්මහල් ගොඩනැගිල්ල විවෘත කිරීමේ අවස්ථාවට අද එක්වෙමින්.\nආදි ආනන්දියෙකු ලෙසත්, විදුහලෙන් බිහි වූ ප්‍රථම ජනාධිපතිවරයා ලෙසත්, ජනාධිපති ගෝඨාභය රාජපක්ෂ මෙම උත්සවයට එක්වීම විශේෂත්වයක්.\nමේ අතර, ජනාධිපති ගෝඨාභය රාජපක්ෂ අද ජනාධිපති කාර්යාලය අසල විරෝධතාවක නිරත ඩෙංගු මර්දන සහායකයන් අතරට පැමිණියා.\nවිරෝධතා සඳහා වෙන් කර ඇති ස්ථානයේ සිටින පිරිස අතරට පැමිණ සුහද සාකච්ඡාවක නිරත වූ ජනාධිපතිවරයා ප්‍රකාශ කළේ ඉදිරියේදී ක්‍රියාත්මක කරන රැකියා ලක්ෂයේ වැඩසටහන යටතේ ඔවුන්ට ද අවස්ථාව ලබා දෙන බවයි.",
       "URL": "https://www.hirunews.lk/233918/අධ්‍යාපනයේ-දැඩි-වෙනසක්-කිරීමට-අපේක්ෂා-කරන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2913"
}