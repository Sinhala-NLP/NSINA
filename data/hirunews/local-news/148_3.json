{
       "Source": "hirunews",
       "Timestamp": "Thursday, 27 July 2023 - 10:55",
       "Headline": "පොලිසියට පහර දුන් අඹු සැමි යුවලක් බන්ධනාගාරයට",
       "News Content": "පොලිස් නිලධාරීන්ට පහරදී   තුවාල සිදු කළ අඹුසැමි යුවළක් කහතුඩුව පොලිසිය විසින් අත්අඩංගුවට ගෙන තිබෙනවා.\nපිළියන්දල පොලිස් ස්ථානයට අනුයුක්තව සේවය කරන පොලිස් කොස්තාපල්වරුන් දෙදෙනෙකු රාත්‍රියේ විශේෂ මෙහෙයුම් රාජකාරිය රාජකාරියේ යෙදී සිටියදී පිළියන්දල නගරයේ දී සැකකටයුතු ලෙස පැමිණි ලොරි රථයක්  නැවැත්වීමට සංඥා කර තිබෙනවා. අණ නොතකා ධාවනය වූ ලොරිය පසුපස හඹා ගිය පොලිස් නිලධාරීන් දෙදෙනා පොල්ගස්ඕවිට ප්‍රදේශයේදී ලොරිය නවත්වා පරික්ෂා කර තිබෙනවා.\nඑම අවස්ථාවේදී එම රථයේ රියදුරු සහ ඇයගේ බිරිඳ සහ තවත් කණ්ඩායමක් පොලිස් නිලධාරීන්ට පොලුවලින් පහරදී තුවාල සිදුකර ඇති බව පොලීසිය පවසයි. භාරදීමෙන් තුවාල ලැබූ පොලිස් නිලධාරීන් දෙදෙනා ප්‍රතිකාර සඳහා කළුබෝවිල රෝහලට ඇතුළත් කර ඇති අතර ලොරි රථයේ රියදුරුද පොලීසියෙන් පහර දුන් බව කියමින් ප්‍රතිකාර සඳහා වෑතර රෝහලට ඇතුළත් වී තිබෙනවා.\nඅත්අඩංගුවට ගත් සැකකාර යුවල කැස්බෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 3 වැනිදා දක්වා රක්ෂිත බන්ධනාගාර ගත කිරීමට නියෝග කර ඇති බව පොලිසිය පවසයි.",
       "URL": "https://www.hirunews.lk/342677/පොලිසියට-පහර-දුන්-අඹු-සැමි-යුවලක්-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=148"
}