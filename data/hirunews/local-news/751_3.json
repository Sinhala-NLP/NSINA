{
       "Source": "hirunews",
       "Timestamp": "Tuesday, 08 November 2022 - 7:25",
       "Headline": "සිංගප්පූරුවේ දී අනතුරට ලක් වූ බෝට්ටුවේ ශ්‍රී ලාංකිකයෙකුත්",
       "News Content": "සිංගප්පූරුව බලා සංක්‍රමණය වෙමින් සිටි පිරිසකගේ බෝට්ටුවක් අනතුරට පත් වී ඇති අතර, එහි සිටි පුද්ගලයන් 300 දෙනෙකු එරට බලධාරින් විසින් ගලවාගෙන තිබෙනවා.\nශ්‍රී ලංකා නාවික හමුදාව මේ බව ප්‍රකාශ කළා.\nමෙම බෝට්ටුවේ සිටි අනතුරට පත් ශ්‍රී ලාංකිකයකු ශ්‍රී ලංකා නාවික හමුදාව අමතා තමන් ඇතුළු පිරිස අනතුරට පත් වී ඇති බව සඳහන් කර ඇති අතර, වහා ම ක්‍රියාත්මක වූ කොළඹ සමුද්‍රීය ගලවා ගැනීමේ සම්බන්ධීකරණ මධ්‍යස්ථානය සිංගප්පූරුව, වියට්නාමය සහ පිලිපීනය යන රටවලින් සහාය ලබා ගත් බව සඳහන්.\nපසු ව සිංගප්පූරු බලධාරීන් ශ්‍රී ලංකාවට දැනුම් දී ඇත්තේ, බෝට්ටුවේ සිටි පිරිස බේරාගෙන වියට්නාමයට යැවූ බව යි.\nනාවික හමුදාව ප්‍රකාශ කරන පරිදි අනතුරට ලක් වන අවස්ථාවේ බෝට්ටුවෙ සිට ඇත්තේ, එක් ශ්‍රී ලාකිකයකු පමණ යි.\nඅනෙක් පිරිස වියට්නාමයට ගොඩ බැස්වීමෙන් පසු අනන්‍යතාව තහවුරු කරන බවත් නාවික හමුදාව පවසනවා.",
       "URL": "https://www.hirunews.lk/319850/සිංගප්පූරුවේ-දී-අනතුරට-ලක්-වූ-බෝට්ටුවේ-ශ්‍රී-ලාංකිකයෙකුත්",
       "Category": "Local News",
       "Parent URL": "https://www.hirunews.lk/local-news.php?pageID=751"
}