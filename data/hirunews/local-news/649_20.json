{
       "Source": "hirunews",
       "Timestamp": "Thursday, 22 December 2022 - 22:02",
       "Headline": "කොළඹ මධ්‍යම තැපැල් හුවමාරුව ට රුපියල් කෝටි 17 1/2ක මත් පෙති සහ කුෂ් ඇවිත් (ඡායාරූප)",
       "News Content": "කොළඹ මධ්‍යම තැපැල් හුවමාරුවේ විදේශීය පාර්සල අංශය වෙත අද (22) ඇමරිකා එක්සත් ජනපදය, ස්පාඤ්ඤය, කැනඩාව, ජර්මනිය සහ නෙදර්ලන්තය යන රටවලින් ලැබුණු සැක කටයුතු පාර්සල් කිහිපයක් පරීක්ෂා කිරීමේ දී එම පාර්සල තුළ තිබී කුෂ් නමැති මත්ද්‍රව්‍ය කිලෝ ග්‍රෑම් හතරයි ග්‍රෑම් 673ක් සහ මත්පෙති 9586 සොයා ගැනීමට සමත් වී තිබෙනවා.\nමෙලෙස සොයාගන්නා ලද කුෂ් මත්ද්‍රව්‍ය තොගයේ වටිනාකම රුපියල් හත්කෝටි අනූපන් ලක්ෂයක්.\nඑමෙන් ම කෝපි කුඩු අසුරන ටින් තුළ බහාලමින් මෙරටට එවන ලද මත් පෙති තොගයේ වටිනාකම රුපියල් නවකෝටි පනස් අට ලක්ෂයක් බවයි තැපැල් දෙපාර්තමේන්තු ආරංචි මාර්ග සඳහන් කරන්නේ.\nඅදාල පාර්සල වත්තල, කොහුවල සහ බොරලැස්ගමුව ප්‍රදේශවල ලිපිනයන්ට ලැබුණු ඒවා බවයි තැපැල් දෙපාර්තමේන්තුව සඳහන් කරන්නේ.\nමේ අතර කෝපි කුඩු බහාලන ලද ටින්වල දමා මෙරටට එවන ලද මත් පෙති තොගය නිදහස් කරගැනීමට බොරලැස්ගමුව ප්‍රදේශයේ පුද්ගලයා එයට අදාළ ලිපි ලේඛන පවා ඉදිරිපත් කර තිබියදී රේගුව විසින් ලද තොරතුරකට අනුව එම ටින් විවෘත කර ඇත්තේ.\nකෙසේ වෙතත් මෙම තොරතුරු අනාවරණය වීමත් සමග එම ලිපි ලේඛන භාර දුන් පුද්ගලයා මධ්‍යම තැපැල් හුවමාරුවෙන් පලාගොස් තිබෙනවා.",
       "URL": "https://www.hirunews.lk/323325/කොළඹ-මධ්‍යම-තැපැල්-හුවමාරුව-ට-රුපියල්-කෝටි-17-1-2ක-මත්-පෙති-සහ-කුෂ්-ඇවිත්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=649"
}