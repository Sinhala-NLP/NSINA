{
       "Source": "hirunews",
       "Timestamp": "Thursday, 06 April 2023 - 7:18",
       "Headline": "පැරණි කාසි රැගෙන ගිය සිවුදෙනෙකු අත්අඩංගුවට",
       "News Content": "පුරාවිද්‍යාත්මක වටිනාකමකින් යුක්ත විවිධ සලකුණු සහිත කාසි තොගයක් සමඟ සැකකරුවන් සිව්දෙනෙක් ඊයේ (05) අත්අඩංගුවට ගෙන තිබෙනවා.\nඒ කන්තලේ කොට්ඨාස අපරාධ විමර්ශන කාර්‍යාංශයේ නිලධාරීන් විසින් සිදුකළ සෝදිසි මෙහෙයුමක දී යි.\nහබරණ දෙස සිට කන්තලේ දෙසට ධාවනය වූ මෝටර් රථයක් නවතා පරීක්ෂා කිරීමේ දී එම රථය තුල තිබී හමුවූ මෙම කාසි තොගය ගණනින් 389ක් වන අතර පුරාවිද්‍යාත්මක වටිනාකමකින් යුක්ත ඒවා වන බවයි පොලිස් මාධ්‍ය කොට්ඨාසය සඳහන් කළේ.\nමෙලෙස අත්අඩංගුවට ගත් සැකකරුවන් අවුරුදු 32 සහ 49 යන වයස්වල පසුවන පොළොන්නරුව ප්‍රදේශයේ පදිංචිකරුවන් බවයි පොලිසිය පවසන්නේ.\nඅත්අඩංගුවට ගත් පිරිස කන්තලේ මහේස්ත්‍රාත් අධිකරණය වෙත අද (06) ඉදිරිපත් කිරීමට නියමිතයි.",
       "URL": "https://www.hirunews.lk/331794/පැරණි-කාසි-රැගෙන-ගිය-සිවුදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=431"
}