{
       "Source": "hirunews",
       "Timestamp": "Sunday, 07 August 2016 - 14:28",
       "Headline": "උපකාර පන්තියට පැමිණි සිසුවියට ගුරුවරයා ඉගැන්වූ අමුතු පාඩම",
       "News Content": "අනුරාධපුර නගරයේ උපකාරක පන්තියකට පැමිණි 12 හැවිරිදි ශිෂ්‍යාවක් අපයෝජනයට ලක් කළ බව කියන ගුරුවරයෙකු පොලීසිය අත්අඩංගුවට ගෙන තිබෙනවා.\nඅනුරාධපුර නගරයේ ප්‍රධාන පාසලක සේවය කරන 44 හැවිරිදි මෙම ගුරුවරයා තමන්ට අපයෝජනයක් සිදුකළ බවට අදාළ ශිෂ්‍යාව පැමිණිලි කර තිබුණේ අනුරාධපුර පොලීසියේ ළමා හා කාන්තා කාර්යාංශයටයි.\nවිවාහකයෙකු වන සැකකරුටද දියණියන් දෙදෙනෙකු සිටින බව පොලිස් පරීක්ෂණවලදී අනාවරණ වී තිබෙනවා.\nඑම ගුරුවරයා අද අනුරාධපුර මහේස්ත්‍රාත්වරයා වෙත ඉදිරිපත් කිරීමට නියමිතයි.",
       "URL": "https://www.hirunews.lk/140024/උපකාර-පන්තියට-පැමිණි-සිසුවියට-ගුරුවරයා-ඉගැන්වූ-අමුතු-පාඩම",
       "Category": "Local News",
       "Parent URL": "https://www.hirunews.lk/local-news.php?pageID=4932"
}