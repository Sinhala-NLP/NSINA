{
       "Source": "hirunews",
       "Timestamp": "Monday, 29 April 2019 - 17:29",
       "Headline": "‘ෆොනී’ ඉදිරි පැය 6 තුළ චණ්ඩ සුළි කුණාටුවක් වන ලකුණු",
       "News Content": "‘ෆොනී’ සුළි කුණාටුව ඉදිරි පැය 6 තුළ දී චණ්ඩ සුළි කුණාටුවක් දක්වා වර්ධනය වේ යැයි කාලගුණ විද්‍යා දෙපාර්තමේන්තුව අනුමාන කරනවා.\nමෙම සුළි කුණාටු පද්ධතියේ බලපෑමෙන් ලබන මස 3 වන දා දක්වා වැසි සහ සුළං තත්ත්වයේ වැඩිවීමක් අපේක්ෂා කරන බව ද එම දෙපාර්තමේන්තුව නිවේදනය කළා.\nසුළි කුණාටු පද්ධතිය ශ්‍රී ලංකාවේ නැගෙනහිර වෙරළ තීරයට ඔබ්බෙන් වයඹ දෙසට ගමන් කර ක්‍රමයෙන් නැවත හැරී උතුරට බරව ඊසාන දෙසට ගමන් කරනු ඇති බවයි අනුමාන කෙරෙන්නේ.\nඑහි බලපෑමෙන් සබරගමුව, මධ්‍යම, දකුණු, බස්නාහිර, වයඹ සහ ඌව පළාත්වල මෙන්ම අම්පාර සහ මන්නාරම දිස්ත්‍රික්කවල ඇතැම් ස්ථානවලට මිලිමීටර් 150ට වැඩි ඉතා තද වැසි ඇති විය හැකි බව ද එම නිවේදනයේ දැක්වෙනවා.",
       "URL": "https://www.hirunews.lk/215403/ෆොනී-ඉදිරි-පැය-6-තුළ-චණ්ඩ-සුළි-කුණාටුවක්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3377"
}