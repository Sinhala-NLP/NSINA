{
       "Source": "hirunews",
       "Timestamp": "Saturday, 15 July 2023 - 7:55",
       "Headline": "උතුරු මාර්ගයේ අනුරාධපුර - ඕමන්ත දුම්රිය ගමන් අද ඇරඹේ",
       "News Content": "නවීකරණය කරන ලද උතුරු දුම්රිය මාර්ගයේ අනුරාධපුර සහ ඕමන්ත අතර කොටසේ දුම්රිය ධාවනය අද සිට ආරම්භ වනවා.\nමහව සිට ඕමන්ත දක්වා පැයට කිලෝමීටර 100 ක වේගයෙන් දුම්රිය ධාවනය කළ හැකි වන පරිදි උතුරු දුම්රිය මාර්ගය නවීකරණය කිරීමේ මෙම ව්‍යාපෘතිය ආරම්භ කෙරුණේ 2019 වසරේදියි.\n2022 වසරේ නොවැම්බර් මස අවසන් කිරිමට නියමිතව තිබූ එම ව්‍යාපෘතිය මෙරටට බලපෑ කොවිඩ් සහ ආර්ථික අර්බුද හමුවේ තාවකාලිකව නතර කෙරුණා.\nමහව සිට ඕමන්තේ දක්වා දිවෙන මෙම දුම්රිය මාර්ගයේ මුළු දිග කිලෝමීටර 128 ක් වන අතර ඉන්දීය ණය ආධාර යටතේ එහි නඩත්තු කටයුතු සිදුකරනු ලැබුවා.\nමෙම ව්‍යාපෘතිය සඳහා ඇස්තමේන්තු ගත මුදල ඩොලර් මිලියන 91 යි දශම 2 යි 7 ක්.\nපසුගිය බ්‍රහස්පතින්දා ප්‍රවාහන අමාත්‍ය බන්දුල ගුණවර්ධන ඇතුළු දුම්රිය දෙපාර්තමේන්තුවේ නිලධාරීන් පිරිසක් මෙම මාර්ගය නිරීක්ෂණය කර විවෘත කළ අතර එහෙත් එම කොටසේ දුම්රිය ගමනාගමනය සිදු වන්නේ අද සිටයි.",
       "URL": "https://www.hirunews.lk/341250/උතුරු-මාර්ගයේ-අනුරාධපුර-ඕමන්ත-දුම්රිය-ගමන්-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=183"
}