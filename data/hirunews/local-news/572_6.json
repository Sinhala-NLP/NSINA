{
       "Source": "hirunews",
       "Timestamp": "Sunday, 29 January 2023 - 13:18",
       "Headline": "අරීනා සබලෙන්කාට විවෘත ටෙනිස් ශූරතාවක්",
       "News Content": "2023 ඔස්ට්‍රෙලියා විවෘත ටෙනිස් තරගාවලියේ කාන්තා ශූරතාව මෙවර තමන් සතු කර ගන්නට බෙලරුසියාවේ උපත ලැබූ අරීනා සබලෙන්කාට හැකියාව ලැබුණා.\nඒ අවසන් මහා තරගයේ විම්බල්ඩන් ටෙනිස් ශූරිය වන කසකස්තානයේ එලිනා රෙබාකිනා තරග වට 2ට 1ක් ලෙස පරාජය කරමින්.\nතරගයේ ලකුණු සටහන දිස්වූයේ 4ට 6ක්, 6ට 3ක් සහ 6ට 4ක් ලෙසයි.\nඅරීනා සබලෙන්කා ඉතිහාසගත වන්නේ ස්වාධීන ක්‍රීඩිකාවක් ලෙස තරගාවලියට සහභාගී වී ග්‍රෑන්ඩ් ස්ලෑම් ටෙනිස් කිරුළක් දිනූ ලොව පළමු ක්‍රීඩිකාව ලෙසයි.\nරුසියාව සහ යුක්‍රේනය අතර නිර්මාණය වී තිබෙන යුදමය වාතාවරණය හේතුවෙන් රුසියානු සහ බෙලරුසියානු ක්‍රීඩක ක්‍රීඩිකාවන්ට සිය රට නියෝජනය කරමින් මෙවර ඔස්ට්‍රෙලියා විවෘත ටෙනිස් තරගාවලියට සහභාගී වීමට සංවිධායක මණ්ඩලය විසින් අවසර ලබා දුන්නේ නැහැ.\nඑම හේතුන් නිසා බෙලරුසියාවේ උපත ලැබු අරීනා සබලෙන්කා මෙවර ඔස්ට්‍රෙලියා විවෘත ටෙනිස් තරගාවලියට සහභාගී වුණේ ස්වාධීන ක්‍රීඩිකාවක් ලෙසයි.",
       "URL": "https://www.hirunews.lk/326154/අරීනා-සබලෙන්කාට-විවෘත-ටෙනිස්-ශූරතාවක්",
       "Category": "Local News",
       "Parent URL": "https://www.hirunews.lk/local-news.php?pageID=572"
}