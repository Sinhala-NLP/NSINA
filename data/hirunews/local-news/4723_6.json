{
       "Source": "hirunews",
       "Timestamp": "Thursday, 05 January 2017 - 12:58",
       "Headline": "යෝජිත ආණ්ඩුක්‍රම ව්‍යවස්ථා විවාදය කල් යයි",
       "News Content": "මේ මස 9,10,11 තෙදින තුළ නියමිතව තිබූ යෝජිත ආණ්ඩුක්‍රම ව්‍යවස්ථාව පිළිබඳ විවාදය කල් දමා තිබෙනවා.\nඅද පෙරවරුවේ රැස් වූ ආණ්ඩුක්‍රම ව්‍යවස්ථා මෙහෙයුම් කමිටුව මෙම තීරණය ගත් බවයි එහි ලේකම් මෙන්ම, පාර්ලිමේන්තු නියෝජ්‍ය මහලේකම් නීල් ඉද්දවෙල කියා සිටියේ.\nනව ආණ්ඩුක්‍රම ව්‍යවස්ථාවක් සකස් කිරීම සම්බන්ධයෙන් පත් කළ අනුකමිටු හයේ වාර්තා පසුගියදා පාර්ලිමේන්තුවට භාර දෙනු ලැබුවා.\nඒ අනුව, 9,10,11 දින තුනේදී එය විවාද කිරීමටයි මුලින් තීරණය කළේ.\nකෙසේ වෙතත්, ආණ්ඩුක්‍රම ව්‍යවස්ථා මෙහෙයුම් කමිටුව මගින් සකස් කරන අතුරු වාර්තාව ද අධ්‍යයනය කර එකඟතා ලබා ගැනීමෙන් අනතුරුව එය විවාද කිරීම සුදුසු බවට තීරණය වී තිබෙනවා.",
       "URL": "https://www.hirunews.lk/151352/යෝජිත-ආණ්ඩුක්‍රම-ව්‍යවස්ථා-විවාදය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4723"
}