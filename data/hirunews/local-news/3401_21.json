{
       "Source": "hirunews",
       "Timestamp": "Monday, 15 April 2019 - 17:59",
       "Headline": "යුවලක් ගමන් ගත් මෝටර් රථයක් ජල නලයක ගැටෙයි",
       "News Content": "බණ්ඩාරගම, ගම්මන්පිල ප්‍රදේශයේදී යුවලක් ගමන් ගත් මෝටර් රථයක් අද (15) මාර්ගයෙන් ඉවතට පැන ජල නලයකට හානි කරමින් බෝක්කුවකට ඇද වැටී තිබෙනවා.\nමෙම යුවල කතරගම වන්දනාවේ ගොස් නැවත නිවස කරා ගමන් කරමින් සිටියදී මෙම අනතුරට මුහුණ දී ඇති බවයි වාර්තාවන්නේ.\nඅනතුරින් තුවාල ලැබූ රියදුරු සහ ඔහුගේ බිරිඳ බණ්ඩාරගම රෝහලට ඇතුලත් කර ඇති අතර රියදුරුට නින්ද යෑම හේතුවෙන් මෙම අනතුර සිදුව ඇති බවයි පොලිසිය පවසන්නේ.\nසිද්ධිය සම්බන්ධයෙන් බණ්ඩාරගම පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/214520/යුවලක්-ගමන්-ගත්-මෝටර්-රථයක්-ජල-නලයක-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=3401"
}