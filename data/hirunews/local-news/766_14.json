{
       "Source": "hirunews",
       "Timestamp": "Monday, 31 October 2022 - 13:21",
       "Headline": "තවත් පොහොර නැව් 06 ක් දිවයිනට",
       "News Content": "2022 - 2023 මහ කන්නය සඳහා තවත් පොහොර නැව් 06 ක් නොවැම්බර් මස 15 ත් දෙසැම්බර් 10 ත් අතර කාලයේදී දිවයිනට පැමිණීමට නියමිත බව කෘෂිකර්ම අමාත්‍යංශ ලේකම් රෝහණ පුෂ්පකුමාර පවසනවා.\nඔහු කියා සිටියේ චීනය, වියට්නාමය , මලයාසියාව ඇතුළු රටවල් 06 කින් ඩොලර් මිලියන 160 ක වටිනාකමකින් යුත් යූරියා සහ පොටෑෂ් පොහොර රැගෙන අදාළ නැව් පැමිණෙන බවයි.\nමේ අතර එළවළු වගාවේ නිරත ගොවීන් ඉල්ලා සිටින්නේ වී ගොවීන්ට පමණක් නොව තමන්ටද රුපියල් 10,000 මිලට පොහොර ලබා දීමට කටයුතු කරන ලෙසයි.\nපොහොර ගැටලුවෙන් මේ වන විට දේශීය අර්තාපල් හා එළවළු වගා කරන ගොවීන් ඈත් වෙමින් සිටින බවයි එළවළු ගොවීන් පෙන්වා දෙන්නේ.\nමේ අතර , පොළොන්නරුව -පරාක්‍රම සමුද්‍රයේ ගොවි ජන ව්‍යාපාරය සඳහා මහකන්නයේ කුඹුරු අක්කර 25,180 ක් සඳහා ජලය නිකුත් කිරීම අද සිදුකෙරුණා.\nඑමෙන්ම ගොවි විශ්‍රාම වැටුප් යෝජනා ක්‍රමය සඳහා අද සිට ගොවීන් දායක කරගැනීම ආරම්භ කරන බව කෘෂි රක්ෂණ මණ්ඩලයේ අධ්‍යක්ෂ ජනරාල් පණ්ඩුක වීරසිංහ ප්‍රකාශ කළා. 1987 වර්ෂයෙන් ඇරඹි ගොවි විශ්‍රාම වැටුප් යෝජනා ක්‍රමයට 2010 වසරෙන් පසු ක්‍රියාත්මක නොවූ බවයි ඔහු කියා සිටියේ.\nමේ අතර මෙවර මහ කන්නය වී වගාව මෙන්ම අනෙකුත් බෝග වගාවන් සාර්ථක කර ගතහොත් රටේ ආර්ථික අර්බුදයට සාධනීය විසදුමක් ලැබෙනු ඇති බව අග්‍රාමාත්‍ය දිනේෂ් ගුණවර්ධන ප්‍රකාශ කළේ හංවැල්ලේ ප්‍රදේශයේ ඊයේ පැවති උත්සවයකට එක්වෙමින්.",
       "URL": "https://www.hirunews.lk/319282/තවත්-පොහොර-නැව්-06-ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=766"
}