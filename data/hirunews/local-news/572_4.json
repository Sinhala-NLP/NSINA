{
       "Source": "hirunews",
       "Timestamp": "Sunday, 29 January 2023 - 13:22",
       "Headline": "වසරේ ක්‍රිකට් ක්‍රීඩක සම්මානය දුනිත් වෙල්ලාගේට",
       "News Content": "SPORT UNLEASH පාසල් ක්‍රීඩා සම්මාන උත්සවය පසුගියදා කොළඹදී පැවැත්වුණේ අධ්‍යාපන අමාත්‍ය සුසිල් ප්‍රේමජයන්ත ඇතුළු සම්භාවනීය අමුත්තන් රැසක සහභාගිත්වයෙන්.\nජගත් කෙලිබිමේදී දස්කම් දැක් වූ පාසල් ක්‍රීඩක ක්‍රීඩිකාවන් මෙහිදී සම්මානයෙන් පිදුම් ලබද්දී ක්‍රීඩා ඉසව්වන් 15කින් මෙහිදී සම්මාන පිරිනමනු ලැබුවා.\nඑහිදී වසරේ ක්‍රීඩා පාසලට හිමි සම්මානය කොළඹ නාලන්දා විද්‍යාලය දිනා ගත්තා.\nවසරේ පාසල් ක්‍රිකට් ක්‍රීඩකයා ලෙසින් කොළඹ සාන්ත ජෝසප් විද්‍යාලයේ දුනිත් වෙල්ලාලගේ සම්මාන දිනා ගනිද්දී,වසරේ පාසල් ක්‍රිකට් ක්‍රීඩිකාව ගම්පහ රත්නාවලි බාලිකා විද්‍යාලයේ විශ්මි ගුණරත්නයි.\nවසරේ පාසල් මල්ලවපොර ක්‍රීඩිකාව ලෙසින් නෙත්මි අහිංසා සම්මාන දිනා ගත්තා.\nමීට අමතරව ජූරියේ විශේෂ සම්මාන කොළඹ ආනන්ද විද්‍යාලයේ දනිඳු චිරාත් සෙල්ලප්පෙරුමට සහ විශ්මි ගුණරත්නට හිමිවුණා.",
       "URL": "https://www.hirunews.lk/326156/වසරේ-ක්‍රිකට්-ක්‍රීඩක-සම්මානය-දුනිත්-වෙල්ලාගේට",
       "Category": "Local News",
       "Parent URL": "https://www.hirunews.lk/local-news.php?pageID=572"
}