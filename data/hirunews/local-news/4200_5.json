{
       "Source": "hirunews",
       "Timestamp": "Sunday, 26 November 2017 - 12:49",
       "Headline": "මංගල උත්සවයකදී ආහාර විෂවීමෙන් 25 ක් රෝහල් ගත කෙරේ",
       "News Content": "කිතුල්ගල ප්‍රදේශයේ විවාහ මංගල උත්සවයක් අතරතුර ආහාර විෂවීමක් හේතුවෙන් පුද්ගලයින් 25 දෙනෙකු කිතුල්ගල රෝහලට ඇතුළත් කර තිබෙනවා.\nඊයේ පස්වරුවේ මොවුන් උණ, වමනය සහ බඩේ අමාරුව යන රෝග ලක්ෂණ මත රෝහල් ගතව ඇති බවයි රෝහලේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nආහාර විෂවීමෙන් රෝහල් ගතකළ දෙදෙනෙකු කරවනැල්ල රෝහලට මාරු කර යවා ඇති අතර, තවත් පුද්ගලයින් 15 දෙනෙකු තවදුරටත් නේවාසිකව ප්‍රතිකාර ලබන බව සඳහන්.\nරෝහල් ආරංචි මාර්ග වැඩිදුරටත් සඳහන් කළේ රෝහලට ඇතුළත් වූ අනෙක් පුද්ගලයින් ප්‍රතිකාර ලබා පිටව ගොස් ඇති බවයි.\nප්‍රතිකාර ලබන්නන් අතර කාන්තාවන් 6 දෙනෙකු, පිරිමි පුද්ගලයින් 9 දෙනෙකු සහ කුඩා දරුවෙකු ද සිටිනවා.\nඔවුන් කිතුල්ගල සහ කොළඹට තදාසන්න ප්‍රදේශවල පදිංචිකරුවන්.",
       "URL": "https://www.hirunews.lk/176959/මංගල-උත්සවයකදී-ආහාර-විෂවීමෙන්-25-ක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4200"
}