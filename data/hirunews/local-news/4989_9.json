{
       "Source": "hirunews",
       "Timestamp": "Monday, 27 June 2016 - 13:15",
       "Headline": "කුඩු පැකට් 100 ක් සමඟ කාන්තාවක් මොණරාගලදී අල්ලයි",
       "News Content": "මොණරාගල ප්‍රදේශයේ මත්කුඩු අලෙවි කරන කාන්තාවක් හෙරොයින් පැකට් 100 ක් සමඟ පොලීසිය අත්අඩංගුවට ගෙන තිබෙනවා.\nමොණරාගල වෙලේවත්ත ප්‍රදේශයේ පදිංචිකාරිනියක් වන ඇය ඊයේ රාත්‍රියේ පොලිස් භාරයට ගනු ලැබුවේ කොළඹ සිට මත්කුඩු රැගෙන බස් රථයකින් පැමිණෙමින් සිටියදීයි.\nමෙම කාන්තාවගේ පවුලේ සාමාජිකයින් පස් දෙනෙකුද මත්කුඩු අලෙවි කිරීමේ චෝදනාව මත දැනට බන්ධනාගාර ගතව සිටින බව පොලීසිය සඳහන් කළා.\nමත්කුඩු අලෙවි කිරීමේ චෝදනාවට බන්ධනාගාරගතව සිටි මෙම කාන්තාවද මීට මාස කිහිපයකට පෙර සිට ඇප මත නිදහස්වී පැමිණි අයෙකු බව  පොලීසිය කියා සිටියා.\nකොළඹ සිට රැගෙන ආ එක් හෙරොයින් පැකට්ටුවක් රුපියල් 2500 ක මුදලකට පුද්ගලයින්ට අලෙවි කිරීමට ඇය සැළසුම් කර තිබෙනවා.\nමෙම කාන්තාවට මත්කුඩු ලබාදෙන සැකකරුවන් සොයා පරීක්ෂණ සිදුකරන බවයි මොණරාගල පොලීසිය සඳහන් කළේ.",
       "URL": "https://www.hirunews.lk/136567/කුඩු-පැකට්-100-ක්-සමඟ-කාන්තාවක්-මොණරාගලදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4989"
}