{
       "Source": "hirunews",
       "Timestamp": "Thursday, 02 February 2023 - 16:10",
       "Headline": "හෙරොයින් සමඟ අත්අඩංගුවට ගත් රෝහල් සේවිකාව රිමාන්ඩ්",
       "News Content": "හෙරොයින් සමඟ අත්අඩංගුවට ගත් කොළඹ ජාතික රෝහලේ සෞඛ්‍ය කාර්ය සහායිකාව ලබසන 13 වැනිදා දක්වා රක්ෂිත බන්ධනාගාර ගතකර තිබෙනවා.\nඒ මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nසැකකාරිය විසින් රූපලාවන්‍ය ආලේපන සහිත කුඩා බදුන් තුළ සූක්ෂම ලෙස සැඟවූ හෙරොයින් ඊයේ (01) මෝටර් රථයකින් පැමිණි පුද්ගලයෙකුට අලෙවිකරන අවස්ථාවේ දීයි කටුනායක පොලිසියේ අපරාධ විමර්ශන අංශයේ නිලධාරින් විසින් අත්අඩංගුවට ගනු ලැබුවේ.\nපොළොන්නරුව, කාලිංග ඇළ ප්‍රදේශයේ පදිංචි 39 හැවිරිදි ඇය, ජාතික රෝහලේ සෞඛ්‍ය කාර්ය සහායිකාවක ලෙස සේවයකරන අතරතුර කටුනායක, කෝවින්න ප්‍රදේශයේ නිවසක් කුලියට ගෙන ජීවත්ව ඇති බව සඳහන්.\nසැකකාරිය සතුව තිබී හසුවූ හෙරොයින්වල වටිනාකම රුපියල් 250,000ක්.",
       "URL": "https://www.hirunews.lk/326509/හෙරොයින්-සමඟ-අත්අඩංගුවට-ගත්-රෝහල්-සේවිකාව-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=562"
}