{
       "Source": "hirunews",
       "Timestamp": "Wednesday, 26 October 2022 - 19:17",
       "Headline": "රට පිටි එනකන් පාන් මිල අඩුකළ නොහැකි බව බේකරිහිමියන් කියයි (වීඩියෝ)",
       "News Content": "ආනයනයනික තිරිඟු පිටි ප්‍රමාණවත් පරිදි ලැබුණහොත් පමණක් පාන් ඇතුළු බේකරි නිෂ්පාදනවල මිල අඩු කළ හැකි බව සමස්ත ලංකා බේකරි හිමියන්ගේ සංගමය පවසනවා.\nකෙසේ වෙතත්, මෙරට ප්‍රධාන පෙලේ තිරිඟු පිටි සමාගම් ප්‍රකාශ කරන්නේ තමන් තමන්ට තිරිඟු පිටිවල මිල අඩු කිරීමට හැකියාවක් නොමැති බවටයි.\nදැනට වෙළඳපොලේ අර්බුදකාරි තත්ත්වයක පවතින තිරිඟු පිටි සම්බන්ධයෙන් අද වෙළඳ අමාත්‍යාංශයේදී වෙළඳ අමාත්‍ය නලින් ප්‍රනාන්දුගේ ප්‍රධානත්වයෙන් සාකච්ඡාවක් පැවැත්වුණා.\nඊට තිරිඟු පිටි සමාගම්වල නියෝජිතයින් මෙන්ම, සමස්ත ලංකා බේකරි හිමියන්ගේ සංගමයේ නියෝජිතයින් ද එක්ව සිටි බවයි හිරු වාර්තාකරුවන් සදහන් කළේ.\nකෙසේ වෙතත්, සාකච්ඡාවෙන් අනතුරුව පිටතට පැමිණි තිරිගු පිටි සමාගම්වල නියෝජිතයින් ප්‍රකාශ කළේ අද පැවති මෙම සාකච්ඡාව සාර්ථක නොවූ බවයි.",
       "URL": "https://www.hirunews.lk/318907/රට-පිටි-එනකන්-පාන්-මිල-අඩුකළ-නොහැකි-බව-බේකරිහිමියන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=776"
}