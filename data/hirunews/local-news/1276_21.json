{
       "Source": "hirunews",
       "Timestamp": "Wednesday, 23 March 2022 - 10:19",
       "Headline": "මත්ද්‍රව්‍ය චෝදනාවකට කාන්තාවන් 6 දෙනෙකු අත්අඩංගුවට",
       "News Content": "කොළඹ - 14 මෝදර උයන ප්‍රදේශයේ සිදු කළ හදිසි වැටලීමක දී කාන්තාවන් 6 දෙනෙකු අත්අඩංගුවට ගෙන තිබෙනවා.\nඒ මත්ද්‍රව්‍ය ළඟ තබා ගැනීම සම්බන්ධයෙන් එල්ල වූ චෝදනාවලට අදාළව යි.\nහෙරොයින් ග්‍රෑම් 188ක් ඔවුන් සතුව තිබී සොයා ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nඊයේ අත්අඩංගුවට ගත් කාන්තාවන් දෙමටගොඩ, මෝදර උයන සහ වැල්ලම්පිටිය යන ප්‍රදේශවල පදිංචිකරුවන් වනවා.\nමොවුන් කාලයක සිට මත්ද්‍රව්‍ය ජාවාරමේ නිරත වී ඇති බවටයි සිදු කරන ලද මූලික පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/300170/මත්ද්‍රව්‍ය-චෝදනාවකට-කාන්තාවන්-6-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1276"
}