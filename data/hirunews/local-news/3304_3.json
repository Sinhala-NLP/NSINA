{
       "Source": "hirunews",
       "Timestamp": "Wednesday, 12 June 2019 - 20:08",
       "Headline": "හිටපු ඇමති කබීර් හෂීම්ට අරණායක භික්ෂු පෙරමුණෙන් චෝදනාවක්",
       "News Content": "හිටපු අමාත්‍ය කබීර් හෂීම් අමාත්‍යවරයා භික්ෂුන් අතර අසමගිය ඇති කිරීමට කටයුතු කරන බව අරනායක භික්ෂු පෙරමුණේ ලේකම් පුජ්‍ය බඩල්කුඹුරේ විමලරතන හිමියන් පවසනවා.\nසතර කෝරළය නියෝජනය කරමින් සංඝයාවහන්සේ පිරිසක් එක්ව ඊයේ පැවති ප්‍රවෘත්ති සාකච්ඡාවකදී මෙම අදහස් ප්‍රකාශ කළා.\nහිටපු අමාත්‍ය කබීර් හෂීම් මහතාට යළි අමාත්‍ය ධුරය ලබාගන්නා ලෙස ඉල්ලමින් පසුගියදා සිව්කෝරළ එක්සත් බෞද්ධ පදනම ප්‍රවෘත්ති සාකච්ඡාවක් කැඳවා තිබුණා.\nකෙසේ වෙතත් ඒ අතරතුර තවත් භික්ෂුන්වහන්සේ පිරිසක් පැමිණ මෙම ප්‍රවෘත්ති සාකච්ඡාවට විරෝධය පළ කළා.",
       "URL": "https://www.hirunews.lk/218282/හිටපු-ඇමති-කබීර්-හෂීම්ට-අරණායක-භික්ෂු-පෙරමුණෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=3304"
}