{
       "Source": "hirunews",
       "Timestamp": "Friday, 29 January 2021 - 13:16",
       "Headline": "පොඩි ලැසී ප්‍රභූන්ට තර්ජනය කිරීමේ සිද්ධියේ විමර්ශන අවසන් (වීඩියෝ)",
       "News Content": "සංවිධානාත්මක අපරාධ කල්ලි සාමාජිකයෙකු වන අරුමාහන්දි ජනිත් මධුසංක හෙවත් පොඩි ලැසී, බුස්ස බන්ධනාගාරයේදී ජනාධිපතිවරයාට ආරක්ෂක ලේකම්වරයාට සහ බන්ධනාගාර දෙපාර්තමේන්තුවේ උසස් නිලධාරින් කිහිප දෙනෙකුට ප්‍රසිද්ධියේ මරණ තර්ජන එල්ල කිරිම සම්බන්ධ නඩුවේ විමර්ශණ මේ වනවිට අවසන් වී තිබෙනවා.\nඒ අනුව, අදාළ වාර්තා නිතිපතිවරයා වෙත යවා ඇති බව අපරාධ පරික්ෂණ දෙපාර්තමේන්තුව අද අධිකරණයට දැනුම් දුන්නා.\nඒ, ගාල්ල ප්‍රධාන මහේස්ත්‍රාත් හර්ෂණ කැකුණවෙල වෙත වැඩිදුර වාර්තාවක් ඉදිරිපත් කරමින්.\nමෙහිදී අපරාධ පරික්ෂණ දෙපාර්තමේන්තුව වැඩිදුරටත් කියා සිටියේ නිති විරෝධි ගිනි අවි සහ මත්ද්‍රව්‍ය සන්තකයේ තබා ගැනීම සම්බන්ධයෙන්ද රැඳවුම්භාරයේ සිටින සැකකරුට එරෙහිව මහාධිකරණයේ අධි චෝදනා ගොනු කිරිමට කටයතු කරමින් සිටින බවයි.",
       "URL": "https://www.hirunews.lk/261057/පොඩි-ලැසී-ප්‍රභූන්ට-තර්ජනය-කිරීමේ-සිද්ධියේ-විමර්ශන-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2182"
}