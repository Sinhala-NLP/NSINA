{
       "Source": "hirunews",
       "Timestamp": "Tuesday, 17 May 2022 - 21:43",
       "Headline": "අග්‍රාමාත්‍ය කාර්‍යාලයයේ වියදම් සියයට පනහකින් කපා හැරෙයි",
       "News Content": "අග්‍රාමාත්‍ය කාර්යාලයේ වියදම් ජුනි මස සිට සියයට පනහකින් කපා හැරිමට තීරණය කර තිබෙනවා.\nඅග්‍රාමාත්‍ය රනිල් වික්‍රමසිංහගේ උපදෙස් අනුව අග්‍රාමාත්‍ය ලේකම් සමන් ඒ්කනායක විසින් මෙම පියවර ගෙන ඇති බව යි සඳහන් වන්නේ.\nමීට අමතර ව අග්‍රාමාත්‍ය කාර්යාලයේ සේවය සඳහා වෙනත් රජයේ ආයතනවලින් අනුයුක්ත කර සිටි සේවකයින් 26 දෙනෙකු ආපසු මුල් ආයතනවලට යවා ඇති බවත් වාර්තා වනවා.\nමේ අතර, වෙනත් රජයේ ආයතනවලින් ලබා ගෙන තිබූ වාහන 16ක් ද ආපසු බාර දී ඇති බව සඳහන්.\nකුඩා සේවක මණ්ඩලයක් සහ සීමිත සම්පත් මගින් අග්‍රාමාත්‍ය කාර්යාලයේ රාජකාරී කටයුතු සිදු කර වියදම් කපා හැරිමට යි අග්‍රාමාත්‍ය රනිල් වික්‍රමසිංහ උපදෙස් දී ඇත්තේ.\nඅග්‍රාමාත්‍ය කාර්‍යාලයේ ජනවාරි මාසයට අදාළ වියදම මිලියන 96යි\nපෙබරවාරි 96යි\nමාර්තු 126යි\nමෙම ක්‍රියාව ආදර්ශයට ගෙන අනෙකුත් රාජ්‍ය ආයතන හා අමාත්‍යාංශ වියදම් අඩු කිරීමට පියවර ගත යුතු බවත් ඒ සඳහා ක්‍රියාමාර්ග සොයා බැලීමට කටයුතු කරන බවත් අග්‍රාමාත්‍ය ලේකම් සමන් ඒකනායක අවසාන වශයෙන් අවධාරණය කරනවා.",
       "URL": "https://www.hirunews.lk/304606/අග්‍රාමාත්‍ය-කාර්‍යාලයයේ-වියදම්-සියයට-පනහකින්-කපා-හැරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1162"
}