{
       "Source": "hirunews",
       "Timestamp": "Tuesday, 10 May 2016 - 8:32",
       "Headline": "වැට් බද්ද බලපාන්නේ සාමාන්‍ය ජනතාවට -ඇමති තිස්ස කියයි",
       "News Content": "වැඩි කළ වැට් බදු බර අවසාන වශයෙන් බලපාන්නේ සාමාන්‍ය ජනතාවට බව ලංකා සමසමාජ පක්ෂයේ ප්‍රධාන ලේකම් මහාචාර්ය තිස්ස විතාරණ පවසනවා.\nසමාජවාදී ජනතා පෙරමුණ සංවිධාන කර තිබූ මාධ්‍ය හමුවකට ඊයේ එක්වෙමින් ඔහු කියා සිටියේ සාමාන්‍ය ව්‍යාපාරික ස්ථාන පවා වැට් බද්දට හසුකර ඇති බවයි.\nනව ආදායම් බදු ක්‍රමයේ විෂමතාවන් පිළිබඳව එම මාධ්‍ය හමුවට එක්වූ ශ්‍රී ලංකාවේ කොමියුනිස්ට් පක්ෂයේ ප්‍රධාන ලේකම් ඩිව් ගුණසේකර කරුණු ඉදිරිපත් කළා.\nමේ අතර ආණ්ඩුව මහජනයා මත පටවා ඇති වැට් බද්ද වහා හකුලා ගෙන බදු ප්‍රතිපත්තිය සංශෝධනය කළ යුතු බවට පෙරටුගාමී සමාජවාදී පක්ෂය රජයට බල කර සිටිනවා.\nකොළඹ - පිටකොටුව ප්‍රදේශයේ ඊයේ පස්වරුවේ එම පක්ෂය වැට් බද්දට එරෙහිව සංවිධානය කර තිබූ උද්ඝෝෂණයකට එක්වෙමින් එහි ප්‍රචාරක ලේකම් පුුබුදු ජයගොඩ මේ බව අවධාරණය කළා.",
       "URL": "https://www.hirunews.lk/132830/වැට්-බද්ද-බලපාන්නේ-සාමාන්‍ය-ජනතාවට-ඇමති-තිස්ස-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5053"
}