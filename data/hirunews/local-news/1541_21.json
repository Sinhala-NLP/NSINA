{
       "Source": "hirunews",
       "Timestamp": "Wednesday, 24 November 2021 - 8:15",
       "Headline": "කෝපායි මහවිරු සැමරුමක් වළකයි",
       "News Content": "යාපනය - කෝපායි ප්‍රදේශයේදී කිසියම් පිරිසක් මහවිරු සැමරුමක් පැවැත්වීමට ගිය අවස්ථාවේදී පොලිසිය මැදිහත් වී එය නතර කර තිබෙනවා.\nකෝපායි ප්‍රදේශයේ මිය ගිය එල්.ටී.ටී.ඊ. පුද්ගලයින් වළ දමා ඇති සුසාන භූමියකයි ඊයේ මෙම සැමරුම පැවැත්වීමට සූදානම් කර ඇත්තේ.\nයාපනය පොලිස් බල ප්‍රදේශයේ කිසිදු අයුරකින් මහජන සාමය කඩවීමේ මහවිරු සැමරුම් පැවත්වීම තහනම් කරමින් යාපනය මහේස්ත්‍රාත් පීටර් පෝල නියෝගයක් නිකුත් කොට තිබුණා.\nමේ අතර, යාපනයේ පිහිටි ඉන්දීය කොන්සල් ජනරාල් කාර්යාලයේ ප්‍රධානී රාකේෂ් නට්රාජ් ජයබාස්කරන් ඇතුළු පිරිසකට එල්.ටී.ටී.ඊ. සංවිධානය භාවිත කළ පුෂ්පය වන නියඟලා මල සිය ඇඳුම්වල පැලදවීමේ සිද්ධිය සම්බන්ධයෙන් සොයා බැලීමක් සිදු කරන බව යාපනය පොලිසිය සඳහන් කළා.\nපසුගිය 20 වන දා යාපනය - නල්ලූර් හි පිහිටි සංගිලියන් උද්‍යානයේ මල් පැළ තවානක් විවෘත කිරීමේ අවස්ථාවේදී මෙම සිදුවීම වාර්තා වී ඇති තිබුණා.",
       "URL": "https://www.hirunews.lk/288979/කෝපායි-මහවිරු-සැමරුමක්-වළකයි",
       "Category": "Local News",
       "Parent URL": "https://www.hirunews.lk/local-news.php?pageID=1541"
}