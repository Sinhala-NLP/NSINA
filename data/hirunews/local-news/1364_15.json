{
       "Source": "hirunews",
       "Timestamp": "Thursday, 10 February 2022 - 14:14",
       "Headline": "වෛද්‍ය සාෆි ෂිහාබ්දීන්ගේ රීට් පෙත්සම ලබන 17 කැඳවෙයි",
       "News Content": "වඳ සැත්කම් කළේ යැයි අසත්‍ය චෝදනා මත අනිවාර්ය නිවාඩු යැවූ තමන්ට හිඟ වැටුප් හා දීමනා ලබාදෙන ලෙස නියම කරන්නැ යි ඉල්ලා කුරුණෑගල ශික්ෂණ රෝහලේ වෛද්‍ය සාෆි ෂිහාබ්දීන් ගොනුකළ රීට් පෙත්සමක් සලකා බැලීම සඳහා ලබන 17 කැඳවීමට අභියාචනාධිකරණය නියම කර තිබෙනවා.\nඒ අදාළ පෙත්සම සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල හමුවේ අද කැඳවූ අවස්ථාවේදීයි.\nඑහි දී පෙත්සමේ වගඋත්තරකරුවන් වෙනුවෙන් පෙනී සිටි අතිරේක සොලිසිටර් ජනරාල් සුමති ධර්මවර්ධන සඳහන් කළේ, මෙම පෙත්සම සහ ඊට අදාළ ලියකියවිලි තමන්ට ඊයේ දිනයේ ලැබුණු බැවින් ඒවා අධ්‍යයනය කිරීම සඳහා කල් ලබාදෙන ලෙසයි.\nඊට පෙත්සම්කාර පාර්ශවය විරෝධයක් පළ නො කළ බවයි අධිකරණ වාර්තාකරු ප්‍රකාශ කළේ.\nඒ අනුව, කරුණු සලකා බැලූ අධිකරණය එම ඉල්ලීමට අවසර දෙමින් පෙත්සමින් සලකා බැලීම සඳහා ලබන 17 වන දා එය කැඳවන ලෙස නියෝග කර තිබෙනවා.",
       "URL": "https://www.hirunews.lk/296663/වෛද්‍ය-සාෆි-ෂිහාබ්දීන්ගේ-රීට්-පෙත්සම-ලබන-17-කැඳවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1364"
}