{
       "Source": "hirunews",
       "Timestamp": "Thursday, 02 March 2017 - 12:49",
       "Headline": "ගල්කිස්සේදී අත්අඩංගුවට ගත් 20 දෙනා අධිකරණයට",
       "News Content": "ගල්කිස්ස මහේස්ත්‍රාත් අධිකරණ භූමියේ තිබී ගිනි අවි හමුවීමේ සිද්ධියට සැකපිට අත්අඩංගුවට ගත් පුද්ගලයින් විසි දෙනා ගල්කිස්ස මහේස්ත්‍රාත් අධිකරණය වෙත මේ වනවිට රැගෙනවිත් තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ගිනි අවි සොයාගත් ඊයේ දිනයේ අධිකරණ භූමියේ රැඳී සිටි පුද්ගලයින් 9 දෙනෙකු සහ මෙම සිදුවීම අතරතුර අධිකරණ භූමියට පැමිණි පුද්ගලයින් 11 දෙනෙකු මෙලෙස ප්‍රශ්න කිරීම සඳහා අත්අඩංගුවට ගෙන ඇති බවයි.\nඔවුන්ගෙන් 16 දෙනෙකු අධිකරණ භූමියට රැගෙන ආ පුද්ගලයා රත්මලාන - වැටකෙයියා වත්ත ප්‍රදේශයේ පදිංචිකරුවෙකු බවට තොරතුරු අනාවරණ වී ඇති අතරල ඔහු ද අත්අඩංගුවට ගැනීමට නියමිත බවයි පොලිසිය සඳහන් කළේ.\nචීනයේ නිෂ්පාදිත පිස්තෝලයක්ල රිවෝල්වරයක් සහ උණ්ඩ 10ක් ගල්කිස්ස අධිකරණ පරිශ්‍රයේ මහජනයා වෙනුවෙන් වෙන් කර තිබූ කොටසේ බංකුවක් අසළ බිම වැටී තිබූ පාර්සලයක තිබී හමුවූයේ ඊයේ පෙරවරු 10ට පමණයි.\nගිනි අවි සොයාගැනීමෙන් අනතුරුව අධිකරණයේ නඩු විභාග කටයුතු අත්හිටුවා අධිකරණ පරිශ්‍රය තුළ සිටි පුද්ගලයන් දැඩි පරීක්ෂාවකට ලක් කළා.\nපරීක්ෂණ මෙහෙයවන ජ්‍යෙෂ්ඨ පොලිස් නිලධාරියෙකු හිරු ප්‍රවෘත්ති අංශයට කියා සිටියේ  පාතාල කල්ලි නායකයෙකු වන දේමුණි හැරල්ඞ් රෝහණ හෙවත් ගොනාකෝවිලේ රොහා නැමැත්තා ඝාතනය කිරීමට මෙම ගිනි අවි රැගෙන ආවේද යන්න පිළිබඳව සැක මතුවී ඇති බවයි.\nමොහු ඊයේ ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබූ අතරල එම නිසා විශේෂ ආරක්ෂාවක්ද යොදවා තිබුණාග ඔහු අධිකරණ භූමියට රැගෙන ඒමට විනාඩි කිහිපයකට පෙරදී මෙම ගිනි අවි හමුවී තිබුණේ.",
       "URL": "https://www.hirunews.lk/155844/ගල්කිස්සේදී-අත්අඩංගුවට-ගත්-20-දෙනා-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4635"
}