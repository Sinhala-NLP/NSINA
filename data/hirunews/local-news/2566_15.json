{
       "Source": "hirunews",
       "Timestamp": "Wednesday, 22 July 2020 - 20:10",
       "Headline": "පිළියන්දල හෝටල් හිමිකරු ඝාතනයට සැකපිට දෙදෙනෙකු අත්අඩංගුවට",
       "News Content": "පිළියන්දල ගුරුගම්මාන පාර ප්‍රදේශයේදී හෝටල් හිමිකරුවෙකු ඝාතනය කිරීමේ සිද්ධියට අදාළව සැකකරුවන් දෙදෙනෙකු අත්අඩංගුවට ගෙන ඇතැයි තොරතුරු වාර්තා වනවා.\nපිළියන්දල පොලිස් වසමේ ගුරුගම්මාන පාර - කැස්බෑව ප්‍රදේශයේ පදිංචි 51 හැවිරිදි හෝටල් හිමියෙකු ඝාතනය කර තිබියදී පොලිසිය සොයාගැණුනේ 7 වනදා අලුයමයි.\nඒ, පොලිසියට ලද තොරතුරක් මතයි.\nසිද්ධිය වූ අවස්ථාවේ නිවස තුළ සිට ඇත්තේ ඝාතනයට ලක් වූ පුද්ගලයා, බිරිඳ සහ දරු දෙදෙනා බව විමර්ශනවලදී අනාවරණවී තිබෙනවා.\nපොලිසිය පැවසුවේ තුවාල සහිතව බිරිඳ දරු දෙදෙනාද සමග නිවසට යාබද හෝටලයේ සේවකයින් පිරිසකගේ සහය පැතීමෙන් අනතුරුව පොලිසිය දැනුවත් කර ඇති බවයි.\nමෘත ශරීරය සම්බන්ධ පශ්චාත් මරණ පරීක්ෂණය කළුබෝවිල රෝහලේදී සිදුකෙරුණු අතර, එහිදී අනාවරණ වූයේ මොට ආයුධයකින් හිසට සිදුවූ පහරදීමකින් මෙම මරණය සිදුව ඇති බවයි.\nසිද්ධිය සම්බන්ධයෙන් 30 කට අධික පිරිසකගෙන් ප්‍රකාශ සටහන් කරගෙන ඇති අතර, අවට CCTV දර්ශන පරීක්ෂා කිරීමටද පොලිසිය පියවර ගෙන තිබෙනවා.",
       "URL": "https://www.hirunews.lk/246181/පිළියන්දල-හෝටල්-හිමිකරු-ඝාතනයට-සැකපිට-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2566"
}