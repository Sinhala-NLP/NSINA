{
       "Source": "hirunews",
       "Timestamp": "Sunday, 29 August 2021 - 21:05",
       "Headline": "තත්ත්වයෙන් බාල ඔක්සි මීටර් ජාවාරම (වීඩියෝ)",
       "News Content": "කොවිඩ් 19 වසංගතයෙන් බොහෝ පිරිසක් පීඩාවට පත්ව සිටියදී තවත් පිරිසක් එය තම මඩිය තරකර ගැනීමේ අවස්ථාවක් බවට පත්කරගෙන\nතිබෙනවා.\nඅද CIA අනාවරණය කොවිඩ් 19 වසංගතයට මුවාවී සිදුකළ කූට ව්‍යාපාරයක් පිළිබඳවයි.\nදැනට පැතිරෙමින් තිබෙන ඩෙල්ටා කොවිඩ් ප්‍ර භේදයේ ඇති අවදානමක් ලෙස වෛද්‍යවරුන් පෙන්වා දුන්නේ රෝග ලක්ෂණ නොමැතිව පවා කොවිඩ් නිව්මෝනියා තත්ත්වයට ගොදුරු විය හැකි වීමයි.\nඒ, සමග බොහෝදෙනෙකු තම ශරීරයේ ඔක්සිජන් මට්ටම පරීක්ෂා කරගැනීම සඳහා පල්ස් ඔක්සි මීටර් ලබා ගැනීමට උත්සුක වුණා.\nනිවසේ සිට, සරළව තම සිරුරේ ඔක්සිජන් මට්ටම පරීක්ෂා කර ගැනීමට අවස්ථාව හිමිවීම ඊට හේතුවයි.\nවෛද්‍ය මතය අනුව නීරෝගී පුද්ගලයෙකු නම් ශරීරයේ ඔක්සිජන් සාන්ද්‍රණ අගය 96%ට වැඩි විය යුතුයි.\nඑම අගය ඊට වඩා පහළ අගයක් ගන්නේනම් වහාම වෛද්‍ය උපදෙස් පැතිය යුතුවනවා.\nකෙසේ වෙතත් නිවැරදි ප්‍රතිඵලයක් ලබාගැනීමටනම් ඔක්සි මීටරය නිසි ප්‍රමිතියෙන් යුතුවීම මෙහිදී ඉතා වැදගත්.\nකෙසේ වෙතත් රටම කොරෝනා වසංගතයට ගොදුරුව ඇති මොහොතක එය ආශිර්වාදයක් කරගනිමින් කූට ලෙස නිසි ප්‍රමිතියකින් තොර ඔක්සි මීටර් මෙරටට ගෙන ඒමට කටයුතු කර ඇති බව හිරු CIA වෙත තොරතුරු වාර්තා වුණා.",
       "URL": "https://www.hirunews.lk/280886/තත්ත්වයෙන්-බාල-ඔක්සි-මීටර්-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1723"
}