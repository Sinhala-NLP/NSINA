{
       "Source": "hirunews",
       "Timestamp": "Thursday, 02 March 2023 - 8:20",
       "Headline": "හැරී සහ මේගන්ට රජ පවුලෙන් තවත් කෙනෙහිලි",
       "News Content": "බ්‍රිතාන්‍ය රාජකීය පවුලේ සාමාජිකයෙකු වන සසෙක්ස්හී ආධිපාද හැරී කුමරු සහ මේගන් කුමරියට ලන්ඩන් නුවරට බටහිරින් පිහිටි වින්සර්කාසල්හි නිවසෙන් ඉවත්වන ලෙස රාජකීය පවුල දැනුම් දී තිබෙනවා.\nඔවුන්ට මෙම නිවස රාජකීය පවුල විසින් පිරිනමා තිබුණේ ත්‍යාගයක් ලෙසයි.\nරජ පවුලට විරුද්ධව කටයුතු කිරීම සහ රජ පවුල විවේචනය කරමින් කෘතියක් එළිදැක්වීමෙන් පසුවයි ඔවුන්ට මෙලෙස වින්සර්කාසල්හි නිවසත් අහිමි වී ඇත්තේ.\nඑම නිවස කාමර 10කින් සමන්විතයි.\nකෙසේ වෙතත් හැරි සහ මේගන් යුවල මේ වන විට ඇමරිකාවේ ජීවත් වනවා.",
       "URL": "https://www.hirunews.lk/328739/හැරී-සහ-මේගන්ට-රජ-පවුලෙන්-තවත්-කෙනෙහිලි",
       "Category": "Local News",
       "Parent URL": "https://www.hirunews.lk/local-news.php?pageID=503"
}