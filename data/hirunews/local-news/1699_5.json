{
       "Source": "hirunews",
       "Timestamp": "Saturday, 11 September 2021 - 13:00",
       "Headline": "වියළි කහ කිලෝ තොගයක් සහ විදුලි උපාංග සමඟ 05 දෙනෙකු අත් අඩංගුවට",
       "News Content": "නීතිවිරෝධී ලෙස මෙරටට රැගෙන ආ වියළි කහ තොගයක් සහ විදුලි උපාංග සමඟ සැකකරුවන් පස් දෙනෙකු අත්අඩංගුවට ගෙන තිබෙනවා.\nකල්පිටිය - තුඩාව වෙරළේ සහ මන්නාරම - ආරිප්පු වෙරළ තීරයේ සිදුකළ වැටලීම්වලදි යි මෙම සැකකරුවන් පස් දෙනා අත්අඩංගුවට ගෙන ඇත්තේ.\nඊයේ රාත්‍රියේ කල්පිටිය - තුඩාව වෙරළ තීරයේ දී සැක කටයුතු යාත්‍රාවක් පරීක්ෂා කර එහි තිබී වියළි කහ කිලෝ 1,134ක තොගයක්, විදුලි උපාංග කිහිපයක් සමඟ සැකකරුවන් තුන් දෙනෙකු නාවික හමුදා භාරයට ගනු ලැබුවා.\nපසුව අද අලුයමද මන්නාරම - ආරිප්පු වෙරළ තීරයේ සිදුකළ මෙහෙයුමක දී සැකකරුවන් දෙදෙනෙකු සමඟ වියළි කහ කිලෝ 494ක් සිය භාරයට ගත් බවයි නාවික හමුදාව සඳහන් කළේ.\nඅත්අඩංගුවට ගත් මෙම සැකකරුවන් අවුරුදු 26 සහ 45 අතර වයස්වල පසුවෙන කල්පිටිය සහ පේසාලේ ප්‍රදේශවල පදිංචිකරුවන්.",
       "URL": "https://www.hirunews.lk/281930/වියළි-කහ-කිලෝ-තොගයක්-සහ-විදුලි-උපාංග-සමඟ-05-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1699"
}