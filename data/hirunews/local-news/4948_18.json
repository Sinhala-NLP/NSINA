{
       "Source": "hirunews",
       "Timestamp": "Tuesday, 26 July 2016 - 18:44",
       "Headline": "ප්‍රසන්න බොරු කිව්වාද?",
       "News Content": "පාද යාත්‍රාව සම්බන්ධයෙන් ඒකාබද්ධ විපක්ෂයේ පාර්ලිමේන්තු මන්ත්‍රී ප්‍රසන්න රණතුංග පුවත්පත්වලට සිදුකර තිබූ ප්‍රකාශයක් ගැන කොළඹ අද පැවති මාධ්‍ය හමුවකදී අමාත්‍ය මහින්ද සමරසිංහ පැහැදිළි කිරීමක් කළා.\nමන්ත්‍රීවරයා අදාළ පුවත්පතට ප්‍රකාශ කර තිබුණේ ශ්‍රී ලංකා නිදහස් පක්ෂයට එරෙහි නොවේ නම් පාද යාත්‍රාව සංවිධාන කිරීම  සම්බන්ධයෙන් ගැටළුවක් නොවන බව ජනාධිපති මෛත්‍රීපාල සිරිසේන ප්‍රකාශ කර ඇති බවයි.\nඑහෙත් එය සම්පූර්ණ අසත්‍යයක් බව මහින්ද සමරසිංහ අමාත්‍යවරයා සඳහන් කළා.\nඔහු කියා සිටියේ ජනාධිපතිවරයා ඒ පිළිබඳව අදාළ පුවත්පත්වල කතෘවරුන්ද දැනුවත් කළ බවයි.\nඑය නිවැරදි කරන ලෙසටද ජනාධීපතිවරයා ඉල්ලීමක් කර ඇති බව මහින්ද සමරසිංහ අමාත්‍යවරයා වැඩිදුරටත් කියා සිටියා.",
       "URL": "https://www.hirunews.lk/139063/ප්‍රසන්න-බොරු-කිව්වාද",
       "Category": "Local News",
       "Parent URL": "https://www.hirunews.lk/local-news.php?pageID=4948"
}