{
       "Source": "hirunews",
       "Timestamp": "Thursday, 29 December 2016 - 16:49",
       "Headline": "ලංකාවට එන, යන ගුවන් යානා කිහිපයක් ප්‍රමාද වෙයි",
       "News Content": "මධ්‍ය දරණී කළාපයේ පවතින අධික මීදුම් සහිත කාලගුණය හේතුවෙන් ශ්‍රී ලංකාවට පැමිණෙන සහ මෙරටින් පිටවන ගුවන්යානා කිහිපයක ප්‍රමාදයක් පවතින බව ගුවන් තොටුපල ආරංචි මාර්ග සඳහන් කරනවා.\nඒ අනුව කුවේට්, සෞදි, අබුඩාබි, කටාර් යන රටවල්වලින් පැමිණෙන සහ මෙරටින් එම රටවල්වලට යන ගුවන් යානා ප්‍රමාදවනු අැති.\nමෙම තත්ත්වය තව දින කිහිපයක් පැවතිය හැකි බවයි ගුවන්තොටුපල වාර්තා වැඩිදුරටත් සඳහන් කළේ.\nඅප වාර්තාකරු සඳහන් කලේ අබුඩාබි සිට අද අලුයම 5.05ට පැමිණීමට නියමිතව තිබූ ශ්‍රී ලන්කන් ගුවන් සේවයේ UL - 208 දරන ගුවන් යානය මෙතෙක් කටුනායකට පැමිණ නොමැති බවයි.\nඊට අමතරව සාජා සිට අද පැමිණීමට නියමිතව තිබූ එයා ඇරේබියා ගුවන් සේවයේ ගුවන් යානා දෙකක් ද මෙතෙක් පැමිණ නැහැ.\nඒ අලුයම 3.05 ට පැමිණීමට තිබූ G9 - 503 යානය සහ අලුයම 3.55 ට පැමිණීමට නියමිතව තිබූ G9 - 501 යන ගුවන් යානා දෙකයි.\nමීට අමතරව ඩුබායි, කටාර්, කුවේට්, ඕමාන්, සෞදි අරාබිය යන මැද පෙරදිග කළාපයේ සිට පැමිණෙන ගුවන් යානා ද මෙම හේතුව මත ප්‍රමාද වීම් ඇති වී ඇති බවට ගුවන් තොටුපළ ආරංචි මාර්ග සදහන් කල බවයි අප වාර්තාකරු කියාසිටියේ.\nමේ තත්වය මත කටුනායක සිට මැද පෙරදිග බලා පිටත්ව යන ගුවන් යානා වලටද ප්‍රමාද වීම් බලපා ඇතැයි සඳහන්.",
       "URL": "https://www.hirunews.lk/150855/ලංකාවට-එන-යන-ගුවන්-යානා-කිහිපයක්-ප්‍රමාද-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4732"
}