{
       "Source": "hirunews",
       "Timestamp": "Monday, 19 December 2016 - 16:05",
       "Headline": "සිරිපාද වන්දනාවට එක් වූ පොඩි සාමණේර නම (ඡායාරූප)",
       "News Content": "ශ්‍රීපාද වන්දනා සමය ආරම්භයත් සමග කාම්භෝජ ජාතික බෞද්ධ භික්ෂූන්වහන්සේලා හා ගිහි පිරිසක් නල්ලතන්නිය ශ්‍රීපාද මාර්ගයෙන් පසුගිය 17 වැනිදා ශ්‍රීපාද වන්දනාව සඳහා එක්ව සිටියා.\nශ්‍රීපාද වන්දනාව සඳහා වැඩම කර සිටි භික්ෂූන් වහන්සේලා අතර වයස අවුරුදු 05 ක කුඩා සාමණේර හිමි නමක්ද සිටි බව අප වාර්තාකරු සඳහන් කළා.\nමෙම පිරිස අතර සිටි කාන්තාවන් හා පිරිමින් කීප දෙනෙක් ඔවුන් ලැගුම්ගෙන සිටි නල්ලතන්නිය නිවාඩු නිකේතනයේ සිට ශ්‍රීපාදස්ථානය වන්දනා කිරීමට ඔසවාගෙන යනු ලැබුවේ රෙදි හා ලීදඩු උපයෝගී කරගෙන විශේෂයෙන්  සාදන ලද දෝලාවකින්.\nමෙම කාම්බෝජ කණ්ඩායමේ වැඩම කර සිටි වයෝවෘද්ධ භික්ෂූන්වහන්සේ නමක් ඇතුළු 7 දෙනෙක් එම දෝලාවලින් ඔසවාගෙන යනු ලැබුවේ නල්ලතන්නිය ප්‍රදේශයේ කම්කරුවන් විසින්.\nවසර කීපයක් තිස්සේ මෙම ක්‍රියාවේ නිරතව සිටින කම්කරුවන්ට මනා පුහුණුවක් තිබෙන බවයි වාර්තාවන්නේ.\nඑක් පුද්ගලයෙක් එසේ ශ්‍රීපාදය දක්වා ඔසවාගෙන ගොස් වන්දනාකිරීමෙන් අනතුරුව යළි නල්ලතන්නිය දක්වා කැදවාගෙන ඒමට කම්කරුවන් පස් දෙනෙකුගේ සහය ලබා ගනී.\nඡායාරූප - මස්කෙළිය ගාමිණී බණ්ඩාර",
       "URL": "https://www.hirunews.lk/150090/සිරිපාද-වන්දනාවට-එක්-වූ-පොඩි-සාමණේර-නම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4746"
}