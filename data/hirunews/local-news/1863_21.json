{
       "Source": "hirunews",
       "Timestamp": "Thursday, 24 June 2021 - 10:12",
       "Headline": "බන්ධනාගාර ගත රැඳවියන් 93 දෙනෙකුට ජනපති විශේෂ සමාව",
       "News Content": "බන්ධනාගාරවල රඳවා සිටි හිටපු එල්.ටී.ටී.ඊ. සාමාජිකයින් 16 දෙනෙකු ඇතුළු රැඳවියන් 93 දෙනෙකු පොසොන් පොහොය නිමිති කර ගනිමින් ජනාධිපති පොදු සමාව යටතේ අද නිදහස් කෙරුණා.\nඒ අනුව, හිටපු පාර්ලිමේන්තු මන්ත්‍රී දුමින්ද සිල්වා මහතාට ද අද ජනාධිපති පොදු සමාව යටතේ නිදහස හිමිවුණා.\nජනාධිපතිවරයාට ආණ්ඩුක්‍රම ව්‍යවස්ථාවේ75 (1) වගන්තිය ප්‍රකාරව ලබා දී ඇති බලතල මත දිවයින පුරා බන්ධනාගාරවල රැඳවියන් 93 දෙනෙකු අද ජනාධිපති\nපොදු සමාව යටතේ නිදහස් කෙරුණා.\nඒ අදට යෙදී ඇති පොසොන් පොහොය නිමිති කර ගනිමින්.\nඒ අනුව හිටපු පාර්ලිමේන්තු මන්ත්‍රී දුමින්ද සිල්වා මහතාට ද අද ජනාධිපති පොදු සමාව හිමිවුණා.\nමීට අමතරව ත්‍රස්තවාදය වැළැක්වීමේ පනත යටතේ අත්අඩංගුවට ගෙන බන්ධනාගාරගත කෙරුණු හිටපු එල්.ටී.ටී.ඊ. සාමාජිකයින් 16 දෙනෙකුද අද නිදහස\nලැබුවා.\nඉන් 15 දෙනෙකු අනුරාධපුර බන්ධනාගාරයේ රැඳවූවන් වන අතර එක් රැඳවියෙකු යාපනය බන්ධනාගාරයේ රඳවා සිටියා.\nමීට අමතරව දිවයින පුරා තවත් බන්ධනාගාර කිහිපයක රඳවා සිටි තවත් රැඳවියන් 76 දෙනෙකුට ජනාධිපති පොදු සමාව යටතේ නිදහස හිමිවුණා.\nමෙහිදී නිදහස ලැබූ හිටපු එල්.ටී.ටී.ඊ සාමාජිකයෙකු ද අදහස් පළ කළා.\nමේ අතර, ත්‍රස්තවාදය වැළැක්වීමේ පනත යටතේ අත්අඩංගුවට ගෙන යාපනය බන්ධනාගාරයේ රඳවා සිටි රැඳවියා ද අද නිදහස ලැබුවා.",
       "URL": "https://www.hirunews.lk/275207/බන්ධනාගාර-ගත-රැඳවියන්-93-දෙනෙකුට-ජනපති-විශේෂ-සමාව",
       "Category": "Local News",
       "Parent URL": "https://www.hirunews.lk/local-news.php?pageID=1863"
}