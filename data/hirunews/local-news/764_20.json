{
       "Source": "hirunews",
       "Timestamp": "Tuesday, 01 November 2022 - 7:23",
       "Headline": "අද සිට හැදුනුම්පත් සේවා ගාස්තු ඉහළට",
       "News Content": "ජාතික හැදුනුම්පත් නිකුත් කිරීමේ දී අයකරනු ලබන ගාස්තු සහ සේවාවන් අද (01) සිට ඉහළ දමා තිබෙනවා.\nඒ අනුව මුල්වරට ලියාපදිංචි කර ජාතික හැදුනුම්පත් නිකුත් කිරීම සඳහා අයකරන ගාස්තුව රුපියල් 200 දක්වා ඉහළ දමා ඇති අතර හැදුනුම්පතක සංශෝධිත පිටපතක් නිකුත් කිරීම සඳහා රුපියල් 500ක් අය කෙරෙණු ඇති.\nනැති වූ ජාතික හැදුනුම්පතක අනුපිටපතක් නිකුත් කිරීම සඳහා අය කරන ගාස්තුව රුපියල් 1,000 දක්වා ඉහළ දමා ඇති බව යි පුද්ගලයන් ලියාපදිංචි කිරීමේ කොමසාරිස් ජනරාල් වියානි ගුණතිලක සඳහන් කළේ.\nඑසේ ම එක්දින සේවය මඟින් ජාතික හැදුනුම්පත් නිකුත් කිරීම සඳහා අයදුම්පත් ගාස්තුවට අමතර ව රුපියල් 2,000ක මුදලක් ද අය කෙරෙණු ඇති.\nමේ අතර කාඩ්පත් හිඟය හේතුවෙන් තාවකාලික ව නිකුත් කෙරෙනු ලක්ෂ 6ක් වන තාවකාලික රියදුරු බලපත්‍ර වෙනුවට ඉදිරි දෙසතිය තුළ ස්ථීර රියදුරු බලපත්‍ර නිකුත් කරන බව මෝටර් රථ ප්‍රවාහන දෙපාර්තමේන්තුවේ කොමසාරිස් ජනරාල් නිශාන්ත වීරසිංහ ප්‍රකාශ කළා.",
       "URL": "https://www.hirunews.lk/319345/අද-සිට-හැදුනුම්පත්-සේවා-ගාස්තු-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=764"
}