{
       "Source": "hirunews",
       "Timestamp": "Tuesday, 27 December 2022 - 7:38",
       "Headline": "ඊ.ටී.එෆ් අරමුදලේ මුදල් ප්‍රේෂණය ඔන්ලයින් ක්‍රමයට පමණ යි",
       "News Content": "සේවා නියුක්තිකයන්ගේ භාර අරමුදලට දායකත්ව මුදල් ප්‍රේෂණය කිරීම ලබන වසරේ පෙබරවාරි මස පළමු වනදා සිට ක්‍රියාත්මක වන පරිදි මාර්ගගත ක්‍රමවේදය ඔස්සේ පමණක් සිදු කළ යුතු බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nසේවකයන් 15 දෙනෙකුට වඩා සේවය කරන ආයතනවල සේවායෝජකයන් අදාළ ගෙවීම සිදු කිරීම සහ මාසික වාර්තා ඉදිරිපත් කිරීමද මාර්ගගත ක්‍රමය ඔස්සේ සිදු කළ යුතු බව යි ඔහු කියා සිටියේ.\nමේ හරහා සේව්‍ය පාර්ශවයට පහසුවෙන් දායකත්ව මුදල් සේවා ස්ථානයේ සිටම ප්‍රේෂණය කළ හැකි අතර සේවකයින්ට ද දායකත්ව මුදල් ආයතනය විසින් නිසි පරිදි ගෙවා ඇති බවට තහවුරු කර ගත හැකි බව ද රාජ්‍ය අමාත්‍ය රංජිත් සියඹලාපිටිය සඳහන් කළා.",
       "URL": "https://www.hirunews.lk/323639/ඊ-ටී-එෆ්-අරමුදලේ-මුදල්-ප්‍රේෂණය-ඔන්ලයින්-ක්‍රමයට-පමණ-යි",
       "Category": "Local News",
       "Parent URL": "https://www.hirunews.lk/local-news.php?pageID=641"
}