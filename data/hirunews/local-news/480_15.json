{
       "Source": "hirunews",
       "Timestamp": "Sunday, 12 March 2023 - 19:28",
       "Headline": "අලවතුගොඩ කාන්තා මරණයට යුධ හමුදා සෙබලෙකු අත්අඩංගුවට",
       "News Content": "මහනුවර - අලවතුගොඩ ප්‍රදේශයේ වෙල්යායක තිබී 25 හැවිරිදි විවාහක කාන්තාවකගේ මළ සිරුරක් සොයාගැනීමේ සිද්ධියට අදාළව සැකපිට යුධ හමුදා සෙබළෙකු අත්අඩංගුවට ගෙන තිබෙනවා.\nඔහු අලවතුගොඩ ප්‍රදේශයේ පදිංචි අයෙකු බවයි පොලිසිය සඳහන් කළේ.\nපෙරේදා රාත්‍රියේ සැමියා එම ප්‍රදේශයේ අවමංගල්‍ය උත්සවයකට සහභාගි වී යළි නිවසට පැමිණි අවස්ථාවේ බිරිඳ නිවසේ නොසිටීම හේතුවෙන් අසල්වැසියන් සමග එක්ව බිරිඳ සොයා ප්‍රදේශය අවට පරීක්ෂා කිරීම් සිදුකර කර තිබුණා.\nඅනතුරුවයි ඊයේ අලුයම නිවසට යාබද වෙල්යායක මඩෙහි තිබී ඇයගේ මළ සිරුර සොයා ගෙන තිබුණේ.\nඒ අනුව පොලිස් නිල සුනඛයින් යොදවා විමර්ශන ආරම්භ කළ අතර එහිදී නිල සුනඛයින් මෙම යුධ හමුදා සෙබළාගේ නිවස වෙත ගොස් නතර වී තිබෙනවා.\nඑමෙන්ම දැනට පොලිසිය සිදුකරන ලද විමර්ශනවලින් අනාවරණ වී ඇත්තේ අදාළ යුධ හමුදා සෙබළා එම කාන්තාවට අවස්ථා කිහිපයකදී අයුතු යෝජනා සිදුකර ඇති බවටයි.",
       "URL": "https://www.hirunews.lk/329749/අලවතුගොඩ-කාන්තා-මරණයට-යුධ-හමුදා-සෙබලෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=480"
}