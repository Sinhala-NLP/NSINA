{
       "Source": "hirunews",
       "Timestamp": "Friday, 16 June 2023 - 10:35",
       "Headline": "නාවික හමුදා බස් රථයක් සහ ලොරි රථයක් එකිනෙක ගැටී දෙදෙනෙකු මරුට",
       "News Content": "දොම්පේ - ගිරිදර - දෙල්ගොඩ මාර්ගයේ මාලිද ප්‍රදේශයේදී නාවික හමුදා බස් රථයක් සහ ලොරි රථයක් එකිනෙක ගැටී අද (16) උදෑසන සිදුවූ අනතුරකින් දෙදෙනෙකු ජිවිතක්ෂයට පත්ව තිබෙනවා.\nබරපතල තුවාල ලැබූ තවත් පුද්ගලයෙකු රාගම ශික්ෂණ රෝහලට ඇතුළත් කර ඇති අතර බස් රථය කිරිදිවැල ප්‍රදේශයේ සිට නාවික හමුදා මූලස්ථානය වෙත ගමන් කරමින් සිටියදීයි මෙලෙස අනතුරට ලක්ව ඇත්තේ.\nමෙලෙස මියගොස් ඇත්තේ ලොරි රථයේ ගමන් ගත් 39 සහ 46 හැවිරිදි හපුතලේ ප්‍රදේශයේ පදිංචි පුද්ගලයින් දෙදෙනෙක්.\nමේ අතර, වව්නියාව - කන්නාට්ටි ප්‍රදේශයේ අද උදෑසන සිදුවූ තවත් අනතුරකින් මව සහ දියණිය ජිවිතක්ෂයට පත්ව තිබෙනවා.\nබස් රථයක් එනතුරු මාර්ගයේ රැදී සිටියදී ලොරි රථයක් විසින් ඔවුන් අනතුරට ලක් කර ඇති බවයි අප වාර්තාකරු කියා සිටියේ.",
       "URL": "https://www.hirunews.lk/338101/නාවික-හමුදා-බස්-රථයක්-සහ-ලොරි-රථයක්-එකිනෙක-ගැටී-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=264"
}