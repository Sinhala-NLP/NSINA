{
       "Source": "hirunews",
       "Timestamp": "Thursday, 04 August 2022 - 15:15",
       "Headline": "ශාන්ත ජෝන් ගිලන් රථ අරගල බිමෙන් ඉවත් වෙයි",
       "News Content": "ගාලු මුවදොර අරගල භූමියේ දීර්ඝ කාලයක් තිස්සේ රැඳී සිටි ශාන්ත ජෝන් ගිලන් රථ හමුදාවට අයත් සාමාජිකයින් අද එම අරගල භූමියෙන් ඉවත් වීමට කටයුතු කළා.\nමීට මූලික හේතුව වී ඇත්තේ ඊයේ දිනයේදී කොටුව පොලිසිය විසින් අරගල භූමිය තුල රැඳී සිටිම අනවසර ක්‍රියාවක් බවටත් බලහත්කාරයෙන් රැඳී සිටින්නන්ට එරෙහිව නීතිමය ක්‍රියාමාර්ග ගන්නා බවටත් සඳහන් කරමින් නිකුත් කළ නිවේදනයයි.\nශාන්ත ජෝන් ගිලන් රථ හමුදාව ගාලු මුවදොර අරගල භූමිය සක්‍රිය වී සති දෙකකට පසුව එහි සිය ස්වේච්ඡා සේවා කටයුතු ආරම්භ කළ අතර මාස 3කට ආසන්න කාලයක් ඔවුන් අඛණ්ඩව අරගල භූමියට පැමිණෙන සහ අරගල භූමියේ රැඳී සිටි පුද්ගලයින්ගේ සෞඛ්‍ය අවශ්‍යතා වෙනුවෙන් කටයුතු කළා.",
       "URL": "https://www.hirunews.lk/311883/ශාන්ත-ජෝන්-ගිලන්-රථ-අරගල-බිමෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=965"
}