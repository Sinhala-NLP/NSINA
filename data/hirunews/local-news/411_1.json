{
       "Source": "hirunews",
       "Timestamp": "Sunday, 16 April 2023 - 14:15",
       "Headline": "වගා හානි කරන රිළවුන් ඉවත් කිරීමට දිස්ත්‍රික් ගොවි සංවිධානවලින් සහයෝගය (වීඩියෝ)",
       "News Content": "වගාවන්ට හානි කරන රිළවුන් ඉවත් කිරීමට කෘෂිකර්ම අමාත්‍යාංශය විසින් ගනු ලබන ඕනෑම පියවරකට උපරිම සහයෝගය පළ කරන බව සියලු දිස්ත්‍රික් ගොවි සංවිධානවල නියෝජිතයන් කෘෂිකර්ම අමාත්‍යාංශයට දැනුම් දී තිබෙනවා.\nඑමෙන්ම චීනයේ සත්වෝද්‍යාන සඳහා මෙරට රිළවුන් ලක්ෂයක් අපනයනය කිරීමට ගෙන ඇති තීරණයට ඇතැම් පාර්ශව විවේචන එල්ල කළද ඔවුන් කිසිවෙකුත් සිය ගැටළුවලට විසඳුම් ලබාදී නොමැති බවයි එම ගොවි සංවිධාන පෙන්වා දෙන්නේ.\nමේ අතර ගොවීන් විසින් වගා කරන වගාබිම්වලින් අක්කර භාගයක් සතුන් සඳහා වෙන් කරන ලෙස සත්ව සුබසාධන සංගමයක් කෘෂිකර්ම අමාත්‍යාංශයෙන් ඉල්ලීමක් කර ඇති බවයි නිවේදනයක් නිකුත් කරමින් එම අමාත්‍යාශය සඳහන් කළේ.",
       "URL": "https://www.hirunews.lk/332663/වගා-හානි-කරන-රිළවුන්-ඉවත්-කිරීමට-දිස්ත්‍රික්-ගොවි-සංවිධානවලින්-සහයෝගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=411"
}