{
       "Source": "hirunews",
       "Timestamp": "Monday, 15 February 2016 - 15:42",
       "Headline": "යෝෂිත රාජපක්ෂ ඇතුළු පිරිස වෙනුවෙන් මහාධිකරණයට ඇප අයදුම්පතක්",
       "News Content": "මුදල් විශුද්ධිකරණ පනත යටතේ වරදක් සිදුකර ඇතැයි පැවසෙන සිද්ධියක් සම්බන්ධයෙන් රිමාන්ඞ් භාරයට පත් කෙරුණු යෝෂිත රාජපක්ෂ ඇතුලූ පිරිස වෙනුවෙන් කොළඹ මහාධිකරණය වෙත අද ඇප අයදුම්පතක් ඉදිරිපත් කෙරුණා.\nඔවුන්ගේ නීතිඥයන් අද එම ඇප අයදුම්පත ඉදිරිපත් කළ බවයි හිරු අධිකරණ වාර්තාකරුවන් ප්‍රකාශ කළේ.\nCSN නාලිකාවේ ප්‍රවර්ධන කටයුතු වෙනුවෙන් රාජ්‍ය දේපළ යොදාගැනීම සහ හේතු ඉදිරිපත් කළ නොහැකි මූල්‍ය ප්‍රතිපාදනවලින් එම නාලිකාව ආරම්භ කිරීම ඇතුළු චෝදනා කිහිපයක් යටතේ අත්අඩංගුවට ගැනුනු යෝෂිත රාජපක්ෂ ඇතුලූ පස්දෙනා මේ මස 25 වනදා දක්වා දැනට රක්ෂිත බන්ධනාගාරගතව පසුවනවා.",
       "URL": "https://www.hirunews.lk/126318/යෝෂිත-රාජපක්ෂ-ඇතුළු-පිරිස-වෙනුවෙන්-මහාධිකරණයට-ඇප-අයදුම්පතක්",
       "Category": "Local News",
       "Parent URL": "https://www.hirunews.lk/local-news.php?pageID=5167"
}