{
       "Source": "hirunews",
       "Timestamp": "Tuesday, 12 September 2017 - 13:35",
       "Headline": "උදේට පැහැදිලි අහසක් - පස්වරුවේ ගිඟුරුම් සහිත වැසි",
       "News Content": "අද පස්වරුවේත් ප්‍රදේශ රැසකට තද වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nවිශේෂයෙන් වැසි ඇති වන විට තද සුළං සහ අකුණු අනතුරු ඇති විය හැකි බැවින් ඒ සම්බන්ධයෙන් අවදානය යොමු කරන ලෙසයි එම දෙපාර්තමේන්තුව ජනතාවට දැනුම් දෙන්නේ.\nමේ අතර, පසුගිය දිනවල ඇති වූ වර්ෂාපතනයත් සමඟ මාවනැල්ල - අම්බුළුවාව - පහත අම්බලාව - අක්කර 100 ගම්මානයේ ඊයේ ඇති වූ නායයාම පිළිබඳව ජාතික ගොඩනැගිලි පර්යේෂණ සංවිධානය පරීක්ෂණයක් ආරම්භ කර තිබෙනවා.\nනාය යාම හේතුවෙන් එම ස්ථානය අවට පදිංචිව සිටි පවුල් 05කට අයත් පුද්ගලයන් ආරක්ෂිත ස්ථාන වෙත යොමු කළ බවයි මාවනැල්ල ප්‍රාදේශීය ලේකම් ප්‍රියංගනී පෙතංගොඩ හිරු ප්‍රවෘත්ති අංශයට සදහන් කළේ.\nඑමෙන්ම පස් කදු කඩා වැටීම් හේතුවෙන් අවහිර වූ රත්නපුර - වේවැල්වත්ත මාර්ගය මේ වනවිටත් ගමනාගමන කටයුතු සඳහා විවෘත කර නැහැ.\nදිවයිනේ නිරිතදිග කොටසට වැසි ලැබුණ ද උතුර, උතුරුමැද සහ නැගෙනහිර පළාත්වලට මේ දක්වා ප්‍රමාණවත් වැසි ලැබී නැහැ.\nකෙසේ වෙතත්, ඔක්තොම්බර් සහ නොවැම්බර් මාසවල අන්තර් මෝසම සක්‍රීය වීමත් සමඟ එම ප්‍රදේශවලට වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුවේ වැඩබලන අධ්‍යක්ෂ ජනරාල්වරයා කියා සිටියා.",
       "URL": "https://www.hirunews.lk/170716/උදේට-පැහැදිලි-අහසක්-පස්වරුවේ-ගිඟුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4326"
}