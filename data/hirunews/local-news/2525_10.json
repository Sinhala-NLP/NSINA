{
       "Source": "hirunews",
       "Timestamp": "Wednesday, 12 August 2020 - 12:56",
       "Headline": "සරුංගල් යැවූ පාසල් සිසුවෙකු විදුලිසැර වැදී මියයයි",
       "News Content": "සරුංගල් යවමින් සිටියදී විදුලිසැර වැදීමෙන් පාසල් සිසුවෙකු ජිවිතක්ෂයට පත්වීමේ පුවතක් කළුතර - මොරගහහේන - වීදිගොඩ ප්‍රදේශයෙන් වාර්තා වනවා.\nදස හැවිරිදි වීදිගොඩ ප්‍රදේශයේම පදිංචි මෙම දරුවා මීට දින 3 කට ඉහතදී අධිවේගී මාර්ගය ආසන්නට ගොස් සරුංගල් යවමින් සිටියදීයි මෙම අනතුරට ලක්ව ඇත්තේ.\nඑහිදී සිසුවා යැවූ සරුංගලයෙහි නූල අධිවේගී මාර්ගය ආසන්නයේ ගමන් කරන අධිබලැති විදුලි රැහැනක ගැටී තිබෙනවා.\nපසුව දින 3 ක් පමණ කාලයක් හොරණ රෝහලේ ප්‍රතිකාර ලබමින් සිටි මොහු ඊයේ රාත්‍රියේ ජිවිතක්ෂයට පත්වූ බව පොලීසිය සදහන් කළා.",
       "URL": "https://www.hirunews.lk/247635/සරුංගල්-යැවූ-පාසල්-සිසුවෙකු-විදුලිසැර-වැදී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2525"
}