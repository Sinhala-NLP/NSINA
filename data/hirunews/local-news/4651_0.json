{
       "Source": "hirunews",
       "Timestamp": "Tuesday, 21 February 2017 - 10:53",
       "Headline": "අධ්‍යාපන ඇමති අකිලට ජාත්‍යන්තර සම්මානයක්",
       "News Content": "ඉන්දියාවේ මුම්බායිහි පසුගිය 17, 18 දෙදින තුළ පැවති ලෝක සාමූහික සමාජ වගකීම් සදහා වන World CSR Day and CSR සමුළුවේදී අධ්‍යාපන අමාත්‍ය අකිල විරාජ් කාරියවසම් ඇගයීමට ලක් වුණා.\nඒ සමාජ සංවර්ධනය සඳහා වූ දායකත්වය වෙනුවෙන් Outstanding Contribution to Social Development සම්මානයෙන්.\nඅමාත්‍යවරයා විසින් සිදුකළ සමාජ සංවර්ධනය හා උත්සාහය අගයමින් මෙම සම්මානය ප්‍රධානයකර තිබෙනවා.\nසමුළුවේ නිර්මාතෘ ආචාර්ය ආර්.එල්.භාතියා එහිදී සඳහන් කළේ අකිල විරාජ් මහතා ලබාදෙන්නා වු උපායමාර්ගික නායකත්වය පිළිබඳ අත්දැකීම් සෙසු රටවල් සමඟ හුවමාරු කිරීම වැදගත් වන හෙයින් මෙම සම්මානය ප්‍රධානය කිරීමට තීරණය කළ බවයි.\nමෙවර සමුළුවේ තේමාව වූයේ The Future of Profit is purpose යන්නයි.\nමෙම සමුළුව සඳහා ආසියානු සහ යුරෝපීය රටවල් 84ක නියෝජිතයින් එක්ව සිටියා.",
       "URL": "https://www.hirunews.lk/155035/අධ්‍යාපන-ඇමති-අකිලට-ජාත්‍යන්තර-සම්මානයක්",
       "Category": "Local News",
       "Parent URL": "https://www.hirunews.lk/local-news.php?pageID=4651"
}