{
       "Source": "hirunews",
       "Timestamp": "Wednesday, 20 April 2022 - 8:17",
       "Headline": "ශ්‍රී ලන්කන් ගුවන් සමාගම් ප්‍රධානීන් අද කෝප් කමිටුව හමුවට",
       "News Content": "ගුවන් යානා 21ක් බද්දට ගැනීම ගැන සොයා බැලීම සඳහා ශ්‍රී ලංකන් ගුවන් සමාගමේ ප්‍රධානීන් අද (20) කෝප් කමිටුව හමුවට කැඳවා ඇති බව එම කමිටුවේ සභාපති මහාචාර්ය චරිත හේරත් ප්‍රකාශ කළා.\nඅනතුරුව ඒ සම්බන්ධයෙන් පාර්ලිමේන්තුවට වාර්තාවක් ද ඉදිරිපත් කරන බවයි ඔහු ඊයේ පාර්ලිමේන්තුවේදී කියා සිටියේ.\nමේ අතර ආනයනික සහල් වැනි භාණ්ඩ සඳහා වන බදු අඩුකිරීම් තුළින් මහජනතාවට අපේක්ෂිත පරිදි ප්‍රතිලාභ සැළසෙන්නේද යන්න පිළිබඳව සොයාබැලීමට මුදල් අමාත්‍යාංශය ක්‍රියාශීලීව මැදිහත් විය යුතු බව රජයේ මුදල් පිළිබඳ කාරක සභාව පවසනවා.\nඑම කාරක සභාව ඊයේ පාර්ලිමේන්තුවේදී එහි සභාපති අනුර ප්‍රියදර්ශන යාපාගේ ප්‍රධානත්වයෙන් රැස්වූ අතර, එහිදී පසුගිය 5 වනදා පාර්ලිමේන්තුවට ඉදිරිපත් කරන ලද රේගු ආඥා පනත යටතේ ඇති යෝජනාව කාරක සභාව විසින් අනුමත කළා.\nඒ අනුවයි ආනයනික භාණ්ඩවල බදු අඩු කිරීම් තුළින් මහජනතාවට අපේක්ෂිත ප්‍රතිලාභ සැලසෙන්නේ ද යන්න පිළිබඳව සොයාබැලීමට මුදල් අමාත්‍යාංශය මැදිහත් විය යුතු බවට කාරක සභාව යෝජනා කර ඇත්තේ.",
       "URL": "https://www.hirunews.lk/302334/ශ්‍රී-ලන්කන්-ගුවන්-සමාගම්-ප්‍රධානීන්-අද-කෝප්-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=1221"
}