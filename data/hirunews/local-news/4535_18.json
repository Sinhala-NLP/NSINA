{
       "Source": "hirunews",
       "Timestamp": "Wednesday, 03 May 2017 - 15:04",
       "Headline": "මුදල් වංචා කළ පුද්ගලයෙකු අත්අඩංගුවට ගැනීමට පොලීසිය මහජන සහය පතයි",
       "News Content": "මංගල දැන්වීමක් පළ කර විවාහ කර ගන්නා බව පවසා කාන්තාවකගෙන් රුපියල් දහඅට ලක්ෂ 65,000 ක මුදලක් වංචා කළ පුද්ගලයෙකු අත්අඩංගුවට ගැනීම සඳහා පොලීසිය විමර්ශන ආරම්භ කර තිබෙනවා.\nචක්‍රවර්තී ගාමිණී සිල්වා නැමති ඇල්පිටිය - නවදගල - හිපන්කන්ද ප්‍රදේශයේ පදිංචි 57 හැවිරිදි මෙම සැකකරුගේ ඡායාරූපයක් ද පොලිස් මූලස්ථානය අද මාධ්‍ය වෙත නිකුත් කළා.\nසිද්ධිය සම්බන්ධයෙන් මේ වනවිට ගම්පහ මහේස්ත්‍රාත් අධිකරණයේ නඩුවක්ද විභාග වන අතර, සැකකරු මේ වනවිට අතුරුදන්ව ඇති බවයි පොලිස් මූලස්ථානය නිවේදනය කළේ.\nමොහු සම්බන්ධයෙන් තොරතුරක් ඇත්නම් ගම්පහ විශේෂ අපරාධ විමර්ශන අංශයේ 077 38 90 959 යන දුරකතන අංකයට හෝ 077 078 00 71 යන දුරකතන අංකයට දැනුම්දෙන ලෙස ද පොලිසිය තවදුරටත් ඉල්ලා සිටිනවා.",
       "URL": "https://www.hirunews.lk/160519/මුදල්-වංචා-කළ-පුද්ගලයෙකු-අත්අඩංගුවට-ගැනීමට-පොලීසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=4535"
}