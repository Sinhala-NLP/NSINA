{
       "Source": "hirunews",
       "Timestamp": "Tuesday, 13 July 2021 - 18:05",
       "Headline": "පාස්කු ප්‍රහාරයේ ඉදිරි කටයුතු මන්දගාමීයි - කතෝලික සභාවෙන් ජනපතිට පිටු19කින් යුත් ලිපියක් (වීඩියෝ)",
       "News Content": "පාස්කු ප්‍රහාරයේ වගකිවයුත්තන්ට දඬුවම් දීමේ කටයුතුවල මන්දගාමී ස්වභාවය සම්බන්ධයෙන් ජනාධිපතිවරයාට පිටු 19කින් යුත් ලිපියක් යොමු කරන පාස්කු ඉරුදින ප්‍රහාරය පිළිබඳ ජාතික තෝලික ප්‍රකාශක කමිටුව සඳහන් කරන්නේ පාස්කු ප්‍රහාරයට වගකිව යුත්තන් නීතිය හමුවට කැඳවීමේ මන්දගාමී ස්වභාවය පිළිබඳව තමන් දැඩි කනස්සල්ලට පත්ව ඇති බවයි.\nමැල්කම් කාදිනල් රංජිත් අගරදගුරු හිමිපාණන් ඇතුළු රදගුරු හිමිවරුන් හය දෙනෙක් සහ කතෝලික සභාවේ පියතුමන්ලා 27 දෙනෙක් අදාළ ලිපියට අත්සන් තබා තිබෙනවා.\nමෙම ලිපිය හරහා ගැටළු ගණනාවක් කෙරෙහි අවධානය යොමුකරණ කතෝලික සභාව ජනාධිපතිවරයාගෙන් ඉල්ලා සිටින්නේ අවම තරමින් මාසයක කාලයක් තුළ හෝ අදාල ගැටළුවලට නිසි පිළිතුරු සපයන ලෙසයි.\nදැනට මන්දගාමී වී ඇති සත්‍යය මතු කර ගැනීමේ උත්සාහය පරාජය කර පීඩාවට පත් ජනතාවට සහන සැලසීම සඳහා ඉක්මන් ක්‍රියාමාර්ග ගන්නා ලෙසත් ඔවුන් මෙම ලිපිය හරහා ඉල්ලා සිටිනවා.\nමෙම ඉල්ලීමට යහපහපත් ප්‍රතිචාරයක් නොලැබුණහොත් විකල්ප ක්‍රියා මාර්ග කෙරෙහි යොමු වීමටත් ඔවුන් අදහස් කර සිටින බවයි අදාළ ලිපියෙහි වැඩිදුරටත් දැක්වෙන්නේ.\nජනාධිපතිවරයා වෙත යොමු කළ සම්පූර්ණ ලිපිය මෙතනින්",
       "URL": "https://www.hirunews.lk/276877/පාස්කු-ප්‍රහාරයේ-ඉදිරි-කටයුතු-මන්දගාමීයි-කතෝලික-සභාවෙන්-ජනපතිට-පිටු19කින්-යුත්-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1822"
}