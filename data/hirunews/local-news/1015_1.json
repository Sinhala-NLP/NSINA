{
       "Source": "hirunews",
       "Timestamp": "Sunday, 17 July 2022 - 10:09",
       "Headline": "බන්ධනාගාරයට හෙරොයින් ගෙනයන්න දැරූ තැත වරදියි",
       "News Content": "වැලිකඩ බන්ධනාගාරය තුළට හෙරොයින් රැගෙන යාමට තැත් කළ රැඳවියෙකු විශේෂ කාර්ය බලකායේ නිලධාරින් අත් අඩංගුවට ගෙන තිබෙනවා.\nවිශේෂ කාර් ය බලකාය වැලිකඩ බන්ධනාගාර කඳවුරේ රාජකාරී සිදු කරනු ලබන නිලධාරින් පිරිසක් විසිනු මෙම රැඳවියා පරීක්ෂා කිරීමේදී අත් අඩංගුවට ගෙන ඇත්තේ.\nඊයේ (16) පෙරවරුවේදී මෙම වැටලීමේ දී හෙරොයින් මිලිග්‍රෑම් 300ක් සැකකරු සන්තකයේ තිබී සොයා ගැනුණා.\nමෙම සැකකරු ගිනිඅවි සන්තකයේ තබා ගැනීමේ චෝදනාවකට හසුවයි බූස්ස රක්ෂිත බන්ධනාගාරගතව සිටින්නේ.\nඑහි සිට වැලිකඩට රැගෙන ඒමේදියි මෙම සැකකරු ළඟ තිබී හෙරොයින් සොයා ගෙන ඇත්තේ.\nසැකකරුගේ යට කලිසම් වාටියේ සඟවාගෙන මෙම මත්ද්‍රව්‍ය තොගය බන්ධනාගාරයට ගෙන යාමටයි ඔහු උත්සාහ කර ඇත්තේ.\nඅදාළ සැකකරු වැඩිදුර විමර්ශන සඳහා ජේලර් වෙත භාර දී තිබෙන අතර, ඔහු 43 හැවිරිදි කිරුළපන ප්‍රදේශයේ පදිංචිකරුවෙක්.",
       "URL": "https://www.hirunews.lk/310182/බන්ධනාගාරයට-හෙරොයින්-ගෙනයන්න-දැරූ-තැත-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=1015"
}