{
       "Source": "hirunews",
       "Timestamp": "Friday, 01 March 2019 - 13:15",
       "Headline": "කටුනායක ගුවන් තොටුපලට මගී යානයක් හදිසියේ ගොඩබස්සවයි",
       "News Content": "මගීන් 11 දෙනෙකු රැගත් ගුවන් යානයක් තාක්ෂණික දෝෂයකට ලක්වීම නිසා කටුනායක ගුවන් තොටුපල වෙත හදිසියේ ගොඩබස්සවා තිබෙනවා.\nහොංකොං බලා ගමන් ගත් ගුවන් සේවයකට අයත් නොවන කුලී ගුවන් යානයක් වන මෙය තාක්ෂණික දෝෂයට ලක්වීමත් සමඟ ආරක්ෂක පියවරක් ලෙස ඉන්ධන මුහුදට හෙළා ඇති බව සඳහන්.\nඉන් අනතුරුවයි එය කටුනායක ජාත්‍යන්තර ගුවන් තොටුපල වෙත හදිසියේ ගොඩබැස්සවීමට පියවර ගෙන ඇත්තේ.\nගුවන් තොටුපල බලධාරීන් ප්‍රකාශ කර ඇත්තේ යානය මගීන් සමඟ ආරක්ෂිතව ගොඩබැස්සවූ බවයි.",
       "URL": "https://www.hirunews.lk/211467/කටුනායක-ගුවන්-තොටුපලට-මගී-යානයක්-හදිසියේ-ගොඩබස්සවයි",
       "Category": "Local News",
       "Parent URL": "https://www.hirunews.lk/local-news.php?pageID=3477"
}