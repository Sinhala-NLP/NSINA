{
       "Source": "hirunews",
       "Timestamp": "Wednesday, 09 September 2020 - 7:52",
       "Headline": "කන්ටේනර් රථයක් පෙරලී කොළඹ - නුවර මාර්ගයේ ගමනා ගමනයට බාධා (වීඩියෝ-ඡායාරූප)",
       "News Content": "කන්ටේනර් රථයක් මාර්ගය හරහා පෙරළී යාමෙන් කොළඹ - නුවර ප්‍රධාන මාර්ගයේ නිට්ටඹුව - කලගෙඩිහේන ප්‍රදේශයෙන් ගමනාගමනයට බාධා එල්ල වී තිබෙනවා.\nපොලිස් මාධ්‍ය කොට්ඨාශය සදහන් කළේ අද (09) උදෑසන මෙම අනතුර සිදුව ඇති බවයි.\nමේ හේතුවෙන් සැහැල්ලු වාහන පමණක් එම ස්ථානයෙන් ගමන් කිරීමට හැකියාව පවතින බවයි හිරු වාර්තාකරු සදහන් කළේ.\nඑමෙන්ම, මාදම්පේ ප්‍රදේශයෙන් ගසක් කඩා වැටී අවහිර වී තිබූ කොළඹ - හලාවත මාර්ගය මේ වන විට යථා තත්ත්වයට පත් කර තිබෙනවා.\nමේ අතර වර්ෂාවත් සමඟ රත්මලාන දුම්රිය ස්ථානය ආසන්නයෙන් දුම්රිය මාර්ගයට ගසක් කඩා වැටීමෙන් මුහුදුබඩ මාර්ගයේ දුම්රිය ප්‍රමාදයක් ඇති විය හැකි බවයි දුම්රිය පාලක මැදිරිය ප්‍රකාශ කළේ.",
       "URL": "https://www.hirunews.lk/249767/කන්ටේනර්-රථයක්-පෙරලී-කොළඹ-නුවර-මාර්ගයේ-ගමනා-ගමනයට-බාධා-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2467"
}