{
       "Source": "hirunews",
       "Timestamp": "Sunday, 06 August 2023 - 17:58",
       "Headline": "(ICC) දූෂණ මර්දන ඒකකයේ ප්‍රධානියා ශ්‍රී ලංකාවට",
       "News Content": "මෙරටට පැමිණ සිටින ජාත්‍යන්තර ක්‍රිකට් කවුන්සිලයේ වංචා සහ දූෂණ මර්ධන ඒකකයේ සාමාන්‍යාධිකාරී ඇලෙක්ස් මාෂල් ඇතුළු පිරිසක් විමර්ශන කටයුතු සඳහා මෙරටට පැමිණ තිබෙනවා.\nසතියකට ආසන්න කාලයක් ඔවුන් මෙරට රැදී සිටින අතර එහිදී හිටපු ක්‍රිකට් ක්‍රීඩකයින් කිහිපදෙනෙකු සහ ක්‍රිකට් බලධාරීන් හමුවීමට නියමිතයි.\nඒ අනුව ජගත් ක්‍රිකට් කවුන්සිලය විසින් තහනමක් පනවා තිබෙන ශ්‍රී ලංකා හිටපු ක්‍රිකට් ක්‍රීඩක නුවන් සොයිසා සමගද ජාත්‍යන්තර ක්‍රිකට් කවුන්සිලයේ වංචා සහ දූෂණ මර්ධන ඒකකයේ සාමාන්‍යාධිකාරී ඇලෙක්ස් මාෂල් සාකච්ඡාවක් පවත්වා ඇති බවට වාර්තා වනවා.",
       "URL": "https://www.hirunews.lk/343855/icc-දූෂණ-මර්දන-ඒකකයේ-ප්‍රධානියා-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=119"
}