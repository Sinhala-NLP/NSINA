{
       "Source": "hirunews",
       "Timestamp": "Monday, 06 December 2021 - 12:47",
       "Headline": "සමගි ජනබලවේගය අදත් පාර්ලිමේන්තුව වර්ජනය කරයි (වීඩියෝ)",
       "News Content": "අයවැය විවාදය අතරතුර පසුගිය දා පාර්ලිමේන්තුවේ ඇති වූ සිද්ධීන් සම්බන්ධයෙන් ආණ්ඩුවේ සහ විපක්ෂයේ ජ්‍යෙෂ්ඨ මන්ත්‍රීවරුන්ගෙන් සැදුම්ලත් කමිටුවක් පත් කිරීමට පියවර ගන්නා බව කථානායක මහින්ද යාපා අබේවර්ධන අද පාර්ලිමේන්තුවේදී ප්‍රකාශ කළා.\nමේ අතර, පසුගිය සිකුරාදා සහ සෙනසුරාදා අයවැය විවාදයේ දී පාර්ලිමේන්තු මන්ත්‍රී මනූෂ නානායක්කාර අදහස් දැක්වීමේදී ආණ්ඩු පක්ෂයෙන් එල්ල වූ  බලපෑම්වලට විරෝධය පළ කරමින් සමගි ජන බලවේගයේ මන්ත්‍රීවරුන් පාර්ලිමේන්තුවේ සභා ගර්භයට පැමිණීම වර්ජනය කර තිබෙනවා.\nහිරු පාර්ලිමේන්තු වාර්තාකරු ප්‍රකාශ කළේ, අද උදෑසන එම මන්ත්‍රීවරුන් කළු පටි පැලඳ විරෝධතා පුවරු අතැති ව ඔවුන් පාර්ලිමේන්තු සංකීර්ණය ඉදිරිපිට පිහිටි පොකුණ අසල විරෝධතාවක නිරත වූ බවයි.\nඅද පෙරවරුවේ මෙම සිද්ධිය පිළිබඳව සාකච්ඡා කිරීම සඳහා පක්ෂ නායක රැස්වීමක් ද පැවති අතර, අනතුරුව පක්ෂ නායක රැස්වීමේ දී ගත් තීරණය  කථානායකවරයා විසින් සභාවට දැනුම් දුන්නා.",
       "URL": "https://www.hirunews.lk/290167/සමගි-ජනබලවේගය-අදත්-පාර්ලිමේන්තුව-වර්ජනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1514"
}