{
       "Source": "hirunews",
       "Timestamp": "Thursday, 28 January 2021 - 17:03",
       "Headline": "පළාත් කිහිපයකට ඉදිරි පැය 36 තුළ වැසි",
       "News Content": "උතුරු, උතුරුමැද, නැගෙනහිර සහ ඌව පළාත්වලත් මාතලේ සහ හම්බන්තොට දිස්ත්‍රික්කවලත් ඉදිරි පැය 36 තුළ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nසෙසු ප්‍රදේශවල පස්වරු දෙකෙන් පමණ පසුව, ස්ථාන ස්වල්පයක වැසි හෝ ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව නිවේදනය කළේ.\nනැගෙනහිර පළෘතේත් නුවරඑළිය මාතලේ මුලතිව් සහ පොළොන්නරුව දිස්ත්‍රික්වලත් ඇතැම් ස්ථානවලට මිලිමීටර් 50ට වැඩි තරමක් තද වැසි ද ඇතිවිය හැකියි.\nබස්නාහිර මධ්‍යම සහ සබරගමුව පලාත්වල උදෑසන කාලයේදී මීදුම් සහිත තත්වයක් ඇතිවීමේ හැකියාවක් ද පවතිනවා.\nගිගුරුම් සහිත වැසි සමග ඇතිවිය හැකි තාවකාලික තද සුළං සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි ජනතාවගෙන් ඉල්ලා සිටින්නේ.",
       "URL": "https://www.hirunews.lk/260990/පළාත්-කිහිපයකට-ඉදිරි-පැය-36-තුළ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2183"
}