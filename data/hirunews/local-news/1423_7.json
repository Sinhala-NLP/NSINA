{
       "Source": "hirunews",
       "Timestamp": "Saturday, 15 January 2022 - 14:43",
       "Headline": "මාතර බන්ධනාගාරයට දුම්කොළ සහ ජංගම දුරකතනයක් සහිත පාර්සලයක් විසි කිරීම ගැන විමර්ශනයක්",
       "News Content": "මාතර බන්ධනාගාරය තුළට තහනම් ද්‍රව්‍ය අඩංගු පාර්සලයක් තාප්පයට ඉහළින් විසිකිරීමේ සිද්ධියක් සම්බන්ධයෙන් විමර්ශනයක් ආරම්භ කර ඇති බව බන්ධනාගාර මූලස්ථානය පවසනවා.\nබන්ධනාගාර කොමසාරිස් පාලන සහ මාධ්‍ය ප්‍රකාශක චන්දන ඒකනායක සඳහන් කළේ, ඊයේ පස්වරුවේ නිල්වලා ගඟ ඔස්සේ බෝට්ටුවකින් පැමිණ බන්ධනාගාරයට යාබද ව පිහිටි හෝටල් පරිශ්‍රයේ සිට තහනම් ද්‍රව්‍ය අඩංගු පාර්සලයක් බන්ධනාගාරය තුළට විසිකර ඇති බව යි.\nබන්ධනාගාරයේ ආරක්ෂක රාජකාරිවල නිරත නිලධාරියෙකු විසින් ඒ පිළිබඳ බන්ධනාගාර නිලධාරින් දැනුවත් කිරීමෙන් පසු අදාළ පාර්සලය බන්ධනාගාර නිලධාරින් භාරයට ගෙන පරීක්ෂා කර තිබෙනවා.\nඑහි තිබී ජංගම දුරකථනයක්, චාජරයක්, ඩේටා කේබලයක් සහ දුම්කොළ සහිත පාර්සලයක් සොයා ගෙන ඇති බවයි බන්ධනාගාර මාධ්‍ය ප්‍රකාශකවරයා කියා සිටියේ.",
       "URL": "https://www.hirunews.lk/294086/මාතර-බන්ධනාගාරයට-දුම්කොළ-සහ-ජංගම-දුරකතනයක්-සහිත-පාර්සලයක්-විසි-කිරීම-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1423"
}