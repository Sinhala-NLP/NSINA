{
       "Source": "hirunews",
       "Timestamp": "Monday, 03 August 2020 - 7:41",
       "Headline": "ආණ්ඩුක්‍රම ව්‍යවස්ථා සභාව අද රැස්වේ",
       "News Content": "ආණ්ඩුක්‍රම ව්‍යවස්ථාව සභාව අද පස්වරු 4ට කථානායක නිළ නිවසේ දී රැස්වීමට නියමිතයි.\n8 වන පාර්ලිමේන්තුවේ හිටපු කථානායක සහ ආණ්ඩුක්‍රම ව්‍යවස්ථා සභාවේ සභාපති කරු ජයසූරියගේ ප්‍රධානත්වයෙන් එය රැස්වන බවයි පාර්ලිමේන්තුවේ සන්නිවේදන දෙපාර්තමේන්තුව නිවේදනය කළේ.\nඅග්‍රාමාත්‍ය මහින්ද රාජපක්ෂ, හිටපු විපක්ෂ නායක සජිත් ප්‍රේමදාස ඇතුළු ආණ්ඩුක්‍රම ව්‍යවස්ථා සභාවේ සෙසු සාමාජිකයන් ඒ සඳහා සහභාගිවීමට නියමිතයි.\nමෙහිදී මානව හිමිකම් කොමිසම සහ රාජ්‍ය සේවා කොමිෂන් සභාවන් හි පවතින පුරප්පාඩු සහ හානි පූර්ණය පිළිබඳ කාර්යාලයේ පවතින පුරප්පාඩු සම්පූර්ණ කිරීම සම්බන්ධයෙන් සාකච්ඡා කෙරෙන බවයි ආණ්ඩුක්‍රම ව්‍යවස්ථා සභාවේ මහලේකම් සහ පාර්ලිමේන්තුවේ මහලේකම් ධම්මික දසනායක සඳහන් කළේ.\nඊට අමතරව මුදල් කොමිසම, සීමානිර්ණ කොමිසම, විගණන සේවා කොමිසම සහ ජාතික ප්‍රසම්පාදන කොමිසම විසින් ඉදිරිපත් කර ඇති කාර්තු ප්‍රගති වාර්තා ඇගයීමට ලක් කිරීම ද සිදුකෙරෙන බව ඔහු වැඩිදුරටත් කියා සිටියා.",
       "URL": "https://www.hirunews.lk/247015/ආණ්ඩුක්‍රම-ව්‍යවස්ථා-සභාව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=2542"
}