{
       "Source": "hirunews",
       "Timestamp": "Wednesday, 31 March 2021 - 8:53",
       "Headline": "මාස පහකට පසු අඩුම ආසාදිතයන් ඊයේ",
       "News Content": "නව ආසාදිතයන් 139 දෙනෙකු හඳුනාගැනීමත් සමඟ මෙරට සමස්ත කොරෝනා ආසාදිතයන් සංඛ්‍යාව 92,442 ක් දක්වා ඉහළ ගියා.\nඒ අනුව පසුගිය වසරේ ඔක්තෝම්බර් මාසයේ කොරෝනා දෙවන රැල්ල ආරම්භවීමෙන් පසුව ආසාදිතයන් 200 ට අඩු සංඛ්‍යාවක් වාර්තාවී ඇත්තේ ඊයේ දිනයේයි.\nනව ආසාදිතයන්ගෙන් 118 දෙනෙකු පෑලියගොඩ කොවිඩ් පොකුරේ ආශ්‍රිතයන් වන අතර, බන්ධනාගාර පොකුරේ ආසාදිතයන් හත්දෙනෙකු සහ විදේශයන් හි සිට පැමිණි 14 දෙනෙකු මේ අතර වනවා.\nඒ අනුව තවදුරටත් ආසාදිතයන් 2,786 දෙනෙකු රෝහල්ගතව ප්‍රතිකාර ලබන අතර, සුවය ලැබූ සංඛ්‍යාව 89,090 ක්.\nඊයේ දිනයේ කිසිදු මරණයක් වාර්තාවී නොමැති අතර, ඒ අනුව මෙරට සමස්ත මරණ සංඛ්‍යාව දැක්වෙන්නේ 566 ක් ලෙසයි.\nපසුගිය ජනවාරි 29 වනදා ඇරඹුණු එන්නත්කරණ වැඩසටහනට අනුව ඊයේ වනවිට මෙරට පුද්ගලයින් 9 ලක්ෂ 13,219 කට ඔක්ස්ෆර්ඩ් ඇස්ට්‍රා සෙනෙකා එන්නත ලබාදී තිබෙනවා.",
       "URL": "https://www.hirunews.lk/267067/මාස-පහකට-පසු-අඩුම-ආසාදිතයන්-ඊයේ",
       "Category": "Local News",
       "Parent URL": "https://www.hirunews.lk/local-news.php?pageID=2051"
}