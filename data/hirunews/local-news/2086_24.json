{
       "Source": "hirunews",
       "Timestamp": "Monday, 15 March 2021 - 15:09",
       "Headline": "ශිෂ්‍යත්ව කඩඉම් ලකුණු ගැටලුව ගැන අගමැති සමඟ සාකච්ඡාවක්",
       "News Content": "ශිෂ්‍යත්ව විභාගයේ කඩඉම් ලකුණු ඉහළ දැමීමේ ගැටලුව සම්බන්ධව ඉදිරි දින කිහිපයේදී සාකච්ඡාවක් ලබා දෙන බවට අග්‍රාමාත්‍ය කාර්යාලයෙන් ලිඛිත දැනුම්දීමක් සිදුකල බව පාසල් සුරැකීමේ ජනතා ව්‍යාපාරය පවසනවා.\nඒ, එම ව්‍යාපාරයේ නියෝජිතයින් හා අසාධාරණයට ලක්වූ බව කියන සිසුන් හා ඔවුන්ගේ දෙමව්පියන් පිරිසක් අද කොළඹදී පැවැත්වූ විරෝධතා පා ගමනකින් අනතුරුව පැවති සාකච්ඡාවකදීයි.\nකොළඹ විහාරමහාදේවී උද්‍යානය අසලින් ඇරඹි එම පා ගමන අග්‍රාමාත්‍ය ලේකම් කාර්යාලය දක්වා පැමිණියා.\nපසුව ඔවුන් සාකච්ඡාවක් සඳහා අරලියගහ මන්දිරය වෙත කැදවාගෙන යනු ලැබුවා.\nඅග්‍රාමාත්‍ය අතිරේක ලේකම් එම්.ඒ. වීරසිංහ ඇතුලු නිළධාරීන් සමග එහි පැවති සාකච්ඡාවේදී, අදාල ගැටළුව සම්බන්ධයෙන් අග්‍රාමාත්‍යවරයා සමඟ සාකච්ඡාවක් ලබා දෙන බවට ලිඛිත දැනුම්දීමක් සිදුකර තිබෙනවා.",
       "URL": "https://www.hirunews.lk/265407/ශිෂ්‍යත්ව-කඩඉම්-ලකුණු-ගැටලුව-ගැන-අගමැති-සමඟ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2086"
}