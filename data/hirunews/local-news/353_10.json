{
       "Source": "hirunews",
       "Timestamp": "Wednesday, 10 May 2023 - 22:15",
       "Headline": "ප්ලාස්ටික් සෙල්ලම්බඩු නිෂ්පාදන අලෙවිය සීමා කිරීමට මධ්‍යම පරිසර අධිකාරියේ අවධානය",
       "News Content": "ප්ලාස්ටික් සෙල්ලම් බඩු කුඩා දරුවන්ගේ සෞඛ්‍යයට බරපතළ ලෙස ගැටලු ඇති කරන බැවින්, ප්ලාස්ටික් සෙල්ලම් බඩු නිෂ්පාදන, අලෙවිය සීමා කිරීම පිළිබඳව මධ්‍යම පරිසර අධිකාරියේ අවධානය යොමුවී තිබෙනවා.\nප්ලාස්ටික් සෙල්ලම් බඩු නිෂ්පාදන සහ අලෙවිය සීමා කිරීම සම්බන්ධව එම අධිකාරියේ දී සාකච්ඡා කීපයක්ම පවත්වා තිබෙන බවයි වාර්තා වන්නේ.\nමෙම සෙල්ලම් බඩුවල ප්ලාස්ටික්වලට අමතරව බැර ලෝහ අඩංගු විවිධ තීන්ත වර්ගද අන්තර්ගත බව මධ්‍යම පරිසර අධිකාරියේ ඝන අපද්‍රව්‍ය කළමනාකරණ ඒකකයේ අධ්‍යක්ෂිකා සරෝජනී ජයසේකර ප්‍රකාශ කරනවා.\nශූද්‍ර ප්ලාස්ටික් ශරීරගත වීම නිසා විවිධ සෞඛ්‍ය ගැටලු ඇතිවන බැවින්, දරුවන්ට ලී වලින් තැනූ සෙල්ලම් බඩු ලබාදීමට දෙමාපියන් සැලකිලිමත් වීම වැදගත් බවයි ඇය වැඩිදුරටත් පෙන්වා දෙන්නේ.",
       "URL": "https://www.hirunews.lk/334830/ප්ලාස්ටික්-සෙල්ලම්බඩු-නිෂ්පාදන-අලෙවිය-සීමා-කිරීමට-මධ්‍යම-පරිසර-අධිකාරියේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=353"
}