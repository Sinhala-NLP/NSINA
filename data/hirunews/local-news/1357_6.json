{
       "Source": "hirunews",
       "Timestamp": "Monday, 14 February 2022 - 13:51",
       "Headline": "ජගත් මානව හිමිකම් කොමසාරිස්වරියගේ වාර්තාවක් විදේශ අමාත්‍යාංශයට",
       "News Content": "මෙවර එක්සත් ජාතීන්ගේ මානව හිමිකම් සැසිවාරයේ දී ශ්‍රී ලංකාව සම්බන්ධයෙන් ජගත් මානව හිමිකම් කොමසාරිස් මිචෙල් බැචලේ ඉදිරිපත් කිරීමට නියමිත යෝජනාවේ පිටපතක් අද විදේශ අමාත්‍යාංශය වෙත යොමු කිරීමට නියමිත ව තිබෙනවා.\nවිදේශ කටයුතු අමාත්‍යාංශයේ ලේකම් අද්මිරාල් මහාචාර්ය ජයනාත් කොළඹගේ මාධ්‍ය වෙත ප්‍රකාශයක් ලබාදෙමින් සඳහන් කළේ, එම යෝජනාවට එළඹෙන සිකුරා දා දිනය වනවිට ශ්‍රී ලංකාව පිළිතුරු ලබාදිමට අපේක්ෂා කරන බව යි.\nඑක්සත් ජාතිීන්ගේ මානව හිමිකම් මණ්ඩලයේ 49 වන සැසිවාරය තවත් සති දෙකකින් පමණ ජිනීවා හිදි ආරම්භ වනවා.\nඒ සම්බන්ධයෙන් ද ප්‍රකාශයක් නිකුත් කර ඇති විදේශ ලේකම්වරයා වැඩිදුරටත් පවසා ඇත්තේ ශ්‍රී ලංකාවට සහයෝගය දක්වන මිත්‍ර රටවල් සමඟ අඛණ්ඩව ඉදිරියට යාමට රටක් ලෙස සූදානම් බවයි.\nමානව හිමිකම් සම්බන්ධයෙන් එල්ල වන අසත්‍ය චෝදනා වලට එරෙහිව ශ්‍රී ලංකාව දරණ ස්ථාවරයේ වෙනසක්ද සිදු වී නොමැති බව විදේශ අමාත්‍යාංශ ලේකම්වරයා වැඩිදුරටත් සඳහන් කර තිබෙනවා.",
       "URL": "https://www.hirunews.lk/296985/ජගත්-මානව-හිමිකම්-කොමසාරිස්වරියගේ-වාර්තාවක්-විදේශ-අමාත්‍යාංශයට",
       "Category": "Local News",
       "Parent URL": "https://www.hirunews.lk/local-news.php?pageID=1357"
}