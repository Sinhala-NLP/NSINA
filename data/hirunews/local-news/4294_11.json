{
       "Source": "hirunews",
       "Timestamp": "Sunday, 01 October 2017 - 10:24",
       "Headline": "තුර්කි ජාතික නැවියෙකු විදුලි සැර වැදී මියයයි",
       "News Content": "හම්බන්තොට වරායට පැමිණි විදේශීය නෞකාවක සිටි නාවිකයෙකු විදුලි සැර වැදී මියගොස් තිබෙනවා.\nඉරානයේ සිට ඉන්දියාව බලා ගමන් කල පැනමා රජයට අයත් නෞකාවක සිටි පුද්ගලයෙකුට විදුලි සැර වැදි ඇති බවට කළ දැනුම්දීමක් අනුව හම්බන්තොට වරාය නාවික හමුදාව විසින් ඔහු හම්බන්තොට රෝහලට ඇතුලත් කර තිබෙනවා.\nරෝහලට ඇතුලත් කරන විටද ඔහු මිය ගොස් සිටි බවයි පොලිසිය ප්‍රකාශ කළේ.\nමෙලෙස මිය ගොස් ඇත්තේ 24 හැවිරිදි තුර්කි ජාතිකයෙක්.\nහම්බන්තොට පොලිසිය වැඩිදුර පරික්ෂණ පවත්වන අතර මරණ පරික්ෂණය හම්බන්තොට රෝහලේදි අද සිදු කිරීමට නියමිතයි.",
       "URL": "https://www.hirunews.lk/172275/තුර්කි-ජාතික-නැවියෙකු-විදුලි-සැර-වැදී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4294"
}