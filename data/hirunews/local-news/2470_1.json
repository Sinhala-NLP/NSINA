{
       "Source": "hirunews",
       "Timestamp": "Tuesday, 08 September 2020 - 7:41",
       "Headline": "රාජ්‍ය මූල්‍ය තත්ත්වය සම්බන්ධයෙන් පාර්ලිමේන්තු විවාදය අද",
       "News Content": "වසර මැද රාජ්‍ය මූල්‍ය තත්ත්වය සම්බන්ධයෙන් අද පාර්ලිමේන්තුවේදී සභාව කල් තබන අවස්ථාවේ විවාදයක් පැවැත්වීමට නියමිතයි.\nඊට අදාළ යෝජනාව ඉදිරිපත් කරන්නේ ආණ්ඩු පක්ෂයේ පාර්ලිමේන්තු මන්ත්‍රී මහාචාර්ය රංජිත් බණ්ඩාර විසින්.\nඑහිදී කොරෝනා තත්ත්වය හා පසුගිය රජයේ ආර්ථික ක්‍රියාකාරීත්වය සම්බන්ධයෙන් ඇති වූ අහිතකර බලපෑම් ඉවත් කරමින් රටේ ආර්ථිකය කඩිනමින් පුනර්ජීවනයක් ඇති කිරීමට යෝජනා ඉදිරිපත් කිරීම සිදුකෙරෙනු ඇති.\nමේ සම්බන්ධයෙන් සහ දිනට නියමිත න්‍යාය පත්‍රයේ කටයුතු සාකච්ඡා කිරීම සඳහා ආණ්ඩු පක්ෂයේ විශේෂ රැස්වීමක් ද අද පෙරවරු 11ට පාර්ලිමේන්තු සංකීර්ණයේ කමිටු ශාලා අංක එකෙහි දී පැවැත්වෙනවා.",
       "URL": "https://www.hirunews.lk/249676/රාජ්‍ය-මූල්‍ය-තත්ත්වය-සම්බන්ධයෙන්-පාර්ලිමේන්තු-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=2470"
}