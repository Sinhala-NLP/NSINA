{
       "Source": "hirunews",
       "Timestamp": "Sunday, 03 January 2016 - 12:05",
       "Headline": "ජනපති ආරක්ෂක ඩිපෙන්ඩරයක්  දඹුල්ලේ  දී  හයිය පෙන්නයි",
       "News Content": "ජනාධිපති ආරක්ෂක අංශයේ  පිරිසක් ගමන් ගත් ඩිපෙන්ඩර් රථයක් හා ත්‍රිරෝද රථයක් දඹුල්ල උසාවිය හන්දිය ප්‍රදේශයේදී  ඊයේ (02) රාත්‍රී ගැටී ත්‍රිරෝද රථයේ රියදුරු බරපතල තුවාල ලබා දඹුල්ල රෝහලට ඇතුළත් කළා.\nතුවාල ලබා ඇත්තේ දඹුල්ල ප්‍රදේශයේ පදිංචි දඹුල්ල ප්‍රාදේශීය සභාවේ හිටපු මන්ත්‍රී වරයකුගේ සහෝදරයකු බව හදුනාගෙන ඇත.\nත්‍රිරෝද රථය හරස් මාර්ගයක සිට ප්‍රධාන මාර්ගයට පැමිණ තිබේ. ජනාධිපති ආරක්ෂක අංශයේ  පිරිසක් ගමන් ගත් ඩිපෙන්ඩර් රථය පොළොන්නරුව සිට කොළබ බලා ධාවනය කරමින් සිට ඇත.\nත්‍රිරෝද රථයට බරපතල හානි සිදුව ඇති අතර ඩිපෙන්ඩර් රථය හා රියදුරු  අත්අඩංගුවට ගත් බව දඹුල්ල පොලිසිය කියයි.",
       "URL": "https://www.hirunews.lk/123302/ජනපති-ආරක්ෂක-ඩිපෙන්ඩරයක්-දඹුල්ලේ-දී-හයිය-පෙන්නයි",
       "Category": "Local News",
       "Parent URL": "https://www.hirunews.lk/local-news.php?pageID=5224"
}