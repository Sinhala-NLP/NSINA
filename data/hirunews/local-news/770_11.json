{
       "Source": "hirunews",
       "Timestamp": "Saturday, 29 October 2022 - 13:20",
       "Headline": "සරණාගත පවුල් 7000කට ගැටලු විසදීමට ජංගම සේවාවක්",
       "News Content": "ඉන්දියාවේ සිට මෙරටට පැමිණි සරණාගත පවුල් 7000කට අයත් පුද්ගලයින් 12,500ක් උතුරු පළාතේ පදිංචිව සිටින අතර, ඔවුන් වෙනුවෙන් විශේෂ ජංගම සේවාවක් ක්‍රියාත්මක කිරීමට සැළසුම් කර තිබෙනවා.\nඒ අධිකරණ බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍යාංශය මගින්.\nඒ අනුව, මෙම පිරිසට මෙරට පුරවැසිභාවය ලබාගැනීම ඇතුළු ගැටලුවලට විසඳුම් ලබාගැනීම සඳහා අදාළ ජංගම සේවාව අනිද්දා යාපනය දිස්ත්‍රික් ලේකම් කාර්යාලයේදී පැවැත්වෙනවා.\nඑසේම නොවැම්බර් මස 1 වනදා ද කිලිනොච්චිය නිපුණතා සංවර්ධන මධ්‍යස්ථානයේදී ඔවුන් වෙනුවෙන් ජංගම සේවාවක් ක්‍රියාත්මකයි.",
       "URL": "https://www.hirunews.lk/319120/සරණාගත-පවුල්-7000කට-ගැටලු-විසදීමට-ජංගම-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=770"
}