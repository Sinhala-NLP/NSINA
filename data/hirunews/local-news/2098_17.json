{
       "Source": "hirunews",
       "Timestamp": "Wednesday, 10 March 2021 - 8:11",
       "Headline": "කෝප් කමිටුවේ පළමු වාර්තාව අද පාර්ලිමේන්තුවට",
       "News Content": "පොදු ව්‍යාපාර පිළිබඳ කාරක සභාව හෙවත් කෝප් කමිටුවේ නව සැසිවාරයේ පළමු වාර්තාව අද පාර්ලිමේන්තුවට ඉදිරිපත් කිරීමට නියමිතයි.\nඒ, එහි සභාපති පාර්ලිමේන්තු මන්ත්‍රී මහාචාර්ය චරිත හේරත් විසින්.\nඑම වාර්තාවට කෝප් කාරක සභාව විසින් විමර්ශනය කරන ලද විගණකාධිපති විශේෂ වාර්තා 6 ක් ඇතුළත් වනු ඇති.\nඊට 2009 සිට 2016 දක්වා නොරෝච්චෝලේ ලක් විජය බලාගාරය සඳහා ලංකා ගල් අඟුරු සමාගම සිදුුකරන ලද ගල් අඟුරු ප්‍රසම්පාදනය සම්බන්ධයෙන් වන වාර්තාවද ඇතුළත්.\nඑසේම මධ්‍යම අධිවේගී මාර්ග ව්‍යාපෘතිය, ලක් විජය බලාගාරයේ මෙහෙයුම් කටයුතු, කැළණි ගඟේ දූෂණ ඇතුලු විශේෂ විගණන වාර්තා ඊට ඇතුළත් වන බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.",
       "URL": "https://www.hirunews.lk/264882/කෝප්-කමිටුවේ-පළමු-වාර්තාව-අද-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=2098"
}