{
       "Source": "hirunews",
       "Timestamp": "Friday, 03 March 2017 - 13:14",
       "Headline": "දුම්රිය ස්ථානාධිපතිවරුන් පැය 48 ක සංකේත වර්ජනයකට සැරසේ",
       "News Content": "තම ගැටලූ සදහා විසදුම් නොලැබුණහොත් ලබන 7 වනදා මධ්‍යම රාත්‍රියේ සිට වෘත්තීය සමිති ක්‍රියාමාර්ගයකට අවතීර්ණ වන බව ශ්‍රී ලංකා දුම්රිය ස්ථානාධිපතිවරුන්ගේ සංගමය පවසනවා.\nනිවේදනයක් නිකුත් කරමින් ඔවුන් පෙන්වා දෙන්නේ පසුගිය දෙසැම්බර් මස 2 වනදා සහ 27 වනදා ප්‍රවාහන බලධාරින් සමග පැවති සාකච්ඡාවලදී ඉදිරිපත් කළ ඉල්ලීම් සදහා මෙතෙක් විසදුම් ලැබී නොමැති බවයි.\nඒ අනුව, පසුගිය 21 වනදා රැස් වූ ශ්‍රී ලංකා දුම්රිය ස්ථානාධිපතිවරුන්ගේ සංගමය විධායක සභාව ලබන 7 වනදා මධ්‍යම රාත්‍රියේ සිට පැය 48ක සංකේත වර්ජනයක නිරත වීමට තීරණය කළ බව ඔවුන් නිවේදනය කළා.",
       "URL": "https://www.hirunews.lk/155952/දුම්රිය-ස්ථානාධිපතිවරුන්-පැය-48-ක-සංකේත-වර්ජනයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4633"
}