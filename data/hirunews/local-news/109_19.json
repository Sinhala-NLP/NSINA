{
       "Source": "hirunews",
       "Timestamp": "Thursday, 10 August 2023 - 10:56",
       "Headline": "යුධහමුදා සෙබළෙකු නිවාඩුවට ඇවිත් ගෙවල් බිදලා",
       "News Content": "ගාල්ල , බූස්ස යුධහමුදා කදවුරේ රාජකාරි කරන යුධහමුදා සෙබළෙකු නිවාඩුවට පැමිණ ගෙවල්බිදුම් සිදුකර සිටියදී අත්අඩංගුවට ගත්බව කළුතර දකුණ පොලිසිය පවසයි.\nසැකකරු කළුතර, කිතුලාව ප්‍රදේශයේ පදිංචි ආමි මල්ලී නමින් හදුන්වන 43 හැව්රිදි පුද්ගලයකු බවද පොලිසිය කීය.\nනිවාඩු ලබා පැමිණ ගෙවල් බිදුම් සිදුකර ඇති බවත් , නිවාඩු අවසන්ව නියමිත දිනට සේවයට වාර්තා කර නොමැති බවත් සදහන් වේ.\nකළුතර , දූව පන්සල පාරේ නිවාස සොරකමක් සම්බන්දයෙන් ලද පැමිණිල්ලක් අනුව ප්‍රදේශයේ සිසිටිවි කැමරා පරීක්ෂා කිරීමෙන් පසු, ලැප්ටොප් පරිඝණක යන්ත්‍රයක් ගමන් මල්ලක බහා අලෙවි කිරීමට රැගෙන යමින් සිටියදී කළුතර දකුණ පොලිසිය ආසන්නයේදී සැකකරු අත්අඩංගුවට ගත්බව උසස් පොලිස් නිළධාරීයෙක් කීය.\nසැකකරුගෙන් කල දීර්ඝ ප්‍රශ්න කිරීමෙන් පසු ලැප්ටොප් පරිඝණක දෙකක් , ජංගම දුරකථනයක්, හෙයර් ස්ට්‍රේඩ් මැෂිමක්, පෙන්ඩ්‍රයිව් දෙකක් ඇතුළු භාණ්ඩ සොයාගත් බවත්, තවත් භාණ්ඩ රැසක් සොයා පරීක්ෂණ සිදුකරන බවත් පොලිසිය කීය.\nසැකකරු කළුතර මහේස්ත්‍රාත් අධ්කරණයට ඉදිරිපත් කිරීමට නියමිතව තිබූණි .",
       "URL": "https://www.hirunews.lk/344294/යුධහමුදා-සෙබළෙකු-නිවාඩුවට-ඇවිත්-ගෙවල්-බිදලා",
       "Category": "Local News",
       "Parent URL": "https://www.hirunews.lk/local-news.php?pageID=109"
}