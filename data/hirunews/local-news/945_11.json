{
       "Source": "hirunews",
       "Timestamp": "Saturday, 13 August 2022 - 9:01",
       "Headline": "ආර්ථිකය ශක්තිමත් කරන්න මහ බැංකුවෙන් නව කමිටුවක්",
       "News Content": "ශ්‍රී ලංකා ආර්ථිකයේ ප්‍රධාන පාර්ශවකරුවන් සමඟ සිය සබඳතාව පුළුල් කිරීමේ අරමුණින් මහ බැංකුවේ මෙතෙක් ක්‍රියාත්මක වූ මුදල් ප්‍රතිපත්ති උපදේශන කමිටුව හා මූල්‍ය පද්ධති ස්ථායි උපදේශන කමිටුව ප්‍රතිෂ්ඨාපනය කරමින් පාර්ශවකරුවන්ගේ සහභාගීත්වයෙන් නව කමිටුවක් ස්ථාපිත කර තිබෙනවා.\nකොළඹ විශ්වවිද්‍යාලයේ ආර්ථික විද්‍යා අංශයේ මහාචාර්යවරයෙකු වන සිරිමල් අබේරත්නගේ සභාපතිත්වයෙන් යුත් 17 දෙනෙකු මෙම කමිටුවට ඇතුළත්.\nආර්ථික තත්වයන් සහ ආර්ථිකයේ ඉදිරි දැක්ම පිළිබඳව ප්‍රතිපත්තිමය තීරණ ගැනීම සඳහා උපදෙස් ලබාදීම මෙම කමිටුව මගින් සිදුවනු ඇති.",
       "URL": "https://www.hirunews.lk/312616/ආර්ථිකය-ශක්තිමත්-කරන්න-මහ-බැංකුවෙන්-නව-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=945"
}