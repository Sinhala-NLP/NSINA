{
       "Source": "hirunews",
       "Timestamp": "Wednesday, 07 June 2023 - 16:03",
       "Headline": "අන්තරේ විරෝධතාවයක් නිසා නුගේගොඩ - විජේරාම ශ්‍රී සෝරත මාර්ගය තාවකාලිකව වසා දමයි",
       "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලය සංවිධානය කර ඇති විරෝධතාවක් හේතුවෙන් ශ්‍රී ජයවර්ධපුර විශ්වවිද්‍යාලය දෙසට ඇතුළු වන නුගේගොඩ - විජේරාම ශ්‍රී සෝරත මාර්ගය තාවකාලිකව වසා දමා තිබෙනවා.\nඅප වාර්තාකරු සඳහන් කළේ පොලිසිය විසින් අදාළ මාර්ගය බාධක යොදා අවහිර කර ඇති බවයි.\nඔවුන් ශ්‍රී ජයවර්ධනපුර විශ්වවිද්‍යාලය ඉදිරිපිටින් ආරම්භ කළ විරෝධතා පෙළපාලිය කොළඹ දක්වා ගමන් කිරීමට නියමිත බවයි වාර්තා වන්නේ.\nමාස 05 ක් තිස්සේ වසා දමා ඇති බෞද්ධ හා පාලි විශ්වවිද්‍යාලය විවෘත කිරීම, ජීවන බරට අනුව මහපොළ ශිෂ්‍යාධාර ඉහළ නැංවීම, ආහාර ද්‍රව්‍ය මිල ගණන් අඩු කිරීම ඇතුළු ඉල්ලීම් කිහිපයක් මුල් කරගනිමිනුයි මෙම විරෝධතාව සංවිධානය කර ඇත්තේ.",
       "URL": "https://www.hirunews.lk/337288/අන්තරේ-විරෝධතාවයක්-නිසා-නුගේගොඩ-විජේරාම-ශ්‍රී-සෝරත-මාර්ගය-තාවකාලිකව-වසා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=287"
}