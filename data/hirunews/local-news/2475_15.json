{
       "Source": "hirunews",
       "Timestamp": "Saturday, 05 September 2020 - 11:23",
       "Headline": "නිතීවිරෝධි ලෙස මුහුදු මාර්ගයෙන් ගෙන ආ බීඩි කොළ කිලෝග්‍රෑම් 500 ක් සමඟ හයදෙනෙකු අත්අඩංගුවට",
       "News Content": "ඉන්දියාවෙන් මුහුදු මාර්ගය ඔස්සේ නිතීවිරෝධි ලෙස මෙරටට ගෙන ආ බීඩි කොළ කිලෝග්‍රෑම් 500 සමඟ සැකකරුවන් 6 දෙනෙකු අත්අඩංගුවට ගෙන තිබෙනවා.\nහලාවත - මාරවිල මුහුදු ප්‍රදේශයේදී අද අලුයම නාවික හමුදාව මෙම අත්අඩංගුවට ගැනිම සිදු කර ඇති බව සඳහන්.\nකුඩා යාත්‍රාවක් තුළ පොලිතින් අසුරුම් 16 ක බහා තිබු මෙම බිඩි කොළ තොගය සොයා ගැනිමෙන් අනතුරුව එහි සිටි පුද්ගලයින් තුන්දෙනෙකු නාවික හමුදාව  අත්අඩංගුවට ගනු ලැබුවා.\nපසුව ඔවුන්ගෙන් ලද තොරතුරුවලට අනුව බීඩි කොළ තොගය රැගෙන යාමට පැමිණි ලොරි රථයේ රියදුරු සහ තවත් පුද්ගලයින් දෙදෙනෙක් අත්අඩංගුවට ගත් බවයි නාවික හමුදාව ප්‍රකාශ කළේ.",
       "URL": "https://www.hirunews.lk/249464/නිතීවිරෝධි-ලෙස-මුහුදු-මාර්ගයෙන්-ගෙන-ආ-බීඩි-කොළ-කිලෝග්‍රෑම්-500-ක්-සමඟ-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2475"
}