{
       "Source": "hirunews",
       "Timestamp": "Sunday, 24 December 2017 - 7:59",
       "Headline": "වනජිවි ඇමති තනි දළයා වෙනුවෙන් කතා කරයි",
       "News Content": "අනුරාධපුර - හොරොව්පතාන - මොරවැව ප්‍රදේශයේ හේනක පැල් රකිමින් සිටියදී පුද්ගලයෙකු වනඅලි ප්‍රහාරයකට ලක්ව මියයාමේ සිද්ධිය සම්බන්ධයෙන් හොරොව්පතාන අලි ගාලෙන් පැන ගිය ගල්ගමුවේ තනි දළයාගේ සම්බන්ධයක් නොමැති බව තිරසර සංවර්ධන හා වනජිවි අමාත්‍ය ගාමිණී ජයවික්‍රම පෙරේරා පවසනවා.\nපසුගිය 21 වනදා හොරොව්පතාන අලි ගාලෙන් තනි දළයා පැනගොස් තිබූ අතර, පෙරේදා වනඅලි ප්‍රහාරයකට ලක්ව හොරොව්පතාන - මොරවැව ප්‍රදේශයේ පුද්ගලයෙකු ජීවිතක්ෂයට පත්වුණා.\nඒ සම්බන්ධයෙන් හිරු ප්‍රවෘත්ති අංශයට අදහස් දක්වමිනුයි අමාත්‍යවරයා මේ බව කියා සිටියේ.\nවන අලි ප්‍රහාරයෙන් එම පුද්ගලයා ජීවිතක්ෂයට පත්වීමත් සමග වනඅලි තර්ජනයට විසදුම් ඉල්ලා ඊයේ දිනයේ එම ප්‍රදේශවාසීන් අනුරාධපුර - හොරව්පතාන - කපුගොල්ලෑව මාර්ගය මොරවැව ප්‍රදේශයෙන් අවහිර කරමින් විරෝධතාවක ද නිරත වුණා.",
       "URL": "https://www.hirunews.lk/179161/වනජිවි-ඇමති-තනි-දළයා-වෙනුවෙන්-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4159"
}