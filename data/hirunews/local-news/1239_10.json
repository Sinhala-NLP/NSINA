{
       "Source": "hirunews",
       "Timestamp": "Sunday, 10 April 2022 - 13:33",
       "Headline": "වසර දෙකකින් පසු යළිත් ගුරු මාරු",
       "News Content": "වසර 2 ක විරාමයකින් පසු ගුරු මාරු යළි ආරම්භ කිරීමට අධ්‍යාපන අමාත්‍යාංශය කටයුතු කරමින් සිටිනවා.\nඑකම පාසලක උපරිම කාලසීමාව සම්පූර්ණ කළ සහ අතිරේක කාර්ය මණ්ඩල සඳහා එම ගුරු මාරු පසුගිය කාලය තුළ ක්‍රියාත්මක වූයේ කොරෝනා වසංගතය නිසා මතු වූ තත්ත්වය හේතුවෙන්.\nකෙසේ නමුත් මේ වනවිට ස්ථාන මාරු සඳහා ඔන්ලයින් ක්‍රමයට අයදුම් කිරීට ගුරුවරුන්ට අවස්ථාව සලසා දී ඇති අතර, ගුරුවරුන් 35,000 ක් පමණ මෙලෙස මාරුවීම් ලැබීමට නියමිත බව සඳහන්.\nඑහෙත් අයදුම්පත් ලැබීමෙන් පසු එම සංඛ්‍යාව තවදුරටත් ඉහළ යා හැකි බවයි වාර්තාවන්නේ.\nගුරු මාරු දැනටමත් ප්‍රමාද වී ඇති අතර, ලබන 18 වනදා පාසල් නැවත ආරම්භ වූ පසු එම ගුරු මාරු කඩිනමින් ක්‍රියාත්මක කිරීමට පියවර ගන්නැයි ලංකා ගුරු සංගමයේ ප්‍රධාන ලේකම් ජෝෂප් ස්ටාලින් අධ්‍යාපන බලධාරීන්ගෙන් ඉල්ලීමක් කළා.",
       "URL": "https://www.hirunews.lk/301628/වසර-දෙකකින්-පසු-යළිත්-ගුරු-මාරු",
       "Category": "Local News",
       "Parent URL": "https://www.hirunews.lk/local-news.php?pageID=1239"
}