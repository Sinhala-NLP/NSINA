{
       "Source": "hirunews",
       "Timestamp": "Thursday, 14 September 2023 - 10:22",
       "Headline": "ෂී යැන් 6 පිටත්ව යයි",
       "News Content": "ලබන මස 25 වනදා ශ්‍රී ලංකාවට පැමිණීමට නියමිත ෂී යැන් 6 නමැති භූ භෞතික විද්‍යාත්මක පර්යේෂණ නෞකාව දකුණු චීන වරායෙන් ඉන්දියානු සාගරයේ නැගෙනහිර ප්‍රදේශයේ ගවේෂණ චාරිකාවක් සඳහා පිටත්ව ගොස් තිබෙනවා.\nචීන විද්‍යා ඇකඩමිය යටතේ පවතින දකුණු චීන මුහුදේ සාගර විද්‍යා ආයතනය විසින් සංවිධාන කරන ලද මෙම ගවේෂණයට නාවික සැතපුම් 12,000 කට වඩා වැඩි පරාසයක් ආවරණය වන බවයි වාර්තා වන්නේ.\nඅදාළ නෞකාවට මෙරටට පැමිණිම සඳහා පසුගියදා ලක් රජය අවසර ලබා දී තිබුණා.\nනාරා ආයතනය විසින් රුහුණු විශ්ව විද්‍යාලය සමග එක්ව සිදු කරන පර්යේෂණයක් සඳහාද මෙම නෞකාව එක්වනු ඇති. එමෙන්ම ලබන වසරේ ජනවාරි මාසයේදීද තවත් චීන නෞකාවකට මෙරටට පැමිණීමට විදේශ කටයුතු අමාත්‍යාංශයෙන් අවසර ඉල්ලා ඇති බවට මීට පෙර වාර්තා වී තිබුණා.",
       "URL": "https://www.hirunews.lk/348213/ෂී-යැන්-6-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=31"
}