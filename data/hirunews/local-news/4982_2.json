{
       "Source": "hirunews",
       "Timestamp": "Saturday, 02 July 2016 - 18:09",
       "Headline": "විපක්ෂයේ බලවේගය බදුල්ලෙන් ඇරඹේ",
       "News Content": "ඒකාබද්ධ විපක්ෂය ගොඩනගන නව බලවේගයේ පළමු ජන හමු මාලාව අද (02) බදුල්ලේදී ආරම්භ වුණා.\nඑහි පළමු ජනහමුව බදුල්ල - හල්දුමුල්ල ප්‍රදේශයේදී පැවැත්වුණේ හිටපු අමාත්‍ය බැසිල් රාජපක්ෂගේ ප්‍රධානත්වයෙන්.\nඊට ඒකාබද්ධ විපක්ෂය නියෝජනය කරන ජාතික නිදහස් පෙරමුණේ නායක විමල් වීරවංශ, කුමාර වෙල්ගම, රංජිත් සොයිසා සහ වාසුදේව නානායක්කාර පාර්ලිමේන්තු මන්ත්‍රීවරුන්ද එක්ව සිටීම විශේෂත්වයක්.\nමෙම අවස්ථාවට එක්වූ හිටපු අමාත්‍ය බැසිල් රාජපක්ෂ සඳහන් කළේ ශ්‍රී ලංකා නිදහස් පක්ෂය අද වනවිට බෝඞ් ලෑල්ලකට සීමා කර ඇති බවයි.\nඉදිරි මැතිවරණයකදී ඉන් වෙන්ව නව බලවේගයක් ලෙස හිටපු ජනාධිපතිවරයාගේ ප්‍රධානත්වයෙන් ඉදිරිපත් වන බවද ඔහු සඳහන්  කළා.\nමෙහිදී පාර්ලිමේන්තු මන්ත්‍රීවරුන් වන විමල් වීරවංශ සහ රංජිත් සොයිසාද අදහස් පළ කළා.\nවිමල් වීරවංශ මන්ත්‍රීවරයා සඳහන් කළේ මහනුවරින් අරඹන පාගමන ආණ්ඩුව දණගස්වන පාගමනක් බවයි.\nරංජිත් සොයිසා මන්ත්‍රීවරයා සන්ධාන මහ ලේකම්වරයාට අභියෝග කළේ හැකි නම් විනය පරීක්ෂණ සිදුකර පෙන්වන ලෙසයි.",
       "URL": "https://www.hirunews.lk/137030/විපක්ෂයේ-බලවේගය-බදුල්ලෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4982"
}