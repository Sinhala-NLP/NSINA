{
       "Source": "hirunews",
       "Timestamp": "Wednesday, 26 June 2019 - 13:14",
       "Headline": "තේරීම්කාරක සභාවේ අවසන් වාර්තාව ලබන මස කතානායකට",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බැලිමට පත්කළ තේරිම්කාරක සභාවේ අවසන් වාර්තාව ලබන මස දී සකස් කර අවසන් කරන බව එහි සමාජික මන්ත්‍රීවරයෙකු සදහන් කළා.\nඑය කථානායකවරයා වෙත භාරදීමෙන් පසු ඉදිරි පියවර පිළිබඳ තීරණය කරන බවයි ඔහු හිරු ප්‍රවෘත්ති අංශයට සඳහන් කලේ.\nමෙම තේරිම්කාරක සභාව අද පස්වරු 2ට පාර්ලිමේන්තු සංකීර්ණයේදී යළි රැස්වනවා.\nහිටපු අමාත්‍ය රිෂාඞ් බදියුදීන් මෙන්ම කර්මාන්ත හා වාණිජ කටයුතු අමාත්‍යංශයේ ලේකම්වරයාද අද තේරිම් කාරක සභාව හමුවේ පෙනී සිටිමට නියමිතයි.\nඑමෙන්ම, යුද හමුදාපති ලුතිනන් ජනරාල් මහේෂ් සේනානායක ද අද මෙම තේරිම් කාරක සභාව වෙත කැඳවා තිබෙනවා.\nකෙටි කාල සීමාවකට ඔහුව තේරීම් කාරක සභාවට කැඳවා ඇති අතර නිශ්චිත කරුණු 2 ක් සම්බන්ධයෙන් පමණක් යුද හමුදාපතිවරයාගෙන් කරුණු විමසන බවයි හිරු ප්‍රවෘත්ති අංශයට අදහස් දැක්වූ තේරීම් කාරක සභාවේ සාමාජික මන්ති්‍රීවරයා සඳහන් කලේ.",
       "URL": "https://www.hirunews.lk/219145/තේරීම්කාරක-සභාවේ-අවසන්-වාර්තාව-ලබන-මස-කතානායකට",
       "Category": "Local News",
       "Parent URL": "https://www.hirunews.lk/local-news.php?pageID=3280"
}