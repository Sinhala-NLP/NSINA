{
       "Source": "hirunews",
       "Timestamp": "Saturday, 03 October 2020 - 12:52",
       "Headline": "නීතිවිරෝධී ලෙස රැගෙන එමින් තිබූ කහ කිලෝ 902 ක් නාවික හමුදා භාරයට",
       "News Content": "නීතිවිරෝධී ලෙස මුහුදු මාර්ගයෙන් මෙරටට රැගෙන එමින් තිබූ කහ කිලෝග්‍රෑම් 902 කට අධික තොගයක් සමඟ සැකකරුවන් දෙදෙනෙකු නාවික හමුදා භාරයට ගෙන තිබෙනවා.\nඒ, මන්නාරම - තාල්පාඩු මුහුදු ප්‍රදේශයේ සිදුකළ විශේෂ සෝදිසි මෙහෙයුමකදියි.\nඋතුරුමැද නාවික විධානය විසින් සැකකටයුතු ඩිංගි යාත්‍රාවක් පරීක්ෂා කිරීමේදී එහි තිබී ගෝනි 19 ක අසුරා තිබූ කිලෝග්‍රෑම් 902 කට අධික තෙත්වූ කහ තොගයක් සොයාගෙන තිබෙනවා.\nඅත්අඩංගුවට ගත් සැකකරුවන් දෙදෙනා මන්නාරම පුදුකුඩිඉරිප්පු ප්‍රදේශයේ පදිංචිකරුවන් වන අතර, ඉදිරි විමර්ශන සඳහා සැකකරුවන් සහ කහ තොගය යාපනය රේගු කාර්යාලයට භාරදී ඇති බවයි නාවික හමුදාව සඳහන් කළේ.",
       "URL": "https://www.hirunews.lk/251701/නීතිවිරෝධී-ලෙස-රැගෙන-එමින්-තිබූ-කහ-කිලෝ-902-ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2414"
}