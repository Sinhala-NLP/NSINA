{
       "Source": "hirunews",
       "Timestamp": "Thursday, 12 January 2023 - 13:42",
       "Headline": "ඡන්ද විමසීම පැවැත්වෙන දිනය නාම යෝජනා අවසන් දිනයේ දී ප්‍රකාශ කෙරේ  (වීඩියෝ)",
       "News Content": "පළාත් පාලන ඡන්ද විමසීම වෙනුවෙන් අදත් (12) දිස්ත්‍රික්ක කිහිපයක් සඳහා දේශපාලන පක්ෂ ඇප මුදල් තැන්පත් කළා.\nපොදුජන පෙරමුණ ගම්පහ දිස්ත්‍රික්කයේ පළාත් පාලන ආයතන සඳහා නාමයෝජනා අත්සන් කළ අතර බදුල්ල දිස්ත්‍රික්කයේ සියලු පළාත් පාලන ආයතන සඳහා ද ඇප තැන්පත් කළා.\nඑමෙන්ම, තමිල් මක්කල් විදුගලේ පුලිගල් පක්ෂය වෙනුවෙන් එහි නායක පාර්ලිමේන්තු මන්ත්‍රී සිවනේසතුරෙයි චන්ද්‍රකාන්තන් හෙවත් පිල්ලෙයාන් ඇප තැන්පත් කර තිබුණා.\nමේ අතර මැතිවරණ කොමිසමේ අධ්‍යක්ෂ ජනරාල් සමන් ශ්‍රී රත්නායක හිරු ප්‍රවෘත්ති සමග සංවාදයකට එක්වෙමින් කියා සිටියේ නාම යෝජනා භාර ගන්නා අවසන් දිනය වන ලබන 21 වැනිදා ඡන්ද විමසීම පැවැත්වෙන දිනය ප්‍රකාශයට පත් කරන බවයි.",
       "URL": "https://www.hirunews.lk/324862/ඡන්ද-විමසීම-පැවැත්වෙන-දිනය-නාම-යෝජනා-අවසන්-දිනයේ-දී-ප්‍රකාශ-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=607"
}