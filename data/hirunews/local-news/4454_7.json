{
       "Source": "hirunews",
       "Timestamp": "Saturday, 24 June 2017 - 12:58",
       "Headline": "තැපෑල යළිත් වර්ජනයකට",
       "News Content": "අනිද්දා මධ්‍යම රාත්‍රියේ සිට යලිත් අඛණ්ඩ වැඩ වර්ජනයක් සිදු කිරීමට තීරණය කළ බව තැපැල් වෘත්තීය සමිති එකමුතුව පවසනවා.\nඒ, ඓතිහාසික වටිනාකමක් සහිත තැපැල් කාර්යාල හෝටල් ව්‍යාපෘතියකට ලබාදීම සහ පරිපාලන ගැටලුවලට විසදුම් ලබා නොදීමට විරෝධය පල කරමින්.\nඑම පෙරමුණේ කැදවුම්කරු චින්තක බණ්ඩාර හිරු ප්‍රවෘත්ති අංශයට කියා සිටියේ 13 වනදා සහ 14 වනදා දෙදින සංකේත වැඩ වර්ජනයක් පවත්වා මේ පිළිබදව අනතුරු ඇගවුවද රජයේ පාර්ශවයෙන් මේ දක්වා ඊට විසදුමක් ලබා දි නොමැති බවයි.\nමේ අතර, වැටුප් විෂමතාවය හා වෘත්තීය සමිති මර්දනය කිරීම ඇතුලු කරුණු කිහිපයක් මුල් කරගනිමින් ලබන 28 වනදා උද්ඝෝෂණ ක්‍රියාමාර්ගයක නිරත වන බව ලංකා විදුලි සේවක සංගමය පවසනවා.\nඑහි ප්‍රධාන ලේකම් රංජන් ජයලාල් කියා සිටියේ එදින පැවැත්වෙන මහා සමුළුවෙන් පසු අඛණ්ඩ වැඩ වර්ජනයක් සිදුකිරීම ගැන තීරණයක් ගන්නා බවයි.",
       "URL": "https://www.hirunews.lk/164314/තැපෑල-යළිත්-වර්ජනයකට",
       "Category": "Local News",
       "Parent URL": "https://www.hirunews.lk/local-news.php?pageID=4454"
}