{
       "Source": "hirunews",
       "Timestamp": "Friday, 19 May 2023 - 19:43",
       "Headline": "අරණායක අසුපිනිඇල්ල ජල ව්‍යාපෘතියේ ජල නල ගිනි ගනී (වීඩියෝ)",
       "News Content": "ජනාධිපති රනිල් වික්‍රමසිංහගේ ප්‍රධානත්වයෙන් හෙට (20) දිනයේ දී විවෘත කිරිමට තිබු අරණායක අසුපිනිඇල්ල ජල ව්‍යාපෘතියට අයත් ජල නල විශාල ප්‍රමාණයක් හදිස්සියේ ගිනි ගැනිමකට ලක්ව ඇති බව වාර්තා වනවා.\nඅද (19) සවස ගින්න ඇතිවී තිබෙන අතර රුපියල් කෝටි ගණනක බට තොගයක් එහි තිබූ බව ඉංජිනේරුවන් පවසනවා.\nමෙම ජල නල අරණායක උස්සාපිටිය මහජන ක්‍රීඩාංගණයේ ගබඩා කර තිබියදී මෙම ගින්න ඇතිවී තිබෙන අතර අරණායක අසුපිනිඇල්ල ජල ව්‍යාපෘතියට අයත් සියලුම ජල නල මෙහි තිබු බවත් වාර්තා වනවා.\nමාවනැල්ල ප්‍රාදේශීය සභාවේ ගිනිනිවීමේ ඒකකය සහ ප්‍රදේශවාසීන් එක්ව ගින්න මැඩපැවැත්වීමට කටයුතු කර ඇති බවයි වාර්තා වන්නේ.\nසිද්ධිය සම්බන්ධයෙන් අරණායක පොලීසිය පරීක්ෂණ සිදුකරයි.",
       "URL": "https://www.hirunews.lk/335664/අරණායක-අසුපිනිඇල්ල-ජල-ව්‍යාපෘතියේ-ජල-නල-ගිනි-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=332"
}