{
       "Source": "hirunews",
       "Timestamp": "Monday, 08 April 2019 - 14:16",
       "Headline": "හතක් රෝහල් යැවූ අනතුර",
       "News Content": "අද (08) උදෑසන නෙළුව, ඉහළ ලේල්වල ප්‍රදේශයේ දී සිදුවූ රිය අනතුරකින් පුද්ගලයින් 07 දෙනෙකු තුවාල ලබා නෙළුව මුලික රෝහලට ඇතුලත් කර ඇතැයි නෙළුව පොලිසිය පවසනවා.\nමෙලෙස අනතුරට පත්ව ඇත්තේ ප්‍රදේශයේ තේ කර්මාන්ත ශාලාවක සේවය කරන සේවක සේවිකාවන් කර්මාන්තශාලාව වෙත රැගෙන යමින් තිබූ වෑන් රථයක්.\nප්‍රමිතියකින් තොරව නැවත පිරවූ ටයරයක්  පුපුරා ගොස් වෑන් රථය පෙරළී ගොස් මෙම අනතුර සිදුව ඇති බවයි පොලිසිය සදහන් කරන්නේ.\nඅනතුරින් තුවාල ලබා රෝහල් ගත කළ 07 දෙනාගෙන් දෙදෙනෙකුගේ හැර අනෙක් අයගේ තත්වය බරපතල නොවන බවයි අප වාර්තාකරු පැවසුවේ.\nඅනතුර සම්බන්දයෙන් නෙළුව පොලිස් රථවාහන අංශය වැඩිදුර පරීක්ෂණ සිදුකරනවා.",
       "URL": "https://www.hirunews.lk/214074/හතක්-රෝහල්-යැවූ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3413"
}