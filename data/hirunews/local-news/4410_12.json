{
       "Source": "hirunews",
       "Timestamp": "Friday, 21 July 2017 - 16:09",
       "Headline": "රේගු නිලධාරීන් තුන්දෙනෙකුට ස්ථාන මාරුවීම්",
       "News Content": "රත්මලාන ආර්ථික මධ්‍යස්ථානයේ තිබී හමුවු කොකේන් තොගය පිළිබඳ පරීක්ෂණ නිවැරදිව සිදුකිරීමට නම් රිෂාඩ් බදියුදීන් අමාත්‍ය ධූරයෙන් ඉවත් කළ යුතු බව සිංහල රාවය සංවිධානයේ මහ ලේකම් පුජ්‍ය මාගල්කන්දේ සුදත්ත හිමියන් ප්‍රකාශ කළා.\nඋන්වහන්සේ මේ බව කියා සිටියේ බොදුබල සේනා සංවිධානය කොළඹ දී අද කැදවා තිබූ මාධ්‍ය හමුවකට එක්වෙමින්.\nමේ අතර, රත්මලාන ආර්ථික මධ්‍යස්ථානයේ සතොස ගබඩාවට ගෙනා සීනි කන්ටේනරයක තිබී කොකේන් කිලෝ 218ක් සොයා ගැනීමේ සිද්ධියට අදාළව නියෝජ්‍ය රේගු අධ්‍යක්ෂක වරයකු ඇතුලූ රේගු නිලධාරීන් තුන්දෙනෙකුට ස්ථාන මාරුවීම් ලබාදී තිබෙනවා.\nසිද්ධිය සම්බන්ධයෙන් රේගු දෙපාර්තමේන්තුව සිදුකෙරෙන පරීක්ෂණය නිම වන තුරු මොවුන්ට ස්ථාන මාරුවීම් ලබාදී ඇති බවයි රේගු මාධ්‍ය ප්‍රකාශක, නියෝජ්‍ය රේගු අධ්‍යක්ෂ සුනිල් ජයරත්න කියා සිටියේ.",
       "URL": "https://www.hirunews.lk/166442/රේගු-නිලධාරීන්-තුන්දෙනෙකුට-ස්ථාන-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=4410"
}