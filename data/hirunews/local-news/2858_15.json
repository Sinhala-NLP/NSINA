{
       "Source": "hirunews",
       "Timestamp": "Wednesday, 11 March 2020 - 16:35",
       "Headline": "උදයංග වීරතුංග යළි රිමාන්ඩ්",
       "News Content": "මිග් යානා ගණුදෙනුවට අදාළව චෝදනා ලැබ සිටින රුසියාවේ හිටපු ශ්‍රී ලංකා තානාපති උදයංග වීරතුංග මාර්තු 18 වැනිදා දක්වා අද යළි රක්ෂිත බන්ධනාගාරගත කෙරුණා.\nඒ, ඔහු කොළඹ - කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nපසුගිය පෙබරවාරි 14 වන දා දිවයිනට පැමිණි අවස්ථාවේදී උදයංග වීරතුංග අත්අඩංගුවට ගනු ලැබුවේ 2007 - 2009 කාලය තුළ සිදුවී ඇති මිග් යානා ගනුදෙනුව සම්බන්ධයෙන්.\nඊට අදාළව විමර්ශනය කළ මූල්‍ය අපරාධ විමර්ශන කොට්ඨාශය කොළඹ මහේස්ත්‍රාත් අධිකරණයට කරුණු වාර්තා කළ අතර ඒ අනුව ඔහු අත්අඩංගුවට ගන්නා ලෙස අවස්ථා කිහිපයකදී විවෘත වරෙන්තු නිකුත් කර තිබුණා.",
       "URL": "https://www.hirunews.lk/236291/උදයංග-වීරතුංග-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2858"
}