{
       "Source": "hirunews",
       "Timestamp": "Tuesday, 31 May 2016 - 7:54",
       "Headline": "අග්‍රාමාත්‍යවරයා යළි දිවයිනට",
       "News Content": "දකුණු කොරියාවේ සංචාරයක නිරත වූ අග්‍රාමාත්‍ය රනිල් වික්‍රමසිංහ, ඊයේ රාත්‍රියේ යළි දිවයිනට පැමිණියා.\nහොංකොං සිට පැමිණි කැතේ පැසිෆික් ගුවන් සේවයට අයත් යානයකින් අග්‍රාමාත්‍යවරයා ඇතුළු ශ්‍රී ලාංකික දුත පිරිස ඊයේ රාත්‍රී 11ට පමණ කටුනායකට ළඟා වූ බවයි හිරු ගුවන්තොටුපළ වාර්තාකරු සදහන් කළේ.\nඅග්‍රාමාත්‍යවරයා දකුණු කොරියාව බලා පිටත්ව ගියේ එහි පැවැති 107 වන ජාත්‍යන්තර රොටරි සමුළුවේ ප්‍රධාන දේශනය පැවැත්වීමටයි.\nඑහිදී අග්‍රාමාත්‍ය රනිල් වික්‍රමසිංහ සහ එක්සත් ජාතීන්ගේ සංවිධානයේ මහලේකම් බෑන්කී මූන් අතර හමුවක් සිදුව තිබෙනවා.\nඑමෙන්ම, අග්‍රාමාත්‍යවරයා දකුණු කොරියානු අග්‍රාමාත්‍ය හ්වං ක්යොආන් ද හමුවුණා.",
       "URL": "https://www.hirunews.lk/134401/අග්‍රාමාත්‍යවරයා-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=5026"
}