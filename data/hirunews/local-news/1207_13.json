{
       "Source": "hirunews",
       "Timestamp": "Wednesday, 27 April 2022 - 8:30",
       "Headline": "සජබයේ පා ගමන අද කඩුගන්නාවෙන් ගමන් අරඹයි (වීඩියෝ)",
       "News Content": "'නිදහසේ අරගලය' යන්න තේමා කරගනිමින් සමගි ජන බලවේගය ආරම්භ කළ විරෝධතා පා ගමනේ දෙවන දිනය අදයි.\nඑය, ඊයේ මහනුවරින් ගමන් ආරම්භ කළ අතර, පස්වරුවේ කඩුගන්නාවට පැමිණ පළමු දිනය අවසන් කරනු ලැබුවා.\nඑය අද ගලිගමුව දක්වා ගමන් කිරීමට නියමිතව ඇති අතර, විරෝධතා පා ගමන මැයි පළමුවනදා කොළඹින් අවසන් කිරීමටයි සැළසුම් කර ඇත්තේ.\nමේ අතර, පසුගිය 9 වනදා ගාලුමුවදොර දී ආරම්භ කළ ජනතා විරෝධතාවය අද 19 වන දිනටත් ක්‍රියාත්මක යි.\nඑසේම අරලියගහ මන්දිරය ඉදිරිපිට උද්ඝෝෂණයේ නිරත විරෝධතාකරුවන් ඊයේ මයිනාගෝගම ලෙස හඳුන්වමින් අරගල භූමියක් ආරම්භ කළා.\nඑය අද දිනයේත් ක්‍රියාත්මකයි.\nමේ අතර තමන්ව තනතුරෙන් ඉවත් කිරීමට පළාත් ආණ්ඩුකාර විලී ගමගේ පියවර ගෙන ඇති බව දකුණු පළාත් පාලන කොමසාරිස් සේනක පල්ලියගුරු හිරු ප්‍රවෘත්ති අංශයට සඳහන් කළා.\nපවතින ආර්ථීක තත්වය සම්බන්ධයෙන් දැක්වෙන අදහසක් සිය ෆේස්බුක් ගිණුම හරහා පළ කිරීම මෙම ඉවත් කිරීමට හේතු වන්නට ඇති බවයි ඔහු කියා සිටියේ.",
       "URL": "https://www.hirunews.lk/302910/සජබයේ-පා-ගමන-අද-කඩුගන්නාවෙන්-ගමන්-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1207"
}