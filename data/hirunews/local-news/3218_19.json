{
       "Source": "hirunews",
       "Timestamp": "Saturday, 03 August 2019 - 12:31",
       "Headline": "ශිෂ්‍යත්වයට සියල්ල සූදානම්",
       "News Content": "හෙට පැවැත්වෙන පහ ශ්‍රේණිය ශිෂ්‍යත්ව විභාගය සඳහා මේ වන විට සියලූ කටයුතු සූදානම් කර අවසන් බව විභාග දෙපාර්තමේන්තුව පවසනවා.\nදිවයින පුරා විභාග මධ්‍යස්ථාන 2995 කදී අපේක්ෂකයන් තුන්ලක්ෂ තිස් නමදහස් තුන්සිය හැට නම දෙනෙකු මෙවර පහ ශ්‍රේණිය ශිෂ්‍යත්ව විභාගය සඳහා පෙනී සිටින බවයි එම දෙපාර්තමේන්තුව කියා සිටියේ.\nවිභාගය පෙරවරු 9.30 ට විභාගය ආරම්භවීමට නියමිත අතර, පෙරවරු 9 වනවිට අපේක්ෂකයන් ශාලාවල අසුන් ගත යුතු බවට විභාග කොමසාරිස් ජනරාල් සනත් පූජිත සියළු අපේක්ෂකයන්ට දැනුම් දෙනවා.\nදෙමාපියන් විභාග මධ්‍යස්ථාන භූමියට ඇතුල්වීම තහනම් වන අතර, විවේක කාලයේදී ද ඔවුන්ට විභාග මධ්‍යස්ථාන භූමියට අවසර ලබා නොදෙන බවයි විභාග කොමසාරිස් ජනරාල්වරයා සඳහන් කළේ.\nඑසේම සිසු දරුවන්ට කෙටි ආහාරයක් සහ වතුර බෝතලයක් ලබාදීම වඩාත් සුදුසු බවද ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/221456/ශිෂ්‍යත්වයට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=3218"
}