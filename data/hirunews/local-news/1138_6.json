{
       "Source": "hirunews",
       "Timestamp": "Saturday, 28 May 2022 - 7:49",
       "Headline": "පළාත් පාලන මැතිවරණය කල් යන්නේ නැහැ - අමාත්‍ය දිනේෂ් ගුණවර්ධන",
       "News Content": "එළැඹෙන පළාත් පාලන මැතිවරණය කල් නොදමන බව රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍ය දිනේෂ් ගුණවර්ධන පවසනවා.\nඔහු මේ බව සඳහන් කළේ පළාත් පාලනය පිළිබඳ ශ්‍රී ලංකා ආයතනයේ ඊයේ (27) පැවති රැස්වීමක් අතරතුරයි.\nමේ අතර, එළඹෙන ජුනි මස 06 වනදා සියලු දේශපාලන පක්ෂ ලේකම්වරුන් සමග සාකච්ඡාවක් පැවැත්වීමට මැතිවරණ කොමිෂන් සභාව තීරණය කර තිබෙනවා. ඒ, ඊයේ එම කොමිසමේ පැවති විශේෂ සාකච්ඡාවකදීයි.\nමෙම විශේෂ සාකච්ඡාවට මැතිවරණ කොමිෂන් සභාවේ සාමාජිකයන් සියලු දෙනා එක්ව සිටි බවයි එම කොමිෂන් සභාවේ සභාපති, නීතිඥ නිමල් පුංචිහේවා සඳහන් කළේ. එහිදී ඡන්ද හිමි නාමලේඛණ කටයුතු සම්බන්ධයෙන් ද අවධානය යොමු වී තිබෙනවා.\nඒ අනුව ඔක්තෝම්බර් 31 වැනිදා වනවිට ඡන්ද හිමි නාමලේඛණ සහතික කිරීමට තීරණය කර ඇති අතර, නාමලේඛණ ප්‍රදර්ශනය සහ විරෝධතා ඉදිරිපත් කිරීමේ කාලසීමාව ජුනි 15 සිට ජූලි 12 දක්වා ක්‍රියාත්මක වනු ඇති.",
       "URL": "https://www.hirunews.lk/305490/පළාත්-පාලන-මැතිවරණය-කල්-යන්නේ-නැහැ-අමාත්‍ය-දිනේෂ්-ගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=1138"
}