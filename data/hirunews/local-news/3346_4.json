{
       "Source": "hirunews",
       "Timestamp": "Saturday, 18 May 2019 - 19:33",
       "Headline": "පාසල් වාර විභාග වෙනස් නොවන ලකුණු",
       "News Content": "වාර විභාග පැවැත්වීමකින් තොරව පාසල් පවත්වාගෙන යාම සම්බන්ධයෙන් මේ වනවිටත් කිසිදු තීන්දුවක් ගෙන නොමැති බව අධ්‍යාපන අමාත්‍ය අකිල විරාජ් කාරියවසම් ප්‍රකාශ කළා.\nඅමාත්‍යවරයා මේ බව කියා සිටියේ ගල්කිස්ස ප්‍රදේශයේදී මාධ්‍ය වෙත අදහස් දක්වමින්.\nගුරු සංගම් විසින් පසුගියදා ප්‍රකාශ කර තිබුණේ පැවති අර්බුදකාරි තත්ත්වය හේතුවෙන් පාසල් පැවැත්වීමට නොහැකි වීම නිසා වාර විභාග නොපවත්වා පාසල් පවත්වාගෙන යන ලෙසට ඉල්ලීමක් කරන බවයි.\nඑක්සත් ජාතික පක්ෂ මහලේකම් අමාත්‍ය අකිල විරාජ් කාරියවසම් මහතා ශ්‍රී ලංකා අමරපුර මහා නිකායේ උත්තරීතර මහා නායක අග්ගමහා පණ්ඩිත අතිපූජ්‍ය කොටුගොඩ ධම්මාවාස මහා නා හිමියන් බැහැදැක උන්වහන්සේගේ සුවදුක් විමසා ආශීර්වාදය ලබාගත්තා.",
       "URL": "https://www.hirunews.lk/216627/පාසල්-වාර-විභාග-වෙනස්-නොවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3346"
}