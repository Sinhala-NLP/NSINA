{
       "Source": "hirunews",
       "Timestamp": "Thursday, 23 February 2017 - 7:39",
       "Headline": "පළාත් දෙකක රජයේ වෛද්‍යවරු අදත් වර්ජනයක",
       "News Content": "මාළඹේ පෞද්ගලික වෛද්‍ය විද්‍යාලයට විරෝධය පළ කරමින් උතුරුමැද සහ නැගෙනහිර පළාත්වල රජයේ වෛද්‍යවරුන් අද දිනයේ වර්ජනයක නිරතවනවා.\nඒ අනුව උදෑසන අටේ සිට දහවල් 12 දක්වා මෙම වර්ජනය ක්‍රියාත්මක බවයි එහි මාධ්‍ය ප්‍රකාශක වෛද්‍ය සමන්ත ආනන්ද කියා සිටියේ.\nමීට පෙර දකුණ සහ ඌව යන පළාත්වලද මෙම වර්ජනය ක්‍රියාත්මක වුණා.\nමේ අතර වෛද්‍ය පීඨ ශිෂ්‍ය ක්‍රියාකාරී කමිටුවද මාළඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලමින් ඊයේ රාත්‍රියේ පන්දම් දල්වාගෙන විරෝධතා පා ගමනක නිරතවුණා.\nකොටුව දුම්රියපල ඉදිරිපිටින් ආරම්භ කළ එම විරෝධතාව ගාලූ මුවදොර පිටිය දක්වා ගමන් කර තිබුණා.",
       "URL": "https://www.hirunews.lk/155212/පළාත්-දෙකක-රජයේ-වෛද්‍යවරු-අදත්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=4647"
}