{
       "Source": "hirunews",
       "Timestamp": "Sunday, 16 January 2022 - 10:30",
       "Headline": "සිම්බාබ්වේ - ශ්‍රී ලංකා එක්දින තරගය අද",
       "News Content": "සංචාරක සිම්බාබ්වේ පිල සහ ශ්‍රී ලංකාව අතර පළමු එක්දින තරගය පල්ලෙකැලේ ජාත්‍යන්තර ක්‍රීඩාංගණයේදී අද පැවැත්වෙනවා.\nදිවා - රාත්‍රී තරගයක් වන එය, ආරම්භවීමට නියමිතව ඇත්තේ පස්වරු 2.30 ටයි.\nමෙම තරගාවලිය ශ්‍රී ලංකාවට අයි.සී.සී. සුපර් ලීග් තරගාවලියේ ඉදිරියට යාම සඳහා වැදගත් වනවා.\nමීළඟ එක්දින ලෝක කුසලාන තරගාවලිය සඳහා ඍජුව සුදුසුකම් ලබන්නේ එහි මුල් කණ්ඩායම් අට පමණයි.\nසිම්බාබ්වේ තරගාවලිය සඳහා ශ්‍රී ලංකා පිලේ ප්‍රබල ක්‍රීඩකයන් වන කුසල් මෙන්ඩිස්, වනිඳු හසරංග, අවිශ්ක ප්‍රනාන්දු සහ ධනංජය ද සිල්වා සහභාගිවන්නේ නැහැ.\nදෙරට අතර මෙතෙක් පවත්වා ඇති එක්දින තරග 44 කින් ශ්‍රී ලංකාව පරාජයට පත්වී ඇත්තේ 11 ක් පමණයි.",
       "URL": "https://www.hirunews.lk/294145/සිම්බාබ්වේ-ශ්‍රී-ලංකා-එක්දින-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=1421"
}