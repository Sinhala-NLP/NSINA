{
       "Source": "hirunews",
       "Timestamp": "Thursday, 12 January 2017 - 14:40",
       "Headline": "අතුරුදන්ව සිටි ශ්‍රී ලාංකික ධීවරයින් 6 දෙනෙකු මාලදිවයින් මුහුදේදී සොයා ගැනේ",
       "News Content": "ඔළුවිල් වරායෙන් ධීවර කටයුතු සදහා ගොස් අතුරුදන්ව සිටි ශ්‍රී ලාංකික ධීවරයින් 4 දෙනෙකු මාලදිවයින් මුහුදු සීමාවේදී සොයා ගෙන ඇති බව නියෝජ්‍ය අමාත්‍ය එච්.එම්.එම්.හාරිස් සදහන් කළා.\nකල්මුණේ ප්‍රදේශයේ පදිංචි ධීවරයින් 6 දෙනෙකු යාත්‍රා දෙකකින් ගැඹුරු මුහුදේ ධීවර කටයුතු සදහා ගොස් තිබුණේ පසුගිය දෙසැම්බර් 24 වැනිදායි.\nඑහිදී ඔවුන්ගෙන් දෙදෙනෙකු අතුරුදන් වී ඇති අතර පසුව මාලදිවයින් නාවික හමුදාව විසින් ඔවුන් සොයා ගෙන තිබුණා.\nඅනෙක් ධීවරයින් 4 දෙනා ද නාවික හමුදාව අද සොයා ගෙන තිබුණා.\nමේ පිළිබදව තොරතුරු වාර්තා වීමෙන් අනතුරුව තමන් එම ධීවරයින් 6 දෙනාම යළි ශ්‍රී ලංකාවට රැගෙන ඒමට කටයුතු කරමින් සිටින බවයි මාලදිවයිනේ සිට හිරු ප්‍රවෘත්ති අංශයට අදහස් දක්වමින් නියෝජ්‍ය අමාත්‍යවරයා කියා සිටියේ.",
       "URL": "https://www.hirunews.lk/151903/අතුරුදන්ව-සිටි-ශ්‍රී-ලාංකික-ධීවරයින්-6-දෙනෙකු-මාලදිවයින්-මුහුදේදී-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4712"
}