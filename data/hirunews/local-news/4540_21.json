{
       "Source": "hirunews",
       "Timestamp": "Sunday, 30 April 2017 - 7:02",
       "Headline": "යතුරුපැදිකරුවන් 4 දෙනෙකුට දිවි අහිමි වෙයි",
       "News Content": "ප්‍රදේශ කිහිපයක සිදුවු අනතුරුවලින් යතුරුපැදිවල ගමන් කළ තරුණයන් 4 දෙනෙකු මියගොස් තිබෙනවා.\nඊයේ රාත්‍රී 9.50 ට පමණ එක් අනතුරක් සිදුව ඇත්තේ හොරණ වගවත්ත පාලම අසලදීයි.\nපානදුර සිට රත්නපුර දෙසට ගමන් කළ මෝටර් රථයක යතුරුපැදියක් ගැටීමෙන් එම අනතුර සිදුව ඇති බවයි පොලිසිය සඳහන් කළේ.\nඑම අනතුරින් හඳපාන්ගොඩ අරකාවිල ප්‍රදේශයේ පදිංචි වයස අවුරුදු 19 ක් සහ 20 ක් වු තරුණයෙන් දෙදෙනෙක් මරණයට පත්වුනා.\nමෝටර් රථයේ රියදුරා පොලිස් අත්අඩංගුවට ගෙන තිබෙනවා.\nමේ අතර ඊයේ පස්වරු 4.45 ට පමණ වැලිගම පංචාලිය මාර්ගයේ සිදුවු යතුරුපැදි අනතුරකින් 16 හැවිරිදි ළමයෙක් මරණයට පත්ව ඇති බවයි පොලිසිය කියාසිටියේ.\nපංචාලිය දෙසට ධාවනය වු යතුරුපැදිය පැදිකරුට පාලනය කර ගැනීමට නොහැකිව මාර්ගයෙන් ඉවතට පැන ගසක ගැටීමෙනුයි අනතුර සිදුව ඇත්තේ.\nබරපතල තුවාල ලැබු යතුරුපැදිකරු අහංගම රෝහලට ඇතුලත් කිරීමෙන් පසු මරණයට පත්ව තිබෙනවා.\nඔහු වැලිගම ඉබ්බාවල ප්‍රදේශයේ පදිංචිකරුවෙක්.\nමේ අතර ඉංගිරිය පොලිසිය ආසන්නයේදී සිදුවු යතුරුපැදි අනතුරකින් ද 24 හැවිරිදි තරුණයෙක් මරණයට පත්ව තිබෙනවා.\nඊයේ රාත්‍රී 7.45ට පමණ රත්නපුර දෙසට ධාවනය වු යතුරුපැදියක් ලොරියක් පසුකර යාමට උත්සාහ කිරීමේදී ඉදිරියෙන් පැමිණි මෝටර් රථයක ගැටීමෙනුයි අනතුර සිදුවී ඇත්තේ.\nමියගොස් ඇත්තේ කෑගල්ල මොරගොඩ ප්‍රදේශයේ පදිංචි 24 හැවිරිදි තරුණයෙක්.\nමෝටර් රථයේ රියදුරා පොලිස් අත්අඩංගුවට ගෙන තිබෙනවා.",
       "URL": "https://www.hirunews.lk/160282/යතුරුපැදිකරුවන්-4-දෙනෙකුට-දිවි-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4540"
}