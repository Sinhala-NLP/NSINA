{
       "Source": "hirunews",
       "Timestamp": "Saturday, 20 July 2019 - 15:11",
       "Headline": "ගිනිගත්හේනේ තවත් වෙළඳසැල් 22ක් නායයාමේ දැඩි අවදානමක",
       "News Content": "ගිනිගත්හේන නගරයේ නායයාමට ලක් වූ වෙළඳසැල් 10 ට අමතරව තවත් වෙළඳසැල් 22 ක් නායයාමේ දැඩි අවදානමක පවතින බව අඹගමුව ප්‍රාදේශීය සභාව පවසනවා.\nඑහි සභාපති ජයශංක පෙරේරා ගිනිගත්හේනේ අද පැවති මාධ්‍ය හමුවකදි කියා සිටියේ එම අවදානම සම්බන්ධයෙන් ජාතික ගොඩනැගිලි පර්යේෂණ සංවිධානය තමන් වෙත වාර්තාවක් ලබාදී ඇති බවයි.\nනායයාමට ලක්වූ වෙළඳසැල් සහ නායයෑමේ අවදානමට ලක්වී ඇති වෙළඳසැල් ඉදිකිරීම සඳහා අඹගමුව ප්‍රාදේශීය සභාවේ අනුමැතියක් ලබාගෙන නොමැති බව ද එහිදී සභාපතිවරයා සඳහන් කළා.\nඑලෙස අවදානමට ලක්ව ඇති වෙළඳසැල් විසිදෙකේ හිමිකරුවන්ට ඉවත් වන ලෙස ලෙස දැනුම්දුන් බවත්, එලෙස ඉවත් නොවන්නේ නම් ඒවා පවත්වාගෙන යාමට ඔවුන් ලබාගෙන ඇති වෙළඳ බලපත්‍රය අහෝසි කිරීමට කටයුතු කරන බවත් අඹගමුව ප්‍රාදේශීය සභාවේ සභාපති ජයශංක පෙරේරා කියා සිටියා.",
       "URL": "https://www.hirunews.lk/220692/ගිනිගත්හේනේ-තවත්-වෙළඳසැල්-22ක්-නායයාමේ-දැඩි-අවදානමක",
       "Category": "Local News",
       "Parent URL": "https://www.hirunews.lk/local-news.php?pageID=3237"
}