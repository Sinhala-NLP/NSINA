{
       "Source": "hirunews",
       "Timestamp": "Friday, 11 January 2019 - 9:08",
       "Headline": "කොළඹ ස්ථාන තුනකදී හෙරොයින් ග්‍රෑම් 240 ක් සමඟ සැකකරුවන් තුන්දෙනෙකු අත්අඩංගුවට",
       "News Content": "ගල්කිස්ස - සට්ටිගල මාවත ප්‍රදේශයේදී පොලිස් සංවිධානාත්මක අපරාධ නිවාරණ කොට්ඨාශය සිදුකළ වැටලීමකින් හෙරොයින් ග්‍රෑම් 205 කට වැඩි ප්‍රමාණයක් සමඟ සැකකරුවෙකු ඊයේ අත්අඩංගුවට ගෙන තිබෙනවා.\nරත්මලානේ පදිංචි 41 හැවිරිදි සැකකරු අද ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nමේ අතර බොරැල්ල - වැලිකඩ බන්ධනාගාරය අසළදී හෙරොයින් ග්‍රෑම් 24 කට වැඩි ප්‍රමාණයක් සමඟ සැකකාරියක ඊයේ අත්අඩංගුවට ගැනීමට හැකිවී තිබෙනවා.\nකොළඹ 14 පදිංචි 50 හැවිරිදි මෙම සැකකාරිනිය අද මාළිගාකන්ද අධිකරණය වෙත ඉදිරිපත් කරන බව පොලීසිය සඳහන් කළා.\nමට්ටක්කුලිය - කදිරාන වත්ත ප්‍රදේශයේදීද බස්නාහිර පළාත් දූෂණ මර්දන ඒකකයේ නිලධාරීන් ඊයේ පස්වරුවේ 55 හැවිරිදි සැකකරුවෙකු අත්අඩංගුවට ගෙන ඇත්තේ හෙරොයින් ග්‍රෑම් 10 කට වැඩි ප්‍රමාණයක් සමඟින්.",
       "URL": "https://www.hirunews.lk/207962/කොළඹ-ස්ථාන-තුනකදී-හෙරොයින්-ග්‍රෑම්-240-ක්-සමඟ-සැකකරුවන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3561"
}