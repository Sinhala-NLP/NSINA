{
       "Source": "hirunews",
       "Timestamp": "Wednesday, 14 June 2017 - 19:02",
       "Headline": "දේශපාලන සංස්කෘතියක් ගොඩනැගිය හැක්කේ යහපත් මාධ්‍ය ක්‍රියාවලියකින් - ජනපති",
       "News Content": "රජයේ ගමන්මග දුර්වල කළ නොහැකි බව ජනාධිපති මෛත්‍රීපාල සිරිසේන ප්‍රකාශ කළා.\nඑසේම, යහපත් දේශපාලන සංස්කෘතියක් ගොඩනැගිය හැක්කේ , යහපත් මාධ්‍ය ක්‍රියාවලියක් තුළින් බවයි ජනාධිපතිවරයා කොළඹ අද (14) පැවති උත්සවයකට එක්වෙමින් සදහන් කළේ.\nජනාධිපතිවරයා එහිදී වැඩිදුරටත් කියා සිටියේ ඉදිරියටත් සියලූ අභියෝගවලට මුහුණදෙමින් රටත් ජනතාවත් වෙනුවෙන් වූ වගකීම් නොපිරිහෙලා ඉටු කිරීමට කටයුතු කරන බවයි.\nතමන් පොදු අපේක්ෂකයා ලෙස ජනාධිපතිවරණයට ඉදිරිපත් වූ අවස්ථාවේ ඉතා පහත් ලෙස මාධ්‍ය භාවිතය සිදුවූ බව ද ජනාධිපතිවරයා එහිදී සදහන් කළා.\nඒ අනුව, එවන් මාධ්‍ය භාවිතයක් අනාගතයේදී රට තුළ ඇති නොවිය යුතු බවයි ජනාධිපති මෛත්‍රීපාල සිරිසේන පෙන්වා දුන්නේ.\nමේ එම අවස්ථාවට එක්වෙමින් අදහස් දැක්වූ ජනමාධ්‍ය හා මුදල් හා ජනමාධ්‍ය අමාත්‍ය මංගල සමරවීර කියා සිටියේ පසුගිය රජය සමයේ පැවති මාධ්‍ය මර්දනය යළිත් ගෙන ඒමට කිසිවිටෙකත් ඉඩ නොතබන බවයි.",
       "URL": "https://www.hirunews.lk/163579/දේශපාලන-සංස්කෘතියක්-ගොඩනැගිය-හැක්කේ-යහපත්-මාධ්‍ය-ක්‍රියාවලියකින්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4469"
}