{
       "Source": "hirunews",
       "Timestamp": "Saturday, 25 February 2023 - 7:58",
       "Headline": "බදු ගැටළුව ගැන වෛද්‍යවරුන් ජනපති සමග සාකච්ඡාවක් (වීඩියෝ)",
       "News Content": "රජයේ වත්මන් බදු ප්‍රතිපත්තියේ පවතින ගැටළු සම්බන්ධයෙන් සාකච්ඡා කිරීමට රජයේ වෛද්‍ය නිලධාරීන්ගේ සංගමය, අද (25) ජනාධිපති රනිල් වික්‍රමසිංහ හමුවනවා.\nරජයේ වෛද්‍ය නිලධාරීන්ගේ සංගමය මාධ්‍ය ප්‍රකාශක චමිල් විජේසිංහ කියා සිටියේ තම සංගමය විසින් සිදුකළ ඉල්ලීමකට අනුව ජනාධිපතිවරයා විසින් මෙම සාකච්ඡාව අද (25) දිනයේ ලබාදී ඇති බවයි.\nමේ අතර ලංකා විදුලිබල මණ්ඩලයේ ඒකාබද්ධ වෘත්තිය සමිති සන්ධානයේ කැඳවුම්කරු රංජන් ජයලාල් සඳහන් කළේ ලබන 1 වනදා සිදුකිරීමට සැළසුම් කර ඇති වැඩවර්ජනය සම්බන්ධයෙන් සාකච්ඡා කිරීම සඳහා වෘත්තිය සමිති කිහිපයක් අද හමුවන බවයි.\nතව ද රජයේ වත්මන් බදු ප්‍රතිපත්තිය, අතිකාල දීමනා කප්පාදුව ඇතුළු කරුණු කිහිපයකට විරෝධය දක්වමින් ලංවිම වෘත්තීය සමිති කිහිපයක් ලබන සඳුදා ලෙඩ නිවාඩු වාර්තා කරමින් වෘත්තීය ක්‍රියාමාර්ගයක් පැවැත්වීමට තීරණය කර තිබෙනවා.",
       "URL": "https://www.hirunews.lk/328255/බදු-ගැටළුව-ගැන-වෛද්‍යවරුන්-ජනපති-සමග-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=515"
}