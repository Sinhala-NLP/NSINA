{
       "Source": "hirunews",
       "Timestamp": "Monday, 05 October 2020 - 14:05",
       "Headline": "වසර 10ක් නඩත්තු නොකළ සූරියවැව නමඩගස්වැව ජල ව්‍යාපෘතිය (වීඩියෝ)",
       "News Content": "සූරියවැව නමඩගස්වැව,අන්දරවැව,උස්ගල,ඇතුළු ගම්මාන රැසක ජනතාවගේ පානීය ජල අවශ්‍යතාවය සපුරාලීම සදහා ක්‍රියාත්මක ධර්මධුත ප්‍රජාමූල ජල ව්‍යාපෘතියයි මේ.\nවසර 10ක් තිස්සේ මෙම ප්‍රජාමූල ජල ව්‍යාපෘතිය හරහා ප්‍රදේශයේ පවුල් 3000කට ආසන්න පිරිසකට පානීය ජලය සැපයෙනවා.\nප්‍රදේශවාසන් පවසන්නේ ප්‍රජා ජල දෙපාර්තමේන්තුවේ අධික්ෂණය යටතේ සූරියවැව ප්‍රාදේශීය සභාවෙන් සහ ප්‍රදේශයේ මහජන සෞඛ්‍ය පරීක්ෂකවරුන්ගේ මැදිහත්වීමෙන් මෙහි නඩත්තු කටයුතු සිදු කල යුතු බවයි.\nනමුත් වසර ගණනාවක සිට එය නිසි ලෙස ක්‍රියාත්මක නොවන බවට ඔවුන් චෝදනා කරනවා.\nබීමට ගන්නා ජලයේ දක්නට ලැබුණු වෙනස්කම් හමුවේ ප්‍රදේශවාසීන් ඒ පිළිබඳව සොයා බලා ඇති අතර එහිදී දැක ගන්නට ලැබි ඇත්තේ මෙවැන්නක්.\nප්‍රදේශවාසීන් චෝදනා කරන්නේ.තම පානීය ජල අවශ්‍යතාවය සපුරාලන මෙම ප්‍රජා ජල මූල ව්‍යාපෘතියේ නඩත්තු කටයුතු සම්බන්ධයෙන් අවස්ථා\nගණනාවකදී අදාළ බලධාරීන් දැනුවත් කලද එය ඵලක් නොවූ බවටයි.\nදහස් ගණනකගේ පිපාසය නිවාලන මෙම ජල මූල ව්‍යපෘතිය සම්බන්ධයෙන් බලධාරීන්ගේ නිසි අවධානය යොමුවන තුරු රතු මිනිත්තුව අවධි නෙතින්.",
       "URL": "https://www.hirunews.lk/251860/වසර-10ක්-නඩත්තු-නොකළ-සූරියවැව-නමඩගස්වැව-ජල-ව්‍යාපෘතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2409"
}