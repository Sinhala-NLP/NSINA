{
       "Source": "hirunews",
       "Timestamp": "Thursday, 27 April 2023 - 11:08",
       "Headline": "ජූලී චුන්ග්ගෙන් විමල්ට සැර ප්‍රහාරයක් (වීඩියෝ)",
       "News Content": "ඊයේ (26) දින ඇමරිකානු තානාපතිනිය ජූලී චුන්ග් සිය ට්වීටර් ගිණුමේ සටහන් තබමින් ප්‍රකාශ කළ සිටියේ, ප්‍රබන්ධයක් ලෙස ලේබල් කළ යුතු පොතක් ශ්‍රී ලංකාවේ මන්ත්‍රීවරයෙකු විසින් පදනම් විරහිත චෝදනා එල්ල කර අමූලික බොරු පතුරුවා හැරීම පිළිබඳ තමන් අතිශය කලකිරීමට පත්වෙන බවයි.\nඇමෙරිකානු තානාපතිවරිය මෙම ට්විටර් ප්‍රකාශය සිදුකර ඇත්තේ හිටපු අමාත්‍ය විමල් වීරවංශ මහතා රචිත ‘9 සැඟවුණ කථාව’ සම්බන්ධයෙන්.\nඑම කෘතිය එළිදක්වනු ලැබුවේ ඊයේ (26) දින පදනම් ආයතනයේදීයී.\nමෙම කෘතියේ අප්‍රේල් 9 වැනිදා ආරම්භ වූ ගාලුමුවදොර ගෝඨා ගෝ ගම අරගල භූමිය, ජූලි 09 වැනිදා ගෝඨාභය රාජපක්ෂ ජනාධිපති ධුරයෙන් ඉල්ලා අස්වීම දක්වා මාස 04ක කාලය තුළ සිදු වූ දේශපාලනික සමාජයීය සිදුවීම් පෙළගස්වා තිබෙනවා.\nජාතික නිදහස් පෙරමුණේ නායක විමල් වීරවංශ පෙන්වා දෙන පරිදි තමන් මෙම කෘතියෙන් හෙළි කරන්නේ 2022 මැයි 09 වැනිදා සිට ජූලි 09 වැනිදා දක්වා අභියෝගාත්මක ලෙස හමා ගිය ‘ගාලුමුවදොර අරගල සුළියේ’ සැඟවුණු කතාව බවත් තරුණ පරපුර මෙම සැඟව ඇති සත්‍යය අවබෝධකර නොගතහොත් ශ්‍රී ලංකාව තවත් එක් හයිටියක්, ලිබියාවක් හෝ ඉරාකයක් බවට පත්වීම වැළකිය නොහැකි බවයි.\nඑබැවින් කුමන අභියෝග මතු විය හැකි වුව ද මෙම සැඟව ඇති සත්‍යය අනාවරණය කිරීම තමන් හමුවේ වන අත්හල නොහැකි වගකීමක් බවයි ඔහු පෙන්වා දෙන්නේ.\nඑම කෘතිය එළිදැක්වූ අවස්ථාවේදී එම උළෙල් ආමන්ත්‍රණය කරමින් ඔහු විසින් විශේෂ හෙළිදරව්ව්වක් ද සිදු කළා.\nඒ, ගාලුමුවදොර අරගලයත් සමඟ ඇතැම් පිරිසකගේ අරමුණ වී තිබුණේ හිටපු ජනාධිපති ගෝඨාභය රාජපක්ෂ සහ ආරක්ෂක ප්‍රධානීන් පලවා හැර කථානායකවරයාගේ ප්‍රධානත්වයෙන් අන්තර්කාලීන පාලනයක් පිහිටුවීම බවයි.\nතවද, ඇමරිකානු තනාපතිනි‍ය ඒ සඳහා කථානායකවරයාට බලපෑම සිදු කළ බවද විමල් වීරවංශ මන්ත්‍රීවරයා එහිදී ප්‍රකාශ කර තිබුණා.",
       "URL": "https://www.hirunews.lk/333567/ජූලී-චුන්ග්ගෙන්-විමල්ට-සැර-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=387"
}