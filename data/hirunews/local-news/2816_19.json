{
       "Source": "hirunews",
       "Timestamp": "Saturday, 04 April 2020 - 12:45",
       "Headline": "නිරෝධායනය අවසන් කළ තවත් 285ක් පිටව යයි",
       "News Content": "විදෙස් රටවල සිට පැමිණ නිරෝධායන කටයුතු අවසන් කළ තවත් 285 දෙනෙකු එම කටයුතු අවසන් කර සිය නිවෙස් බලා අද පිටත්ව ගියා.\nඊට ඉන්දියාවේ සිට පැමිණි මින්නේරිය යුද හමුදා කඳවුරේ සිටි පිරිස සහ කිලිනොච්චි - ඉරණමඩු ගුවන් හමුදා කඳවුරේ සිටි පුද්ගලයන් 172 කු ද ඇතුළත්.\nඑසේම ඉන්දියාවේ සිට පැමිණි පිරිසක් ද මින්නේරිය - කටුකැලියාව යුද හමුදා කඳවුරේ නිරෝධායන මධ්‍යස්ථානයේ සති දෙකක කාලයක් ගත කොට අද පෙරවරුවේ පිටව ගියා.\nයුද හමුදාපති ලූතිනන් ජෙනරාල් ශවේන්ද්‍ර සිල්වා වැඩිදුරටත් කියා සිටියේ මේ වනවිට විදේශ ගතව සිට මෙරටට පැමිණ නිරෝධායන ක්‍රියාවලියට සහභාගි වී එය සාර්ථකව අවසන් කළ පුද්ගලයින් 2598 දෙනෙකු නිවෙස් වෙත පිටව ගොස් ඇති බවයි.",
       "URL": "https://www.hirunews.lk/237906/නිරෝධායනය-අවසන්-කළ-තවත්-285ක්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=2816"
}