{
       "Source": "hirunews",
       "Timestamp": "Tuesday, 31 October 2017 - 12:48",
       "Headline": "අංකුඹුරේදී එස්.අයි.ට පහර දුන් සැකකරුවෙකු අත්අඩංගුවට",
       "News Content": "මහනුවර - අංකුඹුර - රඹුකෙඇළ ප්‍රදේශයේදී උපපොලිස් පරික්ෂකවරයෙකුට තියුණු ආයුධවලින් පහරදුන් සැකකරුවෙකු අලවතුගොඩ පොලීසිය අත්අඩංගුවට ගෙන තිබෙනවා.\nපොලිසිය සඳහන් කළේ සැකකරු අලවතුගොඩ ප්‍රදේශයේ රැදී සිටියදී අද උදෑසන අත්අඩංගුවට ගත් බවයි.\nපහරදීමේ සිද්ධියට සම්බන්ධ ප්‍රධාන සැකකරු සොයා පොලිස් කණ්ඩායම් 05ක් මේ වන විට පරික්ෂණ ආරම්භ කර තිබෙනවා.\nඅංකුඹුර පොලිසියට අනුයුක්තව සේවය කරන මෙම උප පොලිස් පරික්ෂකවරයා සේවය නිම වී ඊයේ පස්වරුවේ සිය නිවස බලා යමින් සිටියදී පුද්ගලයන් දෙදෙනෙකු විසින් තියුණු ආයුධ වලින් පහරදී තිබුණා.\nමේ වන විට පහර කෑමට ලක් වූ එම උප පොලිස් පරික්ෂකවරයා මහනුවර රෝහලේ දැඩි සත්කාර ඒකකයේ ප්‍රතිකාර ලබනවා.",
       "URL": "https://www.hirunews.lk/174882/අංකුඹුරේදී-එස්-අයි-ට-පහර-දුන්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4243"
}