{
       "Source": "hirunews",
       "Timestamp": "Friday, 26 April 2019 - 13:49",
       "Headline": "පාස්කු ඉරිදා ප්‍රහාරයෙන් විපතට පත්වූවන් වෙනුවෙන් විශේෂ අරමුදලක්",
       "News Content": "පසුගිය ඉරිදා සිදුවූ ත්‍රස්ත ප්‍රහාරයන්ට ගොදුරුවූවන් වෙනුවෙන් සහ ප්‍රහාරවලින් විනාශයට පත් වූ දේවස්ථාන යළි ප්‍රතිසංස්කරණය කිරීම සඳහා අරමුදලක් පිහිටුවීමට කටයුතු කරන බව මැල්කම් කාදිනල් රංජිත් හිමිපාණන් පවසනවා.\nවිශේෂ මාධ්‍ය හමුවක් කැඳවමින් උන්වහන්සේ මේ බව කියා සිටියා.\n'2019 පාස්කු ඉරිදින ව්‍යසනයෙන් විපතට පත්වූවන්ගේ පුනරුත්ථාපනය සහ දෙව්මැදුරු ප්‍රතිසංස්කරණය සඳහා වූ විශේෂ අරමුදල' ලෙස මෙම අරමුදල නම්කර ඇති බවයි කාදිනල්වරයා එහිදී වැඩිදුරටත් සඳහන් කළේ.",
       "URL": "https://www.hirunews.lk/215217/පාස්කු-ඉරිදා-ප්‍රහාරයෙන්-විපතට-පත්වූවන්-වෙනුවෙන්-විශේෂ-අරමුදලක්",
       "Category": "Local News",
       "Parent URL": "https://www.hirunews.lk/local-news.php?pageID=3383"
}