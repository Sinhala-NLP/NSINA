{
       "Source": "hirunews",
       "Timestamp": "Thursday, 14 January 2021 - 18:04",
       "Headline": "අන්තර්ජාලය හරහා ගණිකා වෘත්තියේ යෙදුනු කාන්තාවන් 235ක් ගැන විමර්ශන",
       "News Content": "අන්තර්ජාලය ඔස්සේ ඇනවුම් ලබා ගනිමින් ගණිකා ජාවාරමේ නිරතවූ කාන්තාවන් 235ක් අත්අඩංගුවට ගැනීම සදහා බස්නාහිර පළාත් බුද්ධි ඒකකයේ නිලධාරීන් විමර්ශනයක් ආරම්භ කර තිබෙනවා.\nඅදාළ කාන්තාවන් වෙබ් අඩවියක් ඔස්සේ ගනුදෙනුකරුවන් සොයා ඔවුන් ලැගුම්හල් කරා ගෙන යන බවටයි පොලිසියට කරුණු වාර්තා වී ඇත්තේ.\nමෙසේ ගණිකා වෘත්තීයේ යෙදුණු තරුණ කාන්තාවන්235න් 20 දෙනෙකු දැනට අත්අඩංගුවට ගෙන තිබෙනවා.\nමෙම කාන්තාවන් ගනුදෙනුකරුවන් කැඳවාගෙන යන ලැගුම්හල් 15ක් පිළිබඳව ද පොලිසිය මේ වනවිට තොරතුරු සොයාගෙන ඇති අතර එම ස්ථාන වැටලීමට ද විමර්ශන ආරම්භ කර ඇති බවයි පොලිසිය සඳහන් කලේ.\nමෙම ගණිකාවන් සමග සම්බන්ධතා පැවැත්වීමට පාසල් වයසේ පිරිමි දරුවන් ද සම්බන්ධ වී සිටින බව පොලිස් විමර්ශනවලින් හෙළිවී තිබෙනවා.\nදින කීපයකට පෙර බම්බලපිටිය ප්‍රදේශයේදී පාසල් යන පිරිමි දරුවකු මෙම වෙබ් අඩවිය හරහා ගණිකාවක් සමග සම්බන්ධ වී ඇති අතර මුදල් අපහසුතාවක් හේතුවෙන් දරුවා ගණිකාව මගහැර පළායන්නට උත්සාහ කිරීමේදී ගොඩනැඟිල්ලකින් ඇදවැටී බරපතළ තුවාල ලැබූ සිද්දියක්ද වාර්තා වනවා.\nමෙලෙස ගණිකා වෘත්තීයේ යෙදෙන කාන්තාවන්ගෙන් වැඩි දෙනකුට විවිධ සමාජ රෝග මෙන්ම කොරෝනා වෛරසය ද වැළඳී ඇති බවටද කරුණු අනාවරණය වී ඇත්තේ.\nවෙබ් අඩවියක් ඔස්සේ පවත්වාගෙන යන මෙම ජාවාරම නතර කිරීම සඳහා පොලිසිය මේ වනවිට අධිකරණයේ සහාය ලබාගැනීමට කටයුතු කරමින් සිටින බවයි මේ පිළිබද විමර්ශන සිදු කරන බස්නහිර පළාත් බුද්ධි ඒකකය සහ අදාළ නිලධාරීන් වැඩි දුරටත් සඳහන් කලේ.",
       "URL": "https://www.hirunews.lk/259718/අන්තර්ජාලය-හරහා-ගණිකා-වෘත්තියේ-යෙදුනු-කාන්තාවන්-235ක්-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=2212"
}