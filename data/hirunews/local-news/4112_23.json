{
       "Source": "hirunews",
       "Timestamp": "Tuesday, 23 January 2018 - 11:30",
       "Headline": "කොළඹ ඇමරිකානු මධ්‍යස්ථානයේ මෙහෙයුම් කටයුතු යථා තත්ත්වයට",
       "News Content": "කොළඹ ඇමරිකානු මධ්‍යස්ථානයේ මෙහෙයුම් කටයුතු අද (23) යථා තත්ත්වයට පත් කෙරුණා.\nරජයේ වියදම් සඳහා වන පරිපූරක ඇස්තමේන්තු සම්මත කර ගැනීමට නොහැකි වීමෙන් ඇමරිකානු රජය අක්‍රිය වීම නිසා කොළඹ ඇමරිකානු මධ්‍යස්ථානය ද තාවකාලිකව වසා දැමුණා.\nකොළඹ ඇමරිකානු තානාපති කාර්යාල වෙබ් අඩවිය විශේෂ නිවේදනයක් නිකුත් කරමින් ප්‍රකාශ කළේ ඇමරිකානු මධ්‍යස්ථානය නැවත දැනුම් දෙන තුරු වසා තබන බවයි.\nකෙසේ නමුත්, අතුරු අයවැයට සෙනෙට්  මණ්ඩල අනුමැතිය ලැබීමෙන් ඇමරිකානු රජය අද නැවතත් සක්‍රිය වීම නිසා කොළඹ ඇමරිකානු මධ්‍යස්ථානය ද මෙලෙස යළි විවෘත කර තිබෙනවා.",
       "URL": "https://www.hirunews.lk/181791/කොළඹ-ඇමරිකානු-මධ්‍යස්ථානයේ-මෙහෙයුම්-කටයුතු-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4112"
}