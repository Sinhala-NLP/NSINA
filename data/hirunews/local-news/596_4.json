{
       "Source": "hirunews",
       "Timestamp": "Tuesday, 17 January 2023 - 14:55",
       "Headline": "පළාත් පාලන ඡන්ද විමසීමට අදාළ නාම යෝජනා කැඳවීම හෙට සිට (වීඩියෝ)",
       "News Content": "පළාත් පාලන ඡන්ද විමසීමට අදාළ නාම යෝජනා කැඳවීම හෙට (18) ආරම්භ වීමට නියමිත යි.\nඑළැඹෙන 21 වැනි දා මධ්‍යාහ්න 12 දක්වා ඒ සඳහා අවස්ථාව හිමි වන අතර පළාත් පාලන ඡන්ද විමසීම වෙනුවෙන් ඇප මුදල් තැන්පත් කිරීමේ කටයුතු අද දිනයේත් සිදු කෙරෙනවා.\n2023 පළාත් පාලන ඡන්ද විමසීමට අදාළ ව පළාත් පාලන ආයතන 341න් 340ක් සඳහා නාම යෝජනා කැඳවීම හෙට සිට ආරම්භ කෙරෙන බව මැතිවරණ කොමිසම මීට දෙසතියකට පෙර නිවේදනය කළා.\nඒ අනුව හෙටින් ඇරඹෙන නාම යෝජනා කැඳවීමේ කටයුතු සඳහා එළැඹෙන 21 වැනි දා මධ්‍යාහ්න 12 දක්වා අවස්ථාව හිමිවනු ඇති.\nදිස්ත්‍රික් තේරීම් භාර නිලධාරීන් වෙත පළාත් පාලන මැතිවරණයට අදාළ නාම යෝජනා කැඳවීමේ දැන්වීම ලැබුණු පසු ආරම්භ කෙරුණු ඇප මුදල් තැන්පත් කිරීමේ කටයුතු මේ දිනවලදී සිදුකෙරෙන්නේ ඒ අනුව යි.\nදිස්ත්‍රික්ක 18කට අදාළ පළාත් පාලන ආයතන 153ක් සඳහා දේශපාලන පක්ෂ හා ස්වාධීන කණ්ඩායම් මැතිවරණ කාර්යාලවල දී ඇප මුදල් තැන්පත් කර ඇති බව යි මැතිවරණ කොමිෂන් සභාව නිවේදනය කළේ.",
       "URL": "https://www.hirunews.lk/325260/පළාත්-පාලන-ඡන්ද-විමසීමට-අදාළ-නාම-යෝජනා-කැඳවීම-හෙට-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=596"
}