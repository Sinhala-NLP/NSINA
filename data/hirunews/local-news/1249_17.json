{
       "Source": "hirunews",
       "Timestamp": "Tuesday, 05 April 2022 - 2:06",
       "Headline": "ලංකා කම්කරු කොංග්‍රසය සහ ජනපති අතර හමුවක්",
       "News Content": "ලංකා කම්කරු කොංග්‍රසය සහ ජනාධිපති ගෝඨාභය රාජපක්ෂ අතර හමුවක් ඊයේ පස්වරුවේ සිදුව තිබෙනවා.\nඒ කොටුව ජනාධිපති මන්දිරයේ දී යි.\nලංකා කම්කරු කොංග්‍රසයේ ඉල්ලීම අනුව උඩරට විශ්වවිද්‍යාලයක් පිහිටුවීමට සැලසුම් කිරීම, රුපියල් දහසක දෛනික වතු කම්කරු වැටුප සහ ගුරු සහායක පත්වීම් ඇතුළු කරුණු කිහිපයක් සම්බන්ධයෙන් මෙහිදී සාකච්ඡාවට ලක් කෙරුණු බවයි ජනාධිපති මාධ්‍ය අංශය නිවේදනය කළේ.\nලංකා කම්කරු කොංග්‍රසයේ නායක සෙන්දිල් තොණ්ඩමාන්, රාජ්‍ය අමාත්‍ය ජීවන් තොණ්ඩමාන්, පාර්ලිමේන්තු මන්ත්‍රී එම්. රමේෂ්වරන් මෙම අවස්ථාවට එක්ව සිටියා.",
       "URL": "https://www.hirunews.lk/301213/ලංකා-කම්කරු-කොංග්‍රසය-සහ-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1249"
}