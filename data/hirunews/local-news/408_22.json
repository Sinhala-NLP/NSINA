{
       "Source": "hirunews",
       "Timestamp": "Monday, 17 April 2023 - 15:11",
       "Headline": "ප්‍රතිමාවක් නිසා යාපනයේ විරෝධතාවක්",
       "News Content": "නාග පූෂණී අම්මාන් ප්‍රතිමාව ඉවත්කරන ලෙස යාපනය අධිකරණය මගින් නියෝගයක් නිකුත් කොට තිබෙනවා.\nඒ යාපනයේ පන්නෙයි මාර්ගය අවහිර වීම හේතුවෙන්.\nමෙම ප්‍රතිමාවට අයිතිවාසිකම් කියන කවරෙකු හෝ සිටීනම් අයිතිය තහවුරු කරන ලෙසයි පොලීසිය මහජනතාවගෙන් ඉල්ලා සිටියේ.\nඑසේ නොමැති නම් එම ප්‍රතිමාව ඉවත් කිරීමට සිදුවන බවයි අධිකරණ නියෝගය උපුටා දක්වමින් පොලීසිය වැඩිදුරටත් සදහන් කලේ.\nඅඳාල ප්‍රතිමාව ඉදි කිරීම සදහා කිසිදු ආයතනයකින් අවසර ලබා ගෙන නොමති බවයි වාර්තා වන්නේ.\nඑම ප්‍රතිමාව ඉවත් කිරීමට අධිකරණයෙන් නියෝගය ලැබීමත් සමගම එය ඉවත් කරන තුරු ඊට ආරක්ෂාව සපයා දීමට යාපනය පොලීසිය පියවර ගෙන තිබෙනවා.\nකෙසේ වෙතත් මෙම ප්‍රතිමාව ඉවත් කිරීමට පියවර ගැනීම සම්බන්ධයෙන් යාපනයේ පාර්ශ්ව රැසකින් විරෝධතා එල්ල වී ඇති බවයි අප ප්‍රාදේශීය වාර්තාකරු සදහන් කලේ.",
       "URL": "https://www.hirunews.lk/332751/ප්‍රතිමාවක්-නිසා-යාපනයේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=408"
}