{
       "Source": "hirunews",
       "Timestamp": "Tuesday, 29 August 2023 - 11:30",
       "Headline": "ලංගම බස් රථයක විශාල නාගයෙක්: මගීහු බැසයෙන් බැස දුවති",
       "News Content": "යාපනය සිට වවුනියාව බලා ධාවනය වූ ලංගම බස් රථයක විශාල නාගයකු සිටීමත් සමඟම බසයේ සිටි මගීන් බියට සහ කලබලයට පත් වී බසයෙන් බැස දිවගොස් තිබෙනවා,\nමෙම බස් රථය උදෑසන යාපනයෙන් පිටත් වී පැය එකහමාරක් පමණ ගත වන තුරුත් මගීන් කිසිවකු හෝ මෙම නාගය දැක නැහැ.\nඅනතුරුව කිළිනොච්චිය නගරයේදී බසයට නැගුණු කාන්තාවක් මෙම නාගයා බස් රථය තුළ සිටිනු දැක බියට පත් වී කෑගසා තිබෙනවා.\nඇයගේ කෑගැසීමත් සමඟ බසයේ රියැදුරු බසය නතර කර තිබෙන බවයි වාර්තා වන්නේ.\nනමුත්, නාගයෙක් සමඟ බසය මහමඟ ධාවනය කළ රියැදුරුට විනය පරීක්ෂණයක් කරන්නට නියමිත බව වාර්තා වෙනවා.",
       "URL": "https://www.hirunews.lk/346506/ලංගම-බස්-රථයක-විශාල-නාගයෙක්-මගීහු-බැසයෙන්-බැස-දුවති",
       "Category": "Local News",
       "Parent URL": "https://www.hirunews.lk/local-news.php?pageID=64"
}