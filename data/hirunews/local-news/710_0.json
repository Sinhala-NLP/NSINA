{
       "Source": "hirunews",
       "Timestamp": "Friday, 25 November 2022 - 12:04",
       "Headline": "ඇමති අනුමැතිය නැතුව ශ්‍රී ලංකා කණ්ඩායම අද තරග බිමට",
       "News Content": "ශ්‍රී ලංකා ක්‍රිකට් කණ්ඩායම සහ ඇෆ්ගනිස්ථාන කණ්ඩායම අතර පැවැත්වෙන එක්දින ක්‍රිකට් තරගාවලිය අද පස්වරුවේ පල්ලේකැලේ ජාත්‍යන්තර ක්‍රිකට් ක්‍රීඩාංගණයේ දී ආරම්භ වනවා.\nඑම තරගාවලිය සඳහා ක්‍රීඩා කරන දසුන් ශානකගේ නායකත්වයෙන් යුතු ක්‍රීඩකයන් 16 දෙනෙකුගෙන් යුතු ශ්‍රී ලංකා සංචිතය ඊයේ (24) පස්වරුවේ ප්‍රකාශයට පත් කිරීමට කටයුතු කෙරුණා.\nනමුත් එම සංචිතය ක්‍රීඩා අමාත්‍යවරයාගේ අනුමැතිය සඳහා යොමු කර තිබුණත්, මේ වන තෙක් ඊට අමාත්‍යවරයාගේ අනුමැතිය හිමිව නැති බවයි කරුණු වාර්තා වන්නේ.\nඒ අනුව ශ්‍රී ලංකා ක්‍රිකට් සංචිතයක් විෂයභාර අමාත්‍යවරයාගේ අනුමැතිය නොමැතිව ප්‍රකාශයට පත් කෙරුණු ඉතිහාසයේ මුල් ම අවස්ථාව බවටයි මෙය පත් වුණේ.",
       "URL": "https://www.hirunews.lk/321238/ඇමති-අනුමැතිය-නැතුව-ශ්‍රී-ලංකා-කණ්ඩායම-අද-තරග-බිමට",
       "Category": "Local News",
       "Parent URL": "https://www.hirunews.lk/local-news.php?pageID=710"
}