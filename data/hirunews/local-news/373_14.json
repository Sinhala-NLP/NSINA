{
       "Source": "hirunews",
       "Timestamp": "Wednesday, 03 May 2023 - 7:05",
       "Headline": "පුරාවස්තු සෙවීමේ අරමුණින් කැණීම් කරමින් සිටි සැකකරුවන් අත්අඩංගුවට",
       "News Content": "කරුවලගස් වැව පොලිස් වසමේ කුඩා මැදවච්චිය ප්‍රදේශයේදී ඊයේ (02) දින පුද්ගලික ඉඩමක පුරාවස්තු සෙවීමේ අරමුණින් කැණීම් සිදු කරන බවට පුත්තලම පොලිස් විශේෂ කාර්ය බලකා කඳවුරේ නිලධාරීන්ට ලද තොරතුරක් මත වැටලීමක් සිදුකර තිබෙනවා.\nපුරාවස්තු සෙවීමේ අරමුණින් කැණිම් සිදු කරමින් සිටි සැකකරුවන් 10 දෙනෙකු කැණීම් උපකරණ සමඟින් මෙලෙස අත්අඩංගුවට ගෙන ඇති බවයි වාර්තා වන්නේ.\nසැකකරුවන් වයස අවුරුදු 48ත් 59ත් අතර වයස්වල පසුවන පොළොන්නරුව, අඹන්පොල, අඹේපුස්ස, ඇඹිලිපිටිය, මොණරාගල, බඩල්කුඹුර හා අම්පාර යන ප්‍රදේශවල පදිංචිකරුවන්.\nසැකකරුවන් අද (03) දින පුත්තලම ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nසිදුවීම සම්බන්දයෙන් කරුවලගස් වැව පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/334094/පුරාවස්තු-සෙවීමේ-අරමුණින්-කැණීම්-කරමින්-සිටි-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=373"
}