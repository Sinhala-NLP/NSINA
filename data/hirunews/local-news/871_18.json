{
       "Source": "hirunews",
       "Timestamp": "Tuesday, 13 September 2022 - 15:01",
       "Headline": "ප්‍රංශ නව රැල්ලේ ගෝඩ් ෆාදර් මිය යයි",
       "News Content": "ප්‍රංශ නව රැල්ලේ සිනමාවේ ගෝඩ් ෆාදර් ලෙසින් හැඳින්වෙන, චිත්‍රපට අධ්‍යක්ෂ Jean-Luc Godard මිය ගොස් ඇති බව විදෙස් මාධ්‍ය වාර්තා කරනවා.\nඔහු මිය යන විට 81 වැනි වියෙහි පසුව ඇත්තේ. අධ්‍යක්ෂකවරයාට සමීප පුද්ගලයින් උපුටා දක්වමින්.\nලොව ප්‍රමුඛ පෙළේ සිනමාකරුවන් අතරට ගැනෙන ගොඩාර්ඩ් විසින් නිර්මාණය කළ සිනමා කෘති අතර, \"Breathless\" සහ \"Untempt\" වැනි\nවිශිෂ්ට සම්භාව්‍ය සිනමා කෘති ද වනවා.\n1960 දශකයේ දී ප්‍රංශ සිනමාවේ, සම්මුතීන් බිඳ දැමූ ඔහු, සාම්ප්‍රධායික සිනමා භාවිතයට අභියෝග කරමින්, අතේ ගෙන යා හැකි කැමරා භාවිතය,\nඑකිනෙකට නො ගැලපෙන රූපරාමු භාවිතය, එතෙක් සිනමාවේ දී භාවිත වූ කතා ව්‍යවහාරයන්ට වඩා වෙනස් භාෂා භාවිතයක් සිදු කිරීම වැනි නව්‍ය භාවිතයන් ප්‍රංශ සිනමාවට එක් කිරීමට ගොඩාඩ්ට හැකි විය.\nඔහු \"පල්ප් ෆික්ෂන්\" සහ \"රිසර්වෝයර් ඩෝග්ස්\" වැනි චිත්‍රපට අධ්‍යක්ෂණය කළ ක්වෙන්ටින් ටැරන්ටිනෝ, වැන්නන් සමග පැරිස් වම් ඉවුරේ සිනමාවේ නියමුවන් ලෙස එක මිටෙහි ලා සැලකෙනවා.\nමිය යන විට ගොඩාර්ඩ් විසින් අධ්‍යක්ෂණය කළ චිත්‍රපට වෙනුවෙන් ගෝල්ඩන් ලයන් (1983), කාන්ස් ජූරි ත්‍යාගය (2014), ඇකඩමි ගෞරව සම්මානය (2010), ඇතුළු සම්මාන 15ක් දිනා තිබෙනවා.",
       "URL": "https://www.hirunews.lk/315300/ප්‍රංශ-නව-රැල්ලේ-ගෝඩ්-ෆාදර්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=871"
}