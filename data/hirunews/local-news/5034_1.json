{
       "Source": "hirunews",
       "Timestamp": "Tuesday, 24 May 2016 - 19:41",
       "Headline": "නැගෙනහිර මහ ඇමති නාවික හමුදා නිලධාරියකුට බැන වැදුනු හැටි",
       "News Content": "පසුගිය සිකුරාදා නැගෙනහිර පළාතේ පාසලක පැවැති ත්‍යාග ප්‍රදානෝත්සවයකදී නැගෙනහිර මහ ඇමති අහමඩ් නසීර් මහතා විසින් ශ්‍රී ලංකා නාවික හමුදා නිලධාරියෙකුට දැඩි ලෙස බැන වැදීමේ දර්ශන පෙළක් හිරු ටී වී ප්‍රේක්ෂකයෙකු අපට ලබාදුන්නා.\nනැගෙනහිර මහ ඇමතිවරයා එලෙස හැසිරෙන්නේ හිටපු ආරක්ෂක ලේකම්වරයෙකු වූ නැගෙනහිර ආණ්ඩුකාර ඔස්ටින් ප්‍රනාන්දු මහතා සහ ශ්‍රී ලංකාවේ ඇමරිකානු තානාපති අතුල් කේෂාප් මහතා ඉදිරියේ.\nපසුගිය 20 වැනිදා ත්‍රිකුණාමලය - සාම්පුර් මහා විද්‍යාලයේ පැවැති ත්‍යාග ප්‍රදානෝත්සවයක් සඳහා මහ ඇමතිවරයා ප්‍රමුඛ ආරාධිත අමුත්තන් කිහිප දෙනෙකු එක්ව සිටියා.\nමෙම උත්සවය අතරතුර නැගෙනහිර පළාත් මහ ඇමතිවරයා මෙලෙස බැන වදින්නේ සාම්පුර් කඳවුරේ අණදෙන නිලධාරී කපිතාන් රංජිත් ප්‍රේමරත්න මහතාටයි.\nමෙහිදී නැගෙනහිර ආණ්ඩුකාරවරයාගේ අත ත්‍යාග උත්සවයට සහභාගී වූ පාසල් දරුවෙකුගේ මුහුණේ වදින්නේ ඔහුගේ ප්‍රකෝපකාරී හැසිරීම මතයි.",
       "URL": "https://www.hirunews.lk/133933/නැගෙනහිර-මහ-ඇමති-නාවික-හමුදා-නිලධාරියකුට-බැන-වැදුනු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5034"
}