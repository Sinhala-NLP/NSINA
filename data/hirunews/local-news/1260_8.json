{
       "Source": "hirunews",
       "Timestamp": "Thursday, 31 March 2022 - 7:48",
       "Headline": "හිටපු ඇමති ආතාවුද සෙනෙවිරත්න දිවිගමනට සමු දෙයි",
       "News Content": "හිටපු කැබිනට් අමාත්‍යවරයෙකු වූ අතාවුද සෙනෙවිරත්න මහතා අද කොළඹ පෞද්ගලික රෝහලක ප්‍රතිකාර ලබමින් සිටිය දී අභාවප්‍රාප්ත වූ බව ඔහුගේ පවුලේ අරංචි මාර්ග සනාථ කලා කලා.\nආතාවුද සෙනෙවිරත්න මහතා මියයන විට පසුවූයේ 91 හැවිරිදි වියේ යි.\n1989 වසරේ සිට 2015 වසර දක්වා වරින්වර පාර්ලිමේන්තු මන්ත්‍රීවරයෙකු ලෙස කටයුතු කළ ආතාවුද සෙනවිරත්න මහතා අවස්ථා ගණනාවක දී කැබිනට් අමාත්‍යවරයෙකු ලෙසත් කටයුතු කර තිබෙනවා.\n1954 වර්ෂයේ දී වර්ෂයේදී මොරාණ ගම් 12 පත්තු ගම් සභාවට තේරී පත්වීමෙන් දේශපාලනයට පිවිසි අතාවුද සෙනෙවිරත්න මහතා පළමු වරට පාර්ලිමේන්තුවට පිවිසෙන්නේ 1970 වර්ෂයෙදී යි.\nලංකා සම සමාජ පක්ෂය නියෝජනය කරමින් ඔහු එවර පාර්ලිමේන්තු වරම් ලබා ගන්නේ එවකට රුවන්වැල්ල ආසනය නියෝජනය කළ පී.සී ඉඹුලාන මහතා පරාජය කරමින්.\nඉන්පසු සබරගමු පළාත් සභාවට තේරී පත්වන ආතාවුද සෙනවිරත්න මහතා එහි විපක්ෂ නායකවරයා ලෙස ද කටයුතු කළා.\nඉන් අනතුරුව 2000 වර්ෂයේ දී ඔහු සබරගමු පළාත් ප්‍රධාන අමාත්‍යවරයා වශයෙන් ද කටයුතු කර තිබෙනවා.\n1989 වර්ෂයේදී නැවත වරක් කෑගල්ල දිස්ත්‍රික්කය නියෝජනය කරමින් පාර්ලිමේන්තුවට තේරී පත්වන ආතාවුද සෙනවිරත්න මහතා 2015 වසර වන තෙක් පාර්ලිමේන්තුව නියෝජනය කලා.",
       "URL": "https://www.hirunews.lk/300821/හිටපු-ඇමති-ආතාවුද-සෙනෙවිරත්න-දිවිගමනට-සමු-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1260"
}