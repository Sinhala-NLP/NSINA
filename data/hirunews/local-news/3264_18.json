{
       "Source": "hirunews",
       "Timestamp": "Friday, 05 July 2019 - 18:55",
       "Headline": "දෙමළ සන්ධානය ජනතාව රවටන බව වරධරාජා පෙරුමාල් කියයි",
       "News Content": "දෙමළ ජාතික සන්ධානය, මැතිවරණ ඉලක්ක කර ගනිමින් දෙමළ ජනතාව රවටන බවට උතුර - නැගෙනහිර පළාත් සභාවේ හිටපු ප්‍රධාන අමාත්‍ය වරධරාජා පෙරුමාල් චෝදනා කරනවා.\nයාපනයේ පැවති උත්සවයකදී ඔහු මේ බව කියා සිටියේ දෙමළ ජාතික සන්ධාන නායක පාර්ලිමේන්තු මන්ත්‍රී ආර්.සම්බන්ධන් පසුගියදා සිදුකළ බව කියන ප්‍රකාශයක් පිළිබද අදහස් දක්වමින්.\n‘‘දෙමළ ජනතාවට විසඳුමක් දෙන්න බැරි වුණු තත්ත්වයක් අතීතයේ තිබුණා. පැවති යුද්ධයේ හානිය කියමින් තමයි සම්බන්ධන් ඇතුළු පිරිස තනතුරු ගත්තේ. අවුරුදු 15ත්, 25 ත් අතර තරුණයෝ ආයුධ සන්නද්ධව කරන්න හදපු දේ මේ අවුරුදු අසූපහක් වෙන සම්බන්ධන් කොහොම කරන්නද ? මේ ජනතාව රවට්ටන කතා. දරුණු රැවටීමක්. දෙමළ ජනතාව ඒ තරමට රැවටෙයි කියලා එයා හිතනවද ? සාමාන්‍ය දැනුමවත් දෙමළ ජනතාවට නෑ කියලයි එයා හිතන්නේ. මොනා හරි කියලා දෙමළ ජනතාවගේ ඡුන්ද ගන්න පුළුවන් කියලා මෙයාලා හිතනවා. දෙමළ ජනතාව රැවටෙන්නේ නෑ. දෙමළ ජනතාව කියන්නේ විවිධ අත්දැකීම්, දැනුම තියෙන අය කියලා ඉදිරි මැතිවරණවලදී මෙයාලට පාඩමක් උගන්වලා පෙන්වන්න  ඕනේ.’’",
       "URL": "https://www.hirunews.lk/219721/දෙමළ-සන්ධානය-ජනතාව-රවටන-බව-වරධරාජා-පෙරුමාල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3264"
}