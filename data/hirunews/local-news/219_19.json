{
       "Source": "hirunews",
       "Timestamp": "Sunday, 02 July 2023 - 17:46",
       "Headline": "කොටහේන බ්ලූමැන්ඩල් මහල් නිවාස සංකීර්ණයේ පස්වන මහලින් බිමට පැන්න සැකකරු මිය යයි",
       "News Content": "අත්අඩංගුවට ගෙන රැඳවුම් නියෝග මත රඳවාගෙන සිටි සැකකරුවෙකු කොටහේන බ්ලූමැන්ඩල් මහල් නිවාස සංකීර්ණයේ පස්වන මහලින් බිමට පැන ජීවිතක්ෂයට පත්ව වී තිබෙනවා.\nමියගිය සැකකරු පසුගිය 29 වනදා වෙරළබඩ පොලිස් ස්ථානයේ නිලධාරීන් විසින් හෙරොයින් මිලිගෑම් 5,010ක් සමග අත්අඩංගුවට ගෙන වැඩිදුර විමර්ශන කටයුතු සඳහා කොළඹ මධ්‍යම කොට්ඨාස අපරාධ විමර්ශන අංශය වෙත භාරදී තිබුණා.\nපසුව සැකකරු විමර්ෂණ කටයුත්තක් සදහා මහල් නිවාස සංකීර්ණයේ පස්වන මහලේ කොරිඩෝව හරහා රැගෙන යමින් සිටියදී බිමට පැන තිබෙනවා.\nඑම අවස්ථාවේදී පොලිස් නිලධාරීන් සැකකරු කොළඹ ජාතික රෝහල වෙත රැගෙන ගොස් ඇති අතර එහිදී ඔහු දැඩි සත්කාර ඒකකයේ ප්‍රතිකාර ලබමින් සිටියදී ජීවිතක්ෂයට පත්ව ඇති බවයි පොලීසිය සදහන් කළේ.",
       "URL": "https://www.hirunews.lk/339763/කොටහේන-බ්ලූමැන්ඩල්-මහල්-නිවාස-සංකීර්ණයේ-පස්වන-මහලින්-බිමට-පැන්න-සැකකරු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=219"
}