{
       "Source": "hirunews",
       "Timestamp": "Tuesday, 11 April 2017 - 9:28",
       "Headline": "මිනුවන්ගොඩදී පැහැරගැනුණු දෙදෙනෙක් සොයාගැනේ",
       "News Content": "මිනුවන්ගොඩ නගරයේදී පැහැර ගැනීමට ලක්වූ පුද්ගලයින් දෙදෙනෙකු සොයාගැනීමට පොලිසිය ඊයේ සමත්ව තිබෙනවා.\nමිනුවන්ගොඩ පොලිසිය සහ ග්‍රෑන්ඩ්පාස් පොලිසිය එක්ව කළ මෙහෙයුමකදී මෙම පුද්ගලයින් සොයාගත් බවයි වාර්තා වන්නේ.\nමෙහිදී පැහැරගැනීම සිදුකළ පුද්ගලයින් දෙදෙනෙකු සහ පැහැරගැනීමට යොදාගත් වෑන් රථයක් අත්අඩංගුවට ගෙන තිබෙනවා.\nවාහන ආරවුලක් මත පසුගිය 09 වනදා මෙම පැහැරගැනීම සිදුකර ඇති බවයි වාර්තා වන්නේ.\nසැකකරුවන් අද දින මිනුවන්ගොඩ අධිකරණයට ඉදිරිපත් කිරීමට නියමිත බවයි අප වාර්තාකරු පැවසුවේ.",
       "URL": "https://www.hirunews.lk/158962/මිනුවන්ගොඩදී-පැහැරගැනුණු-දෙදෙනෙක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4568"
}