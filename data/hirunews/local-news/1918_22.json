{
       "Source": "hirunews",
       "Timestamp": "Sunday, 30 May 2021 - 14:18",
       "Headline": "සමස්ත ලංකා හෙද සංගමය වර්ජනයකට සැරසේ",
       "News Content": "සමස්ත හෙද කාර්ය මණ්ඩලය සඳහා කොරෝනා එන්නත ලබාදීම ඇතුලු ඉල්ලීම් කිහිපයක් මුල් කරගනිමින් හෙට දිනයේ සංකේත වැඩ වර්ජනයක නිරත වන බව සමස්ත ලංකා හෙද සංගමය පවසනවා.\nඑහි ප්‍රධාන ලේකම් එස්.බී. මැදිවත්ත ප්‍රකාශ කළේ හෙට පෙරවරු හතේ සිට අනිද්දා උදෑසන 7 දක්වා මෙම වර්ජනය දියත් කරන බවයි.\nමේ අතර, කොරෝනා රාජකාරි ඉටුකිරීමේදී අවදානම් දීමනාවක් ලබාදීම ඇතුලු තම ඉල්ලිම්වලට හෙට දිනයට පෙර විසඳුම් ලබා නොදුනහොත් දැනුම්දීමකින් තොරව තම සංගමය ද වර්ජනයකට අවතීරණ වන බවයි සමස්ත ලංකා සෞඛ්‍ය වෘත්තිය සමිති සම්මේලනය ප්‍රකාශ කළේ.",
       "URL": "https://www.hirunews.lk/272866/සමස්ත-ලංකා-හෙද-සංගමය-වර්ජනයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1918"
}