{
       "Source": "hirunews",
       "Timestamp": "Sunday, 15 April 2018 - 12:49",
       "Headline": "ජල විදුලි නිෂ්පාදනය ඉහළට",
       "News Content": "පවතින වැසි තත්ත්වයත් සමඟ ජල විදුලි බලාගාර ආශ්‍රිත ජලාශවල ජල මට්ටම් ඉහළ ගොස් තිබෙනවා.\nජල විදුලිය නිෂ්පාදනය කිරීමට භාවිත කරන ප්‍රධාන ජලාශ 6 ක ජල මට්ටම සියයට 52.6 ක් ලෙස වාර්තාවී ඇති බවයි විදුලිබල හා පුනර්ජනනීය බලශක්ති අමාත්‍යාංශය සඳහන් කළේ.\nඒ අනුව රන්දෙණිගල ජලාශයේ ජල මට්ටම සියයට 68.2ක්, වික්ටෝරියා ජලාශයේ ජල මට්ටම සියයට 55.5 ක්, මාවුස්සා කැලේ ජලාශයේ ජල මට්ටම සියයට 47.1 ක් ලෙස සටහන් වී තිබෙනවා.\nඑමෙන්ම සමනල වැව ජලාශයේ ජල මට්ටම සියයට 52.4 ක් වන අතර, කොත්මලේ ජලාශයේ ජල මට්ටම සියයට 44.7 ක් වනවා.\nමේ අතර නොරෝච්චෝලේ තාප බලාගාරයේ අලූත්වැඩියා කටයුතු සඳහා අක්‍රිය කළ ජනන යන්ත්‍රය මේ මස 21 වනදා වනවිට යථා තත්ත්වයට පත්කළ හැකිවනු ඇති බවයි විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන කියා සිටියේ.",
       "URL": "https://www.hirunews.lk/188434/ජල-විදුලි-නිෂ්පාදනය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3990"
}