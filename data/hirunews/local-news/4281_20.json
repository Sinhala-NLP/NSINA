{
       "Source": "hirunews",
       "Timestamp": "Monday, 09 October 2017 - 9:32",
       "Headline": "Update: නාමල් රාජපක්ෂ පොලිසියට පැමිණෙයි",
       "News Content": "හම්බන්තොට සිද්ධිය ගැන ප්‍රකාශයක් ලබාදීම සඳහා පාර්ලිමේන්තු මන්ත්‍රී නාමල් රාජපක්ෂ පොලිසියට පැමිණ තිබෙනවා.\nUpdate: Monday, October 9, 2017, 10:50am\n.............................................................\nහම්බන්තොට සිද්ධිය ගැන ප්‍රකාශයක් දෙන්න නාමල් පොලිසියට යයි\nඒකාබද්ධ විපක්ෂය පසුගිය සිකුරාදා හම්බන්තොට සංවිධාන කර තිබූ විරෝධතාව අතරතුර ඇතිවූ කළහය සම්බන්ධයෙන් සිදු කෙරෙන පරීක්ෂණවලට අදාළව ප්‍රකාශයක් ලබාදීම සඳහා පාර්ලිමේන්තු මන්ත්‍රී නාමල් රාජපක්ෂ අද හම්බන්තොට පොලීසිය වෙත පැමිණීමට නියමිතයි.\nපොලීසිය පාර්ලිමේන්තු මන්ත්‍රීවරුන් වන නාමල් රාජපක්ෂ, ප්‍රසන්න රණවීර සහ ඞී.වී. චානකට හෙට දිනයේ හම්බන්තොට පොලීසිය හමුවේ පෙනී සිටින ලෙස දැනුම්දී තිබුණා.\nකෙසේ වෙතත් හෙට තමන් නඩු කටයුත්තක් සඳහා කොළඹ මහාධිකරණය හමුවේ පෙනී සිටිය යුතු බැවින් අද ප්‍රකාශය ලබාදීම සඳහා හම්බන්තොට පොලීසියට යෑමට අපේක්ෂා කරන  බවයි නාමල් රාජපක්ෂ මන්ත්‍රීවරයා හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/172967/update-නාමල්-රාජපක්ෂ-පොලිසියට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=4281"
}