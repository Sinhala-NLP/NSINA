{
       "Source": "hirunews",
       "Timestamp": "Wednesday, 11 October 2017 - 16:00",
       "Headline": "බදුල්ලේ රාජ්‍ය ආයතන කිහිපයකට විශේෂ පොලිස් ආරක්ෂාවක්",
       "News Content": "ඌව පළාත් ආණ්ඩුකාර කාර්යාලයට, ඌව පළාත් සභාවට සහ බදුල්ල දිස්ත්‍රික් ලේකම් කාර්යාලයට විශේෂ පොලිස් ආරක්ෂාවක් ලබාදී තිබෙනවා.\nඒ, උමාඔය ව්‍යාපෘතියට එරෙහිව බදුල්ල නගරයේ පැවැත්වෙන විරෝධතාවක් හේතුවෙන්.\nඋමාඔය බහු විනාශකාරී ව්‍යාපෘතියට එරෙහි ජනතා පෙරමුණ විසින් අද උදෑසන මෙම විරෝධතාව ආරම්භ කරනු ලැබුවා.\nබදුල්ල දිස්ත්‍රික්කයේ ග්‍රාම සේවා වසම් 23 ක ජනතාව විරෝධතාව සඳහා එක්ව සිටින බවටයි වාර්තාවන්නේ.\nමේ අතර බදුල්ල නගරයට පොලිස් කැරළි මර්දන ඒකකයද කැඳවා ඇති අතර, විරෝධතාකරුවන් මේ වනවිට බදුල්ල නගරයේ ඔරලෝසු කණුව අසළ රැඳී සිටින බවයි හිරු වාර්තාකරුවන් සඳහන් කළේ.",
       "URL": "https://www.hirunews.lk/173218/බදුල්ලේ-රාජ්‍ය-ආයතන-කිහිපයකට-විශේෂ-පොලිස්-ආරක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=4277"
}