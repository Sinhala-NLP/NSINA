{
       "Source": "hirunews",
       "Timestamp": "Thursday, 25 March 2021 - 13:45",
       "Headline": "පොල්තෙල් සාම්පල රස පරීක්ෂකට",
       "News Content": "පොල්තෙල්වල පිලිකා කාරක රසායනික ද්‍රව්‍ය ඇත්දැයි පරීක්ෂා කිරීම සඳහා වෙළඳපොළෙන් ලබාගත් සාම්පල රජයේ රස පරීක්ෂකවරයා වෙත යොමු කරන බව මහජන සෞඛ්‍ය පරීක්ෂකවරුන්ගේ සංගමයේ ලේකම් මහේන්ද්‍ර බාලසූරිය ප්‍රකාශ කළා.\nපිළිකා කාරක රසායනික ද්‍රව්‍ය පොල්තෙල්වල ඇති බවට අනාවරණ වීමත් සමඟ වෙළඳපොළේ පවතින පොල්තෙල් පරීක්ෂා කිරීමේ කටයුතු දැඩි කළ බවයි ඔහු කියා සිටියේ.\nමේ අතර, තවදුරටත් වෙළඳපොළෙන් පොල්තෙල් සාම්පල ලබා ගැනීමේ කටයුතු සිදු කෙරෙන බවයි පාරිභෝගික කටයුතු පිළිබඳ අධිකාරිය කියා සිටියේ.\nආනයනය කළ පොල්තෙල් බහාලුම් 13 ක ඇෆ්ලටොක්සීන්ස් නම් පිළිකා කාරකය අඩංගු බවට පෙරේදා පාරම්පරික පොල්තෙල් නිෂ්පාදකවරුන්ගේ සංගමය මුල්වරට අනාවරණ කිරීමත් සමඟ මේ සම්බන්ධයෙන් සමාජයේ කතාබහක් ඇති වුණා.",
       "URL": "https://www.hirunews.lk/266487/පොල්තෙල්-සාම්පල-රස-පරීක්ෂකට",
       "Category": "Local News",
       "Parent URL": "https://www.hirunews.lk/local-news.php?pageID=2064"
}