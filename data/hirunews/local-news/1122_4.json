{
       "Source": "hirunews",
       "Timestamp": "Friday, 03 June 2022 - 11:58",
       "Headline": "ඉදිකිරීම්වල ප්‍රමාදය ගැන ජපන් රජයට පැමිණිලි කරන බවට වරාය ඇමති කියයි",
       "News Content": "කටුනායක ගුවන් තොටුපළේ ඉදිකිරීම් ප්‍රමාදය වීම සම්බන්ධයෙන් වරාය අමාත්‍ය නිමල් සිරිපාල ද සිල්වා සිය අප්‍රසාදය එම ඉදිකිරීම් භාරව සිටින අදාළ සමාගම් වෙත පළ කර තිබෙනවා.\nඅමාත්‍යවරයා ප්‍රකාශ කළේ ඒ සම්බන්ධයෙන් තමන් වහාම ජපන් රජයට පැමිණිලි කිරීමට කටයුතු කරන බවයි.\nඅමාත්‍යවරයා අදාළ ඉදිකිරීම් සම්බන්ධයෙන් නිරීක්ෂණ චාරිකාවක නිරත වූ අතර, එහිදී අමාත්‍ය නිමල් සිරිපාල ප්‍රකාශ කළේ, අදාළ ඉදිකිරීම් සමාගම් තෝරාගනු ලැබුවේ ජපන් රජය බවත් එබැවින් ඒ පිළිබඳ ව ජපන් රජයට පැමිණිලි කරන බවයි.\nමීට අට වසරකට පමණ ඉහතදී අත්සන් තැබුණු ගිවිසුමට අනුකූලව මේ වනවිට මෙම පර් යන්තයන් ඉදිකිරීම් අවසන් මට්ටමකට පැමිණිය යුතු වුව ද, එය සාධනීය මට්ටමකට ළඟා වී නොමැති බවට ද අමාත්‍යවරයා සිය අප්‍රසාදය පළ කළා.\nකටුනායක ජත්‍යන්තර ගුවන් තොටුපළේ දෙවැනි මගී පර්යන්තයේ සහ ගුවන් යානා මෙහෙයුම් පද්ධතියක් ඉදි කිරීමට ආරම්භ කළේ පවතින මගී පර් යන්තයේ පවතින දැඩි තදබදයට විසඳුම් ලෙසයි.",
       "URL": "https://www.hirunews.lk/306101/ඉදිකිරීම්වල-ප්‍රමාදය-ගැන-ජපන්-රජයට-පැමිණිලි-කරන-බවට-වරාය-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1122"
}