{
       "Source": "hirunews",
       "Timestamp": "Tuesday, 19 July 2022 - 12:44",
       "Headline": "හිටපු ජනපතිට සිංගප්පූරුවෙනුත් යන්න කියයි!",
       "News Content": "හිටපු ජනාධිපති ගෝඨාභ්‍ය රාජපක්ෂට දින 15ක් තුළ සිංගප්පූරුවෙන් ඉවත් වන ලෙස දැනුම් දී ඇතැ යි විදේශ මාධ්‍ය වාර්තා කරනවා.\nගාලුමුවදොර අරගලකරුවන් ප්‍රමුඛ ඉහළ නැඟි ජනතා විරෝධය හමුවේ රටින් පලා ගොස් සිංගප්පූරුවේ සිට සිය ඉල්ලා අස් වීමේ ලිපිය ඉදිරිපත් කළ හිටපු ජනාධිපතිවරයා සිංගප්පූරුවෙන් මැද පෙරදිග රටකට පිටත් ව යාමට සැලැසුම් කරන බව යි වාර්තා වන්නේ.\nහිටපු ජනාධිපති ගෝඨාභය රාජපක්ෂ මාලදිවයිනේ සිට සෞදි එයාර් ගුවන් යානයකින් සිංගප්පූරුව බලා පිටත් ව ගියේ, පසුගිය 13 වැනි දා යි.\nජනාධිපතිවරයා සිංගප්පූරුවට ගොඩ බට අවස්ථාවේ දී ම එරට විදේශ කටයුතු අමාත්‍යාංශය සඳහන් කළේ, ඔහු සාමාන්‍ය සංචාරකයකු ලෙස සිංගප්පූරුවට පැමිණි බවත් ඔහු දේශපාලන රැකවරණ ඉල්ලා නොමැති බවත් සඳහන් කළා.\nකෙසේ වෙතත් විදේශ මාධ්‍ය වාර්තා කරන්නේ, මේ වන විට හිටපු ජනාධිපති ගෝඨාභය රාජපක්ෂට ආරක්ෂාව සැපයීම සම්බන්ධයෙන් මේ වන විට සිංගප්පූරුව ගැටලුවකට මුහුණ දී ඇති බව යි.\nකෙසේ වෙතත් මේ දක්වාත් සිංගප්පූරුවේ සිටින හිටපු ජනාධිපති ගෝඨාභය රාජපක්ෂගේ ඊළඟ ගමනාන්තය කුමක් ද යන්න මෙතෙක් තහවුරු වී නෑ.",
       "URL": "https://www.hirunews.lk/310382/හිටපු-ජනපතිට-සිංගප්පූරුවෙනුත්-යන්න-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1009"
}