{
       "Source": "hirunews",
       "Timestamp": "Saturday, 13 March 2021 - 10:59",
       "Headline": "අසාද් සාලිට එරෙහිව සී.අයි.ඩී.යට අදත් පැමිණිලි (වීඩියෝ)",
       "News Content": "ජාතික සමගි පෙරමුණේ නායක අසාද් සාලි  පසුගියදා කළ ප්‍රකාශයට එරෙහිව අදත් පාර්ශව කිහිපයක් අපරාධ පරීක්ෂණ දෙපාර්තමේන්තුව වෙත පැමිණිලි ඉදිරිපත් කරනු ලැබුවා.\nඒ අනුව මෙලෙස පැමිණිලි ඉදිරිපත් කරනු ලැබුවේ බෞද්ධ තොරතුරු කේන්ද්‍රයේ අධ්‍යක්‍ෂ පූජ්‍ය අඟුළුගල්ලේ සිරි ජිනානන්ද හිමියන් සහ ජාතික පෙරමුණේ මාධ්‍ය ප්‍රකාශක පාර්ලිමේන්තු මන්ත්‍රී මොහොමඩ් මුසම්මිල් විසින්.\nඅසාද් සාලි මුස්ලිම් නීතිය සම්බන්ධයෙන් සිදුකළ ප්‍රකාශයට එරෙහිව නීතිමය පියවර ගන්නා ලෙස ඉල්ලමිනුයි ඔවුන් මෙම පැමිණිල්ල ඉදිරිපත්කර ඇත්තේ.\nමේ අතර අසාද් සාලි අත්අඩංගුවට ගත යුතු බව මහජන ආරක්ෂක අමාත්‍ය රියර් අද්මිරාල් ආචාර්ය සරත් වීරසේකර පවසනවා.\nමාධ්‍යවේදීන් අද නැගූ ප්‍රශ්නවලට පිළිතුරු දෙමින් ඔහු මේ බව සඳහන් කර සිටියා.",
       "URL": "https://www.hirunews.lk/265202/අසාද්-සාලිට-එරෙහිව-සී-අයි-ඩී-යට-අදත්-පැමිණිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2091"
}