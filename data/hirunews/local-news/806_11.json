{
       "Source": "hirunews",
       "Timestamp": "Thursday, 13 October 2022 - 14:22",
       "Headline": "හිටපු ජනපති මෛත්‍රීට සහ දයාසිරිට නොතීසි",
       "News Content": "ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රිපාල සිරිසේනට සහ පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකරට කොළඹ දිසා අධිකරණය අද නොතිසි නිකුත් කළා.\nඒ අමාත්‍ය නිමල් සිරිපාල ද සිල්වා ඉදිරිපත් කර ඇති පෙත්සමක් සලකා බැලිමෙන් අනතුරුවයි.\nශ්‍රී ලංකා නිදහස් පක්ෂය තුළ තමා දරන තනතුරු අහිමි කිරීමට ගෙන ඇති තීරණය බලරහිත කරන ලෙස ඉල්ලමිනුයි නිමල් සිරිපාල ද සිල්වා අමාත්‍යවරයා මෙම පෙත්සම ගොනු කර ඇත්තේ.\nඊට අදාළව ලබන 19 වනදා කරුණු දක්වන ලෙස හිටපු ජනාධිපති මෛත්‍රිපාල සිරිසේනට සහ පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකරට නොතීසි නිකුත් කර තිබුණා.\nමේ අතර මහමැතිවරණයේදී වෙනම තරඟ කිරීමේ මතය කුමන්ත්‍රණකාරි ලෙස අකර්මන්‍ය කරනු ලැබුවේ පක්ෂය තුලම සිටි ඇතැම් පිරිස් බව ශ්‍රී ලංකා නිදහස් පක්ෂයේ ජ්‍යෙෂ්ඨ උප සභාපතිවරයෙකු වන මහාචාර්ය රෝහණ ලක්ෂ්මන් පියදාස පවසනවා.\nඔහු මේ බව කියා සිටියේ මහනුවරදී අද මාධ්‍ය වෙත අදහස් දක්වමින්.",
       "URL": "https://www.hirunews.lk/317762/හිටපු-ජනපති-මෛත්‍රීට-සහ-දයාසිරිට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=806"
}