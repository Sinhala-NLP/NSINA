{
       "Source": "hirunews",
       "Timestamp": "Sunday, 19 December 2021 - 8:49",
       "Headline": "ගෑස් විශේෂඥ කමිටුවේ වාර්තාව හෙට ජනපතිට (වීඩියෝ)",
       "News Content": "ගෑස් සිලින්ඩර් ආශ්‍රිත ගිනි ගැනීම් හෝ පුපුරා යෑම් පිළිබඳ විමර්ශනය කිරීම හා ඒ පිළිබඳව සෙවීම සඳහා ජනාධිපතිවරයා විසින් පත් කළ කමිටුවේ වාර්තාව හෙට (20) ජනාධිපතිවරයා වෙත භාරදීමට නියමිතව තිබෙනවා.\nපසුගිය 11 වැනිදා අදාළ කමිටුව සාක්ෂි ලබා ගැනීම අවසන් කළ අතර, ඉන් අනතුරුව සකස් කළ වාර්තාව මෙලෙස හෙට ජනාධිපතිවරයාට ලබාදෙන බවයි කමිටු සාමාජික මහාචාර්ය ඩබ්ලිව්.ඩී.ඩබ්ලිව්. ජයතිලක හිරු ප්‍රවෘත්ති අංශයට සඳහන් කළේ.\nපසුගිය නොවැම්බර් 30 වැනිදා ජනාධිපතිවරයා විසින් අදාළ කමිටුව පත්කරනු ලැබුවේ ගෘහස්ථ, වෙළඳ හා විකුණුම් මධ්‍යස්ථාන ආශ්‍රිත ගෑස් සිලින්ඩර් ගිනි ගැනීම, පුපුරායෑම හා ඒ සඳහා හේතු සාධක සොයා බලා කඩිනමින් ගත හැකි විසඳුම් ඉදිරිපත් කිරීමටයි.\nමොරටුව විශ්වවිද්‍යාලයේ මහාචාර් ශාන්ත වල්පලගේ මෙහි සභාපතිත්වය දරන අතර බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්, මොරටුව විශ්වවිද්‍යාලයේ මහාචාර්ය අජිත් ද අල්විස්, ශ්‍රී ජයවර්ධනපුර විශ්වවිද්‍යාලයේ මහාචාර්ය ඩබ්ලිව්.ඩී.ඩබ්ලිව්. ජයතිලක ඇතුළු පිරිසක් එහි සාමාජිකයින් වනවා.",
       "URL": "https://www.hirunews.lk/291477/ගෑස්-විශේෂඥ-කමිටුවේ-වාර්තාව-හෙට-ජනපතිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1484"
}