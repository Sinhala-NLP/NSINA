{
       "Source": "hirunews",
       "Timestamp": "Monday, 31 July 2017 - 7:13",
       "Headline": "පොලීසියේ දෙදෙනෙකුට යාපනයේදි එල්ලවූ ප්‍රහාරය ගැන සොයන්න කණ්ඩායම් 04 ක්",
       "News Content": "යාපනය - කෝපායි ප්‍රදේශයේදී යතුරුපැදිවලින් පැමිණ පොලිස් නිලධාරීන් දෙදෙනෙකුට තියුණු ආයුධවලින් පහර දී තුවාල සිදු කිරීමේ සිද්ධිය පිළිබඳ විමර්ශනය කිරීම සඳහා පොලිස් කණ්ඩායම් 04 ක් පත් කර තිබෙනවා.\nයාපනය ප්‍රදේශය භාර ජ්‍යෙෂ්ඨ නියෝජ්‍ය පොලිස්පතිවරයාගේ මෙහෙයවීම යටතේ මෙම විමර්ශන කණ්ඩායම් ක්‍රියාත්මක වන බවයි පොලීසිය සඳහන් කළේ.\nමෙම පොලිස් නිලධාරීන් දෙදෙනා රාජකාරි කටයුත්තක් සඳහා යමින් සිටියදී කෝපායි - නන්දාවිල් අම්මාන් කෝවිල ආසන්න මාර්ගයේ්දී ඊයේ දහවල් මෙම පහරදීම සිදුකර තිබුණා.\nමෙලෙස පහරකෑමට ලක්වුණේ කෝපායි පොලීසියට අනුයුක්තව සේවය කළ පොලිස් කොස්තාපල්වරුන් දෙදෙනෙක්.\nඔවුන් මේ වන විට යාපනය රෝහලේ ප්‍රතිකාර ලබන බව ද පොලිස් මාධ්‍ය ප්‍රකාශකවරයා සඳහන් කළා.\nසිද්ධියෙන් තුවාල ලැබූ කොස්තාපල්වරුන් දෙදෙනා අනුරාධපුර සහ මන්නාරම - මුරුන්ගන් ප්‍රදේශයේ පදිංචිකරුවන්.\nයතුරුපැදිවලින් පැමිණ පහර දීම සිදුකළ පිරිස කවුරුන්ද යන්න මෙතෙක් අනාවරණ වී නැහැ.",
       "URL": "https://www.hirunews.lk/167177/පොලීසියේ-දෙදෙනෙකුට-යාපනයේදි-එල්ලවූ-ප්‍රහාරය-ගැන-සොයන්න-කණ්ඩායම්-04-ක්",
       "Category": "Local News",
       "Parent URL": "https://www.hirunews.lk/local-news.php?pageID=4394"
}