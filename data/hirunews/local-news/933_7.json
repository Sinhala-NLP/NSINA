{
       "Source": "hirunews",
       "Timestamp": "Wednesday, 17 August 2022 - 19:31",
       "Headline": "හම්බන්තොට වරාය ගැන ජනපති ජපාන මාධ්‍ය වෙත කියූ කතාව  (වීඩියෝ)",
       "News Content": "හම්බන්තොට වරාය යුදමය කටයුතු සඳහා යොදා ගැනීමට චීනයට අවස්ථාවක් නොමැති බව ජනාධිපති රනිල් වික්‍රමසිංහ අවධාරණය කර තිබෙනවා. ඒ ජපාන මාධ්‍ය වෙත අදහස් දක්වමින්.\nලොව අනෙක් රටවල්ද මෙවැනි අවස්ථා සදහා අවසර ලබා දී ඇති අතර ,චීන නෞකාව පරීක්ෂණ නෞකාවක් ලෙස යුද නෞකාවක් නොවන බව ද ජනාධිපතිවරයා මෙහිදී සඳහන් කළා.\nඒ අනුව, ඊට හම්බන්තොට වරායට පැමිණීමට අවසර ල්බා දුන් බවයි ජනාධිපති රනිල් වික්‍රමසිංහ වැඩිදුරටත්සඳහන් කර ඇත්තේ.\nමේ අතර, යුවාන් වැන්ග් 5 නෞකාවෙන් කිසිදු රටක ආරක්ෂාවට බලපෑමක් ඇති නොකරන බැවින් තුන් පාර්ශවයක මැදිහත්වීමක් අපේක්ෂා නොකරන බව චීනය ඊයේ ප්‍රකාශ කළා.\nමෙම නෞකාව ජාත්‍යන්තර නීතියට සහ භාවිතයන්ට අනුකූලව ක්‍රියාත්මක වන බවයි චීන විදේශ කටයුතු අමාත්‍යාංශයේ මාධ්‍ය ප්‍රකාශක වෑන්ග් වෙන්බින් කියා සිටියේ. කෙසේ වෙතත්, ඉන්දීය විදේශ කටයුතු අදදාත්‍යවරයා අද ප්‍රකාශ කර ඇත්තේකලාපීය ආරක්ෂාවට බලපාන ආකාරයේ ඕනෑම ක්‍රියාවලියක් පිළිබඳව අවධානයෙන් පසුවන බවයි.\nමේ වනවිට ඉන්දියාව, ශ්‍රී ලංකාවට ආසන්න මුහුදු තීරයේ සිය නිරීක්ෂණ කටයුතු තීව්‍ර කර තිබෙනවා.\nඑරට මාධ්‍ය වාර්තා කළේ ගුවනින් සහ ගොඩබිමින් ඉන්දීය ආරක්ෂක අංශ ඊයේ දිනයේ සිට සිය නිරීක්ෂණ කටයුතු මෙලෙස කිහිප ගුණයකින් වැඩිකර ඇති බවයි.\nහම්බන්තොට වරායට ඊයේ ළගා වූ යුවාන් වැන්ග් - 5 නෞකාව ලබන 19 වනදා දක්වා මෙරට රැදී සිටීමට නියමිතයි.",
       "URL": "https://www.hirunews.lk/313035/හම්බන්තොට-වරාය-ගැන-ජනපති-ජපාන-මාධ්‍ය-වෙත-කියූ-කතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=933"
}