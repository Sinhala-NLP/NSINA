{
       "Source": "hirunews",
       "Timestamp": "Monday, 03 January 2022 - 7:25",
       "Headline": "මෙරට කොරෝනා මරණ 15,000 පනියි",
       "News Content": "මෙරට මුළු කොරෝනා මරණ සංඛ්‍යාව 15,000 ඉක්මවා ගියා.\nඒ, සෞඛ්‍ය සේවා අධ්‍යක්ෂ ජනරාල්වරයා විසින් පෙරේ දා සිදු වූ බවට ඊයේ තහවුරු කළ කොරෝනා මරණ 24ත් සමඟයි.\nනව මරණ 24ත් සමඟ මෙරට සමස්ත කොරෝනා මරණ සංඛ්‍යාව දැක්වුණේ 15,019ක් ලෙසයි.\nඊයේ නව ආසාදිතයින් 339 දෙනෙකු වාර්තා වීමත් සමඟ මෙරට සමස්ත ආසාදිතයන් සංඛ්‍යාව 587,935ක් දක්වා ඉහළ ගියා.\nඒ අනුව තවදුරටත් මෙරට සක්‍රිය ආසාදිතයන් සංඛ්‍යාව 11,967ක්.\nඑමෙන්ම බේරුවලින් පළමු ඔමික්‍රොන් ආසාදිත පුද්ගලයා වාර්තා වී ඇති බව බේරුවල සෞඛ්‍ය වෛද්‍ය නිලධාරී කාර්යාලය ප්‍රකාශ කළා.\n31 හැවිරිදි බේරුවල - චීන කොටුවේ මැණික් ව්‍යාපාරිකයෙකු වන මෙම පුද්ගලයා විදේශගතවීම සඳහා සිදු කළ කොරෝනා පරීක්ෂාවක දී ආසාදිතයෙකු බවට තහවුරු වී තිබෙනවා.\nමේ වනවිට මෙරටින් හමුව ඇති ඔමික්‍රොන් ආසාදිතයන් සංඛ්‍යාව 45ක්.\nමේ අතර ලොව පුරා කොරොනා ආසාදිතයින් කෝටි විසි නවය ඉක්මවා තිබෙනවා.\nඑය දැක්වුණේ, විසි නව කෝටි පන්ලක්ෂ පනස් පන්දහස් එකක් ලෙසයි.\nඑමෙන්ම මරණ සංඛ්‍යාව 5,460,147 ක් දක්වා ඉහළ ගොස් තිබෙනවා.\nගත වූ පැය විසි හතරේ ඇමරිකාවෙන් නව ආසාදිතයන් 169,892ක් සහ බි්‍රතාන්‍යයෙන් ආසාදිතයන් 137,583 ක් වාර්තා වුණා.",
       "URL": "https://www.hirunews.lk/292862/මෙරට-කොරෝනා-මරණ-15000-පනියි",
       "Category": "Local News",
       "Parent URL": "https://www.hirunews.lk/local-news.php?pageID=1453"
}