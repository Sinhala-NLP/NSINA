{
       "Source": "hirunews",
       "Timestamp": "Saturday, 31 December 2022 - 13:29",
       "Headline": "කංසා ගේන්න හදන ත්‍රෛලෝක විජයපත්‍ර සෝබනිය (වීඩියෝ)",
       "News Content": "කංසා කර්මාන්තය ප්‍රවර්ධනයට යම් යම් පුද්ගලයින් ඉදිරිපත්වීම රට හමුවේ ඇති ප්‍රධාන අභියෝගයක් බව දුම්කොළ හා මධ්‍යසාර පිළිබඳ\nජාතික අධිකාරියේ සභාපති මහාචාර්ය වෛද්‍ය සමාධි විශ්වනාත් පවසනවා.\nදුම්කොළ හා මධ්‍යසාර පිළිබඳ ජාතික අධිකාරිය මගින් සංවිධාන කළ ඇගයීමේ උත්සවයකට එක්වෙමින් ඔහු මේ අදහස් පළ කළා.\nදුම්කොළ හා මධ්‍යසාර පිළිබඳ ජාතික අධිකාරිය මගින් සංවිධානය කළ දුම්කොළවලින් තොර කලාප ඇකි කිරීම සඳහා දායක වූ මහජන සෞඛ්‍ය පරීක්ෂකවරුන් ඇගයීමේ උළෙල පසුගියදා පැවැත්වුණේ බණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේදීයි.\nඑම අවස්ථාවට ප්‍රධාන ආරාධිතයා ලෙස සහභාගී වූ ගම්පහ ප්‍රධාන මහේස්ත්‍රාත් මංජුල කරුණාරත්න පැවසුවේ රටේ අනාගතය විනාශ කරන ප්‍රධාන\nසාධකය බවට දුම්කොළ හා මධ්‍යසාර පත්ව ඇති බවයි.\nමෙහිදී අදහස් දක්වමින් දුම්කොළ හා මධ්‍යසාර පිළිබඳ ජාතික අධිකාරියේ සභාපති මහාචාර්ය වෛද්‍ය සමාධි විශ්වනාත් පැවසුවේ කංසා කර්මාන්තය ප්‍රවර්ධනය වෙනුවෙන් විවිධ පුද්ගලයින් කටයුතු කිරීම මේ වන විට රට හමුවේ ඇති ප්‍රධාන අභියෝගය බවයි.",
       "URL": "https://www.hirunews.lk/323955/කංසා-ගේන්න-හදන-ත්‍රෛලෝක-විජයපත්‍ර-සෝබනිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=632"
}