{
       "Source": "hirunews",
       "Timestamp": "Tuesday, 28 February 2017 - 13:50",
       "Headline": "මෙරට ධීවර යාත්‍රා මිලදී ගන්න සී - ෂෙල්ස් සැරසේ",
       "News Content": "මෙරට නිෂ්පාදිත ධීවර යාත්‍රා මිලදී ගැනීමට සී - ෂෙල්ස් රාජ්‍යය කැමැත්ත පළ කර තිබෙනවා.\nඒ, මේ දිනවල දිවයිනට පැමිණ සිටින එරට ජනාධිපති ඩැනී පවුරේ සහ ධීවර අමාත්‍ය මහින්ද අමරවීර අතර, ඊයේ පැවැති සාකච්ඡාවේදීයි.\nඒ අනුව රුපියල් මිලියන 136ක් පමණ වටිනා නව තාක්ෂණික පහසුකම්වලින් යුත් විශාල ප්‍රමාණයේ ධීවර යාත්‍රා 5ක් පළමු අදියර යටතේ මිලදී ගැනීමට මෙහිදී සී - ෂෙල්ස් ජනාධිපතිවරයා කැමැත්ත පල කළ බවයි ධීවර අමාත්‍යාංශය සඳහන් කළේ.\nමෙහිදී ශ්‍රී ලංකාවේ මත්ස්‍ය සැකසුම් කර්මාන්ත ශාලාවක් පිහිටුවීමට සී - ෂෙල්ස් රාජ්‍යයේ සහය ලබාදෙන බවට ද එරට ජනාධිපතිවරයා ප්‍රකාශ කර තිබෙනවා.",
       "URL": "https://www.hirunews.lk/155678/මෙරට-ධීවර-යාත්‍රා-මිලදී-ගන්න-සී-ෂෙල්ස්-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4638"
}