{
       "Source": "hirunews",
       "Timestamp": "Saturday, 13 February 2021 - 19:33",
       "Headline": "විදෙස් දුම්වැටි සහ මත්පැන් සමඟ කාන්තාවන් 3 ක් ඇතුළු 14 ක් කොළඹ මෙහෙයුමකදී අත්අඩංගුවට",
       "News Content": "කොළඹ ප්‍රදේශය කේන්ද්‍ර කරගෙන අද අලුයම දෙකේ සිට 6 දක්වා සිදුකළ විශේෂ මෙහෙයුමකදී විදේශීය දුම්වැටි සහ මත්පැන් සමඟ පුද්ගලයින් 14 දෙනෙකු කොළඹ අපරාධ කොට්ඨාශය අත්අඩංගුවට ගෙන තිබෙනවා.\nඔවුන් අතර, කාන්තාවන් තුන් දෙනෙකු ද සිටින අතර, එම මෙහෙයුමේදී විදේශීය දුම්වැටි කාටුන් 36 ක්, සහ විදේශීය මත්පැන් බෝතල් 22 ක් අත්අඩංගුවට ගත් බවයි කොළඹ අපරාධ කොට්ඨාශය සඳහන් කළේ.\nඅත්අඩංගුවට පත්වූවන් අතර, වරෙන්තුකරුවන් ද සිටින අතර, මෙම මෙහෙයුම සිදුකර ඇත්තේ බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ උපදෙස් මතයි.",
       "URL": "https://www.hirunews.lk/262515/විදෙස්-දුම්වැටි-සහ-මත්පැන්-සමඟ-කාන්තාවන්-3-ක්-ඇතුළු-14-ක්-කොළඹ-මෙහෙයුමකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2149"
}