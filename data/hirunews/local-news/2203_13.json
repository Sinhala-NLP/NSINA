{
       "Source": "hirunews",
       "Timestamp": "Tuesday, 19 January 2021 - 6:29",
       "Headline": "උතුරු, නැගෙනහිර සහ උතුරු මැදට වැසි තත්ත්වයේ වැඩිවීමක්",
       "News Content": "උතුරු, නැගෙනහිර සහ උතුරු මැද පළාත්වල දැනට පවතින වැසි තත්ත්වයේ තරමක වැඩිවීමක් අද (19) සහ හෙට (20) දිනවලදී බලාපොරොත්තු විය හැකි බව කාලගුණ විද්‍යා දෙපාර්තමේන්තුව දැනුම් දෙනවා.\nඋතුරු, උතුරු මැද, නැගෙනහිර, මධ්‍යම සහ ඌව පළාත්වලත් හම්බන්තොට දිස්ත්‍රික්කයේත් අද (19) දිනයේ දී විටින් විට වැසි ඇති විය හැකියි.\nඋතුරු, නැගෙනහිර සහ උතුරු මැද පළාත්වලත් මාතලේ සහ හම්බන්තොට දිස්ත්‍රික්කවලත් ඇතැම් ස්ථානවලට මිලි මීටර් 50ට වැඩි තරමක් තදවැසිද ඇතිවිය හැකි බවයි එම දෙපාර්තමේන්තුව වැඩිදුරටත් සඳහන් කළේ.\nබස්නාහිර සහ සබරගමුව පළාත්වලත් ගාල්ල, මාතර සහ කුරුණෑගල දිස්ත්‍රික්කවලත් පස්වරු 1.00න් පමණ පසුව තැනින් තැන වැසි හෝ ගිගුරුම් සහිත වැසි ඇතිවන අතර සබරගමුව පළාතේත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලි මීටර් 75ක පමණ තරමක් තදවැසිද ඇතිවිය හැකියි.",
       "URL": "https://www.hirunews.lk/260075/උතුරු-නැගෙනහිර-සහ-උතුරු-මැදට-වැසි-තත්ත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2203"
}