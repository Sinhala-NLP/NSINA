{
       "Source": "hirunews",
       "Timestamp": "Thursday, 22 June 2017 - 7:30",
       "Headline": "රියදුරු සහයක වර්ජනයේ - දුම්රිය ධාවනයට බාධාවක් නැහැ",
       "News Content": "බඳවාගැනීමේ පටිපාටිය සංශෝධනය කිරීමට ගෙන ඇති තීරණයට එරෙහිව ඊයේ මධ්‍යම රාත්‍රියේ සිට ආරම්භ කළ වර්ජනය තවදුරටත් ක්‍රියාත්මක බව දුම්රිය එන්ජින් රියදුරු සහයක සංගමය පවසනවා.\nමෙම වර්ජනයෙන් දුම්රිය ධාවන කටයුතුවලට කිසිදු බාධාවක් එල්ල නොවන බවයි දුම්රිය එන්ජින් රියදුරන්ගේ සංගමයේ ලේකම් ඉන්දික දොඩංගොඩ කියා සිටියේ.\nදුම්රිය එන්ජින් රියදුරු සහයක සංගමයේ උප සභාපති පී.ඒ.ඞී. පෙරේරා තවදුරටත් සඳහන් කළේ සිය සහය නැතිව දුම්රිය ධාවනය කිරීමේදී අනාරක්ෂිත තත්ත්වයක් ඇතිවිය හැකි බවයි.\nකෙසේ වෙතත් දුම්රිය පාලක මැදිරිය සඳහන් කළේ එන්ජින් රියදුරු සහයක වර්ජනයක් ක්‍රියාත්මක වුවද දුම්රිය ධාවනයට මෙතෙක් බාධා එල්ලවී නොමැති බවයි.",
       "URL": "https://www.hirunews.lk/164125/රියදුරු-සහයක-වර්ජනයේ-දුම්රිය-ධාවනයට-බාධාවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4458"
}