{
       "Source": "hirunews",
       "Timestamp": "Monday, 17 June 2019 - 10:45",
       "Headline": "නිදහස් පක්ෂ - පොහොට්ටු සාකච්ඡා 26 දක්වා කල් යයි",
       "News Content": "නව සන්ධානයක් ගොඩනැගීම උදෙසා ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ අතර අද පැවැත්වීමට නියමිතව තිබූ සාකච්ඡාව කල් දමා තිබෙනවා.\nපොදුජන පෙරමුණ නියෝජනය කරමින් මෙම සාකච්ජාවලට එක්වන ජ්‍යෙෂ්ඨ කථිකාචාර්ය ජගත් වැල්ලවත්ත කියා සිටියේ නිදහස් පක්ෂයේ ඉල්ලීම මත මෙම සාකච්ඡාව මේ මස 26 වැනිදා පස්වරු 4 ට පැවැත්වීමට දෙපාර්ශවයම එකඟතාවයකට පැමිණි බවයි.\nමෙම සාකච්ඡා මාලාවේ පළමුවැන්න මාර්තු 14 වනදා ආරම්භ වූ අතර, පසුගිය හත්වනදා පැවැත්වුණේ එහි පස්වැනි සාකච්ඡාවයි.\nඑහිදී පොදු ප්‍රතිපත්ති මාලාවකට දෙපාර්ශවයේම එකඟතාව පළවී තිබුණා.",
       "URL": "https://www.hirunews.lk/218558/නිදහස්-පක්ෂ-පොහොට්ටු-සාකච්ඡා-26-දක්වා-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3296"
}