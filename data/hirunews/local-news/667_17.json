{
       "Source": "hirunews",
       "Timestamp": "Wednesday, 14 December 2022 - 13:02",
       "Headline": "විදේශිකයන් හා විවාහ වීමේ දී රෙජිස්ට්‍රාර් ජනරාල්වරයාගේ අනුමැතිය අනිවාර්ය කෙරේ",
       "News Content": "ශ්‍රී ලාංකික පුරවැසියන් විදේශිකයන් විවාහ වීමේ දී රෙජිස්ට්‍රාර් ජනරාල්වරයාගේ අනුමැතිය අනිවාර්ය කර තිබෙනවා.\nඒ අනුව මේ වසරේ දී 1800ක් පමණ විදේශිකයින් ශ්‍රී ලාංකිකයන් විවාහ කරගෙන ඇති බවයි වාර්තා වෙන්නේ.\nශ්‍රී ලාංකික කාන්තාවන් විවාහ කරගෙන විදේශ රටවල වෙනත් නීති විරෝධී ක්‍රියා සඳහා යොදවා ගන්නා බවට ආරක්ෂක අමාත්‍යාංශයට තොරතුරු වාර්තා වී තිබුණා.\nතවද විවාහ සම්බන්ධව වයස් සීමාව ඉහළ දැමීම කෙරෙහි ද දෙපාර්තමේන්තුවේ අවධානය යොමුව තිබෙනවා.\nඒ අනුව, විවාහ රෙජිස්ට්‍රාර් පනත සංශෝධනය කිරීමට අග්‍රාමාත්‍යවරයා සූදානම් වන බවයි රෙජිස්ට්‍රාර් ජනරාල් ප්‍රභාත් අබේවර්ධන පවසන්නේ.",
       "URL": "https://www.hirunews.lk/322658/විදේශිකයන්-හා-විවාහ-වීමේ-දී-රෙජිස්ට්‍රාර්-ජනරාල්වරයාගේ-අනුමැතිය-අනිවාර්ය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=667"
}