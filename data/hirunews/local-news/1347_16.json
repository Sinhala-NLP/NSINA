{
       "Source": "hirunews",
       "Timestamp": "Saturday, 19 February 2022 - 12:32",
       "Headline": "අද විදුලිය නොකැපේ - එහෙත් බිඳ වැටීම් සිදුවිය හැකියි (වීඩියෝ)",
       "News Content": "අද දිනයේ දෛනික විදුලි කප්පාදුවක් සිදුනොකෙරෙන බව මහජන උපයෝගිතා කොමිසමේ සභාපති ජනක රත්නායක ප්‍රකාශ කළා. බලාගාරවලට ඉන්ධන ලැබෙමින් පවතින අතර, ඒවායේ විදුලි ජනනය ආරම්භ වී තිබෙනවා.\nකෙසේ නමුත්, ජාතික ග්‍රිඩ් පද්ධතියේ ස්ථාවරවීම සඳහා පස්වරු 2 ත් 6 ත් අතර, ඇතැම් විට විදුලිය බිඳ වැටීම් සිදුවිය හැකි බවයි උපයෝගිතා කොමිසමේ සභාපතිවරයා වැඩිදුරටත් සඳහන් කළේ.\nඊයේ දිනයේදී පැයයි විනාඩි 45 ක කාලයක් දිවයින පුරා විදුලි කප්පාදුවක් සිදු කෙරුණා.\nඒ, පස්වරු 2.30 ත් සවස 6.30 ත් අතර පැයක කාලයක් සහ පස්වරු 6.30 ත් රාත්‍රී 10.30 ත් අතර විනාඩි 45 ක කාලයක් ලෙසින්.\nඉන්ධන නොමැතිව සපුගස්කන්ද ් බලාගාරය ඊයේ පස්වරුවේ අක්‍රීය වූ අතර ඉන්ධන ලැබීමත් සමඟ මේ වනවිට එහි විදුලි ජනනය ආරම්භ කර තිබෙනවා.\nවිදුලිබල මණ්ඩලයේ මාධ්‍ය ප්‍රකාශක ඇන්ඩෲ නවමනි සඳහන් කළේ සපුගස්කන්ද බී බලාගාරය සඳහා ඉන්ධන මෙටි්‍රක් ටොන් 320ක් සැපයීම ආරම්භ වූ බවයි.\nසෙනසුරාදා දිනයක් වන අද දිනයේදී දිවයින පුරා පවතින්නේ අවම විදුලි ඉල්ලුමක්.\nමේ අතර, පෙට්‍රල් මෙටි්‍රක් ටොන් 37,300 ක් රැගත් නෞකාවක් අද රාත්‍රියේ දිවයිනට ළගා වන බව බලශක්ති අමාත්‍යාංශය ප්‍රකාශ කළා. මේ හේතුවෙන් පවතින ඉන්ධන හිඟය මඟ හැරී යනු ඇති බවයි එම අමාත්‍යාංශය සඳහන් කළේ.\nඑමෙන්ම, හෙට දිනයේ ඩීසල් මෙටි්‍රක් ටොන් 37,500 ක් රැගත් තවත් නෞකාවක් දිවයිනට ළගා වීමට ද නියමිතයි.\nඑම නෞකාවලට අදාළ මුදල් ලබාදීමේ කටයුතු මේ වනවිට සිදුකරමින් පවතින බවයි බලශක්ති අමාත්‍යාංශය වැඩිදුරටත් පැවසුවේ.\nකෙසේ වෙතත්, අද දිනයේදී ඉන්ධන බෙදා හැරීමේ කටයුතු සාමාන්‍ය ආකාරයට සිදුවන බවද අමාත්‍යාංශය සඳහන් කළා.\nමේ අතර අද දිනයේදීත් ඇතැම් ඉන්ධන හල්වල ඉන්ධන නොමැති තත්වයක් දක්නට ලැබුණු බවයි අප වාර්තාකරුවන් සඳහන් කළේ.",
       "URL": "https://www.hirunews.lk/297429/අද-විදුලිය-නොකැපේ-එහෙත්-බිඳ-වැටීම්-සිදුවිය-හැකියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1347"
}