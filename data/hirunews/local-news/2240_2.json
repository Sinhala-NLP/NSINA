{
       "Source": "hirunews",
       "Timestamp": "Friday, 01 January 2021 - 19:36",
       "Headline": "කොත්තු - ෂෝටීස් එපා - සෞඛ්‍ය අංශ වලින් උපදෙස් (වීඩියෝ)",
       "News Content": "ප්‍රතිශක්තීකරණය ඉහළ නංවා ගැනීම සඳහා ක්ෂණික ආහාර සහ කොත්තු වැනි ආහාර ලබාගැනීමෙන් වැළකී සිටීම වඩාත් යෝග්‍ය බව ශ්‍රී ජයවර්ධනපුර විශ්වවිද්‍යාලයේ ක්ෂුද්‍ර ජීව විද්‍යාව පිළිබඳ විශේෂඥ මහාචාර්ය නිලීකා මලවිගේ පවසනවා.\nකොළඹ අද පැවති මාධ්‍ය හමුවකට එක්වෙමින් ඇය කියා සිටියේ ශ්‍රී ලංකාවට කොරෝනා එන්නතක් ගෙන්වා ගැනීම සඳහා මේ වනවිටත් පියවර ගනිමින් සිටින බවයි.\nමේ අතර, කොරෝනා වසංගතයට සාර්ථකව මුහුණදීමට නම් මිත්‍යා විශ්වාස පසුපස නොයා විද්‍යානුකූල ක්‍රියාවලියකට මූලිකත්වය ලබාදිය යුතු බව පරිසර අමාත්‍යාංශයේ ලේකම් හිටපු සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ ප්‍රකාශ කළා.\nසිය අමාත්‍යාංශයේදී නව වසරේ රාජකාරි කටයුතු අරඹමින් ඔහු වැඩිදුරටත් සඳහන් කළේ මෙරට ඇතැම් පිරිස් මිත්‍යා විශ්වාසයන් පසුපස හඹා යන ස්වභාවයක් දක්නට ලැබුණ ද, වෛරසයට සාර්ථකව මුහුණදීමට නම් සිදුකළ යුත්තේ විද්‍යානුකූල ක්‍රමවේදයකට මූලික අවධානය යොමුකරමින් කටයුතු කිරීම බවයි.",
       "URL": "https://www.hirunews.lk/258510/කොත්තු-ෂෝටීස්-එපා-සෞඛ්‍ය-අංශ-වලින්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2240"
}