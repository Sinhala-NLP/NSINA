{
       "Source": "hirunews",
       "Timestamp": "Friday, 25 February 2022 - 9:02",
       "Headline": "මිශ්‍ර ඡන්ද ක්‍රමයක්",
       "News Content": "සියලු ඡන්ද විමසීම්වලදී කොට්ඨාස ක්‍රමයට 60% ක් සහ අනුපාතික ක්‍රමයට 40% ක් වන මිශ්‍ර ඡන්ද ක්‍රමයක් විය යුතු බවත්, නව ඡන්ද ක්‍රමයක් ඇති කරනතුරු පැරණි ක්‍රමයට පළාත් සභා මැතිවරණ පැවැත්විය යුතු බවට පාර්ලිමේන්තු විශේෂ කාරක සභාවේදී එකඟ වී ඇති බව එහි සභාපති අමාත්‍ය දිනේෂ් ගුණවර්ධන පවසනවා.\nඒ, පාර්ලිමේන්තුවේදී, පාර්ලිමේන්තු විශේෂ කාරක සභාව ඊයේ (24) රැස්වූ අවස්ථාවේදීයි.\nනව ඡන්ද ක්‍රමයක් ඇති කරනතුරු පැරණි ක්‍රමයට පළාත් සභා පැවැත්විය යුතු බවට ද පාර්ලිමේන්තු සංකීර්ණයේදී විශේෂ කාරක සභාව රැස්වූ අවස්ථාවේදී තීරණය වී ඇත්තේ.\nඅදාළ විශේෂ කාරක සභාව මාර්තු මුල් සතියේ යළි රැස්වීමටද තීරණය වී තිබෙනවා.\nසියලු මැතිවරණවලදී කාන්තා නියෝජනය 25% ක් ලෙස පවත්වා ගැනීමට සහ තරුණ නියෝජනය අනිවාර්ය කිරීමද නිර්දේශ කිරීම සඳහා ප්‍රතිපත්තිමය වශයෙන් එහිදී එකඟතාවය ලැබූ තවත් යෝජනාවක්.",
       "URL": "https://www.hirunews.lk/297978/මිශ්‍ර-ඡන්ද-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=1335"
}