{
       "Source": "hirunews",
       "Timestamp": "Tuesday, 01 August 2017 - 19:30",
       "Headline": "ඡන්දය ඉල්ලන්න ඒකාබද්ධ විපක්ෂය මහ නාහිමිවරුන් හමුවට",
       "News Content": "ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් පිරිසක් අද මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් සහ අස්ගිරි පාර්ශවයේ මහානායක අතිපූජ්‍ය වරකාගොඩ ශ්‍රී ඥාණරතන හිමියන් බැහැදුටුවා.\nහිදී පළාත්පාලන මැතිවරණය නොපැවැත්වීම, පළාත් සභා ඡන්දය කල් දැමීමේ රජයේ උත්සහය සහ හම්බන්තොට වරාය සම්බන්ධයෙන් මහනාහිමිවරුන් දැනුම්වත් කළ බවයි  එම මන්ත්‍රිවරුන් ප්‍රකාශ කළේ.\nමන්ත්‍රීවරුන් සමග සාකච්ඡාවේ නිරතවූ අස්ගිරි පාර්ශවයේ අනුනායක අනුනායක පූජ්‍ය වෙඩරුවේ උපාලි හිමියන් කියා සිටියේ සමස්ථයක් ලෙස රටේ තත්ත්වය පිළිබඳව එතරම් සතුටුදායක විය නොහැකි බවයි.\nමහනාහිමිවරුන් බැහැදැකීමෙන් පසු අදහස් දැක්වූ ඒකාබද්ධ විපක්ෂයේ පාර්ලිමේන්තු මන්ත්‍රී ෂෙහාන් සේමසිංහ කියා සිටියේ ජනතාව වත්මන් රජය කෙරෙහි අප්‍රසාදයෙන් පසුවන බවයි.\nඑබැවින් මැතිවරණය පැවැත්විය යුතු බවට වන ඉල්ලීම සම්බන්ධයෙන් මහනායක හිමිවරුන් දැනුම්වත් කළ බවයි ඔහු කියා සිටියේ.\nමේ අතර ආණ්ඩුවට එක්වීමේ සූදානමක් පවතින්නේද යන්න පිළිබඳව  එම අවස්ථාවට සහභාගිවූ පාර්ලිමේන්තු මන්ත්‍රී රොෂාන් රණසිංහගෙන් මාධ්‍යවේදීන් ප්‍රශ්න කළා.\nඑහිදී ඔහු කියා සිටියේ ජනතාව මෙවැනි පීඩනයකට ලක් කළ ආණ්ඩුවකට එක්වන්නේ මානසික ආබාධයකින් පෙළෙන පුද්ගලයෙකු හෝ නූගතෙකු බවයි.",
       "URL": "https://www.hirunews.lk/167363/ඡන්දය-ඉල්ලන්න-ඒකාබද්ධ-විපක්ෂය-මහ-නාහිමිවරුන්-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4391"
}