{
       "Source": "hirunews",
       "Timestamp": "Thursday, 03 November 2022 - 18:48",
       "Headline": "ශ්‍රී ලංකාව සාර්ව ආර්ථිකයක් තුළ ස්ථාවර කරන්න අයි.එම්.එෆ්. සමග එක්ව කටයුතු කරනවා - ෂෙහාන් සේමසිංහ",
       "News Content": "ශ්‍රී ලංකා බලධාරින් සහ ශ්‍රී ලංකාවේ නිල ණය හිමියන් සමඟ සාකච්ඡාවක් භාණ්ඩාගාර හා මුදල් අමාත්‍යාංශ ලේකම් මහින්ද සිරිවර්ධන සහ මහ බැංකුවේ අධිපති ආචාර්ය පී.නන්දලාල් වීරසිංහගේ ප්‍රධානත්වයෙන් අද (03) මාර්ගගත තාක්ෂණය ඔස්සේ පැවැත්වුණා.\nශ්‍රී ලංකාව සියලු ණය හිමියන් සමඟ සාධාරණ සහ විනිවිදභාවයෙන් යුතුව ඉදිරි කටයුතු කරගෙන යාමට පූර්ණ වශයෙන් කැපවී සිටින බවයි මෙම හමුවේදී අවධාරණය කෙරුණේ.\nමෙම හමුව ජාත්‍යන්තර මූල්‍ය අරමුදලේ වැඩසටහන සඳහා වන මණ්ඩල අනුමැතිය ලබා ගැනීමේ තවත් එක් වැදගත් පියවරක් ලෙස ජනාධිපති මාධ්‍ය අංශය විසින් පෙන්වා දී තිබෙනවා.\nමේ වනවිට ආර්ථිකමය වශයෙන් ශ්‍රී ලංකාව සාර්ව ආර්ථික ස්ථාවරයක් තුළ යථා තත්ත්වයට පත් කිරීම සඳහා හැකි ඉක්මනින් ජාත්‍යන්තර මූල්‍ය අරමුදලේ අනුමැතිය ලක් රජය ලබා ගැනීමට බලාපොරොත්තු වන බවයි මුදල් රාජ්‍ය අමාත්‍ය ෂෙහාන් සේමසිංහ පැවසුවේ.\nඑමෙන්ම මෙම ක්‍රියාවලියේ දී ද්විපාර්ශ්වික හවුල්කරුවන් අඛණ්ඩව ලබා දෙන සහයෝගය වෙනුවෙන් ලක් රජය සිය ස්තුතිය ද පළ කර සිටිනවා.",
       "URL": "https://www.hirunews.lk/319546/ශ්‍රී-ලංකාව-සාර්ව-ආර්ථිකයක්-තුළ-ස්ථාවර-කරන්න-අයි-එම්-එෆ්-සමග-එක්ව-කටයුතු-කරනවා-ෂෙහාන්-සේමසිංහ",
       "Category": "Local News",
       "Parent URL": "https://www.hirunews.lk/local-news.php?pageID=759"
}