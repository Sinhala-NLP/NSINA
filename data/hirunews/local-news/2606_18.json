{
       "Source": "hirunews",
       "Timestamp": "Monday, 06 July 2020 - 13:53",
       "Headline": "රිෂාඩ්ගේ සොහොයුරාගේ මූලික අයිතිවාසිකම් පෙත්සම සළකා බැලීම 31වනදා",
       "News Content": "හිටපු අමාත්‍ය රිෂාඩ් බදියුදීන්ගේ සොහොයුරෙකු වන බදියුදීන් මොහොමඩ් රියාජ් නමැත්තා වෙනුවෙන් ගොනු කර ඇති මූලික අයිතිවාසිකම් පෙත්සම මේ මස 31 වනදා සලකා බැලීම සඳහා කැදවීමට ශ්‍රේෂ්ඨාධිකරණය අද නියම කළා.\nඒ මෙම පෙත්සම ප්‍රියන්ත ජයවර්ධන සහ යසන්ත කෝදාගොඩ යන ශ්‍රේෂ්ඨාධිකරණ විනිසුරු මඩුල්ල හමුවේ කැදවූ අවස්ථාවේදීයි.\nපාස්කු ඉරිදා බෝම්බ ප්‍රහාරය සම්බන්ධයෙන් තම සැමියා ත්‍රස්තවාදය වැලැක්වීමේ පනත යටතේ පසුගිය අප්‍රේල් 14 වනදා නීතිවිරෝධිව අත්අඩංගුවට ගෙන රැදවුම් භාරයේ තබා ගෙන ඇති බව සැකකරුගේ බිරිඳ මෙම පෙත්සම මඟින් පෙන්වා දෙනවා.",
       "URL": "https://www.hirunews.lk/244828/රිෂාඩ්ගේ-සොහොයුරාගේ-මූලික-අයිතිවාසිකම්-පෙත්සම-සළකා-බැලීම-31වනදා",
       "Category": "Local News",
       "Parent URL": "https://www.hirunews.lk/local-news.php?pageID=2606"
}