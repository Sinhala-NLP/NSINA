{
       "Source": "hirunews",
       "Timestamp": "Wednesday, 23 September 2020 - 18:21",
       "Headline": "පාර්ලිමේන්තුවට උල් කතුරක් රැගෙන පැමිණි රජයේ මුද්‍රණාල සේවකයන් 3ක් අත්අඩංගුවට",
       "News Content": "පාර්ලිමේන්තුවට උල් කතුරක් රැගෙන පැමිණි බව කියන රජයේ මුද්‍රණාලයේ සේවකයන් තුන් දෙනෙකු පාර්ලිමේන්තු පොලිසියේ නිලධාරීන් විසින් අත්අඩංගුවට ගෙන වැලිකඩ පොලිසියට භාරදී තිබෙනවා.\nමේ සම්බන්ධයෙන් ඔවුන්ගෙන් ප්‍රශ්ණ කෙරෙමින් පවතින බවයි පොලිසිය සඳහන් කළේ.\nකතුර හමුවී ඇත්තේ මුද්‍රණාල සේවකයන් විසින් පාර්ලිමේන්තුවට රැගෙන පැමිණි ලිපි ද්‍රව්‍ය ඇතුලත් පාර්සලයක් තුළ තිබියදීයි.\nමෙම පාර්සල් එක්ස්රේ පරීක්ෂණ යන්ත්‍ර මගින් පරීක්ෂා කිරීමේදී උල් කතුර හමුවී තිබෙනවා.\nමෙම පාර්සල් රජයේ මුද්‍රණාලයේදී සැකසූ සේවකයන්ගෙන් ද ප්‍රකාශ සටහන් කර ගැනීමටයි පොලිසිය පියවර ගෙන ඇත්තේ.\nවැලිකඩ පොලිසිය සිද්ධිය පිළිබඳ පරීක්ෂණ සිදු කරනවා.",
       "URL": "https://www.hirunews.lk/250925/පාර්ලිමේන්තුවට-උල්-කතුරක්-රැගෙන-පැමිණි-රජයේ-මුද්‍රණාල-සේවකයන්-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2435"
}