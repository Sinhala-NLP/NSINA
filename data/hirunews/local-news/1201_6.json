{
       "Source": "hirunews",
       "Timestamp": "Saturday, 30 April 2022 - 8:24",
       "Headline": "﻿6 වැනිදා හර්තාලයට, බස් ගැමුණුගෙන් කොන්දේසි",
       "News Content": "ලබන 6 වැනිදා පැවැත්වීමට සැලසුම් කර ඇති හර්තාල් ව්‍යාපාරයට සහාය පළ කිරීමට නම් අදාළ වෘත්තීය සමිති වෙත කොන්දේසි 3 ක් ඉදිරිපත් කිරීමට ලංකා පෞද්ගලික බස් හිමියන්ගේ සංගමය තීරණය කර තිබෙනවා.\nඑහි සභාපති ගැමුණු විජේරත්න හිරු ප්‍රවෘත්තී අංශයට කියා සිටියේ රාජ්‍ය අංශයේ වෘත්තීය සමිති වැටුප් නොලබා මෙම හර්තාල් ව්‍යාපාරයට සහභාගී වීමට කැමැත්ත පළ කිරීම එහි පළමු කොන්දේසිය බවයි.\nඊට අමතරව මැතිවරණ වලින් තොරව අන්තර්කාලීන ආණ්ඩුවක් ගොඩනැගිය යුතු බවත් ඛණිජ තෙල් නීතිගත සංස්ථාව හා ලංකා විදුලි බල මණ්ඩලය ඇතුලු රාජ්‍ය ආයතන විගණනය කළ යුතු බවත් අදාළ කොන්දේසි අතර වනවා.\nලබන 6 වැනිදා මෙම හර්තාල් ව්‍යාපාරය සැලසුම් කර ඇත්තේ ආණ්ඩුවට ඉවත් වන ලෙස බල කරමින්.\nඒ සඳහා බස් රථ සංගම් ඇතුළු වෘත්තීය සමිතිවලට ආරාධනා කර ඇති බව වෘත්තිය සමිති සම්බන්ධීකරණ මධ්‍යස්ථානයේ සම කැඳවුම්කරු වසන්ත සමරසිංහ කොළඹ ඊයේ (29) පැවති මාධ්‍ය හමුවකදී ප්‍රකාශ කළා.\nදුම්රිය වෘත්තීය සමිති සන්ධානයේ සම කැඳවුම්කරු එස්.පී විතානගේ කියා සිටියේ දුම්රිය වෘත්තීය සමිති 30කට වැඩි ප්‍රමාණයක් මෙම හර්තාල් ව්‍යාපාරයට එක්වන බවයි.\nකෙසේ වෙතත් දුම්රිය රියදුරන් නියාමකවරුන් සහ ස්ථානාධිපතිවරුන් මෙම හර්තාල් ව්‍යාපාරයට සහභාගී වීම සම්බන්ධයෙන් මෙතෙක් තීරණයක් ගෙන නොමැති බව දුම්රිය එන්ජින් රියදුරු සංගමයේ ලේකම් ඉන්දික දොඩම්ගොඩ හිරු ප්‍රවෘත්ති අංශයට සඳහන්.",
       "URL": "https://www.hirunews.lk/303139/﻿6-වැනිදා-හර්තාලයට-බස්-ගැමුණුගෙන්-කොන්දේසි",
       "Category": "Local News",
       "Parent URL": "https://www.hirunews.lk/local-news.php?pageID=1201"
}