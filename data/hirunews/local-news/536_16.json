{
       "Source": "hirunews",
       "Timestamp": "Tuesday, 14 February 2023 - 15:07",
       "Headline": "ජාතික ජල ප්‍රතිපත්තියක් නිර්මාණය කිරීම සඳහා විශේෂ සාකච්ඡාවක් (ඡායාරූප)",
       "News Content": "ජාතික ජල ප්‍රතිපත්තියක් නිර්මාණය කිරීම සඳහා සාකච්ඡාවක් ඊයේ (13) දින වාරිමාර්ග, ක්‍රීඩා හා යෞවන කටයුතු අමාත්‍ය රොෂාන් රණසිංහගේ ප්‍රධානත්වයෙන් ශ්‍රී ලංකා මහවැලි අධිකාරියේ දී පැවැත්වුණා.\nඒ, වර්තමානයේ ජල කළමනාකරණය තුළ පවතින ගැටලුකාරී තත්ත්වය මත ජලය අපතේ යෑම සහ ජල දුෂණය වර්ධනය වෙමින් පවතින බැවින් ජල සම්පත සුරක්ෂිත කිරීම සඳහා යි.\nමෙහිදී වාරිමාර්ග හා ජල සම්පාදන අමාත්‍යාංශ ආශ්‍රිතව පැන නැගී ඇති ගැටලු විසදා ගැනීමට කටයුතු කරමින් ජාතික ජල ප්‍රතිපත්තියක් නිර්මාණය කිරීමට අදාළ පාර්ශව වෙත වගකීම් ලබාදීමට අමාත්‍යවරයා කටයුතු කළා.\nඑමෙන්ම බස්නාගොඩ ජලාශ ව්‍යාපෘතිය සහ යටිමහන ජලාශ ව්‍යාපෘතියේ වත්මන් ප්‍රගතිය සම්බන්ධයෙන් ද මෙහිදී සාකච්ඡා කෙරුණා.\nමෙම අවස්ථාව සඳහා ජල සම්පාදන අමාත්‍ය ජීවන් තොණ්ඩමන්, වාරිමාර්ග අමාත්‍යාංශයේ ලේකම් යු.ඩී.සී. ජයලාල්, ජල සම්පාදන අමාත්‍යාංශයේ ලේකම් ආර්.එම්.ඩබ්ලිව්.එස්. සමරදිවාකර, ජාතික ජල සම්පාදන හා ජලාප්‍රවාහන මණ්ඩලයේ සභාපති එන්. රණතුංග, ශ්‍රී ලංකා මහවැලි අධිකාරියේ අධ්‍යක්ෂ ජනරාල් කීර්ති බී. කොටගම, වාරිමාර්ග දෙපාර්තමේන්තුවේ අධ්‍යක්ෂ ජනරාල් ඉංජිනේරු ඩී.පී. ත්‍රිමහවිතාන, ජල සම්පාදන මණ්ඩලයේ සාමාන්‍යාධිකාරි වසන්තා ඉලංගසිංහ ඇතුළු නිලධාරීන් හා නිලධාරිනියන් පිරිසක් සහභාගී වුණා",
       "URL": "https://www.hirunews.lk/327409/ජාතික-ජල-ප්‍රතිපත්තියක්-නිර්මාණය-කිරීම-සඳහා-විශේෂ-සාකච්ඡාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=536"
}