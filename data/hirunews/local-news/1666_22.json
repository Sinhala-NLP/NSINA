{
       "Source": "hirunews",
       "Timestamp": "Monday, 27 September 2021 - 7:20",
       "Headline": "සැමියාගේ වෙඩි පහරින් බිරිඳ අවසන් ගමන් යයි",
       "News Content": "සැමියා විසින් වෙඩි තබා සිය 35 හැවිරිදි බිරිඳ ඝාතනය කළ පුවතක් ඇඹිලිපිටිය, කරදමණ්ඩිය ප්‍රදේශයෙන් වාර්තා වනවා.\nඊයේ (26) උදෑසන කාලයේ මෙම අපරාධය සිදුව ඇති අතර දෙදෙනා අතර ඇති වූ ආරවුලක් දුරදිග යාමෙන් සැමියා විසින් මෙම වෙඩි තැබීම සිදුකර ඇති බවයි පොලිසිය පැවසුවේ.\nවෙඩි වැදීමෙන් බරපතළ තුවාල ලැබූ අදාල කාන්තාව ඇඹිලිපිටිය රෝහල වෙත ඇතුළත් කිරීමේ දී ජීවිතක්ෂයට පත්ව ඇති බවයි වාර්තා වන්නේ.\nඝාතනය සිදුකළ සැකකාර සැමියා අත්අඩංගුවට ගෙන ඇති අතර ඝාතනය සඳහා යොදාගත් මෙරට නිෂ්පාදිත ගිනි අවිය ද පොලිස් භාරයට ගෙන තිබෙනවා.\nසැකකරු අද (27) දිනයේ දී ඇඹිලිපිටිය අධිකරණය හමුවට ඉදිරිපත් කිරීමට නියමිත බවයි පොලිසිය පැවසුවේ.",
       "URL": "https://www.hirunews.lk/283323/සැමියාගේ-වෙඩි-පහරින්-බිරිඳ-අවසන්-ගමන්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1666"
}