{
       "Source": "hirunews",
       "Timestamp": "Tuesday, 30 November 2021 - 15:17",
       "Headline": "විදුලි බිඳ වැටීම ගැන විදුලිබල මණ්ඩලයෙන් පැමිණිල්ලක්",
       "News Content": "දිවයිනේ ප්‍රදේශ රැසකට ඊයේ රාත්‍රියේ සිදුවූ විදුලිය බිඳ වැටීමේ සිද්ධිය සම්බන්ධයෙන් පරීක්ෂණයක් සිදුකරන ලෙස පොලිසියෙන් සහ අපරාධ පරීක්ෂණ දෙපාර්තමේන්තුවෙන් ඉල්ලීමක් කළ බව විදුලිබල මණ්ඩලයේ සභාපති එම්.එම්.සී. ෆර්ඩිනැන්ඩු ප්‍රකාශ කළා.\nඑය කඩාකප්පල්කාරි ක්‍රියාවක් බවට ලැබුණු පැමිණිලි කිහිපයක් සැලකිල්ලට ගනිමින් ලිපියක් මගින් අදාළ ඉල්ලීම සිදුකළ බවයි ඔහු හිරු ප්‍රවෘත්ති අංශයට කියා සිටියේ.\nකොත්මලේ සිට බියගම දක්වා විදුලි සම්ප්‍රේෂණ මාර්ගයේ බිඳ වැටීමක් හේතුවෙන් ඊයේ ප්‍රදේශ ගණනාවකට විදුලිය විසන්ධි වුණා.",
       "URL": "https://www.hirunews.lk/289625/විදුලි-බිඳ-වැටීම-ගැන-විදුලිබල-මණ්ඩලයෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=1527"
}