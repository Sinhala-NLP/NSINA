{
       "Source": "hirunews",
       "Timestamp": "Sunday, 02 October 2022 - 15:29",
       "Headline": "ඉන්දීය මහකොමසාරිස් මෙරට පළමු ග්‍රීස් නිෂ්පාදන කර්මාන්ත ශාලාව නිරීක්ෂණය කරයි",
       "News Content": "ලංකා අයිඕසී සමාගම විසින් මෙරට ස්ථාපනය කරන ලද පළමු ග්‍රීස් නිෂ්පාදන කර්මාන්තශාලාව නිරීක්ෂණයට ශ්‍රී ලංකාවේ ඉන්දීය මහකොමසාරිස් ගෝපාල් බාග්ලේ අද එක්වුණා.\nඒ පිළිබඳ මෙරට ඉන්දීය මහකොමසාරිස් කාර්යාලය තැබූ ට්ව්ටර් සටහනක දැක්වෙන්නේ ලංකා අයිඕසී සමාගම විසින් ශ්‍රී ලංකාවේ ව්‍යාපාර කටයුතු පුළුල් කිරීම සහ විවිධාංගීකරණයට අදාළ සැළසුම් සම්බන්ධයෙන් සමාගමේ කළමනාකරණ අධ්‍යක්ෂවරයා මෙහිදී ඉන්දීය මහකොමසාරිස්වරයා දැනුවත් කළ බවයි.\nඑමෙන්ම කර්මාන්ත ක්ෂේත්‍රයේ අවශ්‍යතාවලට සරිලන පරිදි ත්‍රිකුණාමලය තෙල් ටැංකි සංකීර්ණය සංවර්ධනය කිරීමේ වැඩපිළිවෙල සම්බන්ධයෙන්ද මෙහිදී සාකච්ඡා කර තිබෙනවා.",
       "URL": "https://www.hirunews.lk/316868/ඉන්දීය-මහකොමසාරිස්-මෙරට-පළමු-ග්‍රීස්-නිෂ්පාදන-කර්මාන්ත-ශාලාව-නිරීක්ෂණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=829"
}