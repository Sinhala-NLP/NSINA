{
       "Source": "hirunews",
       "Timestamp": "Monday, 06 February 2023 - 21:03",
       "Headline": "වෘත්තියවේදීන් අනිද්දා කොළඹට",
       "News Content": "අනිද්දා සියලු වෘත්තීයවේදීන් විසින් කැඳවන දැවැන්ත විරෝධතා රැස්වීම කොළඹ දී පවත්වන බව රජයේ වෛද්‍ය නිලධාරීන්ගේ සංගමය පවසනවා.\nඑම සංගමයේ ලේකම් හරිත අලුත්ගේ අද (06) කොළඹ කැඳවා තිබූ මාධ්‍ය හමුවකට එක්වෙමින් ප්‍රකාශ කළේ, සමස්ථයක් ලෙස එදිනට පෞද්ගලික අංශය හදිසි ප්‍රතිකාර කටයුතු හැර අනෙකුත් සියලු ප්‍රතිකාර කටයුතු අකර්මන්‍යව පවතින බවයි.\nමේ අතර රජය විසින් පනවා ඇති නව බදු වලට විරෝධය පළකිරීම සඳහා රාජ්‍ය හා අර්ධ රාජ්‍ය ආයතනවල වෘත්තීය සමිති සන්ධානයේ නියෝජිතයින් පිරිස කොළඹ - රීගල් සිනමා ශාලාව ඉදිරිපිටට රැස්වුණා.\nඅනතුරුව ඔවුන් පා ගමනින් මුදල් අමාත්‍යාංශයට ගමන් ආරම්භ කරන අවස්ථාවේ විරෝධතාකරුවන් සහ පොලිසිය අතර උණුසුම් තත්වයක් හටගත්තා.\nකෙසේ වෙතත් ඔවුන් අතරින් 10 දෙනෙකුට මුදල් අමාත්‍යාංශය වෙත ගොස් ලිපියක් භාරදීමට අවස්ථාව හිමි වුණා.",
       "URL": "https://www.hirunews.lk/326839/වෘත්තියවේදීන්-අනිද්දා-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=553"
}