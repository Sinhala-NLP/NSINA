{
       "Source": "hirunews",
       "Timestamp": "Friday, 09 September 2022 - 16:12",
       "Headline": "Snapchat තම විශේෂාංගයක් ඉවත් කරයි",
       "News Content": "Snapchat විසින් සිය පරිශීලකයින්ට, තම මුහුණුවල සාම්ප්‍රදායික මඕරි පච්ච කොටා ගැනීමට ඉඩ සලසා දී තිබූ විශේෂාංගය ඉවත් කිරීමට කටයුතු කර තිබෙනවා.\nඑයට හේතුව වී ඇත්තේ එම විශේෂාංගය මුදා හැරීමෙන් අනතුරුව, ඒ සම්බන්ධයෙන් නවසීලන්තයේ ආදිවාසී මාඕරි ප්‍රජාව තුළ කැළඹීමක් ඇති කිරීම නිසායි.\nමන්ද මඕරි ජාතිකයන් පච්ච කලාව පරිශුද්ධ දෙයක් ලෙස සලකනු ලබන අතර, එම පච්චය කොටා සිටින්නන් එය තමන්ගේ අනන්‍යතාවයේ වැදගත් සලකුණක් ලෙස සැලකීම හේතුවෙන්.\nරේඩියෝ නිව් සීලන්ඩ්හි ජනප්‍රිය සමාජ මාධ්‍ය වේදිකාව වූ ඉන්ස්ටග්‍රෑම්හි ද මෙම ෆොටෝ ෆිල්ටරය සහිතව \"Maori Face Tattoo\" සහ \"Maori\" වැනි හෑෂ් ටැග් සහිතව බෙදා ගැනුණු පරිශීලකයන්ගේ පින්තූර පෙන්වීම හේතු කොටගෙන අදාළ ෆොටෝ ෆිල්ටරය වෙත, මාඔරි ප්‍රජාවගේ විරෝධතාව මතුව තිබෙන බවයි වාර්තා වන්නේ.\nඒ අනුව Snapchat සමාජ මාධ්‍ය වේදිකාව හිමි Snap වෙතින් ප්‍රකාශයක් කරමින් කියා සිටියේ Snapchat තුළින් අදාළ ෆිල්ටරය ඉවත් කිරීමට කටයුතු කළ බවයි.",
       "URL": "https://www.hirunews.lk/314970/snapchat-තම-විශේෂාංගයක්-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=880"
}