{
       "Source": "hirunews",
       "Timestamp": "Sunday, 21 November 2021 - 18:25",
       "Headline": "පොහොර ආනයනය සම්බන්ධයෙන් ජනපති සමඟ විශේෂ සාකච්ඡාවක් හෙට (වීඩියෝ)",
       "News Content": "පොහොර ආනයනය සම්බන්ධයෙන් විශේෂ සාකච්ඡාවක් ජනාධිපතිවරයා සමඟ හෙට (22) දිනයේ දී පැවැත්වීමට නියමිතව ඇති බව කෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ පවසනවා.\nවැල්ලවාය ප්‍රදේශයේ දී මාධ්‍යවේදීන් නැගූ ප්‍රශ්නවලට පිළිතුරු දෙමින් අමාත්‍යවරයා මේ බව සඳහන් කළා.\nමේ අතර කෘෂි කර්මාන්තයට අවශ්‍ය ශාක පෝෂක සහ කෘෂි රසායනික ද්‍රව්‍ය ආනයනය කිරීමට පියවර ගෙන ඇති බව කෘෂිකර්ම අමාත්‍යංශ ලේකම් මහාචාර්ය උදිත් කේ. ජයසිංහ අද (21) පැවසුවා.\nමහ කන්නයේ අස්වැන්න අඩුවීම තුළින් සිදුවිය හැකි ආහාර ගැටලු විසදීමේ අරමුණින් එම තීරණය ගෙන ඇති බවයි මහාචාර්යවරයා වැඩි දුරටත් සඳහන් කළේ.",
       "URL": "https://www.hirunews.lk/288746/පොහොර-ආනයනය-සම්බන්ධයෙන්-ජනපති-සමඟ-විශේෂ-සාකච්ඡාවක්-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1547"
}