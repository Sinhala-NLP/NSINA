{
       "Source": "hirunews",
       "Timestamp": "Tuesday, 25 January 2022 - 19:27",
       "Headline": "අවමංගල නිවසක බූරු ගැසීමට නොදුන් නිසා ගැටුමක්",
       "News Content": "ගාල්ල - යක්කලමුල්ල - කොට්ටව තේ පර්යේෂණායතනය පිහිටි වතුයායේ පැවති අවමංගල නිවසක සූදූ ක්‍රීඩාවේ යෙදීමට එහි නිවැසියන් අවස්ථාව ලබා නොදීම නිසා ඇතිවූ ගැටුමකින් කාන්තාවන් දෙදෙනෙකු ඇතුලු 5 දෙනෙකු තුවාල ලබා රෝහල් ගත කර තිබෙනවා.\nපුද්ගලයන් පිරිසක් ඊයේ රාත්‍රියේ අදාළ අවමංගල උත්සවයට පැමිණ සූදූ ක්‍රීඩාවේ යෙදීමට සූදානම් වී තිබෙනවා.\nකෙසේ වෙතත් නිවැසියන් ඊට විරෝධය පළ කිරීම නිසා ඔවුන් එම ස්ථානයෙන් පිටත්ව ගොස් ඇති අතර, ඉන් අනතුරුවයි තේ පර්යේෂණායතන පිවිසුම අසළදී මෙම ගැටුම හටගෙන ඇත්තේ.\nඑහිදී යතුරු පැදි සහ ත්‍රීරෝද රථ කිහිපයකටද අලාභ හානි සිදුව ඇති බව පොලීසිය සඳහන් කළා.",
       "URL": "https://www.hirunews.lk/295169/අවමංගල-නිවසක-බූරු-ගැසීමට-නොදුන්-නිසා-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=1398"
}