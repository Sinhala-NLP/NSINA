{
       "Source": "hirunews",
       "Timestamp": "Monday, 07 February 2022 - 7:56",
       "Headline": "පාර්ලිමේන්තු කටයුතු පිළිබඳ කාරක සභාවේ විශේෂ රැස්වීමක් අද",
       "News Content": "කොවිඩ් තත්ත්වය හමුවේ සෞඛ්‍ය මාර්ගෝපදේශයන්ට අනුගතවෙමින් පාර්ලිමේන්තු රැස්වීම් පැවැත්වීම සහ පාර්ලිමේන්තුවේ ඉදිරි වැඩ කටයුතු සම්බන්ධයෙන් සාකච්ජා කිරීමට පාර්ලිමේන්තු කටයුතු පිළිබඳ කාරක සභාවේ විශේෂ රැස්වීමක් පාර්ලිමේන්තු සංකීර්ණයේදී අද පැවැත්වෙනවා.\nමේ අතර පාර්ලිමේන්තුව ලබන 8 වනදා පෙරවරු 10ට රැස්වීමට නියමිතයි.\nඑදින සිට මේ මස 11 වනදා දක්වා දින හතරක් පාර්ලිමේන්තුව රැස්වීමට පාර්ලිමේන්තු කටයුතු පිළිබඳ කාරක සභාව මීට පෙර තීරණය කර තිබුණා.\nරජයේ මුදල් පිළිබඳ පාර්ලිමේන්තු කාරක සභාව සහ ශ්‍රී ලංකාවේ ස්ත්‍රි - පුරුෂ සමතාව සහ සමානාත්මතාවය තහවුරු කිරීමට සහ ඒ පිළිබඳව සොයා බලා සිය නිර්දේශ පාර්ලිමේන්තුවට ඉදිරිපත් කිරීම සඳහා වූ පාර්ලිමේන්තු විශේෂ කාරක සභාව මේ මස 08 වනදා පැවැත්වීමට නියමිතයි.",
       "URL": "https://www.hirunews.lk/296350/පාර්ලිමේන්තු-කටයුතු-පිළිබඳ-කාරක-සභාවේ-විශේෂ-රැස්වීමක්-අද",
       "Category": "Local News",
       "Parent URL": "https://www.hirunews.lk/local-news.php?pageID=1371"
}