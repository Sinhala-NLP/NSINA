{
       "Source": "hirunews",
       "Timestamp": "Sunday, 12 December 2021 - 7:46",
       "Headline": "ගල් සහ මැටි අඩංගු වූ කාබනික පොහොරවලට නව පොහොර",
       "News Content": "හොරොව්පතාන - මරදන්කඩවල- මැදවචිචිය ප්‍රදේශයේ ගොවීන්ට ලබා දී තිබූ ගල් සහ කිරිමැටි අඩංගු පොහොර පැකට් ලබා ගෙන ඒ වෙනුවට නව පොහොර පැකට් ලබාදීමට පියවර ගෙන තිබෙනවා.\nඒ පොහොර ලේකම් කාර්යාලය මගින් විමර්ශනය කර අදාළ පොහොර සමාගමට කළ දැනුම්දීමකට අනුවයි.\nකාබනික පොහොර යැයි පවසමින් තමන්ට ලබා දුන් පොහොර පැකට්වල ගල් සහ කිරිමැටි මෙන්ම ලී, පොලිතින් වැනි අපද්‍රව්‍ය පැවති බවට හොරොව්පතාන - මරදන්කඩවල- මැදවචිචිය ගොවි සංවිධානය චෝදනා කළා.\nඑම ප්‍රදේශයට එවැනි පොහොර පැකට් 1,175ක් ලබා දී තිබූ අතර, එක් පැකට්ටුවක බර සටහන් කර ඇත්තේ කිලෝග්‍රෑම් 40ක් ලෙසයි.\nමේ සම්බන්ධයෙන් අප පොහොර ලේකම් කාර්යාලයේ අනුරාධපුර දිස්ත්‍රික් සහකාර අධ්‍යක්ෂ බන්දුල කුමාරගෙන් විමසීමක් කළා.\nඑහිදී ඔහු කියා සිටියේ අදාළ පොහොර තොගය ඉවත් කරගෙන ඒ සඳහා නිසි පොහොර ලබාදීමට සමාගම් වෙත ප්‍රකාශ කළ බවයි.",
       "URL": "https://www.hirunews.lk/290738/ගල්-සහ-මැටි-අඩංගු-වූ-කාබනික-පොහොරවලට-නව-පොහොර",
       "Category": "Local News",
       "Parent URL": "https://www.hirunews.lk/local-news.php?pageID=1500"
}