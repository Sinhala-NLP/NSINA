{
       "Source": "hirunews",
       "Timestamp": "Wednesday, 02 August 2023 - 8:22",
       "Headline": "සිනොපෙක් දෙවන ඉන්ධන තොගය අද මෙරටට  (වීඩියෝ)",
       "News Content": "චීනයේ සිනොපෙක් සමාගමේ දෙවන ඉන්ධන තොගය අද(02) මෙරටට රැගෙන ඒමට නියම්තව තිබෙනවා.\nමේ අතර සිනොපෙක්හි පළමු ඉන්ධන තොගය මුදා හැරීම ඊයේ(01) ආරම්භ කරනු ලැබූවා.\nමෙරට චීන තනාපති කාර්යාලය ටිව්ටර් සටහනක් තබමින් සදහන් කළේ, ඉන්ධන මෙට්‍රික්ටොන් 45,000 ක් සිනොපෙක් සමාගම මඟින් පළමු තොගය ලෙස මෙරටට රැගෙන ආ බවයි.\nනව සැපයුම්කරුවන් වෙළෙඳපොළට පැමිණීමත් සමඟ ඛනිජ තෙල් නිෂ්පාදන සඳහා විදේශ විනිමය අවශ්‍යතා ලිහිල් වනු ඇති බවයි පැවසෙන්නේ.\nවැඩ්දුරටත් වාර්තා වෙන්නේ, දේශීය මුල්‍යායතනවලට ගැටලුවක් ඇති නොවන අතර මාස 12ක මූල්‍ය පහසුකම් සහිතව මෙම ඉන්ධන තොග ඔවුන් මෙරටට ගෙන ඒමට නියමිත බවයි\nසිනොපෙක් සමාගම දිවයින පුරා ඉන්ධන පිරවුම්හල් 150ක් සමඟ මෙහෙයුම් ආරම්භ කිරිමට නියම්තයි.\nවිදුලිබල හා බලශක්ති අමාත්‍යාංශය පවසන්නේ, සිනොපෙක් සමාගම සෘජුවම විදේශ විනිමය වැය කරමින් මෙරටට ඉන්ධන තොග ගෙන එන බවයි.",
       "URL": "https://www.hirunews.lk/343345/සිනොපෙක්-දෙවන-ඉන්ධන-තොගය-අද-මෙරටට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=131"
}