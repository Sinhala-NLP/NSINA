{
       "Source": "hirunews",
       "Timestamp": "Thursday, 26 May 2016 - 11:53",
       "Headline": "ජනපතිට ජපානයේදී උණුසුම් පිළිගැනීමක්",
       "News Content": "ජපානයේ පැවැත්වෙන ජී හත සමුළුවට සහභාගිවීම සඳහා දිවයිනෙන් පිටත්ව ගිය ජනාධිපති මෛත්‍රීපාල සිරිසේන අද පෙරවරුවේ දකුණු ජපානයේ නගෝයා ජාත්‍යන්තර ගුවන් තොටුපලට ළඟාවුණා.\nජනාධිපතිවරයා ඇතුලූ දූත පිරිස එරට විදේශ අමාත්‍ය යෝචි මුටෝ සහ දිස්ත්‍රික් ආණ්ඩුකාර හිදෝකි  ඕමුරා විසින් පිළිගත් බවයි ජනාධිපති මාධ්‍ය ඒකකය සඳහන් කළේ.\nඅනතුරුව ජනාධිපතිවරයා නවාතැන් ගනු ලබන නගෝයා හිල්ටන් හිදී ඔහුව සාම්ප්‍රදායනුකූලව පිළිගැනීමේ උත්සවයක්ද සංවිධාන කර තිබුණා.\nජනාධිපතිවරයා අද පස්වරුවේ වියට්නාම අග්‍රාමාත්‍ය නග්යුන් ක්සුයාන් සමඟ ද්විපාර්ශවික සාකච්ඡා පැවැත්වීමටද නියමිතයි.\nශ්‍රී ලංකා ජනාධිපති මෛත්‍රිපාල සිරිසේන ජපානයේ විදෙස් වෙළඳ සංගමයේ ප්‍රධානී හිරෝයුකී ඉෂිගේ සහ ඔනිමිචී ඩොක්යාඞ් ආයතනයේ සභාපති ටකාෂි නකාබෝ  හමුවී සාකච්ඡා පැවැත්වීමට ද සැළසුම් කර තිබෙනවා.\nජී හත හෙවත් ප්‍රධාන කාර්මික රටවල් හතේ කණ්ඩායමේ රාජ්‍ය නායක සමුළුව මේ වනවිට ආරම්භ වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/134071/ජනපතිට-ජපානයේදී-උණුසුම්-පිළිගැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=5031"
}