{
       "Source": "hirunews",
       "Timestamp": "Friday, 16 September 2016 - 15:17",
       "Headline": "පානදුර මුහුදේ තරුණයන් සිව් දෙනෙකු ගිලේ",
       "News Content": "පානදුර මුහුදු තීරයේ දිය නෑමට ගිය තරුණයන් සිව් දෙනෙකු අද දියේ ගිලී අනතුරට පත්වුණා.\nඑහිදී දෙදෙනෙකු මුදාගෙන ඇති අතර, ඉන් අයෙකු රෝහල් ගත කිරීමෙන් පසු මිය ගොස් තිබෙනවා.\nඔහු කහතුඩුව ප්‍රදේශයේ පදිංචි 22 හැවිරිදි බන්ධනාගාර ජේලර්වරයෙක්.\nතවත් දෙදෙනෙකු අතුරුදන් වී ඇති බවයි පොලීසිය ප්‍රකාශ කළේ.\nමුදා ගත් අනෙක් තරුණයා මේ වන විට පානදුර රෝහලේ ප්‍රතිකාර ලබනවා.\nසිද්ධියෙන් අතුරුදන් වූ තරුණයන් දෙදෙනා මෙතෙක් සොයා ගැනීමට නොහැකි වී අතර, ඔවුන් සොයා නාවික හමුදාව, පොලීසිය හා ජීවිතාරක්ෂක කණ්ඩායම් මෙහෙයුම් සිදුකරනවා.",
       "URL": "https://www.hirunews.lk/143123/පානදුර-මුහුදේ-තරුණයන්-සිව්-දෙනෙකු-ගිලේ",
       "Category": "Local News",
       "Parent URL": "https://www.hirunews.lk/local-news.php?pageID=4877"
}