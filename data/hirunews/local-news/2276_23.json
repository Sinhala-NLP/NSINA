{
       "Source": "hirunews",
       "Timestamp": "Sunday, 13 December 2020 - 22:30",
       "Headline": "යළි හිස එසවූ සේනා දළඹු උවදුර (වීඩියෝ)",
       "News Content": "යළි හිස එසවූ සේනා දළඹු උවදුර බඩඉරිඟු වගාවට අමතරව ප්‍රදේශ කිහිපයක තල, කුරක්කන් සහ රටකජු  වගාවටද ව්‍යාප්ත වී ඇතැයි අද (13) වාර්තා වුණා.\nඒ අනුව ගොවීන් රජයෙන් ඉල්ලා සිටින්නේ තම වගා හානී වෙනුවෙන් කිසියම් වන්දි මුදලක් ලබාදෙන ලෙසයි.\nසේනා දළඹු උවදුර යළි මෙරට තුළ හිස ඔසවමින් පවතින බවට අප හිරු ප්‍රවෘත්ති හරහා අනාවරණ කළේ එප්පාවල, ගලෙන්බිදුණුවැව, කරුවලගස්වැව, දඹුල්ල, අනුරාධපුරය, පොතුවිල්,  ලග්ගල සහ ගල්ගමුව යන ප්‍රදේශවලින් වාර්තා වූ වගා හානි පිළිබඳවද පෙන්වා දෙමින්.\nමේ වනවිට තවත් පළාත් රැසකටම සේනා දළඹුවන් ව්‍යාප්තව ඇති බවට කෘෂිකර්ම බලධාරීන් සඳහන් කරනවා.\nඒ අනුව බකමූණ සහ දිඹුලාගල  ප්‍රදේශවලින්ද සේනා දළඹු උවදුර පිළිබඳව අද  වාර්තා වුණා.\nසේනා දළඹු ආක්‍රමණයට ලක්ව ඇති පොළොන්නරුව , බකමූණ ගඟේ යාය ප්‍රදේශයේ ජනතාව සිය වගාවන් ආරක්ෂා කර ගැනීම සදහා පලිබෝධනාශක ඉසින ආකාරයද දක්නට ලැබුණා.\nමේ, සේනා උවදුරට ලක්වු බකමූණ ගඟේ යාය ප්‍රදේශයේ ගොවීන්ගේ රට කජු වගාව ගලවා විනාශ කරන අයුරුයි.\nමේ අතර, දිඹුලාගල ප්‍රදේශයේ බඩඉරිඟු වගාවද සේනා දළඹු උවදුර හේතුවෙන් විනාශ වී තිබෙනවා.\nඑම ප්‍රදේශයේ බඩබරිඟු වගාවට මෙන්ම කුරක්කන් සහ තල වගාවටද සේනා දළඹුවා ව්‍යාප්ත වී ඇති අයුරුයි මේ.",
       "URL": "https://www.hirunews.lk/256955/යළි-හිස-එසවූ-සේනා-දළඹු-උවදුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2276"
}