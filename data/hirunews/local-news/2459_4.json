{
       "Source": "hirunews",
       "Timestamp": "Saturday, 12 September 2020 - 20:46",
       "Headline": "හන්තාන එළිපෙහෙළි කිරීමට මන්ත්‍රී කිරිඇල්ලගේ දියණියකට නඩු (වීඩියෝ)",
       "News Content": "හන්තාන රක්ෂිතයේ පරිසර සංවේදී භූමි ප්‍රදේශයක් එළිපෙහෙලි කිරීම සම්බන්ධයෙන් පාර්ලිමේන්තු මන්ත්‍රී ල්කෂ්මන් කිරිඇල්ල මහතාගේ දියණියකට එරෙහිව නඩු පැවරීමට මධ්‍යම පරිසර අධිකාරිය කටයුතු කර තිබෙනවා.\nමේ අතර හන්තාන පාරිසරික ප්‍රදේශයට අයත් නොවන තවත් තවත් අක්කර 30ක පමණ භූමි භාගයක් කිසියම් පිරිසක් විසින් හෙළි පෙහෙළි කර ඇති බවට අපට වාර්තා වුණා.\nමහනුවර සෙංකඩගල රාජධානිය පැවති යුගයේ පටන් බ්‍රිතාන්‍ය පාලන යුගයේදී හා අද දක්‌වාම හන්තාන, දෙස් විදෙස් බොහෝ දෙනා අතර ප්‍රචලිත ගමනාන්තයක් බවට පත්ව තිබෙනවා.\nජෛව විවිධත්වයෙන් හා සෞම්‍ය දේශගුණයෙන් ද අතිශය පොහොසත් හන්තාන, සෙංකඩගලට අද්විතීය වටිනාකම‌ ඉහළ නංවන කඳුවැටියක්.\nඅක්කර 30කින් යුක්ත වූ මේ භූමියේ සැලකිය යුතු ප්‍රදේශයක් මේ වන විට කිසියම් පුද්ගලයෙක් විසින් එලිපෙහෙලි කර ඇති බවටයි ප්‍රදේශවාසීන් චෝදනා\nකරන්නේ.\nමේ අතර හන්තාන රක්ෂිතයේ මීටර් 3000ට ඉහළ පරිසර සංවේදී භූමි ප්‍රදේශයක් එළිපෙහෙළි කර ඇති බවට හන්තාන සුරැකීමේ සංවිධානය පසුගියදා අනාවරණ කළා.\nකෙසේ වෙතත් මේ සම්බන්ධයෙන් නිවේදනයක් නිකුත් කරමින් මහනුවර දිස්ත්‍රික් පාර්ලිමේන්තු මන්ත්‍රී ලක්ෂ්මන් කිරිඇල්ල මහතා සදහන් කළේ සිද්ධියට අදාල ඉඩම 1990 වසරේදී තමා විසින් මිලදී ගත් බවයි.\nඅදාල නිවේදනයේ වැඩිදුරටත් දැක්වුණේ නව රජය පත්වීමෙන් පසු වගා කටයුතු පිළිබද රට තුල ඇති කළ උද්යෝගයත් සමග මීට පෙර තේ හා ගම්මිරිස් වගා කර තිබූ ඉඩමට ඇතුලු වීමට පැවති අපහසුතාව හේතුවෙන් එහි වැවී තිබූ තණකොළ පමණක් අඩු කළ බවයි.\nකෙසේ වෙතත් අදාළ සිද්ධිය සම්බන්ධයෙන් එම ඉඩම හිමි තැනැත්තියට එරෙහිව නඩු පැවරීමට තීරණ කළ බව මධ්‍යම පරිසර අධිකාරිය පවසනවා.",
       "URL": "https://www.hirunews.lk/250058/හන්තාන-එළිපෙහෙළි-කිරීමට-මන්ත්‍රී-කිරිඇල්ලගේ-දියණියකට-නඩු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2459"
}