{
       "Source": "hirunews",
       "Timestamp": "Sunday, 05 January 2020 - 14:57",
       "Headline": "ඇල්පිටියේදී පොලිස් කොස්තාපල්වරයෙකුට පහරදීමක්",
       "News Content": "ඇල්පිටිය - පොල්ලැව්ව ප්‍රදේශයේ වෙළඳසැලකට භාණ්ඩ මිලදී ගැනීම සඳහා පැමිණි පොලිස් කොස්තාපල්වරයෙකුට එහි හිමිකාරියගේ පුත්‍රයා පහර දී තිබෙනවා.\nවෙළඳසැල් හිමිකාරිය සහ පුත්‍රයා අතර ඇති වූ බහින්බස්වීමක් සමථයකට පත් කිරීම සඳහා සිවිල් ඇඳුමෙන් සැරසී සිටි මෙම පොලිස් නිලධාරියා උත්සාහ කර ඇති අතර, එහිදීයි මෙම පහරදීම සිදුව ඇත්තේ.\nඊයේ සිදුවූ මෙම සිද්ධියෙන් තුවාල ලැබූ කොස්තාපල්වරයා බලපිටිය රෝහලට ඇතුළත් කර ඇති අතර, 18 හැවිරිදි සැකකාර පුත්‍රයා ප්‍රදේශයෙන් පළා ගොස් තිබෙනවා.",
       "URL": "https://www.hirunews.lk/231628/ඇල්පිටියේදී-පොලිස්-කොස්තාපල්වරයෙකුට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=2968"
}