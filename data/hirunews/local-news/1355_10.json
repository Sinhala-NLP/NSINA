{
       "Source": "hirunews",
       "Timestamp": "Tuesday, 15 February 2022 - 13:24",
       "Headline": "කාසිය වාසිය ඔස්ට්‍රෙලියාවට",
       "News Content": "ශ්‍රී ලංකාව සහ ඕස්ට්‍රේලියාව අතර පැවැත්වෙන තීරණාත්මක තුන්වන පන්දුවාර 20 තරගයේ කාසිය වාසිය දිනාගත් ඔස්ට්‍රෙලියානු නායකයා පළමුව පන්දුවට පහර දීමේ අවස්ථාව ශ්‍රී ලංකා කණ්ඩායමට ලබාදී තිබෙනවා.\nඅද තරගය සඳහා කොවිඩ් -19 ආසාදනය වී සුවය ලබා ඇති කුසල් මෙන්ඩිස් කණ්ඩායමට ඇතුළත් කර ඇති අතර පසුගිය තරග දෙකේදී ම පිතිකරණයෙන් අසාර්ථක වූ අවිශ්ක ප්‍රනාන්දු ට කණ්ඩායමේ ස්ථානය අහිමි වී තිබෙනවා.\nඑමෙන්ම කොවිඩ් 19 ආසාදනය වීම හේතුවෙන් හුදකලා කෙරුණු ශ්‍රී ලංකා කණ්ඩායමේ සුපිරි තුන් ඉරියව් ක්‍රීඩකයා වන වනිදු හසරංග ගේ ස්ථානය හිමි වී ඇත්තේ දඟ පන්දු යවන ක්‍රීඩක ජෙෆ්ෆ්‍රි වන්ඩර්සේටයි.\nශ්‍රී ලංකා කණ්ඩායම් තවදුරටත් තරගාවලිය තුළ අපරාජිතව රැඳී සිටීමට නම් මේ තරගය ජය ගත යුතුම වනවා.",
       "URL": "https://www.hirunews.lk/297083/කාසිය-වාසිය-ඔස්ට්‍රෙලියාවට",
       "Category": "Local News",
       "Parent URL": "https://www.hirunews.lk/local-news.php?pageID=1355"
}