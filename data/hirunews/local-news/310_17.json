{
       "Source": "hirunews",
       "Timestamp": "Sunday, 28 May 2023 - 23:18",
       "Headline": "වර්ෂාවෙන් බාධා එල්ල වූ IPL අවසන් මහා තරගය හෙට",
       "News Content": "ලොව ධනවත්ම ක්‍රිකට් ලීගය වන IPL තරගාවලියේ අවසන් මහා තරගයට මේවන විට වර්ෂාවෙන් බාධා එල්ල වී තිබෙනවා.\nඉන්දියාවේ අහමදාබාද්හිදී අද(28) පැවැත්වීමට සැලසුම් කර තිබුණු අවසන් මහා තරගයේදී චෙන්නායි සුපර් කිංග්ස් කණ්ඩායම සහ ගුජරාට් ටයිටන්ස් කණ්ඩායම තරග වැදීමට නියමිතව තිබුණා.\nදින 58ක කාලයක් ඉන්දියාවේ නගර 12ක් ක්‍රේන්ද්‍ර කරගනිමින් ක්‍රියාත්මක වූ මෙවර IPL තරගාවලියේ කුඨ ප්‍රාප්තිය අහමදාබාද් නුවර නරේන්ද්‍ර මොදී ක්‍රීඩාංගණයේදී සනිටුහන් වීමට නියමිතව තිබුණේ එක් ලක්ෂ 32,000කට ආසන්න ක්‍රීඩා ලෝලීන් ඉදිරිපිටයි.\nකොවිඩ් අවදානමින් අනතුරුව ඉන්දියාවේදී වසර 3කට පසු පැවති උත්කර්ෂවත්ම IPL තරගාවලිය මෙය බවට පත්වෙද්දී,මෙවර තරගාවලියේ ශූරතාව සොයා චෙන්නායි සුපර් කිංග්ස් කණ්ඩායම සහ ගුජරාට් ටයිටන්ස් කණ්ඩායම තරග බිමට පිවිසෙන්නට සූදානමින් පසුවුණා.\nමෙරට වේලාවෙන් තරගය රාත්‍රී 7.30ට ආරම්භ කිරීමට සැලසුම් කර තිබුණත්, නරේන්ද්‍ර මොදී ක්‍රීඩාංගණයට ඇද හැලුණු අධික වර්ෂාව හේතුවෙන් තරගය ආරම්භය පමා වුණා.\nඒ අතරවාරයේ අද තරගය පවත්වන්නට නොහැකිවුවහොත් අමතර දිනයක් ලෙස හෙට වෙන් කරන්නටත් තරග සංවිධායකින් විසින් පියවර ගත්තා.\nඒ අනුව අවසන් මහා තරගය හෙට දිනයේ දී පැවැත්වීමට නියමිතයි.",
       "URL": "https://www.hirunews.lk/336477/වර්ෂාවෙන්-බාධා-එල්ල-වූ-ipl-අවසන්-මහා-තරගය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=310"
}