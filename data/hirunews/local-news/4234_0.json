{
       "Source": "hirunews",
       "Timestamp": "Sunday, 05 November 2017 - 16:55",
       "Headline": "බස් රථයක් ප්‍රපාතයකට පෙරලෙයි - මගීන් 20දෙනෙකු රෝහලේ (ඡායාරූප)",
       "News Content": "ලංගම බස් රථයක් ප්‍රපාතයකට පෙරලීයාමෙන් එහි ගමන්ගත් පුද්ගලයින් 20දෙනෙකු තුවාල ලබා දික්ඔය මූලික රෝහලට ඇතුළත් කර තිබෙනවා.\nඉන් දෙදෙනෙකුගේ තත්වය බරපතල වන බවයි රෝහලේ වෛද්‍යවරුන් පැවසුවේ.\nතුවාලකරුවන් අතර බස් රථයේ රියදුරු සහ කොන්දොස්තරවරයාද සිටින බවයි වාර්තා වන්නේ.\nඩයගම සිට හැටන් දක්වා ධාවනය වූ මෙම බස් රථය අද පස්වරුවේ පෝඩයිස් එන්සි ප්‍රදේශයේදී අඩි 30ක පමණ ප්‍රපාතයකට පෙරලී තිබෙනවා.\nඅධික වේගයෙන් ධාවනය වූ ත්‍රිරෝද රථ දෙකකට ඉඩ ලබාදීමට යාමේදී බස් රථයේ තිරිංග ක්‍රියාවිරහිත වීම හේතුවෙන් මෙම අනතුර සිදුවූ බවයි බස්රථයේ රියදුරු පවසා සිටියේ.\nඅනතුරට පත් බස් රථය හැටන් ඩිපෝවට අයත් වන බව සඳහන්.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/175318/බස්-රථයක්-ප්‍රපාතයකට-පෙරලෙයි-මගීන්-20දෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4234"
}