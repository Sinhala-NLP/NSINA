{
       "Source": "hirunews",
       "Timestamp": "Tuesday, 28 December 2021 - 13:03",
       "Headline": "එක්දින තරගාවලියකට සිම්බාබ්වේ ක්‍රිකට් කණ්ඩායම ජනවාරියේ  මෙරටට",
       "News Content": "තරග 03කින් සමන්විත එක්දින ක්‍රිකට් තරගාවලියකට සහභාගි වීම සඳහා සිම්බාබ්වේ ජාතික ක්‍රිකට් කණ්ඩායම 2022 ජනවාරි මාසයේ දී ශ්‍රී ලංකාවට පැමිණීමට නියමිතයි.\nශ්‍රී ලංකා ක්‍රිකට් ආයතනයේ නිවේදනයට අනුව සිම්බාබ්වේ කණ්ඩායම ජනවාරි 10වැනිදා දිවයිනට පැමිණෙනු ඇති.\nදෙරට අතර පැවැත්වීමට නියමිත තරග 03කින් සමන්විත එක්දින ක්‍රිකට් තරගාවලියේ සියලු තරග කෝවිඩ් 19 සෞඛ්‍ය මාර්ගෝපදේශ අනුව ජෛව බුබුළකට යටත්ව මහනුවර පල්ලෙකැලේ ක්‍රීඩාංගනේදී පැවැත්වෙනවා.\nමේ අනුව, පළමු තරගය ජනවාරි 16වැනිදා පැවැත්වීමට නියමිත අතර දෙවැනි තරගය පැවැත්වීමට සැළසුම් කර ඇත්තේ ජනවාරි 18වැනිදායි.\nදෙරට අතර තෙවැනි සහ අවසන් එක්දින තරගය ජනවාරි 21 වැනිදා පැවැත්වෙනු ඇති.\nමේ සියලු තරග පැවැත්වෙන්නේ දිවා රාත්‍රී තරග ලෙසටයි.",
       "URL": "https://www.hirunews.lk/292365/එක්දින-තරගාවලියකට-සිම්බාබ්වේ-ක්‍රිකට්-කණ්ඩායම-ජනවාරියේ-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=1465"
}