{
       "Source": "hirunews",
       "Timestamp": "Tuesday, 07 March 2023 - 10:15",
       "Headline": "වැලිගම පැලෑන බද්දේවත්ත ධීවර තොටුපොළේ මාළු අස්වනු මංකොල්ලයක්",
       "News Content": "වැලිගම පැලෑන බද්දේවත්ත ධීවර තොටුපොළෙන් ගොස් ධීවර කටයුතුවල යෙදෙමින් සිටි 'ලකීෂෆ්' ධීවර යාත්‍රාවේ ධීවරයන්ට පහර දී එහි තිබූ මත්ස්‍ය සම්පත පැහැර ගැනීම සම්බන්ධයෙන් ධීවරයන් පිරිසක් වැලිගම පොලිසිය වෙත පැමිණිලි කොට ඇතැ යි සඳහන් වනවා.\nඉකුත් (03) වැනි දා වැලිගම පැලෑන බද්දේවත්ත ධිවර තොටුපලෙන් ධීවර කටයුතු සදහා ගොස් ධීවර කටයුතුවල නිරත ව සිටිය දී ඔවුන් මෙම අවස්ථාවට මුහුණ දී ඇත්තේ.\nපැලෑන මුහුදු තීරයේ සිට මුහුදු සැතපුම් 5-6 පමණ දුර ප්‍රදේශයේ දී විසි දෙනෙකුගෙන් පමණ සමන්විත පිරිසක් ඔවුන් නෙලා ගන්නා ලද මත්ස්‍ය අස්වැන්න පැහැර ගත් බව සඳහන්.\nඔවුන් පිරිස යාත්‍රා දෙකකින් පැමිණ ධීවර පිරිසට පහර දී මෙම පැහැර ගැනීම සිදු කර ඇති බව වාර්තා වනවා.\nමෙසේ පැහැර ගැනුණු මාළු අස්වනු ප්‍රමාණය කිලෝ දහසකට වැඩි ප්‍රමාණයක්.",
       "URL": "https://www.hirunews.lk/329221/වැලිගම-පැලෑන-බද්දේවත්ත-ධීවර-තොටුපොළේ-මාළු-අස්වනු-මංකොල්ලයක්",
       "Category": "Local News",
       "Parent URL": "https://www.hirunews.lk/local-news.php?pageID=492"
}