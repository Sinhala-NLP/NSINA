{
       "Source": "hirunews",
       "Timestamp": "Saturday, 11 June 2022 - 17:37",
       "Headline": "ජනතාව පාවා දී රට ගොඩනගන්න බැහැ - විපක්ෂ නායක (වීඩියෝ)",
       "News Content": "රට ගොඩනගන ගමනේදී තීන්දු කළ යුත්තේ දේශපාලකයින්ගේ වාසිය නොව රටේ වාසිය බව විපක්ෂ නායක සජිත් ප්‍රේමදාස පවසනවා.\nජනතාවට වාසියක් නොවී ගනු ලබන කිසිදු තීරණයකින් රටට යහපතක් නොවන බවයි ඔහු පෙන්වා දෙන්නේ.\nසමගි ජන බලවේගය කිසිවිටෙකත් ජනතාව පාවා දෙන තීන්දු තීරණ නොගන්නා අතර තමන් විසින් ගනු ලබන සියලුම තීන්දු තීරණය වන්නේ ඒ හරහා රටට ලැබෙන වාසිය සහ රටට ලැබෙන අගය මත බව ද විපක්ෂ නායකවරයා ප්‍රකාශ කළා.\nනාවුක, ගුවන් සේවා, වරාය, අපනයන වැනි ක්ෂේත්‍ර නියෝජනය කරන නියෝජිත පිරිසක් සමග සමඟ අද (11) පෙරවරුවේ විපක්ෂ නායක සජිත් ප්‍රේමදාස දීර්ඝ වශයෙන් සාකච්ඡා කර තිබෙනවා.\nපැරණි මත මතාන්තර මත එල්බගෙන සිටීම හේතුවෙන් අහිමි වී ඇති ආයෝජන අවස්ථා ද,ආයෝජන සම්බන්ධව උද්ගතව ඇති ගැටලු පිළිබඳව ද මෙහිදී සාකච්ඡාවට ලක්වුණා.",
       "URL": "https://www.hirunews.lk/306853/ජනතාව-පාවා-දී-රට-ගොඩනගන්න-බැහැ-විපක්ෂ-නායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1102"
}