{
       "Source": "hirunews",
       "Timestamp": "Tuesday, 30 May 2023 - 13:37",
       "Headline": "වනඅලි පහරදීම්වලින් දෙදෙනෙකු මරුට",
       "News Content": "වනඅලි පහරදීම්වලින් ගෙවුණු පැය 24 තුළ පුද්ගලයන් දෙදෙනෙකු ජීවිතක්ෂයට පත්ව තිබෙනවා. ත්‍රිකුණාමලය - ගෝමරන්කඩවල ප්‍රදේශයේදී මාර්ගයේ ගමන්කරමින් සිටි පුද්ගලයෙකු වන අලි පහරදීමකින් ඊයේ(30) පස්වරුවේ ජීවිතක්ෂයට පත්ව ඇති බවයි පොලිස් මාධ්‍ය කොට්ඨාසය සඳහන් කළේ.\nමියගිය පුද්ගලයා 64 හැවිරිදි බක්මීගම ප්‍රදේශයේ පදිංචි අයෙක්.\nඑමෙන්ම මැදවච්චිය - පූනෑව - කුඩා හල්මිල්ලෑව ප්‍රදේශයේදී ද අද අලුයම වනඅලි පහරදීමකින් 73 හැවිරිදි තිදරු පියෙකු ජීවිතක්ෂයට පත්වී තිබෙනවා.\nමියගිය පුද්ගලයා තම වගාබිමට ගොස් යළි නිවෙස වෙත පැමිණෙමින් සිටියදී ප්‍රහාරයට ලක්ව ඇති බවයි වාර්තා වන්නේ.\nප්‍රදේශවාසින් චෝදනා කරන්නේ දිගින් දිගටම එල්ලවන වනඅලි තර්ජන හේතුවෙන් තමන් දැඩි අපහසුතාවයට පත්ව ඇති බවයි.",
       "URL": "https://www.hirunews.lk/336585/වනඅලි-පහරදීම්වලින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=307"
}