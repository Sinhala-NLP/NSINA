{
       "Source": "hirunews",
       "Timestamp": "Thursday, 25 August 2022 - 14:48",
       "Headline": "ෂිංශෝ අබේ අරක්ෂා කරගැනීමට නො හැකි වූ ජපන් පොලිස් ප්‍රධානියා ධුරයෙන් ඉවත් වෙයි",
       "News Content": "ජපානයේ හිටපු අග්‍රාමාත්‍ය ෂිංශෝ අබේ ඝාතන සිද්ධිය මුල්කර ගනිමින් එරට ජාතික පොලිස් ඒජන්සියේ ප්‍රධානී ඉතාරු නකමුරා සිය ධුරයෙන් ඉල්ලා අස්වීමට තීරණය කර ඇති බව වාර්තා වනවා.\nහිටපු අගමැතිවරයාට නිසි ආරක්ෂාවක් සැපයීමට අපොහොසත් වීම පිළිබඳ වගකීම භාරගනිමින් තමා ධුරයෙන් ඉල්ලා අස්වන බව යි ඔහු පවසන්නේ.\nපසුගිය ජුලි මාසයේ දී හිටපු අගමැති ෂිංශෝ අබේ ව වෙඩි තබා ඝාතනය කළ අතර, ඔහුට නිසි ආරක්ෂාවක් සැපයීමට පොලිසිය අසමත් වීම පිළිබඳ කනගාටු වන බව සිය ඉල්ලා අස්වීමේ තීරණය නිවේදනය කරමින් ඔහු ප්‍රකාශ කරනවා.\nපසුගිය මස 08 වැනි දා මැතිවරණ ප්‍රචාරක රැස්වීමක් අතරතුර ජපානයේ හිටපු අගමැතිවරයා වෙඩි ප්‍රහාරයකට ලක් වුණා.",
       "URL": "https://www.hirunews.lk/313697/ෂිංශෝ-අබේ-අරක්ෂා-කරගැනීමට-නො-හැකි-වූ-ජපන්-පොලිස්-ප්‍රධානියා-ධුරයෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=915"
}