{
       "Source": "hirunews",
       "Timestamp": "Monday, 21 November 2022 - 13:55",
       "Headline": "හොරණ පොලිසියේ ක්‍රියාකලාපය ගැන කාන්තාවකගෙන් චෝදනා (වීඩියෝ)",
       "News Content": "තමන් සිදුකළ පැමිණිල්ලකට අදාළව හොරණ පොලිස් ස්ථානය විසින් නිසි විමර්ශනයක් සිදු නොකිරීම හේතුවෙන් ඉහළ පොලිස් නිලධාරියෙකු දැනුවත් කිරීමට කටයුතු කිරීමත් සමග හොරණ පොලිස් ස්ථානයේ ස්ථානාධිපතිවරයා සාවද්‍ය චෝදනා ගොනුකර තම සැමියා සිරගත කිරීමට කටයුතු කළට එම ප්‍රදේශයේ ව්‍යාපාරික කාන්තාවක් විසින් චෝදනා කරනවා.\nඇය සදහන් කළේ තමන්ට සිදු වූ අසාධාරණය සම්බන්ධයෙන් පොලිස් අධිකාරි කාර්යාලය වෙත ද පැමිණිල්ලක් ඉදිරිපත් කළ බවයි.\nමේ සම්බන්ධයෙන් විමසීමට පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි නිහාල් තල්දූව සම්බන්ධ කර ගැනීමට අප ගත් උත්සහාය සාර්ථක වුයේ නැහැ.\nසුනඛයෙකු අතුරුදන් වීම සම්බන්ධයෙන් හොරණ පොලිසිය වෙත සිදුකළ පැමිණිල්ලකට අදාළව විමර්ශනයක් අතරතුර එම පොලිසියේ නිලධාරීන්ගෙන් මෙලෙස බලපෑම් එල්ල වූ බවට පැමිණිළිකාර පාර්ශ්වය චෝදනා කරනවා.\nසිය නිවසේ ඇති කළ සුනඛයෙකු අතුරුදන් වීම සම්බන්ධයෙන් හොරණ පොලිසිය වෙත මෙම කාන්තාව අදාළ පැමිණිල්ල සිදුකර තිබුණේ මීට මාස කිහිපයකට පෙරයි.\nඑහෙත් එම පැමිණිල්ල සම්බන්ධයෙන් හොරණ පොලිස් ස්ථානයේ නිලධාරීන් නිසි විමර්ශන සිදු නොකළ බැවින් තමන් ඒ පිළිබඳව ඉහළ පොලිස් නිළධාරියෙකු දැනුවත් කිරීමට කටයුතු කළ බවයි පැමිණිළි පාර්ශ්වය සදහන් කළේ.\nතමන්ට සිදු වූ මෙම අසාධාරණය සම්බන්ධයෙන් ඇය විසින් පොලිස් අධිකාරී කාර්යාලය වෙත ද පැමිණිල්ලක් ඉදිරිපත්කර තිබෙනවා.",
       "URL": "https://www.hirunews.lk/320915/හොරණ-පොලිසියේ-ක්‍රියාකලාපය-ගැන-කාන්තාවකගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=719"
}