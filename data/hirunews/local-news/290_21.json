{
       "Source": "hirunews",
       "Timestamp": "Tuesday, 06 June 2023 - 13:19",
       "Headline": "නාගචෝල රක්ෂිතයේ නිධන් හෑරූ පිරිසක් අත්අඩංගුවට",
       "News Content": "මුල්ලියාවේලිහි නාගචෝල රක්ෂිත ප්‍රදේශයට අනවසරයෙන් ඇතුළු වී කැණීම් සිදු කරම්න් සිටි පුද්ගලයන් අට දෙනෙකු අත්අඩංගුවට ගෙන තිබෙනවා.\nපෙරේදා (04) පොලිස් විශේෂ කාර්ය බළකා මුලතිවු කඳවුරේ නිලධාරීන්ට ලද තොරතුරක් මත මෙම වැටලීම සිදු කර තිබෙන අතර යකඩ සවලක්, කුළු ගෙඩියක්, උදළු 2ක්, අලවංගු 02ක්, ස්කැනර් යන්ත්‍රයක් සහ පූජා උපකරණ ද සැකකරුවන් සන්තකයේ තිබී අත්අඩංගුවට ගත් බව පොලිසිය පවසනවා.\nඅත්අඩංගුවට ගත් සැකකරුවන් වයස අවුරුදු 17ත් 62ත් අතර පසුවන තඹුත්තේගම, කොන්යාය, පුදම්වයල්, රාජාංගණය සහ නාරංගස්වැව ප්‍රදේශවල පදිංචිකරුවන්.",
       "URL": "https://www.hirunews.lk/337188/නාගචෝල-රක්ෂිතයේ-නිධන්-හෑරූ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=290"
}