{
       "Source": "hirunews",
       "Timestamp": "Saturday, 28 May 2022 - 19:16",
       "Headline": "යල කන්නයට පොහොර තවමත් ගැටලුවක් (වීඩියෝ)",
       "News Content": "නොවැළැක්විය හැකි අයුරින් මේ වසරේ ඔක්තෝම්බර් මාසය වනවිට මෙරට තුළ සහල් හිඟයක් නිර්මාණය වන බව පේරාදෙණිය විශ්වවිද්‍යාලයේ කෘෂි විද්‍යා පීඨයේ ජ්‍යෙෂ්ඨ මහාචාර්ය බුද්ධි මාරඹේ පවසනවා.\nයල කන්නයේ අඩක්ම අවසන්ව ගොස් ඇතත්ල අවශ්‍ය තරම් රසායනික පොහොර මෙතෙක් ගොවීන්ට ලැබී නැහැ.\nමෙවර වී වගාව සඳහා හෙක්ටයාර 315,000 ක පමණ බිම් සකස් කර ඇති අතරල සාමාන්‍යයෙන් යල කන්නයේදී හෙක්ටයාර 400,000ක පමණ වී වගාව සිදු කෙරෙනවා.\nයල කන්නය සඳහා යූරියා පොහොර මෙට්‍රික් ටොන් 80,000 ක් පමණ අවශ්‍ය වන අතරල සාන්ද්‍ර සුපර් පොස්ෆේට් අවශ්‍යතාව මෙට්‍රික් ටොන් 10,000 ක්ග මියුරේට් ඔෆ් පොටෑෂ් අවශ්‍යතාව යල කන්නය සඳහා මෙට්‍රික් ටොන් 28,000 ක් පමණ වනවා.\nවී වගාවට මූලික පොහොර ලෙස සාන්ද්‍ර සුපර් ෆොස්පේට් යොදන අතරල යූරියා යොදා ගනු ලබන්නේ වී සිටුවා දින 12 ත් 14 ත් අතර කාලයකදීයි එතැන් සිට සති දෙකෙන් දෙකට යූරියා අවශ්‍ය ප්‍රමාණයට වගාවට යොදනවා,හොඳින් අස්වැන්න ලැබෙන වාරි ජල සම්පාදනය තිබෙන වගා බිම් සඳහා හෙක්ටයාරයකට කිලෝග්‍රෑම් 225 ක් යූරියා යෙදවීමටයි නිර්දේශ කර ඇත්තේ.\nබන්ඩි පොහොර ලෙස මියුරේට් ඔෆ් පොටෑෂ් යෙදීමටයි පියවර ගැනෙන්නේ.\nකෙසේ වෙතත්ල මේ වනවිට රට තුළ රසායනික පොහොර හිඟයක් පවතින අතරල පවතින පොහොරද අලෙවි වන්නේ ඉහළ මිලකටයි.\nඒ සඳහා ලෝක වෙළඳපොලේ පොහොර මිල ගණන් ඉහළ යෑම මෙන්ම ශ්‍රී ලංකාව මුහුණදෙන විදේශ විනිමය අර්බුදයද හේතු වී තිබෙනවා.\nදැනට රජයේ පොහොර සමාගම් සතුව පවතින සීමිත රසායනික පොහොර ප්‍රමාණයද රජයේ ගොවිපළ වෙත මුදාහැරෙන අතරල පෞද්ගලික සමාගම් සතු පොහොරද පවතින්නේ සුළු ප්‍රමාණයක්.\nයූරියා ද අඩංගු වන නයිට්‍රජන් අඩංගු පොහොර මෙටි්‍රක් ටොන් 35ල000 ක් පමණ ශ්‍රී ලංකාව තුළ පවතින බවට වාර්තා වන අතරල ඒ අනුව කිලෝග්‍රෑම් පනහ යූරියා පොහොර මිටියක් අලෙවි වන්නේ රුපියල් 35,000 ත්ල 46,000 ත් අතර මිලකටයි.\nසුපර් ෆොස්පේට් සහ මියුරේට් ඔෆ් පොටෑෂ් වෙළඳපොලේ නොමැති තත්ත්වයක් දක්නට ලැබෙනවා.\nවී වගාව සඳහා සුපර් ෆොස්පේට් වසරකට එක් කන්නයකට පමණක් යොදන ලෙසට නිර්දේශ කර ඇති අතරල රසායනික පොහොර තහනමත් සමඟ පසුගිය කන්න දෙකකටම එම පොහොර යොදා නැහැ.\nකෙසේ වෙතත්ල රජයේ පොහොර සමාගම් හරහා මෙවර යල කන්නයට කොම්පෝස්ට්ල කාබනික දියර පොහොර සහ ක්ෂුද්‍ර ජීවි පොහොර ලබාදීමට පියවර ගෙන තිබෙනවා.\nඉදිරි මහ කන්නය සඳහා යූරියා පොහොර මෙටි්‍රක් ටොන් 160,000 ක් පමණ අවශ්‍ය වනවාග ඒ අනුව යූරියා මෙන්ම අනෙකුත් රසායනික පොහොර ආනයනය කිරීම සඳහා අවශ්‍ය ප්‍රසම්පාදන කටයුතු සිදුකරමින් පවතින බවයි කොමර්ෂල් පොහොර සමාගමේ සභාපති මෙත්සිරි විජේගුණවර්ධන සඳහන් කළේ.\nලෝක බැංකු ආධාර සහ ඉන්දීය ණය පහසුකම යටතේ පොහොර ආනයනය කිරීම සඳහා අවශ්‍ය කටයුතුයි ඒ අනුව සිදු කෙරෙන්නේ.\nමේ අතරලමෙවර යල කන්නයේදී යම් කිසි අස්වැන්නක් ලැබෙන එක ස්ථිර නමුත් අවම වශයෙන් 50්‍ර කින් පමණ අස්වනු අඩුවීමක් අපේක්ෂා කරන බවයි පේරාදෙණිය විශ්වවිද්‍යාලයේ කෘෂි විද්‍යා පීඨයේ ජ්‍යෙෂ්ඨ මහාචාර්ය බුද්ධි මාරඹේ කියා සිටියේ.",
       "URL": "https://www.hirunews.lk/305547/යල-කන්නයට-පොහොර-තවමත්-ගැටලුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1136"
}