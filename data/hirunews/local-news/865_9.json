{
       "Source": "hirunews",
       "Timestamp": "Friday, 16 September 2022 - 8:06",
       "Headline": "කැසිනෝ බදු අයකර ගැනීම විධිමත් කෙරේ",
       "News Content": "කැසිනෝ ව්‍යාපාරයේ නිරත ආයතනවලින් විධිමත් පරිදි බදු අය කර ගැනීම සඳහා මුදල්, ආර්ථික ස්ථායිකරණ සහ ප්‍රතිපත්ති සම්පාදන අමාත්‍යාංශය පියවර ගෙන තිබෙනවා.\nඒ, එහි විෂය භාර අමාත්‍යවරයා ලෙස ජනාධිපති රනිල් වික්‍රමසිංහගේ අත්සනින් යුතුව අගෝස්තු මස 31 දා නිකුත් කළ නව ගැසට් නිවේදනයට අනුවයි.\nඅදාළ ගැසට් නිවේදනය මුදල් අමාත්‍යාංශ වෙබ් අඩවියේ පළ කර ඇති අතර, කැසිනෝ කර්මාන්තය නීත්‍යානුකූල කිරීමට සහ නියාමනය කිරීමට මෙන්ම සුදුසුකම් ලබන නව ආයෝජකයින්ට අවස්ථාව ලබාදීමේ අරමුණින් නව බලපත්‍ර ලබාදීම සඳහා සංශෝධිත නීති ද එහි දක්වා තිබෙනවා.\nමෙතෙක් මෙරට කැසිනෝ ව්‍යාපාරයේ නිරතවීමට බලපත්‍ර ලබාදී තිබුණේ පුද්ගලයින් දෙදෙනෙකුට පමණයි.\nසංශෝධිත නීති අනුව 2010 අංක 14 දරණ පනත යටතේ ශ්‍රී ලංකාව තුළ කැසිනෝ ව්‍යාපාරය සඳහා නව බලපත්‍ර ලබාදිය යුතු බවත්, මෙතෙක් එය සිදු නොවූ බැවින් සංශෝධිත ගැසට් නිවේදනයෙන් මෙම පනත බලාත්මක කෙරෙනවා.",
       "URL": "https://www.hirunews.lk/315517/කැසිනෝ-බදු-අයකර-ගැනීම-විධිමත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=865"
}