{
       "Source": "hirunews",
       "Timestamp": "Saturday, 22 May 2021 - 13:11",
       "Headline": "සංචරණ සීමා සමඟ මාර්ග සෝදිසි කිරීම් ඉහළට  (වීඩියෝ)",
       "News Content": "මුළු දිවයිනටම බලපැවැත්වෙන පරිදි පනවා ඇති සංචරණ සීමා හේතුවෙන් මාර්ග සෝදිසි කිරීම් ඉහළ නංවා ඇති බව පොලිස් මූලස්ථානය පවසනවා.\nකෙසේ වෙතත්, රජය මේ වනවිටත් නිවේදනය කර ඇති පරිදි අත්‍යාවශ්‍ය සේවා සඳහා මෙම සංචරණ සීමාවන් බලපැවැත්වෙන්නේ නැහැ.\nඊයේ (21) රාත්‍රී 11 සිට එළඹෙන 25 වන අඟහරුවාදා අලුයම 4 දක්වා සංචරණ සීමා ක්‍රියාත්මක වන අතර, යළි එදින රාත්‍රී 11 සිට 28 වනදා අලුයම 4 දක්වා සංචරණ සීමා පැනවීමට නියමිතයි.\nමෙම සංචරණ සීමා කාලසීමාව තුල කිසිදු ලෙසකින් සාමාන්‍ය සංචරණයට අවස්ථාවක් නොමැති බවයි පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ අවධාරණය කළේ.\nසංචරණ සීමා ක්‍රියාත්මක වුවද, ලබන 24, 25, 27 සහ 28 දිනවල ගොවීන්ගේ නිෂ්පාදන ක්‍රියාවලිය සඳහා ආර්ථික මධ්‍යස්ථාන 07 ක් විවෘතව තැබෙනවා.\nඑමෙන්ම, ධීවර කටයුතුවලට මෙන්ම, මත්ස්‍ය තොග වෙළඳාමට ද සංචරණ සීමා බලපාන්නේ නැහැ.",
       "URL": "https://www.hirunews.lk/272123/සංචරණ-සීමා-සමඟ-මාර්ග-සෝදිසි-කිරීම්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1936"
}