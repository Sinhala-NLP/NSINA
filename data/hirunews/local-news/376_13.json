{
       "Source": "hirunews",
       "Timestamp": "Monday, 01 May 2023 - 23:07",
       "Headline": "යාපනයේ රිය අනතුරකින් කාන්තාවන් දෙදෙනෙක් ජීවිතක්ෂයට",
       "News Content": "යාපනය අල්ලෙපිට්ටි ප්‍රදේශයේදී ස්කූටර් වර්ගයේ යතුරුපැදියක් සහ මෝටර් රථයක් එකිනෙක ගැටීමෙන් සිදු වූ අනතුරකින් කාන්තාවන් දෙදෙනෙකු එම ස්ථානයේදී ම ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්ව ඇත්තේ යාපනය,කෝපායි ප්‍රදේශයේ පදිංචි වයස අවුරුදු 31ක් හා 27වන කාන්තාවන් දෙදෙනෙක්.\nඅනතුරින් මෝටර් රථයේ ගමන් කළ සිව්දෙනෙකු තුවාල ලබා යාපනය රෝහලට ඇතුළත් කර ඇති අතර ඉන් දෙදෙනෙකුගේ තත්ත්වය බරපතළ බවයි වාර්තා වෙන්නේ.\nමෝටර් රථයේ සහ ස්කූටර් වර්ගයේ යතුරුපැදියේ අධික වේගය මෙම අනතුරට හේතුවන්නට ඇති බවයි පොලීසිය සඳහන් කරන්නේ.",
       "URL": "https://www.hirunews.lk/333994/යාපනයේ-රිය-අනතුරකින්-කාන්තාවන්-දෙදෙනෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=376"
}