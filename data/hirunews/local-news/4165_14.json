{
       "Source": "hirunews",
       "Timestamp": "Tuesday, 19 December 2017 - 17:30",
       "Headline": "ප්‍රභාකරන්ගේ කතාවක් පොළොව යටින් මතුවෙයි (ඡායාරූප)",
       "News Content": "එල්ටීටීඊ නායක වේළුපිල්ලේ ප්‍රභාකරන්ගේ ජිවිත කථාව හා වීරත්වය ප්‍රකාශය වන ආකාරයේ වීඩියෝවක් සහිත සීඩි පට තොගයත් කිලිනොච්චිය රාමනාදපුරම් ප්‍රදේශයේ පැරණි එල්.ටි.ටි.ඊ කදවුරක් තුළ වළදමා තිබියදී  ඊයේ (18) සවස කිලිනොච්චිය රාමනාදපුරම් පොලිස් මුරපොළේ නිලධාරීන් කණ්ඩායමක් විසින් සොයාගෙන ඇති බව කිලිනොච්චිය පොලිසිය පවසනවා.\nකිලිනොච්චිය පොලිසිය පැවසුවේ පැරණි එල්.ටි.ටි.ඊ කදවුර පැවති සීමාවේ ඉඩම් ජනතාවට ලබාදීමෙන් අනතුරුව අදාළ ප්‍රදේශයේ නිවසක් ඉදිකිරීම සදහා ඉඩමේ හිමිකරු අත්තිවාරම් කපමින් සිටියදි ආරක්ෂිත බහාලුමක දමා වළදමා තිබූ සීඩි පට හමුවීමෙන් අනතුරුව පොලිසිය වෙත දැනුම් දී ඇති බවයි.\nආරක්ෂිත බහාලූමෙහි තිබී සිඩි පට 91 ක්, සීඩි පට ආරක්ෂිත ආවරණ 61 සොයාගත් බවත් පැරණි ජංගම දුරකථන කාඞ්පත් තොගයක්ද සොයාගත් බවද පොලිසිය පවසනවා.\nපොලිසිය පැවසුවේ මෙහි ඇති ඇතැම් සී.ඩි පට වැඩිහිටියන්ට පමණක්වූ සීමා වු සිනමා පට බවට හදුනාගෙන ඇති බවයි.\nසොයාගත් සීඩි පට තොගය වැඩිදුර විමර්ශන සදහා කිලිනොච්චිය ධර්මපුරම් පොලිස් ස්ථානය වෙත භාරදී තිබෙනවා.\nවවුනියාව - මාධව කුලසූරිය",
       "URL": "https://www.hirunews.lk/178796/ප්‍රභාකරන්ගේ-කතාවක්-පොළොව-යටින්-මතුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4165"
}