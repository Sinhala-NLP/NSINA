{
       "Source": "hirunews",
       "Timestamp": "Thursday, 30 June 2022 - 22:01",
       "Headline": "රුසියානු තානාපති විදේශ ඇමති හමුවෙයි",
       "News Content": "ශ්‍රී ලංකාවේ රුසියානු තානාපති යූරි මැටේරි මහතා අද විදේශ කටයුතු පිළිබඳ අමාත්‍ය ජී.එල්. පීරිස් මහතා හමුවුණා.\nඑහිදී පවතින ආර්ථික අර්බුදය මඟහරවා ගැනීම සඳහා රුසියානු සමූහාණ්ඩුවේ සහය ලබාදෙන බවට රුසියානු තානාපතිවරයා සහතික වූ බවයි විදේශ කටයුතු අමාත්‍යාංශය පවසන්නේ.\nමේ අතර, චීන මානුෂීය ආධාර වැඩසටහනේ දෙවන අදියර ලෙස චීන සමූහාණ්ඩුව මගින් අත්‍යවශ්‍ය ජීවිතාරක්ෂක ඖෂධයක් වන එනැක්සපරීන් එන්නත් ලක්ෂ 5කට අධික තොගයක් සෞඛ්‍ය අමාත්‍ය කෙහෙළිය රඹුක්වැල්ල මහතා වෙත ප්‍රදානය කර\nතිබෙනවා.",
       "URL": "https://www.hirunews.lk/308678/රුසියානු-තානාපති-විදේශ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1055"
}