{
       "Source": "hirunews",
       "Timestamp": "Sunday, 13 August 2023 - 8:47",
       "Headline": "මෙරට අනාගත ඉලක්කය පිළිබඳව මුදල් රාජ්‍ය ඇමතිගෙන් ප්‍රකාශයක්",
       "News Content": "මෙරට අනාගතයේ ප්‍රධාන උපායමාර්ගය වන්නේ ශක්තිමත් තිරසාර, සර්ව ආර්ථීක ප්‍රතිපත්ති ක්‍රියාත්මක කිරීම මෙන්ම ඩිජිටල් ආර්ථීකයක් සහ හරිත ආර්ථීකයක් ඉලක්ක කරගනිමින් ගමන් කිරීම බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nට්විටර් පණිවුඩයක් නිකුත් කරමින් රාජ්‍ය අමාත්‍යවරයා පෙන්වා දෙන්නේ එමගින් වේගවත් ආර්ථීක ස්ථාවරත්වයක් සහ තිරසර සංවර්ධනයක් කරා ගමන් කිරීමට හැකියාව ලැබෙන බවයි.\nආයෝජන අවස්ථා ඉහළ ප්‍රතිලාභ ලබාගැනීම සඳහා සුදුසුම කාලය මෙය බව විදේශ ආයෝජන ප්‍රවර්ධනය කිරීම සඳහා ඉන්දියාවේ මුම්බායි හිදී පැවැත්වුණු ශ්‍රී ලංකාවේ ආයෝජනය නමින් තේමා කරගත් සමුළුවේදී අවධානයට ලක් කිරිමට හැකිවූ බවයි අමාත්‍යවරයා සිය ට්විටර් පණිවුඩය මගින් වැඩිදුරටත් දක්වා ඇත්තේ.",
       "URL": "https://www.hirunews.lk/344634/මෙරට-අනාගත-ඉලක්කය-පිළිබඳව-මුදල්-රාජ්‍ය-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=102"
}