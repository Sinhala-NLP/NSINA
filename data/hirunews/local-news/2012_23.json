{
       "Source": "hirunews",
       "Timestamp": "Sunday, 18 April 2021 - 13:42",
       "Headline": "කොළඹ වරාය නගරයේ පූර්ණ හිමිකාරිත්වය ශ්‍රී ලංකාව සතු බව අධිකරණ ඇමති කියයි (වීඩියෝ)",
       "News Content": "කොළඹ වරාය නගරයේ පූර්ණ හිමිකාරිත්වය ශ්‍රී ලංකාව සතු බව අධිකරණ අමාත්‍ය අලි සබ්‍රි මහතා අවධාරණය කරනවා.\nකොළඹ අද පැවති ප්‍රවෘත්ති සාකච්ඡාවකට එක්වෙමින් ඔහු සදහන් කළ වරාය භූමියේ කොටසක් වෙනත් පාර්ශ්වයකට පැවරූ බවට පවසන ප්‍රකාශයන් දැඩිව ප්‍රතික්ෂේප කරන බවයි.\nකොළඹ වරාය නගරය ආර්ථික කොමිෂන් සභාව යනු වරාය නගරය තුළ සිදුවන ක්‍රියාකාරකම් පාලනයල කළමනාකරණය සහ නියාමනය සඳහා පිහිටුවන්නක්.\nකොළඹ වරාය නගරය තුළ ව්‍යාපාර හෝ සේවා සැපයීම සඳහා අවශ්‍ය බලපත්‍ර නිකුත් කිරිමට අපේක්ෂා කෙරෙන්නේ එමගින්.\nආර්ථික කොමිෂන් සභාවක් පිහිටුවිමේ මුලික අරමුණ වන්නේ කිසියම් ව්‍යාපාතියක් තුළ ව්‍යාපාර කටයුතු සිදු කිරිමේදි අවශ්‍ය ආර්ථික හා පරිපාලන නිදහස සැපයිමයි.\nමුහුද ගොඩකරමින් ඉදිවන කොළඹ වරාය නගරයේ සමස්ත භූමි ප්‍රමාණය හෙක්ටයාර 269ක් වන අතර එහි සමස්ත ආයෝජනය ඇමරිකානු ඩොලර් බිලියන 15ක්.\nමෙම වරාය නගරය ලොව උසස්ම මට්ටමේ කාර්යාල සංකිර්ණ, අති නවින සෞඛ්‍ය සේවා, අධ්‍යාපන සේවා, බහුවිධ සේවා පහසුකම්, සැහැල්ලු යාත්‍රාංගණ, සුපිරි සාප්පු සංකීර්ණ, හෝටල් සහ විනෝදාස්වාදය සැපයිම සඳහා වෙන්වුණු පහසුකම් වලින් සමන්විතයි.\nමෙම ව්‍යාපෘතිය තුලින් රැකියා අවස්ථා 130,000ක් සහ දළ දේශීය නිෂ්පාදනයට 11.5%ක දායකත්වයක් ලැබෙනු ඇතැයි අපේක්ෂා කරනවා.\nඒ අනුව මේ දිනවල දේශපාලන වේදිකාවේ අවධානය යොමුව ඇති.\nපාර්ලිමේන්තුවට ඉදිරිපත් කල කොළඹ වරාය නගරය ආර්ථික කොමිෂන් සභාව පිහිටුවීමට අදාළ පනත් කෙටුම්ප පිළිබඳ අප විමසීමක් කළා.",
       "URL": "https://www.hirunews.lk/268778/කොළඹ-වරාය-නගරයේ-පූර්ණ-හිමිකාරිත්වය-ශ්‍රී-ලංකාව-සතු-බව-අධිකරණ-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2012"
}