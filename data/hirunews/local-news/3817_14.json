{
       "Source": "hirunews",
       "Timestamp": "Friday, 03 August 2018 - 10:44",
       "Headline": "මහසෝන් බලකායේ ප්‍රධානියා යළි රක්ෂිත බන්ධනාගාරයට",
       "News Content": "මහනුවර පොලිස් කොට්ඨාශය තුල පසුගිය දිනවල සිදු වූ කලහකාරී සිද්ධීන් සම්බන්ධයෙන් අත්අඩංගුවට ගැනුණු මහසෝන් බලකායේ ප්‍රධානී අමිත් වීරසිංහ ඇතුළු 8 දෙනා ලබන 10  වනදා දක්වා අද යළි රක්ෂිත බන්ධනාගාර ගත කෙරුණා.\nඒ සැකකරුවන් තෙල්දෙණිය මහේස්ත්‍රාත් දිසා විනිසුරු ශානක කලන්සූරිය හමුවට ඉදිරිපත් කිරීමෙන් අනතුරුවයි.\nඑහිදී ත්‍රස්ත විමර්ශන කොට්ඨාශය කළ ඉල්ලීමකට අනුව මෙම සිද්ධියේ 4 වන සැකකරු අත්අඩංගුවට ගන්නා අවස්ථාවේ ඔහු සතුව තිබූ හඩ පටිගත කරන යන්ත්‍රය රජයේ රස පරීක්ෂකවරයා වෙත ඉදිරිපත් කිරීමට අධිකරණ අවසර ලබාදුන්නා.\nඑමෙන්ම, මහනුවර පොලිස් කොට්ඨාශය තුල පසුගිය දිනවල සිදු වූ කලහකාරී සිද්ධීන් සම්බන්ධයෙන් රංගල පොලීසිය විසින් අත්අඩංගුවට ගත් සැකකරුවන් දෙදෙනා අද අධිකරණය හමුවට ඉදිරිපත් කළ අතර ඔවුන් ද ලබන 10 වනදා දක්වා අද යළි රක්ෂිත බන්ධනාගාර ගත කරනු ලැබුවා.",
       "URL": "https://www.hirunews.lk/196689/මහසෝන්-බලකායේ-ප්‍රධානියා-යළි-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=3817"
}