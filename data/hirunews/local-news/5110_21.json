{
       "Source": "hirunews",
       "Timestamp": "Tuesday, 29 March 2016 - 14:37",
       "Headline": "සිසුන් පිරිසක් විශ්වවිද්‍යාල ප්‍රතිපාදන කොමිෂන් සභාව ඉදිරිපිට සත්‍යග්‍රහයක",
       "News Content": "2014 සහ 2015 අධ්‍යයන වර්ෂය සඳහා සිසුන් ඇතුළත් කරගැනීම කප්පාදු කර ඇති බව පවසමින් සබරගමුව විශ්වවිද්‍යාලයේ සිසුන් පිරිසක් මේ වනවිට විශ්වවිද්‍යාල ප්‍රතිපාදන කොමිෂන් සභාව ඉදිරිපිටදී සත්‍යග්‍රහයක නිරතවනවා.\nඅද පෙරවරුවේ කොළඹ විහාරමහාදේවි උද්‍යානය අසල සිට විශ්වවිද්‍යාල ප්‍රතිපාදන කොමිෂන් සභාව දක්වා පා ගමනකින් පැමිණ උද්ඝෝෂණයක නිරතවීමෙන් අනතුරුවයි ඔවුන් මෙම සත්‍යග්‍රහය ආරම්භ කළේ.\nමේ අතර තම පත්වීම් ස්ථිර කරන ලෙස ඉල්ලා ලංකා විදුලිබල මණ්ඩලයේ බිල්පත් නිලධාරීන්ගේ සංගමය ද විදුලිබල හා පුනර්ජනනීය බලශක්ති අමා්‍යාංශය ඉදිරිපිට දි උද්ඝෝෂණයක නිරත වී සිටිනවා.",
       "URL": "https://www.hirunews.lk/129648/සිසුන්-පිරිසක්-විශ්වවිද්‍යාල-ප්‍රතිපාදන-කොමිෂන්-සභාව-ඉදිරිපිට-සත්‍යග්‍රහයක",
       "Category": "Local News",
       "Parent URL": "https://www.hirunews.lk/local-news.php?pageID=5110"
}