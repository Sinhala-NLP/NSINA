{
       "Source": "hirunews",
       "Timestamp": "Thursday, 16 June 2022 - 22:32",
       "Headline": "සැඟවූ වී සහ සහල් තොග වැටලීමට ආරක්ෂක අංශ සහාය (වීඩියෝ)",
       "News Content": "නීති විරෝධී ලෙස සඟවා ගෙන සිටින වී සහ සහල් තොග වෙළෙඳපොළට නිකුත් කිරීම සඳහා හදිසි නීතිය යටතේ හෝ ක්‍රියාකරන බව කෘෂිකර්ම අමාත්‍ය මහින්ද අමරවීර මහතා පවසනවා.\nඅද පැවති ප්‍රවෘත්ති සාකච්ඡාවට එක්වෙමින් අමාත්‍යවරයා සඳහන් කළේ සහල් තොග වැටලීම සඳහා ආරක්ෂක අංශවල සහයෝගයද ලබාගන්නා ලෙස අග්‍රාමාත්‍ය රනිල් වික්‍රමසිංහ මහතා උපදෙස් ලබාදී ඇති බවයි.\nමේ අතර යල කන්නය සඳහා වගා කටයුතු ආරම්භ කර ඇති බැවින්'තමන්ට පොහොර ලබා දීමට ආණ්ඩුව කඩිනමින් පියවර ගත යුතු බවට ගොවීන් පවසනවා.\nපොළොන්නරුව පරාක්‍රම සමුද්‍ර ව්‍යාපාරයේ ගොවීන් මෙවර යල කන්නයේ කටයුතු, මේ වන විට ආරම්භ කර තිබෙනවා.\nපොහොර සහ ඉන්ධන නොමැති වීම හේතුවෙන් ගොවීන් යල කන්නයේ වගා කිරීම් ප්‍රමාද කර තිබුණා.\nමේ අතර, එක්සත් සහල් නිෂ්පාදකයින්ගේ සංගමයද අද ප්‍රවෘත්ති සාකච්ඡාවක් කැඳවමින් ආරක්ෂිත සහල් තොග සම්බන්ධයෙන් අනාවරණයක් සිදු කළා.",
       "URL": "https://www.hirunews.lk/307341/සැඟවූ-වී-සහ-සහල්-තොග-වැටලීමට-ආරක්ෂක-අංශ-සහාය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1089"
}