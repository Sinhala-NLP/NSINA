{
       "Source": "hirunews",
       "Timestamp": "Thursday, 03 November 2016 - 7:41",
       "Headline": "වකුගඩු අවදානම දුරලන්න ආසියානු සංවර්ධන බැංකුවෙන් මිලියන 60 ක ණයක්",
       "News Content": "වකුගඩු රෝග අවදානම් සහිත දිස්ත්‍රික්කවලට පානීය ජලය සැපයීමේ ව්‍යාපෘති සඳහා ආසියානු සංවර්ධන බැංකුව, ඇමරිකානු ඩොලර් මිලියන 60 ක ණය මුදලක් ලබාදීමට තීරණය කර තිබෙනවා.\nඊට අදාළ ගිවිසුමට ඊයේ අත්සන් තැබුණේ මුදල් අමාත්‍යාංශයේදීයි.\nවකුගඩු රෝගය ව්‍යාප්තවීමේ වැඩි අවදානමක් පවතින අනුරාධපුරය, පොළොන්නරුව, බදුල්ල, මොණරාගල, පුත්තලම සහ කුරුණෑගල යන දිස්ත්‍රික්කවල පළාත්පාලන ආයතන සඳහා මෙම මුදල් හිමිවනවා.\nආසියානු සංවර්ධන බැංකුව මීට පෙර ඇමරිකානු  ඩොලර් මිලියන 59 ක ආධාරයක් ශ්‍රී ලංකාවට ලබාදී ඇති අතර, එය පළාත් හතක යටිතල පහසුකම් සංවර්ධනය   සඳහා යොදාගනු ලැබුවා.",
       "URL": "https://www.hirunews.lk/146695/වකුගඩු-අවදානම-දුරලන්න-ආසියානු-සංවර්ධන-බැංකුවෙන්-මිලියන-60-ක-ණයක්",
       "Category": "Local News",
       "Parent URL": "https://www.hirunews.lk/local-news.php?pageID=4810"
}