{
       "Source": "hirunews",
       "Timestamp": "Tuesday, 17 August 2021 - 19:20",
       "Headline": "එජාප නායක රනිල්, ජනපති හමුවී කොරෝනා මැඩලන්න යෝජනා ඉදිරිපත් කරයි (වීඩියෝ)",
       "News Content": "කොරෝනා වසංගතය මැඩපැවැත්වීම සඳහා ගතයුතු ඉදිරි පියවර සම්බන්ධයෙන් ජනාධිපති ගෝඨාභය රාජපක්ෂ සහ හිටපු අග්‍රාමාත්‍ය, පාර්ලිමේන්තු මන්ත්‍රී රනිල් වික්‍රමසිංහ අතර අද විශේෂ සාකච්ඡාවක් පැවැත්වුණා.\nඑහිදී කොරෝනා වෛරසය පිටුදැකීම සඳහා එක්සත් ජාතික පක්ෂය ඉදිරිපත් කර ඇති යෝජනා මාලාව ක්‍රියාත්මක කිරීමේ වැදගත්කම සම්බන්ධයෙන් හිටපු අග්‍රාමාත්‍යවරයා විසින් ජනාධිපතිවරයා වෙත කරුණු දක්වා ඇති බව සඳහන්.\nජනාධිපති කාර්යාලයේදී අද පෙරවරුවේ මෙම සාකච්ඡාව පවත්වා ඇති අතර, එය විනාඩි 40 ක පමණ කාලයක් පැවති බවයි දේශපාලන ආරංචි මාර්ග සඳහන් කළේ.\nරටේ පවතින කොරෝනා තත්ත්වය සම්බන්ධයෙන් සාකච්ඡා කිරීම සඳහා පක්ෂ නායකයින් කැඳවන ලෙස එක්සත් ජාතික පක්ෂයේ නායක, පාර්ලිමේන්තු මන්ත්‍රී රනිල් වික්‍රමසිංහ මීට පෙර ඉල්ලීමක්ද කර තිබුණා.",
       "URL": "https://www.hirunews.lk/279955/එජාප-නායක-රනිල්-ජනපති-හමුවී-කොරෝනා-මැඩලන්න-යෝජනා-ඉදිරිපත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1747"
}