{
       "Source": "hirunews",
       "Timestamp": "Saturday, 11 June 2022 - 22:26",
       "Headline": "අවසන් T20 තරගයෙන් ශ්‍රී ලංකාවට විශිෂ්ට ජයක්",
       "News Content": "ඔස්ට්‍රේලියා කණ්ඩායම සමග පැවති අවසන් T20 තරගය කඩුළු ජය ගැනීමට ශ්‍රී ලංකා කණ්ඩායම අද සමත්වුනා.\nතරගය පැවැත්වුනේ පල්ලෙකැලේ ජාත්‍යන්තර ක්‍රීඩාංගණයේදීයි.\nතරගයේ කාසියේ වාසිය දිනූ ඔස්ට්‍රේලියා කණ්ඩායම තීරණය කළේ පළමුවෙන් පන්දුවට පහරදීමටයි.\nඒ අනුව පළමවෙන් පන්දුවට පහරදුන් ඔවුන් නියමිත පන්දුවාර 20 අවසානයේ කඩුලු 5ක් දැවී ලකුණු 176ක් ලබාගත්තා.\nඔස්ට්‍රේලියා ඉනිම ආරම්භ කලේ ඒරෝන් ෆින්ච් සමඟින් ඩේවිඩ් වෝනර්යි. ඒ අනුව ඔස්ට්‍රේලියා කණ්ඩායම සිය පන්දුවාර 20 අවසානයේ කඩුලු 5ක් දැවී ලකුණු 176ක ලකුණු පුවරුවක් නිර්මාණය කළා.\nමාකස් ස්ටොයිනිස් ලකුණු 38ක් සහ ස්ටීව් ස්මිත් නොදැවී ලකුණු 37ක් ලබා ගත්තා. පන්දු යැවීමේදී මහේෂ් තීක්ෂණ ලකුණු 25කට කඩුලු 2ක් දවා ගත්තා.\nඒ අනුව අවසන් 20යි 20 තරගය ජය ගැනීමට ශ්‍රී ලංකාවට හිමිවූ ඉලක්කය ලකුණු 177ක්.\nවසර දෙකකින් පල්ලේකැලේදී ජගත් පන්දුවාර 20 තරගයක් පැවැත්වෙද්දී, එම තරගය සියැසින් දැකබලා ගන්නට අද පස්වරුවේ සිට පල්ලෙකැලේ ක්‍රීඩාංගණයට ක්‍රීඩා ලෝලීන් පැමිණියා.\nශ්‍රී ලංකා කණ්ඩායම අද තරගය සඳහා එක් වෙනස් කමක් සිදු කරමින් ප්‍රවීන් ජයවික්‍රම කණ්ඩායමට කැඳවා තිබුණා. ඒ නුවන් තුෂාර වෙනුවටයි.\nලකුණු 176ක ජයග්‍රාහී ඉලක්කයක් හඹා යාම සඳහා පිටියට පිවිසියේ ධනුෂ්ක ගුණතිලක සමඟින් පැතුම් නිස්සංකයි.\nශ්‍රී ලංකා ලකුණු පුවරුවට ලකුණු 25ක් එක්වෙද්දී ධනුෂ්ක ගුණතිලකව ලකුණු 15කට දවා ගැනීමට ඔස්ට්‍රේලියා පන්දු යවන්නන්ට හැකියාව ලැබුණා.\nචරිත් අසලංක ලකුණු 26ක් සහ පැතුම් නිස්සංක ලකුණු 27ක් ලබා ගත්තා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා පිතිකරුවන් පන්දුවාර 15යි පන්දු 5ක් අවසානයේ කඩුලු 6ක් දැවී ජයග්‍රාහී ඉලක්කය පසු කළා.\nනායක දසුන් ශානක නොදැවී ලකුණු 54ක් ලබාගත්තා. ඒ හතරේ පහර 5ක් සහ හයේ පහර 4ක් සමගින්. භානුක රාජපක්ෂ ලකුණු 17යි.\nපන්දුවාර 20 ක්‍රිකට් තරගාවලියේ ජය කල් වෙලා ඇතිවම කැන්ගරුවන්ට හිමි වී තිබියදීත් ශ්‍රී ලංකා කණ්ඩායම අද තරග බිමට පිවිසුණේ කෙසේ හෝ මෙම තරගය ජය ගෙන තරගාවලිය තරග 2ට 1ක් ලෙස ගෞරවාන්විත අවසන් කර ගැනිමේ අරමුණ\nඇතිවයි.\nමෙම තරගය ඉලක්ක කර ගනිමින් පැවැති පුහුණු සැසියක් අතරතුර කසුන් රාජිත සහ මතීෂ පතිරණ ආබාධයන්ට ලක්වීම හේතුවෙන් අවසන් පන්දුවාර 20 තරගය අහිමි වුණා.\nඒ වෙනුවට එක්දින තරගාවලියට නම් කර සිටි ප්‍රමෝද් මධුෂාන් සහ අසිත ප්‍රනාන්දු ශ්‍රී ලංකා පන්දුවාර 20 සංචිතයට කැඳවනු ලැබුවා.\nමේ අනුව තරග 3කින් සමන්විත T20 තරඟාවලියේ ජය දෙකට 1ක් ලෙසට ඔස්ට්‍රේලියාවට ජය හිමිවුණා.",
       "URL": "https://www.hirunews.lk/306876/අවසන්-t20-තරගයෙන්-ශ්‍රී-ලංකාවට-විශිෂ්ට-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1101"
}