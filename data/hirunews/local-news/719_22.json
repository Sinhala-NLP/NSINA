{
       "Source": "hirunews",
       "Timestamp": "Monday, 21 November 2022 - 12:49",
       "Headline": "පාසල් කිහිපයක ගුරුවරුන් පහසු ඇඳුමින් සැරසී පාසලට",
       "News Content": "දිවයිනේ පාසල් කිහිපයක ගුරුවරුන් අද (21) සාරිය වෙනුවට වෙනත් පහසු ඇඳුම්වලින් සැරසී පාසල වෙත වාර්තා කර තිබෙනවා.\nඔවුන් පවසන්නේ, වත්මන් ආරථික අර්බුදය හේතුවෙන් සාරි ඇඳීම වියදම් අධික කාර්‍යයක් බව යි.\nගුරුවරුන්ගේ ඇඳුම වන සාරිය කිසි ලෙසකින් වෙනස් කිරීමට තීරණය නො කරන බව අධ්‍යාපන අමාත්‍ය සුසිල් ප්‍රේම්ජයන්ත් ඉකුත් දිනක දී ප්‍රකාශ කළා.\nඒ, පාර්ලිමේන්තු සැසිවාරය අමතමින්.\nමේ අතර, ලංකා ගුරු සංගමයේ ප්‍රධාන ලේකම් ජෝසප් ස්ටාලින්ගෙන්, හිරු නිවුස් අප කළ විමසීමක දී ඔහු කියා සිටියේ, අදාළ තීරණය කිසිදු ගුරු සංගමයක බලපෑමෙන් සිදු වූවක් නො ව රාජ්‍ය පරිපාලනයට අදාළ 5/2022 චක්‍රලේකයට අනුව ගුරුවරුන්ට ඇති අයිතියකට අනුව සිදු කරන ක්‍රියාවක් බව යි.",
       "URL": "https://www.hirunews.lk/320908/පාසල්-කිහිපයක-ගුරුවරුන්-පහසු-ඇඳුමින්-සැරසී-පාසලට",
       "Category": "Local News",
       "Parent URL": "https://www.hirunews.lk/local-news.php?pageID=719"
}