{
       "Source": "hirunews",
       "Timestamp": "Thursday, 05 October 2017 - 13:14",
       "Headline": "සිසු දෙමව්පියන් මහානායක හිමිවරුන් හමුවට",
       "News Content": "රජයේ වෛද්‍ය විද්‍යාලයීය ශිෂ්‍ය දෙමාපිය සංගමය සහ මාලඹේ පෞද්ගලික වෛද්‍ය විද්‍යාලයීය දෙමාපිය සංසදය රාමඤ්ඤ නිකායේ මහානායක අතිපූජ්‍ය නාපානේ පේමසිරි නාහිමියන් සහ ගැටඹේ - රාජෝපවනාරාමය විහාරාධිපති පූජ්‍ය කැප්පෙටියාගොඩ සිරිවිමල හිමියන් බැහැදුටුවා.\nඔවුන් එහිදී මෙම හිමියන්ට සංදේශයක් ද භාරදී තිබෙනවා. සයිටම් ගැටලූව වහා විසදන ලෙස ඉල්ලා ඔවුන් පසුගියදා ජනාධිපති ලේකම් කාර්යාලයට සහ අග්‍රාමාත්‍ය ලේකම් කාර්යාලයට ද සංදේශ භාර දෙනු ලැබූ අතර, එහි පිටපතුයි අද මෙලෙස නාහිමිවරුන්ට භාරදී ඇත්තේ.\nමේ අතර ඔවුන් අද පස්වරුවේ අස්ගිරි සහ මල්වතු මහානාහිමිවරුන් බැහැදැකීමට නියමිත බවයි හිරු වාර්තාකරුවන් සදහන් කළේ.",
       "URL": "https://www.hirunews.lk/172661/සිසු-දෙමව්පියන්-මහානායක-හිමිවරුන්-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4287"
}