{
       "Source": "hirunews",
       "Timestamp": "Friday, 04 February 2022 - 14:02",
       "Headline": "නාවික හමුදාව ජාතිය වෙනුවෙන් උත්තමාචාර පිරිනමයි  (වීඩියෝ)",
       "News Content": "නිදහස් දින උත්සවයට සමගාමීව නාවික හමුදාව විසින් සාම්ප්‍රදායානුකූලව ජාතිය වෙනුවෙන් සිදු කරන ආචාර වෙඩි මුරය අද (04) දහවල් පැවැත්වුණා.\nඒ ගාලු මුවදොර පිටියට ඈතින් වූ ගැඹුරු මුහුදේ නැංගුරම් ලා තිබූ ගජබාහු නෞකාවේ සිටයි.\nඑහිදී ආචාර වෙඩි මුර 25 ක් සිදුකෙරුණු බව නාවික හමුදා මාධ්‍ය ඒකකය සඳහන් කළා.\n1948 වර්ෂයේ සිට නාවික හමුදාව සෑම නිදහස් දිනයකදීම මෙලෙස ජාතිය වෙනුවෙන් ආචාර වෙඩි මුර පැවැත්වීම සිදු කරනු ලබනවා.\nජාතික නිදහස් දින සමරු උළෙලේ අවසානය සළකුණු වන්නේ ද මෙම නාවික හමුදා ආචාර වෙඩි මුරයෙන්.",
       "URL": "https://www.hirunews.lk/296143/නාවික-හමුදාව-ජාතිය-වෙනුවෙන්-උත්තමාචාර-පිරිනමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1376"
}