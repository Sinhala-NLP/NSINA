{
       "Source": "hirunews",
       "Timestamp": "Tuesday, 13 December 2016 - 16:56",
       "Headline": "ශ්‍රාවස්තිපුර අනතුරකින් එක් අයෙකු මියයයි",
       "News Content": "අනුරාධපුර - කුරුණෑගල මාර්ගයේ ශ්‍රාවස්තිපුර ප්‍රදේශයේදී සිදුවූ රිය අනතුරකින් යතුරුපැදිකරුවෙකු ජිවිතක්ෂයට පත්ව තිබෙනවා.\nකුරුණෑගල සිට තලාව දෙසට ධාවනය වූ කැබ් රථයක යතුරුපැදියක් මුහුණට මුහුණලා ගැටීමෙන් ඊයේ මෙම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅනතුරින් බරපතල තුවාල ලැබූ මොහු අනුරාධපුර රෝහලට ඇතුලත් කිරීමේදී ජීවිතක්ෂයට පත්ව තිබෙනවා.\nමෙලෙස ජිවිතක්ෂයට පත්ව ඇත්තේ 50 හැවිරිදි එම ප්‍රදේශයේම පදිංචි පුද්ගලයෙක්.\nඅනතුර සම්බන්ධයෙන් කැබ් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/149617/ශ්‍රාවස්තිපුර-අනතුරකින්-එක්-අයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4755"
}