{
       "Source": "hirunews",
       "Timestamp": "Friday, 03 March 2023 - 16:59",
       "Headline": "කාසල්රී හා මාවුස්සාකැලේ හිස් වෙයි - නටබුනුත් මතුවෙයි (වීඩියෝ හා ඡායාරූප)",
       "News Content": "කාසල්රී හා මාවුස්සාකැලේ ජලාශවල ජල ධාරිතාව ශීඝ්‍රයෙන් පහත ගොස් , ජලාශයේ නටබුන් මතු වී තිබෙනවා.\nඅප ප්‍රාදේශීය වාර්තාකරු පැවසුවේ, මේ දිනවල මධ්‍යම කඳුකරයේ බටහිර බෑවුම් ප්‍රදේශවල ඇති අධික වියළි කාලගුණය හේතුවෙන් මෙම තත්ත්වය උදා වී ඇති බවයි.\nජලාශ කෙතරම් හිඳී ගොස් ඇත්දැයි එම ජලාශවල නටබුන් පවා ගොඩට මතු වී ඇති අයුරු දැකිය හැකියි.\nකාසල්රී ජලාශයේ ජල මට්ටම අද දහවල් වනවිට පිටාර මට්ටමේ සිට අඩි 25ක් ද, මාවුස්සාකැලේ ජලාශය පිටාර මට්ටමේ සිට අඩි 50ක් ද පහළ බැස තිබෙන බව ජලාශ ඉංජිනේරුවරුන් පැවසුවා.",
       "URL": "https://www.hirunews.lk/328907/කාසල්රී-හා-මාවුස්සාකැලේ-හිස්-වෙයි-නටබුනුත්-මතුවෙයි-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=500"
}