{
       "Source": "hirunews",
       "Timestamp": "Sunday, 15 April 2018 - 13:02",
       "Headline": "උඩවලව ජලාශයේ වාන් දොරටු විවෘත කෙරේ",
       "News Content": "ජල මට්ටම ඉහළ යාම හේතුවෙන් උඩවලව ජලාශයේ වාන් දොරටු 5 ම අද පෙරවරු 10ට විවෘත කරන බව ශ්‍රී ලංකා මහවැලි අධිකාරිය පවසනවා.\nඒ අනුව තත්පරයට ඝන අඩි 6000ක් වලවේ ගඟට මුදාහැරෙන බවයි උඩවලව ජලාශය භාර කාර්යභාර ඉංජිනේරු සුජීව ගුණසේකර කියා සිටියේ.\nඑබැවින් වළවේ ගඟ පහළ ජනතාව සහ අම්බලන්තොට ප්‍රදේශයේ ගඟ භාවිත කරන ජනතාව ඒ පිළිබඳව අවධානයෙන් පසුවිය යුතු බවයි ඔහු වැඩිදුරටත් සඳහන් කළේ.\nමේ අතර උඩවලව ජලාශයේ වේල්ල මතින් බර වාහන ගමන් කිරීම තාවකාලිකව සීමාකර තිබෙනවා.\nඒ අනුව විකල්ප මාර්ග භාවිත කරන ලෙසට රියදුරන්ට උපදෙස් ලබාදෙනවා.",
       "URL": "https://www.hirunews.lk/188437/උඩවලව-ජලාශයේ-වාන්-දොරටු-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3989"
}