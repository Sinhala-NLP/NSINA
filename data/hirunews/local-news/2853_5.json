{
       "Source": "hirunews",
       "Timestamp": "Saturday, 14 March 2020 - 14:23",
       "Headline": "රතන හිමියන් මහ මැතිවරණයට කොඩිය ලකුණෙන්",
       "News Content": "ඉදිරි මහ මැතිවරණයට අපේ ජන බල පක්ෂය යටතේ කොඩිය ලකුණින් තරඟ කරන බව හිටපු පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසනවා.\nකොළඹ අද පැවති මාධ්‍ය හමුවකට එක්වෙමින් උන්වහන්සේ මේ බව කියා සිටියා.\n2015 මහමැතිවරණයේදී රතන හිමියන් එක්සත් ජාතික පෙරමුණට සහයෝගය පළ කරමින් කටයුතු කළ අතර, එම පෙරමුණ නියෝජනය කරමින් ජාතික ලැයිස්තු මන්ත්‍රීවරයෙකු ලෙස පාර්ලිමේන්තුවට පිවිසුණා.\nපසුව පාර්ලිමේන්තුවේ ස්වාධීන මන්ත්‍රීවරයෙකු ලෙස කටයුතු කළ උන්වහන්සේ පසුගිය ජනාධිපතිවරණයේදී ගෝඨාභය රාජපක්ෂ ජනාධිපතිවරයාට සහය පළ කළා.",
       "URL": "https://www.hirunews.lk/236497/රතන-හිමියන්-මහ-මැතිවරණයට-කොඩිය-ලකුණෙන්",
       "Category": "Local News",
       "Parent URL": "https://www.hirunews.lk/local-news.php?pageID=2853"
}