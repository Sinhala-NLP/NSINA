{
       "Source": "hirunews",
       "Timestamp": "Monday, 17 April 2023 - 17:45",
       "Headline": "බෝබුරු ඇල්ලේ සිදු වූ වෑන් රථ අනතුරකින් පිරිසක් රෝහලේ (වීඩියෝ)",
       "News Content": "ඌව පරණගම බෝබුරු ඇල්ල- ගහලගම මාර්ගයේ වෑන් රථ අනතුරක් සිදු වී තිබෙනවා.\nමෙසේ අනතුරට පත්ව ඇත්තේ අම්පාර ප්‍රදේශයේ සිට බෝබුරු ඇල්ල නැරඹීමට පැමිණි පිරිසක්.\nඅදාල අනතුරින් පුද්ගලයින් 6 දෙනෙකුට තුවාල සිදු වී ඇති බවයි වාර්තා වන්නේ.\nකාර්මික දෝෂ‍යකට ලක්ව ඇති වෑන් රිය බෝබුරු ඇල්ල දෙසට පල්ලම් සහිත මාර්ගයේ නතර කර ගැනීමට නොහැකි වී ඉදිරියට ඇදි ගොස් තිබෙන අතර එහි දී වෑන් රථය පාලනය කර ගැනීමට නොහැකි වී අතුරු මාර්ගයකට හරවා තිබෙනවා.\nඑම අවස්ථාවේ දී වෑන් රථය වේල්ලක වැදී අනතුරට ලක්ව ඇති බවයි මූලික පොලිස් ප‍රීක්ෂණවලදී හෙලි වී ඇත්තේ.\nවැඩිදුර ප්‍රතිකාර සදහා තුවාල කරුවන් ඌව පරණගම රෝහලට ඇතුළත්කර තිබෙන අතර කාන්තාවන් තිදෙනෙක් ද ඒ අතර සිටින බවයි වාර්තා වන්නේ.\nඅඹගස්දෝව පොලීසිය සිදුවීම සම්බන්ධයෙන් විමර්ශණ සිදුකරනු ලබනවා.",
       "URL": "https://www.hirunews.lk/332763/බෝබුරු-ඇල්ලේ-සිදු-වූ-වෑන්-රථ-අනතුරකින්-පිරිසක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=408"
}