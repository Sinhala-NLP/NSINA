{
       "Source": "hirunews",
       "Timestamp": "Friday, 13 April 2018 - 9:39",
       "Headline": "විදේශීය මත්පැන් සහ ඖෂධ තොගයක් අත්අඩංගුවට",
       "News Content": "තීරු බදු නොගෙවා මෙරටට ගෙන්වූ විදේශීය මත්පැන් සහ ඖෂධ තොගයක් මහරගම - එගොඩවත්ත ප්‍රදේශයේදී අද උදෑසන අත්අඩංගුවට ගෙන තිබෙනවා.\nඒ පොලිස් විශේෂ කාර්ය බලකාය සිදුකළ වැටලීමකදීයි.\nතීරු බදු නොගෙවා රැගෙන එන ලද කන්ටේනරයක් පිළිබඳ ලැබුනු තොරතුරකට අනුවයි විශේෂ කාර්ය බලකාය වැටලීම සිදු කළේ.\nමෙහිදී විදේශීය මත්පැන් බෝතල් දහසකට වැඩි ප්‍රමාණයක් අත්අඩංගුවට ගෙන ඇති බවයි වාර්තා වන්නේ.\nඑක් සැකකරුවෙකු ද අත්අඩංගුවට ගෙන ඇති අතර, වැඩිදුර පරීක්ෂණ ක්‍රියාත්මකයි.\nමේ අතර දුම්වැටි තොගයක් නීති විරෝධීව මෙරටට රැගෙන ආ චීන ජාතික යුවළක් කටුනායක ගුවන්තොටුපලේදී රේගුව විසින් අත්අඩංගුවට ගෙන තිබෙනවා.\n32 හැවිරිදි පිරිමි පුද්ගලයා සහ 29 හැවිරිදි කාන්තාව සිය ගමන් මලුවල සගවා විවිධ වර්ගවල දුම්වැටි 44,600 ක් රැගෙන විත් තිබු බවයි අප වාර්තාකරු කියාසිටියේ.\nඒවායෙහි මුලු වටිනාකම රුපියල් 2,230,000 ක් බවට අනාවරණ වී තිබෙනවා.\nමෙම චීන ජාතිකයා හම්බන්තොට ප්‍රදේශයේ ව්‍යාපෘතියක සේවය කරන්නෙක් වන අතර කාන්තාව නිරන්තරයෙන් ශ්‍රී ලංකාව සහ චීනය අතර ගුවන් ගමන්වල නිරතවන අයෙක් බවටයි හෙළිවී ඇත්තේ.\nපරීක්ෂණවලින් පසු දුම්වැටි තොගය රාජසන්තක කර ඇති අතර සැකකාර චීන ජාතිකයා රුපියල් 30000 ක සහ කාන්තාව රුපියල් 20000 ක දඩ මුදලක් ගෙවන ලෙසට නියෝග කර තිබෙනවා.",
       "URL": "https://www.hirunews.lk/188291/විදේශීය-මත්පැන්-සහ-ඖෂධ-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3992"
}