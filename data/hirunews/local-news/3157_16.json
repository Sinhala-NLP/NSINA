{
       "Source": "hirunews",
       "Timestamp": "Sunday, 08 September 2019 - 15:11",
       "Headline": "ෆේස්බුක් සාදයක මත්ද්‍රව්‍ය ළඟ තබා ගත් 4 දෙනෙකු අත්අඩංගුවට",
       "News Content": "ෆේස්බුක් හරහා සංවිධානය කර තිබූ සාදයකදී මත්ද්‍රව්‍ය සමඟ පුද්ගලයින් 4 දෙනෙකු හැටන් ප්‍රදේශයේදී අත්අඩංගුවට ගෙන තිබෙනවා.\nනගරයේ උත්සව ශාලාවක ඊයේ සංවිධාන කර තිබූ මෙම සාදයේදී අත්අඩංගුවට ගත් සැකකරුවන් සතුව තිබී කේරළ ගංජා ග්‍රෑම් 5ක් සහ මත්පෙති තොගයක් හැටන් - සුරාබදු කාර්යාල නිලධාරීන් විසින් භාරයට ගෙන ඇති බව සඳහන්.\nඑම සාදය සඳහා වයස අවුරුදු 16ත්, 30ත් අතර තරුණ තරුණියන් 400 දෙනෙකු පමණ සහභාගි වී සිට ඇති අතර, ඔවුන් පිළියන්දල, මීගමුව, මහනුවර, අනුරාධපුරය යන ප්‍රදේශවල පදිංචිකරුවන්.\nඑම සාදයට සහභාගි වූ ඇතැම් තරුණ තරුණියන් ඔවුන්ගේ දෙමව්පියන් ද සමඟ ඊට එක්ව සිටි බවයි හැටන් සුරාබදු කාර්යාලයේ නිලධාරියෙකු හිරු ප්‍රවෘත්ති අංශය කළ විමසීමකදී සඳහන් කළේ.\nඅත්අඩංගුවට ගත් සැකකරුවන් 4 දෙනා හැටන් මහේස්ත්‍රාත්වරයා හමුවට ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/223854/ෆේස්බුක්-සාදයක-මත්ද්‍රව්‍ය-ළඟ-තබා-ගත්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3157"
}