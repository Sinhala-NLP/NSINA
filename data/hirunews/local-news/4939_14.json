{
       "Source": "hirunews",
       "Timestamp": "Tuesday, 02 August 2016 - 16:56",
       "Headline": "බදුල්ලේ සිසුවියන් දෙදෙනෙකු සිරුරට ගිනි තබාගෙන දිවි නසාගනී",
       "News Content": "බදුල්ල - මඩොල්සිම - රොබේරිවත්තේ පදිංචි 17 හැවිරිදි පාසල් සිසුවියන් දෙදෙනෙකු සිරුරට ගිනි තබාගෙන සියදිවි නසාගෙන තිබෙනවා.\nඥාති සොහොයුරියන් වන ඔවුන් කුඩා කළ සිටම එකම පාසලේ ඉගෙනුම ලැබූ හොඳම මිතුරියන් දෙදෙනෙකු බවද පොලීිසිය ප්‍රකාශ කළා.\nරොබේරි වත්තේ නිවාස දෙකක පදිංචි ඔවුන් මියගිය එක් සිසුවියකගේ නිවසේ කාමරයකදී ඊයේ මෙලෙස සිරුරට භූමිතෙල් දමා ගිනි තබාගෙන ඇති අතර, එක් සිසුවියක එම ස්ථානයේදීම මියගොස් තිබුණා.\nඅනෙක් සිසුවිය අද මියගියේ බදුල්ල මහ රෝහලේ දැඩි සත්කාර ඒකකයේ ප්‍රතිකාර ලබමින් සිටියදියි.\nඔවුන් සිරුරට ගිනි තබාගෙන දිවි නසාගැනීමට හේතුව මෙතෙක් තහවුරු වී නොමැති බව හිරු ප්‍රවෘත්ති අංශය කළ විමසීමකදී මඩොල්සිම පොලීසිය සඳහන් කළා.\nමෘත ශරීර බදුල්ල රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි.",
       "URL": "https://www.hirunews.lk/139657/බදුල්ලේ-සිසුවියන්-දෙදෙනෙකු-සිරුරට-ගිනි-තබාගෙන-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=4939"
}