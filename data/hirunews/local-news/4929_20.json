{
       "Source": "hirunews",
       "Timestamp": "Tuesday, 09 August 2016 - 19:06",
       "Headline": "ප්‍රශ්ණ විසඳීමට උගතුන්ගේ සහ බුද්ධිමතුන්ගේ සහය අවශ්‍යයි - ජනපති",
       "News Content": "රට ඉදිරියේ ඇති ප්‍රශ්න විසඳීම සඳහා උගතුන් සහ බුද්ධිමතුන්ගේ දායකත්වය පුළුල් ලෙස ලබාදිය යුතු බව ජනාධිපති මෛත්‍රිපාල සිරිසේන මහතා පවසනවා.\nශ්‍රී ජයවර්ධනපුර විශ්වවිද්‍යාලයේ ආදි විද්‍යාර්ථීන්ගේ සංගමයේ උපහාර ප්‍රනාම උළෙල අමතමින් ජනාධිපතිවරයා මේ බව සඳහන් කළා.\nශ්‍රී ජයවර්ධනපුර විශ්වවිද්‍යාලයේ ආදි විද්‍යාර්ථීන්ගේ සංගමය සංවිධාන කළ ප්‍රදීප ප්‍රනාම සම්මාන උළෙල ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් ඊයේ පස්වරුවේ කොළඹදී පැවැත්වුණා.\nඑහිදී පුජ්‍ය එල්ලාවල මේධානන්දල පුජ්‍ය එගොඩමුල්ලේ අමරමෝලි සහ පුජ්‍ය ගලගොඩ ඥානීස්වර ස්වාමින් වහන්සේ ඇතුළු ආදි විද්‍යාර්ථීන් 47 දෙනෙකු ජනාධිපතිවරයා අතින් ප්‍රදීප ප්‍රනාම සම්මාන හිමිකර ගත්තා.\nසම්මාන උළෙල අමතමින් ජනාධිපතිවරයා පැවසුවේ රට ඉදිරියේ ඇති ගැටලු විසඳීමට පෙරට එන ලෙස මෙරට උගතුන්ට විවෘත ආරාධනයක් කරන බවයි.",
       "URL": "https://www.hirunews.lk/140221/ප්‍රශ්ණ-විසඳීමට-උගතුන්ගේ-සහ-බුද්ධිමතුන්ගේ-සහය-අවශ්‍යයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4929"
}