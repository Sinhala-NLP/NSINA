{
       "Source": "hirunews",
       "Timestamp": "Wednesday, 09 January 2019 - 17:06",
       "Headline": "බියගම විහාරස්ථානයක හිමිනමක් සැක කටයුතු අන්දමින් අපවත් වෙයි",
       "News Content": "ගම්පහ - බියගම - කොට්ටුන්න සිරිදේවමිත්ත යෝගා ශ්‍රම විහාරස්ථානයේ වැඩ විසූ තරුණ හිමි නමක් සැක කටයුතු අන්දමින් අපවත්ව සිටියදී සොයාගෙන තිබෙනවා.\nපොලිසිය සඳහන් කළේ ඊයේ රාත්‍රියේ උන්වහන්සේ නින්දට ගිය අවස්ථාවේදී මෙලෙස අපවත් වී ඇති බවයි.\n23 හැවිරිදි උන්වහන්සේ සැතපුණු ස්ථානයේ තිබී කිසියම් රසායනික ආලේපනයක්ද සොයාගෙන තිබෙනවා.\nමෙම හිමිනම කුරුණෑගල - රත්මලේ - පිහිඹිය ප්‍රදේශයේ විහාරස්ථානයක වැඩ වෙසෙන අතර, සිරිදේවමිත්ත යෝගා ශ්‍රම විහාරස්ථානයට වැඩම කර ඇත්තේ පසුගිය දිනෙකයි.",
       "URL": "https://www.hirunews.lk/207840/බියගම-විහාරස්ථානයක-හිමිනමක්-සැක-කටයුතු-අන්දමින්-අපවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3564"
}