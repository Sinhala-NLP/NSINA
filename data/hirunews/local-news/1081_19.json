{
       "Source": "hirunews",
       "Timestamp": "Monday, 20 June 2022 - 12:56",
       "Headline": "කසල තේ ප්‍ර‍වාහනය කරමින් සිටි පුද්ගලයකු විශේෂ කාර්ය බලකායේ අත්අඩංගුවට",
       "News Content": "භාවිතයට නුසුදුසු කසල තේ තොගයක් ප්‍ර‍වාහනය කරමින් සිටි පුද්ගලයකු විශේෂ කාර්ය බලකා නිලධාරීන් විසින් ඊයේ (19) අත්අඩංගුවට ගෙන තිබෙනවා.\nවිශේෂ කාර්ය බලකාය ගම්පොල ‍කඳවුරේ නිලධාරීන්ට ලද තොරතුරකට අනුව කරන ලද වැටලීමක දී යි අදාළ කසල තේ තොගස සහ සැකකරුවා අත්අඩංගුවට ගෙන ඇත්තේ.\nඅත්අඩංගුවට පත් තැනැත්තා ගම්පොළ වෙලම්බඩ ප්‍රදේශයේ පදිංචි වයස අවුරුදු 31 ක පුද්ගලයක්\nසැකකරුවා විසින් ලොරි රථයක් මාර්ගයෙන් මෙම කසල තේ තොගය ප්‍රවාහනය කොට තිබූ අතර එම කසල තේ තොගය කිලෝ ග්‍රෑම් 1,890 ක් බවයි වාර්තා වන්නේ.\nසිද්ධිය සම්බන්ධයෙන් වැඩිදුර විමර්ශන කටයුතු ගම්පොළ - වෙලම්බඩ පොලීසිය විසින් සිදු කරනවා.",
       "URL": "https://www.hirunews.lk/307658/කසල-තේ-ප්‍ර‍වාහනය-කරමින්-සිටි-පුද්ගලයකු-විශේෂ-කාර්ය-බලකායේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1081"
}