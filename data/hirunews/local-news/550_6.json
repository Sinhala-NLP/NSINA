{
       "Source": "hirunews",
       "Timestamp": "Wednesday, 08 February 2023 - 9:37",
       "Headline": "ජාතික ජනබලවේගයත් නව සභාවාරය වර්ජනය කරයි",
       "News Content": "නව වැනි පාර්ලිමේන්තුවේ සිව්වන සභාවාරය තම පක්ෂයත් වර්ජනය කරන බව ජාතික ජනබලවේගය ප්‍රකාශ කර තිබෙනවා.\nමීට අමතරව සමගි ජනබලවේගයේ සහ ඩලස් පිලේ මන්ත්‍රීවරුන් දැනටමත් සභාව වර්ජනය කරන බව ප්‍රකාශ කර තිබෙනවා.\nතවද නිදහස් ජනතා සන්ධානය ප්‍රකාශ කළේ, තම මන්ත්‍රීවරුන් පෙරවරුවේ පාර්ලිමේන්තුවට පැමිණෙන නමුත් ජනාධිපතිවරයා රාජසන කථාව සිදුකරන අවස්ථාවේ ඉන් පිටවන බවයි.\nදෙමළ ජාතික සන්ධානය පාර්ලිමේන්තු සභාවාරයට පැමිණෙන බව ද ප්‍රකාශ කර තිබෙනවා.\nනව වැනි පාර්ලිමේන්තුවේ සිව්වන සභාවාරය අද(08) පෙරවරු 10ට ආරම්භ වෙනවා.",
       "URL": "https://www.hirunews.lk/326947/ජාතික-ජනබලවේගයත්-නව-සභාවාරය-වර්ජනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=550"
}