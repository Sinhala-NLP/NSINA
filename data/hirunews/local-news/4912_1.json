{
       "Source": "hirunews",
       "Timestamp": "Tuesday, 23 August 2016 - 7:28",
       "Headline": "කෝටියක් වටිනා හෙරොයින් තොගයක් වැල්ලවත්තේ දී අල්ලයි",
       "News Content": "රුපියල් කෝටියකට ආසන්න හෙරොයින් කිලෝ ග්‍රෑම් එක හමාරක් සමඟ පුද්ගලයෙකු වැල්ලවත්ත - ප්‍රනාන්දු මාවතේදී පොලිස් මත්ද්‍රව්‍ය නාශක කාර්යාංශය මගින් ඊයේ අත්අඩංගුවට ගෙන තිබෙනවා.\nයාපනය ප්‍රදේශයේ පදිංචි පුද්ගලයෙකු වන මොහු යතුරුපැදියකින් එම මත්ද්‍රව්‍ය තොගය ප්‍රවාහනය කරමින් සිටියදීයි මෙම අත්අඩංගුවට ගැනීම සිදුකර ඇත්තේ.\nඊයේ වැල්ලම්පිටිය - වෙන්නවත්ත ප්‍රදේශයේදී හෙරොයින් ග්‍රෑම් 25ක් ළඟ තබා ගත් පුද්ගලයෙකු අත්අඩංගුවට ගැනීමෙන් පසුව ඔහුගෙන් ලද තොරතුරු අනුව මෙම සැකකරු අත්අඩංගුවට ගත් බවයි පොලිස් මාධ්‍ය කොට්ඨාසය සදහන් කළේ.\nසැකකරුවන් අද අලුත්කඩේ අංක 4 මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nමත්ද්‍රව්‍ය ජාවාරම සම්බන්ධයෙන් මරණ දඩුවම නියම වී බන්ධනාගාරගත සිටින රැඳවූවෙකු විසින් අදාළ පුද්ගලයා මෙහෙයවා ඇත.",
       "URL": "https://www.hirunews.lk/141258/කෝටියක්-වටිනා-හෙරොයින්-තොගයක්-වැල්ලවත්තේ-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4912"
}