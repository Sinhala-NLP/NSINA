{
       "Source": "hirunews",
       "Timestamp": "Sunday, 05 June 2022 - 13:26",
       "Headline": "අහංගම ඝාතනයට හේතුව මත්ද්‍රව්‍ය කල්ලි අතර ආරවුලක් (වීඩියෝ)",
       "News Content": "අහංගම - පංචාලිය ප්‍රදේශයේදී තරුණයෙකු ඝාතනයට ලක්වීම, ප්‍රබල මත්ද්‍රව්‍ය ජාවාරම් කල්ලි දෙකක් අතර පවතින ගැටුමක ප්‍රතිඵලයක් බවට අනාවරණ වී තිබෙනවා.\nමීට පෙර ද මෙම කල්ලි දෙක අතර ගැටුම් ඇතිව තිබෙන බවයි වාර්තාවන්නේ.\nඊයේ (04) සිදු වූ මෙම වෙඩි තැබීමෙන් ජීවිතක්ෂයට පත්වුණේ 27 හැවිරිදි පංචාලිය ප්‍රදේශයේම පදිංචි තරුණයෙක්.\nපිස්තෝල වර්ගයේ ගිනි අවියක් ඝාතනය සඳහා භාවිතා කර ඇති බවට අනාවරණ වී ඇති අතර, සැකකරුවන් පිළිබඳ වැදගත් තොරතුරු රැසක් හෙළි වී ඇති බවයි පොලිසිය සඳහන් කළේ.",
       "URL": "https://www.hirunews.lk/306265/අහංගම-ඝාතනයට-හේතුව-මත්ද්‍රව්‍ය-කල්ලි-අතර-ආරවුලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1117"
}