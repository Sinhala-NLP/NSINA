{
       "Source": "hirunews",
       "Timestamp": "Sunday, 18 December 2022 - 8:48",
       "Headline": "ඔස්කාර් සම්මානලාභී නිළියක් අත්අඩංගුවට",
       "News Content": "රාජ්‍ය විරෝධීන්ට සහය දැක්වූ බවට චෝදනා කරමින් ඉරානයේ ඔස්කාර් සම්මානලාභී නිළියක් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ද සේල්ස්මන් චිත්‍රපටය වෙනුවෙන් ඔස්කාර් සම්මාන දිනාගත් ටරනේ අලිදෝස්ති නම් 38 හැවිරිදි නිළියක් බවයි විදෙස් මාධ්‍ය වාර්තා කළේ.\nපසුගිය සැප්තැම්බර් මාසයේදී 22 හැවිරිදි මහ්සා අමිනි තරුණියක් පොලිස් භාරයේ සිටියදී මියයාමේ සිද්ධියකට එරෙහිව ආරම්භ වූ විරෝධතා තවදුරටත් පැවැත්වෙනවා.\nඑම විරෝධතා රැල්ලේදී පොලිස් නිලධාරියෙකු ඝාතනය කළ පුද්ගලයෙකුට මරණ දඬුවම ලබාදීම සම්බන්ධයෙන් ප්‍රකාශයක් නිකුත් කිරීමට එරෙහිවයි මෙම නිළිය අත්අඩංගුවට ගෙන ඇත්තේ.\nමිලියන අටකට අධික පිරිසක් සිටින ඇයගේ ඉන්ස්ටර්ග්‍රෑම් ගිණුම ද තහනම් කිරීමට ඉරාන රජය පියවර ගෙන තිබෙනවා.",
       "URL": "https://www.hirunews.lk/322954/ඔස්කාර්-සම්මානලාභී-නිළියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=659"
}