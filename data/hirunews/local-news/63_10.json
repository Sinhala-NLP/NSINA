{
       "Source": "hirunews",
       "Timestamp": "Wednesday, 30 August 2023 - 9:24",
       "Headline": "අවසන් රන්දෝලි පෙරහර අද (වීඩියෝ)",
       "News Content": "වාර්ෂිකව පැවැත්වෙන ඇසළ පෙරහර මංගල්‍යයේ අවසන් රන්දෝලි පෙරහර අද (30) විථි සංචාරය කිරීමට නියමිතයි.\nදියවඩන නිලමේවරයා සඳහන් කර සිටියේ ශ්‍රී දළදා මාලිගාවේ උතුරු දිසාවෙන් රාත්‍රී 7.03ට ගමන් අරඹන ඇසළ පෙරහර දළදා වීදිය, යටිනුවර වීදිය, කන්දේ වීදිය, ඩී.එස්. සේනානායක වීදිය ඔස්සේ ගමන් කර රජ වීදියෙන් ගෙවැදීමට නියමිත බවයි.\nපසුව සිවු මහා දේවාලවල දේව පුජා පවත්වන අතර අලුයම් කාලයේදී දිය කැපුම් මංගල්‍යය සඳහා කටුකැලේ වීදිය ඔස්සේ ගැටඹේ තොටට යාමට සිදු වෙනවා.\nඒ අනුව හෙට (31) අලුයම් කාලයේදී දිය කැපුම් මංගල්‍යය සිදු කිරීමට නියමිත බවයි වාර්තා වන්නේ.",
       "URL": "https://www.hirunews.lk/346588/අවසන්-රන්දෝලි-පෙරහර-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=63"
}