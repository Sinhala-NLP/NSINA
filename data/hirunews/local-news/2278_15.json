{
       "Source": "hirunews",
       "Timestamp": "Saturday, 12 December 2020 - 20:12",
       "Headline": "ජාතික රෝහලේ කාර්ය මණ්ඩලයේ 50කට කොරෝනා (වීඩියෝ)",
       "News Content": "කොළඹ ජාතික රෝහලේ කාර්ය මණ්ඩලයේ 50කට ආසන්න පිරිසකට මේ වන විට කොරෝනා වෛරසය ආසාදනය වී තිබෙනවා.\nඉන් වැඩිම ආසාදිතයින් පිරිසක් කණිෂ්ඨ කාර්ය මණ්ඩල සාමාජිකයන් බවයි මෙම රෝහලේ ප්‍රකාශකයෙකු සඳහන් කළේ.\nපසුගිය නොවැම්බර් මස 1 වන දා සිට මේ දක්වා එම රෝහලේ වාට්ටු තුළ සහ බාහිර රෝගී අංශයට ප්‍රතිකාර ලබාගැනීමට පැමිණි අයගේ සිදුකරන ලද පී.සී.ආර්. පරීක්ෂණවලින් කොරෝනා ආසාදිතයන් 580 දෙනෙකු හඳුනාගෙන තිබෙනවා.\nජාතික රෝහලේ වැටුප් අංශයේ නිලධාරිනියකට ද කොරෝනා වෛරසය ආසාදනය වී ඇති බවට ඊයේ හඳුනා ගැනීමත් සමඟ එම කාර්යාලය ද තාවකාලිකව වසා දැමීමට පියවර ගැනුනා.",
       "URL": "https://www.hirunews.lk/256889/ජාතික-රෝහලේ-කාර්ය-මණ්ඩලයේ-50කට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2278"
}