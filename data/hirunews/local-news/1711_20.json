{
       "Source": "hirunews",
       "Timestamp": "Saturday, 04 September 2021 - 16:02",
       "Headline": "ශ්‍රී ලංකාව ඇතුලු රටවල් 10කට පිලිපීනය පනවා තිබූ සංචාරක තහනම ඉවත් කරයි",
       "News Content": "ශ්‍රී ලංකාව  ඇතුලු රටවල් 10ක සංචාරකයින්ට පනවා තිබූ තහනම අනිද්දා සිට ඉවත් කිරීමට පිලිපීනය පියවර ගෙන තිබෙනවා.\nඩෙල්ටා ප්‍රභේදය හේතුවෙන් පසුගිය අප්‍රේල් මාසයේ සිට මෙම සංචාරක තහනම පිලිපීනය විසින් පනවනු ලැබුවේ ඉන්දියාව, බංග්ලාදේශය, පාකිස්ථානය, නේපාලය, එක්සත් අරාබි එමීර් රාජ්‍යය, තායිලන්තය, ඕමානය, මැලේසියාව සහ ඉන්දුනීසියාව යන රටවලටයි.\nසංචාරක තහනම ඉවත් කළද, අදාළ රටවලින්  පැමිණෙන සංචාරකයන් සති දෙකක කාලයක් අනිවාර්යයෙන් නිරෝධායනයට ලක් විය යුතු බව පිලිපීන ජනාධිපති රොඩ්රිගෝ ඩුටරෙට්ගේ ප්‍රකාශක හැරී රොක් සඳහන් කළා.",
       "URL": "https://www.hirunews.lk/281376/ශ්‍රී-ලංකාව-ඇතුලු-රටවල්-10කට-පිලිපීනය-පනවා-තිබූ-සංචාරක-තහනම-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1711"
}