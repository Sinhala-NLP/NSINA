{
       "Source": "hirunews",
       "Timestamp": "Saturday, 08 January 2022 - 13:38",
       "Headline": "පිළිස්සුම් තුවාල ලැබූ සොයිසාපුර තරුණයා මියයයි",
       "News Content": "මොරටුව - සොයිසාපුර මහල් නිවාස සංකීර්ණයේ පිහිටි නිවසක් තුළ ඇතිවූ ගින්නකින් පිළිස්සුම් තුවාල ලැබූ අවුරුදු 19ක තරුණයෙකු ජීවිතක්ෂයට පත්ව තිබෙනවා.\nඊයේ පස්වරුවේ මෙම අනතුර සිදු ව තිබූ අතර, තුවාල ලැබූ ඔහු කළුබෝවිල ශික්ෂණ රෝහලට ඇතුළත් කිරීමෙන් පසු මෙලෙස මියගොස් ඇති බවයි පොලීසිය පැවසුවේ.\nගින්නට හේතුව මෙතෙක් අනාවරණ වී නැහැ.\nසිද්ධිය සම්බන්ධයෙන් මහේස්ත්‍රාත් පරීක්ෂණය සහ සිරුර පිළිබඳ පශ්චාත් මරණ පරීක්ෂණය අද සිදු කිරීමට නියමිත යි.",
       "URL": "https://www.hirunews.lk/293369/පිළිස්සුම්-තුවාල-ලැබූ-සොයිසාපුර-තරුණයා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1440"
}