{
       "Source": "hirunews",
       "Timestamp": "Friday, 24 March 2023 - 9:37",
       "Headline": "පාරිභෝගික අධිකාරිය උත්සව සමයේ වැටලීම් අරඹයි",
       "News Content": "එළඹෙන උත්සව සමය වෙනුවෙන් පාරිභෝගික කටයුතු පිළිබඳ අධිකාරිය දිවයින පුරා වැටලීම් ආරම්භ කර තිබෙනවා.\nඒ අනුව සෑම දිස්ත්‍රික්කය ම ප්‍රධාන තොග අලෙවිසැල්, ගබඩා පරීක්ෂා කිරීම මෙන්ම සිල්ලර වෙළඳසැල් පරීක්ෂා කිරීමද සිදුකරන බවයි එම අධිකාරිය සඳහන් කළේ.\nඑමෙන්ම, මෙම කාලය තුළ ජංගම වෙළඳුන් සහ සේල් පැවැත්වෙන ස්ථාන අධීක්ෂණය කිරීම සඳහාද නිලධාරීන් යොදවනු ඇති.\nඑසේම උත්සව සමයේදී වැඩි මිලට භාණ්ඩ අලෙවි කිරීම, මිල ප්‍රදර්ශනය නොකිරීම ඇතුලු අක්‍රමිකතා සම්බන්ධයෙන් පාරිභෝගිකයන්ට 1977 කෙටි දුරකථන අංකයට පැමිණිලි ඉදිරිපත් කළ හැකි බව පාරිභෝගික අධිකාරිය සඳහන් කළා.",
       "URL": "https://www.hirunews.lk/330782/පාරිභෝගික-අධිකාරිය-උත්සව-සමයේ-වැටලීම්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=457"
}