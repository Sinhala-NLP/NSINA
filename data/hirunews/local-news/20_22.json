{
       "Source": "hirunews",
       "Timestamp": "Tuesday, 19 September 2023 - 12:46",
       "Headline": "දරුවන් ඝාතනය  කිරීමට තැත්කළ පියා අත්අඩංගුවට",
       "News Content": "දරුවන් දෙදෙනාට වස මිශ්‍ර ආහාර ලබා දී ඝාතනය කිරීමට තැත් කළ පියෙකු  පූඩළුඔය පොලීසිය විබ්සින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ පූඩලු ඔය ,හැරෝවත්ත උඩ කොටස ප්‍රදේශයේ පදිංචිකරුවෙකු බව වාර්තා වෙනවා.\nඑකොළොස් හැවිරිදි හා අට හැවිරිදි දරුවන් දෙදෙනාට මෙලෙස ආහාරවලට වස මිශ්‍ර කර ඔහු ද වස පානය කර සිය දිවි නසා ගැනීමට තැත්කර ඇති බව පොලීසිය පවසනවා.\nමෙම අපරාධය සිදු කිරීමට හේතු වී ඇත්තේ ඔහුගේ බිරිඳ ආරවුලක් මත නිවසෙන් පිටව කොළඹ ප්‍රදේශයට පිටත්ව යාම බව විමර්ශනවලදී හෙළිවී තිබෙනවා.\nමීට පෙරද  සැමියාගේ බීමත්කම හේතුවෙන් ආරවුල් ඇතිකරගෙන බිරිඳ නිවසෙන් මෙලෙස පිටව ගොස් ඇති බවද වාර්තා වෙනවා.\nදරුවන් දෙදෙනා සහ පියා මේ වන විට ප්‍රතිකාර සඳහා ගම්පොල රෝහලට ඇතුළත් කර තිබෙන බව පොලීසිය පවසනවා.",
       "URL": "https://www.hirunews.lk/348738/දරුවන්-ඝාතනය-කිරීමට-තැත්කළ-පියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=20"
}