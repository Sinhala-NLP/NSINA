{
       "Source": "hirunews",
       "Timestamp": "Monday, 21 January 2019 - 7:08",
       "Headline": "පහරදීමේ සිද්ධියකට වයඹ සරසවියේ සිසුන් 13 ක් අත්අඩංගුවට",
       "News Content": "වයඹ සරසවියේ සිසුන් පිරිසකට පහරදීමේ චෝදනාවකට එම සරසවියේම ජ්‍යෙෂ්ඨ සිසුන් 13 දෙනෙකු අත්අඩංගුවට ගෙන තිබෙනවා.\nමෙලෙස පහරකෑමට ලක්ව තිබුණේ පළමු වසරේ ඉගෙනුම ලබන සිසුන් පිරිසක්.\nජ්‍යෙෂ්ඨ සිසුන් පිරිසකගේ නවක වදයට එරෙහිවීම ඊට හේතුවී තිබුණා.\nජ්‍යෙෂ්ඨ සිසුන් පිරිස මෝටර් රථයකින් නවක සිසුන් සිටින ස්ථානයට පැමිණ පහරදීම සිදුකර ඇති බවට මුලික පරීක්ෂණවලදී හෙළිවී ඇති බවයි පොලීසිය සඳහන් කළේ.\nඅත්අඩංගුවට ගත් සිසුන් 13 දෙනා අද කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/208665/පහරදීමේ-සිද්ධියකට-වයඹ-සරසවියේ-සිසුන්-13-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3544"
}