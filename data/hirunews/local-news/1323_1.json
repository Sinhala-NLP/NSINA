{
       "Source": "hirunews",
       "Timestamp": "Wednesday, 02 March 2022 - 15:24",
       "Headline": "පානීය ජලය නොමැතිව සහ අබලන් මාර්ග නිසා දුක් විඳින ජනතාව (වීඩියෝ)",
       "News Content": "පිරිසිදු පානීය ජලය මිනිසාට අත්‍ය අවශ්‍ය ප්‍රධාන සාධකයක්.\nනමුත් රිදීමාලියද්ද වෙලන්ගොල්ල ගම්වාසින්ට තවමත් එය සිහිනයක් බවට පත්ව ඇත්තේ වගකිවයුතු බලධාරීන්ගේ අවධානය යොමු නොවීම හේතුවෙන්.\nරිදීමාලියද්ද - වරාපිටිය - වෙලන්ගොල්ල - ගම්මානයේ ගොවිතැන තම ජීවනෝපාය මාර්ගය කරගත් පවුල් 50කට අයත් පුද්ගලයින් 850කට වැඩි පිරිසක් ජීවත් වනවා.\nමෙම ගම්වාසීන්ගේ දෛනික කටයුතු සිදුකරගෙන යාමට ප්‍රධාන ගැටලුවක් වී ඇත්තේ පානීය ජලය නොමැතිවීම සහ මාර්ග අබලන්වීමයි.\nපානීය ජලය රැගෙන ඒම සඳහා ගම්වාසීන් සැතපුම් 8ක පමණ දුරක් ගමන් කරන්නේ කරත්ත උපයෝගී කර ගනිමින්.\nජල ගැටලුව හේතුවෙන් වෙලන්ගොල්ල ගම්වාසීන්ගෙන් බහුතරයක් වකුගඩු රෝගී තත්ත්වයෙන් ද පෙළෙන බවයි ඔවුන් පවසන්නේ.\nප්‍රදේශවාසීන් ඉල්ලා සිටින්නේ තමන් දීර්ඝ කාලයක සිට මුහුණ දෙන මෙම ගැටලුවට බලධාරීන්ගේ අවධානය දැන්වත් යොමු කරන ලෙසයි.",
       "URL": "https://www.hirunews.lk/298486/පානීය-ජලය-නොමැතිව-සහ-අබලන්-මාර්ග-නිසා-දුක්-විඳින-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1323"
}