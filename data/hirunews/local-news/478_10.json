{
       "Source": "hirunews",
       "Timestamp": "Monday, 13 March 2023 - 18:09",
       "Headline": "අනුරාධපුරයේ කුම්බිච්චන්කුලම වැවේ තිබී මළ සිරුරක් හමු වෙයි",
       "News Content": "අනුරාධපුර නගරයේ කුම්බිච්චන්කුලම වැවේ තිබී ඝාතනයක් බවට සැක කෙරෙන මළ සිරුරක් හමු වී තිබෙනවා.\nඅනුරාධපුර පොලිසිය මගින් අද (13) උදෑසන මෙම සිරුර සොයාගෙන ඇති අතර අදාළ පුද්ගලයා දින දෙකකට පමණ පෙර මිය යන්නට ඇති බවටයි සැක පල කෙරෙන්නේ.\nමෙම පුද්ගලයා අනුරාධපුර නගරයේ යාචකයකු ලෙස පෙනී සිටි වයස 45 පමණ වයස පුද්ගලයෙකු බවට අනුරාධපුර පොලිසිය සඳහන් කළා.\nසිද්ධිය සම්බන්ධයෙන් පරීක්ෂණ පවත්වන අනුරාධපුර පොලිසිය සඳහන් කරන්නේ මෙය ඝාතනයක් බවට සැක කරන බවයි.\nමේ පිළිබඳව වැඩිදුර පරීක්ෂණ අනුරාධපුර පොලිසිය මගින් සිදු කරනු ලබනවා.",
       "URL": "https://www.hirunews.lk/329843/අනුරාධපුරයේ-කුම්බිච්චන්කුලම-වැවේ-තිබී-මළ-සිරුරක්-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=478"
}