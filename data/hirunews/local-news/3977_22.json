{
       "Source": "hirunews",
       "Timestamp": "Monday, 23 April 2018 - 16:15",
       "Headline": "මීගහකිවුලදී සිදුවූ පහරදිමකින් බරපතළ තුවාල ලැබූ තිදෙනෙක් රෝහල් ගත කෙරේ",
       "News Content": "මීගහකිවුල ලොග්ගල්ලා ඔයේ සිට වැලි ප්‍රවාහණය කරන කණ්ඩායම් දෙකක් අතර අද (23) මීගහකිවුල ප්‍රදේශයේදී ගැටුමක් හටගෙන තිබෙනවා.\nඑහිදී සිදුවූ පහරදිමකින් බරපතල තුවාල ලැබූ තිදෙනෙකු බදුල්ල මහ රෝහලට ඇතුලත් කළ බව පොලීසිය පැවසුවා.\nලොග්ගල්ලා ඔයෙන්  වැලි ගොඩදැමීමේ හා වැලි ප්‍රවාහණය කිරීමේ සිද්ධියක් මුල්කර ගනිමිනුයි මේ පහරදීම සිදුව ඇත්තේ.\nමෙලෙස තුවාල ලබා ඇත්තේ මීගහකිවුල, කණූගොල්ල හා සියඹලාගස්තැන්න යන ප්‍රදේශවල පදිංචි අවුරුදු 58, 29 හා 32 යන වයසේ පසුවන පුද්ගලයින් තිදෙනෙක්.\nසිද්ධිය සම්බන්ධයෙන් කන්දකැටිය හා බදුල්ල පොලීසිය වැඩිදුර විමර්ශන සිදුකරනවා.",
       "URL": "https://www.hirunews.lk/189060/මීගහකිවුලදී-සිදුවූ-පහරදිමකින්-බරපතළ-තුවාල-ලැබූ-තිදෙනෙක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3977"
}