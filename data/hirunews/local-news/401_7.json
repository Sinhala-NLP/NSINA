{
       "Source": "hirunews",
       "Timestamp": "Friday, 21 April 2023 - 8:27",
       "Headline": "දිල්ලි සහ කොල්කටා ජය ලබයි",
       "News Content": "ඉන්දීය ප්‍රිමියර් ලීග් තරඟාවලියට අදාළව ඊයේ(20) පැවති තරග දෙකෙන් දිල්ලි කැපිටල්ස් සහ රෝයල් චැලෙන්ජර්ස් බැංගලෝර් යන කණ්ඩායම්වලට ජය හිමිවුණා.\nපළමු තරගය කොල්කටා නයිට් රයිඩර්ස් සහ දිල්ලි කැපිටල්ස් කණ්ඩායම් අතර පැවති අතර, තරගයේ පන්දුවට පළමුව පන්දුවට පහරදුන් කොල්කටා කණ්ඩායම නියමිත පන්දු වාර විස්ස අවසානයේදී සියලුදෙනා දැවී ලකුණු 127 ක් රැස් කළා.\nපිළිතුරු ඉනිම ක්‍රීඩා කළ දිල්ලි කණ්ඩායම පන්දු වාර 19 යි පන්දු 2 ක් අවසානයේ ජයග්‍රාහී සීමාව පසුකර ගියේ කඩුලු හයක් පමණක් දැවී තිබියදියි.\nඒ අනුව මෙම තරගය දිල්ලි කණ්ඩායම ජයගත්තේ කඩුලු හතරකින්.\nමේ අතර පන්ජාබ් කිංග්ස් කණ්ඩායමට එරෙහිව පැවති තරගය රෝයල් චැලෙන්ජර්ස් බැංගලෝර් කණ්ඩායම ජයගත්තේ ලකුණු 24 කින්.\nතරගයේ පළමුව පන්දුවට පහරදුන් බැංගලෝර් කණ්ඩායම නියමිත පන්දු වාර විස්ස අවසානයේ කඩුලු හතරක් දැවී ලකුණු 174 ක් රැස් කළා.\nපිළිතුරු ඉනිම ක්‍රීඩා කළ පන්ජාබ් කණ්ඩායමට පන්දුවාර 18 යි පන්දු 2 ක් අවසානයේ සියල්ලන් දැවී ලබාගත හැකිවූයේ ලකුණු 150 ක් පමණයි.",
       "URL": "https://www.hirunews.lk/333043/දිල්ලි-සහ-කොල්කටා-ජය-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=401"
}