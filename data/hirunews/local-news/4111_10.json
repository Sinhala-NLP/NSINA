{
       "Source": "hirunews",
       "Timestamp": "Wednesday, 24 January 2018 - 7:35",
       "Headline": "ශ්‍රී පාදයෙන් හමුවූ පා සටහන් ගැන, පුරාවිද්‍යා පරීක්ෂණ ඇරඹේ",
       "News Content": "ශ්‍රී පාද රක්ෂිතයේ ගල් තලාවක් මතින් හමුවූ පාද සටහන් දෙක සම්බන්ධයෙන් පුරාවිද්‍යා දෙපාර්තමේන්තුව පරීක්ෂණයක් ආරම්භ කර තිබෙනවා.\nඒ අනුව පුරාවිද්‍යා දෙපාර්තමේන්තුවේ මධ්‍යම පළාත් කාර්යාලයේ නිලධාරීන් ඊයේ (23) එම ස්ථානයට ගොස් ස්ථානීය පරික්ෂණ සිදුකළ බවයි පුරාවිද්‍යා දෙපාර්තමේන්තුව සඳහන් කළේ.\nමෙම පාද සටහන් මුලින්ම දැක තිබූ කම්කරුවන්ගෙන්ද පුරාවිද්‍යා නිලධාරීන් එහිදී ප්‍රකාශ සටහන් කරගෙන තිබෙනවා.\nමස්කෙළිය - ගාඩ්මෝර් නිව් ෆෝග්මොර් තේ වතුයායේ ශ්‍රී පාද රක්ෂිතය ආසන්නයේ පිහිටි ගල් තලාවක තිබී මෙම පා සටහන් දෙක පසුගියදා කම්කරුවන් පිරිසක් සොයාගනු ලැබුුවා.\nමිනිස් පාද වලට සමාන එම සටහන් පිළිබඳව ස්කෑන් පරීක්ෂණයකින් අනතුරුව ස්ථිර මතයක් ප්‍රකාශ කළ හැකි බවයි පුරාවිද්‍යා නිලධාරීන් ප්‍රකාශ කළේ.",
       "URL": "https://www.hirunews.lk/181856/ශ්‍රී-පාදයෙන්-හමුවූ-පා-සටහන්-ගැන-පුරාවිද්‍යා-පරීක්ෂණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4111"
}