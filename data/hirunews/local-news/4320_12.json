{
       "Source": "hirunews",
       "Timestamp": "Friday, 15 September 2017 - 16:51",
       "Headline": "කවුඩුල්ල ජලාශයේ මසුන් මියයයි (ඡායාරූප)",
       "News Content": "මැදිරිගිරිය කවුඩුල්ල ජලාශයේ මසුන් මිය යමින් සිටින බව ප්‍රදේශවාසීන් පසනවා.\nදැනට මාසයක පමණ කාලයක සිට මසුන් මියයන අතර එම මසුන් එකතු කර වැව් කරවල ලෙසට සකස් කර අලෙවි කිරීමේ ජාවාරමක් ද ක්‍රියාත්මක බවටයි ප්‍රදේශවාසීන් ප්‍රකාශ කර ඇත්තේ.\nගතවු දින කිහිපය තුල පමණක් මසුන් කිලෝ හාරදහසක් පමණ මියගොස් සිටි බව සඳහන්.\nමියගිය මසුන් එකතු කරන පිරිස් ද එම කවුඩුල්ල ජලාශය අසල දැක ගැනීමට හැකි බවයි අප වාර්තාකරු කියාසිටියේ.\nප්‍රදේශය භාර ජල ජීවී නිලධාරීන් සඳහන් කර ඇත්තේ පවතින වියළි කාලගුණික තත්වයත් සමග ජලාශයේ ජල මට්ටම පහත යාම හමුවේ මසුන් මියයන බවයි.\nඑබැවින් එම මසුන් ආහාරයට ගැනීම අහිතකර නොවන බවට ඔවුන් සඳහන් කළ බව ප්‍රදේශවාසීන් පෙන්වාදී තිබෙනවා.\nඡායාරූප - මින්නේරිය රසාංග නිරෝෂන්",
       "URL": "https://www.hirunews.lk/171015/කවුඩුල්ල-ජලාශයේ-මසුන්-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4320"
}