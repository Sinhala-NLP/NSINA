{
       "Source": "hirunews",
       "Timestamp": "Thursday, 13 July 2023 - 21:42",
       "Headline": "තාප්පයට යටවූ පානදුර නගර සභා සේවකයා මරුට",
       "News Content": "තාප්පයකට යටවීමෙන් අසාධ්‍යව අද (13) පස්වරුවේ රෝහල්ගත කළ නගර සභා සේවකයා මියගිය බව පානදුර දකුණ පොලිසිය පවසනවා.\nමෙසේ මියගොස් ඇත්තේ පානදුර වලපල ප්‍රදේශයේ පදිංචි අජිත් කුමාර ද සිල්වා නමැති 48 හැවිරිදි සිව්දරු පියෙක්.\nපොලිසිය පවසන්නේ මියගොස් ඇති මෙම සේවකයා පානදුර දුම්රිය නැවතුම්පොළ ආසන්නයේ පිහිටි නගර සභාවට අයත් කසල අංගනයේ තාප්පය ආසන්නයේ පිරිසිදු කිරීම් කටයුතු වල නියැලී සිටීයදී තාප්පය ශරීරය මතට කඩාවැටී ඇති බවයි.\nඑහිදී අවට සිටි පිරිස් ඔහි ඉන් මුදාගෙන පානදුර මූලික රෝහලට රැගෙන ගොස් ඇති අතර එහිදී මෙම සේවකයා මියගොස් තිබෙනවා.",
       "URL": "https://www.hirunews.lk/341126/තාප්පයට-යටවූ-පානදුර-නගර-සභා-සේවකයා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=186"
}