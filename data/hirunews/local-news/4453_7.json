{
       "Source": "hirunews",
       "Timestamp": "Sunday, 25 June 2017 - 9:42",
       "Headline": "කේරළ ගංජා කිලෝ 135 ක් සමග දෙදෙනෙකු අත්අඩංගුවට",
       "News Content": "කේරළ ගංජා කිලෝ 135 යි ග්‍රෑම් 500 ක් සමග සැකකරුවන් දෙදෙනෙකු පොලිස් අත්අඩංගුවට ගෙන තිබෙනවා.\nඊයේ රාත්‍රි සැකකරුවන් අත්අඩංගුවට ගෙන ඇත්තේ මන්නාරම විෂ මත්ද්‍රව්‍ය නාශක වැටලීම් ඒකකයේ නිලධාරීන් සහ නාවික හමුදාවට ලැබුනු තොරතුරකට අනුව කළ මෙහෙයුමකදීයි.\nතලෙයිමන්නාරම ස්වාමිතොට්ටම් පල්ලිය අසලදී කැබ් රථයකින් කේරළ ගංජා ප්‍රවාහනය කරමින් සිටියදී සැකකරුවන් අත්අඩංගුවට පත්ව තිබෙනවා.\nඉන්දියාවේ සිට තලෙයිමන්නාරම දක්වා බෝට්ටු මගින් මෙම ගංජා රැගෙන එන අතර අනතුරුව ඒවා බෙදා හරින බවටයි පොලිසිය හෙළිකරගෙන ඇත්තේ.\nඅත්අඩංගුවට ගත් කේරළ ගංජා තොගයේ වටිනාකම රුපියල් කෝටි 2 ක පමණ වටිනාකමකින් යුක්ත වන අතර සැකකරුවන් දීර්ඝ කාලයක සිට මෙම ජාවාරමේ නිරතවී ඇතැයි සඳහන්.\nසැකකරුවන් සහ කේරළ ගංජා තොගය මන්නාරම මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/164360/කේරළ-ගංජා-කිලෝ-135-ක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4453"
}