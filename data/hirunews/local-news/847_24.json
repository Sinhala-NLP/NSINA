{
       "Source": "hirunews",
       "Timestamp": "Saturday, 24 September 2022 - 9:18",
       "Headline": "සාම්බලතිව්, නයාරු සහ නන්දිකඩාල් කලපු වන සංරක්ෂණ කලාපයට",
       "News Content": "ත්‍රිකුණාමල දිස්ත්‍රික්කයේ සාම්බලතිව්, නයාරු සහ නන්දිකඩාල් කලපු ඇතුලු ප්‍රදේශය වන සංරක්ෂණ කලාපයක් ලෙස නම් කිරීමට කැබිනට් අනුමැතිය හිමිව තිබෙනවා.\nඊට අදාළ සාකච්ඡාවක්ද කෘෂිකර්ම සහ වනජීවි අමාත්‍ය මහින්ද අමරවීරගේ ප්‍රධානත්වයෙන් පැවැත්වුණා.\nඊට ධීවර , ග්‍රාමීය ආර්ථික ඇතුලු අමාත්‍යංශ සහ රාජ්‍ය අමාත්‍යංශවල ලේකම්වරුන්ද එක්ව තිබෙනවා.\nඑහිදී අමාත්‍යවරයා නිලධාරින්ට උපදෙස් දී ඇත්තේ ජෛව විවිධත්වයෙන් අනූන සාම්බලතිව් කලපුව, වන සංරක්ෂණ කලාපයක් බවට අවශ්‍ය කටයුතු කිරීමට කඩිනමින් කටයුතු කරන ලෙසයි.",
       "URL": "https://www.hirunews.lk/316174/සාම්බලතිව්-නයාරු-සහ-නන්දිකඩාල්-කලපු-වන-සංරක්ෂණ-කලාපයට",
       "Category": "Local News",
       "Parent URL": "https://www.hirunews.lk/local-news.php?pageID=847"
}