{
       "Source": "hirunews",
       "Timestamp": "Friday, 17 June 2022 - 19:00",
       "Headline": "වැඩියෙන් වැඩ කර අඩු වයසින් මිය යන ජපන්නු",
       "News Content": "‘‘කරෝෂි“ මේ වනවිට ලොවපුරා බොහෝ දෙනාගේ අවධානය යොමු වූ වචනයක්.\nමිලියන 125ක ජනගහනයක් වෙසෙන ජපානයේ වාර්ෂිකව සිදුවන ස්වභාවික නොවන මරණ ප්‍රතිශතය ඉහළ ගොස් ඇති බවට එරට සංඛ්‍යා ලේඛන දත්ත පෙන්වා දෙනවා.\nකරෝෂී යනු පමන ඉක්මවා අධික කාලයක් සේවය කිරීම නිසා සිදුවන මරණ නොහොත් Death by over work යන්නයි.\nවාර්ෂිකව ජපානයේ කරෝෂි මරණ 200ක් පමණ සිදුවන අතර, වාර්ෂිකව එම සංඛ්‍යාව දැක්වෙන්නේ මරණ 10,000ක් ලෙසයි.\nඑය ස්වභාවික නොවන මරණ සංඛ්‍යාවේ ඉහළයාමක් වනවා.\nජපාන කම්කරු නීතියට අනුව එරට තුළ දෛනිකව සේවය කළ යුත්තේ පැය 8ක කාලයක් පමණක් වුවත්, එරට බොහෝ සේවා ස්ථාන පැය 16ක සේවා මුර පවත්වාගෙන යනවා.\nඑරට සමාගම්වලින් හතරෙන් එකක් එහි සේවකයන්ගෙන් මාසිකව පැය 80ක අතිකාල සේවයක් බලාපොරොත්තු වන බවයි අධ්‍යයන වාර්තාවල දැක්වෙන්නේ.\nකෙසේවෙතත්, මේ අහිත කර තත්ත්වය පාලනයට සහ මිනිසුන්ගේ දෛනික ජීවන තත්ත්වය අර්ථවත් කිරීමට එරට සෞඛ්‍ය සහ සමාජ සුබ සාධන අංශ මේ වන විට කටයුතු කරමින් සිටියත්, බහුතර ජනතාව ඊට අකමැත්ත පළ කිරීමත් සමඟ එම කාර්ය අසීරු වී තිබෙනවා.",
       "URL": "https://www.hirunews.lk/307418/වැඩියෙන්-වැඩ-කර-අඩු-වයසින්-මිය-යන-ජපන්නු",
       "Category": "Local News",
       "Parent URL": "https://www.hirunews.lk/local-news.php?pageID=1087"
}