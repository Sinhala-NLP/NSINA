{
       "Source": "hirunews",
       "Timestamp": "Friday, 12 February 2016 - 15:06",
       "Headline": "විවෘත සරසවි සිසුන් මුඛවාඩම් බැඳ විරෝධතාවක",
       "News Content": "වසා දමා ඇති නාවල විවෘත විශ්වවිද්‍යාලය කඩිනමින් විවෘත කරන ලෙස ඉල්ලා එම විශ්වවිද්‍යාලයේ ශිෂ්‍ය එකමුතුව අද (12) විරෝධතාවයක නිරත වුණා.\nකළු පැහැති ඇඳුම්වලින් සැරසී මුකවාඩම් බැඳ පැවැත් වූ විරෝධතාවය ඔවුන් නම් කර තිබුණේ කළු විරෝධය ලෙසින්.\nපසුගිය ජනවාරි 22 වනදා ශිෂ්‍ය සංගම් ගැටළුවකට මැදිහත්වීමට ආදි සිසුන් පිරිසක් පැමිණීමත් සමඟ ඇතිවූ උණුසුම් තත්ත්වයක් හේතුවෙන් නාවල විවෘත විශ්වවිද්‍යාල භූමියේ නොසන්සුන්කාරී තත්ත්වයක් ඇතිවූ අතර, පසුව එහි අනධ්‍යයන කාර්ය මණ්ඩලයද සේවා කටයුතුවලින් ඉවත් වුණා.\nඒ හේතුවෙනුයි දින නියමයකින් තොරව විශ්වවිද්‍යාලය වසා දැමීමට පරිපාලනය තීරණය කළේ.",
       "URL": "https://www.hirunews.lk/126077/විවෘත-සරසවි-සිසුන්-මුඛවාඩම්-බැඳ-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=5172"
}