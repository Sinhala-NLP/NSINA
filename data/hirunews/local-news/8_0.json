{
       "Source": "hirunews",
       "Timestamp": "Monday, 25 September 2023 - 21:11",
       "Headline": "RM Parks සමාගමෙන් ශ්‍රී ලංකාවට ඉන්ධන",
       "News Content": "එක්සත් ජනපදය පදනම් කරගත් RM Parks සමාගම ලබන මාසයේදී ශ්‍රී ලංකාවට ඉන්ධන සැපයීම ආරම්භ කරන බව බලශක්ති හා විදුලිබල අමාත්‍යාංශයේ ජ්‍යෙෂ්ඨ නිලධාරියෙක් පවසනවා.\nපසුගිය ජුනි මාසයේදී සමාගම ඉන්ධන ආනයනය, බෙදාහැරීම සහ විකිණීම සඳහා වසර 20 ක ගිවිසුමක් අත්සන් කර තිබෙනවා.\nමෙම සමාගමට ශ්‍රී ලංකාවේ ඉන්ධන පිරවුම්හල් 150ක් ලබා දෙන බවත් ඉන්පසුව ඉන්ධනහල් 50ක් තනිවම විවෘත කිරීමට අවස්ථාව ලැබෙන බවයි වාර්තා වී ඇත්තේ.\nමේ අතර පසුගිය අගෝස්තු මස අවසානයේ ඉන්ධන සැපයීම ආරම්භ කළ චීනයේ සිනොපෙක් සමාගම මේ වන විට අංශ දෙකකින් ඉන්ධන සැපයුම ඉදිරියට ගෙන ගොස් ඇති බව ද සඳහන්.\nSinopec දැනට සිය තරඟකරුවන්ට වඩා රුපියල් 3ක් අඩුවෙන් සියලු වර්ගවල ඉන්ධන ලබා දෙනවා.\nමේ තත්ත්වය තුළ දේශීය වෙළෙඳපොළේ මිලට වඩා අඩු මිලකට තම ඉන්ධන සැපයීමට RM Parks සමාගමට ද අවස්ථාව සැලසෙන බවයි අදාළ නිලධාරියා පැවසුවේ.",
       "URL": "https://www.hirunews.lk/349381/rm-parks-සමාගමෙන්-ශ්‍රී-ලංකාවට-ඉන්ධන",
       "Category": "Local News",
       "Parent URL": "https://www.hirunews.lk/local-news.php?pageID=8"
}