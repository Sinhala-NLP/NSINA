{
       "Source": "hirunews",
       "Timestamp": "Friday, 04 February 2022 - 11:41",
       "Headline": "අමරිකානු රාජ්‍ය ලේකම්වරයා ජාතික නිදහස් දිනයට සුබපතයි  (වීඩියෝ)",
       "News Content": "අද (04) ට යෙදී ඇති මෙරට 74 වන ජාතික නිදහස් දිනය නිමිත්තෙන් ඇමරිකා එක්සත් ජනපද රාජ්‍ය ලේකම් ඇන්තනි බ්ලින්කන් සුබපැතුම් පණිවුඩයක් එක්කර තිබෙනවා.\nඑහිදී ඔහු සඳහන් කර ඇත්තේ එක්සත් ජනපදය සහ ශ්‍රී ලංකාව අතර මිත්‍රත්වය සහ සහයෝගීත්වයට දීර්ඝ ඉතිහාසයක් ඇති බවයි.\nආර්ථික පුනර්ජීවනය, ප්‍රජාතන්ත්‍රවාදී පාලනය සහ දෙරටේ ජනතාව එක් කිරීමට ඒකාබද්ධව කටයුතු කරනු ලබනවා.\nපසුගිය වසරේදී ශ්‍රී ලංකාවේ සාමුද්‍රික ආපදා සඳහා ප්‍රතිචාර දැක්වීමටත්, එයින් පීඩාවට පත් ජන ප්‍රජාවට සහයවීමටත් ඇමරිකා එක්සත් ජනපදය කටයුතු කළා.\nශ්‍රී ලංකාවේ තිරසාර ආර්ථික සංවර්ධනය ප්‍රවර්ධනය කිරීමට සහ කාන්තාවන් හා කුඩා ව්‍යාපාරවලට පවතින අවස්ථා ඉහළ නැංවීමට ද එක්සත් ජනපදය සහය වී තිබෙනවා.\nකොරෝනා වසංගතයට මුහුණදීම සඳහා ඇමරිකාව ලබාදුන් එන්නත්, වෙන්ටිලේටර් සහ තාක්ෂණික සහය පිළිබඳවද රාජ්‍ය ලේකම් ඇන්තනි බ්ලින්කන් සිහිපත් කළා.\nදෙරටේ රජයන් සහ සමාජයන් එක්ව කටයුතු කිරීමෙන් සශ්‍රිකත්වය, ආරක්ෂාව සහ සුහද සබඳතා ලොව පුරා පැතිරවීමට කටයුතු කළ හැකි බවයි ඔහු අවධාරණය කළේ.",
       "URL": "https://www.hirunews.lk/296134/අමරිකානු-රාජ්‍ය-ලේකම්වරයා-ජාතික-නිදහස්-දිනයට-සුබපතයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1376"
}