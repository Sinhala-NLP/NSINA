{
       "Source": "hirunews",
       "Timestamp": "Wednesday, 08 December 2021 - 17:12",
       "Headline": "“ගෑස් මගඩිය රජයේ නොහැකියාවේ ප්‍රතිඵලයක්” - සජිත් ප්‍රේමදාස   (වීඩියෝ)",
       "News Content": "රටේ තිබෙන්නේ පාරිභෝගික සේවා අධිකාරිය ද, එහෙමත් නැත්නම් සමාගම් සේවා අධිකාරිය දැයි යන ප්‍රශ්නය මතුව ඇති බවත් පාරිභෝගිකයා රැක ගන්නට තිබෙන ආයතනය සමාගම් රැකගැනීමේ තැනට පත්ව ඇති බව විපක්ෂ නායක පවසනවා.\nවිපක්ෂ නායක සජිත් ප්‍රේමදාස මේ බව සඳහන් කළේ  සසුනට අරුණ සංකල්පය මත ඉදි කල දහම්පාසැල් ගොඩනැගිල්ලක්  විවෘත කිරීමේ අවස්ථාවට එක්වෙමින්.\nපාරිභෝගික සේවා කටයුතු අමාත්‍යවරයා සමාගම් සේවා කටයුතු අමාත්‍යවරයා බවට පත්ව ඇති බව පැවසූ විපක්ෂ නායකතුමා මුළු ආණ්ඩුවම එකතුවී රටේ ජනතාව අන්දවමින් සිටින බවද සඳහන් කළා.\nපසුගිය දිනවල ගෑස් ආශ්‍රිත පිපිරීම් 458 කට වැඩි ප්‍රමාණයක් සිදු වී ඇති බව පැවසූ විපක්ෂ නායකතුමා,ඒවා සාමාන්‍ය පිපිරීම බවට විෂය භාර අමාත්‍යවරයා පැවසීම හාස්‍යයක් බවද විපක්ෂ නායකතුමා පැවසුවා.",
       "URL": "https://www.hirunews.lk/290422/ගෑස්-මගඩිය-රජයේ-නොහැකියාවේ-ප්‍රතිඵලයක්-සජිත්-ප්‍රේමදාස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1508"
}