{
       "Source": "hirunews",
       "Timestamp": "Tuesday, 25 April 2023 - 14:22",
       "Headline": "මැලේරියා දිනය අදයි",
       "News Content": "ලෝක මැලේරියා දිනය අදට (25) යෙදී තිබෙනවා.\nමැලේරියාවෙන් තොර ශ්‍රී ලංකාවක් සදහා අවධානම් කණ්ඩායම් හදුනා ගනිමු යන්න මෙවර එහි තේමාවයි.\nවසර 14කට පසු මැලේරියා රෝගී මරණයක් පසුගිය 15 වැනිදා මෙරටින් වාර්තා වූ අතර එහිදී මියගොස් තිබුණේ ටැන්සානියාවේ සංචාරයක නිරතව සිට මෙරටට පැමිණි මැණික් ව්‍යාපාරිකයෙක්.\nවසරේ මේ දක්වා ගතවූ කාල සීමාව තුළ මැලේරියා රෝගීන් 13 දෙනෙකු වාර්තා වී ඇති අතර පසුගිය වසරේ දී රෝගීන් 37ක් වාර්තා වී තිබෙනවා.\nකෙසේ නමුත්, මෙම සියලු‍ රෝගීන් විදේශ රටවල සිට පැමිණි අය බවයි මැලේරියා මර්දන ව්‍යාපාරය සදහන් කළේ.\nමේ අතර, තුන්වන කාණ්ඩයේ ඩෙංගු වෛරසයේ පැතිරයාමේ ප්‍රවණතාවක් මේ දිනවල දක්නට ලැබෙන බව සෞඛ්‍ය අමාත්‍යාංශය ප්‍රකාශ කළා.",
       "URL": "https://www.hirunews.lk/333416/මැලේරියා-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=391"
}