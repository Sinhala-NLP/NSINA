{
       "Source": "hirunews",
       "Timestamp": "Tuesday, 23 August 2016 - 18:07",
       "Headline": "අතුරුදන්වූවන් පිළිබඳ කාර්යාල පනතේ සංශෝධන මගහැරී ඇතැයි විපක්ෂයෙන් චෝදනා",
       "News Content": "අතුරුදහන්වූවන් පිළිබඳ කාර්යාලයක් පිහිටුවීම සඳහා වන පනත සම්මත කිරීමේදී ඊට අදාළව ජනතා විමුක්ති පෙරමුණ සහ දෙමළ ජාතික සන්ධානය ඉදිරිපත් කළ සංශෝධන ඇතුළත් වී නොමැති බව විපක්ෂයේ ප්‍රධාන සංවිධායක අනුර කුමාර දිසානායක අද පාර්ලිමේන්තුවේදී කියා සිටියා.\nමේ අතර, අතුරුදහන්වූවන් පිළිබඳ කාර්යාලයක් පිහිටුවීම සඳහා වන පනතට අත්සන් තැබීම සිදුකළ බවද කතානායකවරයා අද පාර්ලිමේන්තුවට දැනුම් දුන්නා.\nඉදිරිපත් කළ සංශෝධන අතුරුදහන්වූවන් පිළිබඳ කාර්යාලයක් පිහිටුවීම සඳහා වන පනතට ඇතුළත් නොවීම සම්බන්ධයෙන් අනුර කුමාර දිසානායක මන්ත්‍රීවරයා අදහස් පළ කිරීමත් සමඟ ඊට පාර්ලිමේන්තු මන්ත්‍රීවරුන් වන දිනේෂ් ගුණවර්ධන, විමල් වීරවංශ, බිමල් රත්නායක, ආනන්ද අළුත්ගමගේ සහ සභානායක අමාත්‍ය ලක්ෂ්මන් කිරිඇල්ලද මැදිහත්ව අදහස් පළ කළා.",
       "URL": "https://www.hirunews.lk/141321/අතුරුදන්වූවන්-පිළිබඳ-කාර්යාල-පනතේ-සංශෝධන-මගහැරී-ඇතැයි-විපක්ෂයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4910"
}