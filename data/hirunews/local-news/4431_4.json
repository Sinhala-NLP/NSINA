{
       "Source": "hirunews",
       "Timestamp": "Sunday, 09 July 2017 - 11:16",
       "Headline": "රුධිර පරීක්ෂණ මිල සීමා උල්ලංඝනය කරන පෞද්ගලික රෝහල් ගැන විමර්ශනයක්",
       "News Content": "රුධිර පරීක්ෂණ සඳහා සෞඛ්‍ය අමාත්‍යවරයා විසින් පනවනු ලැබූ උපරිම මිල සීමාවන් උල්ලංඝනය කළ පෞද්ගලික රෝහල් සම්බන්ධයෙන් විමර්ශනයක් ආරම්භ කර තිබෙනවා.\nසෞඛ්‍ය අමාත්‍යාංශය නිවේදනයක් නිකුත් කරමින් සඳහන් කළේ සෞඛ්‍ය සේවා අධ්‍යක්‍ෂ ජනරාල්වරයා විසින් අදාළ නියෝගය පෞද්ගලික වෛද්‍ය සේවා සංවර්ධන ඒකකයේ අධ්‍යක්‍ෂවරිය වෙත යොමුකර ඇති බවයි.\nපසුගිය මාසයේ සෞඛ්‍ය අමාත්‍යවරයා විසින් පෞද්ගලික රෝහල්වල සිදු කෙරෙන සම්පූර්ණ රුධිර පරීක්ෂණයක් සඳහා රුපියල් 250 ක් සහ ඩෙංගු රුධිර පරීක්ෂණයක් සඳහා රුපියල් 1000 ක් ලෙස උපරිම මිල සීමාවක් පනවනු ලැබුවා.\nඑහෙත් මහජන පැමිීණිලි ඉදිරිපත්ව ඇත්තේ දිවයින පුරා බොහෝ පෞද්ගලික රෝහල්වල මෙම මිල සීමාවන් උල්ලංඝනය කරන බවටයි.\nඒ අනුව මෙම විමර්ශනය ක්‍රියාත්මක කිරීමට තීරණය කළ බව සෞඛ්‍ය අමාත්‍යාංශය වැඩිදුරටත් සඳහන් කළා.",
       "URL": "https://www.hirunews.lk/165440/රුධිර-පරීක්ෂණ-මිල-සීමා-උල්ලංඝනය-කරන-පෞද්ගලික-රෝහල්-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=4431"
}