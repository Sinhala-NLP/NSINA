{
       "Source": "hirunews",
       "Timestamp": "Monday, 17 October 2022 - 10:43",
       "Headline": "සංචාරකයින් සඳහා අනිවාර්ය කර ඇති කොවිඩ් පරීක්ෂණ වාර්තා ඉවත් කරන්න - උදයංග වීරතුංග",
       "News Content": "සංචාරකයන් සඳහා කොවිඩ් පරීක්ෂණ වාර්තාව රැගෙන යාමේ අනිවාර්ය කෙරෙමින් පනවා ඇති නීතිය ඉවත් කරන ලෙස රුසියාවේ හිටපු ශ්‍රී ලංකා තානාපති උදයංග වීරතුංග සෞඛ්‍ය බලධාරීන්ගෙන් ඉල්ලා සිටිනවා.\nසංචාරක ආකර්ෂණය සහ ප්‍රවර්ධනය සම්බන්ධයෙන් ශ්‍රී ලංකාවට වෙනත් රටවල් සමඟ තරග කළ නො හැකි බව යි වීරතුංග පවසන්නේ.\nසෞඛ්‍ය අමාත්‍යාංශ චක්‍රලේඛයේ දැනට සඳහන් වන්නේ, එන්නත් නො කළ / අර්ධ වශයෙන් එන්නත් කළ අවුරුදු 12 සහ ඊට වැඩි පුද්ගලයන් මෙරටට පැමිණීමට පෙර පැය 72ක් ඇතුළත කරන ලද කොවිඩ් පරීක්ෂණ වාර්තාව හෝ පැය 48කට පෙර සිදු කරන ලද වේගවත් ප්‍රතිදේහජනක පරීක්ෂණ වාර්තාවක් (RAT) රැගෙන ඒම අනිවාර්‍ය බව යි.",
       "URL": "https://www.hirunews.lk/318082/සංචාරකයින්-සඳහා-අනිවාර්ය-කර-ඇති-කොවිඩ්-පරීක්ෂණ-වාර්තා-ඉවත්-කරන්න-උදයංග-වීරතුංග",
       "Category": "Local News",
       "Parent URL": "https://www.hirunews.lk/local-news.php?pageID=797"
}