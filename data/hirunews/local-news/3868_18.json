{
       "Source": "hirunews",
       "Timestamp": "Monday, 02 July 2018 - 13:28",
       "Headline": "කොළඹ - පුරහල අවට මාර්ගවල රථවාහන තදබදයක්",
       "News Content": "නැගෙනහිර විශ්වවිද්‍යාලයේ ත්‍රිකුණාමල මණ්ඩලපයේ සිසුන් පිරිසක් ආරම්භ කර ඇති විරෝධතාවයක් හේතුවෙන් කොළඹ - පුරහල අවට මාර්ගවල මේ වනවිට රථවාහන තදබදයක් හටගෙන තිබෙනවා.\nසිසුන් 80 දෙනෙකුට පනවා ඇති පන්ති තහනම ඉවත් කිරීම ඇතුළු ඉල්ලීම් කිහිපයක් මුල්කර ගනිමින් ඔවුන් මේ වනවිට විශ්වවිද්‍යාල ප්‍රතිපාදන කොමිෂන් සභාව ඉදිරිපිට මෙලෙස විරෝධතාවයේ නිරත වන බවයි හිරු වාර්තාකරු කියා සිටියේ.\nමේ නිසා වෝර්ඞ් පෙදෙසේ එක් මංතීරුවක ගමනාගමන කටයුතු මේ වනවිට අවහිර වී තිබෙනවා.",
       "URL": "https://www.hirunews.lk/194352/කොළඹ-පුරහල-අවට-මාර්ගවල-රථවාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=3868"
}