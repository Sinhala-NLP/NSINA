{
       "Source": "hirunews",
       "Timestamp": "Sunday, 17 January 2021 - 8:21",
       "Headline": "චීනයේ අයිස්ක්‍රීම්වලත් කොරෝනා",
       "News Content": "චීනයේ නිෂ්පාදිත අයිස්ක්‍රීම් සම්බන්ධයෙන් සිදුකළ වෛද්‍ය පරීක්ෂණයකදී එහි තිබී කොරෝනා වෛරසය හමුවී ඇති අතර, ඒ හරහා මිනිසුන්ටද වෛරසය ආසාදනය වී ඇත්ද යන්න සම්බන්ධයෙන් එරට සෞඛ්‍ය බලධාරීන් විමර්ශනයක් ආරම්භ කර තිබෙනවා.\nඊසානදිග චීනයේ පිහිටි ටියැංජින් නගරයේ නිපදවන ලද අයිස්ක්‍රීම් සාම්පල තුනක් ඇසුරෙන් කරන ලද විද්‍යාත්මක පරීක්ෂණයේදී ඒ මත වෛරසය රැඳී තිබෙන බවට තහවුරු වී ඇති බවයි විදෙස් වාර්තා සඳහන් කළේ.\nමෙම කර්මාන්තශාලාවේ සකස් කරන ලද අයිස්ක්‍රීම් පෙට්ටි 4,836 ක් වෛරසයට නිරාවරණය වී ඇති අතර, ඉන් ඇසුරුම් 2,086ක් මේ වනවිට ගබඩාවල පවතිනවා.\nඅයිස්ක්‍රීම් ඇසුරුම් 1,812ක් වෙනත් පළාත්වලට යවා ඇති බවයි අනාවරණ වී ඇත්තේ.",
       "URL": "https://www.hirunews.lk/259901/චීනයේ-අයිස්ක්‍රීම්වලත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2207"
}