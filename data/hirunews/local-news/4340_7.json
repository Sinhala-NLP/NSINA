{
       "Source": "hirunews",
       "Timestamp": "Sunday, 03 September 2017 - 13:06",
       "Headline": "නිදහස් පක්ෂ සැමරුම තව පැය කිහිපයකින්",
       "News Content": "ශ්‍රී ලංකා නිදහස් පක්ෂයේ 66 වන සංවත්සර සැමරුම ජනාධිපති මෛත්‍රීපාල සිරිසේනගේ ප්‍රධානත්වයෙන් අද පස්වරු 2ට බොරැල්ල කැම්බල් පිටියේදී ආරම්භ වනවා.\nමේ හේතුවෙන් විශේෂ රථ වාහන සැලැස්මක් ද පොලීසිය විසින් ක්‍රියාත්මක කර ඇති අතර, බේස්ලයින් මාර්ගයේ ඉන්ද්‍රම් මංසන්ධියේ සිට බොරැල්ල මංසන්ධිය දක්වා මාර්ගයේ රථ වාහන ගමනාගමනය සීමා කර තිබෙනවා.\nසමුළුවට සහභාගිවීම සඳහා ශ්‍රී ලංකා නිදහස් පක්ෂ පාක්ෂිකයින් විශාල පිරිසක් කොළඹට ළඟාවෙමින් සිටින බවයි එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/170049/නිදහස්-පක්ෂ-සැමරුම-තව-පැය-කිහිපයකින්",
       "Category": "Local News",
       "Parent URL": "https://www.hirunews.lk/local-news.php?pageID=4340"
}