{
       "Source": "hirunews",
       "Timestamp": "Wednesday, 02 August 2017 - 7:44",
       "Headline": "Update :- ඇමති රවී බැඳුම්කර කොමිසමට පැමිණෙයි",
       "News Content": "හිටපු මුදල් අමාත්‍ය සහ වත්මන් විදේශ අමාත්‍ය රවී කරුණානායක බැඳුම්කර ගනුදෙනුව පිළිබදව විමර්ශනය කෙරෙන ජනාධිපති කොමිෂන් සභාවට මේ වන විට පැමිණ තිබෙනවා.\nඅමාත්‍යවරයාට පසුගිය 26 වනදාද කොමිසමට කැඳවා තිබූ අතර, එදින කොමිසම හමුවේ පෙනී සිටියේ නැහැ.\nUpdate :- Wednesday, August 2, 2017 9.58 Am\n---------------------------------------------------------------\nවිදේශ අමාත්‍ය සහ හිටපු මුදල් අමාත්‍ය රවී කරුණානායක ප්‍රශ්නගත බැඳුම්කර සිද්ධිය සම්බන්ධයෙන් විමර්ශනය කරන ජනාධිපති කොමිෂන් සභාව ඉදිරියේ අද පෙනී සිටීමට නියමිතයි.\nඔහු පසුගිය 26 වනදාද එහි කැඳවා තිබූ අතර, එදින කොමිසම හමුවේ පෙනී සිටියේ නැහැ.\nජනාධිපතිවරයා ආරක්ෂක මණ්ඩල රැස්වීම සඳහා තම සේවාදායකයා කැඳවා ඇති නිසා කොමිසමට පැමිණිය නොහැකි බව අමාත්‍යවරයා වෙනුවෙන් පෙනී සිටි ජනාධිපති නීතිඥ රියෙන්සි අර්සකුලරත්න එම අවස්ථාවේ කොමිසමට දැනුම් දී තිබුණා.\nඊට පසු දිනවල පාර්ලිමේන්තු කටයුතුවලට සහභාගි වීම සහ විදෙස් සංචාරයක් යොදාගෙන තිබීම නිසා අමාත්‍යවරයා අද කොමිසම හමුවේ පෙනී සිටින බවයි ඔහු කොමිසමට ප්‍රකාශ කර තිබුණේ.\nමේ අතර බැඳුම්කර සිද්ධිය සම්බන්ධයෙන් විමර්ශනය කෙරෙන ජනාධිපති කොමිසම භාරයේ පවතින අර්ජුන් ඇලෝසියස්ගේ ජංගම දුරකථනයේ දත්ත මකා දැමීමට උත්සාහ දරා ඇති බවට නීතිපති දෙපාර්තමේන්තුව ඊයේ එම කොමිසමට දැනුම් දුන්නා.\nඅතිරේක සොලිසිටර් ජනරාල්, ජනාධිපති නීතිඥ යසන්ත කෝදාගොඩ කියා සිටියේ ඒ සඳහා හිටපු මහ බැංකු අධිපති අර්ජුන් මහේන්ද්‍රන්ගේ දියණියගේ ජංගම දුරකථන අංකය යොදාගෙන ඇති බවයි.",
       "URL": "https://www.hirunews.lk/167385/update-ඇමති-රවී-බැඳුම්කර-කොමිසමට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=4390"
}