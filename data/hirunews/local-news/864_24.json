{
       "Source": "hirunews",
       "Timestamp": "Friday, 16 September 2022 - 10:39",
       "Headline": "අරගලය අවසන් නෑ - ඉදිරියේදී ලොකු පිපිරීමක් වෙනවා - දයාසිරි (වීඩියෝ)",
       "News Content": "අරගලය අවසන් යැයි කවුරුන් හෝ සිතා සිටීනම්, එය සම්පූර්ණයෙන් ම වැරදි බව මන්ත්‍රී දයාසිරි ජයසේකර පවසනවා.\nමාධ්‍ය හමුවකදී රටේ පවතින දේශපාලන ක්‍රමය ගැන අදහස් දක්වමින් මන්ත්‍රීවරයා සඳහන් කළේ, ඉදිරියේදී මෙය මීට වඩා විශාල පිපිරීමක් බලාපොරොත්තු විය හැකි බවයි.\nඊට හේතුව තරුණයින් වෙනුවෙන් රට තුළ හෝ පරිපාලන ක්‍රමයේ කිසිදු වැඩපිළිවෙළක් නොමැති බව පෙන්වා දෙන මන්ත්‍රීවරයා පැවසුවේ, අධ්‍යාපනය අලුතින් සකස්කොට හෝ කුසලතාවෙන් පරිපූර්ණ බලකායක් තැනීමට රජය කිසිදු අපේක්ෂාවක් නොමැති වගයි.\nපාර්ලිමේන්තුවේ 225ම හොරු නොවන බවත්, කිහිපදෙනෙකුගේ හොරකම් හේතුවෙන් සමස්තයටම බැනීම නිශ්ඵල බවත් මන්ත්‍රීවරයා පවසනවා.",
       "URL": "https://www.hirunews.lk/315531/අරගලය-අවසන්-නෑ-ඉදිරියේදී-ලොකු-පිපිරීමක්-වෙනවා-දයාසිරි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=864"
}