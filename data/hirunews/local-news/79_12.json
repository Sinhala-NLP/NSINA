{
       "Source": "hirunews",
       "Timestamp": "Wednesday, 23 August 2023 - 11:07",
       "Headline": "කොළඹ ඉඩම් තක්සේරු දර්ශකය  ඉහළට",
       "News Content": "2023 පළමු භාගයේදී කොළඹ දිස්ත්‍රික්කයේ ඉඩම් වටිනාකම 15%කින් ඉහළ ගොස් තිබෙනවා.\nමහ බැංකුව විසින් සම්පාදනය කරන ලද දර්ශකයක් මගින් පෙන්නුම් කරන පරිදි, ශ්‍රී ලංකාවේ කොළඹ දිස්ත්‍රික්කය තුළ ඉඩම් වටිනාකම් පෙර වසරට සාපේක්ෂව 2023 මුල් භාගයේ දී සියයට 15 ක කැපී පෙනෙන වර්ධනයක් අත්කර ගෙන ඇති බවයි දැක්වෙන්නේ.\nනේවාසික ඉඩම්වල වටිනාකම සියයට 17.2 කින් ඉහළ ගොස් ඇති බවයි වාර්තා වෙන්නේ.\nඑමෙන් ම වාණිජ ඉඩම් සියයට 15.1 කින් සහ කාර්මික ඉඩම් සියයට 13.5 කින් ඉහළ ගොස් ඇති බව සඳහන්.\nඅර්ධ වාර්ෂික කාලරාමුවක් සලකා බැලීමේදී, දර්ශකය සියයට 4.9ක වැඩිවීමක් නිරීක්ෂණය කිරීමේ හැකියාවක් පවතිනවා.\nLVI දර්ශකය 2017 වර්ෂයේ සිට කොළඹ දිස්ත්‍රික්කය තුළ පිහිටා ඇති ප්‍රාදේශීය ලේකම් කොට්ඨාස 13 ක පරාසයක් ආවරණය කරන අතර එය උප දර්ශක තුනකින් ව්‍යුත්පන්න කර තිබෙනවා.\nඑක් එක් ප්‍රාදේශීය ලේකම් කොට්ඨාසය තුළ නේවාසික, වාණිජ සහ කාර්මික ඉඩම් සඳහා වෙන වෙනම ගණනය කරන බවයි සඳහන් වෙන්නේ.\nමෙම දර්ශක ගණනය කරනු ලබන්නේ අදාළ ප්‍රදේශයේ පර්චසයක හිස් ඉඩමක සාමාන්‍ය මිල භාවිතා කරමින්.",
       "URL": "https://www.hirunews.lk/345795/කොළඹ-ඉඩම්-තක්සේරු-දර්ශකය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=79"
}