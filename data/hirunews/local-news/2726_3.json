{
       "Source": "hirunews",
       "Timestamp": "Monday, 18 May 2020 - 6:58",
       "Headline": "ලොව පුරා කොරෝනා ආසාදිතයන් සංඛ්‍යාව 48 ලක්ෂය ඉක්මවයි",
       "News Content": "ලොව පුරා කොරෝනා වෛරස් ආසාදිතයන්ගේ සංඛ්‍යාව මේ වනවිට 48 ලක්ෂ 1,350කට ආසන්න වී තිබෙනවා.\nඑමෙන්ම කොරෝනා මරණ තුන් ලක්ෂ 16,652ක්ද වාර්තාවුණා.\nඒ අතුරෙන් ආසාදිතයන් 15 ලක්ෂයකට වැඩි පිරිසක් සහ මරණ 90,978කට අධික සංඛ්‍යාවක් වාර්තාවන්නේ ඇමරිකා එක්සත් ජනපදයෙන් වාර්තා වූ අතර\nඉතාලියෙන් මරණ 31,908ක් වාර්තාවුණා.\nස්පාඤ්ඤයේ සහ ප්‍රංශයේ කොරෝනා මරණ සංඛ්‍යාවද 27,000 ඉක්මවනවා.\nමේ අතර, ඉන්දියාවේ අවසන් වූ පැය 24 තුළ නව කොරෝනා වෛරස් ආසාදිතයන් 5,050ක් වාර්තාවී ඇති අතර, එරට මුළු ආසාදිත සංඛ්‍යාවද 95,698දක්වා ඉහළ ගොස් තිබෙනවා.\nඉන්දීය සෞඛ්‍ය අමාත්‍යාංශය නිවේදනය කළ පරිදි ඉන්දියාවෙන් මේ වනවිට වාර්තාවී ඇති කොරෝනා මරණ සංඛ්‍යාව 3,025ක්.\nඉන් මරණ 154ක් ඊයේ දිනයේදී වාර්තාවී තිබෙන අතර කොවිඩ් 19 ආසාදිතයන් 36,795 ඉක්මවන බවයි ඉන්දීය සෞඛ්‍ය අමාත්‍යාංශය සඳහන් කළේ.\nඉන්දියාවේ කොරෝනා වෛරස් ආසාදිතයන් බහුතරයක් වාර්තාවන්නේ මහාරාෂ්ඨ, දිල්ලි, ගුජරාට සහ තමිල්නාඩු ප්‍රාන්තවලින්.\nමේ අතර දකුණු කොරියාවේ සමාජ ශාලා සහ අවන්හල් කේන්ද්‍ර කර ගනිමින් නව ආසාදිතයන් 5 දෙනෙකු වාර්තා වීම රට තුළ වෛරසය ව්‍යාප්ත වීමේ නව රැල්ලක් විය හැකි බවට අවදානමක් මතුව තිබෙනවා.\nවිදෙස් වාර්තා සඳහන් කළේ කොරෝනා වෛසරය ව්‍යාප්තිය වැළැක්වීම සඳහා පනවා තිබූ සීමාවන් ලිහිල් කිරීමට දකුණු කොරියාව පසුගිය මැයි 6 වන දා සිට පියවර ගත් බවයි.",
       "URL": "https://www.hirunews.lk/240950/ලොව-පුරා-කොරෝනා-ආසාදිතයන්-සංඛ්‍යාව-48-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2726"
}