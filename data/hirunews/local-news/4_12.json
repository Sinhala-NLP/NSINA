{
       "Source": "hirunews",
       "Timestamp": "Wednesday, 27 September 2023 - 13:08",
       "Headline": "ජ්‍යෙෂ්ඨ පුරවැසියන්ගේ තැන්පතු පොලී ගැටලුවට චක්‍රලේඛයක්",
       "News Content": "රුපියල් ලක්ෂයට අඩු තැන්පතු සහිත ජ්‍යෙෂ්ඨ පුරවැසියන් රදවා ගැනීමේ බද්ද හේතුවෙන් පොලිය ලබා ගැනීමේදී මුහුණදුන් ගැටලු විසදීම සදහා නව චක්‍රලේඛයක් නිකුත් කරන බව මුදල් රාජ්‍ය අමාත්‍ය රංජිත් සියඹලාපිටිය ප්‍රකාශ කර තිබෙනවා.\nඔහු මේ බව සදහන් කළේ රුවන්වැල්ල ප්‍රදේශයේදි අද(27) මාධ්‍ය වෙත අදහස් දක්වමින්.\nඒ සම්බන්ධයෙන් තොරතුරු විමසීම සඳහා 1944 ක්ෂණික අංකය වෙන් කර ඇති බව ද ඔහු එහිදී කියා සිටියා.\nමුදල් රාජ්‍ය අමාත්‍ය රංජිත් සියඹලාපිටිය වැඩිදුරටත් සදහන් කළේ නව චක්‍රලේඛය අනුව වසරක් ගත නොවුව ද රුපියල් ලක්ෂයට අඩු වාර්ෂික පොලී ආදායමක් ඇති ජ්‍යෙෂ්ඨ පුරවැසියන්ට සිය පොලී මුදල් ලබා ගැනීමේ හැකියාව ලැබී තිබෙන බවයි.",
       "URL": "https://www.hirunews.lk/349544/ජ්‍යෙෂ්ඨ-පුරවැසියන්ගේ-තැන්පතු-පොලී-ගැටලුවට-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=4"
}