{
       "Source": "hirunews",
       "Timestamp": "Friday, 31 August 2018 - 16:36",
       "Headline": "මහියංගනයේ පියෙකු සහ දියණියක සියදිවි හානිකර ගැනීමට හේතුව පවුල් ආරවුලක්",
       "News Content": "මහියංගනයේ පියෙකු සහ දියණියක, සියදිවි හානි කර ගැනීමට හේතුව පවුල් ආරවුලක් බව අනාවරණය වී තිබෙනවා.\nමෙලෙස සියදිවි හානි කරගෙන තිබුණේ 31 හැවිරිදි පියෙකු සහ ඔහුගේ 11 හැවිරිදි දියණියයි.\nඇයගේ මව මීට වසර දෙකහමාරකට පමණ පෙර ඔවුන් අතහැර දමා ගොස් ඇති බව අනාවරණය වී තිබෙනවා.\nඊයේ රාත්‍රියේ මහියංගනයේ පිහිටි ඔවුන්ගේ නිවස තුළ තිබී මළ සිරුරු හමුවූ අතර, මූලික පරීක්ෂණවලදී හෙලි වී ඇත්තේ වස පානය කිරීමෙන් මෙම මරණ සිදුවූ බවටයි.\nමහියංගනය රෝහලේදී අද (31) පස්වරුවේ සිදුකරන පශ්චාත් මරණ පරීක්ෂණයෙන් අනතුරුව මෙම සිද්ධිය පිළිබඳව නිශ්චිත නිගමනයක් ඉදිරිපත් කළ හැකි බව පොලීසිය සඳහන් කළා.",
       "URL": "https://www.hirunews.lk/198866/මහියංගනයේ-පියෙකු-සහ-දියණියක-සියදිවි-හානිකර-ගැනීමට-හේතුව-පවුල්-ආරවුලක්",
       "Category": "Local News",
       "Parent URL": "https://www.hirunews.lk/local-news.php?pageID=3770"
}