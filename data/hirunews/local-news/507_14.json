{
       "Source": "hirunews",
       "Timestamp": "Tuesday, 28 February 2023 - 13:19",
       "Headline": "මැතිවරණ කොමිසමට ගිය මාලිමාව මැතිවරණයට ළඟම දිනයක් ඉල්ලයි (වීඩියෝ)",
       "News Content": "ජාතික ජනබලවේගයේ නායක අනුර කුමාර දිසානායක ඇතුළු පිරිසක් අද (28) මැතිවරණ කොමිසමේ සභාපතිවරයා ඇතුළු එහි නියෝජිතයින් හමුවී පළාත් පාලන ඡන්ද විමසීම සම්බන්ධයෙන් සාකච්ඡාවක නිරත වුණා.\nඑහිදී මාර්තු 03 වැනිදා කොමිසම රැස්වී ඡන්දය පැවැත්වෙන දිනය ප්‍රකාශයට පත්කිරීමේ දී ළඟම දිනයක් ප්‍රකාශයට පත්කරන ලෙස තමන් ඉල්ලා සිටි බවයි සාකච්ඡාවෙන් අනතුරුව මාධ්‍ය වෙත අදහස් දක්වමින් පාර්ලිමේන්තු මන්ත්‍රී අනුර කුමාර දිසානායක කියා සිටියේ.\nමේ අතර රට ගොඩනැගිය හැකි එකම බලවේගය සමගි ජනබලවේගය බව විපක්ෂ නායක සජිත් ප්‍රේමදාස පවසනවා.\nඔහු මේ බව ප්‍රකාශ කළේ කුලියාපිටියේ ඊයේ (27) පැවති ජන හමුවකට එක්වෙමින්.",
       "URL": "https://www.hirunews.lk/328579/මැතිවරණ-කොමිසමට-ගිය-මාලිමාව-මැතිවරණයට-ළඟම-දිනයක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=507"
}