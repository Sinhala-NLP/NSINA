{
       "Source": "hirunews",
       "Timestamp": "Saturday, 23 September 2023 - 13:54",
       "Headline": "වීරවිල එළිමහන් සිරකදවුරෙන් රැඳවියන් දෙදෙනෙකු පලායයි",
       "News Content": "වීරවිල එළිමහන් සිරකදවුරේ පුනරුථාපනය වෙමින් සිටි රැදවියන් දෙදෙනෙකු බන්ධනාගාර නිලධාරින්ගෙන් මිදී පලාගොස් තිබෙනවා.\nබන්ධනාගාර මාධ්‍ය ප්‍රකාශක චන්දන ඒකනායක කියා සිටියේ ඊයේ(22) රාත්‍රියේ මොවුන් පලාගොස් ඇති බවයි.\nමෙලෙස පලාගොස් ඇත්තේ කොළොන්නාව ප්‍රදේශයේ සහ කැලණිය, වනවාසල ප්‍රෙද්ශයේ පදිංචි 27 හැවිරිදි සැකකරුවන් දෙදෙනෙක්.\nඔවුන් මත්ද්‍රව්‍ය ළඟ තබා ගැනීමේ සිද්ධීන් සම්බන්ධයෙන් චෝදනා ලැබූවන් බවයි බන්ධනාගාර මාධ්‍ය ප්‍රකාශක සහ අතිරේක බන්ධනාගාර කොමසාරිස් ජනරාල් චන්දන ඒකනායක කියා සිටියේ.\nවැඩිදුරටත් සඳහන් වන්නේ සැකකරුවන්ගෙන් එක් අයෙකු හෙරොයින් මත්ද්‍රව්‍ය ළග තබා ගැනීමේ චෝදනාවකට අධිකරණයෙන් මාස 8 සිරදඩුවම් නියමවූවෙක් වන අතර, අනෙක් පුද්ගලයා අයිස් මත්ද්‍රව්‍ය ළග තබා ගැනීමේ සිද්ධියකට අධිකරණයෙන් මාස 6ක සිරදඩුවම් ලැබූවෙක් බවයි.",
       "URL": "https://www.hirunews.lk/349175/වීරවිල-එළිමහන්-සිරකදවුරෙන්-රැඳවියන්-දෙදෙනෙකු-පලායයි",
       "Category": "Local News",
       "Parent URL": "https://www.hirunews.lk/local-news.php?pageID=11"
}