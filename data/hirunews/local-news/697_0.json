{
       "Source": "hirunews",
       "Timestamp": "Wednesday, 30 November 2022 - 22:38",
       "Headline": "මත්ද්‍රව්‍ය අඩංගු බවට සැක කෙරෙන රස කැවිලි සමඟ සැකකරුවන් දෙදෙනෙකු අත්අඩංගුවට",
       "News Content": "මත්ද්‍රව්‍ය අඩංගු බවට සැක කෙරෙන රස කැවිලි ලෙස සකස් කළ කැවිලි ද්‍රව්‍ය පාසල් ළමුන්ට අලෙවි කිරීම හා සන්තකයේ තබා ගැනීම සම්බන්ධයෙන් සැකකරුවන් දෙදෙනෙකු පොලිසිය අත්අඩංගුවට ගෙන තිබෙනවා.\nඒ, පානදුර, වලාන ප්‍රදේශයේ පිහිටි වෙළඳසැලක දීයි.\nඑහිදී මත්ද්‍රව්‍ය අඩංගු බවට සැක කෙරෙන රස කැවිලි වර්ග බෝතල් 54ක් සහ විවිධ වර්ගවල ලොලිපොප් 55ක් ද ඊයේ (29) පොලිසිය භාරයට ගෙන තිබුණා.\nසැකකරුවන් අවුරුදු 23 හා 25 වයස්වල පානදුර ප්‍රදේශයේ පදිංචිකරුවන්.\nඔවුන් ඊයේ (29) පානදුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 02 වැනිදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/321685/මත්ද්‍රව්‍ය-අඩංගු-බවට-සැක-කෙරෙන-රස-කැවිලි-සමඟ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=697"
}