{
       "Source": "hirunews",
       "Timestamp": "Saturday, 23 July 2022 - 14:38",
       "Headline": "ඔඩුදුවන තෙල් අර්බුදයෙන් බැටකන ඇඟලුම් කර්මාන්තය (වීඩියෝ)",
       "News Content": "මේ දිනවල පවතින ඉන්ධන අර්බුදය හේතුවෙන් ගැටලු මතු වී ඇත්තේ ආදායම් උපයා ගැනීමට පමණක් නොවෙයි.\nවිදේශීය විනිමය රටට උපයා දෙන ඇඟලුම් ක්ෂේත්‍රය ද ඒ හේතුවෙන් පත්ව ඇත්තේ දැඩි බලපෑමකටයි.\nමෙරට වාර්ෂික දළ දේශීය නිෂ්පාදනයෙන් 6%ක් සපුරා ගනු ලබන්නේ ඇඟලුම් ක්ෂේත්‍රය හරහායි.\nඑමෙන්ම මෙරට වාර්ෂික අපනයන ආදායමෙන් 40%ක් ලැබෙන්නේ ද ඇඟලුම් ක්ෂේත්‍රය මගින්.\nකෙසේවෙතත්, පවතින ඉන්ධන අර්බුදය හේතුවෙන් ඇඟලුම් ක්ෂේත්‍රයේ ආනයනය සම්බන්ධයෙන් මතු වී ඇත්තේ ව්‍යාකූල තත්ත්වයක්.\nඇඟලුම් ක්ෂේත්‍රයට අදාළව රැකියාවල නිරත වන සේවිකාවන් ඒ හේතුවෙන් මුහුණ දී ඇත්තේ දැඩි අපහසුතාවකටයි.\nඇඟලුම් කම්හල් වෙත සේවකයින් ප්‍රවාහනය කිරීමේදී මෙන්ම ඇඟලුම් නිෂ්පාදන කලට වෙලාවට විදෙස්ගත කිරීම සඳහා ද ඉන්ධය අර්බුදය මගින් ගැටලු ඇතිකර තිබෙනවා.\nඇඟලුම් ක්ෂේත්‍රය මුහුණ දෙන මෙම ගැටලු සඳහා විකල්ප විසඳුම් සොයා ගැනීමට කර්මාන්තකරුවන් අවස්ථා ගණනාවකදී උත්සාහ දරා තිබුණත් ඉන් ප්‍රතිඵලයක් අත් වී නැහැ.\nමෙරට විදේශීය විනිමය උපයා දෙන ඇඟලුම් ක්ෂේත්‍රයේ පහසුකම් සපයා දී මෙරට ආර්ථිකය ස්ථිරව පවත්වාගෙන යාමට බලධාරීන් කටයුතු කළයුතු බව ඔවුන්ගේ ඉල්ලීමයි.",
       "URL": "https://www.hirunews.lk/310749/ඔඩුදුවන-තෙල්-අර්බුදයෙන්-බැටකන-ඇඟලුම්-කර්මාන්තය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=999"
}