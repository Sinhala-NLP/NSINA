{
       "Source": "hirunews",
       "Timestamp": "Saturday, 06 July 2019 - 7:47",
       "Headline": "ගිනි අවියක් සහ වෙඩි බෙහෙත් සමඟ පුද්ගලයෙකු රක්වානේදී අත්අඩංගුවට",
       "News Content": "රක්වාන - කෝරළේගම ප්‍රදේශයේදී මෙරට නිෂ්පාදිත ගිනි අවියක් සහ වෙඩි බෙහෙත් තොගයක් සමඟ පුද්ගලයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ රක්වාන පොලීසියේ නිලධාරීන් කණ්ඩායම් ඊයේ ප්‍රදේශයේ සිදුකළ වැටලීමකදී සැකකරු අත්අඩංගුවට ගෙන ඇති බවයි.\nඔහු සතුව තිබී මෙරට නිෂ්පාදිත ගල්කටස් වර්ගයේ ගිනි අවියක්, ටී - 56 ජීව උණ්ඩ 5ක්, ජෙලග්නයිට් කූරු දෙකක් සහ වෙඩි බෙහෙත් ග්‍රෑම් 435ක් සොයාගෙන තිබෙනවා.\n42 හැවිරිදි සැකකරු රක්වාන - කෝරළේගම ප්‍රදේශයේම පදිංචිකරුවෙකු වන අතර ඔහු අද පැල්මඩුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/219749/ගිනි-අවියක්-සහ-වෙඩි-බෙහෙත්-සමඟ-පුද්ගලයෙකු-රක්වානේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3263"
}