{
       "Source": "hirunews",
       "Timestamp": "Wednesday, 05 April 2023 - 14:08",
       "Headline": "හොරතොට අත්වැල් පාලම අබලන් වීමෙන් ප්‍රදේශවාසීන් දැඩි දුෂ්කරතාවයක (වීඩියෝ)",
       "News Content": "හොරතොට අත්වැල් පාලම අබලන් වීම නිසා ප්‍රදේශවාසීන් දැඩි දුෂ්කරතාවයකට පත්ව සිටිනවා.\nඑම පාළම ඉදිකර ඇත්තේ හාලිඇල සහ ඌව පරණගම මැතිවරණ කොට්ඨාස යා කරමින් උමා ඔයට අඩි 80ක් පමණ ඉහළින්.\nප්‍රදේශයේ ගම්මාන රැසක ජනතාව සිය ගමනාගමන අවශ්‍යතා සඳහා මෙම පාලම යොදාගන්නේ හාලිඇල ඇතුළු නගර කිහිපයකට යාම සඳහා ඇති කෙටිම මාර්ගය මේ හරහා වැටී තිබීම හේතුවෙන්.\nවසර 70ක ඉතිහාසයකට උරුමකම් කියන මෙම අත්වැල් පාලම වසර ගණනාවකින් නඩත්තුවකට ලක්නොවීමේ පසුබිම මත මේ වනවිට දැඩි ලෙස අබලන් වී\nඇති බවයි වාර්තා වෙන්නේ.\nදිරාගොස් ඇති පාලමේ ලෑලි මෙන්ම, එය රඳවා ඇති කේබල පද්ධතියද මේ වනවිට පවතින්නේ දැඩි අබලන් තත්ත්වයකයි.\nවර්ෂා දිනවලදි ලෑලි දැඩි ලෙස ලිස්සා යාම හේතුවෙන් පාලම මතින් ගමන් ගැනීම දැඩි අවදානම් තත්ත්වයක් බවයි ප්‍රදේශවාසීන් පෙන්වා දෙන්නේ.\nප්‍රදේශවාසීන් බලධාරීන්ගෙන් ඉල්ලා සිටින්නේ කඩිනමින් හොරතොට පාලම පිළිසකර කර ආරක්ෂිතව ගමන් කිරීමට හැකිවන පරිදි සකසා දෙන ලෙසයි.",
       "URL": "https://www.hirunews.lk/331764/හොරතොට-අත්වැල්-පාලම-අබලන්-වීමෙන්-ප්‍රදේශවාසීන්-දැඩි-දුෂ්කරතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=432"
}