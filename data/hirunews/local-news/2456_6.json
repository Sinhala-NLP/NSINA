{
       "Source": "hirunews",
       "Timestamp": "Monday, 14 September 2020 - 12:20",
       "Headline": "නව මහාධිකරණ විනිසුරුවරුන් 12 දෙනෙකු අද පත්වීම් ලබයි (වීඩියෝ)",
       "News Content": "නව මහාධිකරණ විනිසුරුවරුන් 12 දෙනෙකුට ජනාධිපති ගෝඨාභය රාජපක්ෂ ඉදිරියේ පත්වීම් ලබාදී තිබෙනවා.\nඒ, ජනාධිපති කාර්යාලයේදියි.\nකොළඹ ප්‍රධාන මහේස්ත්‍රාත් ලෙස කටයුතු කළ ලංකා ජයරත්නත්, කොළඹ කොටුව මහේස්ත්‍රාත් ලෙස කටයුතු කළ රංග දිසානායකත් මෙලෙස මහාධිකරණ විනිසුරුවරුන් ලෙස පත්වීම් ලබා ගත්තා.\nඊට අමතරව මහේස්ත්‍රාත්වරයෙකු ලෙස කටයුතු කළ ඩී.ඒ.ආර් පතිරණ මහාධිකරණ විනිසුරුවරයෙකු ලෙස පත්කර තිබෙනවා.\nඊට අමතරව දිසා විනිසුරුවරුන් හයදෙනෙකු, අතිරේක දිසා විනිසුරුවරයෙකු සහ රජයේ ජ්‍යෙෂ්ඨ අධිනීතීඥවරියන් දෙදෙනෙකු මහාධිකරණ විනිසුරුවරුන් ලෙස පත්කර ඇති බවයි ජනාධිපති මාධ්‍ය ඒකකය සඳහන් කළේ.",
       "URL": "https://www.hirunews.lk/250168/නව-මහාධිකරණ-විනිසුරුවරුන්-12-දෙනෙකු-අද-පත්වීම්-ලබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2456"
}