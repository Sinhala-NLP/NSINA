{
       "Source": "hirunews",
       "Timestamp": "Wednesday, 20 January 2016 - 10:41",
       "Headline": "සියලූ ත්‍රිරෝද රථ කොළඹට ගෙන්වීමේ සූදානමක්",
       "News Content": "කොළඹ සහ ප්‍රධාන නගරවලින් ත්‍රිරෝද රථ ඉවත් කිරීමට රජය තීන්දුකර ඇති බව සමස්ත ලංකා ත්‍රිරෝද රථ හිමියන්ගේ සංගමය පවසනවා.\nඑහි කැදවුම්කරු සුදිල් ජයරුක් හිරු ප්‍රවෘත්ති අංශයට සදහන් කළේ දැනට ලක්ෂ 5කට ආසන්න සංඛ්‍යාවක් ත්‍රිරෝද රථ කර්මාන්තයේ නිරත වන බවයි.\nමේ අතර අද දිනයේදී තමන් ප්‍රවාහන අමාත්‍ය නිමල් සිරිපාල ද සිල්වා හමුවී ඊට අදාළ සංදේශයක් භාරදීමට කටයුතු කරන බවයි ඔහු සදහන් කළේ.\nඊට නිසි ප්‍රතිචාරයක් නොදැක්වුවහොත් ඉදිරියේදී සියලූම ත්‍රිරෝද රථ හිමියන් කොළඹට ගෙන්වා විරෝධතාවක් ද දැක්වීමට කටයුතු කරන බවයි ඔහු කියා සිටියේ.",
       "URL": "https://www.hirunews.lk/124356/සියලූ-ත්‍රිරෝද-රථ-කොළඹට-ගෙන්වීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=5203"
}