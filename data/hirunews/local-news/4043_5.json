{
       "Source": "hirunews",
       "Timestamp": "Sunday, 11 March 2018 - 16:53",
       "Headline": "'වල්ග කොටා'ගේ සිරුර ඇතිමලේ වෙල් යායක",
       "News Content": "ඇතිමලේ - ගලපුයාය ප්‍රදේශයේ වෙල් යායක තිබී වන අලියෙකුගේ සිරුරක් හමුවී තිබෙනවා.\nවන අලියාගේ ශරීරයේ ස්ථාන කිහිපයකම තුවාල දක්නට ලැබෙන බවත්, ඒ අතර වෙඩි වැදීමෙන් සිදුවූ තුවාල ද වන බවයි පොලීසිය ප්‍රකාශ කළේ.\n‘වල්ග කොටා’ ලෙස හඳුන්වන මිය ගිය වන අලියා ඇතිමලේ ගම්මානයට පැමිණි අවස්ථාවේ ගම්වාසීන් සහ වනජීවි නිලධාරීන් එක්ව පන්නා දැමීමට පසුගිය දා කටයුතු කළා.\nකෙසේ වෙතත්, මෙම වන අලියා ඝාතනය කර ඇතිද යන්න පිළිබදව සැකයක් පවතින බවත්, ඒ අනුව පරීක්ෂණ ක්‍රියාත්මක බවත් පොලීසිය සඳහන් කළා.",
       "URL": "https://www.hirunews.lk/185635/වල්ග-කොටාගේ-සිරුර-ඇතිමලේ-වෙල්-යායක",
       "Category": "Local News",
       "Parent URL": "https://www.hirunews.lk/local-news.php?pageID=4043"
}