{
       "Source": "hirunews",
       "Timestamp": "Thursday, 11 November 2021 - 14:44",
       "Headline": "හරීන්ට මහජන ආරක්ෂක ඇමතිගෙන් අභියෝගයක් (වීඩියෝ)",
       "News Content": "පාස්කු ප්‍රහාරය සම්බන්ධයෙන් සිදුකරන ප්‍රකාශයන්ට අදාළව සාක්ෂි ඇත්නම් අපරාධ පරීක්ෂණ දෙපාර්තමේන්තුවට පැමිණෙන්නැයි මහජන ආරක්ෂාව පිළිබඳ අමාත්‍ය ආචාර්ය සරත් වීරසේකර සමගි ජන බලවේගයේ පාර්ලිමේන්තු මන්ත්‍රීවරුන් වන හරීන් ප්‍රනාන්දුට සහ මනූෂ නානායක්කාරට අභියෝග කළා.\nඒ, මීට පෙර එම මන්ත්‍රීවරුන් පාර්ලිමේන්තුවේදී සිදුකළ ප්‍රකාශවලට පිළිතුරු ලබාදෙමින්.\nවිපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල, හිටපු අග්‍රාමාත්‍ය රනිල් වික්‍රමසිංහ, රාජ්‍ය අමාත්‍ය නිමල් ලංසා සහ පාර්ලිමේන්තු මන්ත්‍රී නිරෝෂන් පෙරේරා ද අද පාර්ලිමේන්තුවේදී ඒ සම්බන්ධයෙන් අදහස් පළ කළා.",
       "URL": "https://www.hirunews.lk/287703/හරීන්ට-මහජන-ආරක්ෂක-ඇමතිගෙන්-අභියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1568"
}