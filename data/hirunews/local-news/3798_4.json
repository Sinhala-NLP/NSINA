{
       "Source": "hirunews",
       "Timestamp": "Wednesday, 15 August 2018 - 13:16",
       "Headline": "එෆ්.සී.අයි.ඩී.ය නිසා රාජ්‍ය සේවය අකර්මන්‍ය වී ඇතැයි ඇමති රාජිත කියයි",
       "News Content": "පසුගිය කාලයේ රාජ්‍ය නිලධාරින් පොලිස් මූල්‍ය අපරාධ කොට්ඨාශයට කැඳවා රාජ්‍ය සේවයම අකර්මන්‍ය කළ බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nබියගම ප්‍රදේශයේ පැවති පත්වීම් ලිපි ප්‍රදානය කිරීමේ උත්සවයකට එක්වෙමින් ඔහු කියා සිටියේ එම කොට්ඨාශයෙන් නිසි වගකීමක් ඉටු නොවන බවයි.\nඅමාත්‍යවරයා මෙහිදී පෙන්වා දුන්නේ ඡන්ද අපේක්ෂාවෙන් තීන්දු තීරණ ගැනීමට නොහැකි බවයි.\nනව සංවර්ධන ව්‍යාපෘතියක් ඉදිරිපත් කළ විට ඊට විරෝධය දක්වන අතර ජනප්‍රියම මාතෘකාව වී ඇත්තේ විරෝධය බව ද රාජිත සේනාරත්න කියාසිටියා.\nඑමෙන්ම සෞඛ්‍ය කළමණාකරන සේවය ස්ථාපිත කිරීමේ තීන්දුවේ ප්‍රගතිය තවත් වසර 3 කින් දක්නට ලැබෙනු ඇතැයි ද ඔහු මෙහිදී සඳහන් කළා.\nපසුගාමීවූ ව්‍යාපෘති ඉදිරි වසර තුල ක්‍රියාත්මක කරන බවයි අමාත්‍යවරයා කියාසිටියේ.",
       "URL": "https://www.hirunews.lk/197581/එෆ්-සී-අයි-ඩී-ය-නිසා-රාජ්‍ය-සේවය-අකර්මන්‍ය-වී-ඇතැයි-ඇමති-රාජිත-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3798"
}