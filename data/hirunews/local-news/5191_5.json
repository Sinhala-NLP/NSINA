{
       "Source": "hirunews",
       "Timestamp": "Friday, 29 January 2016 - 13:51",
       "Headline": "අදත් අජිත් පී පෙරේරාට විරෝධය",
       "News Content": "නියෝජ්‍ය අමාත්‍ය අජිත් පී. පෙරේරා කළුතර - මිල්ලනිය ප්‍රාදේශීය සංවර්ධන කමිටු රැස්වීමේදී සමෘද්ධි නිලධාරීන්ට එරෙහිව සිදුකළ ප්‍රකාශයකට විරෝධය පළ කරමින් සමෘද්ධි නිලධාරීන් පිරිසක් අද (29) කුරුණෑගල නගරයේදී විරෝධතාවක නිරත වුණා.\nඑය සංවිධාන කර තිබුණේ සමස්ත ලංකා සමෘද්ධි සංවර්ධන හා කෘෂිකර්ම පර්යේෂණ නිෂ්පාදන සහකාර නිලධාරීන්ගේ සංගමයයි.\nඊට එක් වූ එම සංගමයේ නියෝජ්‍ය ලේකම් පියල් මාතරආරච්චි සඳහන් කළේ සමෘද්ධි නිලධාරියෙකුට තර්ජනය කරමින් නියෝජ්‍ය අමාත්‍ය අජිත් පී පෙරේරා කළ ප්‍රකාශය වහාම ඉල්ලා අස්කර ගත යුතු බවයි.\nකෙසේ වෙතත්, පසුගියදා හිරු ටී.වී පත්තරේ විස්තරේ වැඩසටහනට එක්වෙමින් නියෝජ්‍ය අමාත්‍ය අජිත් පී පෙරේරා කියා සිටියේ වැරදිකළ නිලධාරින්ට එරෙහිව සිදුකළ ප්‍රකාශය තමන් ඉල්ලා අස් කර නොගන්නා බවයි.",
       "URL": "https://www.hirunews.lk/124999/අදත්-අජිත්-පී-පෙරේරාට-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=5191"
}