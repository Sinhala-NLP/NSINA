{
       "Source": "hirunews",
       "Timestamp": "Thursday, 01 September 2016 - 14:13",
       "Headline": "පොලිසියට පහරදුන් අන්තරේ සිසුන් සොයා පරීක්ෂණ",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය සහ තවත් ශිෂ්‍ය සංගම් එක්ව කොළඹ ඊයේ පැවති විරෝධතාවය අතරතුර පොලිස් නිලධාරීන්ට පහරදුන් බව කියන සරසවි සිසුන් සොයා විශේෂ පරීක්ෂණයක් ආරම්භ කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ සිසුන්ගේ පහරදීමෙන් තුවාල ලබා පොලිස් නිලධාරීන් 04 දෙනෙකු රෝහල් ගතකර ඇති බවයි.\nවිරෝධතා පා ගමනට පොලීසිය එල්ල කළ ජල සහ කඳුළු ගෑස් ප්‍රහාරවලින් තුවාල ලැබූ සිසුන් හතරදෙනෙකුද කොළඹ ජාතික රෝහලේ නේවාසිකව ප්‍රතිකාර ලබනවා.\nමාලඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලමිනුයි මෙම පා ගමන පැවැත්වුනේ.",
       "URL": "https://www.hirunews.lk/141987/පොලිසියට-පහරදුන්-අන්තරේ-සිසුන්-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4898"
}