{
       "Source": "hirunews",
       "Timestamp": "Saturday, 12 May 2018 - 7:12",
       "Headline": "බදුල්ලේ රිය අනතුරකින් කුඩා දැරියක් මරුට",
       "News Content": "බදුල්ල මුතුමාල අතුරු මාර්ගයේ ඉහළ කොටස ප්‍රදේශයේදී අවුරුදු 2 ක කුඩා දැරියක් ලොරි රථයකට යටවීමෙන් මියගොස් තිබෙනවා.\nපොලිසිය සඳහන් කළේ ඊයේ දහවල් මෙම අනතුර සිදුව ඇති බවයි.\nප්‍රදේශයේ කාන්තාවක් තේ දලු ලබාදීම සඳහා මුතුමාල අතුරු මාර්ගය වෙත ගොස් ඇත්තේ සිය කුඩා දියණිය නිවසේ තැබීමෙන් අනතුරුවයි.\nඑම තේ දලු ලොරි රථයකට ලබාදී යළි නිවස වෙත පැමිණ දියණිය පිළිබඳ සොයා බැලීමේදී ඇය නිවසේ සිට නැහැ.\nයළිත් මාර්ගයට පැමිණ සොයා බැලීමේදී දියණිය එම මාර්ගයේ ලේ ගලමින් සිටිනු මෙම කාන්තාව දැක ඇති බවයි වාර්තා වන්නේ.\nපසුව තුවාල ලබා සිටි දැරිය කහටරුප්ප ග්‍රාමීය රෝහලට ඇතුලත් කිරීමේ දී මියගොස් තිබෙනවා.\nමෘත ශරීරය පශ්චාත් මරණ පරීක්ෂණය සඳහා බදුල්ල රෝහලට රැගෙන ගොස් ඇතැයි සඳහන්.\nඅනතුර සම්බන්ධයෙන් කාන්තාව තේ දලු ලබාදුන් ලොරියේ රියදුරා සැකපිට අත්අඩංගුවට ගෙන තිබෙනවා.\nබදුල්ල පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/190538/බදුල්ලේ-රිය-අනතුරකින්-කුඩා-දැරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3949"
}