{
       "Source": "hirunews",
       "Timestamp": "Friday, 02 July 2021 - 16:31",
       "Headline": "එක්ස්ප්‍රස් පර්ල් නෞකාව වටා ගිලුණු සුන්බුන් හඳුනාගැනේ",
       "News Content": "සාගරයට සිදුවූ බලපෑම ගණනය කිරීම සඳහා පැමිණි ඉන්දීය ජල විද්‍යා සමීක්ෂණ නෞකාව මගින් එක්ස්ප්‍රස් පර්ල් නෞකාව මුහුදුබත් වූ ප්‍රදේශය වටා සැතපුම් 807ක් පරීක්ෂා කර තිබෙනවා.\nඑහිදී දියයට ඇති සුන්බුන් 54 ක් මෙන්ම නෞකාවේ කොටසක්ද හඳුනාගෙන ඇති බවයි ශ්‍රී ලංකාවේ ඉන්දීය මහ කොමසාරිස් කාර්යාලය නිවේදනය කළේ.\nමේ අතර, මෙරට මුහුදු සීමාවේදී නෞකා ගිනි ගැනීමේ තත්ත්වයන් ඇතිවුවහොත් ඊට මුහුණදීම සඳහා අති නවීන උපකරණ කොළඹ වරායේ සවිකිරීමට රජය පියවර ගෙන ඇති බව අමාත්‍ය මහින්ද අමරවීර පවසනවා.\nඔහු මේ බව කියා සිටියේ කොළඹ පැවති උත්සවයකට එක්වෙමින්.",
       "URL": "https://www.hirunews.lk/275874/එක්ස්ප්‍රස්-පර්ල්-නෞකාව-වටා-ගිලුණු-සුන්බුන්-හඳුනාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1846"
}