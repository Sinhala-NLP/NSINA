{
       "Source": "hirunews",
       "Timestamp": "Friday, 24 June 2016 - 12:58",
       "Headline": "කොළොන්නේ පියෙකු, දරුවා බල්ලන් සමග නිදිගන්වයි",
       "News Content": "තම දරුවාට අමානුෂික ලෙස පහරදී නිවසේ සුනඛයින් ලැගුම් ගන්නා ස්ථානයේ රඳවා තැබූ පියෙකු පිළිබඳ පුවතක් කොලොන්න - හෙලඋඩකන්ද ප්‍රදේශයෙන් හිරු ප්‍රවෘත්ති අංශයට වාර්තා වුණා.\nමෙම පියා තම 08 හැවිරිදි දරුවාට ඊයේ දිනයේදී අමානුෂික ලෙස දෙපාවලට සහ අත්වලට පහරදී ඊයේ රාත්‍රියේ නිවසේ සුනඛයින් රඳවන ස්ථානයේ රඳවා ඇති බවයි ප්‍රදේශවාසීන් පවසන්නේ.\nඒ සම්බන්ධයෙන් ඊයේ රාත්‍රියේදීම ප්‍රදේශවාසීන් කොලොන්න පොලිස් ස්ථානයට පැමිණිලි කර තිබෙනවා.\nඒ අනුව පොලිසිය පැමිණ සිද්ධිය සම්බන්ධයෙන් සැකකාර පියාගෙන් සහ එම දරුවාගෙන් ප්‍රකාශ සටහන් කරගෙන ඇති බවයි පොලිසිය සඳහන් කළේ.\nකෙසේ වෙතත්, මෙම පියා මීට පෙරද මෙම දරුවාට පහරදී ගසක බැඳ ඇති අතර, එම අවස්ථාවේදීද ප්‍රදේශවාසීන් මැදිහත් වී දරුවා ඉන් ගලවාගෙන තිබෙනවා.",
       "URL": "https://www.hirunews.lk/136336/කොළොන්නේ-පියෙකු-දරුවා-බල්ලන්-සමග-නිදිගන්වයි",
       "Category": "Local News",
       "Parent URL": "https://www.hirunews.lk/local-news.php?pageID=4993"
}