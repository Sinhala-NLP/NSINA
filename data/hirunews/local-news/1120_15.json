{
       "Source": "hirunews",
       "Timestamp": "Friday, 03 June 2022 - 22:02",
       "Headline": "ශ්‍රී ලංකා ඕස්ට්‍රේලියා ක්‍රිකට් තරගාවලියේ නිලධාරී මඩුල්ල නම් කෙරේ",
       "News Content": "සංචාරක ඕස්ට්‍රේලියා කණ්ඩායම සහ ශ්‍රී ලංකාව අතර පැවැත්වෙන තරගාවලියේ නිලධාරී මඩුල්ල ශ්‍රී ලංකා ක්‍රිකට් ආයතනය විසින් ප්‍රකාශයට පත්කර තිබෙනවා.\nT20 සහ එක්දින තරගාවලියේ තීරකයා වශයෙන් රංජන් මඩුගල්ලේ මහතා පත්කර ඇති අතර ටෙස්ට් තරගාවලියේ තීරකයා වන්නේ ජවගාල් ශ්‍රීණාත් මහතායි.\nT20 සහ එක්දින තරගාවලියේ විනිසුරුවරුන් ලෙසට කුමාර් ධර්මසේන, රුචිර පල්ලියගුරුගේ, රවීන්ද්‍ර විමලසිරි, ලින්ඩන් හැනිබල් සහ ප්‍රගීත් රඹුක්වැල්ල නම්කර තිබෙනවා.\nටෙස්ට් තරගාවලියේ විනිසුරුවරුන් වන්නේ කුමාර් ධර්මසේන, මිචෙල් ගෆ්, නිතින් මෙනන්, රුචිර පල්ලියගුරුගේ සහ ලින්ඩන් හැනිබල්.\nඔස්ට්‍රේලියා කණ්ඩායමේ ශ්‍රී ලංකා තරග සංචාරය අරඹමින් පළමු පන්දුවාර 20 තරගය ලබන අඟහරුවාදා කොළඹ ආර්. ප්‍රේමදාස ක්‍රිකට් ක්‍රීඩාංගණයේදී පැවැත්වීමට නියමිතයි.\nමෙරට පවතින අර්බුදකාරී තත්ත්වය හමුවේ තමන් ඇතුළු ඔස්ට්‍රේලියා ක්‍රීඩකයින්ට ශ්‍රී ලංකාවේදී ක්‍රීඩා කිරීමට කිසිදු බාධාවක් නොමැති බව ප්‍රවෘත්ති සාකච්ඡාවකට එක්වමින් ඔස්ට්‍රේලියා එක්දින සහ පන්දුවාර 20 නායක එරෝන් ෆින්ච් පවසනවා.\nමේ අතර ශ්‍රී ලංකා කණ්ඩායමෙන් එල්ල වන අභියෝගයට සැරසෙන ඔස්ට්‍රේලියානුවන් සිය පළමු පුහුණු සැසිය අද ප්‍රේමදාස ක්‍රීඩාංගණයේදී පවත්වනු ලැබුවා.",
       "URL": "https://www.hirunews.lk/306163/ශ්‍රී-ලංකා-ඕස්ට්‍රේලියා-ක්‍රිකට්-තරගාවලියේ-නිලධාරී-මඩුල්ල-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1120"
}