{
       "Source": "hirunews",
       "Timestamp": "Thursday, 26 August 2021 - 11:54",
       "Headline": "STF වැටලූ අධිබලැති පුපුරන ද්‍රව්‍ය ගබඩාව (වීඩියෝ)",
       "News Content": "අධිබලැති පුපුරන ද්‍රව්‍ය වන ඇමෝනියම් නයිට්රේට්, ජෙලට් නයිට් කූරු, සේවානූල් ඇතුළු භාණ්ඩ විශාල තොගයක් මාතර සහ ගන්දර පොලිස් බල ප්‍රදේශ දෙක තුළ දී සොයා ගැනීමට පොලිස් විශේෂ කාර්ය බළකා නිලධාරීන් සමත් වී තිබේ.\nපොලිස් විශේෂ කාර්ය බළකායේ දකුණු පළාත් විශේෂ මෙහෙයුම් ඒකකයේ නිලධාරීන්ට ලද බුද්ධි තොරතුරකට අනුව වැටලීම් සිදුකර තිබෙනවා.\nඑහිදී සැකකරුවන් දෙදෙනකු අත්අඩංගුවට ගත බව පොලිස් විශේෂ කාර්ය බලකාය සඳහන් කළා.\nගල් වැඩපොළක් පවත්වාගෙන යන මුවාවෙන් මෙම පුපුරණ ද්‍රව්‍ය ගබඩාකර ඇති බව මූලික පරීක්ෂණවල දී අනාවරණය වී තිබෙනවා.\nසිද්ධිය සම්බන්ධයෙන් වැඩිදුර විමර්ශන සඳහා එම පුපුරණ ද්‍රව්‍ය සහ සැකකරුවන් මාතර පොලිස් ස්ථානය වෙත භාරදීමට කටයුතු කර තිබෙනවා.",
       "URL": "https://www.hirunews.lk/280642/stf-වැටලූ-අධිබලැති-පුපුරන-ද්‍රව්‍ය-ගබඩාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1730"
}