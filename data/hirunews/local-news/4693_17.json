{
       "Source": "hirunews",
       "Timestamp": "Wednesday, 25 January 2017 - 15:18",
       "Headline": "ගිං - නිල්වලා ව්‍යාපෘතියේ පරීක්ෂණ මූල්‍ය අපරාධ කොට්ඨාශයට",
       "News Content": "ගිං - නිල්වලා හැරවීමේ ව්‍යාපෘතියට රුපියල් මිලියන 3549 ක මුදලක් නිදහස් කිරීම සම්බන්ධයෙන් සිදුකරන විමර්ශන පොලිස් මූල්‍ය අපරාධ කොට්ඨාශයට පැවරීමට අමාත්‍ය මණ්ඩල අනුමැතිය හිමිව තිබෙනවා.\n2015 වසරේ ජනවාරි පළමුවනදා සහ හත්වනදා අතර කාලය තුළ මහා භාණ්ඩාගාරය අදාළ මුදල් නිදහස් කර තිබුණා.\nමූල්‍ය වර්ෂයක ආරම්භයේදී එවැනි විශාල මුදලක් ගෙවීම අසාමාන්‍ය තත්ත්වයක් බැවින් ඒ පිළිබඳ පරීක්ෂා කර අමාත්‍ය මණ්ඩලය වෙත නිර්දේශ ඉදිරිපත් කිරීමට අමාත්‍ය මණ්ඩල අනු කමිටුවක් පත් කෙරුණු අතර, එම කමිටුවේ නිර්දේශ මතයි මෙම තීරණය ගෙන ඇත්තේ.",
       "URL": "https://www.hirunews.lk/152873/ගිං-නිල්වලා-ව්‍යාපෘතියේ-පරීක්ෂණ-මූල්‍ය-අපරාධ-කොට්ඨාශයට",
       "Category": "Local News",
       "Parent URL": "https://www.hirunews.lk/local-news.php?pageID=4693"
}