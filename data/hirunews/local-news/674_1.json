{
       "Source": "hirunews",
       "Timestamp": "Sunday, 11 December 2022 - 15:46",
       "Headline": "බූස්ස බන්ධනාගාරයෙන් ජංගම දුරකථන හමුවීම ගැන විශේෂ විමර්ශනයක්",
       "News Content": "ගාල්ල- බූස්ස බන්ධනාගාරයෙන් ජංගම දුරකථන හමුවීම සම්බන්ධයෙන් බන්ධනාගාර දෙපාර්තමේන්තුව සහ පොලිස් විශේෂ කාර්ය බලකාය එක්ව විශේෂ විමර්ශනයක් ආරම්භ කර තිබෙනවා.\nපෙරේදා දිනයේදී දරුණු ගණයේ අපරාධකරුවන් රඳවා සිටින ඒකකයේ තිබී ජංගම දුරකථන 04 ක් සොයාගත් බවයි එහි ප්‍රකාශකයෙකු සඳහන් කළේ.\nඑමෙන්ම පසුගිය 06 වනදා ද බූස්ස බන්ධනාගාරයේ වළදමා තිබියදී තවත් ජංගම දුරකථන 05 ක්, සිම් කාඩ් සහ චාජර් සොයාගනු ලැබුවා.\nමෙම ජංගම දුරකථන බන්ධනාගාර පරිශ්‍රයට ලැබුණු ආකාරය සම්බන්ධයෙන් සහ ඊට අදාළ විමර්ශන ක්‍රියාත්මක බවයි බන්ධනාගර දෙපාර්තමේන්තුවේ ජ්‍යෙෂ්ඨ ප්‍රකාශයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/322437/බූස්ස-බන්ධනාගාරයෙන්-ජංගම-දුරකථන-හමුවීම-ගැන-විශේෂ-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=674"
}