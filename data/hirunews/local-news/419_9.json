{
       "Source": "hirunews",
       "Timestamp": "Wednesday, 12 April 2023 - 7:23",
       "Headline": "දියණියගේ පිළිකාවට සේසතම වැය කළ අම්මාට මිලියන දෙකක ලොතරැයි දිනුමක්",
       "News Content": "පියයුරු පිළිකාවට ගොදුරු වූ තම දියණියගේ ප්‍රතිකාර වෙනුවෙන් මුළු සේසතම වැය කළ අමෙරිකාවේ ෆ්ලොරිඩා ප්‍රාන්තයේ මවකට ලොතරැයියකින් ඩොලර් මිලියන දෙකක මුදලක් හිමිවී තිබෙනවා.\nජෙරල්ඩීන් ගිම්ලට් නමැති මෙම මව තමන් සතු සියලු වත්කම් දියණියගේ පිළිකාව වෙනුවෙන් වැය කරමින් ඇය සුවපත් කර ගැනීමට සමත්ව තිබෙනවා.\nදියණිය ප්‍රතිකාර ලැබූ අවසන් දිනයේදී රෝහලෙන් පිටව යද්දී ඩොලර් දහයකට මිලදී ගත් ලොතරැයියෙන් මෙම අති විශාල ත්‍යාග මුදල ජයග්‍රහණය කර ඇති බව විදෙස් මාධ්‍ය වාර්තා කරනවා.",
       "URL": "https://www.hirunews.lk/332344/දියණියගේ-පිළිකාවට-සේසතම-වැය-කළ-අම්මාට-මිලියන-දෙකක-ලොතරැයි-දිනුමක්",
       "Category": "Local News",
       "Parent URL": "https://www.hirunews.lk/local-news.php?pageID=419"
}