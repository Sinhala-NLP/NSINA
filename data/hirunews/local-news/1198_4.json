{
       "Source": "hirunews",
       "Timestamp": "Sunday, 01 May 2022 - 15:29",
       "Headline": "හිටපු ජනාධිපති රණසිංහ ප්‍රේමදාස මහතාගේ 29වන ගුණ සැමරේ (වීඩියෝ)",
       "News Content": "අන්තර්වාර පාලනයකට එන්නැයි සමගි ජන බලවේගයට සිදුකරන බලපෑම්වලට තමන් යටත් නොවන බව විපක්ෂ නායක සජිත් ප්‍රේමදාස පවසනවා.\nඔහු මේ බව සඳහන් කළේ හිටපු ජනාධිපති රණසිංහ ප්‍රේමදාස මහතාගේ ගුණ සමරු උත්සවයට එක් වෙමින්.\nමේ අතර සියවසේ මැයිරැලිය යන තේමාවෙන් සමඟි ජන බලවේගයේ මැයි දින රැලිය කොළඹ නිදහස් චතුරස්‍රය කේන්ද්‍ර කරගනිමින් පැවැත්වීමට නියමිතයි.\nහිටපු ජනාධිපති රණසිංහ ප්‍රේමදාසගේ 29වන ගුණ සමරු උත්සවය කොළඹ අලුත් කඩේ උසාවි සංකීර්ණය අසල ප්‍රේමදාස පිළිරුව අභියසදී අද පෙරවරුවේ පැවැත්වුණා.\nඑම අවස්ථාවට විපක්ෂ නායක සජිත් ප්‍රේමදාස ඇතුළු දේශපාලනඥයින්,ප්‍රේමදාස පවුලේ ඥාතීන් ඇතුළු පිරිසක් එක්ව සිටියා.",
       "URL": "https://www.hirunews.lk/303259/හිටපු-ජනාධිපති-රණසිංහ-ප්‍රේමදාස-මහතාගේ-29වන-ගුණ-සැමරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1198"
}