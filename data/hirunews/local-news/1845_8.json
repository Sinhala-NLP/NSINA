{
       "Source": "hirunews",
       "Timestamp": "Saturday, 03 July 2021 - 7:19",
       "Headline": "එල්.ටී.ටී.ඊ. සංවිධානය ප්‍රවර්ධනය කළ තරුණයෙක් ත්‍රිකුණාමලයේදී අත්අඩංගුවට",
       "News Content": "එල්.ටී.ටී.ඊ. සංවිධානය ප්‍රවර්ධනය වන අයුරින් සමාජ මාධ්‍ය ඔස්සේ තොරතුරු හුවමාරු කළ තරුණයෙකු ත්‍රිකුණාමලය ප්‍රදේශයේදී අත්අඩංගුවට ගෙන තිබෙනවා.\nඒ, එම ප්‍රදේශයේ කොට්ඨාශ අපරාධ විමර්ශන ඒකකය සිදුකළ වැටලීමකදීයි. 24 හැවිරිදි මෙම තරුණයා සමාජ මාධ්‍ය ඔස්සේ එල්.ටී.ටී.ඊ. සංවිධානය සම්බන්ධයෙන් විවිධ තොරතුරු සමාජ මාධ්‍ය කණ්ඩායමක් අතර බෙදාහැර ඇති බවටයි අනාවරණ වී ඇත්තේ.\nත්‍රස්තවාදය වැළැක්වීමේ පනත යටතේ මෙම තරුණයාට එරෙහිව විමර්ශන පැවැත්වෙන අතර, ඔහු අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/275912/එල්-ටී-ටී-ඊ-සංවිධානය-ප්‍රවර්ධනය-කළ-තරුණයෙක්-ත්‍රිකුණාමලයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1845"
}