{
       "Source": "hirunews",
       "Timestamp": "Sunday, 06 August 2023 - 13:28",
       "Headline": "සීදූව හිස් ඉඩමකින් පුපුරණ ද්‍රව්‍ය ඇතුළු උපකරණ තොගයක් හමුවෙයි",
       "News Content": "කැලණිය කොට්ඨාස අපරාධ විමර්ශන අංශයට ලද තොරතුරක් මත සීදූව ලියනගේ මුල්ල ප්‍රදේශයේ හිස් ඉඩමක තිබී පුපුරණ ද්‍රව්‍ය සහ උපකරණ තොගයක් සොයාගෙන තිබෙනවා.\nවිදේශ රටක නිෂ්පාදිත ජීව අත්බෝම්බයක්, සේවා නූල් එකක්, ඇමෝනියම් නයිට්රේට්වලට සමාන පුපුරණ ද්‍රව්‍ය කරල් දෙකක්, ගුවන් යානා නාශක සදහා භාවිත කරන මිලිමීටර 97 ජීව උණ්ඩ දෙකක්, කුඩා අවියක ඇතුළත කොටස් 17 ක් ඇතුලු පුපුරණ ද්‍රව්‍ය තොගයක් මෙලෙස සොයාගෙන ඇති බවයි වාර්තා වන්නේ.\nකෙසේ වෙතත් සිද්ධිය සම්බන්ධයෙන් සැකකරුවන් කිසිවෙකුත් මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/343804/සීදූව-හිස්-ඉඩමකින්-පුපුරණ-ද්‍රව්‍ය-ඇතුළු-උපකරණ-තොගයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=121"
}