{
       "Source": "hirunews",
       "Timestamp": "Sunday, 08 September 2019 - 12:56",
       "Headline": "වීසා නිකුත් කිරීමේදී ජාතික ආරක්ෂාවට වැඩි අවධානය",
       "News Content": "වීසා නිකුත් කිරීමේදි ජාතික ආරක්ෂාව සම්බන්ධයෙන් වැඩි අවධානයක් යොමු කරමින් නව ක්‍රමවේදයක් අනුගමනය කිරීමට තීරණය කර ඇති බව ආගමන විගමන දෙපාර්තමේන්තුව ප්‍රකාශ කළා.\nඑහි පාලක පසන් රත්නායක හිරු ප්‍රවෘත්ති අංශය කළ විමසීමකදී කියා සිටියේ මේ යටතේ අප්‍රිකානු සහ ආසියානු රටවලින් පැමිණෙන විදේශිකයන්ට වීසා නිකුත් කිරීමේදී වැඩි අවධානයක් යොමු කරන බවයි.\nකෙසේ වෙතත් විදේශීය සංචාරකයන් හෝ ආයෝජකයන් අපහසුතාවට ලක්වන පරිදි කිිසිදු ක්‍රියාමාර්ගයක් නොගන්නා බවයි ඔහු කියා සිටියේ.\nපාස්කු ඉරිදා ත්‍රස්ත ප්‍රහාරයෙන් පසු මෙරට ආගමන විගමන ක්‍රියාවලිය තවදුරටත් ශක්තිමත් කිරීම කෙරෙහි අවධානය යොමු වූ අතර, ඒ අනුව මෙම ක්‍රියාමාර්ගය ගෙන ඇති බවයි ආගමන විගමන පාලකවරයා තවදුරටත් ප්‍රකාශ කළේ.",
       "URL": "https://www.hirunews.lk/223841/වීසා-නිකුත්-කිරීමේදී-ජාතික-ආරක්ෂාවට-වැඩි-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=3157"
}