{
       "Source": "hirunews",
       "Timestamp": "Monday, 29 November 2021 - 12:20",
       "Headline": "නුවරඑළියේ ප්‍රධාන පෙළේ සංචාරක හෝටලයක පස්වැනි තට්ටුවෙන් වැටී පුද්ගලයෙකු මරුට",
       "News Content": "නුවරඑළිය නගරයේ ප්‍රධාන පෙළේ සංචාරක හෝටලයක සේවක නේවාසිකාගාරයේ පස් වැනි තට්ටුවෙන් ඇද වැටි එම සංචාරක හෝටලයේ සේවය කරන සේවකයෙකු මියගොස් තිබෙනවා.\nමෙසේ මියගොස් ඇත්තේ, ගම්පොළ පදිංචි තරංග ප්‍රියදර්ශන හෙට්ටිආරච්චි නම් වු 47 හැවිරිදි දෙදරු පියෙක්.\nඔහු මෙම සංචාරක හෝටලයේ සාප්පු කළමනාකරුවෙකු ලෙස සේවය කරන්නෙක්.\nඊයේ රාත්‍රියේ නේවාසිකාගාරයේ සාදයක් පවත්වා ඇති අතර, අලුයම 3ට පමණ ඔහු නේවාසික ව සිටින පස්වැනි තට්ටුවේ කාමරයේ ජනේලයෙන් පහතට ඇද වැටි ඇති බවට යි වාර්තා වන්නේ.\nසිද්ධිය සම්බන්ධයෙන් වැඩිදුර පරික්ෂණ නුවරඑළිය මූලස්ථාන පොලිසිය මඟින් සිදු කරනු ලබයි.",
       "URL": "https://www.hirunews.lk/289517/නුවරඑළියේ-ප්‍රධාන-පෙළේ-සංචාරක-හෝටලයක-පස්වැනි-තට්ටුවෙන්-වැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1530"
}