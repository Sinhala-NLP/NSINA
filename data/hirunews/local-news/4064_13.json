{
       "Source": "hirunews",
       "Timestamp": "Sunday, 25 February 2018 - 14:12",
       "Headline": "කැබිනට් සංශෝධනය විහිළුවක් බව රාජ්‍ය අමාත්‍ය වසන්ත සේනානායක කියයි",
       "News Content": "අද (25) සිදුකළ කැබිනට්, රාජ්‍ය සහ නියෝජ්‍ය අමාත්‍යවරුන්ගේ අමාත්‍යංශ සංශෝධනය විහිළුවක් බව රාජ්‍ය අමාත්‍ය වසන්ත සේනානායක පවසනවා.\nමෙම විහිළු නාට්‍යයේ දෙවන කොටස ලබන සතියේදී දකින්නට ලැබෙනු ඇතැයි ඔහු පැවසුවා.\nරජයෙන් බලාපොරාත්තු වූ වෙනස ඉටු කිරීමට මෙම රජය අසමත් වී ඇති බවයි ඇමතිවරයා වැඩිදුරටත් සඳහන් කළේ.\nජනාධිපති ලේකම් කාර්යාලයේදී අද පැවති අමාත්‍ය මණ්ඩල සංශෝධනයට සහභාගිවී ඉන් පිටව යන අවස්ථාවේ මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් රාජ්‍ය අමාත්‍යවරයා මෙම අදහස් පළකර සිටියා.\nමේ අතර අද සිදුවූ අමාත්‍ය මණ්ඩල සංශෝධනයෙන් පසු ප්‍රධාන පක්ෂ දෙකේ අමාත්‍යවරුන් මාධ්‍ය වෙත විවිධ අදහස් පළ කළා.",
       "URL": "https://www.hirunews.lk/184482/කැබිනට්-සංශෝධනය-විහිළුවක්-බව-රාජ්‍ය-අමාත්‍ය-වසන්ත-සේනානායක-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4064"
}