{
       "Source": "hirunews",
       "Timestamp": "Wednesday, 10 February 2021 - 14:16",
       "Headline": "දිවයින පුරා පාසල්වල සියලු ශ්‍රේණි මාර්තු 15 ඇරඹේ (වීඩියෝ)",
       "News Content": "බස්නාහිර පළාත ඇතුළු දැනට ආරම්භ කර නොමැති පාසල් සහ දිවයින පුරා පාසල් වල සියලු ශ්‍රේණි ආරම්භ කෙරෙන්නේ මාර්තු 15 වනදා බව අධ්‍යාපන අමාත්‍ය මහාචාර්ය ජී.එල්.පීරිස් ප්‍රකාශ කළා.\nඒ අනුව මාර්තු මස පළමුවනදා සිට 11 වනදා දක්වා පැවැත්වෙන සාමාන්‍ය පෙළ විභාගය අවසන් වූ වහාම පළමු ශ්‍රේණිය ඇතුලු සියලුම පන්ති 15 වනදා ආරම්භ වන බවයි අධ්‍යාපන අමාත්‍යවරයා කියාසිටියේ.\nසෞඛ්‍ය බලධාරීන්ගේ නිර්දේශ අනුව දැනට පැවැත්වෙන 11 වන ශ්‍රේණියේ පන්ති අඛණ්ඩව පැවැත්වෙන බව ද ඔහු පෙන්වා දුන්නා.\nපාසල් ආරම්භ කිරීමේ මෙම තීරණය බස්නාහිර පළාතේ සියලුම ජාත්‍යන්තර පාසල්වලට සහ රජයේ අනුමත පෞද්ගලික පාසල්වලට ද බලපැවැත්වෙන බව අධ්‍යාපන අමාත්‍යවරයා සඳහන් කළා.\nමේවන විට සිසුන් පාස්වලට පැමිණීමේ දීප ව්‍යාප්ත ප්‍රතිශතය සිසයට 72 දක්වා ඉහළ ගොස් ඇති අතර ගුරුවරුන් පැමිණීමේ ප්‍රතිශතය සියයට 88ක් බවයි ඔහු කියාසිටියේ.",
       "URL": "https://www.hirunews.lk/262222/දිවයින-පුරා-පාසල්වල-සියලු-ශ්‍රේණි-මාර්තු-15-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2156"
}