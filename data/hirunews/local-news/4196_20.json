{
       "Source": "hirunews",
       "Timestamp": "Tuesday, 28 November 2017 - 19:19",
       "Headline": "අර්බුදකාරී තත්ත්වයක් වර්ධනය වන බව අස්ගිරි පාර්ශවය කියයි",
       "News Content": "ආණ්ඩුව නියෝජනය කරන පාර්ශව අතර එකඟතාවයක් නොමැතිවීම හේතුවෙන් රට තුළ අර්බුදකාරී තත්ත්වයක් වර්ධනය වෙමින් පවතින බව අස්ගිරි පාර්ශවයේ අනුනායක පූජ්‍ය ආණමඩුවේ ධම්මදස්සී හිමියන් පවසනවා.\nඋන්වහන්සේ මේ බව කියා සිටියේ ඛනිජතෙල් වෘත්තිය සමිති එකමුතුවේ නියෝජිතයන් පිරිසක් උන්වහන්සේ බැහැදුටු අවස්ථාවේදියි.\nත්‍රිකුණාමලය තෙල් ටැංකි සංකීර්ණය සංවර්ධනය කිරීම, හම්බන්තොට තෙල් පහසුකම් හා සපුගස්කන්ද තෙල් පිරිපහදුවේ නවීකරණය කිරීමට අදාළ යෝජනා ඇතුළත් ලියවිල්ල මහනාහිමිවරුන් වෙත ලබාදීම සඳහා එම නියෝජිතයින් පිරිසක් ඊයේ මල්වතු හා අස්ගිරි මහා විහාර වෙත පැමිණියා.\nඛනිජ තෙල් වෘත්තීය සමිති එකමුතුවේ කැඳවුම්කරු ඞී.ජේ.රාජකරුණා, අස්ගිරි පාර්ශවයේ අනුනායක පූජ්‍ය ආණමඩුවේ ශ්‍රී ධම්මදස්සී හිමියන් වෙත කරුණු පැහැදිළි කළ අවස්ථාවේ එහි ප්‍රධාන ලේඛකාධිකාරී පූජ්‍ය නාරම්පනාවේ ආනන්ද හිමියන්ද සාකච්ඡාවට එක්වුණා.\n‘‘ඩී.ජේ. රාජකරුණා.\nඔය පහුගිය දවස්වල පෙට්‍රල් අර්බුදය අනිවාර්යයෙන්ම ඕක ඉස්සරහට ඇතිවෙන් ඉඩකඩ තියෙනවා. මොකද අපිට සංචිත තියාගන්න තරම් ගබඩා පහසුකම් නැහැ. දවස් 15 ක් ඇතුළත නැවක් ආවේ නැත්තං තෙල් නැතිවෙනවා රටේ. ඕක දැන් හෙට ඩීසල්වලටත් වෙන්න පුළුවන්. ගුවන්යානා ඉන්ධනවලට වෙන්නත් පුළුවන්. ඉතිං ඒ හින්දා තමයි අපි කිව්වේ අර තියෙන ටැංකි 99 තෙල් සංස්ථාවට දෙන්න කියලාග තෙල් සංස්ථාවට ඒක දෙනවනම් අපිට අවුරුද්දකට නිකම්ම ඉතුරුවෙනවා මිලියන 1500 ක්.\nඅස්ගිරි පාර්ශවයේ අනුනායක -  පූජ්‍ය ආනමඩුවේ ශ්‍රී ධම්මදස්සී හිමි -\nඅපේ රටේ අර්බුදකාරී තත්ත්වයන් ක්‍රමක්‍රමයෙන් ක්‍රමක්‍රමයෙන් වැඩිවෙන ස්වරූපයකුත් තියෙනවා. තෙල් අර්බුදයක් කියන්න් ඒකේ දැවැන්ත ගැටලුවක් අර්බුදයක් බවට පත්වුණ බව පහුගිය කාලේ සිදුවීම්වලින් අපට පැහැදිලි වෙලා පේනවා. ඔය පමණට වැඩි විදේශකරණය, අපේ සම්පත් විකිණීම මේවගේ දේවල්වලට එදත් අපේ රටේ සංඝරත්නය විරුද්ධවුණා, අදත් ඒ අදහස්ම තියෙනවා.\nඩී.ජේ. රාජකරුණා\nස්වාමීන්වහන්සේ කිව්වා වගේ පිරිපහදුව 1969 හදන්නේ. පිරිපහදුව හදපු ගමන් ලංකාවට තෙල්ගේන්න ගියපු විදේශ විනිමය 25‍% ක් ඉතුරුවෙලා තියෙනවා.\nඑතකොට 1976 මුදල් වාර්තාවලට අනුව තෙල් ගේන්න ගියපු වියදමින් 45‍% ක් ආපහු අපි පිරිපහදු තෙල් පිටරට යවලා හොයලා තියෙනවා.\n‍අස්ගිරි පාර්ශවයේ ප්‍රධාන ලේඛකාධිකාරි පූජ්‍ය නාරම්පනාවේ ආනන්ද හිමි\nමේ වගේ දේවල් මේ රටේ මහජනතාව දැනගෙන හිටියේ නැහැග ආණ්ඩුව ඇතුළෙත් මේවා සම්බන්ධයෙන් එකඟතාවක් නැහැනේ. මේක තමයි ඉතිං රටේ තියෙන ලොකුම අර්බුදය.\nඅගමැතිතුමාගේ මතේට මේවා කොහොමහරි ගේනවනේ අපේ හාමුදුරුවනේ.\nඅපේ රටේ වටිනා සම්පත්, අපේ රටට විදේශ විනිමය ඉතිරිකරගන්න පුළුවන් අවස්ථාවන් හිතාමතා මගඅරිනවා නම් ඒක ලොකු අර්බුදයක්නේ. ඇත්තටම අනාගතයේ හරි මේ රටේ මහජනතාව මේක අවබෝධ කරගත්තොත් දේශීය සම්පත් රැකගන්න ඕන කෙනෙක් බලයට පත්කරගන්න ඕනෙ කියලාවත් හිතයිනේ අඩුගානේ. ඒ කියන්නේ මේ වෙලාවේ අහන්නේ නැත්තං ඉදිරියේදි හරි’’",
       "URL": "https://www.hirunews.lk/177152/අර්බුදකාරී-තත්ත්වයක්-වර්ධනය-වන-බව-අස්ගිරි-පාර්ශවය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4196"
}