{
       "Source": "hirunews",
       "Timestamp": "Tuesday, 22 August 2023 - 14:45",
       "Headline": "කාසල්රි සහ මවුස්සාකැලේ ජලාශවල ජල මට්ටම තවදුරටත් පහලට",
       "News Content": "නුවරඑලිය මහ නගර සභා සිමාවට අද (22) දින දහවල් පැයක පමණ කාලයක් තද වැසි පතිත වු බව නුවරඑලිය දිස්ත්‍රික් ලේකම් නන්දන ගලබඩ පැවසුවා.\nපසුගිය මාස කිහිපය තුල නුවරඑලිය ප්‍රදේශයේ පැවති අධික වියළි කාලගුණය හේතුවෙන් එලවළු වගාවට දැඩි බලපැමක් එල්ල වි තිබු බවත්, පැවති වියළි කාලගුණය හේතුවෙන් එලවළු වගාවට අවශ්‍ය ජල පවා ලබා ගැනිමට නොහැකිව එලවළු ගොවින් දැඩි පිඩාවට පත් වි සිටි බවයි දිස්ත්‍රික් ලේකම්වරයා සඳහන් කරන්නේ.\nමේ අතර මධ්‍යම කදුකර බටහිර බැවුම් ප්‍රදේශවල පිහිටි කාසල්රි සහ මවුස්සාකැලේ ජල පෝෂක ප්‍රදේශවල තවදුරටත් පවතින අධික වියළි කාලගුණය හේතුවෙන් කාසල්රි ජලාශයේ ජල මට්ටම පිටාර මට්ටමේ සිට අඩි 38 ක් සහ මවුස්සාකැලේ ජලාශයේ ජල මට්ටමට පිටාර මට්ටමේ සිට අඩි 32 දක්වා පහල බැස ඇති බව ලක්ෂපාන ජල විදුලි බලාගාර සංකිර්ණයේ උසස් නිලධාරියෙකු අප වාරුතාකරු සමග පවසා සිටියා.\nඑම ජලාශ දෙකේම ජල මට්ටම අඩුවිම නිසා ජලාශ ඉදි කිරිමේදි ජලාශයට යට වු නටබුන් රැසක් යලි මතුවෙමින් පවතින බවද සඳහන්.",
       "URL": "https://www.hirunews.lk/345711/කාසල්රි-සහ-මවුස්සාකැලේ-ජලාශවල-ජල-මට්ටම-තවදුරටත්-පහලට",
       "Category": "Local News",
       "Parent URL": "https://www.hirunews.lk/local-news.php?pageID=81"
}