{
       "Source": "hirunews",
       "Timestamp": "Thursday, 16 June 2022 - 16:48",
       "Headline": "\"එක රටක් එක නීතියක්\" ජනාධිපති කාර්ය සාධක බලකායේ වාර්තාවට සාමාජික සාමාජිකාවන් අත්සන් තබයි",
       "News Content": "එක රටක් එක නීතියක් සඳහා වූ ජනාධිපති කාර්ය සාධක බලකාය විසින් සකසන ලද වාර්තාව සඳහා එම කාර්ය සාධක බලකායේ සභාපති පූජ්‍ය ගලගොඩඅත්තේ ඥානසාර හිමි ඇතුළු සාමාජික සාමාජිකාවන් විසින් අත්සන් තැබීම අද (16) සිදුකරනු ලැබුවා.\nඑම වාර්තාව ජනාධිපතිවරයා වෙත නුදුරේදීම බාර දීමට නියමිතයි.\nශ්‍රී ලංකාව තුළ “එක රටක් එක නීතියක්” යන සංකල්පය ක්‍රියාත්මක කිරීම සම්බන්ධයෙන් විවිධ පාර්ශ්ව දරන අදහස් සහ මතවාද සැලකිල්ලට ගනිමින් එකී සංකල්පය අධ්‍යයනය කිරීමෙන් අනතුරුව රට තුළ එය ක්‍රියාත්මක කිරීම සඳහා වූ සංකල්ප පත්‍රිකාවක් ඉදිරිපත් කිරීම වෙනුවෙන් ජනාධිපති ගෝඨාභය රාජපක්ෂ විසින් කාර්ය සාධන බලාකය ස්ථාපනය කරනු ලැබුවා.",
       "URL": "https://www.hirunews.lk/307307/එක-රටක්-එක-නීතියක්-ජනාධිපති-කාර්ය-සාධක-බලකායේ-වාර්තාවට-සාමාජික-සාමාජිකාවන්-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=1091"
}