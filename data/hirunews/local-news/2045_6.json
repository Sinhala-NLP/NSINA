{
       "Source": "hirunews",
       "Timestamp": "Saturday, 03 April 2021 - 7:23",
       "Headline": "පිපිරීමක් සිදුවූ මාදොල අබිලි ද්‍රව්‍ය ගබඩාව අද රජයේ රස පරීක්ෂකවරයාගේ නිරීක්ෂණයට (වීඩියෝ)",
       "News Content": "අවිස්සාවේල්ල - මාදොල ප්‍රදේශයේ අබිලි ද්‍රව්‍ය ගබඩාවක ඊයේ (02) සිදුවූ පිපිරීමකින් පුද්ගලයෙකු ජීවිතක්ෂයට පත් වුණා.\nමෙම අනතුරෙන් තවත් තිදෙනෙකු තුවාල ලබා ප්‍රතිකාර සඳහා රෝහල්ගත කර තිබෙනවා.\nමෙලෙස මියගොස් ඇත්තේ අවිස්සාවේල්ල, පුවක්පිටිය ප්‍රදේශයේ පදිංචි අයෙක් බවයි පොලිසියට සඳහන් කළේ.\nඅදාල පුද්ගලයා යම් අබිලි ද්‍රව්‍යක් ගෑස් ලාම්පුවක් ආධාරයෙන් කැපීමට උත්සහ කිරීමේදී මෙම පිපිරීම සිදුව ඇති බවයි පොලිස් මාධ්‍ය ප්‍රකාශකවරයා සඳහන් කළේ.\nරජයේ රස පරීක්ෂකවරයා විසින් අද (03) දිනයේ අදාල ස්ථානය පරික්ෂා කිරීමට නියමිත අතර මෙම සිද්ධිය සම්බන්ධයෙන් අවිස්සාවේල්ල පොලිසිය පරීක්ෂණ සිදුකරනවා.",
       "URL": "https://www.hirunews.lk/267350/පිපිරීමක්-සිදුවූ-මාදොල-අබිලි-ද්‍රව්‍ය-ගබඩාව-අද-රජයේ-රස-පරීක්ෂකවරයාගේ-නිරීක්ෂණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2045"
}