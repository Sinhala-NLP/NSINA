{
       "Source": "hirunews",
       "Timestamp": "Saturday, 29 July 2017 - 13:16",
       "Headline": "දළදා පෙරහරට ඇතුන් හිඟයක් නැහැ",
       "News Content": "දළදා පෙරහැරේ පළමු කුඹල් පෙරහර අද පස්වරු 6.54ට යෙදෙන සුබ මොහොතින් වීථි සංචාරය කිරීමට නියමිතයි.\nඅදින් ආරම්භ වන දළදා පෙරහර පිළිබඳව අද පෙරවරුවේ පැවැති මාධ්‍ය හමුවකදී දියවඩන නිලමේ ප්‍රදීප් නිලංග දෑල කියා සිටියේ පෙරහර නැරඹීමට පැමිණෙන දෙස් විදෙස් සංචාරකයන් වෙනුවෙන් සනීපාරක්ෂක පහසුකම් මෙන්ම ආරක්ෂක පහසුකම් ද සලසා ඇති බවයි.\nමෙහිදී මාධ්‍යවේදීන් කරඬුව වැඩමවීමට ඇතුන්ගේ හිඟයක් පවතින බවට පළ වන වාර්තා සම්බන්ධයෙන් දියවඩන නිලමේ ප්‍රදීප් නිලංග දෑලගෙන් විමසීමක් කළා.\nඑහිදී ඔහු ප්‍රකාශ කළේ ඉන්දිරාජා හස්තියා ඇතුළුව ඇතුන් 06 දෙනෙකු කරඬුව වැඩමවීමට යොදා ගැනීමේ හැකියාව පවතින බවයි.",
       "URL": "https://www.hirunews.lk/167071/දළදා-පෙරහරට-ඇතුන්-හිඟයක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4397"
}