{
       "Source": "hirunews",
       "Timestamp": "Tuesday, 04 October 2016 - 11:22",
       "Headline": "විදුලි ගාස්තු ඉහළ නොදමන බව අමාත්‍යාංශය කියයි",
       "News Content": "විදුලි ගාස්තු ඉහළ දැමීමට අපේක්ෂා නොකරන බව විදුලිබල හා පුනර්ජනනීය බලශක්ති අමාත්‍යාංශය ප්‍රකාශ කළා.\nසියලූම ක්‍ෂේත්‍ර සඳහා ගාස්තු වැඩිවීමක් ඉල්ලා විදුලිබල  මණ්ඩලය මහජන උපයෝගීතා කොමිසම වෙත යෝජනාවක් ඉදිරිපත් කළ අතර, එමගින් ඉල්ලා තිබුණේ සියයට 5 ක විදුලි ගාස්තු වැඩිවීමක් අපේක්ෂා කරන බවයි.\nඑහෙත් මිල වැඩිකිරීම සම්බන්ධයෙන් අවසාන තීරණය ගනු ලබන්නේ විදුලිබල අමාත්‍යාංශය මගින් බවයි එම අමාත්‍යාංශය නිවේදනයක් නිකුත් කරමින් සදහන් කළේ.\nකෙසේ නමුත්, විදුලි ගාස්තු වැඩි කිරීම සඳහා ඉදිරිපත් වූ ඉල්ලීම් ප්‍රතික්ෂේප කළ බවයි විදුලිබල නියෝජ්‍ය අමාත්‍ය\nඅජිත් පී. පෙරේරා හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/144418/විදුලි-ගාස්තු-ඉහළ-නොදමන-බව-අමාත්‍යාංශය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4852"
}