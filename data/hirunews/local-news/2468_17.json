{
       "Source": "hirunews",
       "Timestamp": "Tuesday, 08 September 2020 - 17:14",
       "Headline": "20 ගැන පක්ෂ විපක්ෂ දේශපාලනඥයින් කියන කතා (වීඩියෝ)",
       "News Content": "යෝජිත නව ව්‍යවස්ථා සංශෝධනය සම්බන්ධයෙන් පක්ෂ විපක්ෂ දේශපාලනඥයින්  විසින් අදහස්  පළ කළා.\nයෝජිත 20වන  ව්‍යවස්ථා සංශෝධනය මේ රට තුල ක්‍රියාත්මක කිරීමට වත්මන් රජය තීරණය කර ඇති බවත්, එහි ඇති යම් යම් අඩු පාඩුකම් සකස් කරගනිමින් එම සංශෝධනය තුළින් රට ඉදිරියට ගෙන යාමට කටයුතු කරන බවත්, රාජ්‍ය අමාත්‍ය පියල් නිශාන්ත ප්‍රකාශ කරනවා.\nමේ අතර අද පැවති  මාධ්‍ය හමුවකට එක්වෙමින් සමගි ජන බලවේගයේ පාර්ලිමේන්තු මන්ත්‍රී හර්ෂණ රාජකරුණා කියා සිටියේ ,20 වන ව්‍යවස්ථා සංශෝධනය, මෙරට ජනතාවට නිදහසේ ජිවත් වීමට ඇති අයිතිය නැති කිරීමක් වැනි බවයි.\nඑමෙන්ම රාජ්‍ය අමාත්‍ය දයාසිරි ජයසේක මාධ්‍යට අදහස් දක්වමින් ප්‍රකාශ කළේ 19 වන ව්‍යවස්ථා සංශෝධනය තුළින් පසු ගිය ආණ්ඩුව, ආණ්ඩු 3ක් ලෙස ක්‍රියාත්මක වූ බවයි.\n20 වන නව ආණ්ඩුක්‍රම ව්‍යවස්ථාව පරාජය කිරීමට සමගි ජන බලවේගය ලෙස කටයුතු කරන බවයි එහි පාර්ලිමේන්තු මන්ත්‍රී මනූෂ නානායක්කාර මාධ්‍ය හමුවකට එක් වෙමින් කියා සිටියේ.\nමේ අතර  ජනමාධ්‍ය අමාත්‍ය කෙහෙළිය රබුක්වැල්ල මාධ්‍යවේදීන්  නැඟු ප්‍රශ්නවලට පිළිතුරු දෙමින් කියා සිටියේ ඕනෑම පාර්ශවයකට 20 වන ව්‍යවස්ථාව පිලිබඳ අධිකරණයට හේතු දැක්වීමට අයිතියක් පවතින බවයි.\n19 වන ව්‍යවස්ථා සංශෝධනය තුළින් ඇතිකළ කොමිෂන් සභා දේශපාලනීකරණය වූ  බවයි රාජ්‍ය  අමාත්‍ය ෂෙහාන් සේමසිංහ මාධ්‍ය වෙත අදහස් දක්වමින් කියා සිටියේ .\nමේ අතර රාජ්‍ය  අමාත්‍ය ශෂින්ද්‍ර රාජපක්ෂ ද ව්‍යවස්ථා සංශෝධනය පිලිබඳ  අදහස් පළ කළා .\nඑහිදී රාජ්‍ය අමාත්‍යවරයා කියා සිටියේ යෝජිත නව ව්‍යවස්ථාව තවත් අවුරුදු දෙකක් වැනි කෙටි කලකින් ගෙන ඒමට කටයුතු කරන බවයි.",
       "URL": "https://www.hirunews.lk/249734/20-ගැන-පක්ෂ-විපක්ෂ-දේශපාලනඥයින්-කියන-කතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2468"
}