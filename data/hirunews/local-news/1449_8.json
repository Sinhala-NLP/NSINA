{
       "Source": "hirunews",
       "Timestamp": "Tuesday, 04 January 2022 - 19:37",
       "Headline": "අනුන්ගේ ලියුම්, ළඟ තබාගත් පියුම්ට වැඩ වරදී",
       "News Content": "මාතලේ - බලකඩුව ප්‍රදේශයේ තැපැල්කරුවෙකු, අවුරුදු දෙකකට ආසන්න කාලයක් තමන්ට බෙදා හැරීමට නියමිතව තිබූ ලිපි ළඟ තබා ගැනීමේ සිද්ධියක් සම්බන්ධයෙන් විමර්ශන ආරම්භ කළ බව මාතලේ ප්‍රාදේශීය තැපැල් අධිකාරි අනුර රත්නායක ප්‍රකාශ කළා.\nඔහු කියා සිටියේ විමර්ශන වලින් අනතුරුව ඔහුගේ සේවය අත්හිටුවීමට කටයුතු කරන බවයි.\nඔහුගේ නිවසේ මෙම ලියුම් ගොඩගසා ඇති බවට ප්‍රදේශයේ කාන්තාවක් විසින් තැපැල් කාර්යාලය දැනුවත් කිරීමෙන් අනතුරුවයි මේ පිළිබඳ තොරතුරු අනාවරණ වී ඇත්තේ.\nමෙම තැපැල්කරු උකුවෙල තැපැල් කාර්යාලයට අනුයුක්තව සේවය කළ අයෙක්.\nඔහු නොබෙදූ ලිපි අතර තිබී රාජකාරි කටයුතුවලට අදාළ ලිපි මෙන්ම විභාගවලට අදාළ ලිපි ද හමු වූ බවයි මාතලේ ප්‍රාදේශීය තැපැල් අධිකාරිවරයා සඳහන් කළේ.",
       "URL": "https://www.hirunews.lk/293031/අනුන්ගේ-ලියුම්-ළඟ-තබාගත්-පියුම්ට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=1449"
}