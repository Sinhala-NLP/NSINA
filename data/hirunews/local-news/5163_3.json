{
       "Source": "hirunews",
       "Timestamp": "Thursday, 18 February 2016 - 19:16",
       "Headline": "විජය - මහින්ද යාලූවෝ",
       "News Content": "හිටපු ජනාධිපති මහින්ද රාජපක්ෂ සහ මියගිය විජය කුමාරණතුංගයන් අතර කිසිදු තරහක් නොතිබූ බව ශ්‍රී ලංකා මහජන පක්ෂයේ ආරම්භක සාමාජික ප්‍රේමසිරි පෙරේරා පවසනවා.\nඒ, හිටපු ජනාධිපතිනි චන්ද්‍රිකා බණ්ඩාරණායක කුමාරණතුංග පසුගියදා සිදුකළ ප්‍රකාශයකට පිළිතුරු ලෙසයි.\nපසුගිය අඟහරුවාදා විජය කුමාරණතුංගයන්ගේ 28 වන ගුණ සමරුව පැවැත්වුණා.\nමෙවර ගුණ සමරුව ස්ථාන දෙකකදී පැවැත්වුණු අතර, එක් සැමරුමක් සිදුකෙරුණේ ඔහුගේ බිරිඳ වන හිටපු ජනාධිපතිනි චන්ද්‍රිකා බණ්ඩාරණායක කුමාරණතුංගගේ ප්‍රධානත්වයෙන්. ඒ, සීදු ව - 18 කණුව ප්‍රදේශයේ පිහිටි විජය කුමාරණතුංග සමාධිය අසලදීයී.\nසැමරුම් උත්සවයෙන් අනතුරුව හිටපු ජනාධිපතිවරියගෙන් මාධ්‍යවේදීන් විමසා සිටියේ විජය ගුණ සැමරුමක් හිටපු ජනාධිපති මහින්ද රාජපක්ෂගේ ප්‍රධානත්වයෙන්ද පැවැත්වෙන බවයි.\nඒ සම්බන්ධයෙන් අදහස් දක්වමින් හිටපු ජනාධිපති චන්ද්‍රිකා බණ්ඩාරණායක කුමාරණතුංග සඳහන් කළේ විජය සහ හිටපු ජනාධිපතිවරයා අතර හිත් අමනාපකමක් තිබූ බවයි.\nඑමෙන්ම, ඔහුගේ දේහයට අවසන් ගෞරව දැක්වීම සඳහා නොපැමිණි එකම පුද්ගලයාද හිටපු ජනාධිපතිවරයා බවයි ඇය එහිදී සඳහන් කළේ.\nකෙසේ වෙතත්, ශ්‍රී ලංකා මහජන පක්ෂයේ ආරම්භක සාමාජික ප්‍රේමසිරි පෙරේරා හිටපු ජනාධිපතිවරිය පවසන කරුණු සම්පූර්ණ අසත්‍ය බව ප්‍රකාශ කළා.\nඒ, දේශප්‍රේමී භික්ෂු පෙරමුණ කොළඹ අද (18) කැඳවා තිබූ මාධ්‍ය හමුවකට එක්වෙමින්.",
       "URL": "https://www.hirunews.lk/126596/විජය-මහින්ද-යාලූවෝ",
       "Category": "Local News",
       "Parent URL": "https://www.hirunews.lk/local-news.php?pageID=5163"
}