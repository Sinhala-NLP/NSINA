{
       "Source": "hirunews",
       "Timestamp": "Tuesday, 11 January 2022 - 13:43",
       "Headline": "රක්ෂණ සමාගම් වෙත දැනුම්දීමක්",
       "News Content": "ජංගම හා ස්ථාවර දුරකථන ජාල උපයෝගී කර ගනිමින් සිදුකරන රක්ෂණ ඔප්පු අලෙවිය නවතා දමන ලෙස, සියලුම රක්ෂණ සමාගම් වෙත දැනුම් දී තිබෙනවා.\nරක්ෂණ නියාමන කොමිෂන් සභාව නිවේදනය කළේ, පසුගිය වසරේ සැප්තැම්බර් 6 වන දා සිට බලාත්මක වන පරිදි එම නවතා දැමීම සිදුකර ඇති බවයි.\nජංගම හා ස්ථාවර දුරකථන ජාල උපයෝගී කර ගනිමින් රක්ෂණ ඔප්පු අලෙවි කළ රක්ෂණ සමාගම්, එම රක්ෂාවරණ ලබා ගත් පාරිභෝගිකයන් සඳහා ඍජුවම හෝ රක්ෂණ තැරැව්කරුවෙකු හෝ නියෝජිතයෙකු මගින් තවදුරටත් සේවාවන් ලබාදීමට බැදී සිටින බව ද අදාළ නිවේදනයේ සඳහන්.",
       "URL": "https://www.hirunews.lk/293665/රක්ෂණ-සමාගම්-වෙත-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1433"
}