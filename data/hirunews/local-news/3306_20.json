{
       "Source": "hirunews",
       "Timestamp": "Tuesday, 11 June 2019 - 17:09",
       "Headline": "අතුරුදන්වී වසර 11 කට පසු පොලිස් නිලධාරියෙකුගේ සිරුරක් ගොඩගැනේ",
       "News Content": "2008 වසරේ ජූලි මාසයේ සිට අතුරුදන්වූ බවට වාර්තාවූ කොක්අඩිචෝලේ පොලීිසියට අනුයුක්තව සේවය කළ පොලිස් නිලධාරියෙකු වෙඩි තබා ඝාතනය කර ඇති බව අනාවරණ වී තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ ඒ සම්බන්ධයෙන් පුද්ගලයන් තුන්දෙනෙකු අත්අඩංගුවට ගත් බවයි.\nඔවුන්ගෙන් සිදුකළ ප්‍රශ්න කිරීම්වලදී අනාවරණ වී ඇත්තේ එම පොලිස් නිලධාරියා ඝාතනය කර කොක්අඩිචෝලේ - සිවම් කෝවිල පාරේ වළදමා ඇති බවයි.\nඒ අනුව මහේස්ත්‍රාත්වරයා ඉදිරියේ එම පොලිස් නිලධාරියාගේ සිරුර ගොඩගැනීමේ කටයුතු මේ වනවිට සිදු කෙරෙන බවයි පොලිස් මාධ්‍ය ප්‍රකාශකවරයා කියා සිටියේ.\nමෙම ඝාතනය අනාවරණ කරගෙන ඇත්තේ මීට පෙර වවුනතිව් පොලිස් මුරපලේදී පොලිස් නිලධාරීන් දෙදෙනෙකු ඝාතනය කිරීමේ සිද්ධියට අදාළව විමර්ශන සිදුකිරීම සඳහා ගිය අපරාධ පරීක්ෂණ දෙපාර්තමේන්තු නිලධාරීන් විසින්.",
       "URL": "https://www.hirunews.lk/218197/අතුරුදන්වී-වසර-11-කට-පසු-පොලිස්-නිලධාරියෙකුගේ-සිරුරක්-ගොඩගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3306"
}