{
       "Source": "hirunews",
       "Timestamp": "Thursday, 17 August 2023 - 14:35",
       "Headline": "පාකිස්ථානය රුසියානු බොරතෙල් ආනයනය අත්හිටුවයි",
       "News Content": "පිරිපහදු ක්‍රියාවලියේදී පෙට්‍රල්වලට වඩා උඳුන් සඳහා භාවිත කරන තෙල් වැඩිපුර නිපදවීම හේතුවෙන් රුසියාවෙන් බොරතෙල් ආනයනය කිරීම අත්හිටුවීමට පාකිස්තාන රජය පියවර ගෙන ඇති බව විදෙස් මාධ්‍ය වාර්තා කොට සිටිනවා.\nපාකිස්තානය නිරතුරුවම රුසියානු බොරතෙල්වල නියම මිල සහ ආනයනික තොගය රහසිගතව තබා ගැනීම හේතුවෙන් මේ ගැටලුව පැන නැගුණු බවයි වාර්තා වෙන්නේ.\nරුසියානු බොරතෙල් නැව් දෙකක් පසුගිය ජූනි මාසයේ 11 සහ 26 දෙදින කරච්චි වරායට සේන්දු වීමෙන් පසු මේ දක්වා කිසිදු රුසියානු බොරතෙල් නැවක් එරටට පැමිණ නැති බවයි විදෙස් මාධ්‍ය වාර්තා කොට සිටින්නේ.",
       "URL": "https://www.hirunews.lk/345147/පාකිස්ථානය-රුසියානු-බොරතෙල්-ආනයනය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=91"
}