{
       "Source": "hirunews",
       "Timestamp": "Monday, 12 June 2023 - 10:55",
       "Headline": "ළමා ශ්‍රමිකයන් ඉහළ යාමේ අවදානමක්",
       "News Content": "රටේ වර්තමානයේ උද්ගතව ඇති ආර්ථික හා සමාජීයතත්වය හමුවේ ළමයින් වැඩි වශයෙන් ශ්‍රමිකයන් ලෙස යොදාගැනීමේ අවදානම් තත්ත්වයක් උද්ගතව ඇති බව ජාතික ළමා රක්ෂක අධිකාරිය පවසනවා.\nඑමෙන්ම පාසල් හැර යන තත්ත්වයන් උද්ගත වීම, අඛන්ඩව පාසල් නොයැවීම වැනි තත්ත්වයන් ද ඉහළ යාමේ හැකියාව පවතින බවයි ළමා ශ්‍රමිකත්වයට එරෙහි ජාතික දිනය වෙනුවෙන් පණිවුඩයක් නිකුත් කරමින් එම අධිකාරිය සඳහන් කළේ.\nරටේ පවතින නීතියට අනුව අවුරුදු 16ත් 18ත් අතර ළමයින්ගේ ජීවිතයට, සෞඛ්‍යයට, අධ්‍යාපනයට හෝ සදාචාර වර්ධනයට අනතුරුදායක නොවන සේවයන්හි පමණක් ළමයින් යෙදවිය හැකි අතර, එම ළමයින් අනාරක්ෂිත රැකියාවල හෝ රාත්‍රී සේවාවන්හි යෙදවීම නීතිවිරෝධී වෙනවා.\nකෙසේ වෙතත් පවතින ආර්ථික පීඩනය හමුවේ මුදල් ඉපයීම සඳහා ළමයින් අකමැත්තෙන් හෝ යෙදවීමේ ප්‍රවණතාවක් පවතින බවයි ජතික ළමාරක්ෂක අධිකාරිය වැඩිදුරටත් සඳහන් කළේ.",
       "URL": "https://www.hirunews.lk/337695/ළමා-ශ්‍රමිකයන්-ඉහළ-යාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=276"
}