{
       "Source": "hirunews",
       "Timestamp": "Monday, 31 December 2018 - 13:22",
       "Headline": "මුලතිව් සහ කිලිනොච්චියේ ගංවතුරෙන් හානි වූ කුඹුරු සදහා වන්දි",
       "News Content": "පසුගිය දිනවල මුලතිව් සහ කිලිනොච්චි දිස්ත්‍රික්කවලට බලපෑ ගංවතුර තත්ත්වයෙන් හානියට පත් කුඹුරුවලට වන්දි ලබාදීමට තීරණය කර තිබෙනවා.\nඒ අනුව, ගංවතුරෙන් වී වගාවට හානි සිදුව ඇත්නම් අක්කරයට රුපියල් 40,000 බැගින් වන්දි ලබාදීමට පියවර ගන්නා බවයි කෘෂිකර්ම අමාත්‍යාංශය නිවේදනය කළේ.\nඑසේම, නැවත එම කුඹුරු අස්වැද්දීමට ගොවීන් කටයුතු කරන්නේ නම් බිත්තර වී මිලදී ගැනීමට සියයට 50 ක සහනාධාරයක් ලබාදීමට ද අමාත්‍යාංශය තීරණය කර තිබෙනවා.\nඊට අදාළව පොහොර සහනාධාරයක් ද ලබාදෙන බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/207168/මුලතිව්-සහ-කිලිනොච්චියේ-ගංවතුරෙන්-හානි-වූ-කුඹුරු-සදහා-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=3580"
}