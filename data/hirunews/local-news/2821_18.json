{
       "Source": "hirunews",
       "Timestamp": "Wednesday, 01 April 2020 - 19:38",
       "Headline": "ශ්‍රී ලන්කන් ගුවන් සමාගමේ සියලු මගී ගුවන් ගමන් ලබන 8 සිට 21 තෙක් අත්හිටුවයි",
       "News Content": "ශ්‍රී ලන්කන් ගුවන් සමාගමේ සියලු මගී ගුවන් ගමන් ලබන 8 වනදා සිට 21 වනදා තෙක් අත්හිටුවීමට තීරණය කර තිබෙනවා.\nඑම කාලය තුල භාණ්ඩ මෙහෙයුම් කටයුතු පමණක් සිදු කෙරෙන බවයි එම සමාගම නිවේදනය කළේ.\nකෙසේවෙතත් අවශ්‍ය වුවහොත් ශ්‍රී ලංකාවට පැමිණීමට බලාපොරොත්තුවෙන් සිටින ශ්‍රී ලාංකිකයන් මෙරටට ගෙන්වා ගැනීම සඳහා මෙම කාලය තුල විශේෂ ගුවන් ගමන් ක්‍රියාත්මක කිරීමට ද කැමැත්තෙන් පසුවන බව ඔවුන් සඳහන් කළා.\nඑමෙන්ම ශ්‍රී ලන්කන් ගුවන් සමාගම කියාසිටියේ මේ වන විට පනවා ඇති ගුවන් සීමාවන් සමාලෝචනය කරමින් සිටින අතර එවැනි සීමාවන් ඉවත් කරනු ලැබුවහොත් අප්‍රේල් 21ට පෙර කෙටි දැනුම්දීමකින් මෙහෙයුම් නැවත ආරම්භ කිරීමට සූදානම් බවයි.\nගුවන් භාණ්ඩ ප්‍රවාහන සේවා පවතින ලෝක ව්‍යාප්ත ජාලයට අනුව අඛණ්ඩව එම සේවාව ක්‍රියාත්මක වන බවද අවශ්‍ය විටකදී විශේෂ ගුවන් ගමන්ද ඒ සඳහා සිදුකරන බවයි ශ්‍රී ලංකන් ගුවන් සේවය නිකුත් කළ නිවේදනයේ වැඩිදුරටත් දැක්වුණේ.\n011 7 77 19 79\nදුරකථන අංකයෙන් ගුවන් සමාගමේ ගෝලීය සබඳතා මධ්‍යස්ථානය අමතා මගීන්ට අවශ්‍ය තොරතුරු ලබාගත හැකියි.",
       "URL": "https://www.hirunews.lk/237729/ශ්‍රී-ලන්කන්-ගුවන්-සමාගමේ-සියලු-මගී-ගුවන්-ගමන්-ලබන-8-සිට-21-තෙක්-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2821"
}