{
       "Source": "hirunews",
       "Timestamp": "Wednesday, 10 July 2019 - 19:37",
       "Headline": "විශ්වාසභංගයට නිදහස් පක්ෂයේ සහය",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් අග්‍රාමාත්‍යවරයා ඇතුලූ ආණ්ඩුවට එරෙහිව ජනතා විමුක්ති පෙරමුණ ඉදිරිපත් කර ඇති විශ්වාසභංග යෝජනාවට සහය පළ කිරීමට ශ්‍රී ලංකා නිදහස් පක්ෂය ඒකමතිකව තීරණය කර තිබෙනවා.\nඒ, එක්සත් ජනතා නිදහස් සන්ධානයේ මහ ලේකම් පාර්ලිමේන්තු මන්ත්‍රී මහින්ද අමරවීරගේ කොළඹ පිහිටි නිවසේ ඊයේ රාත්‍රියේ පැවති විශේෂ සාකච්ඡාවකදියි.\nමේ අතර විශ්වාසභංග යෝජනාව සම්බන්ධයෙන් සාකච්ඡා කිරීම සඳහා දෙමළ ජාතික සන්ධානය, ඊයේ දිනයේ මෙන්ම අද දිනයේදීත් රැස්වූ අතර, එහිදීද අවසන් තීරණයකට නොපැමිණිි බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/220048/විශ්වාසභංගයට-නිදහස්-පක්ෂයේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=3255"
}