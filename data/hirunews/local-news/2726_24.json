{
       "Source": "hirunews",
       "Timestamp": "Sunday, 17 May 2020 - 19:15",
       "Headline": "විදෙස්ගත ශ්‍රී ලාංකිකයින් 38,000ක්, නැවත පැමිණීමට ඉල්ලයි",
       "News Content": "රටවල් 143කින් ශ්‍රී ලාංකිකයන් 38,983 ක් මෙරටට පැමිණීමට ඉල්ලූම් කර ඇති බව විදෙස් සබඳතා අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ මෙම පිරිසෙන් 27,854 දෙනෙකු ශ්‍රමිකයන් වන අතර තවත් 3078 දෙනෙකු සිසුන් බවයි.\nඑමෙන්ම, තවත් 4400ක් කෙටි කාලීන වීසා මත විදේශගතවූවන් වන අතර, තවත් 3527ක් විදේශගතවූවන්ගේ යැපෙන්නන් බව ද එහි සඳහන්.\nද්විත්ව පුරවැසිභාවය හෝ වෙනත් කරුණු මත විදේශගතවූවන් 484 දෙනෙකු ශ්‍රී ලංකාවට පැමිණීමට අපේක්ෂාවෙන් පසුවන බවයි එම අමාත්‍යාංශය කියා සිටියේ.\nපසුගිය අප්‍රේල් මස 21 වන දා සිට මේ දක්වා කාලය තුළ 3600ක් ශ්‍රී ලංකාවට පැමිණ ඇති අතර ඉන් වැඩි පිරිසක් සිසුන් සහ රාජ්‍ය නිලධාරීන් වනවා.\nඅමාත්‍යාංශය හඳුන්වා දුන් කන්ටැට් ශ්‍රී ලංකා වෙබ් අඩවිය ඔස්සේ ශ්‍රී ලාංකිකයින් 78,000ක් පමණ මේ වන විට ලියාපදිංචි වී ඇති බව ද විදේශ සබඳතා අමාත්‍යාංශය සඳහන් කළා.",
       "URL": "https://www.hirunews.lk/240922/විදෙස්ගත-ශ්‍රී-ලාංකිකයින්-38000ක්-නැවත-පැමිණීමට-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2726"
}