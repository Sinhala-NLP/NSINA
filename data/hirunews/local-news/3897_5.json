{
       "Source": "hirunews",
       "Timestamp": "Thursday, 14 June 2018 - 6:59",
       "Headline": "යාපනය පුංකුඩිතිව් වෙරළ තීරයට මළ සිරුරු දෙකක් ගොඩගසයි",
       "News Content": "යාපනය,කයිට්ස්, පුංකුඩිතිව් වෙරළ තීරයට මළ සිරුරු දෙකක් ගොඩ ගසා තිබියදී ඊයේ(13) සොයාගත් බව යාපනය කයිට්ස් පොලිසිය පවසනවා.\nකයිට්ස් පොලිසිය පැවසූවේ තලෙයිමන්නාරම ප්‍රදේශයෙන් මුහුදු ගොස් අතුරුදහන්ව සිටි ධීවරයින් දෙදෙනෙකුගේ මළ සිරුරු දෙකක් එලෙස වෙරළට ගොඩගසා තිබියදී සොයාගත් බවයි.\nතලෙයිමන්නාරම උතුර ප්‍ර‍දේශයේ පදිංචි 38 හැවිරිදි ඉරස්තියන් නමැත්තෙකුගේ හා 33 හැවිරිදි ආරෝග්‍යරාජ් නමැති දෙදෙනෙකුගේ මළ සිරුරු එලෙස සොයාගෙන ඇති අතර, ඥාතීන් විසින් මළ සිරුරු හදුනාගෙන ඇති බවද පොලිසිය සදහන් කළා.\nපොලිසිය වැඩිදුරටත් පැවසූවේ පසුගිය 08 වැනිදා අදාළ පිරිස තලෙයිමන්නාරම ප්‍රදේශයෙන් මුහුදු ගොස් ඇති අතර, අනතුරුව නිවෙස් වෙත නොපැමිණ නොමැති බවයි.\nමළ සිරුරු සම්බන්ධයෙන් පශ්චාත් මරණ පරීක්ෂණ යාපනය රෝහල් මෘත ශරීරාගාරයේදී පැවැත්වු බවද පොලිසිය සදහන් කළා.\nසිද්ධිය සම්බන්ධයෙන් කයිට්ස් පොලිසිය වැඩිදුර පරීක්ෂණ පවතවනවා.\nවවුනියාව - මාධව කුලසූරිය",
       "URL": "https://www.hirunews.lk/193021/යාපනය-පුංකුඩිතිව්-වෙරළ-තීරයට-මළ-සිරුරු-දෙකක්-ගොඩගසයි",
       "Category": "Local News",
       "Parent URL": "https://www.hirunews.lk/local-news.php?pageID=3897"
}