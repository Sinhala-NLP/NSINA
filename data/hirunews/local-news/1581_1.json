{
       "Source": "hirunews",
       "Timestamp": "Saturday, 06 November 2021 - 12:39",
       "Headline": "ශ්‍රී ලංකා ක්‍රිකට් ක්‍රීඩකයින් වෙහෙස නො බලා පුහුණුවීම්වල",
       "News Content": "විස්සයි විස්ස ලෝක කුසලාන තරග සංචාරය අවසන් කළ ශ්‍රී ලංකා ක්‍රිකට් කණ්ඩායම අද අලුයම දිවයිනට පැමිණියා.\nඑසේ දිවයිනට පැමිණි විගස ම, වෙහෙස මහන්සිය නො තැකූ ඔවුන් එස්.එස්.සී ක්‍රීඩාංගණයේ පුහුණුවීම් කටයුතු සඳහා සහභාගි වී තිබෙනවා.\nඔවුන්ගේ කැපවීම සහ ක්‍රීඩාවට ඇති ගෞරවය ප්‍රදර්ශනය කරමින් වත්මන් ශ්‍රී ලංකා කණ්ඩායමේ නායක දසුන් ශානක ද ක්‍රීඩාංගණයේ සිටිනු දක්නට ලැබුණා.\nට්විටර් පණිවිඩයක් බෙදා ගනිමින් පරිශීලකයෙකු සඳහන් කළේ, කණ්ඩායම අද (06) අලුයම 01:45 ට දිවයිනට පැමිණ, 04:30 ට ඔවුන්ගේ නිවෙස් කරා ළඟා වූ අතර, පෙරවරු 08:00 ට SSC ක්‍රීඩාංගණයට වාර්තා කළ බවයි.",
       "URL": "https://www.hirunews.lk/287163/ශ්‍රී-ලංකා-ක්‍රිකට්-ක්‍රීඩකයින්-වෙහෙස-නො-බලා-පුහුණුවීම්වල",
       "Category": "Local News",
       "Parent URL": "https://www.hirunews.lk/local-news.php?pageID=1581"
}