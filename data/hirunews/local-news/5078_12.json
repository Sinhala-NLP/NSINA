{
       "Source": "hirunews",
       "Timestamp": "Friday, 22 April 2016 - 12:19",
       "Headline": "අත්හල යුතු පුරුදු 3 ක් ගැන නව පොලිස්පතිගෙන් උපදේශයක්",
       "News Content": "පොලිසියේ අනන්‍යතාව සහ ගෞරවණීයත්වය යළි තහවුරු කිරීම සදහා සියලූම පොලිස් නිලධාරින් කරුණු 3 ක් පිටුදැකිය යුතු බව නව පොලිස්පති පූජිත් ජයසුන්දර ප්‍රකාශ කළා.\nඑහිදී ඔහු කියා සිටියේ අයථා ආදායම් මාර්ගවලින් මිදීම මත්ද්‍රව්‍ය වැටලීම්වලදී දුෂණයෙන් තොරවීම සහ චරිතය පිරිසිදුවීම එම කරුණු තුන බවයි.\nනව පොලිස්පතිවරයා පිළිගැනීමේ උත්සවයක් පොලිස් මූලස්ථානයේදී අද (22)උදෑසන පැවැත්වුණු අතර එහිදී ශ්‍රී ලංකාවේ 34 වන පොලිස්පතිවරයා වෙනුවෙන් සම්මාන පෙළපාලියක් ද පැවැත්වුණා.\nඉන් අනතුරුව පොලිස් නිලධාරින් අමතමින් නව පොලිස්පති පූජිත් ජයසුන්දර අවධාරණය කළේ මෙරට පොලිසියට ඇති කළු පැල්ලම් ඉවත් කිරීමේ කාර්යභාරය ආරම්භ කළ යුතු බවයි.\nශ්‍රී ලංකා පොලිසිය දෙපාර්තමේන්තු සංකල්පයෙන් බැහැර විය යුතු බවයි නව පොලිස්පතිවරයා මෙහිදී අවධාරණය කළේ.",
       "URL": "https://www.hirunews.lk/131454/අත්හල-යුතු-පුරුදු-3-ක්-ගැන-නව-පොලිස්පතිගෙන්-උපදේශයක්",
       "Category": "Local News",
       "Parent URL": "https://www.hirunews.lk/local-news.php?pageID=5078"
}