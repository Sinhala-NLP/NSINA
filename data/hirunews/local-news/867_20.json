{
       "Source": "hirunews",
       "Timestamp": "Thursday, 15 September 2022 - 10:37",
       "Headline": "තහනම් වල් නාශක සමඟ පුද්ගලයකු අත් අඩංගුවට",
       "News Content": "රජය විසින් තහනම් කර ඇති වල් නාශක තොගයක් සමඟ පුද්ගලයකු විශේෂ කාර්ය බලකායේ අත් අඩංගුවට පත් වී තිබෙනවා.\nවිශේෂ කාර්ය බලකා සෙට්ටිකුලම කඳවුරේ නිලධාරීන් කණ්ඩායමක් විසින් ඊයේ (14) සිදු කළ වැටලීමකිනු යි මොහු අත් අඩංගුවට ගෙන ඇත්තේ.\nඒ, මැදවච්චිය පොලිස් වසමේ මෛත්‍රීපුර ජල පොම්පාගාරය අසල දී.\nඑහි දී සොයාගෙන ඇත්තේ, තීරුබදු නො ගෙවා මෙරටට නීති විරෝධී ලෙස ගෙන්වන ලද මෙරට ලියාපදිංචි නො කරන ලද හා රජය විසින් තහනම් කර ඇති Anu 71 (Ammonium Salt of Glyphosate 71%sg) වර්ගයේ තහනම් වල් නාශක ග්‍රෑම් 100 බැගින් අඩංගු පැකට් 500ක්.\nසැකකරු උපුල්දෙණිය ප්‍රදේශයේ පදිංචි වයස අවුරුදු 22ක පුද්ගලයෙක්.\nවැඩිදුර විමර්ශන කටයුතු මැදවච්චිය පොලිසිය විසිම් මෙහෙයවනු ඇති.\nමේ අතර, ජීව උණ්ඩ, පිස්තෝල මැගසින් 01ක් හා නීති විරෝධී මත්පැන් සමඟ ද පුද්ගලයකු විශේෂ කාර්ය බලකා අත් අඩංගුවට පත් වී තිබෙනවා.\nඒ කොක්මාදුව උපකඳවුරේ නිලධාරීන් කණ්ඩායමක් සමඟ ඊයේ (14) ඒකාබද්ධ ව කළ වැටලීමකින්.\n2022.09. වන දින මිද්දෙනිය පොලිස් වසමේ අංක 140, ජනඋදානගම, මිද්දෙනිය ලිපිනයේ දී වැටලීමක් සිදුකර ඇත.\nසැකකරු මිද්දෙණිය ප්‍රදේශයේ පදිංචි වයස අවුරුදු 61ක පුද්ගලයෙක්.\nවැඩිදුර විමර්ශන කටයුතු මිද්දෙණිය පොලිසිය විසින් මෙහෙයව යි.",
       "URL": "https://www.hirunews.lk/315434/තහනම්-වල්-නාශක-සමඟ-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=867"
}