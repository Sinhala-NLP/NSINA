{
       "Source": "hirunews",
       "Timestamp": "Friday, 02 June 2023 - 20:53",
       "Headline": "වඩමාරච්චි ජනහමුව උණුසුම් වෙයි (වීඩියෝ)",
       "News Content": "දමිළ ජාතික ජනතා පෙරමුණු පාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම් වඩමාරච්චි ප්‍රදේශයේ ජන හමුවකට සහභාගි වෙමින් සිටින අතරතුර උණුසුම්කාරී තත්ත්වයක් හටගෙන තිබෙනවා.\nඒ බුද්ධි අංශ නිලධාරීන් දෙදෙනෙකු සිවිල් ඇඳුමින් එම ස්ථානයට පැමිණීමත් සමගයි.\nපාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම් යාපනය වඩමාරච්චි නැගෙනහිර ප්‍රදේශයේ ජන හමුවකට සහභාගි වෙමින් සිටි අතරතුරදීයි මෙම උණුසුම්කාරී තත්තවය හටගෙන තිබුණේ.\nඑම අවස්ථාවේදී ක්‍රීඩා පිටියට බුද්ධි නිලධාරීන් දෙදෙනෙකුද පැමිණ තිබෙනවා.\nඑහිදී මන්ත්‍රීවරයා සහ අදාළ බුද්ධි නිලධාරියා අතර උණුසුම්කාරී තත්ත්වයක් ඇති වූ අතර ප්‍රදේශවාසීන්ද ඊට මැදිහත් වුණා.\nඅදාළ අවස්ථවේ ඊට යාබද පාසලේ අපොස සාමාන්‍ය පෙළ විභාග මධ්‍යස්ථානයක් ද ක්‍රියාත්මක වෙමින් පැවැති අතර එහි ආරක්ෂාවට යොදවා සිටි පොලිස් නිලධාරීන් සහ මන්ත්‍රීවරයා අතර ද උණුසුම් කතාබහක් හටගත්තා.\nකෙසේ වෙතත් සිද්ධිය සම්බන්ධයෙන් මරදන්කේනි පොලිසිය පැවසුවේ මන්ත්‍රීවරයා ආරක්ෂක නිලධාරීන් නොමැතිව එම ජන හමුවට සහභාගී වී තිබූ බැවින් ක්‍රීඩා පිටියට බුද්ධි නිලධාරීන් ගොස් තිබු බවයි.\nමෙතෙක් එම සිදුවීම සම්බන්ධයෙන් පැමිණිල්ලක් ලැබී නොමැති බවද පොලිසිය පැවසුවා.",
       "URL": "https://www.hirunews.lk/336906/වඩමාරච්චි-ජනහමුව-උණුසුම්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=298"
}