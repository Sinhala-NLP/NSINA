{
       "Source": "hirunews",
       "Timestamp": "Sunday, 07 August 2016 - 18:52",
       "Headline": "ලංකාවට විරෝධය පෑ 200ක් චෙන්නායි හිදී අත්අඩංගුවට",
       "News Content": "ඉන්දියාවේ චෙන්නායි හි පිහිටි ශ්‍රී ලංකා නියෝජ්‍ය මහකොමසාරිස් කාර්යාලය ආසන්නයේ විරෝධතාවයේ නිරත වූ පුද්ගලයන් 200 දෙනෙකු පමණ එරට පොලීසිය මගින් අත්අඩංගුවට ගෙන තිබෙනවා.\nතමිල්නාඩු දේශපාලන පක්ෂයක් වන පෙරියර් ද්‍රවිඩ කසගම් පක්ෂය ඊයේ මෙම විරෝධතා සංවිධාන කර තිබුණේ අවසන් යුද සමයේ මෙරට හමුදා භාරයට ගත් බව කියන එල්.ටී.ටී.ඊ. සාමාජිකයන් පිරිසක් සැක කටයුතු ලෙස මිය ගොස් ඇති බව පවසමින්.\nඒ සම්බන්ධයෙන් පරීක්ෂණ පවත්වන ලෙස ඉල්ලා ඔවුන් මෙලෙස විරෝධතාවයේ නිරත වී ඇති බව ඉන්දීය මාධ්‍ය වාර්තා කළා. මෙ\nහිදී නියෝජ්‍ය මහකොමසාරිස් කාර්යාලයට ඇතුළුවීමට උත්සාහ කළ අදාළ පුද්ගලයින් අත්අඩංගුවට ගෙන ඇති බවයි එම වාර්තාවල දැක්වුණේ.",
       "URL": "https://www.hirunews.lk/140040/ලංකාවට-විරෝධය-පෑ-200ක්-චෙන්නායි-හිදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4932"
}