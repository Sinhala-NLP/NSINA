{
       "Source": "hirunews",
       "Timestamp": "Friday, 24 November 2017 - 16:27",
       "Headline": "අගමැති දිවයිනට",
       "News Content": "අග්‍රාමාත්‍ය රනිල් වික්‍රමසිංහ ඇතුළු දූත පිරිස සිය ඉන්දීය සංචාරය නිම කර ලංකාවට පැමිණියා.\nඉන්දියාවේ නවදිල්ලි නුවර සිට පැමිණි ඉන්දීය ගුවන් සේවයට අයත් ඒ. අයි. 281 දරණ ගුවන් යානයෙන් ඔවුන් පස්වරු 3.41 ට කටුනායක ගුවන් තොටුපොළ වෙත ළඟා වූ බවයි අප වාර්තාකරු සඳහන් කළේ.\nතම සංචාරය තුළ දී දෙරට අතර ක්‍රියාත්මක කිරීමට යෝජිත නව ආර්ථික හා තාක්ෂණ ගිවිසුම් පිළිබදව ඉන්දීය රාජ්‍ය නායකයින් සමඟ සාකච්ඡා කිරීමට හැකි වූ බවයි අග්‍රාමාත්‍යවරයා ප්‍රකාශ කළේ.\nදිවයිනට පැමිණීමට පෙර නවදිල්ලි නුවර දී මාධ්‍යවේදීන් අමතමින් අග්‍රාමාත්‍යවරයා වැඩිදුරටත් සඳහන් කර තිබුණේ ඉන්දියාව, ජපානය සහ සිංගප්පූරුව එක්ව ශ්‍රී ලංකාවේ වරාය සංවර්ධනය කිරීම සම්බන්ධයෙන් ද එහිදී අවදානය යොමු කළ බවයි.",
       "URL": "https://www.hirunews.lk/176849/අගමැති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4202"
}