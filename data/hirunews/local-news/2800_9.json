{
       "Source": "hirunews",
       "Timestamp": "Sunday, 12 April 2020 - 22:53",
       "Headline": "කොරෝනා අස්සේ පාඩු නොලබන නෙට්ෆ්ලික්ස් සමාගම",
       "News Content": "කොවිඩ් 19 වෛරස් ව්‍යාප්තියත් සමගම ලොව ඇති බොහෝ සමාගම් දැඩි ආර්ථිකමය වශයෙන් පාඩු ලබන තත්ත්වයකට පත්ව තිබෙනවා.\nකෙසේ වෙතත්,\nනෙට්ෆ්ලික්ස්\nසමාගම සැලකිය යුතු පාඩුවක් නොලබා ඇති බවයි විදෙස් මාධ්‍ය වාර්තා පෙන්වා දෙන්නේ.\nකොරෝනා වෛරසය ගෝලිය වසංගතයක් ලෙස නම් කිරීමත් සමගම බොහෝ රටවල් වසා දැමුණා.\nඒ හේතුවෙන් ‌‌බොහෝ සමාගම් දැඩි පාඩු ලබන බවටයි වාර්තා වන්නේ.\nකෙසේ වෙතත්, පසුගිය මාසයක කාලය තුළ නෙට්ෆ්ලික්ස් සමාගම තම සම්පූර්ණ ආදායමෙන් සියයට 17 ක් පාඩුවක් ලබන බව ද ව්‍යාපාර විශේලේෂකයින් පෙන්වා දෙනවා.\nනෙට්ෆ්ලික්ස් සමාගමේ ප්‍රධානතම තරගකරුවන් වන\nComcast\nසමාගමේ ආදායම 24% කින් ද,\nDisney\nහි ආදායම 38% කින් ද පහත වැටි ඇති බව සදහන්.\nඑමෙන්ම විශාල පාඩුවක් ලබා ඇත්තේ,\nViacomCBS\nසමාගමයි.\nඔවුන්ගේ මාසික ආදායමෙන් 66% ක් පහත වැටි ඇති බවයි විදෙස් මාධ්‍ය වාර්තා පවසන්නේ.\nමේ වනවිට චිත්‍රපටි හා ටෙලි නිෂ්පාදන නවතා ඇති අවස්ථාවක නෙට්ෆ්ලික්ස් ආයතනයේ ආදායම දැඩි පසුබෑමක් පෙන්නුම් නොකරන බව ද ව්‍යාපාර විශේලේෂකයින් අවධාරණය කරනවා.\nඑම සමාගම සතුව පවතින චිත්‍රපටි හා ටෙලි නිෂ්පාදනවල එකතුව නිසාත්, මෙම කාලසීමාව තුළ බොහෝ පිරිස් නෙට්ෆ්ලික්ස් යෙදවුම් භාවිත කරමින් චිත්‍රපට නරඹන බවයි විදෙස් මාධ්‍ය වාර්තා වැඩිදුරටත් කියා සිටියේ.්‍\nනෙට්ෆ්ලික්ස් සඳහා පිවිසෙන්න පහතින්..",
       "URL": "https://www.hirunews.lk/238499/කොරෝනා-අස්සේ-පාඩු-නොලබන-නෙට්ෆ්ලික්ස්-සමාගම",
       "Category": "Local News",
       "Parent URL": "https://www.hirunews.lk/local-news.php?pageID=2800"
}