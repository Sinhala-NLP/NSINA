{
       "Source": "hirunews",
       "Timestamp": "Thursday, 23 September 2021 - 13:19",
       "Headline": "දුරකතන සංඥා පහසුකම් නොමැතිව පීඩා විඳින ගම් දෙකක්",
       "News Content": "කළුතර - වලල්ලාවිට - යගිරල සහ ඉහළ කන්ද ප්‍රදේශවලට දුරකතන සංඥා පහසුකම් නො මැති වීමෙන් ප්‍රදේශයේ ජනතාව දැඩි අසීරුතාවට පත්ව සිටිනවා.\nප්‍රදේශවාසීන් කියා සිටියේ, ඒ හේතුවෙන් ඔන්ලයින් අධ්‍යාපන කටයුතු සිදුකරන සිසුන්ට මෙන්ම, නිවසේ සිට ඔන්ලයින් ක්‍රමයට රාජකාරී සිදු කරන ජනතාවට අපහසුතා රැසකට මුහුණ දීමට සිදු ව ඇති බවයි.\nපවුල් 600ක් පමණ ජීවත් වන මෙම ගම්මාන කඳු පද්ධතියකින් වට වී පිහිටා ඇති අතර ඒ හේතුවෙන් ඊට පිටතින් පිහිටි දුරකතන සංඥා කුලුණු මඟින් සංඥා ආවරණයක් සිදු නො වන බව ප්‍රදේශවාසීන් පෙන්වා දෙනවා.\nඒ සම්බන්ධයෙන් අවධානය යොමු කර සංඥා ගැටලුවට විසදුමක් ලබා දෙන ලෙස යි ඔවුන් බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/283014/දුරකතන-සංඥා-පහසුකම්-නොමැතිව-පීඩා-විඳින-ගම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1674"
}