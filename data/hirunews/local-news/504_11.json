{
       "Source": "hirunews",
       "Timestamp": "Wednesday, 01 March 2023 - 17:25",
       "Headline": "සාම සාධක සේවාවලට ලෙබනන් ගිය  යුධ හමුදා සමාජිකයින් පිරිසක් දිවයිනට (ඡායාරූප)",
       "News Content": "ලෙබනනයේ එක්සත් ජාතීන්ගේ අතුරු බළකායේ සේවය කළ ශ්‍රී ලංකා යුධ හමුදා 13 වැනි මූලස්ථාන ආරක්ෂක භට කණ්ඩායමේ, 97 දෙනෙකු, සිය වසරක සේවා කාළය නිමා කර අද (01) දහවල් කටුනායක ගුවන් තොටුපළ වෙත පැමිණ තිබෙනවා.\nමෙම භට ඛණ්ඩයට අයත් නිලධාරීන් 08 දෙනෙකු සහ සෙබළුන් 89 දෙනෙකු පැමිණි බවයි වාර්තා වෙන්නේ.\nඔවුන් අද (01) දින දහවල් 12.00ට ඉතියෝපියානු ගුවන් සේවයේ ඊ.ටී.- 8404 දරන ගුවන් යානයෙන් කටුනායක ගුවන් තොටුපළ වෙත පැමිණ තිබුණා.\nමෙම භට පිරිස්වල අඩුව පිරවීම සඳහා ශ්‍රී ලංකා යුධ හමුදාවේ 14 වන භට ඛණ්ඩය වශයෙන් 125 දෙනෙකු හෙට (02) අලුයම 02.00 ට ලෙබනනය බලා කටුනායක ගුවන් තොටුපළෙන් පිටත්ව යන බව ශ්‍රී ලංකා යුධ හමුදා මාධ්‍ය ප්‍රකාශක බ්‍රිගේඩියර් රවි හේරත් පවසනවා.\nමෙම භට ඛණ්ඩයට නිලධාරීන් 10 දෙනෙකු සහ සෙබළුන් 115 දෙනෙකු ඇතුළත්.\nමෙම පිරිස අතර කාන්තා නිලධාරීන් 02 දෙනෙකු සහ සෙබළියන් 08 දෙනෙකු මෙන්ම පුපුරන ද්‍රව්‍ය සහ මත්ද්‍රව්‍ය හදුනා ගැනීම සඳහා විශේෂ පුහුණුව ලත් සුනඛයන් කීප දෙනෙකු ද ඇතුළත් වන බවයි යුධ හමුදා මාධ්‍ය ප්‍රකාශක බ්‍රිගේඩියර් රවි හේරත් පැවසුවේ.\nමෙම ශ්‍රී ලාංකික භට පිරිස ඉතියෝපියානු ගුවන් සේවයේ ඊ.ටී.- 8405 දරන ගුවන් යානයෙන් හෙට (02) අලුයම 02.00 ට ලෙබනනය බලා කටුනායක ගුවන් තොටුපළෙන් පිටත්ව යාමට නියමිතයි.",
       "URL": "https://www.hirunews.lk/328694/සාම-සාධක-සේවාවලට-ලෙබනන්-ගිය-යුධ-හමුදා-සමාජිකයින්-පිරිසක්-දිවයිනට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=504"
}