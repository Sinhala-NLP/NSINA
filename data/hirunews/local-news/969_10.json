{
       "Source": "hirunews",
       "Timestamp": "Wednesday, 03 August 2022 - 14:31",
       "Headline": "එක්ස්ප්‍රස් පර්ල් නෞකාව ගැන තවදුරටත් විමර්ශන සිදුකරන බව නීතිපතිවරයා අධිකරණයට දැනුම් දෙයි",
       "News Content": "ගිනි ගැනීමට ලක්වූ එක්ස්ප්‍රස් පර්ල් නෞකාව සම්බන්ධයෙන් තවදුරටත් විමර්ශන සිදුකරන බව නීතිපතිවරයා කොළඹ මහාධිකරණයට අද දැනුම් දුන්නා.\nඒ එම සිද්ධියට අදාළ පැමිණිල්ල කොළඹ මහාධිකරණ විනිසුරු දමිත් තොටවත්ත හමුවේ කැඳවූ අවස්ථාවේදීයි.\nඑහිදී නීතිපතිවරයා වෙනුවෙන් පෙනී සිටි රජයේ නීතිඥවරයා අධිකරණයට දැනුම් දුන්නේ පරීක්ෂණ තවදුරටත් සිදුකරන බැවින් ප්‍රගතිය වාර්තා කිරීම සඳහා දිනයක් ලබාදෙන ලෙසයි.\nඒ අනුව ලබන සැප්තැම්බර් 21 වනදා යළි නඩුව කැඳවන ලෙසට නියෝග කළ විනිසුරුවරයා එදිනට පරීක්ෂණ වල ප්‍රගතිය වාර්තා කරන ලෙසට නියෝග කළා.\nනඩුව කැඳවූ අවස්ථාවේදී නෞකාවේ කපිතාන්වරයා වන රුසියානු ජාතික ටියුට් කාලෝ විටැලි සහ එක්ස්ප්‍රස් පර්ල් නෞකාවේ දේශීය නියෝජිත සමාගම් අධ්‍යක්ෂවරුන් තිදෙනා ද අධිකරණය හමුවේ පෙනී සිටියා.",
       "URL": "https://www.hirunews.lk/311765/එක්ස්ප්‍රස්-පර්ල්-නෞකාව-ගැන-තවදුරටත්-විමර්ශන-සිදුකරන-බව-නීතිපතිවරයා-අධිකරණයට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=969"
}