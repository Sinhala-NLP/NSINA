{
       "Source": "hirunews",
       "Timestamp": "Saturday, 22 July 2023 - 17:28",
       "Headline": "පාකිස්ථාන අගවිනිසුරුගෙන් ප්‍රකාශයක්",
       "News Content": "පාකිස්ථාන ශ්‍රේෂ්ඨාධිකරණයට නොදන්වා මැයි 9 වනදා සිදුවූ ප්‍රචන්ඩත්වයට සම්බන්ධ බවට චෝදනා එල්ල වී සිටින සිවිල් වැසියන්ට එරෙහි නඩු විභාගය හමුදා අධිකරණයන්හි විභාගයට නොගන්නා ලෙස එරට අගවිනිසුරුවරයා ප්‍රකාශ කර තිබෙනවා.\nඅගවිනිසුරුවරයා මේ බව සඳහන් කර ඇත්තේ ඊට එරෙහිව ඉදිරිපත්ව තිබූ පෙත්සමක් සැලකිල්ලට ගත් අවස්ථාවේයි.\nපසුගිය මැයි 9 වනදා හිටපු අග්‍රාමාත්‍ය ඉම්රාන් ඛාන් අත්අඩංගුවට ගැනීමත් සමග ස්ථාන කිහිපයක ඇති වූ ප්‍රචන්ඩත්වයන්ට අදාළව අත්අඩංගුවට ගත් සිවිල් පුද්ගලයන්ට එරෙහි නඩු විභාග හමුදා අධිකරණයන්හිදී විභාගයට ගැනීමටයි පාකිස්ථාන රජය තීරණය කර ඇත්තේ.",
       "URL": "https://www.hirunews.lk/342148/පාකිස්ථාන-අගවිනිසුරුගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=160"
}