{
       "Source": "hirunews",
       "Timestamp": "Wednesday, 30 May 2018 - 12:59",
       "Headline": "උතුරේ අධ්‍යාපන ඇමති ටී.අයි.ඩී.යට කැදවයි",
       "News Content": "උතුර පළාත් අධ්‍යාපන අමාත්‍ය කන්දයියා සර්වේෂ්වරන් ත්‍රස්ත විමර්ශන කොට්ඨාශය හමුවට කැදවා තිබෙනවා.\nලබන මස 5 වන දා මෙලෙස පැමිණෙන ලෙස ඔහුට දැනුම් දී ඇත්තේ යුද්ධයෙන් මිය ගිය ජනතාව සිහි කරමින් පසුගිය 18 වන දා පළාත් ධජය අඩකුඹු කරන ලෙස කළ දැනුම්දීම සම්බන්ධයෙන් ප්‍රකාශයක් ලබා ගැනීමටයි.\nකෙසේ වෙතත්, තමන් එදින ත්‍රස්ත විමර්ශන කොට්ඨාශය හමුවේ පෙනී නොසිටින බව උතුරු පළාත් අධ්‍යාපන අමාත්‍ය කේ. සර්වේෂ්වරන් සඳහන් කළා.\nතමන්ට යොමු කර ඇති ලිපියේ සඳහන් තම නමේ දෝෂ පවතින බැවින් මෙම තීරණය ගත් බවයි ඔහු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/191911/උතුරේ-අධ්‍යාපන-ඇමති-ටී-අයි-ඩී-යට-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=3919"
}