{
       "Source": "hirunews",
       "Timestamp": "Thursday, 10 August 2023 - 9:34",
       "Headline": "ඖෂධ වර්ග 5ක් නිෂ්පාදන ක්‍රියාවලියෙන් ඉවතට",
       "News Content": "මේ දිනවල ශ්‍රී ලංකාව තුළ ඖෂධ සහ එන්නත් විෂ වීමෙන් රෝගීන් මිය යෑමේ ප්‍රවණතාව වැඩි වී තිබීම හේතුවෙන් ඖෂධ නියාමන අධිකාරිය විසින් එන්නතක් ද සමඟ ඖෂධ වර්ග 5ක් භාවිතයෙන් ඉවත් කර තිබෙනවා.\nඖෂධ නියාමන අධිකාරිය දන්වා ඇති පරිදි එම ඖෂධ වර්ග වන්නේ, පෙඩ්‍රිසොලෝන්, ප්‍රෙපොෆෝල් එන්නත, බුපිවකේන්, ඇමෙක්ෂිලේව් සහ සෙෆ්රිසෝන්.\nඖෂධ මිල දී ගැනීමේ ප්‍රසම්පාදන ක්‍රියාවලියකට හෝ ඖෂධ ආනයනය කිරීමේ ක්‍රියාවලියකට හෝ ජාතික නියාමන අධිකාරිය මැදිහත් නොවන අතර ඖෂධයක් සම්බන්ධයෙන් ගැටලුකාරී තත්ත්වයක් මතු වුවහොත් ඊට මැදිහත් වන බව ද එම අධිකාරිය සඳහන් කරනවා.",
       "URL": "https://www.hirunews.lk/344286/ඖෂධ-වර්ග-5ක්-නිෂ්පාදන-ක්‍රියාවලියෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=110"
}