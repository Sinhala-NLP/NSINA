{
       "Source": "hirunews",
       "Timestamp": "Friday, 22 October 2021 - 16:58",
       "Headline": "විල්පත්තුවේ නැවත වන වගා නියෝගයට එරෙහිව බදියුදීන්ගෙන් අභියාචනයක්",
       "News Content": "විල්පත්තුව අභය භූමිය ආශ්‍රිත වනාන්තර වල පෞද්ගලික වියදමින් වන වගාව සිදු කරන ලෙසට අභියාචනාධිකරණය නිකුත් කල නියෝගයට එරෙහිව පාර්ලිමේන්තු මන්ත්‍රී රිෂාඩ් බදියුදීන් ගොනු කල අභියාචනය සලකා බැලීම ලබන පෙබරවාරි 3 වනදා ආරම්භ කිරීමට ශ්‍රේෂ්ඨාධිකරණය අද දින නියම කළා.\nඒ එම අභියාචනය මුර්දු ප්‍රනාන්දු සහ එස්. තුරෙයිරාජා යන විනිසුරුවරුන් හමුවේ කැඳවූ අවස්ථාවේදීයි.\nඅනවසරෙන් එලිපෙහෙලි කල අක්කර දහසකට අධික භූමි ප්‍රමාණයක් නැවත පෞද්ගලික වියදමින් වන වගාව සිදු කරන ලෙසට පාර්ලිමේන්තු මන්ත්‍රී රිෂාඩ් බදියුදීන්ට අභියාචනාධිකරණය නියෝගයක් නිකුත් කළේ පසුගිය 2020 වසරේ නොවැම්බර් 16 වනදායි.",
       "URL": "https://www.hirunews.lk/285757/විල්පත්තුවේ-නැවත-වන-වගා-නියෝගයට-එරෙහිව-බදියුදීන්ගෙන්-අභියාචනයක්",
       "Category": "Local News",
       "Parent URL": "https://www.hirunews.lk/local-news.php?pageID=1612"
}