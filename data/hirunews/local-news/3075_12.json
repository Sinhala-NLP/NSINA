{
       "Source": "hirunews",
       "Timestamp": "Monday, 28 October 2019 - 19:18",
       "Headline": "ජනතාවගේ අනාගත සාර්ථකත්වයට නව වැඩපිළිවෙලක් තමන් සතු බව ගෝඨාභය කියයි",
       "News Content": "ජනතාවට අනාගතයේ සාර්ථකත්වය අත්කර දීමට අවශ්‍ය වැඩපිළිවෙල තමන් සතු බව ශ්‍රී ලංකා පොදුජන පෙරමුණ ප්‍රමුඛ ඒකාබද්ධ විපක්ෂයේ ජනාධිපති අපේක්ෂක ගෝඨාභය රාජපක්ෂ පවසනවා.\nවව්නියාව ප්‍රදේශයේ අද පැවති ජනහමුවකට එක්වෙමින් ඔහු මේ බව කියා සිටියා.\nඑම ජන හමුවට එක්වෙමින් අදහස් දැක්වූ විපක්ෂ නායක මහින්ද රාජපක්ෂ කියා සිටියේ රට ගැන සිතා කටයුතු කළ යුතු යුගය එළඹ ඇති බවයි.\nමේ අතර, ජනාධිපති අපේක්ෂක ගෝඨාභය රාජපක්ෂගේ ජය තහවුරු කිරීම සඳහා වූ තවත් ජන රැළියක් යාපනය නගරයේදී අද පස්වරුවේ පැවැත්වුණා.\nඊට ශ්‍රී ලංකා පොදුජන පෙරමුණේ ජ්‍යෙෂ්ඨයින් පිරිසක් ද එක්ව සිටි අතර, එහිදී ශ්‍රී ලංකා පොදුජන පෙරමුණ ප්‍රමුඛ ඒකාබද්ධ විපක්ෂයේ ජනාධිපති අපේක්ෂක ගෝඨාභය රාජපක්ෂට රැස්ව සිටි පිරිසගෙන් උණුසුම් ප්‍රතිචාර හිමි වුණා.",
       "URL": "https://www.hirunews.lk/227167/ජනතාවගේ-අනාගත-සාර්ථකත්වයට-නව-වැඩපිළිවෙලක්-තමන්-සතු-බව-ගෝඨාභය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3075"
}