{
       "Source": "hirunews",
       "Timestamp": "Friday, 03 December 2021 - 8:01",
       "Headline": "ඔමික්‍රොන් නැවත ආසාදනය වීම තුන් ගුණයක් ඉහළ බව හෙළි වේ",
       "News Content": "දකුණු අප්‍රිකාවෙන් මුල්වරට සොයා ගැනුණු ඔමික්‍රොන් කොරෝනා ප්‍රභේදය නැවත ආසාදනය වීමේ හැකියාව ඩෙල්ටා හෝ බීටා ප්‍රභේදවලට සාපේක්ෂ ව තුන් ගුණයක් ඉහළ බව අනාවරණ වී තිබෙනවා.\nදකුණු අප්‍රිකානු විද්‍යාඥයින් පිරිසක් මේ බව ප්‍රකාශ කළේ, එරට කොරෝනා වෛරස් දත්ත විශ්ලේෂණය කිරීමෙන් අනතුරුවයි.\nමෙය, ඔමික්‍රොන් ප්‍රභේදය, කොරෝනා ආසාදනය වූ පුද්ගලයෙකු ලබන ප්‍රතිශක්තිය මඟ හරින බවට ලද පළමු වසංගත රෝග විද්‍යා සාක්ෂිය ලෙස සැලකෙනවා.\nමේ අතර ඇමරිකා එක්සත් ජනපදයේ නිව්යෝක් ප්‍රාන්තයෙන් ඔමික්‍රොන් කොරෝනා ආසාදිතයන් පස් දෙනෙකු හඳුනාගත් බව ප්‍රාන්ත ආණ්ඩුකාරවරිය වන කැතී හොචුල් ප්‍රකාශ කළා.\nඔමික්‍රොන් කොරෝනා ප්‍රභේදය මේ වනවිට ලොව පුරා රටවල් 24කට ව්‍යාප්ත වී තිබෙනවා.",
       "URL": "https://www.hirunews.lk/289876/ඔමික්‍රොන්-නැවත-ආසාදනය-වීම-තුන්-ගුණයක්-ඉහළ-බව-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=1521"
}