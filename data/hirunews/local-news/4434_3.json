{
       "Source": "hirunews",
       "Timestamp": "Friday, 07 July 2017 - 11:09",
       "Headline": "පාසල් දැරිය සමූහ දුෂණයේ තවත් තොරතුරු එළියට",
       "News Content": "යාපනය- පුන්කුඩිතිව් 09 වන පටුමග ප්‍රදේ‍යේදි සමුහ දුෂණය කර ඝාතනයට ලක්වු ශිවලෝගනාදන් විද්‍යා පාසල් දැරියගේ මරණය සම්බන්ධයෙන් ත්‍රිපුද්ගල විනිසුරු මඩුල්ල ඉදිරියේ සාක්ෂි ලබා දීම සිදුකෙරුණා.\nඒ අනුව නීතිපති දෙපාර්තුමේන්තුවේ නියෝජ්‍ය සොලිසිටර් ජෙනරාල්  කුමාර් රත්නම්ගේ මෙහෙයවීම 19 වන සාක්ෂිකරු ලෙස නම් කර සිටින  කයිට්ස් හිටපු මූලස්ථාන ප්‍රධාන පොලිස් පරීක්ෂක ක්වින්ටස් පෙරේරා ත්‍රිපුද්ගල විනිසුරු මඩුල්ල ඉදිරියේ සාක්ෂි දෙමින් මෙසේ කියා සිටියා.\n‘‘2015 මැයි මස 13 වනදා මම නිවාඩු ගොස් සිට යළි  රාජකාරියට පැමිණියාග පාසල් ගිය තම දියිණිය නිවසට නොපැමිණි බව කියමින් එදින රාත්‍රි 08.40ට විතර විද්‍යා දැරියගේ මව වන ශිවයෝගනාදන් සරස්වතී  කයිට්ස් පොලිසියට පැමිණිල්ලක් සිදුකළා. ඒ සම්බන්ධයෙන් පොලිස් පරීක්ෂණ සිදුකිරීමට උප පොලිස් පරීක්ෂක අනෝසියස්ගේ ප්‍රධානත්වයෙන් යුත් පොලිස් කණ්ඩායමකට බාරදුන්නා. පුංකුඩිතීව් ආලඩි මංසන්දිය අසල සිසුවියකගේ මලසිරුරක් තිබෙන බවට පසුදින එනම් 14 වැනි දා  උදෑසන 119 ඇමතුම හරහා තොරතුරක් ලැබුණා. ඒ ගැන මම පොලිස් ස්ථානයට දැනුම් දුන්නා.\"\n\"කයිට්ස් පොලිසියේ සිට ආලඩි හන්දියට කිලෝමීටර් 22ක් දුරයිග මළසිරුර ආලඩි හන්දියේ සිට මීටර් 200න් විතර ඇතුළට වෙන්නයි තිබුණේග එම ප්‍රදේශයට යෑමට ඇත්තේ පස් පාරක්. එය ජනාවාස නොමැති පැත්තක්. මේ පාරට වල්ලවන් පාර කියලත් කියනවාග අපි එතනට යන විට අපගේ පොලිස් ස්ථානය යටතේ තියෙන කුරික්කට්ටුවාන් මුරපොලේ ස්ථානාධිපති ඇතුළු නිලධාරිනුත් එම ස්ථානයට පැමිණ සිටියා. සිසුවියගේ මව සොහොයුරා සහ ගම්වාසීන් ද පිරී සිටියා.\"\n\"සිරුර හමුවුණ තැනට  මීටර් 10ක් 15ක් විතර මෙහා තිබී සිසුවියගේ සපත්තුවක් සොයා ගත්තා. එම සපත්තුව තිබුණ තැනත් පසුකරන් අපි සිරුර හමුවුණ තැනට ගියා. සිරුර හමුවුණ තැනට මීටර් 8ක් විතර ඈතින් සිසුවියගේ අනිත් සපත්තුවත් හමුවුණා. සිරුර සොයා ගැනිමට පෙර දිනයේ එම ප්‍රදේශයට වැසි ඇදහැලී තිබුණා.\"\n\"අනතුරුව අපි අධිකරණ වෛද්‍ය නිලධාරීල  කයිට්ස් මහේස්ත්‍රාත් සහ  හදිසි මරණ පරීක්ෂකවරයා  දැනුම්වත් කළා. ඔවුන් පැමිණි පසු සිසුවියගේ සිරුර ආවරණය කර තිබූ සුදු රෙද්ද ඉවත් කරමින් පරීක්ෂණ සිදුකළා. සිසුවියගේ දෙපා අංශක 180ක් දෙපසට දිගහැරල ගස් දෙකක ගැටගහලා තිබුණා. මුහුණ සහ ශරීරය ඉදමී තිබුණා. ඇස්, ස්ත්‍රීලිංගය සහ පපුව ප්‍රදේශය යමක් ගැවී තිබුණා. ඊට කූබි වහලත් හිටියා.\"\n\"සිසුවියගේ හිසකෙස් නිල්වෙලා තිබුණා. කොණ්ඩය දෙපසට කර පීරා කොණ්ඩය ගොතන රිබන් පටියෙන් දෑත් දෙක පිටුපසට කර බැද තිබුණා. කොන්ඩය ඇදලා ගසක ගැට ගසා තිබුණා. සිරුර අසලම ඇයගේ පාසල් බෑගය, බයිසිකලයල කුඩය තිබී හමුවුනා. දේහය මරණ පරීක්ෂණය සඳහා යාපනය රෝහල වෙත රැගෙන ගියා.\"\n\"අනතුරුව දෙමළ භාෂාව කතා කරන පොලිස් කොස්තාපල් ගෝපි විසින් සිසුවියගේ මවගෙන් ප්‍රකාශයක් සටහන් කර ගනු ලැබුවා. මවගේ ප්‍රකාශයට අනුව 14 වැනි දා ම සවස පුංකුඩිතීව් ප්‍රදේශයේම පදිංචි බූබාලසිංහම් ඉන්ද්‍රකුමාර්ල බූබාලසිංහම් ජයක්කුමාර් සහ බූබාලසිංහම් තවක්කුමාර් කියන තුන්දෙනා  අත්අඩංගුවට ගත්තා. අපි ගිහිං ඔවුන්ගේ නිවාස සෝදිසි කරන විට කහ සහ කළු පාට ටී ෂර්ට් එකක් හමුවුණා. ඒ ටීෂර්ට් එක පිටිපස්සෙ ලේ පැල්ලම්ල මඩපැල්ලම් තැවරී තිබුණා. එම ටීෂර්ට් එක ගැන සැකයක් මතුවුන නිසා එය නඩු භාණ්ඩයක් වශයෙන් පොලිසිය බාරයට ගත්තා.\"\n\"තවක්කුමාර් නැමැත්තාගේ නිවසේද කළ සෝදිසියකදී පැල්ලම් තැවරුණු ෂර්ට් එකක් හොයා ගත්තා. පසුදින එනම් 15 වරනි දා  සැකකරුවන් තුන්දෙනාම කයිඩ්ස් මහේස්ත්‍රාත් අධිකරණයට ඉදිරිපත් කළා. සිසුවියගේ අවසන් කටයුතු සිදුකෙරුනේ 15 වැනිදා. ඒ නිසා එම ප්‍රදේශයේ පාසල්ල වෙළදසැල් ආදිය වසා දමා සිසුසිසුවියන් සහ මහජනතාව මහපාරට බැහැල විරෝධතා සිදුකළා. මේවගේ විරෝධතා දෙකක් සිදුවුණා. මේ නිසා එම ප්‍රදේශයේ උණුසුම්කාරි තත්වයක් හටගෙන තිබුණා\"\n\"මේ ඝාතනයට සම්බන්ධ තවත් පස්දෙනෙකු ගැන මට තොරතුරු ලැබුණා. ඒ අනුව 17 වැනි දා මහාලිංගම් සසිදරන්ල තිල්ලේනාදන් චන්ද්‍රහාසන්ප, ලනිරූපසිංහම් කුගනාදන්ල සිවදේවන් දුෂාන්තන්, ජෙයතරන් කෝකිලන් කියන පස්දෙනාවත් අත්අඩංගුවට ගත්තා\"\n\"අත්අඩංගුවට ගත්ත අයව කුරික්කට්ටුවාන් පොලිස් මුරපොලට ගෙන ගොස් එහිදී ප්‍රකාශ සටහන් කරගත්තා. ඒ අවස්ථාවේදී ගම්වාසීන් ලීල පොලු අරන් ඇවිත් පොලිස් මුරපොල වටකරගත්තාග ගම්වාසින් සැකකරුවන් ඔවුන් වෙත බාරදෙන්න මොවුන්ව ඔවුන්ට මරන්න ඕන කියලත්  ඝෝෂාකර සිටියා. ඒ නිසා මම කාරෙයිනගර් නාවික හමුදා කදවුරේ අණදෙන නිලදාරිවරයා සම්බන්ධකරගෙන ඔහුගේ සහායෙන් අධිවේගී බෝට්ටුවක්(වෝටර් ජෙට්) ගෙන්නගෙන සැකකරුවන්ව කයිට්ස් මූලස්ථාන පොලිස් ස්ථානය වෙත ගෙනයන්න උත්සහා කළා.\"\n\"ගම්වාසීන් කයිඩ්ස් පොලිසියද වටකර ඇති බවට එවිට  මට තොරතුරු ලැබුණා. මේ නිසා ත කඩිනමින් සැකකරුවන්ව කාරෙයිනගර් නාවික හමුදා කඳවුර වෙත අරන් ගිහින් එහේ ඉඳන් වඩුකෝඩෙයි පොලිසියේ සහාය ඇතිව යාපනය මූලස්ථාන පොලිසිය වෙත ගෙන ගියා. සැකකරුවන්ගෙන් ප්‍රකාශ සටහන් කරගත්තේ යාපනය මූලස්ථාන පොලිසියේදියි.\"\n\"පසුදින එනම් 18 වැනි දා  මට මහරගම අධිකරණයේ වෙනත් නඩුවක සාක්ෂි ලබා දීම යෙදී තිබුණු නිසා මා එහි ගියා.  මෙම සිද්ධියේ තවත් සැකකරුවකු යාපනය මූලස්ථාන පොලිස් බාරයේ සිටිය දී පලා ගොස්  වැල්ලවත්තේ සැඟව සිටිය දී පොලිසිය අත්අඩංගුවට ගෙන ඇති බව මට 20 වැනි දා අපේ පොලිස් ස්ථානයේ රාජකාරී කළ උප පොලිස් පරීක්ෂකවරයෙකු දැනුම්දුන්නා.  සැකකරුගේ  ස්විස්කුමාර් කියලත් කියුවා. මම නව වැනි සැකකාරයා ගැන දැනගත්තෙත් එවිටයි.\"\nනියෝජ්‍ය සොලිසිටර් ජෙනරාල් කුමාර් රත්නම් මහතා - සිරුර අසලින් හමුවුණ බයිසිකලය, පොත් බෑගය, ඉරුණු පාසල් ඇදුම්ල රිබන් පටිය, ගෙල පටිය හඳුනාගන්න පුළුවන්ද?\nසාක්කිකරු\n- පුළුවන්\nනියෝජ්‍ය සොලිසිටර් ජෙනරාල් කුමාර් රත්නම්\n-  නව වැනි විත්තිකරු හඳුනාගත හැකිද?\nසාක්කිකරු\n-  මම ඔහුව අත්අඩංගුවට ගත්තෙ නැහැ. අධිකරණයට ඉදිරිපත් කළෙත් නැහැ. ජ්‍යෙෂ්ඨ පොලිස් අධිකාරිවරයා සැකකරු අත්අඩංගුවට ගන්න   රිපෝට් එක ෆැක්ස් මගින් වැල්ලවත්ත පොලිසියට යවන්න කියල කියුවත් සැකකරු සම්බන්ධයෙන් තොරතුරු නැතැයි දන්වල මම රිපෝට් එක යැව්වෙ නැහැ.\nවිනිසුරු මඩුල්ල\n-   මේ සාක්ෂිකරුගේ සාක්ෂි දුන් ආකාරය දෙස මේ වෙනකල්ම අවධානයෙන් බලා සිටියා. නියෝජ්‍ය සොලිසිටර් ජෙනරාල්ගේ සාක්ෂි මෙහෙයවීමට බාධා නොකළ යුතු නිසයි නිහඬව සිටියේ. මේ සාක්ෂිකරු ආරම්බයේ සිටම නව වැනි සැකකරු ගැන විමසන විටදී ඊට පිළිතුරු දෙන්න අකමැත්තක් දක්වනවාග අධිකරණයත් නොමඟ යවනවාග තමන්  සහ නව වැනි සැකකරු අතර යම් ප්‍රශ්නයක් තිබෙනවාද?\nසාක්ෂිකරු\n-  නැහැ\nවිනිසුරු මඬුල්ල\n-  තමන්ගේ පොලිස් ස්ථානය යටතේ ඇති ප්‍රදේශයක ලොකු ප්‍රශ්නයක් ඇතිවෙලා තියෙනවා. මේ නිසා ඒ පළාතේ නොසන්සුන්කාරී තත්වයකුත් ඇතිවුණා. ඒ සිද්ධියේ ආරම්භක පරීක්ෂණ මෙහෙයවූ පොලිස් නිලධාරියා අට දෙනෙකු අත්අඩංගුවට ගත්තා. නව වැනි සැකකාරයා ගැන කිසිදු තොරතුරක් නැහැ.  සැකකරුවන් අට දෙනෙකු අත්අඩංගුවට ගෙන තමන්ගේ ප්‍රදේශයේ ලොකුවම ප්‍රශ්නයක් ඇති විට මහරගම මහේස්ත්‍රාත් අධිකරණයේ  සාක්ෂි දෙන්න කියල ගිහිං තියෙනවාග එහේ ගිහින් සාක්ෂි දුන්නද ?\nසාක්ෂිකරු\n- නැහැ, මට මම සාක්ෂි දෙන්න යන අතරවාරයේදී මගේ ඉහළ පොලිස් නිලධාරියා කඩිනමින් ආපසු පැමිණෙන්න කියල නියෝග කළා. මේ නිසා මම සාක්ෂි දෙන්න ගියේ නැහැ .\nවිනිසුරු මඩුල්ල\n-  තමන්ගේ ඉහළ නිලධාරියා ළඟ තිබුණු සැලකිලිමත්භාවය තමන්ට නැහැ. තමන්ගේ පොලිස් බල ප්‍රදේශයේ මෙච්චර ප්‍රශ්නයක් වෙලා තියෙන කොට තමුන් යනවද සාක්ෂි දෙන්න. තමන් වගකීම් පැහැර හිරින්නෙක්නේග තමන්ගේ වගකීම් පැහැර හැරීමේ ක්‍රියාව නිසා තමයි කෝපයට පත්වූවන් එකතුවෙලා යාපනය අධිකරණ සංකීර්ණයටත් පහර දුන්නේ.  සැකකරුවන් කයිඩ්ස් අධිකරණයට ඉදිරිපත් නොකර යාපනය අධිකරණයට ඉදිරිපත් කරනවා කියල පැතිරිලා ගිය ආරංචි නිසයි කෝපයට පත්වූවන් අධිකරණයටත් පහරදුන්නේ.  තමුන්ට ස්ථාන මාරුවක් ලැබුනේ කවද්ද?\nසාක්ෂිකරු\n- 2015ගමැයි මස 22 වනදා :සිසුවිය ඝාතනය වී සතියකට පසු\nසාක්කිකාර ප්‍රධාන පොලිස් පරීක්ෂකවරයා නිශ්චිතවම මහරගම අධිකරණයේ සාක්කි ලබාදීමක් සඳහා ගොස් ඇතිද යන්න තහවුරුකර ගන්නා ලෙස අධිකරණය උසාවි ලේඛකාධිකාරීට නියම කළා.",
       "URL": "https://www.hirunews.lk/165298/පාසල්-දැරිය-සමූහ-දුෂණයේ-තවත්-තොරතුරු-එළියට",
       "Category": "Local News",
       "Parent URL": "https://www.hirunews.lk/local-news.php?pageID=4434"
}