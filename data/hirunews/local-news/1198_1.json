{
       "Source": "hirunews",
       "Timestamp": "Sunday, 01 May 2022 - 16:09",
       "Headline": "ඇමරිකානු තානාපති කාර්යාලයෙන් මෙරට රැඳී සිටින ඇමරිකානුවන්ට දැනුම්දීමක්",
       "News Content": "මෙරට රැඳී සිටින ඇමරිකානු පුරවැසියන් සඳහා කොළඹ පිහිටි ඇමරිකානු තානාපති කාර්යාලය මගින් අනතුරු ඇගවීමේ නිවේදනයක් නිකුත් කර තිබෙනවා.\nඒ, කොළඹ නගරය ආශ්‍රිතව පැවැත්වෙන මැයි දින රැළි සහ පෙළපාලි හේතුවෙන් ගමනාගමනයට බාධා එල්ල විය හැකි බවට සහ මාර්ග වසා තැබීම නිසා රථ වාහන තදබදයක් ඇති විය හැකි බව පවසමින්.\nරට තුළ පවතින ආර්ථික අර්බුදයට විරෝධය පළ කරමින් කොළඹ සහ ඒ අවට ප්‍රදේශවල පෙළපාලි සහ පා ගමන් රැසක් සංවිධාන කර ඇති බව ඇමරිකානු තානාපති කාර්යාලය නිකුත් කළ නිවේදනයේ දැක්වෙනවා.\nඑම තත්ත්වය සැලකිල්ලට ගෙන කොළඹ නගරය සහ ඒ අවට අද දිනයේ සංචාරය කිරීමෙන් වළකින ලෙසයි ඇමරිකානු තානාපති කාර්යාලය දැනුම් දුන්නේ.",
       "URL": "https://www.hirunews.lk/303262/ඇමරිකානු-තානාපති-කාර්යාලයෙන්-මෙරට-රැඳී-සිටින-ඇමරිකානුවන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1198"
}