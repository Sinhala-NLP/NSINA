{
       "Source": "hirunews",
       "Timestamp": "Sunday, 29 May 2022 - 11:07",
       "Headline": "ඉන්දියාව ගල් අඟුරු ආනයනයට සැරසේ",
       "News Content": "ලොව විශාලතම ගල් අඟුරු නිෂ්පාදකයා වන ඉන්දීය රජය සතු කෝල් ඉන්දියා ආයතනය ප්‍රථමවරට ගල් අඟුරු ආනයනයට සැරසෙනවා.\nඒ, විදුලිබල ජනනයට අවශ්‍ය ගල් අඟුරු නිෂ්පාදනය ප්‍රමාණවත් නොවීම හේතුවෙන්.\nමේ නිසා දැනටමත් ඉන්දියාව විදුලිබල හිඟයකට මුහුණදෙන අතර, පසුගිය අප්‍රේල් මාසයේ විදුලි කප්පාදු පවා ක්‍රියාත්මක වුණා.\nමේ හේතුවෙන් ඉන්ධන ලෙස යොදාගැනෙන ගල් අඟුරු ආනයනය සඳහා කෝල් ඉන්දියා ආයතනය ඉන්දීය මධ්‍යම රජයෙන් අවසර ඉල්ලා තිබෙනවා.\nනැතහොත් මේ වසරේ තුන්වන කාර්තුවේදී ඉන්දියාවට දීර්ඝ විදුලි කප්පාදුවකට යාමට සිදුවන බවයි ඔවුන් පෙන්වා දී ඇත්තේ.\nඉන්දියාවේ විදුලිබල ජනනයෙන් සියයට 51.1 ක්ම නිපදවනු ලබන්නේ ගල්අඟුරු තාප විදුලි බලාගාරවලින්.\nඩීසල් ඇතුලු අනෙකුත් ඉන්ධන මගින් සියයට 8.1 ක් නිෂ්පාදනය කරන අතර, ජල විදුලිය, සුළං බල, සූර්ය බල ඇතුලු අනෙකුත් පුනර්ජනනීය ප්‍රභවයන් මගින් නිපදවන විදුලි ප්‍රතිශතය සියයට 39.2 ක්.\nඊට අමතරව ඉන්දියාව න්‍යෂ්ටික බලශක්තිය මගින් නිපදවන විදුලිබල ප්‍රතිශතය සියයට 1.7 ක් බවයි ඉන්දීය බලශක්ති අමාත්‍යාංශ දත්තවලින් පෙනී යන්නේ.",
       "URL": "https://www.hirunews.lk/305586/ඉන්දියාව-ගල්-අඟුරු-ආනයනයට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1135"
}