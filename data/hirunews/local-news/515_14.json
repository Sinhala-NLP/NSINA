{
       "Source": "hirunews",
       "Timestamp": "Friday, 24 February 2023 - 17:37",
       "Headline": "ගණිකා නිවාසයක් පවත්වාගෙන ගිය දෙදෙනෙකු රිමාන්ඩ්",
       "News Content": "කොල්ලුපිටිය, ගාලු පාරේ, ලියන්සෝ සම්භාහන මධ්‍යස්ථානයක් මුවාවෙන් ගණිකා නිවාසයක් පවත්වාගෙන ගිය එහි කළමනාකාරිනී ඇතුළු වෘත්තියේ යෙදුණු කාන්තාව ලබන මාර්තු මස 09 වැනිදා දක්වා රක්ෂිත බන්ධනාගාර ගත කරන ලෙස කොටුව මහේස්ත්‍රාත් තිළිණ ගමගේ අද (24) නියෝග කළා.\nකොල්ලුපිටිය පොලිසිය විසින් සෝදිසි වරෙන්තුවක් මත සිදු කළ පරීක්ෂාවක දී කළමණාකාරිනිය ඇතුළු සැකකරුවන් පස් දෙනෙකු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුවයි මහේස්ත්‍රාත්වරයා මෙම නියෝගය සිදු කළේ.\nපොලිස් උපාය දූතයෙකු යොදවා එම ගණිකා නිවාසය පරීක්ෂා කළ බවත් අත්අඩංගුවට ගත් කළමණාකාරිනියට පෙර වැරදිවලට අදාලව නඩුවක් සහ පවතින නඩු දෙකක් ඇති බව පොලීසිය අධිකරණයට දන්වා සිටියා.\nඅධිකරණයට ඉදිරිපත් කළ එම ගණිකා නිවාසයේ සිටිය දී අත්අඩංගුවට ගත් අනෙක් කාන්තාවන් තිදෙනා රුපියල් ලක්ෂ පහ බැගින් වූ ශරීර ඇප දෙකක් මත මුදා හරින ලෙස නියෝග කළ මහේස්ත්‍රාත්වරයා සිද්ධිය සම්බන්ධයෙන් විමර්ශන කර ඉදිරි දින අධිකරණයට වාර්තා කරන ලෙස නියෝග කර තිබෙනවා.",
       "URL": "https://www.hirunews.lk/328224/ගණිකා-නිවාසයක්-පවත්වාගෙන-ගිය-දෙදෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=515"
}