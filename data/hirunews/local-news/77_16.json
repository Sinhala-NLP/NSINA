{
       "Source": "hirunews",
       "Timestamp": "Thursday, 24 August 2023 - 8:09",
       "Headline": "ක්‍රිකට් ආයතනය ගැන විවාදය අද",
       "News Content": "ශ්‍රී ලංකා ක්‍රිකට් ආයතනය සම්බන්ධයෙන් සභාව කල්තැබීමේ විවාදයක් අද (24) පාර්ලිමේන්තුවේදී පැවැත්වෙනවා.\n2022 ලෝක කුසලානයේදි ශ්‍රී ලංකා ක්‍රිකට් ආයතනය සිදුකළ අදායම් සහ වියදම් සම්බන්ධයෙන් ජාතික විගණන කාර්යාලය විසින් සිදුකරන ලද විගණනයට අදාළව විගණන කෙටුම්පත් වාර්තාව තුළින් අනාවරණය වු කරුණු සම්බන්ධයෙන් ශ්‍රී ලංකා ක්‍රිකට් ආයතනයට විවිධ පාර්ශවකරුවන්ගෙන් චෝදනා එල්ල වුණා.\nඅදාළ චෝදනා සම්බන්ධයෙන් ශ්‍රී ලංකා ක්‍රිකට් ආයතනයද ප්‍රතිචාර දැක්වු අතර සමගි ජනබලවේගයේ පාර්ලිමේන්තු මන්ත්‍රී හේෂා විතානගේ යෝජනාවකට අනුව ශ්‍රී ලංකා ක්‍රිකට් ආයතනය සම්බන්ධයෙන් සභාව කල්තැබීමේ විවාදය අද මෙලෙස පැවත්වීමට නියමිතයි.",
       "URL": "https://www.hirunews.lk/345887/ක්‍රිකට්-ආයතනය-ගැන-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=77"
}