{
       "Source": "hirunews",
       "Timestamp": "Friday, 12 March 2021 - 14:32",
       "Headline": "අබලන් මාර්ගය නිසා පීඩාවිඳින ඉලුක්තැන්න - මඩුගොල්ල ජනතාව (වීඩියෝ)",
       "News Content": "වැල්ලවාය - ඉලුක්තැන්න - මඩුගොල්ල මාර්ගය ප්‍රදේශවාසීන්ට සිය දෛනික අවශ්‍යතා ඉටුකර ගැනීම සඳහා වැල්ලවාය සහ පැල්වත්ත නගර වෙත ගමන් ගැනීමට ඇති ආසන්නතම මාර්ගයයි.\nමෙම මාර්ගයේ ඇති දැඩි අබලන් තත්ත්වය හේතුවෙන් කිලෝමීටර් 6කට වැඩි මෙම ගමන ඉතා දුෂ්කර වී තිබෙනවා.\nමේ නිසා රබර් සහ ගම්මිරිස් වැනි බෝග වගා කරමින් ජීවිකාව සරිකරගන්නා මේ මිනිසුන්ට අස්වැන්න සිය කර මතින් හෝ තවලම් මගින් ගෙන යාමට සිදුව තිබෙනවා.\nපාසල් දරු දැරියන්ට ද දවසේ වැඩි කාලයක් මහ මඟ ගත කරන්නට සිදුව ඇත්තේ ද පාසලට යාමට ඇත්තේ ද මෙම මාර්ගයම වීම හේතුවෙන්.\nප්‍රදේශවාසීන් චෝදනා කරන්නේ වසර කිහිපයකට පෙර රුපියල් කෝටි 13කට වැඩි ප්‍රතිපාදන වෙන් කරමින් මෙම මාර්ගය ඉදිකිරීම සඳහා සැලසුම් සකස් කළ ද එම මුදල් ප්‍රතිපාදන උපයෝගී කර ගනිමින් ප්‍රදේශයේ වෙනත් මාර්ගයක් සංවර්ධනය කෙරෙන බවටයි.\nගොවිතැන ජීවිකාව කරගත් ඉලුක්තැන්න - මඩුගොල්ල ප්‍රදේශයේ ජනතාවගේ ප්‍රවාහන පහසුකම් සපුරා ගත හැකි පරිදි මාර්ගය සංවර්ධනය කර දෙන තෙක් රතු මිනිතුතව අවධානයෙන්.",
       "URL": "https://www.hirunews.lk/265128/අබලන්-මාර්ගය-නිසා-පීඩාවිඳින-ඉලුක්තැන්න-මඩුගොල්ල-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2093"
}