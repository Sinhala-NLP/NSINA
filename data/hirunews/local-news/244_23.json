{
       "Source": "hirunews",
       "Timestamp": "Friday, 23 June 2023 - 9:30",
       "Headline": "බීජිං අගනුවරට වාර්තාගත උෂ්ණත්වයක්",
       "News Content": "චීනයේ බීජිං අගනුවරින් වසර 60කට පසු ජූනි මාසයේ වැඩිම උෂ්ණත්වය වාර්තාවී තිබෙනවා.\nසෙල්සියස් අංශක 41.1ක් ලෙස සටහන් වන අතර, ඒ හේතුවෙන් මිලියන 21කට අධික පිරිසක් පීඩාවට පත්ව ඇති බවයි විදෙස් වාර්තා සඳහන් කළේ.\nඑරට කාලගුණ විද්‍යා අංශ මීට පෙර අනතුරු අඟවා තිබුණේ උෂ්ණත්වය සෙල්සියස් අංශක 39 දක්වා ඉහළ යා හැකි බවටයි.\nමෙම උණුසුම් කාලගුණ තත්ත්වය උතුරු සහ නැගෙනහිර චීනයේ නගරවලට සහ ටියැන්ජින් නගරයට ද බලපෑම් එල්ල කර ඇති බවයි විදෙස් වාර්තා වැඩිදුරටත් සඳහන් කළේ.\nඒ හේතුවෙන් එම නගරවල ජනතාවට එළිමහනේ වැඩ අත්හිටුවන ලෙසත් රෝග ලක්ෂණ මතු වන්නේ නම් වෛද්‍ය ප්‍රතිකාරවලට යොමුවන ලෙසත් කාලගුණ විද්‍යා බලධාරීන් වැඩිදුරටත් දැනුම්දී තිබෙනවා.",
       "URL": "https://www.hirunews.lk/338792/බීජිං-අගනුවරට-වාර්තාගත-උෂ්ණත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=244"
}