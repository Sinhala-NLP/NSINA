{
       "Source": "hirunews",
       "Timestamp": "Friday, 25 November 2016 - 9:11",
       "Headline": "ප්ලාස්ටික් භාණ්ඩ නිශ්පාදන කම්හලක් ගින්නකින් විනාශ වෙයි",
       "News Content": "දෙහිඅත්තකණ්ඩිය රත්මල්කඳුර ප්‍රදේශයේ ප්ලාස්ටික් භාණ්ඩ නිශ්පාදන කම්හලක ඇතිවු ගින්නකින් ඊට දැඩි අලාභ හානි සිදුව තිබෙනවා.\nඊයේ රාත්‍රී 7.30 ට පමණ ඇතිවු ගින්න පොළොන්නරුව / තමන්කඩුව ප්‍රාදේශීය සභා ගිනි නිවීම් ඒකක සහ ප්‍රදේශවාසීන් විසින් එක්ව මැඩ පැවැත්වු බවයි පොලිසිය කියාසිටියේ.\nජීවිත හෝ තුවාල සිදුවීම් වාර්තා වී නැහැ.\nගින්නට හේතුවක් ද අනාවරණ වී නොමැති අතර සිදුවු අලාභය ද තක්සේරු කර නොමැති බව පොලිසිය ප්‍රකාශ කලා.\nදෙහිඅත්තකණ්ඩිය පොලිසිය මේ සම්බන්ධයෙන් විමර්ශණයක් ආරම්භ කර තිබෙනවා.",
       "URL": "https://www.hirunews.lk/148281/ප්ලාස්ටික්-භාණ්ඩ-නිශ්පාදන-කම්හලක්-ගින්නකින්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4781"
}