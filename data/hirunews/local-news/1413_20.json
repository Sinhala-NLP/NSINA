{
       "Source": "hirunews",
       "Timestamp": "Wednesday, 19 January 2022 - 21:04",
       "Headline": "ජනපති කොමිසම හමුවට පැමිණි හිටපු ජනපතිනියගෙන් චෝදනාවක් (වීඩියෝ)",
       "News Content": "තම පාලන සමයේදී ශ්‍රී ලංකාව පොහොසත් රටක් බවට පත් කළත් වර්තමාන පාලනය විසින් එම තත්ත්වය විනාශ කර දමා ඇති බවට හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය චෝදනා කරනවා.\nඇය මේ බව සඳහන් කළේ, බණ්ඩාරනායක සම්මන්ත්‍රණ ශාලා පරිශ්‍රයේ ස්ථාපිත කර ඇති ජනාධිපති පරීක්ෂණ කොමිෂන් සභාවක් වෙත ප්‍රකාශයක් ලබාදීමට පැමිණි අවස්ථාවේදී මාධ්‍ය වෙත අදහස් පළ කරමින්.\nයහපාලන රජය සමයේ අග්‍රාමාත්‍ය කාර්යාලය මගින් ක්‍රියාත්මක වූ දූෂණ විරෝධී කමිටුව විසින් සිදුකරන ලද කාර්යයන් පිළිබඳව සොයා බලා නිර්දේශ ඉදිරිපත් කිරීමට පත්කර ඇති විශේෂ ජනාධිපති කොමිසම වෙත හිටපු ජනාධිපතිවරිය අද\nපෙරවරුවේ කැඳවා තිබුණා.\nකෙසේවෙතත් ඇය කොමිෂන් සභා කාර්යාලය වෙත නොගිය අතර, විමර්ශන නිලධාරීන් ඇයගෙන් ප්‍රකාශ ලබාගනු ලැබුවේ බණ්ඩාරනායක සම්මන්ත්‍රණශාලා පරිශ්‍රයේ පිහිටි හිටපු ජනාධිපතිවරියගේ කාර්යාලයේදියි.\nඑහිදී හිටපු ජනාධිපතිවරියගෙන් පැය 3ක පමණ කාලයක් ප්‍රකාශ සටහන් කර ගැනුණා.",
       "URL": "https://www.hirunews.lk/294507/ජනපති-කොමිසම-හමුවට-පැමිණි-හිටපු-ජනපතිනියගෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1413"
}