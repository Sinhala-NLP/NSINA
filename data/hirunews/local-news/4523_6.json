{
       "Source": "hirunews",
       "Timestamp": "Thursday, 11 May 2017 - 8:12",
       "Headline": "සැමියාගේ මළ සිරුර හෝකන්දර නිවසක - බිරිඳ රෝහල් ගත කරයි",
       "News Content": "අතුරුගිරිය - හෝකන්දර - රත්නාරාම ප්‍රදේශයේ නිවසක තිබී මියගිය පුද්ගලයෙකුගේ සිරුරක් පොලීසිය සොයාගෙන තිබෙනවා.\nපොලීසිය සඳහන් කළේ එම නිවසේම සිටි වයෝවෘද්ධ කාන්තාවක් ප්‍රතිකාර සඳහා ඊයේ රාත්‍රියේ කොළඹ ජාතික රෝහලට ඇතුළත් කර ඇති බවයි.\nමෙලෙස මියගොස් ඇත්තේ 68 හැවිරිදි පිරිමි පුද්ගලයෙකු වන අතර, රෝහල් ගතකළ ඔහුගේ බිරිඳගේ වයස අවුරුදු 70 ක්.\nමෙම පුද්ගලයා දින දෙකකට පෙර මියයන්නට ඇති බවට සැක කෙරෙන අතර කළක සිට අසනීප තත්ත්වයෙන් පසුවී ඇති බවද පොලීසිය  ප්‍රකාශ කළා.",
       "URL": "https://www.hirunews.lk/161062/සැමියාගේ-මළ-සිරුර-හෝකන්දර-නිවසක-බිරිඳ-රෝහල්-ගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4523"
}