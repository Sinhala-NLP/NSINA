{
       "Source": "hirunews",
       "Timestamp": "Sunday, 13 February 2022 - 7:20",
       "Headline": "දිවංගත ඩී.බී ජයතිලකයන්ගේ 154 වැනි ජන්ම දිනය අද යි",
       "News Content": "ජාතික වීරයෙකු ලෙස සැලකෙන දිවංගත ඩී.බී ජයතිලකගේ 154 වැනි ජන්ම දිනය අදට (13) යෙදී තිබෙනවා.\nඊට අදාළ සැමරුම් උළෙල හෙට (14) මහා භාරකාර දෙපාර්තමේන්තුවේ දී පැවැත්වීමට නියමිතයි.\nඒ කතානායක මහින්ද යාපා අබේවර්ධනගේ ප්‍රධානත්වයෙන්.\nපුරාවිද්‍යා දෙපාර්තමේන්තුව සහ මහා භාරකාර දෙපාර්තමේන්තුවේ මෙහෙයවීමෙන් මෙම සැමරුම සිදු කෙරෙනවා.\nඒ සම්බන්ධයෙන් හිරු ප්‍රවෘත්ති අංශයට වැඩිදුරටත් අදහස් දැක්වූ පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග කියා සිටියේ ඊට සමගාමීව විශේෂ දේශන 4 ක් හෙට දිනයේ දී පැවැත්වීමට කටයුතු යොදා ඇති බවයි.\nඒ අනුව , මහාචාර්යවරුන් වන පූජ්‍ය මල්වානේ චන්ද්‍රරතන හිමියන්, සඳගෝමී කෝපරහේවා, රෝහිණි පරණවිතාන සහ ප්‍රනීත් අබේසුන්දර විසින් එම දේශන සිදු කරනු ඇති.",
       "URL": "https://www.hirunews.lk/296868/දිවංගත-ඩී-බී-ජයතිලකයන්ගේ-154-වැනි-ජන්ම-දිනය-අද-යි",
       "Category": "Local News",
       "Parent URL": "https://www.hirunews.lk/local-news.php?pageID=1359"
}