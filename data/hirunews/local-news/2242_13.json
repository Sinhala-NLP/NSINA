{
       "Source": "hirunews",
       "Timestamp": "Thursday, 31 December 2020 - 18:48",
       "Headline": "පාදයක් ආබාධිත වන අලියෙකු ජලය පිරුණු වලකට වැටෙයි (වීඩියෝ)",
       "News Content": "වව්නියාව පෙරියකට්ටු ප්‍රදේශයේ කැලෑවක පාදයේ ආබාධයකට ලක්ව ඇති වන අලියෙකු ජලය පිරුණු වලකට වැටීඋ තිබෙනවා.\nසෙට්ටිකුලම වනජීවී කාර්යාලය සඳහන් කළේ අලියාගේ පාදයක් වෙඩිල්ලකට හසුවී ආබාධයකට ලක්ව ඇති බවයි.\nපසුව ආබාධිත අලියා වර්ෂාවත් සමග ඇතිවූ වතුර වලකට වැටී ඇති බවටයි හෙළිවී ඇත්තේ.\nප්‍රදේශවාසීන් මෙම සිද්ධිය පිළිබඳ වනජීවී නිලධාරීන් දැනුවත් කර ඇති අතර එම අලියාගේ පාදයක් මඩේ එරී ඇතැයි ද අනාවරණ වී තිබෙනවා.\nවනජීවී දෙපාර්තමේන්තුවේ පශු වෛද්‍ය නිලධාරීන් අලියාගේ පාදයට ඊයේ සහ අද දිනයේදීත් ප්‍රතිකාර ලබාදී ඇතැයි සඳහන්.\nඅලියාගේ වයස අවුරුදු 25ක් පමණ වන අතර උස අඩි 7ක් පමණ වනවා.\nසෙට්ටිකුලම වනජීවී කාර්යාලයයි අලියාට ප්‍රතිකාර කිරීටමේ කටයුතු සිදුකරනු ලබන්නේ.",
       "URL": "https://www.hirunews.lk/258418/පාදයක්-ආබාධිත-වන-අලියෙකු-ජලය-පිරුණු-වලකට-වැටෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2242"
}