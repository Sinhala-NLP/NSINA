{
       "Source": "hirunews",
       "Timestamp": "Friday, 15 April 2016 - 18:50",
       "Headline": "පුතාගෙන් මිටි පහරින් පියා මරුට",
       "News Content": "සිය පුතාගේ මිටි පහරකින් බරපතල තුවාල ලබා මහනුවර මහ රෝහලේ ප්‍රතිකාර ලබමින් සිටි තිදරු පියෙක් දින අටකට පසු මියයෑමේ පුවතක් හිරු ප්‍රවෘත්ති අංශයට අද වාර්තාවුණා.\nමෙලෙස ඊයේ රාත්‍රියේ මියගොස් ඇත්තේ කටුගස්තොට - හල්ලොලූව ප්‍රදේශයේ පදිංචි 49 හැවිරිදි පියෙක් වන අතර, පහරදීම සිදුකර ඇත්තේ වයස අවුරුදු 19 ක් වන ඔහුගේ බාල පුත්‍රයායි.\nදැඩි ලෙස මත්පැන් පානයට හුරුවී ඇති පියා මවත් සමඟ නිරන්තරයෙන් ඇතිකරගන්නා අඩදබර ඉවසා දරා ගත නොහැකිව මෙම පහරදීම සිදුකර ඇති බවටයි වාර්තාවන්නේ.\nපසුගිය 6 වනදා සිදුකළ මෙම පහරදීමෙන් පසු බරපතල තුවාල ලැබූ පියා මහනුවර මහ රෝහලට ඇතුළත් කරනු ලැබුවා.\nපහරදීමේ සිද්ධිය සම්බන්ධයෙන් සැකපිට අත්අඩංගුවට ගත් 19 හැවිරිදි පුත්‍රයා අධිකරණය වෙත ඉදිරිපත් කිරීමෙන් අනතුරුව ඇප මත මුදාහැර තිබුණා.\nකෙසේ නමුත් දින 8 කට පසු සිංහල දෙමළ අලූත් අවුරුද්ද උදාවූ ඊයේ දිනයේ රෝහලේ දැඩි සත්කාර ඒකකයේ ප්‍රතිකාර ලබමින් සිටි පියා මියගොස් තිබෙනවා.",
       "URL": "https://www.hirunews.lk/130926/පුතාගෙන්-මිටි-පහරින්-පියා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5087"
}