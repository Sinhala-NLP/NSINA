{
       "Source": "hirunews",
       "Timestamp": "Thursday, 05 August 2021 - 12:57",
       "Headline": "විශේෂ අවශ්‍යතා සහිත තරුණියකට පාසල් සිසුවෙකුගෙන් ලිංගික අතවර (වීඩියෝ)",
       "News Content": "දරුවන්ට සිදුවන විවිධාකාරයේ ලිංගික හිංසන, මේ දිනවල සමාජයේ බොහෝ සෙයින් කතාබහට ලක්වන මාතෘකාවක්.\nඑවන් තවත් එක් අවසනාවන්ත සිද්ධියක් අම්බලන්ගොඩ ප්‍රදේශයෙන් වාර්තා වුණා.\nමේ අතවරයට මුහුණ දී ඇත්තේ වයස අවුරුදු 24ක විශේෂ අවශ්‍යතා සහිත තරුණියක් වන අතර ඊට චෝදනා එල්ල වන්නේ 14 හැවිරිදි පාසල් සිසුවෙකු වීම විශේෂත්වයක්.\nප්‍රබෝදා සෙව්වන්දි මෙළොව එළිය දකින්නේ විශේෂ අවශ්‍යතා සහිත දැරියක ලෙසයි.\nඇයට මේ වනවිට වයස අවුරුදු 24ක්.\nප්‍රබෝධාට වයස අවුරුදු 8ක් වෙද්දී ඇගේ මව ඇය හැරදා ගොස් තිබූ බැවින් එතැන් සිට වසර 18ක් පුරා ඇයට රැකවරණය දෙන්නේ ඇයගේ ආදරණීය පියාණන්.\nවෘත්තියෙන් බස් කොන්දොස්තරවරයෙකු වන ප්‍රබෝදාගේ පියාට සිය රැකියාව සඳහා නිවසින් පිටවීමට සිදුව ඇත්තේ සිය දියණිය නිවසේ තනිකර දමමින්.\nඒ ඇය රැක බලා ගැනීමට කිසිවෙකුගේ හෝ හව්හරණක් නොමැතිවීම හේතුවෙන්.\nපසුගිය දිනක එලෙස රැකියාවට ගොස් පැමිණෙන විට ඔහු මුහුණ දී ඇත්තේ අනපේක්ෂිත සිදුවීමකටයි.\nරටේ හෙට දවස භාර ගැනීමට සිටින දරුවන් මෙවන් වූ තත්ත්වයකට පත්ව ඇත්තේ ඇයි?\nඒ පිළිබඳව කඩිනමින් අවදානය යොමු කිරීම තවදුරටත් ප්‍රමාද නොකළ යුතුයි.\nදරුවන් වරඳට පොළඹවා ගැනීම වැළැක්වීම මෙන්ම ඔවුන් වරදට පෙළඹීම වැළැක්වීමත් මේ අර්බුදකාරී කාලවකවානුවේ මව්පියන්ට පැවරෙන වගකීමක් බවත් අප අවධාරණය කරනවා.",
       "URL": "https://www.hirunews.lk/278922/විශේෂ-අවශ්‍යතා-සහිත-තරුණියකට-පාසල්-සිසුවෙකුගෙන්-ලිංගික-අතවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1773"
}