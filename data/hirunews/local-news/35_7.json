{
       "Source": "hirunews",
       "Timestamp": "Tuesday, 12 September 2023 - 15:02",
       "Headline": "අතුරුදන් පොලිස් කොස්තාපල්ගේ පෙම්වතිය ජනාධිපති ආරක්ෂක කොට්ඨාසයට අනුයුක්ත නැහැ",
       "News Content": "ත්‍රස්තවාදය වැළැක්වීමේ පනතේ ප්‍රතිපාදන මත අපරාධ පරීක්ෂණ දෙපාර්තමේන්තුව භාරයේ රඳවා සිටින නඳුන් චින්තක වික්‍රමරත්න නොහොත් හරක් කටාගෙන් පසුගිය 10 දින ප්‍රශ්න කරමින් සිටියදී ඔහුගේ ආරක්ෂාවට යොදවා සිටි පොලිස් විශේෂ කාර්ය බළකා උප පොලිස් පරීක්ෂකගේ ගිනි අවිය පැහැර ගැනීමට පොලිස් කොස්තාපල්වරයකු උත්සාහ දරා තිබෙනවා.\nඑම සිද්ධියට සම්බන්ධ යැයි සැක කරන අපරාධ පරීක්ෂණ දෙපාර්තමේන්තුවේ පොලිස් කොස්තාපල්වරයකු අතුරුදන් වුණ බව පොලිසිය පවසනවා.\nමෙම සිද්ධියේදී අතුරුදන් වූ පොලිස් කොස්තාපල්වරයාගේ පෙම්වතිය යැයි සැලකෙන කාන්තා පොලිස් කොස්තාපල්වරිය ජනාධිපති ආරක්ෂක කොට්ඨාසයට අනුයුක්තව රාජකාරි කරන බවට විවිධ මාධ්‍යවල පළ වුණ බව පවසන පොලිසිය අවධාරණය කරන්නේ එම නිලධාරිනිය ජනාධිපතිතුමාගේ ආරක්ෂක කොට්ඨාසයට අනුයුක්තව සේවය නොකරන බවයි.",
       "URL": "https://www.hirunews.lk/348040/අතුරුදන්-පොලිස්-කොස්තාපල්ගේ-පෙම්වතිය-ජනාධිපති-ආරක්ෂක-කොට්ඨාසයට-අනුයුක්ත-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=35"
}