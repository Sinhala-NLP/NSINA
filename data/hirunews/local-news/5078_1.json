{
       "Source": "hirunews",
       "Timestamp": "Friday, 22 April 2016 - 15:26",
       "Headline": "සූරියවැව ප්‍රදේශවාසීන් පිරිසක් මාතර මාර්ගය හරස් කරමින් උද්ඝෝෂණයක",
       "News Content": "මාතර - කතරගම අධිවේගී මාර්ගය ඉදිකිරීම සඳහා යොදාගැනෙන තම ඉඩම්වලට සාධාරණ වන්දි මුදලක් ලබාදෙන ලෙස ඉල්ලමින් සූරියවැව ප්‍රදේශවාසීන් පිරිසක් උද්ඝෝෂණයක නිරත වී සිටිනවා.\nහිරු වාර්තාකරු සඳහන් කළේ පැය හතරක පමණ කාලයක සිට ඇඹිලිපිටිය - මාතර ප්‍රධාන මාර්ගයේ බරවකුඹුක ප්‍රදේශයේදී හරස් කරමින් ඔවුන් උද්ඝෝෂණයේ නිරත වි සිටින බවයි.\nසූරියවැව අවට පිහිටි අබේසේකරගම, බරවකුඹුක, ජූලංගැටේ සහ වෙලන්ගහවෙල ආදි ප්‍රදේශවල ජනතාව මෙම උද්ඝෝෂණයට එක්ව සිටිනවා.",
       "URL": "https://www.hirunews.lk/131472/සූරියවැව-ප්‍රදේශවාසීන්-පිරිසක්-මාතර-මාර්ගය-හරස්-කරමින්-උද්ඝෝෂණයක",
       "Category": "Local News",
       "Parent URL": "https://www.hirunews.lk/local-news.php?pageID=5078"
}