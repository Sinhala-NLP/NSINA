{
       "Source": "hirunews",
       "Timestamp": "Sunday, 13 December 2020 - 8:58",
       "Headline": "ඩුබායි සිට මෙහෙය වන මත්ද්‍රව්‍ය ජාවාරමක් ගැන තොරතුරු හෙළිවේ - 3 දෙනෙකු අත්අඩංගුවට (වීඩියෝ)",
       "News Content": "ඩුබායි සිට මෙහෙයවන ජාත්‍යන්තර මත්ද්‍රව්‍ය ජාවාරමක් පිළිබඳ තොරතුරු හෙළිදරව් කර ගැනීමට පොලීසිය සමත් වී තිබෙනවා.\nකැලණිය කොට්ඨාශ අපරාධ විමර්ශන අංශයේ නිලධාරීන්ට ලද තොරතුරකට අනුව ඊට සම්බන්ධ සැකකරුවන් දෙදෙනෙකු සහ සැකකාරියක ඊයේ අත්අඩංගුවට ගත් බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nඔවුන් පෑලියගොඩ සහ ඒ අවට ප්‍රදේශවල පදිංචිකරුවන්.\nමුහුදු මාර්ගයෙන් මත්ද්‍රව්‍ය මෙරටට ගෙන්වා ගැනීමට මොවුන් සැලසුම් කර ඇති බවයි හෙළි වී ඇත්තේ.\nඑමෙන්ම, මෙම මත්ද්‍රව්‍ය ජාවාරම සඳහා ජාත්‍යන්තර විද්‍යුත් හුවමාරු ක්‍රමවේද යොදා ගෙන ඇති බව සඳහන්.",
       "URL": "https://www.hirunews.lk/256906/ඩුබායි-සිට-මෙහෙය-වන-මත්ද්‍රව්‍ය-ජාවාරමක්-ගැන-තොරතුරු-හෙළිවේ-3-දෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2278"
}