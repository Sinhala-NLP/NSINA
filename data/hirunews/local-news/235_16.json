{
       "Source": "hirunews",
       "Timestamp": "Monday, 26 June 2023 - 14:04",
       "Headline": "ශ්‍රී ලංකා - ස්කොට්ලන්ත ක්‍රිකට් තරගය හෙට",
       "News Content": "එක්දින ක්‍රිකට් ලෝක කුසලානයට සුදුසුකම් ලැබීමේ තරගාවලියේ මූලික වටයේ තරග හෙටින් අවසන් වනවා.\nතරගාවලියේ තරග 3ම ජයගනිමින් අපරාජිතව සිටින ශ්‍රී ලංකා කණ්ඩායම ස්කොට්ලන්තය සමඟ බුලවායෝ හිදී බී කාණ්ඩය යටතේ හෙට (27) තරග වැදීමට නියමිතයි.\nඅද (26) දිනයේ තරගාවලියට අදාළ තවත් තරග දෙකක් පැවැත්වෙන අතර, සිම්බාබ්වේ කණ්ඩායම ඇමරිකාව සමඟ සහ බටහිර ඉන්දීය කොදෙව් කණ්ඩායම නෙදර්ලන්තයට එරෙහිව තරග වදිනවා.\nඑක්දින ක්‍රිකට් ලෝක කුසලානයට සුදුසුකම් ලැබීමේ තරගාවලියේ සුපිරි හයදෙනාගේ තරග වටය ලබන 29 වැනිදා ආරම්භ වනවා.",
       "URL": "https://www.hirunews.lk/339126/ශ්‍රී-ලංකා-ස්කොට්ලන්ත-ක්‍රිකට්-තරගය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=235"
}