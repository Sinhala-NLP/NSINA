{
       "Source": "hirunews",
       "Timestamp": "Sunday, 26 March 2023 - 20:27",
       "Headline": "බිත්තර ව්‍යාපාරික සංගමයෙන් චෝදනාවක් (වීඩියෝ)",
       "News Content": "කුරුළු උණ වැළඳී ඇති බවට අසත්‍ය ප්‍රචාර සමාජගත කරමින් සුළු පිරිසකගේ බිත්තර නිෂ්පාදනය වැඩි මිලකට අලෙවි කර ගැනීමට රජය උපකාර කරමින් සිටින බව, බිත්තර ව්‍යාපාරික සංගමයේ ලේකම් අනුර මාරසිංහ චෝදනා කරනවා.\nඔහු ඉල්ලා සිටින්නේ සත්ත්ව නිෂ්පාදන හා සෞඛ්‍ය දෙපාර්තමේන්තුව පෞද්ගලික අංශයට පවරා ගැටලුවට ස්ථිර විසඳුමක් ලබා දෙන ලෙසයි.\nමෙරට බිත්තර මිල පාලනය කිරීමේ අරමුණින් බිත්තර හිඟයට පිළියමක් ලෙස ඉන්දියාවෙන් බිත්තර ආනයනය කිරීමට රජය පසුගියදා තීරණය කළ අතර, ඉන්දියාවෙන් ආනයනය කෙරුණු පළමු බිත්තර තොගය රැගත් නෞකාව පසුගිය 23 වැනිදා මෙරටට ළඟා වුණා.\nකෙසේ වෙතත්, ආනයනික බිත්තර තොගය තවමත් බෙදා හැරීම ආරම්භ කර නොමැති බවත් සත්ත්ව නිෂ්පාදන හා සෞඛ්‍ය දෙපාර්තමේන්තුවේ නියැදි පරීක්ෂණ කටයුතු හේතුවෙන් බෙදා හැරීමේ කටයුතු තවදුරටත් ප්‍රමාද වන බවත්, විෂයය භාර\nඅමාත්‍යවරයා ඊයේ (25) ප්‍රකාශ කළා.",
       "URL": "https://www.hirunews.lk/330998/බිත්තර-ව්‍යාපාරික-සංගමයෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=452"
}