{
       "Source": "hirunews",
       "Timestamp": "Thursday, 04 August 2022 - 11:47",
       "Headline": "පැතුම් කර්නර් හඳුනා ගැනීමේ පෙරට්ටුවකට",
       "News Content": "සමාජ ක්‍රියාකාරික පැතුම් කර්නර්ව හඳුනාගැනීමේ පෙරෙට්ටුවකට යොමු කරන ලෙස අද(04) අධිකරණය නියෝග කළා.\nඒ ඔහුව අද කොළඹ අතිරේක මහේස්ත්‍රාත් හර්ෂණ කැකුණවල වෙත ඉදිරිපත් කිරීමෙන් අනතුරුවයි.\nපසුගිය 13 වැනි දා බත්තරමුල්ල පොල්දූව මන්සන්දියේ පැවැත් වූ විරෝධතාවක් සම්බන්ධයෙන් ඔහුව අත්අඩංගුවට ගෙන තිබුණා.\nඅදාළ පැමිණිල්ල කැඳවනු ලැබූ අවස්ථාවේ දී පැතුම් කර්නර් වෙනුවෙන් පෙනී සිටි ජනාධිපති නීතිඥ රියන්සි අර්සකුලරත්න කොළඹ අතිරේක මහේස්ත්‍රාත් වරයාට කියා සිටියේ, තම සේවාදායකයාගේ ඡායාරූප පුවත්පත්වල හා විද්‍යුත් මාධ්‍ය ඔස්සේ පළවී ඇති නිසා එම පෙරෙට්ටුව පැවැත්වීමේ නීතිමය පදනමක් නොමැති බවයි.\nකෙසේ වෙතත් කර්නර් වෙනුවෙන් පෙනී සිටි නීතීඥවරයාගේ ඉල්ලීම ප්‍රතික්ෂේප කළ අතිරේක මහෙස්ත්‍රාත්වරයා සැකකරු හඳුනා ගැනීමේ පෙරට්ටුව සඳහා යොමු කරන ලෙස නියෝග කළා.",
       "URL": "https://www.hirunews.lk/311852/පැතුම්-කර්නර්-හඳුනා-ගැනීමේ-පෙරට්ටුවකට",
       "Category": "Local News",
       "Parent URL": "https://www.hirunews.lk/local-news.php?pageID=966"
}