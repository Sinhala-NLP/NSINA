{
       "Source": "hirunews",
       "Timestamp": "Tuesday, 09 August 2016 - 7:26",
       "Headline": "වැට් බදු පනතට ඡන්දය, සංශෝධන සිදුවුවොත් පමණයි - නිදහස් සන්ධානයෙන් ප්‍රකාශයක්",
       "News Content": "වැට් පනතේ යම් සංශෝධන ඇති වුවහොත් පමණක් පාර්ලිමේන්තුවේදී ඊට ඡන්දය භාවිත කරන බව එක්සත් ජනතා නිදහස් සන්ධානයේ මහලේකම්, අමාත්‍ය මහින්ද අමරවීර පවසනවා.\nඊයේ පස්වරුවේ ජනාධිපති ලේකම් කාර්යාලයේ පැවැති ශ්‍රී ලංකා නිදහස් පක්ෂයේ අමාත්‍යවරුන් සහභාගි වූ සාකච්ඡාවකින් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියේ.\nමේ අතර, මෝදර ප්‍රදේශයේ ඊයේ පැවැති උත්සවයකදී මුදල් අමාත්‍ය රවී කරුණානායක ප්‍රකාශ කළේ වැට් බදු පනත් කෙටුම්පතට සංශෝධන ඉදිරිපත් කරන බවයි.\nමෙම  සංශෝධන අද පැවැත්වෙන අමාත්‍ය මණ්ඩල රැස්වීම වෙත ඉදිරිපත් කරන බව ඔහු එහිදී සදහන් කළා.\nවැට් බදු පනත් කෙටුම්පත සම්බන්ධයෙන් ශ්‍රේෂ්ඨාධිකරණ තීන්දුවද කථානායකවරයා විසින් අද පාර්ලිමේන්තුවට දැනුම්දීමට නියමිතයි.",
       "URL": "https://www.hirunews.lk/140143/වැට්-බදු-පනතට-ඡන්දය-සංශෝධන-සිදුවුවොත්-පමණයි-නිදහස්-සන්ධානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4931"
}