{
       "Source": "hirunews",
       "Timestamp": "Monday, 28 February 2022 - 13:09",
       "Headline": "ගෝලීය ශ්‍රී ලංකා සංසදය ජිනීවාහි දී විදේශ ඇමති හමුවෙයි (වීඩියෝ)",
       "News Content": "ජගත් මානව හිමිකම් කවුන්සිලයේ 49 වන සැසිවාරයට පෙර ගෝලීය ශ්‍රී ලංකා සංසදය සහ යුරෝපයේ ශ්‍රී ලාංකික සංවිධාන නියෝජිතයන් පිරිසක් විදේශ අමාත්‍ය මහාචාර්ය ජී.එල්. පීරිස් සහ රාජ්‍ය අමාත්‍ය මහාචාර්ය චන්න ජයසුමන හමු වී තිබෙනවා.\nජිනීවා නුවර ශ්‍රී ලංකා තානාපති කාර්යාලයේදී දෙපාර්ශ්වය අතර සාකච්ඡාවක් ද පැවති බවයි ඖෂධ නිෂ්පාදන සැපයුම් නියාමන රාජ්‍ය අමාත්‍යාංශය සඳහන් කළේ.\nජගත් මානව හිමිකම් කවුන්සිලයේ 49 වන සැසිවාරය හෙට (01) ස්විට්සර්ලන්තයේ ජිනීවා නුවරදී ආරම්භ වීමට නියමිතයි.",
       "URL": "https://www.hirunews.lk/298280/ගෝලීය-ශ්‍රී-ලංකා-සංසදය-ජිනීවාහි-දී-විදේශ-ඇමති-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1327"
}