{
       "Source": "hirunews",
       "Timestamp": "Thursday, 18 August 2016 - 11:24",
       "Headline": "බදුල්ලේ රක්ෂිත හතරක් ගිනි ගනී",
       "News Content": "බදුල්ල දිස්ත්‍රික්කයේ ස්ථාන හතරක ගිනි ගැනීම් වාර්තාවනවා.\nආපදා කළමනාකරණ මධ්‍යස්ථානය සඳහන් කළේ බණ්ඩාරවෙල - කිතුල්ඇල්ල කන්ද, මහියංගණය - දඹානකන්ද, හල්දුම්මුල්ල - බත්ගොඩ ප්‍රදේශය සහ හපුතලේ - ඉදල්ගස්හින්න පහළ කොටස යන රක්ෂිතවල මෙම ගිනි හටගෙන ඇති බවයි.\nකෙසේ වෙතත් ඊයේ රාත්‍රියේ සිට ආරම්භ වී ඇති  මෙම ගිනි ගැනීම් මේ වනවිට මැඩපැවත්වීමට කටයුතු කර තිබෙනවා.\nඒ සඳහා යුද හමුදාවේ සහයද ලබාගෙන ඇති බවයි ආපදා කළමනාකරන මධ්‍යස්ථානය සඳහන් කළේ.\nවන සතුන් දඩයම් කිරීම සඳහා ගිනි තැබීම් සිදුකර ඇති බවටයි දැනට සිදුකරන ලද පොලිස් පරීක්ෂනවලින් අනාවරණ වී ඇත්තේ.",
       "URL": "https://www.hirunews.lk/140900/බදුල්ලේ-රක්ෂිත-හතරක්-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4918"
}