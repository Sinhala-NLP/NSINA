{
       "Source": "hirunews",
       "Timestamp": "Monday, 06 December 2021 - 16:07",
       "Headline": "\"කතානායකතුමාගේ අණසක මේ පාර්ලිමේන්තුවේ පිහිටුවිය යුතුයි\" - සභානායක (වීඩියෝ)",
       "News Content": "කතානායකවරයාගේ අණසක පාර්ලිමේන්තුවේ පිහිටුවිය යුතු බවත්,  පැමිණිල්ලක් ඉදිරිපත් කළ විට එය සත්‍යද? අසත්‍යද? කියා පරික්ෂා කිරීම කතානායකවරයා සතු කාර්යයක් බවත්, සභානායක දිනේෂ් ගුණවර්ධන ,පාර්ලිමේන්තුවේදී ප්‍රකාශ කළා.\nඒ වෙනුවෙන් අපිට අවසන් තීරණ ලබාදීමේ හැකියාවක් පාර්ලිමේන්තු ඉතිහාසයේ සම්ප්‍රදාය තුළ නොමැති බවයි සභානයකවරයා කියා සිටියේ.\nඔහු මේ බව සඳහන් කළේ 03 හා 04 දිනයන්හි පාර්ලිමේන්තුවේ ඇති වූ සිද්ධීන් ආශ්‍රිත තත්ත්වය සම්බන්ධයෙන් අද(06)දින පාර්ලිමේන්තුවේ ප්‍රකාශයක් කරමින්.\nඑක් අවස්ථාවක, පාර්ලිමේන්තුවේ විදුලි බලය සම්පුර්ණයෙන් ඇනහිටි බව පැවසූ සභානායකවරයා, එය අති භයානක බවත්, එම යන්ත්‍ර සුත්‍ර නිතර දෙවේලේ සෝදිසියට ලක් කරන්නේ නම් එවැනි තත්ත්වයන් ඇති නොවන බවත් ප්‍රකාශ කළ සිටියා.",
       "URL": "https://www.hirunews.lk/290196/කතානායකතුමාගේ-අණසක-මේ-පාර්ලිමේන්තුවේ-පිහිටුවිය-යුතුයි-සභානායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1513"
}