{
       "Source": "hirunews",
       "Timestamp": "Wednesday, 19 April 2023 - 14:41",
       "Headline": "වැඩ බැරි දේශපාලඥයින්ගේ බැරි බැරියාව රිළව් රට පැටවීමෙන් වහගන්න හදනවා - පරිසර සංවිධානවලින් චෝදනාවක් (වීඩියෝ)",
       "News Content": "මේ දිනවල වැඩි වශයෙන් කතාබහට ලක්වන රිළව්න් රට පැටවීමේ ප්‍රකාශය සම්බන්ධයෙන් වැසි වනාන්‍තර සුරකින්නෝ සංගමය ප්‍රකාශයක් නිකුත් කර තිබෙනවා.\nඑම සංගමයේ කැඳවුම්කරු ජයන්ත විජේසිංහ කියා සිටින්නේ,රිළව් (toque macaque) පිටරට යැවීම සම්බන්ධයෙන්ව විශාලකතාබහක් මේ වන විට ශ්‍රී ලංකාව තුළ නිර්මාණය වී ඇත්තේ කෘෂිකර්ම අමාත්‍ය මහින්ද අමරවීර විසින් කරන ලද ප්‍රකාශයක්මුල්කොටගෙන බවයි.\nකෙසේ නමුත් ඒ සම්බන්ධයෙන් මේ වන තෙක් නෛතිකමය හෝ ප්‍රතිපත්තිමය වශයෙන් කිසිදු තීන්දුවක් හෝ ක්‍රියාමාර්ගයක් ගෙනනොමැති බවත් ඔහු පෙන්වා දෙනවා.\nඑම ප්‍රකාශය මගින් වැසි වනාන්තර සුරකින්නන්ගේ සංගමය පවසන්නේ මෙවැන්නක්.\n'රිළවුන් රට පැටවීම ඌරා,ඉත්තෑවා, දඬුලේනා ඇතුළු සතුන් 7ක් ආරක්ෂිත ලැයිස්තුවෙන් ඉවත් කරනවා යැයි වාචික ව කළනොමඟ යවන සුළු ප්‍රකාශයට සමාන ප්‍රකාශයකි'.\nබැලූ බැල්මට මෙය ඡන්දදායකයින් සහ ගොවියන් සතුටු කිරීම සඳහා කරන ලද හුදු දේශපාලනික ප්‍රකාශයන් හැර වෙන කිසිවක් නොවේ.\nඑසේම IMF එකඟතා අනුව යමින් ලාභ ලබන රාජ්‍ය සම්පත් පවා සමාගම්වලට පවරන්නාක් මෙන්ම කෘෂිකාර්මික ඉඩම් සහවනාන්තර ඉඩම් විදේශ සමාගම්වලට ලබාදීම සඳහා වන ඉදිරි සැලැස්මේ මෙය කොටසක්.\nමෙලෙස වනාන්තර ඉඩම් උක් වගාව සහ බඩඉරිඟු වගාව ඇතුළු නොයෙක් කෘෂිකාර්මික කටයුතු මුවාවෙන් විදේශීය සමාගම්වලට සහ දේශපාලනඥයින්ගේ හිත මිතුරු දේශීය සමාගම්වලට විකිණීමට පෙර සූදානමක් ලෙස පරිසර සංවිධාන සහජනතාව අතර, විශේෂයෙන් ගොවි ජනතාව අතර ගැටුමක් ඇති කර, දේශපාලනඥයින්ගේ වනාන්තර ඉඩම් විකිණීමේ සූදුවට අවශ්‍ය වටපිටාව සකසා ගැනීමටත්, එලෙස පාරිසරික වැදගත්කමක් ඇති ඉඩම් විකිණීමට එරෙහිව පරිසර සංවිධාන පාරට බැසීම සහ, ගොවි ජනතාව සමඟ එක්ව කටයුතු කිරීම වැළැක්වීමේ පූර්ව සූදානමක් ලෙස හා උපක්‍රමික ලෙස දේශපාලනඥයින් රිළවුන් චීනෙට පැටවීමේ ගැටලුව තම හිතවත් මාධ්‍ය නාලිකා භාවිතා කරමින් දිගින් දිගටම ගොවියන් සහ පරිසර සංවිධාන අතර ගැටුමක් බවට පෙන්වමින් සිටියි.\nමේ දිනවල ගොවියන් ලෙසින් වොයිස් කට් දෙන බහුතරයක් සැබෑ ලෙසම ගොවියන් නොවන බවත්, ඉන් සමහරක් ජනතාව විසින්ප්‍රතික්ෂේප කරන ලද දේශපාලන පක්ෂයක ප්‍රාදේශීය සභා මන්ත්‍රීවරුන් බවටත් හෙළි වී ඇති බවයි වැසි වනාන්තර සුරකින්නන්ගේ සංගමය වැඩිදුරටත් සඳහන් කරන්නේ.\nහිටපු ජනපති ගෝඨාභය රාජපක්ෂගේ පාලන සමයේ \"ගම සමඟ පිළිසඳර\" නාඩගම් තුළින් ද මේ ආකාරයෙන්ම පරිසරසංවිධානවලට මෙන්ම පරිසර නියාමන ආයතන,වන සංරක්ෂණ දෙපාර්තමේන්තුව, වනජීවී දෙපාර්තමේන්තුව, මධ්‍යම පරිසරඅධිකාරිය වැනි ආයතනවල නිලධාරීන්ට එරෙහිව ඉතා උපක්‍රමශීලීව මෙකී මාධ්‍ය හරහා විශාල ද්වේෂසහගත ප්‍රචාරණ ව්‍යාපාරයක්ගෙන යනු ලැබූ ආකාරය ඔබට මතකයට නැගෙනවා ඇත.\nඑසේම කෘෂි කෘෂිකර්ම ඇමැතිවරයාගේ සහ රජයේ නොහැකියාව වසා ගැනීම වෙනුවෙන් රිළව්න් බිල්ලට ගැනීම් අප තේරුම් ගත යුතුය.\nලංකාවේ කෘෂිකර්මාන්තය බිඳ වැටී ඇත්තේ නිසියාකාරයෙන් පොහොර සහ අදාළ පළිබෝධ පාලනය පිළිබඳ රජයට නිසික්‍රමවේදයක් නොතිබීම නිසාවෙනි.\nගොවියන්ට පොහොර ලබා දීමට සහ වාරි ජලය ලබා දීමට නොහැකි කෘෂිකර්මාන්තඇමතිවරුන් මෙන්ම 40% කට ආසන්න පසු අස්වනු හානිය වළක්වා ගැනීමට නිසි ක්‍රමවේදයක් නොමැති කෘෂිකර්මාන්තඇමතිවරුන් තම නොහැකියාව රිළවුන් වෙත පටවා ඇත.\nරිළවාගෙන් සිදු වන්නේ පෙර අස්වනු හානියක් වන අතර එය බෝගයෙන්බෝගයට වෙනස් වන නමුත් රිළවුන්ගෙන් සිදු වන සම්පූර්ණ පෙර අස්වනු හානිය පසු අස්වනු හානිය 5% කටත් අඩු ය.\nඑසේනම් විසඳිය යුතු ගැටලුවේ අනුපිළිවෙළ වන්නේ, කෘෂි කර්මාන්තයේ යෙදවුම්, පසු අස්වනු හානිය සහ වෙනත් හේතූන් නිසාසිදුවන පෙර අස්වනු හානිය වන අතර රිළවාගෙන් සිදුවන පෙර අස්වනු හානිය ඒ සා විශාල ගැටළුවක් නොවන නමුත් එය දවිසඳිය යුතු ගැටලුවක් බව පරිසරවේදීන් සහ පරිසර සංවිධාන ලෙස අපගේ විශ්වාසයයි.\nරිළවාගෙන් සිදුවන පෙර අස්වනු හානියට වඩා ඇති ගැටලුව වන්නේ ගෙවතු වගාවන්ට හා නිවාස තුළට පැමිණ කරන හානීන් වේ.\nකෙසේ නමුත් දේශපාලනඥයින් සහ සමහර විද්‍යුත් මාධ්‍ය මගින් පෙන්වන්නෙ රිළවුන් සියලු වගාවන්ට හානි කරන බවයි.\nඑමෙන්ම රිළවුන්ගෙන් හානි සිදුවන ප්‍රදේශ සැලකීමේ දී වාණිජමය වශයෙන් සිදු කරනු ලබන වගාවන්ට රිළවුන්ගෙන් වන හානියඉතාම අල්ප බව පෙනී ගොස් ඇත.\nඑසේම ‍රිළා ගහනය වර්ධනය වී ඇති ආකාරය සැලකීමේදී රට පුරා විසිරී ඇති, ජනතාවඅතිවිශාල වශයෙන් වන්දනාමාන කරන, දහස් ගණනින් පැමිණෙන පන්සල්, පූජනීය ස්ථාන අවට වූ ගම්මාන සහ කැලෑ තුළ මෙම රිලවුන් ව්‍යාප්තවීම බහුල බව පෙනී ගොස් ඇත.\nඑසේම මෑතක සිට එසේ පූජනීය ස්ථානවල සිය දහස් ගණනින් බෝවී ඇති රිළවුන් අල්ලා රක්ෂිත සහ කෘෂිකාර්මික ප්‍රදේශවලගම්මානවලට මුදා හරින බවට තොරතුරු ද ලැබී ඇත.\nලංකාවේ සුප්‍රසිද්ධ ම පන්සල් විශාල ප්‍රමාණයක් රිළවුන් බෝ කිරීමේ මධ්‍යස්ථාන බවට පත්වී ඇති අතර , එම රිළවුන් බෝ කිරීමේකාර්යය සිදු කරන්නේ ද රිළවුන් එපා කියන ගොවි ජනතාව ප්‍රමුඛ වන්දනාමානකරුවන් විසින් බවයි පරිසරවේදී සංවිධාන චෝදනාකරන්නේ.\nවනාන්තරගතව සිටි මෙම රිළවුන් පන්සල් සහ පූජනීය ස්ථාන අවට ආහාර බහුල කොට, මනුෂ්‍යයන්ගේ ආහාර රටාවට පුරුදුකිරීම සහ සිය දහස් ගණනින් බෝ කිරීමට අනුග්‍රහය හා අනුබල ලබාදුන්නේ වන ජීවීන් වන අතර වඳුරන්ට සහ රිළවුන්ට ආහාරලබා දීම පුරුද්දක් කරගත් වන්දනාකරුවන් විසිනි.\nමිනිසුන්ගේ ආහාර රටාවට සහ මිනිසුන්ට පුරුදු වුණු රිළවුන් ඈත පළාත්වලට හෝ වනාන්තරවලට මුදා හැරියද, බොහෝවිටජනාවාසවලට, ගම්මානවලට සහ කෘෂිකාර්මික භූමිවලට පැමිණෙන්නේ මෙකී ආහාර රටාවට පුරුදු වීම සහ මිනිසුන් විසින් කැවීමපෙවීම නිසාවෙන් ඇති කරගත් පුරුද්ද නිසා බව රිළවුන් එපායැයි දවල්ට රූපවාහිනී තිර ඉදිරියේ කියාපානා වන්දනාවේ හෝසංචාරයේ ගොස් ආහාර වනසතුන්ට දෙන පොදු ජනතාව ම භාර ගත යුතු බව ද පරිසර සංවිධාන වැඩිදුරටත් පෙන්වා දෙනවා.\nප්‍රශ්නයකට පහසුම තාවකාලික උත්තරය සොයනවා වෙනුවට, හේතුව සොයා ඊට පිළියම් යෙදීම ලංකාවේ නම් කොහෙත්ම සිදුවන්වන්නේ නැත. විශේෂයෙන් දේශපාලනඥයින්ගෙන් එය කිසිසේත්ම බලාපොරොත්තු විය නොහැක. එනිසා රිළවුන් බෝවීමටහේතු සොයනවා වෙනුවට, බෝවෙන රිළවුන් රට පටවන්නට දඟලන්නේ එතුළින් ද කොමිස් ලැබෙන නිසාවෙනි.\nරිළවුන් ,වඳුරන් මෙන්ම අලි කොටි පවා ගම්මාන කරා පැමිණෙන්නට ප්‍රධාන හේතුව වී ඇත්තේ දැඩි වනාන්තර හායනය බවත් එමගින් සිදු වී ඇතිආහාර සහ භූමිය අහිමි වීම් බවත් තේරුම් ගැනීමට අපහසු නොවේ. ඉංග්‍රීසීන් රට හැර යන විට 50%කට ආසන්න ව පැවැතිවනගහනය අද 17% කට අඩු වී ඇති අතර, දේශපාලනඥයින් මරා දා ඇත්තේ එහිද හෙක්ටයාර ලක්ෂ 5ක් පමණ වනාන්තරපිටරට සමාගම්වලට හා දේශපාලන හිතවත්කම් ඇති දේශීය සමාගම්වලට විකිණීමට ය.\nඑසේ වනාන්තර විකිණූ පසු ඒ තුළ ඉන්නා වූ අලි ඇතුන්, කොටින්, වඳුරන් මෙන් ම ඌරන්, ඉත්තෑවන්, සහ ගෝනුන් වැනි සතුන් ගම්වදින අතර, එසේ ගම්වැදීම නිසාවෙන් ගහනය වැඩි වී ඇති බවට සුපුරුදු බොරුව ප්‍රචාරය කිරීමටත්, එනිසා ගහන පාලනයටමෙම සතුන් දඩයම් කළ යුතු බවත්, එසේ නොමැති නම් පිටරට පැටවිය යුතු බවටත් නොයෙක් ප්‍රකාශ මේ වන විටත් සිදුකර ඇත.\nරිළවුන්ගෙන් පටන්ගෙන මෙලෙස අතිරික්තයක් ඇතැයි කියා අලි ඇතුන්ගේ සිට සියලුම ආකාරයේ වනජීවීන් පිටරට පැටවීම සඳහාවන මූලික අඩිතාලම දැමීම රිළවුන්ගෙන් ආරම්භ කිරීම මේ ආත්මාර්ථකාමී දේශපාලනඥයින්ගේ තාවකාලික ලාභයයි.\nකෘෂිකර්මයට රිළවුන්ගෙන් මෙන්ම අලීන්ගෙන් ඌරන්ගෙන් වැනි සතුන්ගෙන් වන හානි ගැන කතා කරන එක දේශපාලනඥයකු හෝවනාන්තර මහා පරිමාණයෙන් එළි කිරීම සහ එම නිසා වන සතුන් ගම් වැදීම ගැන කිසිදු විටෙකත් කතා නොකරන අතර රිළවුන් බෝ කිරීමට මහා පරිමාණ පූජනීය ස්ථාන මඟින් සිදුකරන බව කකිසිවිටෙකත් කියන්නේ නැත.\nවනසතුන්ගේ ගහනය කිසිසේත්වැඩි වී නොමැති අතර වනාන්තර අහිමි වීම නිසාවෙන් වනාන්තර තුළ සිටි වනසතුන් ගම්වැදීම පමණක් වැඩි වී ඇත.\nඑසේනම්විසඳිය යුත්තේ වන සතුන්ගේ වාසස්ථාන වන, වනාන්තර ආරක්ෂා කිරීම නොවේද ? විශේෂයෙන් ලංකාවේ රිළවුන් මිලියන 3.6 සිටිනවා යැයි කියන්නේ පට්ටපල් බොරුවකි. අඩුම ගණනේ රිළව් කොපමණ සිටී ද යන්න තබා දහස් ගණනක් වන අලිඇතුන්කොපමණක් රට තුළ සිටී ද යන්නවත් මෙම දේශපාලනඥයින් නොදනී.\nමෙහිදී ඉස්මතු කොට දැක්විය යුතු වඩා වැදගත්ම කාරණය වන්නේ දේශපාලනඥයින් වනාන්තර විනාශ කරන අතර රිළවුන් විසින්වනාන්තර ප්‍රතිස්ථාපනයට සහ ප්‍රතිනිර්මාණයයට වසුරු හරහා සහ බීජ ප්‍රචාරණය හරහා අතිවිශාල දායකත්වයක් දෙන බවයි.\nඑම නිසා රිළා ගැටළුවට ඇති හොඳම විසඳුම් වන්නේ පන්සල්වලින් රිළවුන් බෝවීම වැළැක්වීමත්, දේශපාලන අනුග්‍රහයෙන් ඉතාවේගයෙන් සිදු වන රිළවුන්ගෙන් වාසභූමි වන වනාන්තර විනාශවීම වළක්වා ඔවුන්ගේ වාසස්ථාන වැඩිදියුණු කර දීමත්ය.\nඑසේනොකරන තාක් කල් රිළවුන් පමණක් නොව අලි, කොටි, වලසුන් ගෝනුන් ඌරන් ඉත්තෑවන් පවා පිටරට පැටවීමට සිදුවනු ඇතිබවටයි වැසි වනාන්තර සුරකින්නෝ සංගමයේ කැඳවුම්කරු ජයන්ත විජේසිංහ වැඩිදුරටත් සඳහන් කරන්නේ.",
       "URL": "https://www.hirunews.lk/332917/වැඩ-බැරි-දේශපාලඥයින්ගේ-බැරි-බැරියාව-රිළව්-රට-පැටවීමෙන්-වහගන්න-හදනවා-පරිසර-සංවිධානවලින්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=404"
}