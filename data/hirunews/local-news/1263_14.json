{
       "Source": "hirunews",
       "Timestamp": "Tuesday, 29 March 2022 - 12:22",
       "Headline": "සෞදි සංවර්ධන අරමුදලේ සහාය ශ්‍රී ලංකාවට ලබාදෙනවා - සෞදි තානාපති",
       "News Content": "සෞදි සංවර්ධන අරමුදලේ සහාය අඛණ්ඩව ශ්‍රී ලංකාවට ලබාදීමට අපේක්ෂා කරන බව සෞදි තානාපති අබ්දුල්නසර් හුසේන් අල් හාර්ති (Abdulnasser Hussain Al- Harthi) පවසනවා.\nජනාධිපති ගෝඨාභය රාජපක්ෂ සමග සිදු කෙරුණු සුහද පිළිසඳරෙන් අනතුරුවයි සෞදි තානාපතිවරයා මේ බව සඳහන් කළේ.\nසේවා කාලය නිම කර දිවයිනෙන් පිටත්ව යන අබ්දුල්නසර් මහතා අද (29) පෙරවරුවේ ජනාධිපති කාර්යාලයේ දී ජනාධිපතිවරයා හමු ව සිදු කළ සාකච්ඡාවේ දී කියා සිටියේ, ජනාධිපති ගෝඨාභය රාජපක්ෂ සඳහන් කළේ, සිය ධුර කාලය තුළ හුසේන් අල් හාර්ති මහතා දැක් වූ සහාය ඉතා විශිෂ්ට බවයි.\nපුනර්ජනනීය බලශක්ති ක්ෂේත්‍රයේ ආයෝජන සහ ශ්‍රී ලංකාවේ ඇති තවත් ආයෝජන අවස්ථා පිළිබඳ සොයා බැලීමට සෞදි රාජ්‍යයේ ඉහළ පෙළේ දූත පිරිසක් නුදුරේදීම ශ්‍රී ලංකාවට පැමිණීමට නියමිත බවත් හාර්ති පැවසුවා.",
       "URL": "https://www.hirunews.lk/300683/සෞදි-සංවර්ධන-අරමුදලේ-සහාය-ශ්‍රී-ලංකාවට-ලබාදෙනවා-සෞදි-තානාපති",
       "Category": "Local News",
       "Parent URL": "https://www.hirunews.lk/local-news.php?pageID=1263"
}