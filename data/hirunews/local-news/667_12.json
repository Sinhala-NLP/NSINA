{
       "Source": "hirunews",
       "Timestamp": "Wednesday, 14 December 2022 - 14:39",
       "Headline": "ඩෙංගු රෝගීන් ගණන ඉහළට",
       "News Content": "මේ මස ගත වූ දින කිහිපය තුළ ඩෙංගු රෝගින් වාර්තා වීම ඉහළ ගොස් තිබෙනවා.\nජාතික ඩෙංගු මර්දන ඒකකය පවසන්නේ, පවතින වර්ෂාපතන තත්ත්වයත් සමග එම රෝගීන් වාර්තා වීම ඉහළ ගොස් ඇති බවයි.\nඒ අනුව, මේ මස මේ දක්වා කාලය තුළ දිවයිනේ විවිධ ප්‍රදේශවලින් වාර්තා වූ රෝගින් සංඛ්‍යාව 3,200දෙනෙක්.\nඑම රෝගින් අතරින් වැඩිම රෝගීන් සංඛ්‍යාවක් වාර්තා වෙන්නේ ගම්පහ දිස්ත්‍රික්කයෙන්.\nඑමෙන්ම කොළඹ, කළුතර, කල්මුණේ සහ යාපනය යන දිස්ත්‍රික්වලින් ද ඩෙංගු රෝගින් සැලකිය යුතු ගණනක් වාර්තා වී ඇති බව ජාතික ඩෙංගු මර්දන ඒකකය පවසනවා.\nනොවැම්බර් මාසය තුළ දී ඩෙංගු රෝගින් 5,416දෙනෙකු වාර්තා වී තිබුණු අතර සමස්තයක් ලෙස මේ වසරේ මේ දක්වා කාලය තුළ ඩෙංගු රෝගීන් 71,000ක් පමණ වාර්තා වී ඇති බවයි ජාතික ඩෙංගු මර්දන ඒකකය වැඩිදුරටත් පවසන්නේ.",
       "URL": "https://www.hirunews.lk/322667/ඩෙංගු-රෝගීන්-ගණන-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=667"
}