{
       "Source": "hirunews",
       "Timestamp": "Friday, 08 April 2016 - 12:43",
       "Headline": "විදේශ ප්‍රතිපත්තිය ගැන ජනපතිගෙන් යළි පැහැදිලි කිරීමක්",
       "News Content": "මෙරට විදේශ ප්‍රතිපත්තිය, එක් රටක් සමග පවත්නා සබදතාව තවත් රටකට අහිතකර නොවන මූලධර්මය මත පදනම් වී ඇති බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව ප්‍රකාශ කළේ ජර්මන් පාර්ලිමේන්තුවේ නියෝජිතයන් පිරිසක් සමග ජනාධිපති කාර්යාලයේ ඊයේ (07) පැවැත්වූ සාකච්ඡාවකදීයි.\nජර්මනියේ සමාජ ප්‍රජාතන්ත්‍රවාදී පක්ෂයේ පාර්ලිමේන්තු නියෝජිතයන් පිරිසක් මෙම අවස්ථාවට එක්වී තිබෙනවා.\nජනාධිපතිවරයා එහිදී ප්‍රකාශ කර ඇත්තේ ශ්‍රී ලංකාව සහ ඉන්දියාව අතර සබදතාව සියවස් ගණනාවක් දුරාතීතයට ඇදී යන බවයි.\nවැදගත් ආර්ථික දැවැන්තයෙකු වන චීනය සමග ද   ශ්‍රී ලංකාව බොහෝ ක්ෂේත්‍රවලදී ප්‍රබල සබඳතා පවත්වන බවත්, ජනාධිපතිවරයා මෙහිදී සදහන් කර තිබෙනවා.\nජනාධිපතිවරයා එහිදී වැඩිදුරටත් ප්‍රකාශ කර ඇත්තේ ශ්‍රී ලංකාව සහ ජර්මනිය අතර සබඳතා තවදුරටත් වර්ධනය කිරීමට අවකාශ පවතින බවයි.",
       "URL": "https://www.hirunews.lk/130405/විදේශ-ප්‍රතිපත්තිය-ගැන-ජනපතිගෙන්-යළි-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=5097"
}