{
       "Source": "hirunews",
       "Timestamp": "Saturday, 19 November 2022 - 15:33",
       "Headline": "කෝප්, කෝපා සහ රජයේ මුදල් පිළිබඳ කාරක සභා සඳහා නව සාමාජිකයන් නම් කෙරේ",
       "News Content": "පොදු ව්‍යාපාර පිළිබඳ කාරක සභාව (කෝප්), රජයේ ගිණුම් පිළිබඳ කාරක සභාව (කෝපා) සහ රජයේ මුදල් පිළිබඳ කාරක සභාව යන කාරක සභාවල සේවය කිරීම සඳහා තේරීම් කාරක සභාව විසින් නම්කරන ලද නව සාමාජික මන්ත්‍රීවරුන් කථානායක මහින්ද යාපා අබේවර්ධන විසින් අද (19) පාර්ලිමේන්තුවට නිවේදනය කරනු ලැබුවා.\nමේ අනුව පොදු ව්‍යාපාර පිළිබඳ කාරක සභාවේ සේවය කිරීම සඳහා (කෝප්) පාර්ලිමේන්තු මන්ත්‍රීවරුන් වන දයාසිරි ජයසේකර සහ සුදර්ශන දෙනිපිටිය නම් කර තිබෙනවා.\nඑසේම රජයේ ගිණුම් පිළිබඳ කාරක සභාවේ (කෝපා) සේවය කිරීම සඳහා පාර්ලිමේන්තු මන්ත්‍රීවරුන් වන ප්‍රසන්න රණවීර සහ වේලු කුමාර් ගේ නම් කථානායකවරයා විසින් නිවේදනය කළා.\nරජයේ මුදල් පිළිබඳ කාරක සභාවේ සේවය කිරීම කිරීම සඳහා පාර්ලිමේන්තු මන්ත්‍රීවරුන් වන නාලක ගොඩහේවා සහ යූ. කේ. සුමිත් උඩුකුඹුර නම් කර ඇති බවයි කථානායකවරයා නිවේදනය කළේ.",
       "URL": "https://www.hirunews.lk/320794/කෝප්-කෝපා-සහ-රජයේ-මුදල්-පිළිබඳ-කාරක-සභා-සඳහා-නව-සාමාජිකයන්-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=723"
}