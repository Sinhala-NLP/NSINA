{
       "Source": "hirunews",
       "Timestamp": "Saturday, 10 December 2022 - 23:08",
       "Headline": "‍යුරෝපා පාර්ලිමේන්තුවේ උප සභාපතිනි අත්අඩංගුවට",
       "News Content": "යුරෝපා පාර්ලිමේන්තුවේ උප සභාපතිනි ඊවා කයිලි බෙල්ජියම් පොලීසිය විසින් අත්අඩංගුවට ගෙන තිබෙනවා.\nවිදෙස් මාධ්‍ය වාර්තා සඳහන් කළේ ඇයව ඊයේ (09) පස්වරුවේ දී බෙල්ජියමේ බ්‍රසල්හි දී පොලිස් අත් අඩංගුවට ගෙන ඇත්තේ FIFA ලෝක කුසලාන සත්කාරක කටාර් රාජ්‍යය සම්බන්ධ දූෂණ විමර්ශනයකට අදාළව බවයි.\nකයිලිව අත් අඩංගුවට ගැනීමට පෙර එරට පොලිසියෙන් තවත් සැකකරුවන් සිව්දෙනෙකු පොලිසියෙ රඳවා තබාගෙන ඇති බව ද විදෙස් මාධ්‍ය වාර්තා පවසනවා.\nඊවා කයිලි යනු ග්‍රීක සමාජවාදී නායිකාවක් ලෙසට ද ප්‍රචලිත චරිතයක්.",
       "URL": "https://www.hirunews.lk/322403/‍යුරෝපා-පාර්ලිමේන්තුවේ-උප-සභාපතිනි-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=675"
}