{
       "Source": "hirunews",
       "Timestamp": "Tuesday, 19 December 2017 - 16:52",
       "Headline": "මත්තල එන කටුනායකින් බැරි අය",
       "News Content": "මත්තල ගුවන් තොටුපලින් ඩුබායි බලා යාමට පැමිණි තමන්ට විදේශ සේවා නියුක්ති කාර්යාංශයෙන් තහංචි පැනවීම නිසා පීඩාවට පත්වූ බවට ගුවන් මගීන් කිහිපදෙනෙකු ප්‍රකාශ කර ඇතත්, ඒවායේ කිසිදු සත්‍යතාවක් නොමැති බව එම කාර්යාංශය පවසනවා.\nවිදේශ සේවා නියුක්ති කාර්යාංශයේ නියෝජ්‍ය සාමාන්‍යාධිකාරී ඒ.කේ.යූ. රෝහණ හිරු ප්‍රවෘත්ති අංශයට අදහස් දක්වමින් කියා සිටියේ ඇතැම් මගීන් නීතිමය බාධා නිසා කටුනායක ගුවන් තොටුපල ඔස්සේ විදේශ ගතවීමට නොහැකි වූ විට මත්තල ගුවන් තොටුපල තෝරාගන්නා බවයි.\nනිසි පරිදි අවශ්‍යතා සම්පූර්ණ කළ මගීන්ට ඕනෑම ගුවන් තොටුපලකින් විදේශ ගතවීමට කිසිදු බාධාවක් නොමැති බවද ඔහු ප්‍රකාශ කළා.",
       "URL": "https://www.hirunews.lk/178793/මත්තල-එන-කටුනායකින්-බැරි-අය",
       "Category": "Local News",
       "Parent URL": "https://www.hirunews.lk/local-news.php?pageID=4165"
}