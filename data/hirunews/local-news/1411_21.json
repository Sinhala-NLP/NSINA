{
       "Source": "hirunews",
       "Timestamp": "Thursday, 20 January 2022 - 15:53",
       "Headline": "ගුවන් යානා සඳහා ඉන්ධන හිඟයක් නැහැ. - රාජ්‍ය ඇමති ඩී.වී. චානක",
       "News Content": "ඉන්ධන අර්බුදයක් පැවතියත් ගුවන් යානා සඳහා අවශ්‍ය ඉන්ධන තොග පවතින බව ගුවන් සේවා රාජ්‍ය අමාත්‍ය ඩී.වී. චානක ප්‍රකාශ කළා.\nනිවේදනයක් නිකුත් කරමින් ඔහු කියා සිටියේ ඉදිරි මාස එකහමාරක කාලයක් සඳහා ශ්‍රී ලංකන් ගුවන් සමාගම සතුව ඉන්ධන සංචිතයක් පවතින බවයි.\nපසුගිය සතියේදී ඇමෙරිකානු ඩොලර් මිලියන 32 ක වටිනාකමකින් යුත්, ඉන්ධන මිලදී ගැනීම සඳහා ඇණවුම් කළ බව ද රාජ්‍ය අමාත්‍යවරයා සඳහන් කළා.\nඉන්ධන මිළ දී ගැනීම සඳහා අවශ්‍ය ඩොලර් සංචිතයක් ද ශ්‍රී ලංකන් ගුවන් සමාගම සතු වන බවයි ඔහු කියාසිටියේ.\nඒ අනුව මෙරට ගුවන් සේවා සදහා සපයනු ලබන සේවාවන් කිසිවිටකත් අඩාල නොවන ලෙස පවත්වාගෙන යාමට තම අමාත්‍යාංශය පියර ගෙන ඇතැයිද රාජ්‍ය අමාත්‍යවරයා ප්‍රකාශ කළා.",
       "URL": "https://www.hirunews.lk/294590/ගුවන්-යානා-සඳහා-ඉන්ධන-හිඟයක්-නැහැ-රාජ්‍ය-ඇමති-ඩී-වී-චානක",
       "Category": "Local News",
       "Parent URL": "https://www.hirunews.lk/local-news.php?pageID=1411"
}