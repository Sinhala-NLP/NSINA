{
       "Source": "hirunews",
       "Timestamp": "Sunday, 31 July 2022 - 16:33",
       "Headline": "කොළඹ 07 සිදුවූ මැණික් සොරකම (වීඩියෝ)",
       "News Content": "කුරුඳුවත්ත ප්‍රධාන පෙළේ ආයතනයකට ඇතුළුවී රුපියල් කෝටි 16 කට ආසන්න වටිනා මැණික් සහ රත්තරන් සොරාගත් එම ආයතනයේ හිටපු රියදුරකු සහ තවත් පුද්ගලයකු තොටළඟ ප්‍රදේශයේදී කොළඹ අපරාධ කොට්ඨාෂය විසින් අත්අඩංගුවට ගෙන තිබෙනවා.\nඑම සැකකරුවන් දෙදෙනා සොරාගත් විවිධ වර්ගවලින් යුත් මැණික් ගල් 16 ක් හොරයින් මත්කුඩු ග්‍රෑම් 10 ක් පොලිසිය භාරයට ගෙන තිබෙනවා.\nචීනයේ කාන්තාවක සහ මෙරට පුද්ගලයන් දෙදෙනෙකු විසින් පවත්වාගෙන යන මෙම ප්‍රධාන පෙළේ ආයතනයේ රියදුරෙකු ලෙස සේවය කර මීට මාස 6කට පමණ පෙර ඉවත් වූ පුද්ගලයා මෙම මහා පරිමාණ සොරකමේ ප්‍රධාන සැකකරු බව පොලිසිය පවසනවා.\nමෙම සොරකම සඳහා පුද්ගලයින් 6 දෙනෙකු පැමිණ ඇති අතර මැණික් හා රත්තරන් තැන්පත් කර තිබූ සේප්පුව ඔවුන් විසින් රැගෙන ගොස් තිබූ බව පොලිසිය පවසනවා.\nසැකකරුවන් ගෙන් සිදු කළ දීර්ඝ ප්‍රශ්න කිරීමේ දී සොරාගත් සේප්පුව ඌවපරණගම ප්‍රදේශයට රැගෙන ගොස් ග්‍රයින්ඩරයකින් කපා එයි තිබූ රත්තරන් සහ මැණික් ගල් තොගය ලබාගත් බවට අනාවරණය වී තිබෙනවා.\nමේ වන විට එම සැකකරුවන් දෙදෙනාගෙන් සොරකමට අදාළ සියලුම තොරතුරු අනාවරණය වී ඇති අතර නොබෝ දිනකින්ම සේප්පුවේ බහා තිබූ අනෙකුත් මැණික් ගල් තොගය රත්තරන් සහ සේප්පුව මෙන්ම සෙසු සැකකරුවන් අත්අඩංගුවට ගැනීමට හැකියාව ලැබෙන බව උසස් පොලිස් නිලධාරියෙක් සඳහන් කළා.\nඅත්අඩංගුවට ගත් සැකකරුවන් දෙදෙනා අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/311497/කොළඹ-07-සිදුවූ-මැණික්-සොරකම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=977"
}