{
       "Source": "hirunews",
       "Timestamp": "Monday, 26 December 2022 - 20:27",
       "Headline": "ඇෆ්ගන් විශ්වවිද්‍යාල සිසුන් වර්ජනයක",
       "News Content": "තලෙයිබාන් පාලනය කාන්තාවන්ට පනවා ඇති උසස් අධ්‍යාපන තහනමට විරෝධය පළකරමින් ඇෆ්ගනිස්ථානයේ විශ්ව විද්‍යාල ශිෂ්‍යයන් පන්ති වර්ජනයක් ආරම්භ කර තිබෙනවා.\nමෙම තහනම හෙළා දකිමින් ඔවුන් ප්‍රකාශ කර ඇත්තේ කාන්තා පන්ති යළි ආරම්භ නොකරන්නේ නම් තමන් අඛණ්ඩව පන්ති වර්ජනයේ නිරත වන බවයි.\nමේ අතර තලෙයිබාන් පාලනය විසින් ඇෆ්ගන් කාන්තාවන්ට රාජ්‍ය නොවන සංවිධානවල කටයුතු කිරීමට එරෙහිව පැනවූ තහනමෙන් පසු රාජ්‍ය නොවන සංවිධාන 05 ක් ඇෆ්ගනිස්ථානය තුළ සිය මෙහෙයුම් අත්හිටුවා තිබෙනවා.\nමෙලෙස මෙහෙයුම් අත්හිටවූ රාජ්‍ය නොවන සංවිධාන අතරට කුඩා ළමුන් වෙනුවෙන් ප්‍රමුඛ කාර්ය භාරයක් සිදුකරන සේව් ද චිල්ඩ්රන් ආයතනයද ඇතළත්.\nරාජ්‍ය නොවන සංවිධානවල රැකියාව කරන ඇෆ්ගන් කාන්තාවන් හිජාබය නොපැළදීම නිසා තලෙයිබාන් පාලනය මෙම තහනම පනවනු ලැබුවා.",
       "URL": "https://www.hirunews.lk/323619/ඇෆ්ගන්-විශ්වවිද්‍යාල-සිසුන්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=641"
}