{
       "Source": "hirunews",
       "Timestamp": "Tuesday, 27 February 2018 - 8:22",
       "Headline": "ශ්‍රී ලන්කන් ගුවන් සේවයේ ගුවන් ගමන් තවමත් ප්‍රමාදයි",
       "News Content": "ශ්‍රී ලන්කන් ජාතික ගුවන් සේවයේ ගුවන් යානා දෙකක කාර්මික දෝෂ හේතුවෙන් ඇති වූ ගුවන් ගමන් ප්‍රමාදය තවමත් අවසන් වී නැහැ.\nකෙසේ නමුත්, එය බොහෝදුරට පාලනය කිරීමට හැකි වී ඇති බවයි ගුවන් සේවයේ ප්‍රකාශකයෙකු සඳහන් කළේ.\nකොචින් සිට ගමන් ගත් යානයක කුරුල්ලෙකු ගැටීම ඇතුළු වැළැක්විය නොහැකි හේතූන් මත ගුවන් යානාවලට සිදුවූ හානි හේතුවෙන් එලෙස ඇති වූ පමාව පිළිබඳව ගුවන් සේවය මගීන්ගෙන් සමාව අයැද සිටියා.\nඑමෙන්ම අදාළ ප්‍රමාදයන් පිළිබඳව පැය 24 පුරා ක්‍රියාත්මක 01 973 319 79 දුරකථන අංකය ඇමතීමෙන් තොරතුරු ලබා ගත හැකි බවයි ගුවන් සේවය ප්‍රකාශ කළේ.\nශ්‍රී ලන්කන් ගුවන් සේවයේ වෙබ් අඩවියේ ද ගුවන් ගමන් ප්‍රමාදයන් පිළිබඳ තොරතුරු ඇතුළත් කොට තිබෙනවා.\nඒ අනුව ඊයේ (26) දිනයේදී චෙන්නායි, මෙල්බර්න්, ජාකර්තා, ක්වාලාලාම්පූර්, මාලේ සහ හොංකොං සිට පැමිණි සහ ජෙඩා, කුවේට් සහ දෝහා වෙත ගමන් ගත් ගුවන් යානාවල ප්‍රමාදයන් සිදුවුණා.",
       "URL": "https://www.hirunews.lk/184606/ශ්‍රී-ලන්කන්-ගුවන්-සේවයේ-ගමන්-තවමත්-ප්‍රමාදයි",
       "Category": "Local News",
       "Parent URL": "https://www.hirunews.lk/local-news.php?pageID=4062"
}