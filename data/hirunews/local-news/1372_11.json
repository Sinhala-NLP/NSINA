{
       "Source": "hirunews",
       "Timestamp": "Sunday, 06 February 2022 - 15:00",
       "Headline": "අනාරක්ෂිත අයුරින් බෝට්ටු සංචාරයේ යෙදුණු 5 දෙනෙකුට වැඩ වරදියි (ඡායාරූප)",
       "News Content": "නුවරඑළිය - මීපිලිමාන ප්‍රදේශයේ කන්දෙ ඇල ජලාශයේ අනාරක්ෂිත සහ අවදානම් ලෙස සංචාරකයින් රැගෙන ගිය බෝට්ටුකරුවන් 5 දෙනෙකුට දැඩි සේ අවවාද කර මුදා හැර තිබෙනවා.\nඒ නුවරඑළිය පොලිස් ජිවිතාරක්ෂක නිලධාරින් සහ දිස්ත්‍රික් ආපදා කළමනාකරණ මධ්‍යස්ථානයේ මෙහෙයවීමෙන් සිදුකරන ලද වැටලීමකදීයි.\nමෙහෙයුම සිදුකර ඇත්තේ කන්දෙ ඇල ජලාශයේ හබල් බෝට්ටු 5 කින් සංචාරකයින් රැගෙන යන බවට තොරතුරු ලැබීමෙන් අනතුරුවයි.\nකිසිදු ආයතනයකින් අනුමැතිය නොගෙන බෝට්ටුකරුවන් විසින්ම අනාරක්ෂිත අන්දමින් සකස් කර තිබූ හබල් බෝට්ටුවකින් මෙලෙස සංචාරකයින් රැගෙන ගොස් ඇති බව අනාවරණ වී තිබෙනවා.",
       "URL": "https://www.hirunews.lk/296315/අනාරක්ෂිත-අයුරින්-බෝට්ටු-සංචාරයේ-යෙදුණු-5-දෙනෙකුට-වැඩ-වරදියි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1372"
}