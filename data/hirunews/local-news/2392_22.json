{
       "Source": "hirunews",
       "Timestamp": "Tuesday, 13 October 2020 - 9:56",
       "Headline": "පූගොඩ පොලීසිය අත්අඩංගුවට ගත් තරුණයෙකු මිය යාමේ සිද්ධිය ගැන පරීක්ෂණයක්",
       "News Content": "පූගොඩ පොලීසිය මගින් අත්අඩංගුවට ගත් තරුණයෙකු හදිසියේ අසනීප වී රෝහල්ගත කිරීමේදී මිය යාම සම්බන්ධයෙන් වැඩබලන පොලිස්පතිවරයාගේ උපදෙස් මත විශේෂ පරීක්ෂණයක් ආරම්භ කර තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ පොල්ගස්ලන්ද ප්‍රදේශයේ පදිංචි 21 හැවිරිදි අයෙකු මෙලෙස ජීවිතක්ෂයට පත්වී ඇති බවයි.\nපෙරේදා දිනයේදී අදාළ තරුණයා අත්අඩංගුවට ගෙන ඇත්තේ මත්ද්‍රව්‍ය චෝදනාවකට අදාළවයි.\nපසුව ඔහු පොලීසිය තුළ දී ඇති වූ හදිසි රෝගී තත්ත්වයක් හේතුවෙන් රෝහල් ගත කිරීමේදී ජීවිතක්ෂයට පත්වී තිබෙනවා.",
       "URL": "https://www.hirunews.lk/252439/පූගොඩ-පොලීසිය-අත්අඩංගුවට-ගත්-තරුණයෙකු-මිය-යාමේ-සිද්ධිය-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2392"
}