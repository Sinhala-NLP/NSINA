{
       "Source": "hirunews",
       "Timestamp": "Friday, 14 July 2023 - 16:18",
       "Headline": "කේරළ ගංජා බෑගයක් සමඟ නාවික හමුදා නිළධාරියා පොලිස් දැලේ",
       "News Content": "කේරළ ගංජා කිලෝ 10ක් ගමන් බෑගයේ අසුරා බස් රථයකින් යාපනයේ සිට කොළඹ බලා රැගෙන එමින් සිටි නාවික හමුදා සමාජිකයකු වව්නියාව නගරයේ දී අද (14) අත්අඩංගුවට ගත් බව පොලිසිය පවසනවා.\nඅප ප්‍රාදේශිය වාර්තාකරු සඳහන් කළේ මෙම සැකකරු යාපනයේ සිට බස් රථයකින් කේරළ ගංජා රැගෙන එන බවට වව්නියාව මුලස්ථාන පොලිස් පරීක්ෂකවරයාට ලද තොරතුරකට අපරාධ කොට්ඨාස විමර්ශන අංශයේ නිලධාරින් යොදා අදාළ බස් රථය නවතා පරික්ෂා කිරීමේ දී සැකකරුගේ සන්තකයේ තිබී මෙම පාර්සලය අත්අඩංගුවට ගෙන ඇති බවයි.\nපොලිසිය පැවසුවේ අත්අඩංගුවට ගත් අවස්ථාවේ සැකකරු සතුව කිලෝ දෙක බැගින් වු කේරළ ගංජා පාර්සල් 5ක් තිබු බවත් සැකකරු වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි.",
       "URL": "https://www.hirunews.lk/341200/කේරළ-ගංජා-බෑගයක්-සමඟ-නාවික-හමුදා-නිළධාරියා-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=184"
}