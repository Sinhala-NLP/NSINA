{
       "Source": "hirunews",
       "Timestamp": "Saturday, 02 July 2022 - 13:31",
       "Headline": "තෙල් හිඟයෙන් බැටකන එළවළු හා මත්ස්‍ය වෙළෙඳපොළ (වීඩියෝ)",
       "News Content": "රට තුළ පවතින ඉන්ධන අර්බුදය හේතුවෙන් ක්ෂේත්‍ර රැසකට බලපෑම් එල්ල වී තිබෙනවා.\nඑළවළු සහ මත්ස්‍ය වෙළෙඳපොළට ද එම තත්ත්වය දැඩි ලෙස බලපා තිබෙනවා.\nරට තුළ උද්ගතව ඇති ඉන්ධන අර්බුදය හේතුවෙන් පෑලියගොඩ මැනිං වෙළෙඳපොළේ වෙළෙන්දන් දැඩි පීඩාවට පත්ව සිටිනවා.\nඅද (02) පෙරවරුවේ මැනිං වෙළෙඳපොළේ තත්ත්වය කලබලකාරී ස්වභාවයෙන් තොර වුණා.\nවෙළෙඳ සංකීර්ණයට සුළු වශයෙන් එළවළු පැමිණ තිබුණත් ඒවා මිල දී ගැනීමට වෙළෙඳුන් මෙන්ම පාරිභෝගිකයින් ද නොමැති බවටයි වෙළෙඳුන් මැසිවිලි නඟන්නේ.\nමේ අතර, පෑලියගොඩ මත්ස්‍ය වෙළෙඳ සංකීර්ණයේ වෙළෙඳුන්ද පවතින ඉන්ධන අර්බුදය හමුවේ දැඩි පීඩාවට පත්ව සිටිනවා.",
       "URL": "https://www.hirunews.lk/308814/තෙල්-හිඟයෙන්-බැටකන-එළවළු-හා-මත්ස්‍ය-වෙළෙඳපොළ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1052"
}