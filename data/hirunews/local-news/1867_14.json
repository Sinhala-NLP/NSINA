{
       "Source": "hirunews",
       "Timestamp": "Tuesday, 22 June 2021 - 18:43",
       "Headline": "හඳුනා නොගත් අමුතු ජීවියෙකුගේ ශරීර කොටස් අඟුලාන මුහුදු තීරයට (ඡායාරූප)",
       "News Content": "අඟුලාන මුහුදු තීරයට ඩොල්පින් මත්ස්‍යයකුට සමාන හඳුනානොගත් සත්වයෙකුගේ සිරුරු කොටස් කිහිපයක් අද ගොඩ ගසා තිබුනා.\nඅත්තිඩිය වනජීවී කාර්යාලයේ නිලධාරීන් පවසන්නේ මෙම සත්වයා ක්ෂීරපායි සත්වයෙකු විය හැකි බවටයි.\nහැඩහුරුවෙන් ඩොල්ෆින් මත්ස්‍යකුට බොහෝ සේ සමානකමක් දක්වන මෙම මත්ස්‍යයාගේ සිරුර කොටස් දෙකකට කැඩී තිබෙනු දක්නට ලැබුනා.\nවනජීවී නිලධාරීන් පවසන්නේ මෙම සත්වයා ඩොල්ෆින් මත්ස්‍යයකු විය නොහැකි බවටයි\nඑම ස්ථානයට පැමිණි වනජීවී නිලධාරින් එම මත්ස්‍යයාගේ සිරුරු කොටස් මොරටුව මහේස්ත්‍රාත් අධිකරණයට ඉදිරිපත් කර කරුණු වාර්තා කිරීමෙන් අනතුරුව, ඉදිරි පරීක්ෂණ කටයුතු සඳහා අත්තිඩිය වනජීවී පශු වෛද්‍ය ඒකකය වෙත භාරදීමට කටයුතු කලා.\nපසුගියදා කොළඹ වරායට නුදුරෙන් ගිනි ගැනීමට ලක්වූ එම්.වී එක්ස් ප්‍රෙස් පර්ල් නෞකාවෙන් මුහුදට එක්වූ අහිතකර රසායන ද්‍රව්‍ය හේතුවෙන් මිය ගිය අති විශාල මුහුදු ජීවීන් ප්‍රමානයක් ව‍රින් වර වෙරළට ගොඩ ගසමින් තිබෙනවා.",
       "URL": "https://www.hirunews.lk/275045/හඳුනා-නොගත්-අමුතු-ජීවියෙකුගේ-ශරීර-කොටස්-අඟුලාන-මුහුදු-තීරයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1867"
}