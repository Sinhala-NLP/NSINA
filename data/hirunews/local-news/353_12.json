{
       "Source": "hirunews",
       "Timestamp": "Wednesday, 10 May 2023 - 21:37",
       "Headline": "පියත් නිකේෂලට පහර දුන් කඩුවෙල හිටපු නියෝජ්‍ය නගරාධිපති අත්අඩංගුවට (වීඩියෝ)",
       "News Content": "සමාජ ක්‍රියාකාරියෙකු වන පියත් නිකේෂලට අද(10) සවස පහරදීමේ සිද්ධිය සම්බන්ධයෙන් කඩුවෙල හිටපු නියෝජ්‍ය නගරාධිපති චන්දික අබේරත්න පොලිසිය විසින් අත්අඩංගුවට ගෙන තිබෙනවා.\nඒ ඔහු මුල්ලේරියාව රෝහලේ ප්‍රතිකාර ලබමින් සිටියදීයි.\nඅරගලයේ ක්‍රියාකාරී සාමාජිකයෙකු වන පියත් නිකේෂලට කොස්වත්ත ප්‍රදේශයේ දී අද සවස පිරිසක් විසින් ප්‍රහාරයක් එල්ල කොට ඔහුගේ රථයට අලාභහානි සිදුකරනු ලැබුවා.\nමෙම ප්‍රහාරයට කඩුවෙල හිටපු නියෝජ්‍ය නගරාධිපති චන්දික අබේරත්න ඇතුළු පිරිසක් සහභාගි වූ බව ප්‍රහාරයට ලක් වූ පියත් නිකේෂල විසින් පටිගත කළ වීඩියෝවෙහි පැහැදිලිව සටහන් වී තිබුණා.\nමෙම ප්‍රහාරයෙන් පියත් නිකේෂල තුවාල ලබා ඇති අතර, ඔහු මේ වන විට කොළඹ ජාතික රෝහලෙහි නේවාසිකව ප්‍රතිකාර ලබමින් සිටිනවා.",
       "URL": "https://www.hirunews.lk/334828/පියත්-නිකේෂලට-පහර-දුන්-කඩුවෙල-හිටපු-නියෝජ්‍ය-නගරාධිපති-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=353"
}