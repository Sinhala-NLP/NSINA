{
       "Source": "hirunews",
       "Timestamp": "Tuesday, 23 May 2017 - 16:56",
       "Headline": "වෛද්‍යවරියකගේ සිරුරුක් නිල නිවාසයෙන් සොයාගනී",
       "News Content": "සැකකටයුතු ලෙස මියගිය නුවරඑළිය රෝහලේ නිර්වින්දන වෛද්‍යවරියකගේ සිරුරක්  ඇයගේ නිල නිවාසයෙන් සොයාගෙන තිබෙනවා.\nපොලීසිය සැක කරන්නේ සිරුරට නිර්වින්දන ඖෂධ අධි මාත්‍රාවෙන් එන්නත් කරගෙන ඇය සියදිවි හානිකරගෙන ඇති බවටයි.\nමෙම වෛද්‍යවරිය අද දින රෝහලට නොපැමිණීම හේතුවෙන් ඇය සමග සේවය කරන තවත් වෛද්‍යවරියන් පිරිසක් නිල නිවාසය පරීක්ෂා කිරීමේදී ඇයගේ සිරුර හමුවී තිබෙනවා.\n31 හැවිරිදි අදාළ වෛද්‍යවරිය කිරිබත්ගොඩ ප්‍රදේශයේ පදිංචිකාරිනියක්.\nමළ සිරුර සම්බන්ධයෙන් මහේස්ත්‍රාත් පරීක්ෂණයෙන් අනතුරුව සිරුර පශ්චාත් මරණ පරීක්ෂණය සඳහා මහනුවර ශික්ෂණ රෝහල වෙත යොමු කරන ලෙසටයි මහේස්ත්‍රාත්වරයා පොලිසියට නියෝග කර ඇත්තේ.",
       "URL": "https://www.hirunews.lk/161978/වෛද්‍යවරියකගේ-සිරුරුක්-නිල-නිවාසයෙන්-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=4503"
}