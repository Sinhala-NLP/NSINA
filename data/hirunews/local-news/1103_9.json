{
       "Source": "hirunews",
       "Timestamp": "Saturday, 11 June 2022 - 10:27",
       "Headline": "කැළණිවැලි මාර්ගයට නව දුම්රියක්",
       "News Content": "කැළණිවැලි දුම්රිය මාර්ගයේ ගමන් කරන පාසල් දරුවන් සහ කාර්යාල සේවකයන් සඳහා වග දුම්රිය ස්ථානයෙන් ආරම්භ කර කොළඹ - කොටුව දක්වා ධාවනය වන නව දුම්රියක් ධාවනය කරවීමට කටයුතු කරන බව ප්‍රවාහන හා මහාමාර්ග අමාත්‍ය ආචාර්ය බන්දුල ගුණවර්ධන ප්‍රකාශ කළා.\nඒ අනුව එම දුම්රිය ලබන 15 වනදා සිට ධාවනය කරන බවයි අමාත්‍යවරයා පැවසුවේ.\nඑසේම මේ වනවිට නැවතී ඇති කැළණිවැලි විදුලි දුම්රිය ව්‍යාපෘතිය නැවත කඩිනමින් සක්‍රිය කර විදුලි දුම්රිය ධාවනයට අවශ්‍ය පහසුකම් සැපයීමට කටයුතු කිරීම තමන්ගේ අපේක්ෂාව බව ද අමාත්‍යවරයා පෙන්වා දුන්නා.",
       "URL": "https://www.hirunews.lk/306811/කැළණිවැලි-මාර්ගයට-නව-දුම්රියක්",
       "Category": "Local News",
       "Parent URL": "https://www.hirunews.lk/local-news.php?pageID=1103"
}