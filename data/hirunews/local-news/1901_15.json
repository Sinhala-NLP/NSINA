{
       "Source": "hirunews",
       "Timestamp": "Monday, 07 June 2021 - 12:01",
       "Headline": "මත් ජාවාරමේ යෙදුනු නිරූපණ ශිල්පිණිය සැමියා සමඟ කොටුවෙයි (ඡායාරූප)",
       "News Content": "ප්‍රබල  පාතාල ක්‍රියාකාරිකයෙකු සහ මත්ද්‍රව්‍ය ජාවාරම්කරුවෙකු වන කුඩු අංජු නැමැත්තාගේ සහෝදරයෙකුගේ පුත්‍රයෙක් සහ ඔහුගේ බිරිඳ ඊයේ (06) අතුරුගිරිය පොලිසි විසින් අත්අඩංගුවට ගෙන තිබෙනවා.\nමෙම අත්අඩංගුවට ගැනීම සිදු කෙරුනේ අතුරුගිරිය පොලිස් කොට්ඨාස බුද්ධි අංශයට ලද තොරතුරක් මතයි.\nඅතුරුගිරිය මිලේනියම් සිටි නිවාස සංකීර්ණයේ සිදුකල සිදුකළ වැටලීමකදී අයිස් මත්ද්‍රව්‍ය සහ මත්කුඩු ජාවාරමෙන් උපයාගත් රුපියල් ලක්ෂ 14ක මුදල් ද පොලිස් භාරයට බෙන තිබෙනවා.\nඊට අමතරව ඉලෙක්ට්‍රොනිකව මුදල් ගණනයකරන යන්ත්‍ර දෙකක්ද මෙම වැටලීමේදී පොලිස් භාරයට ගැනුණා.\nඅත්අඩංගුවට ගත් කාන්තාව නිරූපණ ශිල්පිණියක් බව පැවසෙන අතර ඇය සහ ඇගේ සැමියා එක්ව මෙම ජාවාරම් කටයුතුවල යෙදී ඇති බවයි පොලිසිය පවසන්නේ.",
       "URL": "https://www.hirunews.lk/273601/මත්-ජාවාරමේ-යෙදුනු-නිරූපණ-ශිල්පිණිය-සැමියා-සමඟ-කොටුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1901"
}