{
       "Source": "hirunews",
       "Timestamp": "Sunday, 03 April 2022 - 13:36",
       "Headline": "ජනපති නිල වෙබ් අඩවිය බිඳ වැටුණේ ඇයි ? -  ඇත්ත නැත්ත ගැන හෙළිදරව්වක් (වීඩියෝ)",
       "News Content": "ජනාධිපති ගෝඨාභය රාජපක්ෂගේ නිල වෙබ් අඩවි‍යට පිවිසීමේ යම් අපහසුතාවක් මේ වනවිට ඇති වී තිබෙනවා.\nසමාජ මාධ්‍ය ජාලා මේ පිළිබඳව සඳහන් කර ඇත්තේ, මෙය සමාජ මාධ්‍ය ජාලා හැකර්වරුන් පිරිසක් විසින් සිදු කරන ලද්දක් බවයි.\nකෙසේවෙතත් ඒ පිළිබඳ මෙතෙක් පිළිගත හැකි නිල  නිවේදනයක් ජනාධිපති මාධ්‍ය අංශය විසින් හෝ විදුලි සංදේශ නියාමන කොමිෂම මගින් නිකුත් කර නැහැ.\nමේ පිළිබඳ අප ජනාධිපති මාධ්‍ය අංශයේ ප්‍රකාශකයෙකුගෙන් සිදු කළ විමසීමකදී, ඔහු කියා සිටියේ මෙය කෘත්‍රීම ව නිර්මාණය ( Artificial Traffic Generation) වන ලද දෙයක් බවයි.\nකෙසේවෙතත් ගුවන් හමුදා සයිබර් අවකාශ මෙහෙයුම් කණ්ඩායම් විසින් ජනාධිපතිවරයාගේ නිල වෙබ් අඩවිය ආරක්ෂා කිරීමට අවශ්‍ය සියලුම ක්‍රියාමාර්ග ගෙන ඇති බවයි වාර්තා වන්නේ.",
       "URL": "https://www.hirunews.lk/301089/ජනපති-නිල-වෙබ්-අඩවිය-බිඳ-වැටුණේ-ඇයි-ඇත්ත-නැත්ත-ගැන-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1253"
}