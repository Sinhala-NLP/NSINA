{
       "Source": "hirunews",
       "Timestamp": "Friday, 14 April 2017 - 15:09",
       "Headline": "ගිලන් රථයක නිවුන් දරු උපතක්",
       "News Content": "සිංහල දෙමළ අලූත් අවුරුද්ද උදාවීමෙන් අනතුරුව දෙනියාය ප්‍රදේශයේදී 1990 සුව සැරිය හදිසි ප්‍රතිකාර ගිලන් රථයක් තුළදී නිවුන් දරු උපතක් වාර්තා වනවා.\nඅද පෙරවරු හතට පමණ දෙනියාය සුව සැරිය හදිසි ප්‍රතිකාර අංශයට ලද දුරකථන ඇමතුමකින් කියවී තිබුනේ අනිලකන්ද ප්‍රදේශයේ ගැබිණි කාන්තාවක් දරු ප්‍රසූතියට ආසන්න වී ඇති බවටයි.\nදුරකථන ඇමතුමට අනුව සුව සැරිය හදිසි ප්‍රතිකාර අංශයෙන් ගිලන් රථයක් අනිල්කන්ද ප්‍රදේශයට යොමුකර තිබෙනවා.\nගැබිණි කාන්තාව සමඟ ගිලන් රථයේ වෛද්‍ය තාක්ෂණ නිළධාරිනියක් ද එහි සිට ඇති අතර ඇයගේ ද සහාය ඇතිව කාන්තාව , පළමු දරුවා ගිලන් රථය තුළම බිහි කර තිබෙනවා.\nඇය දෙවන දරුවා බිහිකර ඇත්තේ ගිලන් රථය දෙනියාය මූලික රෝහල් පරිශ්‍රයට පැමිණීමෙන් අනතුරුවයි.",
       "URL": "https://www.hirunews.lk/159193/ගිලන්-රථයක-නිවුන්-දරු-උපතක්",
       "Category": "Local News",
       "Parent URL": "https://www.hirunews.lk/local-news.php?pageID=4563"
}