{
       "Source": "hirunews",
       "Timestamp": "Monday, 10 April 2023 - 22:23",
       "Headline": "විදේශ ගත වූ ශ්‍රී ලාංකිකයින් පිරිසකට අත් වූ ඛේදජනක ඉරණම (වීඩියෝ)",
       "News Content": "සෞදි රාජ්‍යයේ රැකියා දෙන බව පවසමින් රැගෙන ගොස් අද අවාසනාවන්ත ඉරණමකට මුහුණ දී සිටින පිරිසක් පිළිබඳ තොරතුරු අපට වාර්තා වුණා.\nමේ වන විට සිය ජීවිතය ජය ගැනීමේ අරමුණින් සෞදි රාජ්‍ය බලා පිටත්ව ගොස් එරට ගොඩනැගිල්ලකට සීමා වී, යන එනමං නොමැතිව සිටින ශ්‍රී ලාංකිකයින් සංඛ්‍යාව 57ක්.\nමොවුන් පෙන්වා දෙන්නේ, වැල්ලවත්තේ පිහිටි විදේශ රැකියා නියෝජිතායතනයකින් තමන්‍ රවටා මෙලෙස සෞදි රාජ්‍ය බලා පිටත් කළේ රැකියාවක්, නවාතැන් පහසුකම් සහ ආහාර පානාදිය සපයා දෙන බවට වූ පොරොන්දුව මත බවයි.\nඑහෙත් අද ඔවුන්ට විඳීමට සිදුව ඇත්තේ අවාසනාවන්ත තත්ත්වයක්.\nඔවුන් පවසන්නේ, තමන් සිටින ගොඩනැගිල්ලේ පහළ කොටසේ ඇති අවන්හලකින් ඉවත දමන ආහාර පානාදියෙන් කුසා පුරවා ගැනීමට මොවුන්ට සිදුව ඇති බවයි.",
       "URL": "https://www.hirunews.lk/332221/විදේශ-ගත-වූ-ශ්‍රී-ලාංකිකයින්-පිරිසකට-අත්-වූ-ඛේදජනක-ඉරණම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=421"
}