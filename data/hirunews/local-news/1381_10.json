{
       "Source": "hirunews",
       "Timestamp": "Wednesday, 02 February 2022 - 12:36",
       "Headline": "අබිරහස් ලෙස මියගිය ව්‍යාපාරිකයා (ඡායාරූප)",
       "News Content": "හැටන් ඉරිදා පොළ භුමියේ වෙළෙඳසැලක අභිරහස් ලෙස මියගොස් සිටි ව්‍යාපාරිකයෙකුගේ මළ සිරුරක් හමුව තිබෙනවා.\nමෙම මළසිරුර අද (02) පෙරවරුවේ හමු වු බවයි හැටන් පොලීසිය පැවසුවේ.\nමෙසේ මියගොස් ඇත්තේ හැටන් ඉරිදා පොළ භුමියේ වසර ගණනාවක් ව්‍යාපාර කටයුතු කරමින් සිටි අහන්ගමගේ පාලිත නමැති වයස අවුරුදු 68ක් වන අයෙක්.\nදිනපතා ව්‍යාපාර කටයුතු සිදු කර ඔහුට අයත් වෙළෙඳසැලේම නතර වී සිටින මොහු, අලුයම අවදි වීමට ප්‍රමාද වු නිසා අසල වෙළෙඳසැල්වල ව්‍යාපාරිකයන් වෙළෙඳසැල විවෘත කර බලන අවස්ථාවේ දී අදාළ පුද්ගලයා මියගොස් සිටින අයුරු දැක ඇත්තේ.\nසිද්ධිය සම්බන්ධයෙන් හැටන් පොලිසීය වැඩිදුර විමර්ශන සිදු කරනවා.",
       "URL": "https://www.hirunews.lk/295946/අබිරහස්-ලෙස-මියගිය-ව්‍යාපාරිකයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1381"
}