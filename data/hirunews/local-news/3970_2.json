{
       "Source": "hirunews",
       "Timestamp": "Saturday, 28 April 2018 - 16:06",
       "Headline": "නීතිවිරෝධීව විදේශ මත්පැන් අලෙවි කළ 18 ක් අත්අඩංගුවට",
       "News Content": "දකුණු පළාත් සුරාබදු විශේෂ මෙහෙයුම් ඒකකය මිරිස්ස සංචාරක කලාපය සහ ගාල්ල - කොටුව තුළ සිදුකළ විශේෂ වැටලීමකදී නීතිවිරෝධී ලෙස විදේශ මත්පැන් අලෙවි කළ සැකකරුවන් 18 දෙනෙකු අත්අඩංගුවට ගෙන තිබෙනවා.\nවෙසක් සමය වෙනුවෙන් ඊයේ සිදුකළ මෙම වැටලීමේදී සංචාරක ආපනශාලා 18 ක් පරීක්ෂාවට ලක් කළ බවයි සුරාබදු දෙපාර්තමේන්තුව සදහන් කළේ.\nඑහිදී විදේශ මත්පැන් ලීටර් 73 කට වැඩි ප්‍රමාණයක් ද සොයා ගෙන තිබෙනවා.\nඅත්අඩංගුවට ගත් සැකකරුවන් ඇප මත මුදා හැර ඇති අතර ඔවුන්ට එරෙහිව ඉදිරියේදී ගාල්ල මහේස්ත්‍රාත් අධිකරණය හමුවේ නඩු පැවරීමට නියමිතයි.",
       "URL": "https://www.hirunews.lk/189491/නීතිවිරෝධීව-විදේශ-මත්පැන්-අලෙවි-කළ-18-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3970"
}