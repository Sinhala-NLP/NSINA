{
       "Source": "hirunews",
       "Timestamp": "Tuesday, 31 May 2022 - 12:55",
       "Headline": "මේජර් ජෙනරාල් විකුම් ලියනගේ නව යුද්ධ හමුදාපති ධුරයට අදාළ පත්වීම් ලිපිය බාර ගනී",
       "News Content": "මේජර් ජෙනරාල් විකුම් ලියනගේ නව යුද්ධ හමුදාපති ධුරයට පත් කර තිබෙනවා.\nඊට අදාළ පත්වීමේ ලිපිය අද (31) කොළඹ කොටුව ජනාධිපති මන්දිරයේ දී ජනාධිපතිවරයා විසින් නව යුද්ධ හමුදාපතිවරයාට බාර දුන්නා.\nඒ අනුව ශ්‍රී ලංකා යුද්ධ හමුදාවේ සිටින ජ්‍යෙෂ්ට ම නිලධාරියා වන ඔහු හෙට (01) සිට වැඩ බාර ගැනීමෙන් අනතුරුව ලුතිනන් ජෙනරාල් ධුරයට උසස් වීමට නියමිතයි.\nවසර 35ක සිය සේවා කාලය තුළ මේජර් ජෙනරාල් විකුම් ලියනගේ 4වන ගජබා රෙජිමේන්තුවේ ඛණ්ඩභාර නිලධාරී, කණ්ඩායම් භාර අණ දෙන නිලධාරී,  අණ දෙන නිලධාරී, බලසේනා, සේනාංක, ආරක්ෂක සේනා අණදීමේ තනතුරු ඇතුළු මාණ්ඩලික සහ උපදේශක තනතුරු රැසක් හොබවා තිබෙනවා.\nමේජර් ජෙනරාල් විකුම් ලියනගේ රණවික්‍රම, රණශූර පදක්කම්, නැගෙනහිර මානුෂීය මෙහෙයුම් පදක්කම, උතුරු හා නැගෙනහිර මෙහෙයුම් පදක්කම ඇතුළු පදක්කම් රැසක් ද හිමි කර ගත් නිලධාරියෙක්.",
       "URL": "https://www.hirunews.lk/305786/මේජර්-ජෙනරාල්-විකුම්-ලියනගේ-නව-යුද්ධ-හමුදාපති-ධුරයට-අදාළ-පත්වීම්-ලිපිය-බාර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1130"
}