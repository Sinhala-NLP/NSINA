{
       "Source": "hirunews",
       "Timestamp": "Sunday, 13 March 2022 - 16:47",
       "Headline": "පස්වරුවේ හා රාත්‍රී කාලයේ ප්‍රබල අකුණු ඇතිවීමේ අවදානමක්",
       "News Content": "බස්නාහිර, සබරගමුව සහ දකුණු පළාත්වලට අද පස්වරුවේ හා රාත්‍රී කාලයේ ගිගුරුම් සහිත වැසි සමග ප්‍රබල අකුණු ඇති වීමේ ඉහළ හැකියාවක් පවතින බව කාලගුණ විද්‍යා දෙපාර්තමේන්තුව සඳහන් කළා.\nඑමෙන්ම එම ප්‍රදේශවල තාවකාලිකව තද සුළං ඇති විය හැකියි.\nඅකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙනවා.\nමේ අතර, සබරගමුව, බස්නාහිර, දකුණු සහ මධ්‍යම පළාත්වලට අද පස්වරුවේ හා රාත්‍රී කාලයේ මිලිමීටර් 75ක පමණ තරමක තද වැසි ඇති විය හැකියි.\nඑමෙන්ම, නැගෙනහිර සහ ඌව පළාත්වලට වැසි වාර කිහිපයක් ඇති වන බව ද කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/299389/පස්වරුවේ-හා-රාත්‍රී-කාලයේ-ප්‍රබල-අකුණු-ඇතිවීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1296"
}