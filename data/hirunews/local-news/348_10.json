{
       "Source": "hirunews",
       "Timestamp": "Saturday, 13 May 2023 - 6:34",
       "Headline": "තියුණු ආයුධයකින් පහරදීමෙන් තරුණයෙක් මරුට",
       "News Content": "පොළොන්නරුව - සුවසෙතගම ප්‍රදේශයේදී ඊයේ (12) තියුණු ආයුධයකින් පහරදීමක් හේතුවෙන් තුවාල ලැබූ පුද්ගලයෙකු පොළොන්නරුව රෝහලට ඇතුලත් කරන අවස්ථාවේදී මියගොස් ඇති බව පොලිසිය සඳහන් කරනවා.\nමියගිය පුද්ගලයා වයස අවුරුදු 24 ක් වන සුවසෙනගම ගල්ලෑල්ල ලිපිනයේ පදිංචිකරුවෙක්.\nඅදාළ පුද්ගලයා තවත් මිතුරන් දෙදෙනෙකු සහ අසල්වැසියෙකු සමඟ ඇති වූ ආරවුලක් දුරදිග යාමෙන් පසු අසල් වැසියා විසින් තියුණු ආයුධයකින් පහරදීමෙන් මෙම ඝාතනය සිදු කර ඇති බවයි මුලික පොලිස් පරීක්ෂණවල දී අනාවරණය වී ඇත්තේ.\nසැකකරු තවමත් අත්අඩංගුවට ගෙන නොමැති අතර පොළොන්නරුව පොලිසිය විසින් වැඩිදුර විමර්ශන කටයුතු සිදු කරනවා.\nඅදාළ තරුණයාය්ගේ මළ සිරුර පොළොන්නරුව රෝහලේ මෘත ශරීරාගාරයේ තැන්පත් කර ඇති බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/335025/තියුණු-ආයුධයකින්-පහරදීමෙන්-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=348"
}