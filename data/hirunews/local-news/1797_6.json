{
       "Source": "hirunews",
       "Timestamp": "Sunday, 25 July 2021 - 13:43",
       "Headline": "සමස්ත ලංකා ගොවිජන සම්මේලනයෙන් අනාවරණයක් (වීඩියෝ)",
       "News Content": "මෙවර යල කන්නයේ වී අස්වැන්න සැලකිය යුතු මට්ටමකින් පහළ බැස ඇති බවට මාතලේ දිස්ත්‍රික්කයේ ගොවීන් මැසිවිලි නගනවා.\nගොවීන් චෝදනා කරන්නේ ගොවිජන සේවා දෙපාර්තමේන්තුව විසින් ලබාදුන් බීජ වගා කිරීම හේතුවෙන් මෙම ගැටලුව මතුව ඇති බවයි.\nමාතලේ දිස්ත්‍රික්කයේ ලග්ගල සහ විල්ගමුව ආදී ප්‍රදේශ වල යළ කන්නයේ වී අස්වනු නෙළීම මේ දිනවල සිදුකෙරෙන අතර සිය අස්වැන්න මෙවර සැලකිය යුතු මට්ටමකින් පහත වැටී ඇති බව ගොවීන් පවසනවා.\nඔවුන් පවසන්නේ තමන් වගා කළේ ගොවිජන සේවා දෙපාර්තමේන්තුව විසින් බෙදා දුන් බීජ විශේෂයක් බවයි.\nඑමෙන්ම පණුවන්, දළඹුවන්, කීඩෑවන් ඇතුළු කෘමීන්ගේ ග්‍රහණයට නතු වීම හේතුවෙන් මෙවර අස්වැන්නට විශාල හානියක් සිදුව ඇති බවට ගොවීන් චෝදනා\nකරනවා.\nවිල්ගමුව සහ ලග්ගල ප්‍රදේශ වල ගොවීන් මෙවර ගොවිතැන් කටයුතු සිදු කර ඇත්තේ කාබනික පොහොර භාවිතයෙන්.\nනමුත් එමඟින් සාර්ථක අස්වැන්නක් ලබාගන්නා ආකාරය පිළිබඳව තමන් දැනුවත් කර නැතැයි ගොවීන් පවසනවා.\nමේ අතර, සමස්ත ලංකා ගොවිජන සම්මේලනයද ගොවීන් මුහුණ දෙන ගැටලු සම්බන්ධයෙන් අදහස් පළ කළා.\nඑම ප්‍රවෘත්ති සාකච්ඡාවේදී නාමල් කරුණාරත්න මහතා විසින් අනාවරණයක්ද සිදු කළා.",
       "URL": "https://www.hirunews.lk/277966/සමස්ත-ලංකා-ගොවිජන-සම්මේලනයෙන්-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1797"
}