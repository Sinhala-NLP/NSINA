{
       "Source": "hirunews",
       "Timestamp": "Tuesday, 11 October 2016 - 15:04",
       "Headline": "රණවිරුවන්ගේ ගෞරවය රකින බව ජනපති කියයි",
       "News Content": "පසුගිය රජයට වඩා වත්මන් රජය රණවිරුවන්ගේ සුබසාධනය වෙනුවෙන් කටයුතු කරන බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා කියා සිටියේ රණවිරුවන්ගේ ගෞරවය ආරක්ෂා කිරීමට රජය කැපවී සිටින බවයි.\nජනාධිපති මෛත්‍රිපාල සිරිසේන  මෙම අදහස් පළ කළේ විශ්‍රාමික රණවිරුවන් යළි රටේ සංවර්ධනය  සඳහා යොදාගැනීමේ ජාතික වැඩසටහනේ පළමු අදියර ලෙස තාක්ෂණ නිලධාරීන් වශයෙන් විශ්‍රාමික රණවිරුවන් 50 දෙනෙකුට පත්වීම් ලබාදීමේ උත්සවය අද අමතමින්.\nමෙම පත්වීම් ලබාදීම තුළින් රාජ්‍ය සේවයේ නව බඳවාගැනීම්වලට කිසිදු බාධාවක් නොවන බවද ජනාධිපතිවරයා කියා සිටියා.",
       "URL": "https://www.hirunews.lk/144959/රණවිරුවන්ගේ-ගෞරවය-රකින-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4842"
}