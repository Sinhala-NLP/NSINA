{
       "Source": "hirunews",
       "Timestamp": "Tuesday, 30 May 2017 - 17:36",
       "Headline": "වසර දෙකක් බෝක්කු බටයක් තුළ සිටි සුබ්‍රමනියම් එළියට (ඡායාරූප)",
       "News Content": "නාඋල ප්‍රාදේශිය ලේකම් කොට්ඨාශයට අයත් අරංගලවත්ත ප්‍රදේශයේ වන ලැහැබක් ආසන්නයේ බෝක්කු බටයක් තුළ වසර දෙකක් තිස්සේ ජීවත්වන පුද්ගලයෙකු සිටින බව ප්‍රදේශවාසිහු කියා සිටිනවා.\nඅව්ව වැස්ස මෙන්ම වන සතුන්ගෙන් එල්ල විය හැකි කරදර මැද්දේ තනිව ජීවත් වන මෙම පුද්ගලයා සුබ්‍රමනියම් කරුපයියා(47) නැමැත්තෙක්.\nප්‍රදේශවාසින් පවසන ආකාරයට මෙම පුද්ගලයා යාබද අරංගලවත්ත ප්‍රදේශයේ පදිංචි පවුල්වලට නෑකම් කියන්නෙක් වන අතර\nමානසික ආබාධ සහිත පුද්ගලයෙකු බව ද සඳහන්.\nනගරයේ බොහෝ ස්ථානවල ඇවිදිමින් විවිධ වෘත්තින් සඳහා සහාය දක්වමින් සොයා ගන්නා සුළු මුදලකින් සුබ්‍රමනියම් ජීවිතය සරිකරගන්නා බව ඔහු අප සමග කියා සිටියා.\nසුබ්‍රමනියම් ජීවිත්වන වන ලැහැබට ඔබ්බෙන් වූ අරංගල වත්ත ගම්මානයෙන් ඔහු පිළිබඳතොරතුරු විමසීමට අප උත්සහ කළ ද සුබ්‍රමනියම් පිළිබඳ නිසි තොරතුරක් සොයා ගැනීමට නොහැකි වුනා.\nඡායාරූප - නාවුල ඉන්දික අරුණ කුමාර",
       "URL": "https://www.hirunews.lk/162472/වසර-දෙකක්-බෝක්කු-බටයක්-තුළ-සිටි-සුබ්‍රමනියම්-එළියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4492"
}