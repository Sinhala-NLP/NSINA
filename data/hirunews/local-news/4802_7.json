{
       "Source": "hirunews",
       "Timestamp": "Wednesday, 09 November 2016 - 18:18",
       "Headline": "අමාත්‍යවරුන් 10 කට විරුද්ධව ඒකාබද්ධයෙන් අල්ලස් දූෂණ කොමිසමට පැමිණිලි",
       "News Content": "වර්තමාන ආණ්ඩුවේ ප්‍රබල අමාත්‍යවරුන් 10 දෙනෙකුට විරුද්ධව ඉදිරි මාස දෙක ඇතුළත අල්ලස් හෝ දූෂණ විමර්ශන කොමිෂන් සභාවට සහ අපරාධ පරීක්ෂණ දෙපාර්තමේන්තුවට පැමිණිලි කරන බව ඒකාබද්ධ විපක්ෂය පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී මහින්දානන්ද අලුත්ගමගේ කියා සිටියේ එහි පළමු පැමිණිල්ල පසුගියදා අග්‍රාමාත්‍යවරයාට එරෙහිව අල්ලස් හෝ දූෂණ විමර්ශන කොමිසම වෙත ඉදිරිපත් කළ බවයි.\nමේ අතර ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී රමේෂ් පතිරණ ඇතුලු  මන්ත්‍රිවරුන් පිරිසක් මුදල් අමාත්‍යවරයාට එරෙහිව අල්ලස් හෝ දූෂණ විමර්ශන කොමිසම වෙත අද පැමිණිල්ලක් ඉදිරිපත් කරනු ලැබුවා.",
       "URL": "https://www.hirunews.lk/147201/අමාත්‍යවරුන්-10-කට-විරුද්ධව-ඒකාබද්ධයෙන්-අල්ලස්-දූෂණ-කොමිසමට-පැමිණිලි",
       "Category": "Local News",
       "Parent URL": "https://www.hirunews.lk/local-news.php?pageID=4802"
}