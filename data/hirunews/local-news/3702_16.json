{
       "Source": "hirunews",
       "Timestamp": "Friday, 12 October 2018 - 16:19",
       "Headline": "නව අගවිනිසුරු ලෙස ශ්‍රේෂ්ඨාධිකරණ විනිසුරු නලින් පෙරේරා දිවුරුම් දීමට නියමිත බව අධිකරණ ඇමතිනිය කියයි",
       "News Content": "ජනාධිපති මෛත්‍රීපාල සිරිසේන යෝජනා කර, පසුව ආණ්ඩුක්‍රම ව්‍යවස්ථා සභාවේ අනුමැතිය ද හිමි වූ ශ්‍රේෂ්ඨාධිකරණ විනිසුරු නලින් පෙරේරා නව අගවිනිසුරුවරයා ලෙස දිවුරුම්දීමට නියමිත බව අධිකරණ අමාත්‍ය තලතා අතුකෝරළ පවසනවා.\nහිරු ප්‍රවෘත්ති අංශය කළ විමසීමකදී ඇය කියා සිටියේ ඇතැම් විට අගවිනිසුරුවරයාගේ දිවුරුම්දීම අද දිනයේ ද සිදුවිය හැකි බවයි.\nකතානායක කරූ ජයසූරියගේ ප්‍රධානත්වයෙන් ආණ්ඩුක්‍රම ව්‍යවස්ථා සභාව අද දහවල් පාර්ලිමේන්තුවේදී රැස් වූ අතර, එහිදී නව අගවිනිසුරුවරයා ලෙස පත් කිරීමට ජනපති යෝජනා කළ ශ්‍රේෂ්ඨාධිකරණ විනිසුරු නලින් පෙරේරාට ව්‍යවස්ථාදායක සභාවේ අනුමැතිය හිමි වුණා.",
       "URL": "https://www.hirunews.lk/201977/නව-අගවිනිසුරු-ලෙස-ශ්‍රේෂ්ඨාධිකරණ-විනිසුරු-නලින්-පෙරේරා-දිවුරුම්-දීමට-නියමිත-බව-අධිකරණ-ඇමතිනිය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3702"
}