{
       "Source": "hirunews",
       "Timestamp": "Thursday, 20 May 2021 - 19:57",
       "Headline": "කොළඹ වරාය නගරයේ පාර්ශවකරුවෙකු වන්න ජනපතිගෙන් ආරාධනා (වීඩියෝ)",
       "News Content": "ලොව වේගයෙන් දියුණු වන කලාපයක හදවතෙහි පිහිටා ඇති කොළඹ වරාය නගරයේ පාර්ශවකරුවෙකු වන ලෙසට ජනාධිපති ගෝඨාභය රාජපක්ෂ සියළු ජාතීන්ට ආරාධනා කළා.\nජනාධිපතිවරයා මේ බව කියා සිටියේ ආසියාවේ අනාගතය පිළිබදව 26 වන ජාත්‍යන්තර සමුළුව අමතමින්. ජපානයේ නික්කෙයි පුවත්පත මගින් වාර්ෂිකව සංවිධාන කරන මෙම සමුළුව පවතින කොරෝනා වසංගත තත්ත්වය හමුවේ මෙවර පැවැත්වුණේ වීඩියෝ තාක්ෂණය ඔස්සේයි.\nකොළඹ වරාය නගරය දකුණු ආසියාවට පිවිසෙන දොරටුවක් බවට පත්වනු ඇති බව සදහන්  කළ ජනාධිපතිවරයා, මෙම නවතම සංවර්ධන ක්‍රියාදාමය ජාත්‍යන්තර ව්‍යාපාර සදහා ආකර්ශනීය නව අවස්ථාවක් සපයනු ලබන බව පෙන්වා දුන්නා.",
       "URL": "https://www.hirunews.lk/271972/කොළඹ-වරාය-නගරයේ-පාර්ශවකරුවෙකු-වන්න-ජනපතිගෙන්-ආරාධනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1939"
}