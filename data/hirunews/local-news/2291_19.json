{
       "Source": "hirunews",
       "Timestamp": "Sunday, 06 December 2020 - 14:36",
       "Headline": "කටාර් රාජ්‍යයේ නව ශ්‍රී ලංකා තානාපති ලෙස එම්. මොහොමඩ් පත් කෙරේ",
       "News Content": "කටාර් රාජ්‍යයේ නව ශ්‍රී ලංකා තානාපතිවරයා ලෙස එම්. මොහොමඩ් පත් කිරීමට පාර්ලිමේන්තුවේ උසස් නිළතල පිළිබඳ කාරක සභාවේ අනුමැතිය හිමිව තිබෙනවා. එමෙන්ම, අමාත්‍යාංශ ලේකම්වරුන් 4 දෙනෙකුගේ පත්වීම් සඳහා ද මෙහිදී අනුමැතිය හිමි වූ බවයි පාර්ලිමේන්තුවේ සන්නිවේදන දෙපාර්තමේන්තුව නිවේදනය කළේ.\nඑලෙස අනුමැතිය හිමි වූ ලේකම්වරුන් වන්නේ පරිසර අමාත්‍යාංශයේ ලේකම් වෛද්‍ය අනිල් ජාසිංහ, ජල සම්පාදන අමාත්‍යාංශයේ ලේකම් ආචාර්ය ප්‍රියාත් බන්දු වික්‍රම, උසස් අධ්‍යාපන අමාත්‍යාංශ ලේකම් මහාචාර්ය කපිල පෙරේරා සහ අධිකරණ අමාත්‍යාංශ ලේකම් ප්‍රියන්ත මායාදුන්නේයි.",
       "URL": "https://www.hirunews.lk/256421/කටාර්-රාජ්‍යයේ-නව-ශ්‍රී-ලංකා-තානාපති-ලෙස-එම්-මොහොමඩ්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2291"
}