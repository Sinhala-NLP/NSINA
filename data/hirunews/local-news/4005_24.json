{
       "Source": "hirunews",
       "Timestamp": "Wednesday, 04 April 2018 - 7:42",
       "Headline": "අධිකරණ සංශෝධන පනත යළි නීතිපතිට",
       "News Content": "විශේෂ මහාධිකරණ පිහිටුවන අධිකරණ සංවිධාන සංශෝධන පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට අනුකූල නොවන බැවින් ඒවා සංශෝධනය කිරීම සඳහා නීතිපතිවරයා වෙත යොමු කර තිබෙනවා.\nනීතිපතිවරයා, අල්ලස් කොමිසමේ නිලධාරීන්, නීතීඥවරුන් ඇතුලු නිලධාරීන්ගෙන් සමන්විත වූ කමිටු සාකච්ඡාවක් ඊයේ (03) පාර්ලිමේන්තුවේදි පැවති බවයි ශ්‍රී ලංකා නීතීඥ සංගමයේ සභාපති, ජනාධිපති නීතීඥ යූ.ආර්. ද සිල්වා කියා සිටියේ.\nමෙම අධිකරණ සංවිධාන පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට අනුකූල නොවන බව ශ්‍රේෂ්ඨාධිකරණය දැනුම් දී ඇතැයි කථානායකවරයා ඊයේ පාර්ලිමේන්තුවේදී ප්‍රකාශ කළා.",
       "URL": "https://www.hirunews.lk/187594/අධිකරණ-සංශෝධන-පනත-යළි-නීතිපතිට",
       "Category": "Local News",
       "Parent URL": "https://www.hirunews.lk/local-news.php?pageID=4005"
}