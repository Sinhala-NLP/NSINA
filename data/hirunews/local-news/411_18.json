{
       "Source": "hirunews",
       "Timestamp": "Sunday, 16 April 2023 - 8:23",
       "Headline": "දකුණු මුහුදු තීරයෙන් සොයාගත් හෙරොයින් තොගය කිලෝ 175ක් බවට හෙළිවේ",
       "News Content": "දකුණු මුහුදු තීරයේදී නාවික හමුදා භාරයට ගත් බහුදින ධීවර යාත්‍රාවේ හෙරොයින් කිලෝග්‍රෑම් 175 කට වැඩි ප්‍රමාණයක් පවතිනු ඇති බවට පොලිස් මත්ද්‍රව්‍යනාශක කාර්යාංශය පවසනවා.\nඒවා පාර්සල් 10 ක් ලෙස සකස්කර තිබූ බවයි එහි ප්‍රකාශකයෙකු සඳහන් කළේ.\nඅදාළ බහුදින යාත්‍රාව මේ වන විට දකුණු මුහුදේ සිට ගාල්ල වරාය වෙත රැගෙන එමින් පවතින බවයි වාර්තා වන්නේ.\nමෙම යාත්‍රාව සැකකරුවන් 06 දෙනෙකු සමග අත්අඩංගුවට ගෙන තිබුණේ නාවික හමුදාව, පොලිසිය සහ බුද්ධි අංශ එක්ව සිදුකළ විශේෂ සෝදිසි මෙහෙයුමකදියි.\nඅදාළ හෙරොයින් තොගය කුමන රටක සිට ගෙන ආවේද යන්න පිළිබඳ තවමත් නිශ්චිතව අනාවරණය කරගෙන නැහැ.",
       "URL": "https://www.hirunews.lk/332631/දකුණු-මුහුදු-තීරයෙන්-සොයාගත්-හෙරොයින්-තොගය-කිලෝ-175ක්-බවට-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=411"
}