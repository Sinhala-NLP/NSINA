{
       "Source": "hirunews",
       "Timestamp": "Saturday, 16 October 2021 - 8:31",
       "Headline": "LPL වෙන්දේසියටත් පෙර ජැෆ්නා කිංග්ස් කණ්ඩායම ෆාෆ් ඩූ ප්ලෙසිස් වෙනුවෙන් සල්ලි මල්ල හොල්ලයි",
       "News Content": "චෙන්නායි සුපර් කිංග්ස් කණ්ඩායමට ජය හිමිකර දෙමින් ඊයේ නිමා වූ ඉන්දීය ප්‍රිමියර් ලීග් තරගාවලියේ අවසන් මහා තරගයේ වීරයා බවට පත්වන්නට දකුණු අප්‍රිකානු ක්‍රීඩක ෆාෆ් ඩූ ප්ලෙසිස් සමත් වුණා.\nඒ අවසන් තරගයේ දී කොල්කටා නයිට් රයිඩර්ස් කණ්ඩායමට එරෙහිව පන්දු 59කදී වේගවත් ලකුණු 86ක් රැස් කරමින්.\nමේ අතර ලබන දෙසැම්බරයේ ආරම්භ වීමට නියමිත ලංකා ප්‍රිමියර් ලීග් තරගාවලිය සඳහා ජැෆ්නා කිංග්ස් කණ්ඩායමේ විදේශීය ක්‍රීඩකයෙකු ලෙස ෆාෆ් ඩූ ප්ලෙසිස් තෝරාගෙන ඇති බව ක්‍රිකට් ආරංචි මාර්ග පවසනවා.\nෆාෆ් ඩූ ප්ලෙසිස් මෙවර ඉන්දීය ප්‍රිමියර් ලීග් තරගාවලියේ දී වැඩිම ලකුණු ලාභීන් අතර දෙවන ස්ථානයේ පසුවන්නේ තරගාවලිය තුළ ලකුණු 633ක් රැස් කරමින්.\nලංකා ප්‍රිමියර් ලීග් විස්සයි විස්ස තරඟාවලියේ ක්‍රීඩක වෙන්දිසියට පෙර විදේශීය ක්‍රීඩකයින් දෙදෙනෙකු තෝරා ගැනීමට කණ්ඩායම් හිමිකරුවන්ට අවසර ලබා දී ඇති බවයි වාර්තා වන්නේ.\nතරගාවලිය වෙනුවෙන් එක් කණ්ඩායමක් සඳහා විදෙස් ක්‍රීඩකයින් පස් දෙනෙකු මිලදී ගැනීමට ක්‍රීඩක වෙන්දේසියේ දී අවස්ථාව උදාකර දී තිබෙනවා.\nමේ අතර ලබන දෙසැම්බරයේ ආරම්භ වීමට නියමිත ලංකා ප්‍රිමියර් ලීග් තරගාවලියේ තරග කාල සටහන පසුගියදා ප්‍රකාශයට පත් කරන්නට තරග සංවිධායකයි කටයුතු කරනු ලැබුවා.",
       "URL": "https://www.hirunews.lk/285140/lpl-වෙන්දේසියටත්-පෙර-ජැෆ්නා-කිංග්ස්-කණ්ඩායම-ෆාෆ්-ඩූ-ප්ලෙසිස්-වෙනුවෙන්-සල්ලි-මල්ල-හොල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1625"
}