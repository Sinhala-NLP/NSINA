{
       "Source": "hirunews",
       "Timestamp": "Thursday, 23 June 2022 - 16:19",
       "Headline": "නීතිවිරෝධී ලෙස මෙරටට රැගෙන ආ සුඛෝපභෝගී වාහන 5 ක් රේගු භාරයට (වීඩියෝ හා ඡායාරූප)",
       "News Content": "වාහන අමතර කොටස් ගෙන්වන මුවාවෙන් නීතිවිරෝධී අන්දමින් මෙරටට රැගෙනවිත් තිබූ සුඛෝපභෝගි වාහන 5 ක් රේගුව විසින් සොයා ගෙන තිබෙනවා.\nඔරුගොඩවත්ත රේගු අංගනයේ බහාලුම් 5 ක තිබී මෙම වාහන සොයා ගෙන ඇති බවයි වාර්තා වන්නේ.\nඑංගලන්තයේ සිට මෙම රථ වාහන ගෙන්වා තිබෙනවා.\nමේ අතර විදෙස් රටවලින් භාණ්ඩ ආනයනය සීමා කර ඇති මොහොතක, නීතිවිරෝධීව හා ඉතා සූක්ෂ්ම අන්දමින් මෙරටට ගෙන්වූ භාණ්ඩ තොගයක් ද එහි තිබූ කන්ටේනර් දෙකකින් සොයාගෙන තිබෙනවා.\nඑහිදී අමරිකානු ඩොලර් 40,000ක් වටිනා විස්කි බෝතල් 2500ක්, රූපලාවන්‍ය ද්‍රව්‍ය තොගයක්, එන්ජින් ඔයිල්, කහ සහ ලයිටර් තොගයක් රේගු භාරයට ගැනුණා.\nමෙම භාණ්ඩ සියල්ලේම වටිනාකම රුපියල් මිලියන 50කට අධික බවයි වාර්තා වන්නේ.",
       "URL": "https://www.hirunews.lk/307977/නීතිවිරෝධී-ලෙස-මෙරටට-රැගෙන-ආ-සුඛෝපභෝගී-වාහන-5-ක්-රේගු-භාරයට-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1073"
}