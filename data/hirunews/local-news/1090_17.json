{
       "Source": "hirunews",
       "Timestamp": "Thursday, 16 June 2022 - 18:04",
       "Headline": "මන්නාරමේ පුනර්ජනනීය බලශක්ති ව්‍යාපෘතියට එරෙහිව ගෝඨා ගෝ ගම විරෝධතාකරුවන් පිරිසක් විදුලිබල අමාත්‍යාංශය ඉදිරිපිටට",
       "News Content": "මන්නාරමේ ක්‍රියාත්මක කිරීමට සූදානම් කෙරෙන පුනර්ජනනීය බලශක්ති ව්‍යාපෘතිය සම්බන්ධයෙන් ගාලු මුවදොර ගෝඨා ගෝ ගම විරෝධතා කරුවන් පිරිසක් විදුලිබල අමාත්‍යාංශය ඉදිරිපිට විරෝධතාවක් ආරම්භ කළා.\nමෙහිදී විරෝධතාකරුවන් කියා සිටියේ පුනර්ජනනීය බලශක්තිය මේ මොහොතේ ශ්‍රී ලංකාවට අත්‍යවශ්‍ය දෙයක් වුවද එම ව්‍යාපෘති හරහා අත යට සිදුවන ගනුදෙනු වහා නවතා දැමිය යුතු බවයි.\nමන්නාරමේ ක්‍රියාත්මක වන මෙම පුනර්ජනනීය බලශක්ති ව්‍යාපෘතියට ඉන්දියාවේ අදානී සමූහ ව්‍යාපාරය සම්බන්ධ කර ගෙන ඇත්තේ නියමිත පටිපාටියට පිටින් යමින් බව විරෝධතාකරුවන් චෝදනා කරනවා.\nබම්බලපිටියේ සුපිරි වෙළඳ සංකීර්ණයක් ඉදිරිපිට ඇති විදුලිබල අමාත්‍යංශ ප්‍රධාන ගොඩනැගිල්ල ඉදිරිපිටයි මෙම විරෝධතාව පැවැත්වුනේ.",
       "URL": "https://www.hirunews.lk/307317/මන්නාරමේ-පුනර්ජනනීය-බලශක්ති-ව්‍යාපෘතියට-එරෙහිව-ගෝඨා-ගෝ-ගම-විරෝධතාකරුවන්-පිරිසක්-විදුලිබල-අමාත්‍යාංශය-ඉදිරිපිටට",
       "Category": "Local News",
       "Parent URL": "https://www.hirunews.lk/local-news.php?pageID=1090"
}