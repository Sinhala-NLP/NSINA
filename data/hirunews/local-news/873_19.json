{
       "Source": "hirunews",
       "Timestamp": "Monday, 12 September 2022 - 13:55",
       "Headline": "අන්තර් පාර්ලිමේන්තු සංගමයේ මහ ලේකම් කථානායක හමුවෙයි",
       "News Content": "දිවයිනට පැමිණි අන්තර් පාර්ලිමේන්තු සංගමයේ මහ ලේකම් මාටින් චොන්ගොන් අද පෙරවරුවේ කථානායක මහින්ද යාපා අබේවර්ධන හමුවී තිබෙනවා.\nපාර්ලිමේන්තුවේ සන්නිවේදන දෙපාර්තමේන්තුව සදහන් කළේ එහි දී පාර්ලිමේන්තු ක්‍රමවේදය සම්බන්ධයෙන් සාකච්ඡා වී ඇති බවයි.\nඑමෙන් ම අන්තර් පාර්ලිමේන්තු සංගමයේ මහ ලේකම්වරයා අද පස්වරුවේ සභානායක අමාත්‍ය සුසිල් ප්‍රේමජයන්ත් හමුවී සාකච්ඡාවක නිරතවන බව ද එම දෙපාර්තමේන්තුව ප්‍රකාශ කළා.\nඉන් අනතුරුව ඔහු ජනාධිපති රනිල් වික්‍රමසිංහ සහ අග්‍රාමාත්‍ය දිනේෂ් ගුණවර්ධන හමුවීමට නියමිතයි.\nඔහු දිවයිනට පැමිණියේ ජනාධිපති රනිල් වික්‍රමසිංහ, අග්‍රාමාත්‍යවරයාව සිටියදී කළ ආරාධනාවකට අනුවයි.",
       "URL": "https://www.hirunews.lk/315225/අන්තර්-පාර්ලිමේන්තු-සංගමයේ-මහ-ලේකම්-කථානායක-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=873"
}