{
       "Source": "hirunews",
       "Timestamp": "Sunday, 02 July 2023 - 22:42",
       "Headline": "ගාලු කථිකාවත ගාල්ලේදී",
       "News Content": "ගාලු කථිකාව ජාත්‍යන්තර සමුද්‍රීය සමුළුව පැවැත්වෙන ස්ථානය වෙනස් කිරීමකින් තොරව නියමිත පරිදි ගාල්ලේදී පැවැත්වෙන බව ශ්‍රී ලංකා නාවික හමුදාව මේ සතියේ නිවේදනය කළා\nනාවික හමුදා මාධ්‍ය අධ්‍යක්ෂ පසුගිය සතියේ සන්ඩේ ටයිම්ස් පුවත්පතේ සදහන් කළේ වියදම් කපා හැරීමට ආරක්ෂක කටයුතු ආරක්ෂක හමුදා විසින් පවත්වාගෙන යනු ලබන ස්ථාන කරා ගෙන යයි’ යන ශීර්ෂ පාඨය යටතේ ආරක්ෂක අමාත්‍යාංශය පළ කර ඇති පුවතක් කෙරෙහි අවධානය යොමු කරන බවයි.\nඑහෙත් ඒ ප්‍රවෘත්තියේ සඳහන් ශ්‍රී ලංකා නාවික හමුදාවේ බහුකාර්ය ශාලාව මෙතෙක් විවෘත කර නොමැති නිසා අනුව වසර කිහිපයක සිට ක්‍රියාත්මක වූ පරිදි මෙවර ද සමුළුව ගාල්ලේදී පැවැත්වීමට තීරණය කර තිබූ අතර ඒ පිළිබඳ තොරතුරු ගාලු කථිකාව වෙබ් අඩවියේ පළ කර තිබූ බව ඔහු පැවසීය.\nප්‍රවෘත්තියේ සඳහන් පරිදි ආරක්ෂක හමුදා ස්ථාන භාවිත කිරීමේ හැකියාව පිළිබඳව ජනාධිපති ලේකම් කාර්යාලයේ අවධානය යොමුව තිබෙන නමුත් එළඹෙන ඔක්තෝම්බර් මාසයේදී පැවැත්වීමට නියමිත සම්මන්ත්‍රණය සඳහා ස්ථානය වෙනස් කිරීමට හැකියාවක් නොමැති නිසා එය නියමිත පරිදි ගාල්ලේදී පැවැත්වෙනු ඇති බවට නාවික හමුදා මාධ්‍ය ප්‍රකාශකවරයා වැඩිදුරටත් ප්‍රකාශ කලා‍.",
       "URL": "https://www.hirunews.lk/339786/ගාලු-කථිකාවත-ගාල්ලේදී",
       "Category": "Local News",
       "Parent URL": "https://www.hirunews.lk/local-news.php?pageID=219"
}