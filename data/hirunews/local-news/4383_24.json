{
       "Source": "hirunews",
       "Timestamp": "Sunday, 06 August 2017 - 14:21",
       "Headline": "බලාගාර පිහිටුවීමට ජාත්‍යන්තර ටෙන්ඩර් කැඳවයි",
       "News Content": "ඉදිරි වසර 5 ක කාලය තුළ ජාතික විදුලි පද්ධතියේ ධාරිතාව වර්ධනය කරලීමේ අරමුණෙන් නව බලාගාර පිහිටුවීම සඳහා ජාත්‍යන්තර ටෙන්ඩර් කැඳවීමට විදුලිබල හා පුනර්ජනනීය බලශක්ති අමාත්‍යාංශය තීරණය කර තිබෙනවා.\nනියඟය හේතුවෙන් ජල විදුලි උත්පාදනය පහත වැටීම මෙන්ම ඉල්ලුම ඉහළ යාම නිසා ඉදිරියේදී සිදුවිය හැකි විදුලි හිඟය මගහැරීම සඳහා මෙවැනි පියවරක් අවශ්‍ය බව අමාත්‍යාංශයේ අදහසයි.\nමෙහිදී අඩු පිරිවැයකින් විදුලිය නිෂ්පාදනය කොට එම වාසිය පාරිභෝගිකයන්ට ලබාදීමට අදහස් කරන බව විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන සඳහන් කළා.",
       "URL": "https://www.hirunews.lk/167761/බලාගාර-පිහිටුවීමට-ජාත්‍යන්තර-ටෙන්ඩර්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4383"
}