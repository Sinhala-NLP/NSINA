{
       "Source": "hirunews",
       "Timestamp": "Thursday, 08 December 2022 - 8:27",
       "Headline": "සන්ධ්‍යා එක්නැලිගොඩ 2022 ලොව ආනුභාව සම්පන්න සහ බලගතු කාන්තාවන් 100 දෙනා අතරට",
       "News Content": "BBC විසින් හෙළිදරව් කර තිබෙන 2022 සඳහා ලොව පුරා සිටින ආනුභාව සම්පන්න සහ බලගතු කාන්තාවන් 100 දෙනෙකුගේ ලැයිස්තුවට සන්ධ්‍යා එක්නැලිගොඩ ද ඇතුළත් කර තිබෙනවා.\nමානව හිමිකම් ක්‍රියාකාරිනියක සහ උද්ඝෝෂකයෙකු වන සන්ධ්‍යා එක්නැලිගොඩ තම ආදරණීයයන් අහිමි වූ දහස් ගණන් මවුවරුන්ට සහ භාර්යාවන්ට උපකාර කරන්නියක් ලෙස යි බී.බී.සීය හඳුන්වා ඇත්තේ.\nඇයගේ සැමියා, ප්‍රකට ගවේෂණාත්මක මාධ්‍යවේදියෙකු සහ කාටූන් ශිල්පියෙකු වූ ප්‍රගීත් එක්නැලිගොඩ යි.\nඔහු 2010 ජනවාරි මාසයේ දී අතුරුදහන් වූ අතර, ප්‍රගීත් එක්නැලිගොඩ රජයේ ප්‍රබල විවේචකයෙකු ද වුණා.\nදෙමළ කොටි බෙදුම්වාදීන්ට සිදු වූ බව කියන අපයෝජනයන් ද ඔහු විමර්ශනය කළා.\nඔහු අතුරුදහන් වූ දා සිට දෙදරු මවක් වූ සන්ධ්‍යා එක්නැලිගොඩ යුක්තිය පතා විවිධ අරගළ සිදු කළ අතර, තම සැමියා පැහැරගෙන යාම සම්බන්ධයෙන් ශ්‍රී ලංකාවේ හිටපු ජනාධිපති මහින්ද රාජපක්ෂගේ ආධාරකරුවන් වගකිව යුතු බවට යි ඇය චෝදනා කරන්නේ.\n''මම සෑ ම අවස්ථාවක දී ම අන් අය වෙනුවෙන් සටන් කරන, නිර්මාණාත්මක අරගළයක යෙදෙන, අපහාස සහ අවලාද මධ්‍යයේ කැප වීමෙන් අභියෝග ජය ගන්නා කාන්තාවක්'' යනුවෙන් සන්ධ්‍යා එක්නැලිගොඩ පවසනවා.",
       "URL": "https://www.hirunews.lk/322201/සන්ධ්‍යා-එක්නැලිගොඩ-2022-ලොව-ආනුභාව-සම්පන්න-සහ-බලගතු-කාන්තාවන්-100-දෙනා-අතරට",
       "Category": "Local News",
       "Parent URL": "https://www.hirunews.lk/local-news.php?pageID=681"
}