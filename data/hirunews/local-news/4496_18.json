{
       "Source": "hirunews",
       "Timestamp": "Saturday, 27 May 2017 - 10:50",
       "Headline": "සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවාසයක් වටලා දෙදෙනෙකු අත්අඩංගුවට",
       "News Content": "ගල්කිස්ස, වටරප්පල ප්‍රදේශයේ ආයුර්වේද සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවාසයක් වටලා දෙදෙනෙකු ඊයේ (26) පස්වරුවේ අත්අඩංගුවට ගෙන තිබෙනවා.\nඅදාල ස්ථානයේ කළමණාකාරවරයා ලෙස කටයුතු කළ පුද්ගලයෙක් සහ ගණිකා වෘත්තියේ නියැලුණු කාන්තාවක් මෙලෙස අත්අඩංගුවට ගත් බවයි වාර්තා වන්නේ.\nඅත්අඩංගුවට පත් සැකකරු සහ සැකකාරිය වයස අවුරුදු 21,38 යන වයස් වල පසුවන අවිස්සාවේල්ල සහ දිවුලදෙනිය යන ප්‍රදේශවල පදිංචිකරුවන් බවයි පොලිසිය පැවසුවේ.\nගල්කිස්ස දුෂණ මර්ධන අංශයේ නිලධාරීන් විසින් මෙම වැටලීම සිදුකර ඇති අතර සැකකරුවන් අද දින ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/162267/සම්බාහන-මධ්‍යස්ථානයක්-මුවාවෙන්-පවත්වාගෙන-ගිය-ගණිකා-නිවාසයක්-වටලා-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4496"
}