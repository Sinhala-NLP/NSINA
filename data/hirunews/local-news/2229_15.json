{
       "Source": "hirunews",
       "Timestamp": "Wednesday, 06 January 2021 - 17:47",
       "Headline": "මාතලේ මහ නගර සභාවට නව නගරාධිපතිවරයෙක්",
       "News Content": "මාතලේ මහ නගර සභාවට නව නගරාධිපතිවරයෙක් තේරී පත්වී තිබෙනවා.\nඒ නගරාධිපතිවරයා තෝරා පත්කර ගැනීම වෙනුවෙන් අද පැවති රහස් ඡන්දයකදීයි.\nඒ අනුව ශ්‍රී ලංකා පොදුජන පෙරමුණේ නගරාධිපති අපේක්ෂක පාලිත ජයසේකර ඡන්ද 9ක් ලබාගෙන ඇති අතර ඡන්ද 10ක් ලබාගත් ශ්‍රී ලංකා නිදහස් පක්ෂයේ සන්දනම් ප්‍රකාශ් මාතලේ නගරාධිපතිවරයා වශයෙන් තේරී පත්වුනා.\nමධ්‍යම පළාත් ආණ්ඩුකාරවරයා විසින් හිටපු නගරාධිපති ඩල්ජිත් අලුවිහාරේ ධුරයෙන් ඉවත් කිරීම හේතුවෙනුයි එය පුරප්පාඩුවී පැවතුනේ.\nමාතලේ මහ නගර සභාවේ මහජන නියෝජිතයන් 21ක් සිටින අතර අද පැවති ඡන්ද විමසීමට එක්සත් ජාතික පක්ෂයේ නියෝජිතයන් දෙදෙනෙක් සභාවට පැමිණ සිටියේ නැහැ.",
       "URL": "https://www.hirunews.lk/259001/මාතලේ-මහ-නගර-සභාවට-නව-නගරාධිපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=2229"
}