{
       "Source": "hirunews",
       "Timestamp": "Thursday, 26 January 2023 - 10:19",
       "Headline": "විදුලිය පාවිච්චි කරන්නන්ගේ සංගමයේ ලේකම් අධිකරණයට",
       "News Content": "මහජන උපයෝගිතා කොමිසමේ සාමාජිකයින් දෙදෙනෙකුට තර්ජනය කිරීමේ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි විදුලි පාවිච්චි කරන්නන්ගේ සංගමයේ ලේකම් සංජීව ධම්මික අද (26) පෙරවරුවේ කොටුව මහේස්ත්‍රාත් අධිකරණයට රැගෙන එනු ලැබුවා.\nඒ ඊට අදාළ නඩුවට පෙනී සිටීම සඳහා යි.\nඑම සිද්ධිය සම්බන්ධයෙන් රක්ෂිත බන්ධනාගාරගත කර සිටින සමඟි ඒකාබද්ධ වෘත්තීය සමිති සන්ධානයේ කැඳවුම්කරු ආනන්ද පාලිත ස්කයිප් තාක්ෂණය ඔස්සේ ඒ සඳහා ඉදිරිපත් කළ බවට එහි සිටින හිරු වාර්තාකරු සඳහන් කළේ.\nතමන්ට මරණ තර්ජන එල්ල කළ බවට මහජන උපයෝගිතා කොමිසමේ සාමාජිකයන් වන මොහාන් සමරනායක සහ උදේනි වික්‍රමසිංහ කළ පැමිණිල්ලකට අනුව යි පසුගිය සඳුදා ඔවුන් දෙදෙනා කොල්ලුපිටිය පොලිීසිය මගින් අත්අඩංගුවට ගනු ලැබුවේ.",
       "URL": "https://www.hirunews.lk/325914/විදුලිය-පාවිච්චි-කරන්නන්ගේ-සංගමයේ-ලේකම්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=578"
}