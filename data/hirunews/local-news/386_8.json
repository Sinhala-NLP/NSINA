{
       "Source": "hirunews",
       "Timestamp": "Thursday, 27 April 2023 - 20:19",
       "Headline": "කුඩු සලිඳු සහ හරක් කටා බලන්න කොටුව මහේස්ත්‍රාත් CIDයට",
       "News Content": "කොටුව මහේස්ත්‍රාත් තිළිණ ගමගේ අපරාධ පරීක්ෂණ දෙපාර්තමේන්තුව වෙත ගොස් රැඳවුම් භාරයේ සිටින ප්‍රබල මත්ද්‍රව්‍ය ජාවාරම්කරුවන් දෙදෙනෙකු වන කුඩු සළිදු සහ හරක් කටා නිරීක්ෂණය කළා.\nඑසේම සංවිධානාත්මක අපරාධ කල්ලි සාමාජිකයෙකු වූ පානදුර චුට්ටේ හෙවත් තෙවරාසගේ අමිල සුසිර ප්‍රනාන්දුද මහේස්ත්‍රාත්වරයා විසින් නිරීක්ෂණය කළ බවයි අප අධිකරණ වාර්තාකරු සඳහන් කළේ.\nසැකකරුවන්ට පහරදීම් සිදුව තිබේ ද, අවශ්‍ය පහසුකම් පවතී ද? යන කරුණු එහිදී නිරීක්ෂණය කළ මහේස්ත්‍රාත්වරයා ගැටලුවක් නොමැති බව ඔවුන් ප්‍රකාශ කළ නිසා ඊට අදාළව සටහන් යොදනු ලැබුවා.",
       "URL": "https://www.hirunews.lk/333623/කුඩු-සලිඳු-සහ-හරක්-කටා-බලන්න-කොටුව-මහේස්ත්‍රාත්-cidයට",
       "Category": "Local News",
       "Parent URL": "https://www.hirunews.lk/local-news.php?pageID=386"
}