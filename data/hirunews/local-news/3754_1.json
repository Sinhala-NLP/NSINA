{
       "Source": "hirunews",
       "Timestamp": "Tuesday, 11 September 2018 - 16:04",
       "Headline": "නීතිවිරෝධීව රැඳී සිටි ශ්‍රී ලාංකිකයින් 9 දෙනෙකු ඕස්ට්‍රේලියාවෙන් පිටුවහල් කෙරේ",
       "News Content": "නීතිවිරෝධී අන්දමින්  ඕස්ට්‍රේලියාවට සංක්‍රමණය වී සිටි ශ්‍රී ලාංකිකයින් 9 දෙනෙකු එරටින් පිටුවහල් කර අද දිවයිනට එවා තිබුණා.\nමෙම පුද්ගලයින් යාපනය සහ වවුනියාව ප්‍රදේශවල පදිංචි පිරිමි පුද්ගලයින් වන අතර  ඕස්ට්‍රේලියාවට අයත් විශේෂ ගුවන් යානයකින් ඔවුන් අද උදෑසන කටුනායක - බණ්ඩාරනායක ජාත්‍යන්තර ගුවන් තොටුපලට පැමිණි බවයි හිරු ගුවන් තොටුපල වාර්තාකරු සඳහන් කළේ.\nමෙම පිරිස ගුවන් තොටුපල ආගමන විගමන දෙපාර්තමේන්තු නිලධාරීන් වෙත භාරදී ඇති අතර, අපරාධ පරීක්ෂණ දෙපාර්තමේන්තුව වැඩිදුර පරීක්ෂණ සිදුකරනවා.",
       "URL": "https://www.hirunews.lk/199659/නීතිවිරෝධීව-රැඳී-සිටි-ශ්‍රී-ලාංකිකයින්-9-දෙනෙකු-ඕස්ට්‍රේලියාවෙන්-පිටුවහල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3754"
}