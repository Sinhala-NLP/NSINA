{
       "Source": "hirunews",
       "Timestamp": "Thursday, 28 September 2023 - 9:02",
       "Headline": "T56 උණ්ඩ භාවිත කළ හැකි ගිනි අවියක් සමඟ පුද්ගලයකු අත්අඩංගුවට",
       "News Content": "ඉතා සූක්ෂම ලෙස T56 උණ්ඩ භාවිතා කර වෙඩි තැබිය හැකි දේශිය නිෂ්පාදිත ගිනි අවියක් සමඟ පුද්ගලයකු පොලිස් විශේෂ කාර්ය බළකාය විසින් අත්අඩංගුවට ගෙන තිබෙනවා.\nවිශේෂ කාර්ය බළකා ගම්පොළ කඳවුරේ නිලධාරීන්ට ලද තොරතුරකට අනුව නිලධාරීන් කණ්ඩායමක් විසින් ඊයේ (27) නව කුරුඳුවත්ත පොලිස් වසමේ රාක්ෂාව කඩවීදිය, උඩහේන්තැන්න ප්‍රදේශයේදී මෙම වැටලීම සිදුකර ඇති බවයි වාර්තා වන්නේ.\nඑහිදී T56 උණ්ඩ භාවිතා කර වෙඩි තැබිය හැකි දේශිය නිෂ්පාදිත ගිනි අවියක් සහ T56 උණ්ඩයක් සන්තකයේ තබාගෙන සිටි රාක්ෂාව කඩවීදිය, උඩහේන්තැන්න ප්‍රදේශයේ පදිංචි වයස අවුරුදු 38ක පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා නව කුරුඳුවත්ත පොලිස් ස්ථානය දී තිබෙනවා.",
       "URL": "https://www.hirunews.lk/349613/t56-උණ්ඩ-භාවිත-කළ-හැකි-ගිනි-අවියක්-සමඟ-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2"
}