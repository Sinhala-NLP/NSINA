{
       "Source": "hirunews",
       "Timestamp": "Thursday, 03 February 2022 - 7:43",
       "Headline": "බැසිල් මූල්‍ය අරමුදලට යන ලකුණු (වීඩියෝ)",
       "News Content": "පවතින මුල්‍ය අර්බුදය විසඳීම සඳහා ජාත්‍යන්තර මූල්‍ය අරමුදලේ තාක්ෂණික සහාය ලබා ගැනීම සඳහා ලිඛිත ඉල්ලීමක් සිදු කළ බව මුදල් අමාත්‍ය බැසිල් රාජපක්ෂ ප්‍රකාශ කළා.\nඔහු මේ බව කියා සිටියේ අද (03) පෙරවරුවේ පැවැත්වීමට නියමිත “වැඩ ලක්ෂයක්” ග්‍රාමීය සංවර්ධන ව්‍යාපෘතිය පිළිබඳව දැනුවත් කිරීමට කොළඹ ඊයේ (02) පැවති මාධ්‍ය හමුවකට එක්වෙමින්.\nරටේ පවතින මූල්‍ය අර්බුදයන් විසඳා ගැනීමට අවශ්‍ය කරන තාක්ෂණික දැනුම මූල්‍ය අරමුදලෙන් ලබා ගැනීමට බලාපොරොත්තු වෙමින්, මෙරටට අවශ්‍ය කරන ආර්ථිකමය ශක්‍යතාව එතුළින් නිර්මාණය කර ගැනීම මෙහි අරමුණයි.\nමේ අතර පසුගිය දිනෙක පවතින ආර්ථික අර්බුදයන් සම්බන්ධයෙන් පක්ෂ විපක්ෂ මෙන්ම ආර්ථික විශ්ලේෂකයින් ද විවිධ අවස්ථාවලදී අදහස් පළ කර අතර , බොහෝ දෙනෙකුගේ මතය වූයේ ගැටලුව නිරාකරණය කිරීමට නම් ජාත්‍යන්තර මූල්‍ය අරමුදලටා යා යුතු බව සහ එය වඩාත් සුදුසු බවයි.\nවැඩි විස්තර ;\nමේ අතර ශ්‍රී ලංකා මහ බැංකු අධිපති අජිත් නිවාඩ් කබ්‍රාල් ප්‍රකාශ කළේ, මුදල් අමාත්‍ය බැසිල් රාජපක්ෂ විසින් ඊයේ (02) දින පැවසූවේ, රටේ ආර්ථික ගැටලු විසඳීමට ජාත්‍යන්තර මූල්‍ය අරමුදල වෙත යන්නේ නව සාර්ව මූල්‍ය ඒකකය සඳහා සාමාන්‍ය තාක්ෂණික සහාය ලබා ගැනීමක් සඳහා පමණක් බවයි.\nඅද (03) පෙරවරුවේ ට්විටර් පණිවිඩයක් නිකුත් කරමිනුයි, මහබැංකු අධිපතිවරයා මේ බව සඳහන් කළේ.\nපවතින මුල්‍ය අර්බුදය විසඳීමට ජාත්‍යන්තර මූල්‍ය අරමුදලේ තාක්ෂණිය සහාය ලබා ගැනීම සඳහා ලිඛිත ඉල්ලීමක් සිදු කළ බවට මුදල් අමාත්‍ය බැසිල් රාජපක්ෂ ඊයේ (02) ප්‍රකාශ කළා.\nඒ අද ආරම්භ වුණු “වැඩ ලක්ෂයක්” ග්‍රාමීය සංවර්ධන ව්‍යාපෘතිය පිළිබඳව දැනුවත් කිරීමේ මාධ්‍ය හමුවකට එක්වෙමින්.",
       "URL": "https://www.hirunews.lk/296014/බැසිල්-මූල්‍ය-අරමුදලට-යන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1379"
}