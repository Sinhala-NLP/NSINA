{
       "Source": "hirunews",
       "Timestamp": "Wednesday, 19 October 2022 - 7:48",
       "Headline": "තිළිණි - ඉසුරු අද යළිත් අධිකරණයට",
       "News Content": "බරපතළ මුල්‍ය වංචා සම්බන්ධයෙන් අත්අඩංගුවට ගෙන රක්ෂිත බන්ධනාගාරගත කර සිටින තිළිණි ප්‍රියමාලි සහ ඇගේ පෙම්වතා බව කියන ඉසුරු බණ්ඩාර අද (19) යළි අධිකරණයට ඉදිරිපත් කිරීමට නියමිත යි.\nපෙරේ දා අත්අඩංගුවට ගත් ඉසුරු බණ්ඩාර කොටුව අතිරේක මහේස්ත්‍රාත් ශිලනි පෙරේරා හමුවට ඊයේ ඉදිරිපත් කිරිමෙන් අනතුරුව අද දක්වා රක්ෂිත බන්ධනාගාරගත කෙරුණා.\nබරපතළ මූල්‍ය වංචා චෝදනා යටතේ තිළිණි ප්‍රියමාලි අපරාධ පරීක්ෂණ දෙපාර්තමේන්තුව පසුගිය 6 වනදා අත්අඩංගුවට ගැනීමෙන් අනතුරු ව අද දක්වා රක්ෂිත බන්ධනාගාරගත කෙරුණා.\nමේ වන විට තිළිණි ප්‍රියමාලිට එරෙහි ව සිදු කර ඇති මූල්‍ය වංචා සම්බන්ධයෙන් අපරාධ පරීක්ෂණ දෙපාර්තමේන්තුව වෙත ලැබී ඇති පැමිණිලි සංඛ්‍යාව 11කට අධික යි.",
       "URL": "https://www.hirunews.lk/318231/තිළිණි-ඉසුරු-අද-යළිත්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=794"
}