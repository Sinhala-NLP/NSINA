{
       "Source": "hirunews",
       "Timestamp": "Sunday, 29 August 2021 - 13:16",
       "Headline": "නොවිසදෙන වන අලි ගැටලුව",
       "News Content": "අම්පාර - උහන ප්‍රදේශයේ ගම්මානවලට වන අලි පැමිණිීම හේතුවෙන් තමන් දැඩි අවදානමකට ලක්ව ඇති බව ප්‍රදේශවාසීන් පවසනවා.\nඔවුන් සඳහන් කළේ ගත වූ දින දෙක තුල ගම්මාන වෙත පැමිණි වන අලින් නිවාස 5කට හානි සිදු කර ඇති බවයි.\nගෝනුගල, බණ්ඩාරදූව සහ නවගිරියාව යන ගම්මාන වල  මෙලෙස වන අලින්ගේ තර්ජනයට මුහුණ දෙන්නේ එම ප්‍රදේශ වල දුෂ්කරතා රැසක් මධ්‍යයේ වගා කටයුතු සිදු කරමින් ජීවත් වන ගොවි ජනතාවයි.\nනිසි ලෙස ක්‍රියා කරන විධිමත් අලි වැටක් සකසා ගැටලුව විසඳිමට කටයුතු කරන ලෙසයි ප්‍රදේශවාසීන් බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/280843/නොවිසදෙන-වන-අලි-ගැටලුව",
       "Category": "Local News",
       "Parent URL": "https://www.hirunews.lk/local-news.php?pageID=1724"
}