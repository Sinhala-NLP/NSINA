{
       "Source": "hirunews",
       "Timestamp": "Tuesday, 09 August 2016 - 7:55",
       "Headline": "නීතිවිරෝධී රෙදි පිළි ආනයනය කළ පිටකොටුවේ ඇඟලුම් වෙළදසැලකට සීල්",
       "News Content": "නීතිවිරෝධී අන්දමින් ආනයනය කළ රෙදිපිළි අලෙවි කිරීම සම්බන්ධයෙන් පිටකොටුව ප්‍රදේශයේ ප්‍රසිද්ධ ඇඟලුම් වෙළඳසැලකට රේගු දෙපාර්තමේන්තුවේ විශේෂ විමර්ශන කණ්ඩායමක් විසින් මුද්‍රා තබා තිබෙනවා.\nමුදල් අමාත්‍ය රවී කරුණානායකගෙන් ලද උපදෙස් මත මෙම විමර්ශනය සිදුකර ඇති බව සදහන්.\nඑම වෙළදසැලේ රෙදිපිළි මිලදී ගත් ආකාරය සනාථ කර ගැනීමට හෝ මිලදී ගැනීම් සම්බන්ධයෙන් බිල්පත් ඉදිරිපත් කිරීමට වෙළදසැල් හිමියන් අපොහොසත් වී තිබෙනවා.\nමෙලෙස වෙළදසැල් 4ක් තොරතුරු අපැහැදිලි තත්ත්වයේ පැවති බවයි විමර්ශන නිලධාරීන් සදහන් කර ඇත්තේ.\nඒ අනුව එක් වෙළදසැලකට රේගු විමර්ශන කණ්ඩායම විසින් මෙලෙස මුද්‍රා තබා තිබෙනවා.\nඊයේ මෙලෙස පරීක්ෂා කරන ලද වෙළදසැල් කලක් තිස්සේ බදු ගෙවීමකින් තොරව සංවිධානාත්මක ලෙස රට තුළට රෙදිපිළි රැගෙනවිත් ඇති බවයි පරීක්ෂණවලදී අනාවරණ වී ඇත්තේ.\nඒ හේතුවෙන් වසරකට රුපියල් බිලියන ගණනක බදු මුදල් රටට අහිමි වී ඇති බව මුදල් අමාත්‍යාංශය නිකුත් කළ නිවේදනයක වැඩිදුරටත් දැක්වෙනවා.",
       "URL": "https://www.hirunews.lk/140149/නීතිවිරෝධී-රෙදි-පිළි-ආනයනය-කළ-පිටකොටුවේ-ඇඟලුම්-වෙළදසැලකට-සීල්",
       "Category": "Local News",
       "Parent URL": "https://www.hirunews.lk/local-news.php?pageID=4931"
}