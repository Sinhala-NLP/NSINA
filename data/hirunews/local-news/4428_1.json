{
       "Source": "hirunews",
       "Timestamp": "Tuesday, 11 July 2017 - 8:55",
       "Headline": "නිදි පැදුරේ සිටි දරුවා ඉදිරියේ මව කරගත් අපරාධය",
       "News Content": "තම හත් හැවිරිදි දරුවා අසල නිවසක තබා, තුන් හැවිරිදි දරුවාට කිරි දී  පැදුරේ තබා එම දරුවා හඩමින් බලා සිටියදී මවක් නිවස තුල ගෙළ වැලලා ගෙන මියගිය පුවතක් වාර්තා වනවා.\nමෙලෙස මිය ගොස් ඇත්තේ බණ්ඩාරවෙල, මාලිගාතැන්න, පට්ටියගෙදර ප්‍රදේශයේ පදිංචිව සිටි ධම්මිකා  ප්‍රියන්ති නැමැති 27 හැවිරිදි තරුණ මවක් බවයි වාර්තා වන්නේ.\nඅදාල කාන්තාවගේ සැමියා යුද හමුදාවට අනියුක්තව සේවය කරන බව සදහන්.\n32 හැවිරිදි වියේ පසුවන ඔහු සිය බිරිදගේ මරණය සම්බන්ධයෙන් පොලිසියෙන් කළ ප්‍රශ්න කිරීමේදී පවසා සිටියේ මෙවැන්නක්.\n\"මම යුද හමුදාවේ බර වාහන රියදුරෙක් ලෙස සේවය කරනවා. අප අතර මතබේදයක් අමනාපයක් තිබුනේ නැහැ. බිරිද බලාපොරොත්තු වන දේවල් වල අතපසුවීමක් වුනේ නැහැ. මානසික ආබාධ කිසිවක් තිබුනේ නැහැ. සිද්ධිය වු දින මම අඹගස්දෝව අක්කලාගේ ගෙදර ගියා. මම ආපසු  ත්‍රිරෝද රථයකින් එමින් සිටියදී බිරිද මට ජංගම දුරකථනයෙන් කතා කර ඇය එල්ලී මැරෙනවා කිව්වා.ගෙදර ඇවිත් බලද්දී  නිවසේ කාමරයක සාරියකින් ගෙළ වැළලා ගෙන මිය ගොස් සිටියා\"\nබණ්ඩාරවෙල හදිසි මරණ පරීක්ෂකවරයා විසින් ත්‍රිපුද්ගල ජුරි සභාවක් ඉදිරියේ පසුගිය 09 දා බදුල්ල මහ රෝහලේ දී පවත්වන ලද හදිසි මරණ පරීක්ෂණයේදී අනාවරණය වී ඇත්තේ මෙය ගෙළ වැලලා ගෙන සිදුකර ගත් සියදිවිනසා ගැනීමක් බවයි.",
       "URL": "https://www.hirunews.lk/165584/නිදි-පැදුරේ-සිටි-දරුවා-ඉදිරියේ-මව-කරගත්-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4428"
}