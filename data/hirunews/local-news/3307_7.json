{
       "Source": "hirunews",
       "Timestamp": "Tuesday, 11 June 2019 - 13:14",
       "Headline": "හිටපු මුස්ලිම් ඇමතිවරුන් මහ නාහිමිවරුන් හමුවෙයි - හිස්බුල්ලාගේ ප්‍රකාශයත් හෙළා දකී",
       "News Content": "අමාත්‍ය ධුරවලින් ඉල්ලා අස්වු මුස්ලිම් මන්ත්‍රීවරුන් අද මහනුවරදී අස්ගිරි සහ මල්වතු මහා නා හිමිවරුන් බැහැදුටුවා.\nඅස්ගිරි මහා විහාරයේ පැවති එම සාකච්ඡාවට අස්ගිරි පාර්ශවයේ මහ නායක අතිපූජ්‍ය වරකාගොඩ ශ්‍රී ඤාණරතන නාහිමියන්, මල්වතු අනුනායක අතිපූජ්‍ය නියංගොඩ විජිතසිරි අනුනාහිමියන් ඇතුලූ මහා සංඝ රත්නය එක්ව සිටියා.\nහිටපු අමාත්‍යවරුන් වන රවුෆ් හකීම්, රිෂාඞ් බදීයුදීන්, ෆයිසර් මුස්තාපා, එ.එච්.එම්. ෆවුසි, එම්.එච්.ඒ. හලීම්, එච්.එම්.එම්.හාරිස් ඇතුලූ මුස්ලිම් මන්ත්‍රිවරුන් ඊට එක්ව සිටි අතර, එක්සත් ජාතික පක්ෂයේ සභාපති හිටපු අමාත්‍ය කබීර් හෂීම් සාකච්ඡාවට සහභාගිවී සිටියේ නැහැ.\nඑහිදි හිටපු අමාත්‍ය රවුෆ් හකීම් විසින් තමන් ඇතුලූ මුස්ලිම් මන්ත්‍රීවරුන් අමාත්‍යධුරවලින් ඉවත් විමට බලපෑ හේතු පැහැදිලි කළා.\nඑහිදී අස්ගිරි මහ නාහිමියන් ප්‍රකාශ කළේ සියලූ ජාතින් අතර පවතින සහෝදරත්වය, මිත්‍රත්වය සහ ලබැදියාව ඉදිරියටත් ආරක්ෂා කිරිමට කටයුතු කළ යුතු බවයි.\nමහා නාහිමිවරුන් බැහැදැකීමෙන් අනතුරුව හිරු ප්‍රවෘත්ති අංශයට අදහස් දැක්වු පාර්ලිමේන්තු මන්ත්‍රී එච්.එම්.එම්.හාරිස් කියා සිටියේ නැගෙනහිර පළාත් හිටපු ආණ්ඩුකාර එම්.එල්.ඒ.එම්. හිස්බුල්ලා පසුගියදා සිදුකළ ප්‍රකාශ හෙළා දකින බවයි.",
       "URL": "https://www.hirunews.lk/218181/හිටපු-මුස්ලිම්-ඇමතිවරුන්-මහ-නාහිමිවරුන්-හමුවෙයි-හිස්බුල්ලාගේ-ප්‍රකාශයත්-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=3307"
}