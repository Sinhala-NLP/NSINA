{
       "Source": "hirunews",
       "Timestamp": "Sunday, 20 December 2015 - 11:12",
       "Headline": "කොළඹ - නුවර මාර්ගයේ ගමනාගමනයට බාධා",
       "News Content": "වේවැල්දෙණිය - දං ඕවිට ප්‍රදේශයේදී සිදුවූ රිය අනතුරක් හේතුවෙන් කොළඹ - නුවර ප්‍රධාන මාර්ගයේ ගමනාගමන කටයුතුවලට බාධා එල්ලවී තිබෙනවා.\nපොලීසිය සඳහන් කළේ අද පෙරවරුවේ බස් රථයක්, මෝටර් රථයක් සහ ලොරියක් ගැටී මෙම අනතුර සිදුව ඇති බවයි.\nමහනුවර දෙසට ධාවනය වූ ශ්‍රී ලංගම බස් රථයක් සහ එය පසුකර යාමට පැමිණි මෝටර් රථයක් සහ ඉදිරියෙන් ලොරි රථයක් මෙලෙස එකිනෙක ගැටී තිබෙනවා.\nඑහිදී සුළු තුවාල ලැබූ මෝටර් රථයේ සිටි දෙදෙනෙකු වරකාපොල රෝහලට ඇතුළත් කළ බවයි පොලීසිය සඳහන් කළේ.",
       "URL": "https://www.hirunews.lk/122442/කොළඹ-නුවර-මාර්ගයේ-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=5242"
}