{
       "Source": "hirunews",
       "Timestamp": "Thursday, 08 March 2018 - 13:48",
       "Headline": "ඕනෑම සහයෝගයක් ලබාදීමට සූදානම් බව මුස්ලිම් සංවිධාන නියෝජිතයන් ජනපතිට කියයි",
       "News Content": "රට තුළ සාමකාමී පරිසරයක් ගොඩනැගීමට අවශ්‍ය  ඕනෑම සහයක් ලබාදීමට සූදානම් බව මුස්ලිම් සංවිධාන නියෝජිතයන් ජනාධිපතිවරයා හමුවේ ප්‍රකාශ කර තිබෙනවා.\nඒ, එම සංවිධානවල නියෝජිතයන් ඊයේ (07) පස්වරුවේ ජනාධිපති කාර්යාලයේදී ජනාධිපතිවරයා හමුවූ අවස්ථාවේදියි.\nමෙහිදී ජනාධිපති මෛත්‍රීපාල සිරිසේන මුස්ලිම් සංවිධාන නියෝජිතයන්ට දැනුම් දී ඇත්තේ සියලූ ජාතීන්ට සමගියෙන් සහ සහජීවනයෙන් ජීවත්වීමට අවශ්‍ය පරිසරය ගොඩනැගීම සඳහා ගත හැකි සෑම පියවරක්ම රජය විසින්  ක්‍රියාත්මක කර ඇති බවයි.",
       "URL": "https://www.hirunews.lk/185424/ඕනෑම-සහයෝගයක්-ලබාදීමට-සූදානම්-බව-මුස්ලිම්-සංවිධාන-නියෝජිතයන්-ජනපතිට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4047"
}