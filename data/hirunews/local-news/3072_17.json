{
       "Source": "hirunews",
       "Timestamp": "Wednesday, 30 October 2019 - 14:03",
       "Headline": "පාස්කු ප්‍රහාරය ගැන සොයාබලන ජනපති කොමිසමේ සාක්ෂි විමසීම හෙට සිට",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් විමර්ශනය කිරීම සඳහා පත් කළ ජනාධිපති පරීක්ෂණ කොමිෂන් සභාවේ සාක්ෂි විමසීම හෙට සිට ආරම්භ වනවා.\nපස්වරු 2 ට සාක්ෂි විමසීම ආරම්භ කෙරෙන අතර, එම අවස්ථාව ජනතාවට සහ මාධ්‍යවේදීන්ට විවෘත බවයි කොමිෂන් සභාවේ ලේකම් එච්.එම්.පී.බී හේරත් සඳහන් කළේ.\nකොමිෂන් සභා කාර්යාල පරිශ්‍රයට ජායාරූප, පටිගත කිරීමේ උපකරණ, දුරකථන රැගෙන යාමට අවසර ලබා නොදෙන බව ද ඔහු කියා සිටියා.",
       "URL": "https://www.hirunews.lk/227278/පාස්කු-ප්‍රහාරය-ගැන-සොයාබලන-ජනපති-කොමිසමේ-සාක්ෂි-විමසීම-හෙට-සිට",
       "Category": "Local News",
       "Parent URL": "https://www.hirunews.lk/local-news.php?pageID=3072"
}