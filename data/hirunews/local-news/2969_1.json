{
       "Source": "hirunews",
       "Timestamp": "Sunday, 05 January 2020 - 7:42",
       "Headline": "මහ මැතිවරණය 2019 ඡන්ද හිමි නාමලේඛණය අනුව",
       "News Content": "2019 ඡන්ද හිමි නාම ලේඛණය එළඹෙන 24 වැනිදා සහතික කිරීමට පියවර ගන්නා බව මැතිවරණ කොමිසම ප්‍රකාශ කළා.\nඒ අනුව, එළඹෙන මහ මැතිවරණය සඳහා 2019 ඡන්ද හිමි නාම ලේඛනය යොදා ගනු ඇති.\nඑමෙන්ම, මැතිවරණ කොමිසමේ උසස් නිලධාරියෙකු කියා සිටියේ මාර්තු පළමු වැනිදා පාර්ලිමේන්තුව විසුරුවා හැරීමට ජනාධිපතිවරයා කටයුතු කළහොත් අප්‍රේල් 23 සිට මැයි 6 දක්වා කාලසීමාව තුළ මහ මැතිවරණය පැවැත්වීමට හැකියාව පවතින බවයි.\nකෙසේ වෙතත්, ඊට පෙර මහ මැතිවරණය පැවැත්වීමට නම්, පාර්ලිමේන්තුව තුළ තුනෙන් දෙකක බලයක් ලබා ගෙන පාර්ලිමේන්තුව විසුරුවා හැරීමට කටයුතු කළ යුතු වනවා.\n19 වන ව්‍යවස්ථා සංශෝධනයට අනුව, ජනාධිපතිවරයාට පාර්ලිමේන්තුව විසුරුවීමට බලය ඇත්තේ වසර හතරහමාරක් ගත වීමෙන් පසුවන බැවින් ඒ අනුව, පාර්ලිමේන්තුව විසුරුවා හැරීමට ජනාධිපතිවරයාට බලය ලැබෙනුයේ මාර්තු පළමුවන දිනයි.",
       "URL": "https://www.hirunews.lk/231603/මහ-මැතිවරණය-2019-ඡන්ද-හිමි-නාමලේඛණය-අනුව",
       "Category": "Local News",
       "Parent URL": "https://www.hirunews.lk/local-news.php?pageID=2969"
}