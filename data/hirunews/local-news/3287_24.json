{
       "Source": "hirunews",
       "Timestamp": "Saturday, 22 June 2019 - 7:16",
       "Headline": "කොළඹ ප්‍රදේශ රැසකට අද පැය 15ක් ජලය කපයි",
       "News Content": "අඹතලේ ජල පවිත්‍රාගාරයේ විදුලි පද්ධතිය වැඩිදියුණු කිරීම හේතුවෙන් කොළඹ ප්‍රදේශ කිහිපයකට අද (22) ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nඒ අනුව පෙරවරු 9 සිට මධ්‍යම රාත්‍රී 12 දක්වා පැය 15 ක කාලයක් මෙලෙස ජල සැපයුම අත්හිටුවන්නේ කොළඹ, දෙහිවල - ගල්කිස්ස, කෝට්ටේ, කඩුවෙල යන මහ නගර සභා බල ප්‍රදේශවලට සහ මහරගම, බොරලැස්ගමුව, කොළොන්නාව යන නගර සභා බල ප්‍රදේශවලටයි.\nකොටිකාවත්ත - මුල්ලේරියාව ප්‍රාදේශීය සභා බල ප්‍රදේශයට මෙන්ම රත්මලාන සහ සොයිසාපුර මහල් නිවාසවලටද ජල සැපයුම අත්හිටුවන බවයි ජලසම්පාදන මණ්ඩලය සඳහන් කළේ.\nමේ අතර, නවීකරණ කටයුත්තක් හේතුවෙන් මාතලේ - කූඹියන්ගොඩ පාර, වරකාමුර පාර, ඒ - 9 පාර, පළාපත්වල, ඉහළ හරස්ගම යන ප්‍රදේශවලට හෙට (23) පැය 8ක් ජල සැපයුම අත්හිටුවනු  ඇති.",
       "URL": "https://www.hirunews.lk/218871/කොළඹ-ප්‍රදේශ-රැසකට-අද-පැය-15ක්-ජලය-කපයි",
       "Category": "Local News",
       "Parent URL": "https://www.hirunews.lk/local-news.php?pageID=3287"
}