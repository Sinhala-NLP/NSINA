{
       "Source": "hirunews",
       "Timestamp": "Friday, 02 December 2016 - 7:53",
       "Headline": "බස් රථ වර්ජනයෙන් රට පුරා මගීන් දැඩි අපහසුතාවයේ (ඡායාරූප)",
       "News Content": "ඊයේ මධ්‍යම රාත්‍රියේ සිට ආරම්භ කර ඇති පෞද්ගලික බස් වර්ජනය හේතුවෙන් මේ වනවිට දෛනික සේවා සදහා පැමිණෙන මගීන් සහ පාසල් සිසුන් දැඩි අපහසුතාවයට පත්ව තිබෙනවා.\nඅප වාර්තාකරුවන් සදහන් කළේ ලංගම බස් රථ පමණක් දැනට බොහෝ මාර්ගවල ධාවනය කෙරෙන බවයි.\nමහනුවර හිරු වාර්තාකරු ආර්.එම්.ආර්.රත්නායක සදහන් කළේ වැඩි මගීන් ප්‍රමාණයක් දුම්රියෙන් ගමන් කිරීම සදහා මහනුවර ප්‍රධාන දුම්රිය ස්ථානය වෙත පැමිණෙමින් සිටින බවයි.\nඑමෙන්ම, අනුරාධපුර, පොළොන්නරුව, යාපනය, අම්පාර ආදී ප්‍රදේශවල ද බස් රථ වර්ජනය හේතුවෙන් මගීන් දැඩි අපහසුතාවයට පත්ව සිටින බව අප වාර්තාකරුවන් සදහන් කළා.\nමේ අතර, ත්‍රිකුණාමලය - නුවර මාර්ගයේ ගමන් කරමින් තිබූ ලංකා ගමනාගමන මණ්ඩලයට අයත් බස් රථයකට ඊයේ රාත්‍රියේ ගල් ප්‍රහාරයක් එල්ල වී තිබෙනවා.\nපොලිසිය සදහන් කළේ ත්‍රිකුණාමලය පොදු සුසාන භූමිය අසලදී මෙම ගල් ප්‍රහාරය එල්ල වී ඇති බවයි.\nප්‍රහාරයෙන් බස් රථයේ මගීන්ට හානියක් සිදුවී නොමැති අතර, බස් රථයේ ඉදිරිපස වීදුරුවට හානි සිදුව ඇති බව සදහන්.\nඡායාරූප - හෙම්මාතගම සමන් විජය බණ්ඩාර / පුත්තලම ජුඩ් සමන්ත / හැටන් රංජිත් රාජපක්ෂ / දඹුල්ල කාංචන කුමාර / කුලියාපිටිය උපේන්ද්‍ර",
       "URL": "https://www.hirunews.lk/148763/බස්-රථ-වර්ජනයෙන්-රට-පුරා-මගීන්-දැඩි-අපහසුතාවයේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4771"
}