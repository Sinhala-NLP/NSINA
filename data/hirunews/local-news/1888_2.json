{
       "Source": "hirunews",
       "Timestamp": "Sunday, 13 June 2021 - 11:07",
       "Headline": "තවත් කැස්බෑ සිරුරක් දෙහිවල වෙරළ තීරයට (ඡායාරූප සහ වීඩියෝ)",
       "News Content": "කොළඹ වරායට නාවුක සැතපුම් 9.5 දුරින් ගිනි ගැනීමට ලක්වූ එම්.වී එක්ස් ප්‍රෙස් පර්ල් නෞකාවේ සිදුවීම හේතුවෙන් මෙරට සමුද්‍ර ජීව සම්පතට එල්ල එල්ල කර ඇත්තේ සුළුපටු බලපෑමක් නොවේ.\nඉතිහාසයේ පෙර නොවූ විරූ පරිදි පසුගිය සති එක හමාරක පමණ කාලය ඇතුළත මිය ගිය කැස්බෑවුන් ගේ සිරුරු විශාල ප්‍රමාණයක් නැගෙනහිර වෙරළ තීරයේ තැන් තැන්වල හමුවුණා.\nඅද උදෑසන තවත් මියගිය කැස්බෑ සිරුරක් දෙහිවල වෙරළ තීරයට ගොඩ ගසා තිබුණා.\nමේ පසුගිය දින දහය තුළ වාර්තා වූ 21වැනි කැස්බෑ මරණයයි.\nඊයේ සහ පෙරේදා දෙදින තුළ මියගිය කැස්බෑ සිරුරු දෙකක් ගාලු මුවදොරට ද ගොඩ ගසා තිබුණා.\nමෙලෙස මියගොස් වෙරළට ගොඩ ගසා තිබුණු කැස්බෑ සිරුරු වනජීවී දෙපාර්තමේන්තුව රැගෙන ගොස් පශ්චාත් මරණ පරීක්ෂණ සිදු කෙරුණ ද ඒ කිසිවකගේ වාර්තා මෙතෙක් මාධ්‍යට හෙළි වී නැහැ.\nමේ අනුව මෙම අසාමාන්‍ය කැස්බෑ මරණයන්ට හේතුව මෙතෙක් පවතින්නේ අභිරහසක් ලෙසටයි.",
       "URL": "https://www.hirunews.lk/274166/තවත්-කැස්බෑ-සිරුරක්-දෙහිවල-වෙරළ-තීරයට-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1888"
}