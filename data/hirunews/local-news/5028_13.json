{
       "Source": "hirunews",
       "Timestamp": "Sunday, 29 May 2016 - 7:28",
       "Headline": "අගමැති අද රොටරි සමුළුව අමතයි",
       "News Content": "අග්‍රාමාත්‍ය රනිල් වික්‍රමසිංහ දකුණු කොරියාවේ - සෝල් නුවර පැවැත්වෙන 107 වන රොටරි ජාත්‍යන්තර සමුළුව අද අමතනවා.\nකොරියාවේ - ගියොනෙගි හි කොරියානු ජාත්‍යන්තර ප්‍රදර්ශන හා සම්මන්ත්‍රණ මධ්‍යස්ථානයේදී මෙම සමුළුව ආරම්භ කරන්නේ ජගත් සංවිධාන මහ ලේකම් බෑන් කී මූන් විසින්.\nජගත් සංවිධානයද රොටරි ජාත්‍යන්තරයේ ප්‍රධාන පාර්ශවකරුවෙක්.\nඅග්‍රාමාත්‍ය රනිල් වික්‍රමසිංහ ඇතුලූ ශ්‍රී ලාංකික දූත පිරිස ඊයේ කොරියාවේ සෝල් නුවරට ළඟාවුණා.\nඅද ආරම්භ වන රොටරි සමුළුවට රටවල් 160 ක් නියෝජනය කරමින් රොටරි සංගමයේ සාමාජිකයින් 50,000 කට අධික පිිරිසක් සහභාගි  වනවා.\nතොරතුරු තාක්ෂණ ක්ෂේත්‍රයේ උසස් සංවර්ධිත සහ සංස්කෘතික වශයෙන් ඓතිහාසිකව බැදුණු ජාතියක් ලෙස කොරියාවේ සාර්ථකත්වය සහ වර්ධනය යන්න මෙවර සමුළුවේ ප්‍රධාන තේමාවයි.\nඑම සාර්ථකත්වය ශ්‍රී ලංකාවට ලබා ගැනීම කෙරෙහි මෙම සංචාරයේදී අවධානය යොමුවන බව අග්‍රාමාත්‍ය කාර්යාලය ප්‍රකාශ කළා.",
       "URL": "https://www.hirunews.lk/134249/අගමැති-අද-රොටරි-සමුළුව-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=5028"
}