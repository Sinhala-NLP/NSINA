{
       "Source": "hirunews",
       "Timestamp": "Thursday, 13 July 2023 - 11:12",
       "Headline": "දින තුනක දී වන අලි පහරදීමෙන් හම්බන්තොට  පුද්ගලයින් තුන්දෙනෙකු ජිවිතක්ෂයට",
       "News Content": "පසුගිය දින තුනක කාලය තුළ දී හම්බන්තොට ප්‍රදේශයේ වන අලි පහරදීමේ පුද්ගලයින් තුන්දෙනෙකු ජිවිතක්ෂයට පත්ව තිබෙනවා.\nඊයේ (12) රාත්‍රි මදුනාගල අඩි 60 මාර්ගයේ යතුරු පැදියකින් ගමන් කරමින් සිටිය දි 57 හැවිරිදි පුද්ගලයෙකු වන අලි ප්‍රහාරයට ලක්ව මියගොස් ඇති අතර ඔහු දකුණු කඩවර ප්‍රදේශයේ පදිංචිකරුවෙක්.\nඑමෙන්ම, අම්බලන්තොට දකුණු කඩවර පදිංචි 56 හැවිරිදි පුද්ගලයෙකු සහ 24 හැවිරිදි තරුණයෙකු ද සිය රැකියා ස්ථානයට යතුරු පැදියකින් ගමන් කරමින් සිටිය දි වන අලි ප්‍රහාරයට ලක්වුණා.\nඑම තරුණයා හම්බන්තොට නාගරවැව ප්‍රදේශයේ පදංචිකරුවෙක්.\nමෙම වනඅලි ප්‍රහාරයන් තුනම හම්බන්තොට වනජීවී අඩවි කලාපයේ මඳුනාගල බීට්ටු බල ප්‍රදේශයේ දී සිදුව තිබෙනවා.",
       "URL": "https://www.hirunews.lk/341052/දින-තුනක-දී-වන-අලි-පහරදීමෙන්-හම්බන්තොට-පුද්ගලයින්-තුන්දෙනෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=188"
}