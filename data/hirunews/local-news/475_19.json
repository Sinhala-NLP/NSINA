{
       "Source": "hirunews",
       "Timestamp": "Wednesday, 15 March 2023 - 11:03",
       "Headline": "සුද්දන්ට විකුණා හිතවතුන්ට නිකං දුන් තලවතුගොඩ කුෂ් ජාවාරම්කරු",
       "News Content": "විදේශ රටකින් ගෙන්වන ලද කුෂ් මත්ද්‍රව්‍ය තොගයක් සමඟ සැකකරුවකු, දික්වැල්ල පොලිසිය මඟින් අත් අඩංගුවට ගෙන තිබෙනවා.\nමොහු මෙම මත්ද්‍රව්‍ය විදේශිකයන්ට අලවි කිරීමේ ජාවාරමක නිරත ව සිට ඇති අතර, සැකකරු මොස්තර නිරූපණ ශිල්පියකු බව යි වාර්තා වන්නේ.\nඅත් අඩංගුවට ගන්නා විට සැකකරු සතු ව කුෂ් මත්ද්‍රව්‍ය ග්‍රෑම් 25ක් හා ඒවා ඔතා පානය කිරීමට භාවිත කරන කඩදාසි පැකට්ටු 14ක් ද තිබුණු බව සඳහන්.\nසැකකරු, දික්වැල්ලේ පිහිටි නිවාඩු නිකේතනයක සිටිමින් මෙම ජාවාරම සිදු කර ඇති බව වාර්තා වනවා.\nමේ අතර, සැකකරු විසින් අදාළ මත්ද්‍රව්‍ය තම ප්‍රදේශයේ පුද්ගලයන්ට නොමිලේ ලබා දීමට ද කටයුතු කර ඇති බව යි සඳහන් වන්නේ.\nසැකකරු වයස අවුරුදු 35ක තලවතුගොඩ ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/329987/සුද්දන්ට-විකුණා-හිතවතුන්ට-නිකං-දුන්-තලවතුගොඩ-කුෂ්-ජාවාරම්කරු",
       "Category": "Local News",
       "Parent URL": "https://www.hirunews.lk/local-news.php?pageID=475"
}