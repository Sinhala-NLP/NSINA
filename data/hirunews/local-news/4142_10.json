{
       "Source": "hirunews",
       "Timestamp": "Thursday, 04 January 2018 - 15:21",
       "Headline": "මොරගහකන්දේ මංගල දියවර නිකුත් කිරීම ජනවාරි 08",
       "News Content": "මෙරට ඉදිවූ  අවසන් වාරි ව්‍යාපෘතිය වන මොරගහකන්ද කළු ගඟ වාරි ව්‍යාපෘතියේ මංගල දියවර නිතුක් කිරීම ජනවාරි 08 වෙනිදා සිදුකිරීමට නියමිත බව මොරගහකන්ද හා කළුගඟ සංවර්ධන ව්‍යාපෘති අධ්‍යක්ෂ ඩී.බී. විජයරත්න පවසනවා.\nඑමෙන්ම ව්‍යාපෘතිය ඉදිකළ  චීන සමාගම විසින් නිලවශයෙන් මොරගහකන්ද ජලාශ ව්‍යාපෘතිය ශ්‍රී ලංකා රජය භාරදීම ලෙසද මෙය හදුන්වනවා.\nවයඹ, උතුරු මැද, නැගෙනහිර සහ මධ්‍යම පළාත් වල හෙක්ටයාර් අසූ දෙදහසක වගා බිම් සඳහා යල මහ දෙකන්නයට  දියවර නිකුත් කිරිම මිට සමගාමිව සිදුකිරීමට නියමිතයි.\n2007 ජනවාරි 25 වන දින ඉදිකිරිම ආරම්භ කරන ලද මොරගහකන්ද ජලාශයේ සම්පුර්ණ ජල ධාරිතාව අක්කර අඩි හය ලක්ෂ හැට දහසකි.\nරුපියල් කෝටි දහඅටදහස් එකසීයක පමණ  වියදමින් ඉදිකර ඇති මොරගහකන්ද වාරි ව්‍යාපෘතියේ වැඩ කටයුතු මේ වන විට අවසන් වී තිබෙනවා.\nනකල්ස් කඳු  නිම්නයේ සිට වසර ගනනාවක් තිස්සේ අඹන්ගඟ  හරහා ගලා ගිය ජල කඳ  හරස් කර මොරගහකන්ද ජලාශය ඉදිකර ඇති අතර මොරගහකන්දට යාබදින් ගලා බසින කළුගඟ  හරස්කර ඉදිවන නව ජලාශයේ ජලය ද මොරගහකන්දට සපයනු ලබයි.\nලංකාවේ දී දැකිය හැකි ගල් පිරවු ප්‍රධාන වෙල්ලක්, කොන්ක්‍රිට් කරන ලද වේල්ලක් මෙන්ම පස් වලින් සැදු වේල්ලක් යන වේලි තුනකින් යුතු එකම ජලාශ මොරගහකන්ද ජලාශය වීම ද විශේෂත්වයකි.\nමෙම ව්‍යාපෘතියෙන්  පළාත් තුනක වෙසෙන දහස් ගනනක් වු ගොවි පවුල් සඳහා ඝෘජු ආර්ථික වටිනාකමක් සැලසෙන අතර  කඩිනම් මහවැලි සංවර්ධන වැඩසටහනේ අවසන් වාරි ව්‍යාපෘතිය ලෙසද මොරගහකන්ද කළුගඟ වාරි ව්‍යාපාතිය හදුන්වනු ලබනවා.",
       "URL": "https://www.hirunews.lk/180154/මොරගහකන්දේ-මංගල-දියවර-නිකුත්-කිරීම-ජනවාරි-08",
       "Category": "Local News",
       "Parent URL": "https://www.hirunews.lk/local-news.php?pageID=4142"
}