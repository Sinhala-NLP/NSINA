{
       "Source": "hirunews",
       "Timestamp": "Thursday, 17 October 2019 - 6:54",
       "Headline": "නිශ්ශංක සේනාධිපති අත්අඩංගුවට",
       "News Content": "සිංගප්පූරුවේ රෝහලක ප්‍රතිකාර ලබමින් සිට මෙරටට පැමිණි ඇවන්ගාඩ් සමාගමේ සභාපති නිශ්ශංක සේනාධිපති කටුනායක ගුවන් තොටුපල අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ අද අලුයම 12.25 ට මොහු අත්අඩංගුවට ගෙන ඇති බවයි.\nසිංගප්පූරුවේ සිට එස්.කිව් 468 දරණ ගුවන් යානයෙන් ඊයේ රාත්‍රී 11.35 ට පමණ මොහු දිවයිනට පැමිණ තිබෙනවා.\nඇවන්ගාඩ් සිද්ධියට සම්බන්ධ නඩුවකට අදාළව ගාල්ල මහේස්ත්‍රාත් අධිකරණයෙන් නිකුත් කරන ලද අධිකරණ නියෝගයක් මත මෙම අත්අඩංගුවට ගැනීම සිදුකර ඇති බවයි පොලිස් මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/226401/නිශ්ශංක-සේනාධිපති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3094"
}