{
       "Source": "hirunews",
       "Timestamp": "Wednesday, 09 November 2016 - 13:51",
       "Headline": "තවත් ටොප් ටෙන් පැමිණිල්ලක්",
       "News Content": "වත්මන් ආණ්ඩුව සිදු කළ විශාලතම වංචා දූෂණ 10ක් හෙවත් ටොප් ටෙන් හි දෙවන පැමිණිල්ල, මුදල් අමාත්‍ය රවී කරුණානායකට එරෙහිව ඒකාබද්ධ විපක්ෂයේ මන්ත්‍රීවරුන් අද (09) අල්ලස් හෝ  දූෂණ විමර්ශණ කොමිසම වෙත ඉදිරිපත් කළා.\nමෙහි පළමු පැමිණිල්ල ඒකාබද්ධ විපක්ෂය අල්ලස් කොමිසමට ඉදිරිපත් කළේ අග්‍රාමාත්‍ය රනිල් වික්‍රමසිංහට එරෙහිවයි.\nමුදල් අමාත්‍ය රවී කරුණානායකට එරෙහිව අද මෙම පැමිණිල්ල අල්ලස් කොමිසමට ඉදිරිපත් කරනු ලැබුවේ ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී රමේෂ් පතිරණ විසින්.\nඑම අවස්ථාවට ඒකාබද්ධ විපක්ෂය නියෝජනය කරමින් මන්ත්‍රීවරුන් 15 දෙනෙකු පමණ එක්ව තිබෙනවා.\nයහපාලන ආණ්ඩුවේ  දූෂණ හෙලිකරන ඒකාබද්ධ විපක්ෂය ඒ සඳහා මෙහෙයුම් කමිටුවක්ද පත් කර ඇති අතර එහි ප්‍රධානියා ලෙස කටයුතු කරනු ලබන්නේ හිටපු අමාත්‍ය මහින්දානන්ද අලුත්ගමගේයි.\nඒකාබද්ධ විපක්ෂය කොළඹ අද කැදවා තිබූ මාධ්‍ය හමුවකට එක්වූ හිටපු අමාත්‍ය මහින්දානන්ද අලුත්ගමගේ කියා සිටියේ වංචා සිදු කළ රජයේ අමාත්‍යවරුන් පිළිබඳව ඉදිරි සති දෙක ඇතුළත මෙවැනි වංචා පිළිබඳව අල්ලස් කොමිසමට සහ අපරාධ පරීක්ෂණ දෙපාර්තමේන්තුවට පැමිණිලි කරන බවයි.",
       "URL": "https://www.hirunews.lk/147178/තවත්-ටොප්-ටෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4802"
}