{
       "Source": "hirunews",
       "Timestamp": "Monday, 13 June 2022 - 13:16",
       "Headline": "උකස් තැබූ රන් භාණ්ඩ බේරාගැනීමේ අඩුවක්",
       "News Content": "රට තුල පවතින ආර්ථික අර්බුදය හමුවේ උකස් තැබූ රන් භාණ්ඩ බේරාගැනීමේ ප්‍රතිශතයේ අඩුවීමක් දක්නට ලැබෙන බව උකස් ආයතන පවසනවා.\nමේ හේතුවෙන් එම ආයතනවලට රන් භාණ්ඩ උකස් කිරීමට පැමිණෙන පාරිභෝගිකයින්ට ප්‍රමාණවත් පරිදි මුදල් ගෙවීමටද නොහැකි තත්වයක් මතුව ඇති බවයි වාර්තාවන්නේ.\nඇතැම් උකස් ආයතන මේ වන විට රන් පවුමකට ගෙවන මුදල් ප්‍රමාණය රුපියල් ලක්ෂය දක්වා අඩුකර ඇත්තේ ද මෙවන් පසුබිමකයි.\nමීට පෙර එම රණ් භාණ්ඩ සදහා පවුමකට 120,000 සිට 140,000 දක්වා ගෙවීම කර තිබුනා.\nඑමෙන්ම, පසුගිය කාල සීමාවේ දී ලෝක වෙළදපලේ රන් පවුමක මිල ඉහල යාමත් සමඟ ජනතාව සිය රන් භාණ්ඩ උකස් කිරීමද වැඩි වශයෙන් සිදු කළා.\nඒ, ඉහල මිලක් ලබාගැනීමේ අරමුණින්.\nකෙසේ වෙතත්, මේ වන විට එම උකසට තැබු රන් භාණ්ඩ බේරාගැනීම අඩුවි ඇති බවයි උකස් ආයතන ප්‍රකාශ කළේ.",
       "URL": "https://www.hirunews.lk/307015/උකස්-තැබූ-රන්-භාණ්ඩ-බේරාගැනීමේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=1098"
}