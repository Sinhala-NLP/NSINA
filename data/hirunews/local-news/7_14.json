{
       "Source": "hirunews",
       "Timestamp": "Tuesday, 26 September 2023 - 7:39",
       "Headline": "වැල්වැටිතුරේ විජේට කැනඩාවේ ප්‍රාන්තයක නියෝජ්‍ය ඇමැති ධුරයක්",
       "News Content": "යාපනයේ වැල්වෙට්ටිතුරේ ගම්මානයේ ඉපදී හැදී වැඩී අධ්‍යාපනය ලබා මීට වසර 11කට පෙර රැකියාවක් සඳහා කැනඩාවට ගිය විජේ තනිකාසලම් කැනඩාවේ ඔන්රියෝ ප්‍රාන්තයේ නියෝජ්‍ය ගමනාගමන අමාත්‍යවරයා ලෙස වැඩ භාර ගෙන තිබෙනවා.\nඑමෙන්ම ඔහු මීට පෙර කැනඩාවේ ඔන්රියෝ ප්‍රාන්තයේ පළාත් සභාවේ මන්ත්‍රීවරයෙකු වශයෙන් කටයුතු කර තිබෙනවා.\n45 හැවිරිදි විජේ තනිකාසලම් මීට වසර 11කට ඉහතදී රැකියාවක් සඳහා කැනඩාවට ගොස් කැනඩාවේ පුරවැසිභාවය ඇති දෙමළ කාන්තාවක් සමඟ විවාහ වූ අයෙක් වන අතර, කැනඩාවේ පුරවැසිභාවය ලැබීමෙන් පසු ඔහු එරට ඔන්රියෝ ප්‍රාන්තයේ දේශපාලන කටයුතුවල නිරත වූ අයෙක්.",
       "URL": "https://www.hirunews.lk/349399/වැල්වැටිතුරේ-විජේට-කැනඩාවේ-ප්‍රාන්තයක-නියෝජ්‍ය-ඇමැති-ධුරයක්",
       "Category": "Local News",
       "Parent URL": "https://www.hirunews.lk/local-news.php?pageID=7"
}