{
       "Source": "hirunews",
       "Timestamp": "Monday, 28 August 2023 - 8:10",
       "Headline": "නිලධාරිනියට හිංසන කළ පොලිස් පරීක්ෂකවරයකු සම්බන්ධව විමර්ශන",
       "News Content": "ආධුනික පොලිස් කොස්තාපල්වරියගේ ලැම අතගා හිංසන සිදු කළ බව කියන පොලිස් පරීක්ෂකවරයෙකු සම්බන්ධව පලාලි පොලිසිය විමර්ශන ආරම්භ කර තිබෙනවා.\nආධුනික පොලිස් කොස්තාපල්වරිය විසින් තමාට වූ හිංසනය සම්බන්ධව තොරතුරු සටහන් පොතේ සටහන් කර ඇති බව පොලීසිය පවසනවා.\nඒ අනුව පලාලි පොලිසියේ ස්ථානාධිපතිවරයා විසින්  මේ සම්බන්ධව අවධානය යොමුකර උසස් නිලධාරීන් දැනුවත් කර විමර්ශන ආරම්භ කර ඇති බව පලාලි පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/346361/නිලධාරිනියට-හිංසන-කළ-පොලිස්-පරීක්ෂකවරයකු-සම්බන්ධව-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=68"
}