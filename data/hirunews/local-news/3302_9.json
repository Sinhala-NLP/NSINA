{
       "Source": "hirunews",
       "Timestamp": "Thursday, 13 June 2019 - 21:40",
       "Headline": "රාජ්‍ය සේවක ඇඳුම් ගැන චක්‍රලේඛය නිසා තේරීම් කාරක සභාව උණුසුම්",
       "News Content": "පාස්කු ඉරිදා ප්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ තේරීම් කාරක සභාව හමුවේ රාජ්‍ය පරිපාලන අමාත්‍යාංශයේ ලේකම් ජේ.ජේ. රත්නසිරි සහ නැගෙනහිර පළාත් හිටපු ආණ්ඩුකාර එම්.එල්.ඒ.එම් හිස්බුල්ලා මහතා ඇතුළු රාජ්‍ය නිලධාරීන් කිහිප දෙනෙකු අද සාක්ෂි ලබාදුන්නා.\nකෙසේ වෙතත් අද දිනයෙත් සාක්ෂි විමසීම සිදුවුණේ ජනාධිපතිවරයා අදාළ තේරීම් කාරක සභාවට දැඩි විරෝධය පළ කර ඇති පසුබිමක වීම විශේෂත්වයක්.\nඅද පස්වරු 3.45 ට පමණ සාක්ෂි විමසීම ආරම්භ වූ අතර එහිදී ප්‍රථමයෙන් සාක්ෂි විමසීම සඳහා රාජ්‍ය පරිපාලන අමාත්‍යාංශයේ ලේකම් ජේ.ජේ. රත්නසිරි මහතා කැඳවා තිබුණා.\nඑහිදී රාජ්‍ය පරිපාලන අමාත්‍යාංශය ලේකම්වරයාගේ අත්සනින් යුතුව පසුගිය මස 31 වැනිදා රජයේ නිලධාරීන්ගේ නිල ඇඳුම සම්බන්ධයෙන් නිකුත් කර තිබූ චක්‍රලේඛයක් පිළිබඳ ප්‍රශ්න කෙරුණා.\nඒ එම චක්‍රලේඛනය මගින් කාන්තාවන්ට සාරිය හෝ ඔසරියකින් සැරසී පැමිණෙන ලෙස කර තිබූ දැනුම්දීම පිළිබඳවයි.",
       "URL": "https://www.hirunews.lk/218348/රාජ්‍ය-සේවක-ඇඳුම්-ගැන-චක්‍රලේඛය-නිසා-තේරීම්-කාරක-සභාව-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=3302"
}