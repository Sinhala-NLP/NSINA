{
       "Source": "hirunews",
       "Timestamp": "Wednesday, 28 April 2021 - 10:24",
       "Headline": "යාපනයේ ස්ථාන දෙකක පහරදීම්වලින් තිදෙනෙකුට තුවාල 9ක් අත්අඩංගුවට",
       "News Content": "යාපනය අච්චුවේලි හා කොඩිකාමම් ප්‍රදේශයන්හි කණ්ඩායම් දෙකක් අතර දින දෙකක් තුළ සිදුවු පහරදීම් හේතුවෙන් පුද්ගලයින් තිදෙනෙකු තුවාල ලබා ඇති බව යාපනය අච්චුවේලි හා කොඩිකාමම් පොලිසි පවසනවා.\nඅච්චුවේලි පොලිසිය පැවසූවේ (26) වැනිදා රාත්‍රියේ දෙපිරිසක් අතර සිදුවු ගැටුමකින් පුද්ගලයින් දෙදෙනෙකු තුවාල ලබා යාපනය රෝහලට ඇතුළත් කොට ඇති බවයි.\nසිදුවීම සම්බන්ධයෙන් වයස අවුරුදු 20 ත් 30 ත් අතර පුද්ගලයින් අට දෙනෙකු අත්අඩංගුවට ගෙන ඇති අතර,සැකකරුවන් යාපනය මහේස්ත්‍රාත් අධිකරණයට ඉදිරිපත් කිරීමෙන් අනතුරුව එළැඹෙන 05 වැනිදා දක්වා රක්ෂිත බන්ධනාගාර ගතකර තිබෙනවා.\nඅදාළ සිදුවීමට අමතරව යාපනය කොඩිකාමම් ප්‍රදේශයේදී ඊයේ(27) සිදුවු තවත් පහරදීමකින් 25 හැවිරිදි පුද්ගලයෙකු තුවාල ලබා යාපනය චාවකච්චේරි රෝහලට යොමුකොට ඇති බවද කොඩිකාමම් පොලිසිය සඳහන් කළා.\nපොලිසිය පැවසූවේ සිද්ධිය සම්බන්ධයෙන් අත්අඩංගුවට ගත් සැකකරු යාපනය චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිත බවයි.\nමෙම සිද්ධීන් සම්බන්ධයෙන් අච්චුවේලි පොලිසිය හා කොඩිකාමම් පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/269764/යාපනයේ-ස්ථාන-දෙකක-පහරදීම්වලින්-තිදෙනෙකුට-තුවාල-9ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1991"
}