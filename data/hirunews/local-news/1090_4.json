{
       "Source": "hirunews",
       "Timestamp": "Thursday, 16 June 2022 - 20:19",
       "Headline": "ගාල්ලේ \"නෝ ගෑස් ගම\" (වීඩියෝ)",
       "News Content": "ගෘහස්ත ලිට්රෝ ගෑස් බෙදා හැරීමක් සිදු නොවන පසුබිමක ජනතාව තවමත් පෝලිම්වල රැඳී සිටින අයුරු ද දක්නට ලැබෙනවා.\nදින කිහිපයක් තිස්සේ ගෑස් නොමැතිව ගාල්ල සමනල ක්‍රීඩාංගණය අසළ දිගු පෝලිම්වල රැදී සිටි ජනතාව තවමත් එම ස්ථානයේ රැඳී සිටින අතර ඔවුන් එම ස්ථානය නෝ ගෑස් ගම ලෙස නම් කිරීමට කටයුතු කර තිබුණා.\nමේ අතර, කැළණිය පොලිසිය විසින් ලාෆ්ස් ගෑස් තොගයක් බෙදා හැරීම සම්බන්ධීකරණය කර ඇති අතර එහිදී ගෑස් සිලින්ඩර තොගයක් පොලිසිය තුළ සඟවා ඇති බවට ජනතාව චෝදනා කළා.\nඑම අවස්ථාවේදී කැලණිය පොලිස් ස්ථානය ඉදිරිපිට උණුසුම් තත්ත්වයක් ඇති වුණේ ජනතාව ඊට විරෝධය පළ කිරීමත් සමගයි.",
       "URL": "https://www.hirunews.lk/307333/ගාල්ලේ-නෝ-ගෑස්-ගම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1090"
}