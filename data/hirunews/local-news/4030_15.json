{
       "Source": "hirunews",
       "Timestamp": "Monday, 19 March 2018 - 16:02",
       "Headline": "ආමර් විදීය වෙඩි තැබීමේ සිද්ධියේ CCTV දර්ශන එලියට",
       "News Content": "ආමර් විදීය ප්‍රදේශයේදී මෝටර් රථයකින් යමින් සිටි අඹු සැමි යුවලකට අද(19) පෙරවරුවේ වෙඩි ප්‍රහාරයක් එල්ල වී තිබෙනවා.\nඑහිදී බරපතල තුවාල ලැබූ පුද්ගලයා කොළඹ ජාතික රෝහලට ඇතුලත් කිරීමෙන් පසුව මියගොස් ඇති බවයි පොලිසිය කියා සිටියේ.\nවෙඩි වැදීමට ලක් වූ කාන්තාව මේ වනවිට කොළඹ ජාතික රෝහලේ ප්‍රතිකාර ලබන අතර යතුරුපැදියකින් පැමිණි දෙදෙනෙකු මෙම වෙඩි තැබීම සිදු කර පළාගොස් තිබුණා.\nසිද්ධියෙන් ජීවිතක්ෂයට පත්වුණේ දෙමටගොඩ ප්‍රදේශයේ පදිංචි ඇන්ටනි රාජ් නමැති 42 හැවිරිදි පුද්ගලයෙක්.\nමෙම වෙඩි තැබීම සිදුකළ සැකකරුවන් පළා යන ආකාරය අවට තිබු වෙළඳසලක CCTV කැමරාවක මෙසේ සටහන් වී තිබුණා.",
       "URL": "https://www.hirunews.lk/186314/ආමර්-විදීය-වෙඩි-තැබීමේ-සිද්ධියේ-cctv-දර්ශන-එලියට",
       "Category": "Local News",
       "Parent URL": "https://www.hirunews.lk/local-news.php?pageID=4030"
}