{
       "Source": "hirunews",
       "Timestamp": "Monday, 29 April 2019 - 7:35",
       "Headline": "එජාප මන්ත්‍රීවරුන් අද අගමැති සමඟ සාකච්ඡාවක - නීතිය හා සාමය ෆොන්සේකාට දෙන්නැයි, ඉල්ලීමට පසුපෙළ සූදානම්",
       "News Content": "පොලිස්පති පූජිත් ජයසුන්දර ඉවත් කිරීම සම්බන්ධයෙන් යෝජනාවක් ඉදිරි සතියේදී පාර්ලිමේන්තුවට ඉදිරිපත් කරන බව සංවර්ධන උපාය මාර්ග සහ ජාත්‍යන්තර වෙළඳ නියෝජ්‍ය අමාත්‍ය නලින් බණ්ඩාර ප්‍රකාශ කළා.\nඔහු කියා සිටියේ ආණ්ඩු පක්ෂයේ සියළු මන්ත්‍රීවරුන්ගේ එකඟතාව මත මෙම යෝජනාව ඉදිරිපත් කරන බවයි.\nඅද (29) පස්වරුවේ අරලියගහ මන්දිරයේදී එක්සත් ජාතික පක්ෂ මන්ත්‍රී කණ්ඩායම, අග්‍රාමාත්‍ය රනිල් වික්‍රමසිංහ හමුවීමට නියමිතයි.\nආරක්ෂක ලේකම් හේමසිරි ප්‍රනාන්දුට සහ පොලිස්පති පූජිත් ජයසුන්දරට එම ධුරවලින් ඉවත් වන ලෙසට ජනාධිපතිවරයා දැනුම් දී තිබුණේ පසුගිය 24 වනදායි.\nඒ අනුව ඊට පසු දින ආරක්ෂක ලේකම් හේමසිරි ප්‍රනාන්දු ඉල්ලා අස්වුණා.\nමේ අතර, පාර්ලිමේන්තු මන්ත්‍රී හේෂා විතානගේ හිරු ප්‍රවෘත්ති අංශයට අදහස් දක්වමින් කියා සිටියේ අද (29) පස්වරුවේ පැවැත්වෙන සාකච්ඡාවේදී නීතිය හා සාමය අමාත්‍ය ධුරය, පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකාට ලබාදෙන ලෙසට එක්සත් ජාතික පක්ෂ පසුපෙළ මන්ත්‍රීවරුන් ඉල්ලා සිටීමට බලාපොරොත්තු වන බවයි.",
       "URL": "https://www.hirunews.lk/215365/එජාප-මන්ත්‍රීවරුන්-අද-අගමැති-සමඟ-සාකච්ඡාවක-නීතිය-හා-සාමය-ෆොන්සේකාට-දෙන්නැයි-ඉල්ලීමට-පසුපෙළ-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=3379"
}