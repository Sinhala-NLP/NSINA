{
       "Source": "hirunews",
       "Timestamp": "Sunday, 17 October 2021 - 14:20",
       "Headline": "බණ්ඩාරවෙල - මිනුවන්වැවෙහි ප්‍රතිසංස්කරණය හේතුවෙන් ජනතාවට පීඩා",
       "News Content": "බණ්ඩාරවෙල - කොන්තෙහෙල ග්‍රාම නිලධාරී වසමට අයත් මිනුවන්වැවෙහි සිදුකර ඇති ප්‍රතිසංස්කරණය හේතුවෙන් වැව ආශ්‍රිතව ජලය ලබා ගන්නා ප්‍රදේශවාසීන් ජලය නොමැතිකමින් දැඩි අපහසුතාවයකට පත්ව තිබෙනවා.\nවැව වටා මාර්ගයක් ඉදිකිරීම නිසා වැවේ පෙර පැවති ජල ධාරිතාවය අඩු වීමෙන් මෙම තත්වය උද්ගතව ඇති බවයි ප්‍රදේශවාසීන් පෙන්වා දෙන්නේ.\nරුපියල් ලක්ෂ 140ක් පමණ වියදම් කරමින් මෙම වැව ප්‍රතිසංස්කරණය කළ ද ඒ අවට ළිං සිඳී යාමත් සමඟ පවුල් 150ක් පමණ ජල නෙමැතිකමින් පීඩා විදිනවා.\nඔවුන් ඉල්ලා සිටින්නේ මෙම වැව පැවති ආකාරයෙන් සකසා දෙන ලෙසයි.",
       "URL": "https://www.hirunews.lk/285257/බණ්ඩාරවෙල-මිනුවන්වැවෙහි-ප්‍රතිසංස්කරණය-හේතුවෙන්-ජනතාවට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=1622"
}