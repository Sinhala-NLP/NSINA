{
       "Source": "hirunews",
       "Timestamp": "Monday, 10 October 2022 - 16:50",
       "Headline": "ගාලුමුවදොර අදත් උණුසුම්",
       "News Content": "අද සවස 3ට ගාලුමුවදොර භූමියේ දී ජනතා නිදහසට අත නොතබනු මැයෙන් තරුණ නීතිඥවරුන් සහ වෘත්තිකයන් සිදු කිරීමට නියමිත උද්ඝෝෂණය සාමකාමීව සිදු කළ හැකි බවත් එහෙත් ගාලුමුවදොර භාවිතා කරන සාමාන්‍ය ජනතාවට බාධාවක් නොවන අයුරින් එය සිදු කළ යුතු බව කොටුව මහේස්ත්‍රාත් තිළිණ ගමගේ පවසනවා.\nඑසේ සිදු නොකර ප්‍රචණ්ඩ ක්‍රියාවන් සිදු කරන්නේ නම් අපරාධ නඩු විධාන සංග්‍රහයේ ප්‍රතිපාදන අනුව කටයුතු කරන ලෙස කොටුව මහේස්ත්‍රාත් තිළිණ ගමගේ අද නියෝග කළා.\nමෙහිදී අදහස් දක්වමින් ශ්‍රී ලංකා නීතිඥ සංගමයේ සභාපති ජනාධිපති නීතිඥ සාලිය පීරිස් කියා සිටියේ සාමකාමී රැස්වීමේ නිදහස තම සේවාදායකයන්ට අයිතියක් ඇති බව කියා සිටියා.\nනීති විරෝධී කිසිවක් කිරීමට සැලසුම් නැති බව කියා සිටී ඔහු සාමකාමී අයිතිය නවත්වන්න ප්‍රතිපාදන අපරාධ නඩු විධාන සංග්‍රහයේ නැති බව අධිකරණයට දන්වා සිටියා.\nමෙහිදී අදහස් දැක්වූ කොටුව පොලීසිය කියා සිටියේ නාගරික සංවර්ධන අධිකාරියේ අධ්‍යක්ෂ ජනරාල් නිශාන්ත ප්‍රනාන්දු සහ වරාය අධිකාරිය වෙනුවෙන් වසන්ත පුෂ්පකුමාර මෙම සිද්ධිය සම්බන්ධයෙන් මේ වනවිටත් පැමිණිලි කර ඇති බව කියා සිටියා.\nසිය නියෝගය සිදු කරමින් මහේස්ත්‍රාත් වරයා මෙසේ සඳහන් කළා...\nගාලුමුවදොර සහ පොදු ස්ථාන වල රැස්වීමේ අයිතිය ඇති සේම එම ස්ථාන භාවිතා කිරීමටත් පොදු මහජනතාවටත් අයිතිය තිබෙනවා.\nඑම අයිතිය ආරක්ෂා කළ යුතු සේම ඒ අවට මාර්ගවල ගමන් කරන රථ වාහන වලට පුද්ගලිකව බාධා නොවන ලෙස උද්ඝෝෂනය කළ යුතුයි.",
       "URL": "https://www.hirunews.lk/317507/ගාලුමුවදොර-අදත්-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=812"
}