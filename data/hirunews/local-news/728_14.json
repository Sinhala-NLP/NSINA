{
       "Source": "hirunews",
       "Timestamp": "Thursday, 17 November 2022 - 12:57",
       "Headline": "ශ්‍රේෂ්ඨාධිකරණයේ දැනුම් දීමක් ගැන කථානායකගෙන් ප්‍රකාශයක්",
       "News Content": "කාරක සභා අවස්ථාවේ සංශෝධන ඉදිරිපත් කෙරෙන හෙයින් දේශීය ආදායම් බදු සංශෝධන පනත් කෙටුම්පතේ ව්‍යවස්ථානුකූලභාවය සම්බන්ධයෙන් ගැටලුකාරි තත්ත්වයක් නොමැති බව ශ්‍රේෂ්ඨාධිකරණය දැනුම් ඇති බව කථානායක මහින්ද යාපා අබේවර්ධන ප්‍රකාශ කළා.\nකථානායකවරයා මේ බව සඳහන් කළේ පාර්ලිමේන්තුවේ කටයුතු ආරම්භයේදි අදාල පනත් කෙටුම්පත සම්බන්ධයෙන් ශ්‍රේෂ්ඨාධිකරණයේ තීරණය සභාව දැනුම් දෙමින්.\nමේ අතර අයවැය දෙවනවර කියැවීමේ විවාදයේ තුන්වන දිනය මේ වන විට ආරම්භ වී තිබෙනවා.\nඊට එක්වෙමින් විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල පාසල් උපකරණවල මිල ඉහළයාම පිළිබඳ අදහස් පළ කලා.\nඑහිදී ඔහු ගැලරියේ අසුන්ගෙන සිටි පාසල් සිසුන්ගෙන් ඉල්ලා සිටියේ සිය කතාවට අත්පොළසන් නාදයක් ලබාදෙන ලෙසයි.\nමෙහිදී මන්ත්‍රීවරයා ඉදිරිපත්කළ ප්‍රශ්නවලට මුදල් රාජ්‍ය අමාත්‍ය රංජිත් සියඹලාපිටිය පිළිතුරු ලබා දුන් අතර එහිදී ඇති වූ සංවාදයට පාර්ලිමේන්තු මන්ත්‍රීවරුන් වන වීරසුමන වීරසිංහ හා ජගත් කුමාරද මැදිහත් වුණා.",
       "URL": "https://www.hirunews.lk/320599/ශ්‍රේෂ්ඨාධිකරණයේ-දැනුම්-දීමක්-ගැන-කථානායකගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=728"
}