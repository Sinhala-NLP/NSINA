{
       "Source": "hirunews",
       "Timestamp": "Friday, 24 September 2021 - 13:44",
       "Headline": "මෙරට සමස්ත ජනගහනයෙන් 51.6% කට එන්නත් මාත්‍රා දෙකම ලබා දී අවසන්",
       "News Content": "ඉදිරි සතියේ දී රට යළි විවෘත කළහොත් ඊට අදාළ නිර්ණායක සෞඛ්‍ය අමාත්‍යාංශය විසින් ජනාධිපතිවරයා ඇතුළු පාර්ශවයන්ට ඉදිරියේ දී දැනුම්දීමට නියමිත බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nඔහු මේ බව සඳහන් කළේ, අමාත්‍ය බැසිල් රාජපක්ෂගේ ප්‍රධානත්වයෙන් සූම් තාක්ෂණය ඔස්සේ අද පැවති කොරෝනා මර්දන කාර්ය සාධක බලකායෙන් අනතුරු ව හිරු ප්‍රවෘත්ති අංශයට අදහස් පළ කරමින්.\nමෙරට එන්නත්කරණ වැඩසටහනේ ප්‍රගතිය ද එහි දී සාකච්ඡාවට බඳුන් වී ඇති අතර, මේ වනවිට මෙරට සමස්ත ජනගහනයෙන් 51.6% කට එන්නත් මාත්‍රා දෙක ම ලබා දී අවසන් බව ද යුද හමුදාපතිවරයා සඳහන් කළා.",
       "URL": "https://www.hirunews.lk/283109/මෙරට-සමස්ත-ජනගහනයෙන්-51-6-කට-එන්නත්-මාත්‍රා-දෙකම-ලබා-දී-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1671"
}