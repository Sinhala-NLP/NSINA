{
       "Source": "hirunews",
       "Timestamp": "Monday, 01 April 2019 - 17:21",
       "Headline": "හෙට සිට රාජගිරිය හරහා කොළඹට එන බස් රථ සඳහා නව රථවාහන සැලැස්මක්",
       "News Content": "හෙට සිට රාජගිරිය හරහා කොළඹ දෙසට ධාවනය වන බස් රථ සඳහා නව රථ වාහන සැලැස්මක් ක්‍රියාත්මක කිරීමට මාර්ග සංවර්ධන අධිකාරිය පියවර ගෙන තිබෙනවා.\nඒ අනුව, පාර්ලිමේන්තු මාර්ගය ඔස්සේ කොළඹ දෙසට ධාවනය වන බස් රථ, ගුවන් පාලම යට වැලිකඩ මංසන්ධියෙන් කොටා පාරට හරවා ඒ ඔස්සේ ආයුර්වේද මංසන්ධිය දක්වා ධාවනය කිරීමට නියමිතයි.\nමේ දක්වා කොළඹ දෙසට පැමිණෙන බස් රථ ආයුර්වේද මංසන්ධියෙන් කොටාපාරට ඇතුළු වූ අතර ඒ හේතුවෙන් සහ මගීන් නිරන්තරයෙන් පාර මාරුවීම නිසා අවට ප්‍රදේශයේ දැඩි රථවාහන තදබදයක් පැවතුණා.",
       "URL": "https://www.hirunews.lk/213612/හෙට-සිට-රාජගිරිය-හරහා-කොළඹට-එන-බස්-රථ-සඳහා-නව-රථවාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=3425"
}