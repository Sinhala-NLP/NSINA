{
       "Source": "hirunews",
       "Timestamp": "Monday, 18 October 2021 - 9:55",
       "Headline": "සිසුවියකගේ අඩනිරුවත් ඡායාරූප ලබාගෙන මුදල් ඉල්ලා තර්ජනය කළ තරුණයෙකු අත්අඩංගුවට",
       "News Content": "පාසල් සිසුවියක රවටා අඩනිරුවත් ඡායාරූප ලබාගෙන ඒවා අන්තර්ජාලයට මුදාහරින බවට තර්ජනය කරමින් මුදල් ලබාගැනීමට තැත් කළ තරුණයෙකු දඹුල්ල පොලිසිය මඟින් අත්අඩංගුවට ගෙන රක්ෂිත බන්ධනාගාරගත කර තිබෙනවා.\nඑලෙස අත්අඩංගුවට ගෙන ඇත්තේ, ගලෙන්බිදුණුවැව ප්‍රදේශයේ පදිංචි 23 හැවිරිදි තරුණයෙක්.\nදඹුල්ල ප්‍රදේශයේ පදිංචි පාසල් සිසුවියක රවටා ඇයගේ අඩනිරුවත් ඡායාරූප ලබාගෙන පසුව රුපියල් 45,000ක් ලබාදෙන ලෙසට මොහු තර්ජනය කර තිබෙනවා.\nඑහි දී අදාළ සිසුවියගේ මව, දඹුල්ල පොලිසියට කළ පැමිණිල්ලක් අනුවයි පොලිසිය මේ පිළිබඳව පරීක්ෂණ ආරම්භ කර ඇත්තේ.\nඒ අනුව මෙම පාසල් සිසුවිය මාර්ගයෙන් සැකකරු දඹුල්ල ප්‍රදේශයට කැඳවා, පෙරේදා අත්අඩංගුවට ගෙන තිබුණා.\nඅදාළ තරුණයාගේ ජංගම දුරකතනය පරීක්ෂා කිරීමේදී ඔහු තවත් තරුණියන් සමඟ ලබාගත් ඡායාරූප විශාල ප්‍රමාණයක් එහි තිබූ බවටයි අනාවරණ වී ඇත්තේ.",
       "URL": "https://www.hirunews.lk/285323/සිසුවියකගේ-අඩනිරුවත්-ඡායාරූප-ලබාගෙන-මුදල්-ඉල්ලා-තර්ජනය-කළ-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1621"
}