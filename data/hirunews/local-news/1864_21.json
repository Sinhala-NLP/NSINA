{
       "Source": "hirunews",
       "Timestamp": "Wednesday, 23 June 2021 - 21:19",
       "Headline": "ඔලිම්පික් යන්න පාර කැපූ HIRU RED CARD",
       "News Content": "එළඹෙන ඔලිම්පික් උළෙලේ මලල ක්‍රීඩා තරග ඉසව් නියෝජනය කිරීම සඳහා පරිසාදන මට්ටම ආසන්නයේ පසුවන මෙරට බහුතරයක් ක්‍රීඩක ,ක්‍රීඩිකාවන්ට ජාත්‍යන්තර තරග නොමැතිව මුහුණ දෙන ගැටළු සම්බන්ධයෙන් පසුගිය සඳුදා HIRU RED CARD තුළින් අනාවරණය කළා.\nඒ මෙම මස 29වැනිදාට පෙර ටෝකියෝ ඔලිම්පික් උළෙලේ මලල ක්‍රීඩා තරග ඉසව් නියෝජනය සදහා සුදුසුකම් ලබන්නට මෙරට ක්‍රීඩක ක්‍රීඩිකාවන්ට ලබාදී තිබූ අවසන් තරගාවලිය වූ කසකස්තාන තරගාවලියත් මලල ක්‍රීඩා බලධාරීන්ගේ නොසැලකිල්ල හේතුවෙන් අහිමිව ගිය පසුබිමකයි.\nඒ අතරතුර අදාළ ක්‍රීඩක ක්‍රීඩිකාවන් පිරිස අසල්වැසි ඉන්දියාවේ පටියාලාහි පැවැත්වෙන මලල ක්‍රීඩා තරගාවලියකට සහභාගි කරවන්නට මලල ක්‍රීඩා බලාධාරින් පිඹුරුපත් සකසමින් සිටියේ එපා වාහෙට හොදි බෙදන්නා සේයි.\nඅපගේ මෙම අනාවනාවරණයෙන් පසු ඉන්දීය තරගාවලිය සඳහා මෙරට ක්‍රීඩක ක්‍රීඩිකාවන් යොමු කිරීමේ ක්‍රියා දාමයට සෘජුව මැදිහත්වීමට ක්‍රීඩා අමාත්‍යවරයා කටයුතු කළා.\nඑහි අවසන් ප්‍රතිපලය වුණේ කොවිඩ් අවධානම මැදම මෙම ක්‍රීඩක ක්‍රීඩිකාවන් පිරිස අද උදෑසන ඉන්දියාව බලා පිටත්ව යෑමයි.",
       "URL": "https://www.hirunews.lk/275169/ඔලිම්පික්-යන්න-පාර-කැපූ-hiru-red-card",
       "Category": "Local News",
       "Parent URL": "https://www.hirunews.lk/local-news.php?pageID=1864"
}