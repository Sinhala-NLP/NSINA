{
       "Source": "hirunews",
       "Timestamp": "Monday, 24 July 2017 - 8:24",
       "Headline": "මරණයකින් අවසන් වූ සුහද හමුව",
       "News Content": "තෙල්දෙණිය, දිගන ප්‍රදේශයේ නිවාඩු නිකේතනයක පිහිනුම් තටාකයක දිය නාමින් සිටි පුද්ගලයෙකු දියේ ගිලී මියගොස් තිබෙනවා.\nඅදාල පුද්ගලයා සහ මිතුරන් පිරිසක් නිවාඩු නිකේතනය තුල සුහද හමුවක් පවත්වා ඇති අතර පසුව පිහිනුම් තටාකයේ දිය නාමින් සිටින අතරතුර මෙම අනතුර සිදුව ඇති බව පොලිසිය පවසනවා.\nදියේ ගිලීමෙන් මියගිය පුද්ගලයා රහතුන්ගොඩ, හේවාහැට ප්‍රදේශයේ පදිංචි 33 හැවිරිදි පුද්ගලයෙකු බවයි වාර්තා වන්නේ.\nමෘත ශරීරය මැණික්හින්න රෝහලේ තැන්පත්කර ඇති අතර පශ්චාත් මරණ පරීක්ෂණය අද දින සිදුකරන බවයි පොලිසිය සදහන් කළේ.\nසිද්ධිය සම්බන්ධයෙන් තෙල්දෙණිය පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/166612/මරණයකින්-අවසන්-වූ-සුහද-හමුව",
       "Category": "Local News",
       "Parent URL": "https://www.hirunews.lk/local-news.php?pageID=4406"
}