{
       "Source": "hirunews",
       "Timestamp": "Saturday, 06 February 2021 - 13:12",
       "Headline": "දඹදෙණි රාජධානියට අයත් රක්ෂිතයක පස් කැපීමක්",
       "News Content": "මුලතිව් - කුරුන්දිමලේ පුරාවිද්‍යා ස්මාරක සම්බන්ධයෙන් ස්වාධීනව තීන්දු ගැනීමට මෙරටට හැකියාව පවතින බව පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග පවසනවා.\nරජයේ ප්‍රවෘත්ති දෙපාර්තමේන්තුවේ ඊයේ පැවති මාධ්‍ය හමුවට එක්වෙමින් ඔහු ප්‍රකාශ කළේ එහි සිදුකරන කැණීම් සඳහා වෙනත් ජාත්‍යන්තර ආයතනවල අවසරයක් අවශ්‍ය නොවන බවයි.\nඑමෙන්ම, හානියට පත්ව ඇති උතුරු - නැගෙනහිර පිහිටි පුරාවිද්‍යා ස්ථාන ප්‍රතිසංස්කරණය කිරීම සිදුකළ යුතුව ඇති බවද ඔහු සඳහන් කළා.\nඑම මාධ්‍ය හමුවට එක්වූ පුරාවිද්‍යා චක්‍රවර්තී පූජ්‍ය එල්ලාවල මේධානන්ද හිමියන් ප්‍රකාශ කළේ උතුරේ ඇතැම් දේශපාලනඥයින් එහි කැණීම් පිළිබදව සිදුකරන ප්‍රකාශ පදනම් විරහිත බවයි.\nමේ අතර, දඹදෙනිය රාජධානියට අයත් නාරම්මල - දම්පැලැස්ස - පීල්ලකන්ද රක්ෂිත  ප්‍රදේශයේ අනවසර පස් කැපීමක් සම්බන්ධයෙන් සොයා බැලීම සඳහා සමස්ත ලංකා ගොවිජන සම්මේලනයේ ජාතික සංවිධායක ජනතා විමුක්ති පෙරමුණේ දේශපාලන මණ්ඩල සභික නාමල් කරුණාරත්න ඇතුළු තවත් සංවිධාන කිහිපයක නියෝජිතයින් අද එම ස්ථානයට පැමිණියා.\nඉන් අනනතුරුව මේ සම්බන්ධයෙන් ඔවුන් පරිසර අමාත්‍ය මහින්ද අමරවීරට දැනුම් දුන් අතර, එහිදී අමාත්‍යවරයා පීල්ලකන්ද පස් කැපීම නතර කිරීමට කටයුතු කළ බවයි ඔහු කියා සිටියේ.",
       "URL": "https://www.hirunews.lk/261792/දඹදෙණි-රාජධානියට-අයත්-රක්ෂිතයක-පස්-කැපීමක්",
       "Category": "Local News",
       "Parent URL": "https://www.hirunews.lk/local-news.php?pageID=2165"
}