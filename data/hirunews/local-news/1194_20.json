{
       "Source": "hirunews",
       "Timestamp": "Tuesday, 03 May 2022 - 10:09",
       "Headline": "රිය අනතුරු හේතුවෙන් තුන් දෙනෙකු මරුට",
       "News Content": "පසුගිය පැය 24 තුළ දිවයිනේ ස්ථාන කිහිපයක සිදු වූ රිය අනතුරු වලින් පුද්ගලයින් තුන් දෙනෙකු ජීවිතක්ෂයට පත්වී තවත් 5 දෙනෙකු තුවාල ලබා තිබෙනවා.\nමහියංගනය - පොළොන්නරුව මාර්ගයේ සදුන්පුර ප්‍රදේශයේදී ඊයේ සිදු වූ රිය අනතුරකින් පුද්ගලයෙකු ජීවිතක්ෂයට පත්වූ තවත් 5 දෙනෙකු තුවාල ලබා දෙහිඅත්තකණ්ඩිය රෝහලට ඇතුලත් කර තිබෙනවා.\nතුවාලකරුවන් ගමන් ගත් වෑන් රථය මාර්ගය අසල නතර කර තිබූ බස් රථයක පිටුපස ගැටීමෙනුයි මෙම අනතුර සිදුව ඇත්තේ.\nමේ අතර මරදන්කඩවල - කැකිරාව මාර්ගයේ ඊයේ සිදුවූ අනතුරකින් 63 හැවිරිදි අයෙකු ජීවිතක්ෂයට පත්වූ අතර යාපනය - කොඩිකාමම් මාර්ගයේ කැබ් රථයක් සහ යතුරුපැදියක් ගැටීමෙන් 31 හැවිරිදි තරුණයෙකු මිය ගියා.",
       "URL": "https://www.hirunews.lk/303392/රිය-අනතුරු-හේතුවෙන්-තුන්-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1194"
}