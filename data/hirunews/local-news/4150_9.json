{
       "Source": "hirunews",
       "Timestamp": "Saturday, 30 December 2017 - 12:24",
       "Headline": "ප්‍රධාන පක්ෂ 03න් මහරැළි 80ක් - ජවිපෙ තිස්ස න්‍යායේ",
       "News Content": "එක්සත් ජාතික පක්ෂය, ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානය සහ ශ්‍රී ලංකා පොදුජන පෙරමුණ පළාත් පාලන මැතිවරණය ඉලක්ක කරගෙන ප්‍රධාන ජන රැළි 80ක් පැවැත්වීමට තීරණය කර තිබෙනවා.\nශ්‍රී ලංකා නිදහස් පක්ෂයේ තරුණ පෙරමුණේ සභාපති ශාන්ත බණ්ඩාර කියා සිටියේ ජනාධිපති මෛත්‍රීපාල සිරිසේනගේ ප්‍රධානත්වයෙන් ප්‍රධාන ජන රැළි 30ක් පවත්වන බවයි.\nඑක්සත් ජාතික පක්ෂය ද සියලු දිස්ත්‍රික්ක ආවරණය වන පරිදි ප්‍රධාන ජන රැළි 25ක් පැවැත්වීමට සූදානම් කර තිබෙනවා.\nශ්‍රී ලංකා පොදුජන පෙරමුණ ප්‍රධාන ජන රැළි 25ක් පවත්වන අතර, එහි පළමු ජන රැළිය ලබන 06 වනදා ගම්පහ නගරයේදී පැවැත්වෙන බවයි පාර්ලිමේන්තු මන්ත්‍රී මහින්දානන්ද අලුත්ගමගේ හිරු ප්‍රවෘත්ති අංශයට සදහන් කළේ.\nමේ අතර, පළාත් පාලන ආයතනවල පරිපාලනය සම්බන්ධයෙන් නව වැඩපිලිවෙලක් හඳුන්වාදෙන බව ජනතා විමුක්ති පෙරමුණ පවසනවා.\nසිය පක්ෂය පළාත් පාලන ආයතනයක් ජයග්‍රහණය කළහොත් එහි පරිපාලනය සිදුකරන්නේ කෙසේ ද යන්න පිළිබදව මෙවර මැතිවරණ ප්‍රතිපත්ති ප්‍රකාශයට ඇතුළත් කරන බවයි එම පක්ෂයේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් සදහන් කළේ.\nඑමෙන්ම, මීට පෙර තමන් පරිපාලනය කළ තිස්සමහාරාම ප්‍රාදේශීය සභාවේ සිදුකළ ආකාරයට මෙම වැඩපිළිවෙල සිදුකරන බව මන්ත්‍රීවරයා අවධාරණය කළා.",
       "URL": "https://www.hirunews.lk/179707/ප්‍රධාන-පක්ෂ-03න්-මහරැළි-80ක්-ජවිපෙ-තිස්ස-න්‍යායේ",
       "Category": "Local News",
       "Parent URL": "https://www.hirunews.lk/local-news.php?pageID=4150"
}