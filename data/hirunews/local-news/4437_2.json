{
       "Source": "hirunews",
       "Timestamp": "Wednesday, 05 July 2017 - 15:56",
       "Headline": "අන්තරේ සිසුන් පා ගමනින් නුගේගොඩට - අවට මාර්ගවල දැඩි රථ වාහන තදබදයක් (ඡායාරූප)",
       "News Content": "මාළඹේ පෞද්ගලික වෛද්‍ය විද්‍යාලයට විරෝධය පළ කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය අද ස්ථාන 3 කින් පා ගමන් ආරම්භ කළා.\nඒ කිරුළපන නගරයෙන්, ශ්‍රී ජයවර්ධනපුර විශ්වවිද්‍යාලයෙන් සහ කළුබෝවිල ශික්ෂණ රෝහල ඉදිරිපිටින්.\nපා ගමනින් පැමිණි සිසුන් මේ වනවිට නුගේගොඩ ආනන්ද සමරකෝන් එලිමහන් රංග පීඨයට රැස්ව සිටින බව අප වාර්තාකරු ප්‍රකාශ කළා.\nඔවුන් සංවිධාන කළ රැළියක් එම ස්ථානයේදී අද පස්වරුවේ ආරම්භ වීමට නියමිතයි.\nමේ අතර මෙම පාගමන හේතුවෙන් නුගේගොඩ සහ කිරුළපන ප්‍රදේශවල දැඩි රථවාහන තදබදයක් ද හටගෙන තිබෙනවා.\nමේ හේතුවෙන් විකල්ප මාර්ග භාවිත කරන ලෙසටයි පොලිසිය දැනුම් දෙන්නේ.",
       "URL": "https://www.hirunews.lk/165157/අන්තරේ-සිසුන්-පා-ගමනින්-නුගේගොඩට-අවට-මාර්ගවල-දැඩි-රථ-වාහන-තදබදයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4437"
}