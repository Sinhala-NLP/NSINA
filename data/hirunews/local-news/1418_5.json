{
       "Source": "hirunews",
       "Timestamp": "Tuesday, 18 January 2022 - 11:18",
       "Headline": "වාහන ආනයනයේදී විදුලියෙන් ධාවනය වන වාහනවලට ප්‍රමුඛතාව",
       "News Content": "ඉදිරියේදී වාහන ආනයනයට අවසර ලබාදීමේදී විදුලියෙන් ධාවනය වන වාහනවලට ප්‍රමුඛතාව ලබාදෙන බව ජනාධිපති ගෝඨාභය රාජපක්ෂ පවසනවා.\n9 වන පාර්ලිමේන්තුවේ දෙවන සැසිවාරය ආරම්භයේ රජයේ ප්‍රතිපත්ති ප්‍රකාශය ඉදිරිපත් කරමිනුයි ඔහු මේබව කියාසිටියේ.\nවිදේශ විනිමය ගැටලුවක් ඇතිවන බවට කලින්ම දැනුවත් වීම හේතුවෙන් වාහන ආනයනය තාවකාලිකව නතර කිරීම මෙන්ම අත්‍යවශ්‍ය නොවන භාණ්ඩ ගෙන්වීමෙන් වැළකීම වැනි ජනප්‍රිය නොවන තීන්දු ගැනීමට සිදුවු බව ජනාධිපතිවරයා ප්‍රකාශකළා.\nඒ අනුව වාහන සඳහා විදුලිය සැපයීමේදී හැකිතාක් දුරට පුනර්ජනනීය බලශක්ති ප්‍රභවයන් භාවිතයට සැලසුම් කළ යුතු බව ද ඔහු සඳහන් කළා.\nමානව හිමිකම් සම්බන්ධව ගෙන ගිය විවිධ වැරදි මත නිවැරදි කිරිමට පියවර ගන්නා බව ද 9 වැනි පාර්ලිමේන්තුවේ දෙවන සැසිවාරය ආරම්භ කරමින් ජනාධිපති ගෝඨාභය රාජපක්ෂ ප්‍රකාශ කළා.\nපෙරවරු 10ට 9 වැනි පාර්ලිමේන්තුවේ දෙවන සැසිවාරය ජනාධිපති ගෝඨාභය රාජපක්ෂ ප්‍රධානත්වයෙන් ආරම්භ වු අතර එහිදි රජයේ ප්‍රතිපත්ති ප්‍රකාශය ඉදිරිපත් කරමින් ජනාධිපතිවරයා වැඩිදුරටත් සඳහන් කළේ පටු දේශපාන අවශ්‍යතා මත ජනතා උසි ගැන්වීම් නතර කරන ලෙසට දේශපාලනඥයින්ගෙන් ඉල්ලා සිටින බවයි.\n9 වැනි පාර්ලිමේන්තුවේ දෙවන සැසිවාරය ජනාධිපති ගෝඨාභය රාජපක්ෂගේ ප්‍රධානත්වයෙන් අද උදෑසන ආරම්භ වූ අතර සැසි වාරය ආරම්භ කිරීමට පෙර කථානායක මහින්ද යාපා අබේවර්ධන අග්‍රාමාත්‍ය මහින්ද රාජපක්ෂ සහ මැති ඇමතිවරුන් පාර්ලිමේන්තු පරිශ්‍රය වෙත පැමිණියා.\n9 වැනි පාර්ලිමේන්තුවේ දෙවන සැසිවාරය ආරම්භ කිරීම සඳහා ජනාධිපති ගෝඨාභය රාජපක්ෂ පාර්ලිමේන්තු පරිශ්‍රයට පැමිණි අවස්ථාවේදී ඔහු පිළිගනු ලැබුවේ කථානායක මහින්ද යාපා අබේවර්ධන විසින්.\nඉන් පසු පාසල් සිසුවියන් විසින් ජයමංගල ගාථා ගායනා කරමින් ජනාධිපතිවරයා පිළිගත් අතර පසුව ජනාධිපතිවරයා පාර්ලිමේන්තු පරිශ්‍රය වෙත කැදවාගෙන එනු ලැබුවා.\nචාම් උත්සවයකින් වුණු පාර්ලිමේන්තු සැසි වාරයේ සමාරම්භය සඳහා විදේශීය රාජාතාන්ත්‍රිකයින්, හිටපු ජනාධිපතිවරුන්, හිටපු අග්‍රාමාත්‍යවරුන් මෙන්ම අගවිනිසුරුවරයා, උපරිමාධිකරණ විනිසුරුවරුන් සහ නීතිපතිවරයා ඇතුළු සම්භාවනීය අමුත්තන් රැසක් ද එක්ව සිටියා.",
       "URL": "https://www.hirunews.lk/294314/වාහන-ආනයනයේදී-විදුලියෙන්-ධාවනය-වන-වාහනවලට-ප්‍රමුඛතාව",
       "Category": "Local News",
       "Parent URL": "https://www.hirunews.lk/local-news.php?pageID=1418"
}