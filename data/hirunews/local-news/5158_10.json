{
       "Source": "hirunews",
       "Timestamp": "Monday, 22 February 2016 - 8:05",
       "Headline": "පොලිස් පහරදීම ගැන පරීක්ෂණ ඇරඹේ",
       "News Content": "පොළොන්නරුව - දිඹුලාගල ප්‍රදේශයේදී පොලිස් පහරදීමකින් පුද්ගලයින් දෙදෙනෙකු තුවාල ලැබීමේ සිද්ධිය සම්බන්ධයෙන් ප්‍රදේශය භාර සහකාර පොලිස් අධිකාරීවරයෙකුගේ ප්‍රධානත්වයෙන් පරීක්ෂණයක් ආරම්භ කර තිබෙනවා.\nපහරකෑ පුද්ගලයින් හිරු ප්‍රවෘත්ති අංශයට සඳහන් කළේ පොලිස් නිලධාරීන් පස්දෙනෙකු අහසට වෙඩි තබමින් තමන්ට පහරදුන් බවයි.\nපහරකෑමෙන් තුවාල ලැබූ පුද්ගලයින් දෙදෙනා තවමත් ප්‍රතිකාර ලබන්නේ පොළොන්නරුව මහ රෝහලේයි.\nදිඹුලාගල නාමල්පොකුණ ප්‍රදේශයේ සූදු පොළක් වැටලීම සඳහා දිඹුලාගල පොලිස් මුරපොලේ නිලධාරීන් පිරිසක් පසුගිය සෙනසුරාදා එක්ව තිබුණා.\nඑම අවස්ථාවේදී එහි සිටි පුද්ගලයින් පළාගොස් තිබූ අතර ප්‍රදේශවාසීන් සඳහන් කළේ කුඹුරක සිටි පුද්ගලයින් දෙදෙනෙකුට පොලීසිය පහරදී ඇති බවයි.",
       "URL": "https://www.hirunews.lk/126836/පොලිස්-පහරදීම-ගැන-පරීක්ෂණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5158"
}