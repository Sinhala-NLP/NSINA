{
       "Source": "hirunews",
       "Timestamp": "Sunday, 11 April 2021 - 13:13",
       "Headline": "නීතිවිරෝධීව ඉන්දියාවේ සිට රැගෙන ආ බීඩි කොළ සහ කරදමුංගු සමඟ 6 දෙනෙකු අත්අඩංගුවට",
       "News Content": "මුහුදු මාර්ග ඔස්සේ ඉන්දියාවේ සිට මෙරටට බීඩි කොළ සහ කරදමුංගු රැගෙන එමින් සිටි සැකකරුවන් 6 දෙනෙකු වෙන්නප්පුව - සින්දාත්‍රිය වෙරළට බටහිරෙන් වූ ගැඹුරු මුහුදේදී අත්අඩංගුවට ගෙන තිබෙනවා.\nඊයේ දහවල් නාවික හමුදාවට අයත් රංගල නෞකාව මගින් මෙම පිරිස අත්අඩංගුවට ගෙන ඇති බවයි වාර්තාවන්නේ.\nසැකකරුවන් ගමන්ගත් යාත්‍රාවේ තිබී බීඩි කොළ කිලෝ 770 ක් සහ කරදමුංගු කිලෝ ග්‍රෑම් 5 ක් සොයා ගෙන තිබෙනවා.\nඅත්අඩංගුවට ගත් සැකකරුවන් මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කටුනායක රේගු උපනිවාරණ කාර්යාලය මගින් වැඩිදුර විමර්ශන මෙහෙයවනු ලබනවා.",
       "URL": "https://www.hirunews.lk/268149/නීතිවිරෝධීව-ඉන්දියාවේ-සිට-රැගෙන-ආ-බීඩි-කොළ-සහ-කරදමුංගු-සමඟ-6-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2027"
}