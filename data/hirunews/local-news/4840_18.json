{
       "Source": "hirunews",
       "Timestamp": "Wednesday, 12 October 2016 - 16:13",
       "Headline": "ද්වි පුද්ගල ඝාතනයකට වරදකරු වූ පුද්ගලයෙකුට බරපතල වැඩ සහිත වසර 15 ක සිරදඩුවමක්",
       "News Content": "හලාවත - මාදම්පේ - ඉහළ ගස ප්‍රදේශයේදී 83 හැවිරිදි කාන්තාවක් සහ ඇගේ පුත්‍රයා ඝාතනය කිරීම සම්බන්ධයෙන් වරදකරු වූ පුද්ගලයෙකුට හලාවත මහාධිකරණය අද බරපතල වැඩ සහිත වසර 15 ක සිරදඩුවමක් නියම කළා.\nමහාධිකරණ විනිසුරු අමල් රණරාජා මෙලෙස දඩුවම් නියම කළේ මාදම්පේ - ඉරට්ටකුලම ප්‍රදේශයේ පදිංචිකරුවෙකුටයි.\n2001 වසරේ අප්‍රේල් 15 වන දින මෙම ඝාතන සිදුකර නිවසේ තිබූ රුපියල් ලක්ෂයකට වැඩි දේපල සොරා ගත් බවට සැකකරුට එරෙහිව චෝදනා එල්ල වී තිබුණා.",
       "URL": "https://www.hirunews.lk/145049/ද්වි-පුද්ගල-ඝාතනයකට-වරදකරු-වූ-පුද්ගලයෙකුට-බරපතල-වැඩ-සහිත-වසර-15-ක-සිරදඩුවමක්",
       "Category": "Local News",
       "Parent URL": "https://www.hirunews.lk/local-news.php?pageID=4840"
}