{
       "Source": "hirunews",
       "Timestamp": "Friday, 01 October 2021 - 13:30",
       "Headline": "රට විවෘත කිරීමත් සමඟ නගරවලට ජනතාව පැමිණීමේ වැඩි වීමක් (වීඩියෝ)",
       "News Content": "දින 41කට පසු අද රට යළි විවෘත කිරීමත් සමග ජනතාව වැඩි වශයෙන් නගරවලට පැමිණ සිටින ආකාරයක් දක්නට ලැබුණා.\nඑසේම බොහෝ පිරිස් නිරෝධායන නීති රීති කඩ කරන ආකාරයක් ද නිරීක්ෂණය කෙරුණු බවයි අප වාර්තාකරුවන් සඳහන් කළේ.\nදුම්රිය හැර පොදු ප්‍රවාහනය ද අද යළි ආරම්භ කෙරුණු අතර, ඇතැම් බස් රථවල ආසන ධාරිතාව ඉක්මවා යමින් මගීන් රැගෙන යන ආකාරයක් දක්නට ලැබුණා.\nඒ සම්බන්ධයෙන් අදහස් දැක්වූ පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව ප්‍රකාශ කළේ, නිරෝධායන නීති රීති කඩ කරන්නන් සොයා වැටලීම් සිදුකරන බවයි.\nඑසේම රට යළි විවෘත කිරිමත් සමඟ බොහෝ ප්‍රදේශවල වෙළදසැල් විවෘත කරන ආකාරයක් ද දක්නට ලැබුණා.\nදිවයින පුරා ආර්ථික මධ්‍යස්ථාන ද තොග වෙළදාම් කටයුතු සදහා විවෘත කෙරුණු අතර ජනතාව මෙන්ම වෙළදුන් ද විශාල පිරිසක් ඒවාට පැමිණෙන ආකාරයක් පවතින බවයි අප වාර්තාකරුවන් සදහන් කළේ.",
       "URL": "https://www.hirunews.lk/283746/රට-විවෘත-කිරීමත්-සමඟ-නගරවලට-ජනතාව-පැමිණීමේ-වැඩි-වීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1657"
}