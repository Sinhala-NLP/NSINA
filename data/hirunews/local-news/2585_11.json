{
       "Source": "hirunews",
       "Timestamp": "Wednesday, 15 July 2020 - 7:57",
       "Headline": "ලොව පුරා කෝරෝනා ආසාදිතයින් එක්කෝටි තිස් හතර ලක්ෂයක්  (වීඩියෝ)",
       "News Content": "ලොව පුරා කොරෝනා ආසාදිතයින් එක්කෝටි 34 ලක්ෂ 46,108ක් දක්වා ඉහළ ගොස් තිබෙනවා. වාර්තා වන මරණ සංඛ්‍යාව පන්ලක්ෂ 80,247ක්.\nගත වූ පැය 24රේ වැඩිම මරණ සංඛ්‍යාවක් තවදුරටත් බ්‍රසීලයෙන් වාර්තා වන අතර එම සංඛ්‍යාව 1341ක්.\nඒ අනුව එරට සමස්ත මරණ සංඛ්‍යාව 74,262ක් දක්වා ඉහළ ගොස් ඇති අතර සටහන් වන ආසාදිතයින් සංඛ්‍යාව දහනව ලක්ෂ 31,204ක්.\nදෛනික මරණ 928ත් සමඟ ඇමරිකාවේ සමස්ත මරණ සංඛ්‍යාව එක්ලක්ෂ 39,136ක් දක්වා ඉහළ ගිය අතර, එරට මුළු ආසාදිතයින් සංඛ්‍යාව දැක්වෙන්නේ 35 ලක්ෂ 44,719ක් ලෙසයි.\nඉන්දියාවේ නව මරණ 588ත් සමඟ සමස්ත මරණ සංඛ්‍යාව 24,315ක් ලෙස සටහන් වන අතර, ආසාදිතයින් සංඛ්‍යාව නව ලක්ෂ 37,487ක් දක්වා ඉහළ ගියා.",
       "URL": "https://www.hirunews.lk/245531/ලොව-පුරා-කෝරෝනා-ආසාදිතයින්-එක්කෝටි-තිස්-හතර-ලක්ෂයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2585"
}