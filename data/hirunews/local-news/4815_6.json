{
       "Source": "hirunews",
       "Timestamp": "Monday, 31 October 2016 - 8:02",
       "Headline": "කඩවත - කොටුව සහ කිරිල්ලවල - කොටුව පෞද්ගලික බස් රථ වර්ජනයක්",
       "News Content": "කොළඹ - නුවර ප්‍රධාන මාර්ගයේ ධාවනය වන පෞද්ගලික බස් රථ සේවා කිහිපයක් අද උදෑසන සිට වර්ජනයක් ආරම්භ කර තිබෙනවා.\nමාර්ග අංක 138 කඩවත - කොටුව, කිරිල්ලවල - කොටුව, ගම්පහ - කොළඹ සහ නිට්ටඹුව - කොළඹ පෞද්ගලික බස් රථ මෙලෙස වර්ජනයක් ආරම්භ කර ඇති බවටයි වාර්තා වන්නේ.\nදුර ගමන් සේවා බස් රථ සහ කෙටි ගමන් සේවා බස් රථ රියදුරන් අතර පසුගිය බ්‍රහස්පතින්දා ගැටුමක් ඇති වී තිබෙනවා.\nමෙම ගැටුම සම්බන්ධයෙන් කෙටි ගමන් සේවා බස් රථ රියදුරන් කිහිපදෙනෙකු පොලිසිය අත්අඩංගුවට ගැනීමට විරෝධය පළ කරමිනුයි මෙම වර්ජනය ආරම්භ කර ඇත්තේ.",
       "URL": "https://www.hirunews.lk/146458/කඩවත-කොටුව-සහ-කිරිල්ලවල-පෞද්ගලික-බස්-රථ-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=4815"
}