{
       "Source": "hirunews",
       "Timestamp": "Friday, 17 February 2017 - 19:14",
       "Headline": "අගමැති සමුළුවක් කැදවීමට සූදානමින්",
       "News Content": "ඉන්දියන් සාගරයේ නාවික කටයුතු පහසු කිරීම සඳහා අවශ්‍ය ක්‍රියාමාර්ග සැලසුම් කිරීම වෙනුවෙන් සියලු පාර්ශවයන්ගෙන් සැදුම්ලත් සමුළුවක් කැදවීමට ශ්‍රී ලංකාව සූදානම් බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඒ, සිය ඕස්ට්‍රේලියාවේ නිල සංචාරය අතරතුර එරට ඩීකින් විශ්ව විද්‍යාලයේ නීති පිඨයේදී ඊයේ දේශනයක් සිදුකරමින්.\nඉන්දීය සාගර කලාපය තුල මතුවී එන ත්‍රස්තවාදය පිළිබදව දැඩි අවධානයක් යොමුකල යුතු බවද අග්‍රාමාත්‍ය රනිල් වික්‍රමසිංහ මෙහිදී ප්‍රකාශ කර තිබෙනවා.\nඑසේම ඉන්දීය සාගරය සාම කලාපයක් බවට පත් කරලීම සඳහා සුවිශේෂී යාන්ත්‍රණයක් නිර්මාණය කල යුතු බවයි ඔහු සදහන් කර ඇත්තේ.",
       "URL": "https://www.hirunews.lk/154753/අගමැති-සමුළුවක්-කැදවීමට-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=4656"
}