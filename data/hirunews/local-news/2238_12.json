{
       "Source": "hirunews",
       "Timestamp": "Saturday, 02 January 2021 - 18:53",
       "Headline": "තවත් යුක්රේන සංචාරකයන් 175ක් රැගත් යානයක් මත්තලට (වීඩියෝ)",
       "News Content": "යුක්රේනයේ සිට තවත් සංචාරකයන් 175ක් රැගෙන ගුවන්යානයක් මත්තල ගුවන්තොටුපලට පැමිණ තිබෙනවා.\nඅප වාර්තාකරු සඳහන් කළේ අද පස්වරු 2ට පමණ මෙම යානය දිවයිනට ළගාවූ බවයි.\nගුවන්තොටුපල තුල සෞඛ්‍ය නිති රීතිවලට අනුගත වෙමින් ඔවුන් අදාළ සංචාරක ලැගුම්හල් කරා රැගෙන ගොස් තිබෙනවා.\nනියමු ව්‍යාපෘතියට අනුව තවත් සංචාරකයන් 1800ක් පමණ ඉදිරි දින කිහිපයේදී පැමිණීමට නියමිත බවයි මත්තල ගුවන්තොටුපලේ මෙහෙයුම් අධ්‍යක්ෂ ෂෙහාන් සුමනසේකර සඳහන් කළේ.\nඑමෙන්ම බ්‍රිතාන්‍ය ගුවන් සේවයට අයත් තවත් යානයක් හෙට පළමු වරට මත්තල ජාත්‍යන්තර ගුවන්තොටුපලට පැමිණීමට නියමිතයි.\nමීට පෙර පසුගිය දෙසැම්බර් 28 වනදා සහ 29 වනදා ද සංචාරකයන් රැගත් ගුවන් යානා දෙකක් මෙරටට පැමිණියා.",
       "URL": "https://www.hirunews.lk/258592/තවත්-යුක්රේන-සංචාරකයන්-175ක්-රැගත්-යානයක්-මත්තලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2238"
}