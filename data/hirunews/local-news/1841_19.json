{
       "Source": "hirunews",
       "Timestamp": "Sunday, 04 July 2021 - 19:24",
       "Headline": "ගොවි උද්ඝෝෂණ අදත්",
       "News Content": "පොහොර හිඟයට විරෝධය පළ කරමින් අදත් ප්‍රදේශ කිහිපයක උද්ඝෝෂණ පැවැත්වුණා.\nකලක සිට වී වගා කරන ගොවීන් පවසන්නේ පොහොර නොමැතිවීම හේතුවෙන් තම වගාවන්හි අස්වැන්න නිසි පරිදි ලබා ගැනීමට නොහැකිවී ඇති බවයි.\nමේ අතර, ඕස්ට්‍රේලියාව අප්‍රිකාව ඇතුළු රටවල් ගණනාවක කාබනික වගා ක්‍රමය ප්‍රචලිත කළ මහාචාර්ය රනිල් සේනානායක වැලිමඩ - මල්පොත ප්‍රදේශයේ අක්කර 22 ක හරිත වගාවක් සිදුකරනු ලබනවා.\nඔහු පවසන්නේ ජනතාව රසායනික පොහොර භාවිතයට යොමුවීම හරහා මෙරට පස විනාශ වී ඇති බවයි.\nඑසේම, කෘෂිකර්මාන්තය සඳහා කාබනික පොහොර ආදේශ කිරීමේ රජය ගත් තීරණයට දායකත්වය ලබාදෙමින් කාබනික පොහොර නිෂ්පාදනය කිරීමේ වැඩපිළිවෙලක් මහනුවර මහනගර සභාව ආරම්භ කරනු ලැබුවා.\nමේ අතර, රාජ්‍ය අමාත්‍ය ෂෙහාන් සේමසිංහ අද මිහින්තලාව ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් කියාසිටියේ කාබනික පොහොර භාවිතය ප්‍රචලිත කිරීමේ රජයේ වැඩපිළිවෙලට සමගාමීව දේශීය පොහොර නිෂ්පාදකයින් දිරිගැන්වීම සඳහා ඉදිරියේදී කටයුතු සිදුකරන බවයි.",
       "URL": "https://www.hirunews.lk/276070/ගොවි-උද්ඝෝෂණ-අදත්",
       "Category": "Local News",
       "Parent URL": "https://www.hirunews.lk/local-news.php?pageID=1841"
}