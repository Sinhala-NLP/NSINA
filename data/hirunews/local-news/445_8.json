{
       "Source": "hirunews",
       "Timestamp": "Thursday, 30 March 2023 - 15:15",
       "Headline": "12 හැවිරිදි සිසුවියක් අපයෝජනය කළ ගුරුවරයෙකු අත්අඩංගුවට",
       "News Content": "හම්බන්තොට- මයුරපුර ප්‍රදේශයේ පාසලක දොළොස් හැවිරිදි සිසුවියක් හෝටලයකට රැගෙනගොස් අපයෝජනය කළ බව කියන පාසල් ගුරුවරයෙකු අත්අඩංගුවට ගෙන තිබෙනවා.\nඅදාළ සිසුවියගේ පියා සිදුකළ පැමිණිල්ලක් අනුව හම්බන්තොට වරාය පොලිසිය මගින් සැකකාර ගුරුවරයා අත්අඩංගුවට ගෙන ඇති බවයි පොලිසිය සඳහන් කළේ.\nපසුගිය 28 වැනිදා පාසල් යන බව පවසා නිවසින් පිටව ගිය අදාළ සිසුවිය යළි නිවසට නොපැමිණීම හේතුවෙන් පියා ඒ පිළිබඳව සොයා බැලීමේදී දැරිය නිවසට යාබද බැල්ලගස්වැව මංසන්ධියේ දී මෝටර් රථයක නැඟී යනු දැක ඇති බව අනාවරණ වී තිබෙනවා.\nඒ අනුව, දැරිය සොයා මව්පියන් බැල්ලගස්වැව මංසන්ධියට යන අවස්ථාවේ දැරිය ආපසු නිවසට එමින් සිට ඇති අතර සිදුකළ ප්‍රශ්න කිරීම්වල දී අනාවරණ වී ඇත්තේ සැකකාර ගුරුවරයා ඇය හෝටලයක් වෙත රැගෙන ගොස් අපයෝජනයට ලක්කර ඇති බවයි.",
       "URL": "https://www.hirunews.lk/331305/12-හැවිරිදි-සිසුවියක්-අපයෝජනය-කළ-ගුරුවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=445"
}