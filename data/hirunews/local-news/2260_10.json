{
       "Source": "hirunews",
       "Timestamp": "Tuesday, 22 December 2020 - 12:59",
       "Headline": "හිරු CIA හෙළිකරගත් පොතුවිල් - තිබිරිගොල්ල රක්ෂිතයේ පුරාවිද්‍යා විනාශය (වීඩියෝ)",
       "News Content": "වන සංරක්ෂණ දෙපාර්තමේන්තුවට අයත් නැගෙනහිර පළාතේ තිබිරිගොල්ල රක්ෂිතය තුල මේ වනවිට මහා පරිමාන පුරා වස්තු විනාශයක් සිදුවෙමින් පවතිනවා.\nඅද (22) සී.අයි.ඒ.අනාවරණය ඒ පිළිබඳවයි.\nමේ අම්පාර දිස්ත්‍රික්කයේ පොතුවිල් ප්‍රාදේශීය ලේකම් කොට්ඨාසයට අයත් බක්මිටියාව තිබිරිගොල්ල රක්ෂිතයයි.\nලාහුගල අඩවි වන නිලධාරී කාර්යාලය මගින් පාලනය වන මෙම රක්ෂිතය තුල මහා පරිමානයෙන් පුරා වස්තු විනාශයක් සිදුකරන බව හිරු සී.අයි.ඒ.වෙත තොරතුරු අනාවරණය කර ගත්තා.\nඒ අනුව අදාල ප්‍රදේශයට ගිය හිරු සී.අයි.ඒ.කණ්ඩායමට දක්නට ලැබුනේ නිදන් සොරුන් විසින් පුරාවිද්‍යාත්මක වටිනාකමක් ඇති ස්ථානයක් මෙලෙස විනාශ කර දමා ඇති බවයි.\nසිදුව ඇති විනාශය සම්බන්ධයෙන් සොයා බැලීම සදහා සිංහලේ අපි සංවිධානයේ සභාපති පුජ්‍ය ජඹුරේවෙල ඡන්දරතන හිමියන් ඇතුළු මහා සංඝරත්නය අදාල ස්ථානයට වැඩම කළා.\nඑම නිරීක්ෂණයේදී හෙළිවුණේ මෑතකාලයේ දිගින් දිගටම මෙම ස්ථානය නිදන් ජාවාරම්කරුවන්ගේ ග්‍රහණයට ලක්ව ඇති බවයි.",
       "URL": "https://www.hirunews.lk/257644/හිරු-cia-හෙළිකරගත්-පොතුවිල්-තිබිරිගොල්ල-රක්ෂිතයේ-පුරාවිද්‍යා-විනාශය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2260"
}