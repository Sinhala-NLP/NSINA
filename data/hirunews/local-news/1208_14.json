{
       "Source": "hirunews",
       "Timestamp": "Tuesday, 26 April 2022 - 15:47",
       "Headline": "\"මයිනා ගෝ ගම\" ඉදිකෙරේ (වීඩියෝ)",
       "News Content": "දින කිහිපයක් තිස්සේ කොළඹ අගමැති නිල නිවස ඉදිරියේ ජනතාව විසින් විරෝධතා පවත්වමින් සිටිනවා.\nඔවුන් ඒ අසල තාවකාලින කූඩාරම් ඉදිරි කරගෙන සිටින අතර එම ස්ථනයේ \"මයිනාගෝගම\"ක් ස්ථාපනය කර තිබෙනවා.\nඑලෙස අගමැති මහින්ද රාජපක්ෂ සහ ජනපති ගෝඨාභය රාජපක්ෂ ප්‍රමුඛ ආණ්ඩුව වහා ඉල්ලා අස්විය යුතු බව පවසමින් විරෝධතාකරුවන් දින 20ක කාලයක් තිස්සේ කොළඹ ජනාධිපති ලේකම් කාර්යාලයේ ඉදිරියේද \" ගෝඨා ගෝ ගම \" නමින් ගමක් ස්ථපනය කළා.\nමේ අතර අරලියගහ මන්දිරය ඉදිරිපිට උද්ඝෝෂණයේ යෙදී සිටින මෙම පිරිස ඉවත් කිරීමට නියෝග කරන ලෙස ඉල්ලා ඊයේ කොල්ලුපිටිය පොලිසිය කළ ඉල්ලීමක් කොළඹ අතිරේක මහේස්ත්‍රාත්වරයා ප්‍රතික්ෂේප කරනු ලැබුවා.\nපසුව පොලිසිය අරගලයේ සිටින පිරිසට බාධාවන අයුරින් පදික තීරුවේ පොලිස් බස් රථ ගාල් කිරිමට ද පියවර ගත් අතර සියලු බාධක හමුවේ තරුණ තරුණියන් අරලියගහ මැදුර අසල රැය පහන් කරමින් අරගලය ඉදිරියටම රැගෙන ගියා.",
       "URL": "https://www.hirunews.lk/302867/මයිනා-ගෝ-ගම-ඉදිකෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1208"
}