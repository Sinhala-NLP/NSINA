{
       "Source": "hirunews",
       "Timestamp": "Wednesday, 14 July 2021 - 22:18",
       "Headline": "ඩොලර් හිඟය ගැන රනිල්ගෙන් අනතුරු ඇගවීමක් (වීඩියෝ)",
       "News Content": "ශ්‍රී ලංකාවට අවශ්‍ය කරන විදේශ විනිමය සංචිත ලබාගැනීමට රජය අපොහොසත් වුවහොත් ලබන වසරේ මැද භාගය වන විට අර්බුද රැසක් නිර්මාණය වන බව හිටපු අග්‍රාමාත්‍ය එක්සත් ජාතික පක්ෂ පාර්ලිමේන්තු මන්ත්‍රී රනිල් වික්‍රමසිංහ පවසනවා.\nමාධ්‍ය වෙත විශේෂ ප්‍රකාශයක් සිදු කරමින් ඔහු පෙන්වා දුන්නේ ඉදිරියේදී ණය වාරික පියවීමට රජයට ඩොලර් නොමැති බවයි.\nඑබැවින් ජාත්‍යන්තර මූල්‍ය අරමුදල සමග සාකච්ඡා කර ඉදිරි වසරවලට අවශ්‍ය මුදල් ප්‍රමාණය ලබාගන්නා ලෙසටයි රනිල් වික්‍රමසිංහ කියාසිටියේ.\nමේ සම්බන්ධයෙන් විශේෂ පාර්ලිමේන්තුවේ විවාදයක් ඉල්ලා සිටින බව ද ඔහු සඳහන් කළා.",
       "URL": "https://www.hirunews.lk/276989/ඩොලර්-හිඟය-ගැන-රනිල්ගෙන්-අනතුරු-ඇගවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1820"
}