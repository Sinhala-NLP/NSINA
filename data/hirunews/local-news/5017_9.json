{
       "Source": "hirunews",
       "Timestamp": "Monday, 06 June 2016 - 19:34",
       "Headline": "කොස්ගම හමුදා කඳවුරේ ගින්න සම්බන්ධයෙන් CIDය සහ යුද හමුදාව වෙන වෙනම විමර්ශන ආරම්භයි",
       "News Content": "කොස්ගම  සාලාව යුද හමුදා කඳවුරේ ඇති වූ ගින්න අද උදෑසන වන විට මුළුමනින්ම මැඩපැවැත්වීමට හැකි වූ බව බස්නාහිර ආරක්ෂක සේනා ආඥාපති මේජර් ජෙනරාල් සුදන්ත රණසිංහ මහතා පවසනවා.\nමේ අතර යුද හමුදා කඳවුරේ ඇති වූ ගින්න සම්බන්ධයෙන් අපරාධ පරීක්ෂණ දෙපාර්තමේන්තුව සහ යුද හමුදාව වෙන වෙනම විමර්ශන ආරම්භ කර තිබෙනවා.\nඇති වූ තත්ත්වය සම්බන්ධයෙන් සාකච්ඡා කිරීමට ආරක්ෂක මණ්ඩලයද අද පෙරවරුවේ රැස් වුණා.\nඅග්‍රාමාත්‍ය රනිල් වික්‍රමසිංහ මහතාද අද පස්වරුවේ කොස්ගමල සාලාව ප්‍රදේශයේ නිරීක්ෂණ චාරිකාවක නිරතවෙමින් වත්මන් තත්වය පිළිබඳව සොයා බැලුවා.",
       "URL": "https://www.hirunews.lk/134918/කොස්ගම-හමුදා-කඳවුරේ-ගින්න-සම්බන්ධයෙන්-cidය-සහ-යුද-හමුදාව-වෙන-වෙනම-විමර්ශන-ආරම්භයි",
       "Category": "Local News",
       "Parent URL": "https://www.hirunews.lk/local-news.php?pageID=5017"
}