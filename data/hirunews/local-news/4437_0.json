{
       "Source": "hirunews",
       "Timestamp": "Wednesday, 05 July 2017 - 16:25",
       "Headline": "අන්තරේ කැඳවුම්කරු ඇතුලූ පස්දෙනා යළි රිමාන්ඩ්",
       "News Content": "සෞඛ්‍ය අමාත්‍යාංශයට බලහත්කාරයෙන් ඇතුලූ වී පොදු දේපලවලට හානි කිරිමේ චෝදනාවට අත්අඩංගුවට ගෙන සිටින අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ළහිරු වීරසේකර ඇතුලූ සිසුන් 05 දෙනා මේ මස 19 වනදා දක්වා අද යළි රක්ෂිත බන්ධනාගාර ගත කෙරුණා.\nඒ ඊට අදාළ නඩුව අද මාළිගාකන්ද මහේස්ත්‍රාත් අධිකරණයේදී කැඳවූ අවස්ථාවේදියි.\nසිසුන් වෙනුවෙන් පෙනී සිටි නීතීඥවරුන් ඔවුන්ට ඇප ඉල්ලා සිටි අතර, එහිදී අතිරේක මහේස්ත්‍රාත් දුලානි වීරතුංග එය ප්‍රතික්ෂේප කළා.\nමේ අතර මාළඹේ පෞද්ගලික වෛද්‍ය විද්‍යාලයට විරෝධය පළ කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කර ඇති රැළියක් හේතුවෙන් නුගේගොඩ සහ ඒ අවට මාර්ගවල දැඩි රථවාහන තදබදයක්ද පවතිනවා.\nසිසුන් විරෝධතා පා ගමන් තුනකින් එම ස්ථානයට පැමිණි බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/165163/අන්තරේ-කැඳවුම්කරු-ඇතුලූ-පස්දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4437"
}