{
       "Source": "hirunews",
       "Timestamp": "Sunday, 03 September 2023 - 13:44",
       "Headline": "නිවාඩු නිකේතනය ගිනි තැබූ විදෙස් ජාතිකයකු අත්අඩංගුවට",
       "News Content": "වැලිගම පොලිස් වසමේ නිවාඩු නිකේතනයක හිමිකරුට තියුණු ආයුධයකින් පහරදී  තුවාල සිදු කර එම නිවාඩු නිකේතනයට ගිනි තැබූ ඊජිප්තු  ජාතිකයකු වැලිගම පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් ඊජිප්තු ජාතිකයා වලංගු වීසා බලපත්‍ර නොමැතිව වසර දෙකක අධික කාලයක් මෙරට රැඳී සිට ඇති බවටද තොරතුරු අනාවරණය වී ඇති බව පොලීසිය පවසනවා.\nඊජිප්තු ජාතිකයාගේ තියුණු ආයුධ පහරට ලක්වූ නිවාඩු නිකේතන හිමිකරු වැලිගම රෝහලට ප්‍රතිකාර සඳහා ඇතුළත් කර ඇති බව වාර්තා වෙනවා.\nනිවාඩු නිකේතනයට ගිනි තැබීමෙන් පසුව එම ස්ථානයේ රැඳී සිටි ඇමරිකානු ජාතික යුවලකගේ සහ රුසියානු ජාතිකයෙකු ගේ දේපල වලට ද හානි සිදුව ඇති බව පොලිසිය අනාවරණය කරනවා.\nමෙම ගිනි තැබීමෙන් ඊජිප්තු ජාතිකයාද  තුවාල ලබා පොලිස් ආරක්ෂාව යටතේ මාතර රෝහලේ ප්‍රතිකාර ලබන බව  පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/347002/නිවාඩු-නිකේතනය-ගිනි-තැබූ-විදෙස්-ජාතිකයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=55"
}