{
       "Source": "hirunews",
       "Timestamp": "Wednesday, 08 August 2018 - 15:47",
       "Headline": "ස්වයංක්‍රීය ගිනි අවියක් සමග දෙදෙනෙකු අත්අඩංගුවට",
       "News Content": "අවිස්සාවේල්ල ප්‍රදේශයේදී ස්වයංක්‍රීය ගිනි අවියක් සමග පුද්ගලයන් දෙදෙනෙකු අත්අඩංගුවට ගෙන තිබෙනවා.\nපූගොඩ විශේෂ කාර්ය බලකායේ නිලධාරීන් කණ්ඩායමකට ලැබුනු තොරතුරකට අනුව උක්වත්ත පොදු සුසාන භූමිය අසලදී සැක කටයුතු ත්‍රී රෝද රථයක් නවතා පරීක්ෂා කිරීමේදීයි ගිනි අවිය සමග සැකකරුවන් අත්අඩංගුවට ගෙන ඇත්තේ.\nත්‍රී රෝද රථයේ ගමන් කළ පුද්ගලයා සතුව ගිනි අවිය සහ මැගසිනයක් තිබී ඇති අතර ත්‍රී රෝද රථ රියදුරා ද අත්අඩංගුවට ගැනුනා.\nසැකකරුවන් දෙදෙනා අවිස්සාවේල්ල රාජසිංහ මාවත ප්‍රදේශයේ පදිංචි 30 හැවිරිදි අයෙක් සහ පුවක්පිටිය ප්‍රගතිපුර ප්‍රදේශයේ පදිංචි 26 හැවිරිදි අයෙක්.\nඊයේ අත්අඩංගුවට ගත් මෙම පුද්ගලයන් දෙදෙනා අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅවිස්සාවේල්ල පොලිසිය විමර්ශණ මෙහෙයවනවා.",
       "URL": "https://www.hirunews.lk/197075/ස්වයංක්‍රීය-ගිනි-අවියක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3808"
}