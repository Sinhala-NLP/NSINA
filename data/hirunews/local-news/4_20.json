{
       "Source": "hirunews",
       "Timestamp": "Wednesday, 27 September 2023 - 10:25",
       "Headline": "නිශාන්ත මුතුහෙට්ටිගමට ඇප",
       "News Content": "නීතිවිරෝධී ලෙස ජිප් රථයක් එකලස් කිරීම සම්බන්ධයෙන් චෝදනා එල්ල වී රක්ෂිත බන්ධනාගාර ගත කර සිටි හිටපු පාර්ලිමේන්තු මන්ත්‍රී නිශාන්ත මුතුහෙට්ටිගම ඇප මත අද(27) මුදා හැර තිබෙනවා.\nගාල්ල ප්‍රධාන මහේස්ත්‍රාත් ඉසුරු නෙත්තිකුමාර විසින් ඔහු ඇප මත මුදා හැර ඇත්තේ රුපියල් ලක්ෂ 50 ක ශරීර ඇප දෙකක් සහ රුපියල් 50,000ක මුදල් ඇපයක් මතයි.\nගාල්ල - ඕපාත ප්‍රදේශයේ ගරාජයක් තුළ තිබී අංක තහඩු නොමැති ජීප් රථයක් පොලීසිය 2015 වසරේ ජනවාරි මස 16 වනදා සොයා ගත් අතර, එහි කොටස් කර විකිණීමට උත්සාහ කර තිබූ බවට අනාවරණ වුණා.\nපසුව හෙළිවූයේ අදාළ ජිප් රථය හිටපු පාර්ලිමේන්තු මන්ත්‍රී නිශාන්ත මුතුහෙට්ටිගමට අයත් එකක් බවටයි.\nමේ අතර, අධිකරණයට අපහාස කළේ යැයි චෝදනා එල්ල වී සිටින රාජ්‍ය අමාත්‍ය සනත් නිශාන්තට එරෙහිව ඉදිරිපත් කර තිබෙන පැමිණිල්ල ලබන මස 27 වනදා විභාගයට ගැනීමට අභියාචනාධිකරණය අද(27) දින නියම කර තිබෙනවා.\nමෙම පෙත්සම කැඳවනු ලැබුවේ අභියාචනාධිකරණ සභාපති විනිසුරු නිශ්ශංක බන්දුල කරුණාරත්න සහ විනිසුරු චමත් මොරායස් හමුවේයි.\nමෙහිදී වග උත්තරකාර රාජ්‍ය අමාත්‍ය සනත් නිශාන්ත අධිකරණයේ පෙනී සිටියා.",
       "URL": "https://www.hirunews.lk/349526/නිශාන්ත-මුතුහෙට්ටිගමට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4"
}