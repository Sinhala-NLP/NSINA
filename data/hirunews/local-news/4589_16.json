{
       "Source": "hirunews",
       "Timestamp": "Wednesday, 29 March 2017 - 15:53",
       "Headline": "කිංග්ස්වුඩ් විභාග ප්‍රශ්නය ගැන අධ්‍යාපන අමාත්‍යාංශයෙන් පරීක්ෂණයක්",
       "News Content": "මහනුවර - කිංග්ස්වුඞ් විද්‍යාලයේ සිසුන් පිරිසකට වාර විභාගයට පෙනී සිටීමට අවස්ථාව ලබා නොදීම සම්බන්ධයෙන් වහාම පරීක්ෂණයක් සිදුකරන ලෙස අධ්‍යාපන අමාත්‍ය අකිල විරාජ් කාරියවසම් අමාත්‍යාංශ ලේකම්වරයා වෙත නියෝග කර තිබෙනවා.\nඒ අනුව පාසලේ විදුහල්පතිවරයාගෙන්ද ඒ පිළිබඳ නිදහසට කරුණු විමසනු ඇති.\nපාසල් සංවර්ධන ගාස්තු නොගෙවූ කිංග්ස්වුඩ් විද්‍යාලයේ සිසුන් පිරිසකට වාර විභාගයට පෙනී සිටීමට අවස්ථාව ලබා නොදුන් බව හෙළිකළේ එම සිසුන්ගේ දෙමව්පියන්.\nහිරු ප්‍රවෘත්ති තුළින් එය අනාවරණ කිරීමෙන් පසු කිංග්ස්වුඞ් විද්‍යාලයේ විදුහල්පතිවරයා ප්‍රකාශ කළේ ගාස්තු ගෙවීමට අපහසු සිසුන් ග්‍රාම නිලධාරීවරයාගේ සහතිකයක් මගින් ඒ පිළිබඳව පාසල දැනුම්වත් කළ යුතු බවයි.",
       "URL": "https://www.hirunews.lk/158037/කිංග්ස්වුඩ්-විභාග-ප්‍රශ්නය-ගැන-අධ්‍යාපන-අමාත්‍යාංශයෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4589"
}