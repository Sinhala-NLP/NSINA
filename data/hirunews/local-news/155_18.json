{
       "Source": "hirunews",
       "Timestamp": "Monday, 24 July 2023 - 17:19",
       "Headline": "කාන්තාවන් රට යැවීමේ ජාවාරමක නිරත වූ ඩොල්ලා අත්අඩංගුවට",
       "News Content": "ශ්‍රි ලංකා විදේශ සේවා නියුක්ති කාර්යාංශයේ වලංගු බලපත්‍රයකින් තොරව, සංචාරක වීසා මගින් කාන්තාවන් විදේශ රැකියා සඳහා යොමුකිරීමේ ජාවාරමක නිරත වූ ඩොල්ලා හෙවත් ෂිරාෆ් සාදික් නැමැත්තා එම කාර්යාංශයේ විශේෂ විමර්ශන අංශය විසින් අත්අඩංගුවට ගෙන තිබෙනවා.\nසැකකරු වංචනික ලෙස සංචාරක වීසා මගින් එක්සත් අරාබි එමීර් රාජ්‍යයේ රැකියාවන් සඳහා කාන්තාවන් යොමුකර ඇති බවටයි විමර්ශනවලදී අනාවරණ වී ඇත්තේ.\nඒ අනුව අත්අඩංගුවට ගත් මෙම සැකකරු මීගමුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/342372/කාන්තාවන්-රට-යැවීමේ-ජාවාරමක-නිරත-වූ-ඩොල්ලා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=155"
}