{
       "Source": "hirunews",
       "Timestamp": "Sunday, 17 July 2016 - 12:08",
       "Headline": "රාජපක්ෂවරුන් ගැන චෝදනා ගැන ජවිපෙ පහදයි",
       "News Content": "පාර්ලිමේන්තු මන්ත්‍රී නාමල් රාජපක්ෂට එරෙහිව එල්ල වී ඇත්තේ ජනතා දේපලක් වෙනුවෙන් රජයට හිමිවිය යුතු ආදායමක් අයථා ලෙස ලබා ගැනීමේ චෝදනාවක් බව ජනතා විමුක්ති පෙරමුණු නායක අනුර කුමාර දිසානායක පවසනවා.\nඅදාළ පැමිණිල්ල ඉදිරිපත් කළේ ද ජනතා විමුක්ති පෙරමුණට අනුබද්ධ දුෂණ විරෝධී හඩ සංවිධානය විසින්.\nසිය පක්ෂ මූලස්ථානයේ අද (17) පැවති මාධ්‍ය හමුවකට එක්වෙමින් ජනතා විමුක්ති පෙරමුණු නායකයා මේ බව සදහන් කළා.\nහිටපු ආර්ථික සංවර්ධන අමාත්‍ය බැසිල් රාජපක්ෂට එරෙහිව එල්ල වන චෝදනා සම්බන්ධයෙන් ද ජනතා විමුක්ති පෙරමුණු නායක අනුර කුමාර දිසානායක මෙහිදී හෙළිදරව්වවක් කළා.\nඑහිදී ඔහු සදහන් කළේ බැසිල් රාජපක්ෂ හිටපු අමාත්‍යවරයාගේ ඇමරිකාවේ නිවෙස්වල ආරක්ෂාවට පවා නාවික හමුදා නිලධාරින් යවා තිබූ බවයි.",
       "URL": "https://www.hirunews.lk/138229/රාජපක්ෂවරුන්-ගැන-චෝදනා-ජවිපෙ-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4962"
}