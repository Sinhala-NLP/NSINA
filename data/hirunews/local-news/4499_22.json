{
       "Source": "hirunews",
       "Timestamp": "Thursday, 25 May 2017 - 11:05",
       "Headline": "සරම උස්සගෙන කාන්තා වැසිකිළියට එබිකම් කළ පුද්ගලයාට අත් වූ ඉරණම",
       "News Content": "කාන්තාවක් වැසිකිලියට ගිය පසු ඒ අසල සරම උස්සාගෙන එම වැසිකිලියට එබිකම් කර අවුරුදු 50 වයසැති අයෙකු අසල්වැසි තරුණයෙකුගේ පහර කෑමට ලක් වි මිය යෑමේ සිද්ධියක් අද( 25) කෑගල්ල මූලස්ථාන පොලිසියට වාර්තා වී තිබෙනවා.\nඅද උදෑසන 119 දුරකථන අංකයට පොලිස් හසිදි ඇමැතුම් අංකයට ලැබුණු පණිවිඩයකින් කියවි ඇත්තේ අඹන්පිටිය පරදෙනිය මාර්ගයට ආසන්න පුද්ගලයෙකුගේ මළ සිරුරක් ඇති බවයි.\nමෙලෙස මිය ගොස් ඇත්තේ අවුරුදු 50 ක් වයසැති පුද්ගලයෙක්.\nහදිසි ඇමැතුම අනුව පොලිස් කණ්ඩායමක් අංක 5, පරදෙනිය ජනපදය, අඹන්පිටිය ප්‍රදේශයට ගොස් පරික්ෂණ ආරම්භ කර තිබෙනවා. එහිදි එම ගම්මානයේම 19  හැවිරිදි තරුණයෙකු පොලිසියට භාර වි ඇති අතර පසුව ඔහු පොලිසිය විසින් අත්අඩංගුවට ගත් බව පොලිසිය කියා සිටිනවා.\nමෙම මිය ගිය පුද්ගලයා එම ගම්මානයේ නිවසක කුඩා කල සිට හැදි වැඩි ඇති අතර එලෙස හැදි වැටි ඇත්තේ පරදෙනිය ජනපදයේ කාන්තාවක් ලගයි.\nනමුත් මෙම මිය පුද්ගලයා කාන්තාවන්ගේ යට ඇදුම් සොරෙන් ගෙනයාම , කාන්තාවන් නාන තොටවල් සහ ලිං අසල සොරෙන් සැගවි බලා සිටිම වැනි ක්‍රියාවන් සිදු කර ඇති අයෙක් බව ප්‍රදේශවාසීන් පවසනවා.\nමෙම පුද්ගලයා වැසිකිලියකට ගිය කාන්තාවගේ ක්‍රියාවන් නිරික්ෂණයට සරම උස්සා අසභ්‍ය ලෙස හැසිරෙනු දැක ඊට හදිසි අවේගයක් ඇති කර ගත් තරුණයා විසින් ඔහුට සිදු කරන ලද පහර දිමක් නිසා මිය ගිය බව පොලිසියට දැනට ලැබි ඇති තොරතුරු අනුව පැහැදිලි වන බව කෑගල්ල මූලස්ථාන පොලිසිය පවසනවා.\nතරුණයා පොලිසියට පාපොච්චාරණය කර ඇත්තේ තමන් විසින් මිය යන්නට පහර දිමක් සිදු නොකරන ලද බවයි. පාද වලට පමණක් පහර දුන් බව ද ඔහු කියා සිටිනවා.\nඒ අනුව ඔහු විසින් මෙම ක්‍රියාව සිදු කළේද වෙනත් අයෙකු සිදු කර පහර දිමක් ද යන්න සොයා බැලිමය පොලිසිය පරික්ෂණ ආරම්භ කර ඇති බවද පොලිසිය පවසනවා.",
       "URL": "https://www.hirunews.lk/162123/සරම-උස්සගෙන-කාන්තා-වැසිකිළියට-එබිකම්-කළ-පුද්ගලයාට-අත්-වූ-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4499"
}