{
       "Source": "hirunews",
       "Timestamp": "Sunday, 07 October 2018 - 15:19",
       "Headline": "නීති විරෝධී ලෙස මෙරටට ගෙන ආ දුම්වැටි තොගයක් සමඟ අයෙක් රේගු දැලේ (ඡායාරූප)",
       "News Content": "නීතිවිරෝධී අන්දමින් ඩුබායි සිට මෙරටට ගෙන ආ විදේශීය දුම්වැටි තොගයක් සමඟ පුද්ගලයෙකු කටුනායක ගුවන් තොටුපළ රේගුව අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 29 හැවිරිදි ගාල්ල - වදුරඹ ප්‍රදේශයේ පදිංචිකරුවෙක්.\nඅද (07) උදෑසන ඩුබායි සිට මෙරටට පැමිණි ශ්‍රී ලන්කන් ගුවන් සේවයට අයත් යූ.එල් 226 දරණ ගුවන් යානයෙන් පැමිණි මෙම පුද්ගලයා සතුව තිබී සොයා ගත් දුම්වැටිවල වටිනාකම රුපියල් දස ලක්ෂ 30,000ක්.\nදුම්වැටි 26,600ක් අඩංගු කාටූන් 103ක් මොහු විසින් නීතිවිරෝධී ලෙස රැගෙන විත් ඇති බව සඳහන්.\nඡායාරූප - කටුනායක, ටී.කේ.ජී. කපිල",
       "URL": "https://www.hirunews.lk/201586/නීති-විරෝධී-ලෙස-මෙරටට-ගෙන-ආ-දුම්වැටි-තොගයක්-සමඟ-අයෙක්-රේගු-දැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3711"
}