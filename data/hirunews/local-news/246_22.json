{
       "Source": "hirunews",
       "Timestamp": "Thursday, 22 June 2023 - 13:11",
       "Headline": "ගාල්ලේ සංඥා නොතකා ධාවනය වූ ත්‍රීරෝද රථයකට පොලිස් වෙඩි (වීඩියෝ)",
       "News Content": "ගාල්ල - උළුවිටිකේ ප්‍රදේශයේදි අත්අඩංගුවට ගැනීමට උත්සහ කිරිමේදි පලාගිය සැකකරුවන් තුන් දෙනෙකුට පොලිසිය වෙඩි තබා තිබෙනවා.\nපලාගිය සැකකරුවන් අත්අඩංගුවට ගැනිමට උත්සහ කර ඇත්තේ ඔවුන් පැමිණි ත්‍රිරෝද රථය නවත්වා පරීක්ෂා කිරීමේදි කිසිදු ලියවිල්ලක් ඉදිරිපත් කිරිමට අපොහොසත් වීම හේතුවෙන්.\nමාර්ග බාධක රාජකාරියේ යෙදි සිටි පොලිස් නිළධාරින් එලෙස ඔවුන් අත්අඩංගුව ගැනීමට යාමේදි සැකකරුවන් දෙදෙනෙකු පලාගොස් ඇති අතර තවත් සැකකරුවෙකු ත්‍රිරෝද රථය රැගෙන පලායාමට උත්සහ කිරිමේදි පොලිසිය වෙඩි තබා තිබෙනවා.\nඅනතුරුව එම ත්‍රිරෝද රථය බද්දේගම මාර්ගයට ප්‍රවේශ වන අවස්ථාවේදි තවත් ත්‍රිරෝද රථයක ගැටී ඇති අතර සැකකරු ත්‍රිරෝද රථය දමා පලාගොස් ඇති බවයි පොලිසිය ප්‍රකාශ කළේ.\nඅනතුරට ලක්වු ත්‍රිරෝද රථයේ පසුපස ගමන් කරමින් සිටි පුද්ගලයෙකු තුවාල ලබා කරාපිටිය ශික්ෂණ රෝහලට ඇතුලත් තර තිබෙනවා.",
       "URL": "https://www.hirunews.lk/338704/ගාල්ලේ-සංඥා-නොතකා-ධාවනය-වූ-ත්‍රීරෝද-රථයකට-පොලිස්-වෙඩි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=246"
}