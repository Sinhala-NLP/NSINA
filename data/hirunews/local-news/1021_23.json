{
       "Source": "hirunews",
       "Timestamp": "Thursday, 14 July 2022 - 15:39",
       "Headline": "ජනපති සිංගප්පූරුවට යන ගුවන් යානය most-tracked flight එකක් බවට පත්වෙයි",
       "News Content": "ජනාධිපති ගෝඨාභය රාජපක්ෂ සිංගප්පූරුවට යන ගුවන් යානය ලොව වැඩිම පිරිසක් මේවන විට බලා සිටින (most-tracked flight) ගුවන් යානය බවට පත්ව තිබෙනවා.\nවිදෙස් මාධ්‍ය වාර්තා පෙන්වා දෙන්නේ මෙමගින් ශ්‍රී ලංකාවේ පවතින දේශපාලන අර්බුදය පිළිබඳ ලොව පුරා පවතින උනන්දුව මෙමගින් පෙන්නුම් කෙරෙන බවයි.\nFlightradar24.com හි දත්ත වලට අනුව, Male සිට Saudia 788 ගුවන් යානය උදෑසන 7:43 වන විට පරිශීලකයින් 5,000 කට ආසන්න පිරිසක් විසින් නිරීක්ෂණය කර තිබෙනවා.\nඑය යුරෝපයේ පියාසර කරන ප්‍රංශ ගුවන් හමුදා ගුවන් යානයක් නිරීක්ෂණය කරන පුද්ගලයින් සංඛ්‍යාව මෙන් තුන් ගුණයකට වඩා වැඩි බවයි විදෙස් මාධ්‍ය ප්‍රකාශ කළේ.\nජනාධිපති ගෝඨාභය රාජපක්ෂ සෞදි අරාබියානු ගුවන් සේවයේ ගුවන් යානයක් සිංගප්පූරුවට සහ පසුව සෞදි අරාබියට රැගෙන යන බව මාලදිවයින් නිලධාරියෙකු උපුටා දක්වමින් ඇසෝසියේටඩ් ප්‍රෙස් වාර්තා කර තිබෙනවා.\nජනාධිපති ගෝඨාභය රාජපක්ෂ ගමන් කරන Boeing 787 Dreamliner වර්ගයේ යානය තවත් පැයකින් පමණ සිංගප්පූරුවට ගොඩබෑමට නියමිතයි.\nමේවන විට අදාළ යානය පුද්ගලයන් 4200කට වැඩි පිරිසක් විසින් නිරීක්ෂනය කරමින් සිටිනවා.",
       "URL": "https://www.hirunews.lk/309971/ජනපති-සිංගප්පූරුවට-යන-ගුවන්-යානය-most-tracked-flight-එකක්-බවට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1021"
}