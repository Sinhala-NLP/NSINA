{
       "Source": "hirunews",
       "Timestamp": "Wednesday, 05 April 2017 - 18:38",
       "Headline": "ව්‍යාජ ලිපි ලේඛණ සකසා වාහන අලෙවි කිරීමේ ජාවාරමක් හෙළිවෙයි",
       "News Content": "කෑගල්ල සහ දවුලුගල ප්‍රදේශවලින් සොරකම් කළ මෝටර් රථයක් සහ වෑන් රථයක් අලෙවි කිරීමට උත්සාහ කළ සංවිධානාත්මක කණ්ඩායමක් කොළොන්නාව ප්‍රදේශයේදී අත්අඩංගුවට ගෙන තිබෙනවා.\nමිරිහාන විශේෂ අපරාධ මෙහෙයුම් ඒකකයයි වැටලීම සිදුකර ඇත්තේ.\nමෙම පුද්ගලයන් අලෙවි කිරීමට උත්සාහ කල වෑන් රථය සහ මෝටර් රථය මාර්තු මස 5 වනදා සහ 27 වනදා සොරකම් කර ඇතැයි අනාවරණ වී තිබෙනවා.\nකිසියම් රියදුරෙකු වාහනයක් නතර කර ඉන් බැස යාමෙන් අනතුරුව මෙම කොල්ල කල්ලියේ එක් සාමාජිකයකු අදාළ රියදුරා පසුපස ගොස් ඔහු සම්බන්ධයෙන් විමසිල්ලෙන් පසුවන අතර අනෙක් දෙදෙනා ව්‍යාජ යතුරු උපයෝගී කර ගනිමින් වාහනය රැගෙන පළායන බවටයි හෙළිවී ඇත්තේ.\nමෙම පිරිස අලෙවි කිරීමට උත්සාහ කල වාහන දෙකට අදාළ ලිපි ලේඛණ සකස්කර ඇත්තේ එම වර්ගයේම වෙනත් වාහන දෙකක ලියකියවිලි සොරකම් කිරීමෙන් බව සඳහන්.\nඑම ලිපි ලේඛණවල තොරතුරු අනුව සොරකම් කළ වාහනවලට අදාළව ලිපි ලේඛණ සකස්කරගෙන තිබෙනවා.\nමෙම සංවිධානාත්මක අපරාධ කල්ලිය මීට වසරකට පෙර පිටකොටුව ප්‍රදේශයේ විදේශ මුදල් හුවමාරු මධ්‍යස්ථානකින් රුපියල් දෙලක්ෂ පනස් දහසක් කොල්ලකෑම / ජාඇල ප්‍රදේශයේදී ලක්ෂ 65 ක මුදලක් කොල්ලකෑම සම්බන්ධ අපරාධ  සම්බන්ධ නඩුවලට අදාළව ඇප මත නිදහස්ව සිටින අය බව ද සඳහන්.\nසැකකරුවන් සම්බන්ධයෙන් මිරිහාන විශේෂ අපරාධ මෙහෙයුම් ඒකකය විමර්ශණ මෙහෙයවනවා.",
       "URL": "https://www.hirunews.lk/158576/ව්‍යාජ-ලිපි-ලේඛණ-සකසා-වාහන-අලෙවි-කිරීමේ-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4577"
}