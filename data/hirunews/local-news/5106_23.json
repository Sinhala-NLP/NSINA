{
       "Source": "hirunews",
       "Timestamp": "Friday, 01 April 2016 - 12:57",
       "Headline": "ජාතික ආණ්ඩුව නීතිවිරෝධී බවට ශ්‍රේෂ්ඨාධිකරණයට පෙත්සමක්",
       "News Content": "ජාතික ආණ්ඩුව නීතිවිරෝධී බවත් එමගින් තමන්ගේ මූලික අයිතිවාසිකම් කඩවන බවත් පවසමින් ශ්‍රේෂ්ඨාධිකරණය වෙත පෙත්සමක් ඉදිරිපත් වුණා.\nඑය ගොනුකර ඇත්තේ එක්සත් ජනතා නිදහස් සන්ධානයේ හිටපු පාර්ලිමේන්තු මන්ත්‍රී අද්මිරාල් සරත් වීරසේකර සහ මහාචාර්ය විමලධර්ම අබේවික්‍රම විසින්.\nපෙත්සමේ වගඋත්තරකරුවන් ලෙස සියලූම පාර්ලිමේන්තු මන්ත්‍රීවරුන් ඇතුළු 242 දෙනෙකු නම් කර තිබෙනවා.\nපෙත්සම මගින් ඔවුන් ශ්‍රේෂ්ඨාධිකරණයෙන් ඉල්ලා ඇත්තේ ශ්‍රී ලංකා නිදහස් පක්ෂය සහ එක්සත් ජාතික පක්ෂය එකතු වූ ආණ්ඩුවක් දැන් මෙරට පවතින අතර, සෙසු පක්ෂ එමගින් නියෝජනය නොවන නිසා මෙම ජාතික ආණ්ඩුව නීතිවිරෝධී ලෙස නම් කරන ලෙසටයි.",
       "URL": "https://www.hirunews.lk/129879/ජාතික-ආණ්ඩුව-නීතිවිරෝධී-බවට-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=5106"
}