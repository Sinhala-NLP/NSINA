{
       "Source": "hirunews",
       "Timestamp": "Sunday, 27 August 2017 - 6:57",
       "Headline": "හංවැල්ල කොළඹ මාර්ගයේ විශේෂ රථ වාහන සැලැස්මක්",
       "News Content": "හංවැල්ල කොළඹ මාර්ගයේ අද පෙරවරු 10 සිට විශේෂ රථ වාහන සැලැස්මක් ක්‍රියාත්මක වනවා.\nකඩුවෙල රංකඩු මහා පත්තිනි දේවාලයේ පෙරහර වීථි සංචාරය කිරීම මීට හේතුවයි.\nමේ අනුව පෙරවරු 10 සිට පස්වරු 2 දක්වා හංවැල්ල කොළඹ මාර්ගයේ කඩුවෙල දක්වා මාර්ගයේ රථ වාහන ගමනාගමනය සීමා කෙරෙනු ඇති.\nවිකල්ප මාර්ග භාවිත කර මාර්ග තදබදය අවම කිරීමට සහය වන ලෙසටයි පොලිසිය රියදුරන්ගෙන් සහ මහජනතාවගෙන් ඉල්ලා සිටින්නේ.\nහංවැල්ල සිට කොළඹට ගමන් කරන වාහන නවගමුව සුමනතිස්ස පාර ඔස්සේ වඳුරම්මුල්ල / අතුරුගිරිය මාළඹේ ඔස්සේ කොළඹ දෙසට ගමන් කිරීමට හැකියාව පවතිනවා.\nනව නුවර පාර ඔස්සේ මාළඹේ දෙසට ධාවනය වන වාහන බියගමින් නව අධිවේගී පාලම ඔස්සේ රාජසිංහ මාවත හරහා මාළඹේ දෙසට ගමන් කළ හැකි බවයි පොලිසිය කියාසිටියේ.\nකඩුවෙල සිට හංවැල්ල දෙසට ගමන් කරන වාහන කඩුවෙල නගරයෙන් බියගම / මල්වාන ඔස්සේ හංවැල්ල දෙසට ගමන් කළ හැකියි.",
       "URL": "https://www.hirunews.lk/169466/හංවැල්ල-කොළඹ-මාර්ගයේ-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4352"
}