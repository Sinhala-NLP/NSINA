{
       "Source": "hirunews",
       "Timestamp": "Monday, 13 December 2021 - 13:53",
       "Headline": "දියේ ගිලී පාසල් සිසුන් දෙදෙනකු ජීවිතක්ෂයට",
       "News Content": "වත්තල ප්‍රීතිපූර මුහුදු තීරයේ දිය නෑමට පැමිණ මුහුදේ ගසාගෙන ගොස් අතුරුදන් ව සිටි පාසල් සිසුන් දෙදෙනෙකුගේ මළ සිරුරු අද (13) උදෑසන නාවික හමුදා නිලධාරීන් විසින් සොයා ගෙන තිබෙනවා.\nඊයේ (12) සවස පාසල් සිසුන් හතර දෙනෙකු වත්තල ප්‍රීතිපුර මුහුදු වෙරළට පැමිණ ඇති බවයි පොලීසිය පවසන්නේ.\nඑලෙස පැමිණි සිසුන් සිව්දෙනා මුහුදේ දිය නාමින් සිටින අතරතුර ඉන් දෙදෙනෙක් මුහුදු රළකට හසු වී මුහුදේ ගසාගෙන ගොස් අතූරදහන්ව ඇති බවයි වාර්තා වන්නේ.\nපසුව නාවික හමුදා කිමිදුම් නිලධාරීන් හා ප්‍රදේශවාසීන් එක්ව අතුරුදහන් වු සිසුන් සොයා මුහුදේ කිමිදුම් කටයුතු ආරම්භ කර ඇති අතර, ඒ අනුවයි අද උදෑසන අතුරුදහන්ව සිටි සිසුන් දෙදෙනාගේ මළ සිරුරු හමුවුණේ.\nමෙලෙස මුහුදේ දිය නෑමට ගොස් මියගොස් තිබුණේ මහර කුමාර විදුහලේ දහය වසර අධ්‍යාපන ලැබු සිසුන් දෙදෙනෙකු බව වන අතර, එක් සිසුවෙකු වත්තල - එඩේරමුල්ල  පදිංචි කේ.කේ. රුවින්ද පුන්සර නමැති 15හැවිරිදි අයෙක්.\nඅනෙක් සිසුවා ද එම ප්‍රදේශයේම පදිංචි  වයි. එම්. සංචිත සදකැළුම් වූ 15 හැවිරිදි සිසුවෙකු බවයි පොලීසිය පවසන්නේ.\nසිසුන්ගේ මළසිරුරු පශ්චාත් මරණ පරීක්ෂණ කටයුතු සදහා රාගම රෝහලේ මෘතශරීරාගාරයේ තැන්පත් කර ඇති අතර, සිද්ධිය සම්බන්ධයෙන් වැඩිදුර පරීක්ෂණ වත්තල පොලීසිය විසින් සිදු කරනු ලබනවා.",
       "URL": "https://www.hirunews.lk/290872/දියේ-ගිලී-පාසල්-සිසුන්-දෙදෙනකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1497"
}