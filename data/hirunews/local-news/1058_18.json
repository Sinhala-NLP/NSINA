{
       "Source": "hirunews",
       "Timestamp": "Wednesday, 29 June 2022 - 20:20",
       "Headline": "සුදු ඉත්තෑවන් ඇතුළු සතුන් 109 දෙනෙක් තායිලන්තයෙන් පිටතට රැගෙන යාමට තැත් කළ කතුන් දෙදෙනා",
       "News Content": "ගමන් මලු තුල සඟවාගෙන නීති විරෝධී ලෙස සුදු ඉත්තෑවන් දෙදෙනෙකු ඇතුලු සතුන් 109 දෙනෙක් තායිලන්තයෙන් පිටතට රැගෙන යාමට තැත් කල කාන්තාවන් දෙදෙනෙක් බැංකොක් ස්වර්නබුමි ජාත්‍යන්තර ගුවන් තොටුපොලේදී එරට රේගු නිලධාරීන් ගේ භාරයට ගෙන තිබෙනවා.\nමෙලෙස අත්අඩංගුවට ගෙන ඇත්තේ ඉන්දීය ජාතික කාන්තාවන් දෙදෙනෙක්.\nඔවුන්ගේ ගමන් මලු තුල සූක්ෂම ලෙස සගවා මෙලෙස රැගෙන යාමට තත් කර ඇත්තේ සුදු පැහැති දුර්ලභ ඉත්තෑවන් දෙදෙනෙක්, උරගයින් දෙදෙනෙක්, ඉබ්බන් 35ක්, කටුස්සන් 50ක් සහ සර්පයින් 20 ක් බවයි විදෙස් මාධ්‍ය වාර්තා කරන්නේ.\nමෙම කාන්තාවන් දෙදෙනා ගුවන් යානයට ගොඩ වීමට පෙර ඔවුන්ගේ ගමන් මලු ස්කෑන් පරික්ෂාවට ලක් කිරීමේදී ඉත්තෑවන් දෙදෙනා දිස් වී ඇති අතර පසුව ඔවුන් පරීක්ෂා කිරීමේදී සෙසු සත්වයින් හමු වී තිබෙනවා.\nමෙම කාන්තාවන් දෙදෙනා මෙම සත්වයින් රැගෙන ඒමට උත්සහ කර ඇත්තේ ඉන්දියාවේ චෙන්නායි නුවරටයි.",
       "URL": "https://www.hirunews.lk/308568/සුදු-ඉත්තෑවන්-ඇතුළු-සතුන්-109-දෙනෙක්-තායිලන්තයෙන්-පිටතට-රැගෙන-යාමට-තැත්-කළ-කතුන්-දෙදෙනා",
       "Category": "Local News",
       "Parent URL": "https://www.hirunews.lk/local-news.php?pageID=1058"
}