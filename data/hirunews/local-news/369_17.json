{
       "Source": "hirunews",
       "Timestamp": "Thursday, 04 May 2023 - 14:24",
       "Headline": "ඉන්දීය ගුවන් හමුදාපති සහ ආරක්ෂක ලේකම් අතර හමුවක්",
       "News Content": "දිවයිනට පැමිණි ඉන්දීය ගුවන් හමුදා ප්‍රධානී එයාර් චීෆ් මාර්ෂල් වී.ආර්. චෞද්‍රි සහ ආරක්ෂක ලේකම් ජෙනරල් කමල් ගුණරත්න අතර හමුවක් ආරක්ෂක අමාත්‍යාංශයේදී සිදුව තිබෙනවා.\nඉන්දියාවේ පුහුණු පාඨමාලාවක් සඳහා සහභාගිවන ශ්‍රී ලංකා සන්නද්ධ හමුදා සාමාජිකයින්ගේ ඉහළ වෘත්තිය හැකියාවන් මෙහිදී ඉන්දීය ගුවන් හමුදාපතිවරයා ඇගයීමට ලක් කළ බවයි ආරක්ෂක අමාත්‍යාංශය සඳහන් කළේ.\nදෙරට අතර ආරක්ෂක සහයෝගීතාව තවදුරටත් ඉහළ නැංවීම සඳහා පුහුණුවීම්වලදී සහ තාක්ෂණික හුවමාරුවලදී නව මංපෙත් සෙවිය යුතු බවද ඉන්දීය ගුවන් හමුදාපතිවරයා එහිදී වැඩිදුරටත් ප්‍රකාශ කර තිබෙනවා.",
       "URL": "https://www.hirunews.lk/334237/ඉන්දීය-ගුවන්-හමුදාපති-සහ-ආරක්ෂක-ලේකම්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=369"
}