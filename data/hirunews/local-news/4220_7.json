{
       "Source": "hirunews",
       "Timestamp": "Tuesday, 14 November 2017 - 8:18",
       "Headline": "අගමැති අයවැය ගැන කතා කරයි",
       "News Content": "සුබසාධනය සහ සංවර්ධනය මත පදනම් වූ අයවැයක් 2018 වර්ෂය සඳහා ඉදිරිපත් කර ඇති බව අග්‍රාමාත්‍ය රනිල් වික්‍රමසිංහ ප්‍රකාශ කළා.\n‘සැමට සෙවන’ නිවාස සංවර්ධන වැඩසටහන යටතේ කොළඹ දිස්ත්‍රික්කයේ ප්‍රතිලාභීන් වෙත හිමිකම් ලබාදීමේ උත්සවයට ඊයේ කොළඹ දී එක්වෙමින් අග්‍රාමාත්‍යවරයා මේ බව කියා සිටියා.\nචීන - ජපාන - ඉන්දීය හා යුරෝපා ආයෝජකයින් ගෙන්වා ගෙන රට සංවර්ධනය කිරීමේ වැඩපිළිවෙලක් මෙම අයවැය මගින් ඉදිරිපත් කර ඇති බවයි අග්‍රාමාත්‍යවරයා එහිදී සදහන් කළේ.\nඑමෙන්ම මෙවර අයවැය මගින් ඒ සඳහා දිරිගැන්වීම් සිදුකර තිබෙන අතර, ලිහිල් ආර්ථික ප්‍රතිපත්තියක් වෙත යොමුවීමට ද කටයුතු කර ඇති බව ද අග්‍රාමාත්‍ය රනිල් වික්‍රමසිංහ පෙන්වා දුන්නා.",
       "URL": "https://www.hirunews.lk/175970/අගමැති-අයවැය-ගැන-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4220"
}