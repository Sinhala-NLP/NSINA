{
       "Source": "hirunews",
       "Timestamp": "Sunday, 10 October 2021 - 10:30",
       "Headline": "කොළඹ අවට සොරකම් රැසකට සම්බන්ධ ලියාපදිංචි අපරාධකරුවෙක් අත්අඩංගුවට",
       "News Content": "කොළඹ අවට ප්‍රදේශ රැසක සොරකම් සහ කොල්ලකෑම්වලට සම්බන්ධ ලියාපදිංචි අපරාධකරුවෙකු පොලිස් අත්අඩංගුවට ගෙන තිබෙනවා.\nබස්නාහිර පළාත් දකුණ අපරාධ කොට්ඨාශයේ නිලධාරීන්ට ලැබුනු තොරතුරකට අනුව ඊයේ රාත්‍රියේ කොලොන්න කෝප්පකන්ද ප්‍රදේශයේ කළ වැටලීමකදීයි සැකකරු අත්අඩංගුවට පත්වී ඇත්තේ.\nමෙම පුද්ගලයා බොරලැස්ගමුව, මහරගම ,තලංගම, නවගමුව, හෝමාගම, දෙහිවල, කහතුඩුව, මොරටුව, පිළියන්දල, ජාඇල, කඩවත, කිරිබත්ගොඩ, කොල්ලපිටිය, පානදුර දකුණ, කඳාන, අවිස්සාවේල්ල මෙන්ම වලස්මුල්ල ප්‍රදේශවල රාත්‍රී කාලයේ වෙළඳසැල් හා මූල්‍ය ආයතන බිඳ මුදල් සහ දේපළ සොරකම් කිරීමට සම්බන්ධ බවට අනාවරණ කර තිබෙනවා.\nඒ සැකකරුගෙන් කළ ප්‍රශ්න කිරීම්වලදීයි.\n2020 වසරේ මෙම පුද්ගලයා දිවයිනේ ලියාපදිංචි අපරාධකරුවෙකු බවට ලියාපදිංචි කර ඇතැයි සඳහන්.\nඕමල්පේ ප්‍රදේශයේ පදිංචි 27 හැවිරිදි සැකකරු අද කඩුවෙල මහේස්ත්‍රාත් හමුවට ඉදිරිපත් කිරීමට නියමිතයි.\nබස්නාහිර පළාත් දකුණ අපරාධ කොට්ඨාශය මෙම සැකකරු පිළිබඳ වැඩිදුර විමර්ශණ සිදුකරමින් පවතිනවා.",
       "URL": "https://www.hirunews.lk/284588/කොළඹ-අවට-සොරකම්-රැසකට-සම්බන්ධ-ලියාපදිංචි-අපරාධකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1638"
}