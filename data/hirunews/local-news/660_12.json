{
       "Source": "hirunews",
       "Timestamp": "Saturday, 17 December 2022 - 18:21",
       "Headline": "මත්ද්‍රව්‍ය සම්බන්ධ වැටලීම්වලින් මේ වසරේ දී අනූදාහක් අත්අඩංගුවට අරං",
       "News Content": "2022 වසරේ මේ දක්වා කාලය තුළ මත්ද්‍රව්‍ය සම්බන්ධ වැටලීම්වලදී පුද්ගලයින් අනූදහසකට අධික පිරිසක් අත්අඩංගුවට ගෙන ඇති බව පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරි නීතිඥ නිහාල් තල්දූව පවසනවා.\nඔහු සඳහන් කළේ, එම වැටලීම්වලින් හෙරොයින් කිලෝග්‍රෑම් 1,441ක් අත්අඩංගුවට ගෙන ඇති අතර, ඊට අදාළව සැකකරුවන් 45,801ක් අත්අඩංගුවට ගෙන තිබෙනවා.\nමේ අතර මෙම වසර තුළ දී එම වැටලීම්වලින් ගංජා කිලෝග්‍රෑම් 11,881ක් අත්අඩංගුවට ගෙන ඇති අතර, ඊට අදාළ සැකකරුවන් 34,062ක් අත්අඩංගුවට ගෙන තිබෙනවා.\nඑසේ ම අදාල කාලය තුළ සිදු කරන ලද වැටලීම්වල දී, අයිස් මත්ද්‍රව්‍ය කිලෝග්‍රෑම් 109ක් සොයාගෙන ඇති අතර, ඊට අදාළව සැකකරුවන් 10,532ක් අත්අඩංගුවට ගෙන තිබෙන බවයි",
       "URL": "https://www.hirunews.lk/322914/මත්ද්‍රව්‍ය-සම්බන්ධ-වැටලීම්වලින්-මේ-වසරේ-දී-අනූදාහක්-අත්අඩංගුවට-අරං",
       "Category": "Local News",
       "Parent URL": "https://www.hirunews.lk/local-news.php?pageID=660"
}