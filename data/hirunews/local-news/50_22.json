{
       "Source": "hirunews",
       "Timestamp": "Tuesday, 05 September 2023 - 14:55",
       "Headline": "කංසා වැවීම ගැන ඇමති කියයි",
       "News Content": "දේශීය වෛද්‍ය රාජ්‍ය අමාත්‍ය සිසිර ජයකොඩි අද (05) පාර්ලිමේන්තුවේදී සඳහන් කළේ ඖෂධීය කංසා වගා කිරීමට අවශ්‍ය අනුමැතිය සඳහා වන ආයුර්වේද නීති සංග්‍රහයේ ගැසට් නිවේදනය ප්‍රකාශයට පත් කරන බවයි.\nකංසා පමණක් නොව තවත් ඖෂධ ගණනාවක් ආනයනය කළ හැකි අතර මේවා වාණිජ වගා ලෙස ප්‍රවර්ධනය කළ යුතු බවයි රාජ්‍ය අමාත්‍යවරයා වැඩිදුරටත් ප්‍රකාශ කර සිටියේ.\nආයුර්වේදීය සම්බාහනය කරන්නන් සඳහා ''NVQ level 4'' පුහුණුවක් දී ආයුර්වේදයේ ලියාපදිංචිය දෙන බවයි ආයුර්වේද සංශෝධන පනත් කෙටුම්පත පාර්ලිමේන්තුවට ඉදිරිපත් කරමින් රාජ්‍ය අමාත්‍යවරයා පැවසුවේ.\nඑමෙන්ම ඔහු සඳහන් කර සිටියේ ආයුර්වේද දෙපාර්තමේන්තුව දැනට වඩා කාර්යක්ෂම කිරීම පනතේ අරමුණ වන අතර ආයුර්වේද කොමසාරිස් තනතුර ආයුර්වේද කොමසාරිස් ජනරාල් තනතුර දක්වා මේ පනත මගින් උසස් වෙන බවයි.",
       "URL": "https://www.hirunews.lk/347230/කංසා-වැවීම-ගැන-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=50"
}