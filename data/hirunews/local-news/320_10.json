{
       "Source": "hirunews",
       "Timestamp": "Wednesday, 24 May 2023 - 14:27",
       "Headline": "කාර්මික දෝෂයක් නිසා ප්‍රමාද වූ ගුවන් යානය අද අලුයම පිටත් වෙයි",
       "News Content": "දකුණු කොරියාවේ ඉන්චියොන් නුවර බලා ඊයේ රාත්‍රියේ පිටත්ව යාමට නියමිතව තිබූ ශ්‍රීලංකන් ගුවන් සේවයේ යූ.එල්. 470 දරණ යානය කාර්මික දෝෂයක් හේතුවෙන් ප්‍රමාද වී තිබෙනවා. එම යානය ඊයේ රාත්‍රී 8.50ට පිටත්වීමට නියමිතව තිබූ බවයි කටුනායක ගුවන් තොටුපළ හිරු වාර්තාකරු සඳහන් කළේ.\nකෙසේ වෙතත් එම යානය අද උදෑසන 6ට පිටත්ව ගිය බව කටුනායක ගුවන් තොටුපළ කාර්යභාර නිලධාරීවරයා කියා සිටියා.\nමෙම යානයේ මගීන් 46 දෙනෙකු සිටි අතර, ගුවන් යානය පිටත්ව යන තෙක් ඔවුන් කටුනායක ගුවන් තොටුපල අවට හෝටල් වෙත යොමු කර තිබූ බවයි ගුවන් තොටුපළ හිරු වාර්තාකරු ප්‍රකාශ කළේ.",
       "URL": "https://www.hirunews.lk/336091/කාර්මික-දෝෂයක්-නිසා-ප්‍රමාද-වූ-ගුවන්-යානය-අද-අලුයම-පිටත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=320"
}