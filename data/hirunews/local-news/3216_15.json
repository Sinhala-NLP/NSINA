{
       "Source": "hirunews",
       "Timestamp": "Sunday, 04 August 2019 - 19:25",
       "Headline": "ඇමරිකානු තානාපති කාර්යාලයේ නිවේදනයට වැරදි අර්ථ කථන දී ඇති බව ජාතික මාධ්‍ය මධ්‍යස්ථානය කියයි",
       "News Content": "මෙරට ඇමරිකානු තානාපති කාර්යාලය විසින් නිකුත් කළ අවදානම් නිවේදනය ඇතැම් පාර්ශව විසින් වැරදි ලෙස අර්ථ කථනය කරමින් ත්‍රස්ත ප්‍රහාරයක් එල්ල වන බවට ගෙන යන තොරතුරු සාවද්‍ය බව ජාතික මාධ්‍ය මධ්‍යස්ථානය ප්‍රකාශ කළා.\nඇමරිකානු රජය විසින් ශ්‍රී ලංකාවේ සංචාරය කරන වැසියන්ට නිකුත් කර ඇති අවදානම් නිවේදනය සම්බන්ධයෙන් මෙරට ඇමරිකානු තානාපතිනී ඇලයිනා ටෙප්ලිට්ස් පැහැදිලි කිරීමක් කර තිබුණා.\nට්විටර් පණිවුඩයක් නිකුත් කරමින් ඇය පෙන්වා දී තිබුණේ අදාළ නිවේදනය ජනතාව රැස්වන උත්සව සහ අවස්ථා සඳහා සාමාන්‍ය යහභාවිතයක් ලෙස සිදුකෙරෙන සිහිපත් කිරීමක් බවයි.\nශ්‍රී ලංකාවට අමතරව දෙවන මට්ටමේ ආරක්ෂක තත්ත්වයක් ඉන්දියාව, ප්‍රංශය, රුසියාව, චීනය ආදී රටවල් වෙනුවෙන් ද ඇමරිකාව නිකුත් කර ඇති බවයි ජාතික මාධ්‍ය මධ්‍යස්ථානය නිවේදනයක් නිකුත් කරමින් කියා සිටියේ.",
       "URL": "https://www.hirunews.lk/221547/ඇමරිකානු-තානාපති-කාර්යාලයේ-නිවේදනයට-වැරදි-අර්ථ-කථන-දී-ඇති-බව-ජාතික-මාධ්‍ය-මධ්‍යස්ථානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3216"
}