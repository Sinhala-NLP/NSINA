{
       "Source": "hirunews",
       "Timestamp": "Friday, 10 June 2022 - 11:26",
       "Headline": "බැසිල් යන බව පාර්ලිමේන්තුවට දැනුම් දෙයි - මන්ත්‍රීවරුන් කළුපටි බැඳ ශෝකය ප්‍රකාශ කරයි (වීඩියෝ)",
       "News Content": "බැසිල් රාජපක්ෂ සිය පාර්ලිමේන්තු මන්ත්‍රී ධුරයෙන් නිල වශයෙන් ඉල්ලා අස් වීම පිළිබඳ ලිපිය, පාර්ලිමේන්තු මහ ලේකම්වරයා වෙත ලැබී ඇති බව නියෝජ්‍ය කතානායක අජිත් රාජපක්ෂ අද (10) දැනුම් දුන්නා.\nඅනතුරුව හිටපු පාර්ලිමේන්තු මන්ත්‍රී බැසිල් රාජපක්ෂගේ අස් වීමේ ලිපිය පාර්ලිමේන්තු මහ ලේකම් ධම්මික දිසානායක විසින් පාර්ලිමේන්තුවට ඉදිරිපත් කළා.\nඊයේ මාධ්‍ය හමුවක් කැඳවමින් හිටපු පාර්ලිමේන්තු මන්ත්‍රී බැසිල් රාජපක්ෂ කියා සිටියේ තමා පාර්ලිමේන්තු මන්ත්‍රී ධුරයෙන් සමු ගත්තත්, දේශපාලනයෙන් සමු නොගන්නා බවයි.\nඒ අතර අද දින පාර්ලිමේන්තුවට මන්ත්‍රීවරුන් පැමිණ සිටියේ කළු පටියක් පැළඳ ගනිමින්.\nඒ පසු ගිය මැයි නවවැනිදා නිට්ටඹුව නගරයේ දී ඝාතනය වූ පාර්ලිමේන්තු මන්ත්‍රී අමරකීර්ති අතුකෝරාල වෙනුවෙන් ශෝකය පල කිරීම සඳහායි.",
       "URL": "https://www.hirunews.lk/306724/බැසිල්-යන-බව-පාර්ලිමේන්තුවට-දැනුම්-දෙයි-මන්ත්‍රීවරුන්-කළුපටි-බැඳ-ශෝකය-ප්‍රකාශ-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1106"
}