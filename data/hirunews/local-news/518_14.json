{
       "Source": "hirunews",
       "Timestamp": "Thursday, 23 February 2023 - 13:07",
       "Headline": "පළාත් පාලන ඡන්ද විමසීමට මේ දක්වා රුපියල් ලක්ෂ 5,000ක් වැය කර ඇති බව පැෆ්රල් කියයි",
       "News Content": "පළාත් පාලන ඡන්ද විමසීම පැවැත්වීමට අදාළව මේ දක්වා රුපියල් ලක්ෂ 5000කට වැඩි මුදලක් මැතිවරණ කොමිසම වැය කර ඇති බව පැෆ්රල් සංවිධාන පවසනවා.\nඑම තත්ත්වය මත ඡන්ද විමසීම කල් දැමීමට ආණ්ඩුව කටයුතු කළහොත් එහි වගකීම දේශපාලන අධිකාරිය භාර ගත යුතු බවයි එහි විධායක අධ්‍යක්ෂ රෝහණ හෙට්ටිආරච්චි කොළඹ අද පැවති මාධ්‍ය හමුවකදී කියා සිටියේ.\nමේ අතර, ප්‍රවීන රංගන ශිල්පිනී දමිතා අබේරත්න සමගි ජන බලවේගය පොළොන්නරුවේ ඊයේ සංවිධාන කර තිබූ දේශපාලන රැලියකට එක්වුණා.\nකෙසේ වෙතත්, ජාතික ජනබලවේගය මහනුවර ඊයේ සංවිධාන කර තිබූ මැතිවරණ රැලියකදී එහි නායක පාර්ලිමේන්තු මන්ත්‍රී අනුර කුමාර දිසානායක කියා සිටියේ තම ආණ්ඩුවක් යටතේ මහජනතාවගේ දේපල ආරක්ෂා කිරීම සිය ප්‍රමුඛ වගකීම බවයි.",
       "URL": "https://www.hirunews.lk/328097/පළාත්-පාලන-ඡන්ද-විමසීමට-මේ-දක්වා-රුපියල්-ලක්ෂ-5000ක්-වැය-කර-ඇති-බව-පැෆ්රල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=518"
}