{
       "Source": "hirunews",
       "Timestamp": "Friday, 25 December 2015 - 16:45",
       "Headline": "මංතීරු නීතිය කැඩූ බස්නාහිර 64776 කට දඩ සහ නඩු",
       "News Content": "මේ මාසයේ ගතවූ කාල සීමාව තුළ බස්නාහිර පළාත තුළ  මං තීරු නීති කඩ කළ රියදුරන් 64,776 දෙනෙකුට එරෙහිව නීතිමය පියවර ගත් බව පොලිස් මූලස්ථානයේ රථවාහන සහ මාර්ග ආරක්ෂක කටයුතු භාර නියෝජ්‍ය පොලිස්පති අමරසිරි සේනාරත්න පවසනවා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ කොළඹ දිස්ත්‍රික්කයෙන් පමණක් මංතීරු නීතිය කඩකල රියදුරන් 25,515 දෙනෙකුට එරෙහිව නීතිය ක්‍රියාත්මක කළ බවයි.\nඒ අනුව ඔවුන්ට එරෙහිව නඩු ගොනු කිරීම සහ දඩ නියම කිරීම සිදුකර තිබෙනවා.\nමීට අමතරව ඊයේ දිනයේ ආරම්භ කළ බීමත් රියදුරන් අත්අඩංගුවට ගැනීමේ මෙහෙයුම් තවදුරටත් ක්‍රියාත්මක බවද පොලිස් මූලස්ථානයේ රථවාහන සහ මාර්ග ආරක්ෂක කටයුතු භාර නියෝජ්‍ය පොලිස්පති අමරසිරි සේනාරත්න ප්‍රකාශ කළා.",
       "URL": "https://www.hirunews.lk/122783/මංතීරු-නීතිය-කැඩූ-බස්නාහිර-64776-කට-දඩ-සහ-නඩු",
       "Category": "Local News",
       "Parent URL": "https://www.hirunews.lk/local-news.php?pageID=5235"
}