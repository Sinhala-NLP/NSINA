{
       "Source": "hirunews",
       "Timestamp": "Monday, 07 September 2020 - 10:24",
       "Headline": "ආචාර්ය පාලිත කොහොන චීනයේ ශ්‍රී ලංකා තානාපති ලෙස නිර්දේශ කෙරේ",
       "News Content": "චීනයේ නව ශ්‍රී ලංකා තානාපතිවරයා ලෙස ආචාර්ය පාලිත කොහොන පත් කිරීමට නිර්දේශ කර තිබෙනවා.\nඑම නිර්දේශය උසස් නිලතල පිළිබඳ පාර්ලිමේන්තු කාරක සභාව වෙත යොමුකළ බවයි ශ්‍රී ලංකා විදේශ අමාත්‍යාංශය සඳහන් කළේ.\nආචාර්ය පාලිත කොහොන විදේශ අමාත්‍යාංශයේ ලේකම්වරයෙකු ලෙස මෙන්ම එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිතවරයෙකු ලෙස කටයුතු කරනු ලැබුවා.\nඑමෙන්ම ඉන්දියාවේ නව ශ්‍රී ලංකා තානාපතිවරයා ලෙස හිටපු අමාත්‍ය මිලින්ද මොරගොඩ පත් කිරීමටයි නිර්දේශ කර ඇත්තේ.\nඑම නිර්දේශය ද උසස් නිලතල පිළිබඳ පාර්ලිමේන්තු කාරක සභාව වෙත යොමුකර තිබෙනවා.",
       "URL": "https://www.hirunews.lk/249599/ආචාර්ය-පාලිත-කොහොන-චීනයේ-ශ්‍රී-ලංකා-තානාපති-ලෙස-නිර්දේශ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2471"
}