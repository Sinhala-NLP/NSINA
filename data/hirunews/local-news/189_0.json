{
       "Source": "hirunews",
       "Timestamp": "Thursday, 13 July 2023 - 9:04",
       "Headline": "ආනයනික කිරිපිටි සඳහා රේගූ ආනයනික බද්ද සංශෝධනය කෙරේ",
       "News Content": "ආනයනික කිරිපිටි සඳහා රේගූ ආනයනික බද්ද සංශෝධනය කිරීමට රජය තීරණය කර තිබෙනවා.\nඊයේ (12) දිනයේ සිට ක්‍රියාත්මක වන පරිදි මෙම බදු සංශෝධනය සිදුකළ අතර ආනයනික කිරිපිටි කිලෝග්‍රෑම් 01ක් සඳහා රුපියල් 100ක බද්දක් අය කිරීමට නියමිත බවයි වාර්තා වෙන්නේ.\nආනයනික කිරිපිටි කිලෝග්‍රෑම් එකක් සඳහා සියයට 20ක හෝ රුපියල් 225ක රේගු ආනයනික බද්දක් පනවා තිබු අතර පසුගිය කාලයේ එය ඉවත් කිරීමට පියවර ගෙන තිබුණා.\nඊයේ (12) දිනයේ සිට ක්‍රියාත්මක වන පරිදි ආනයනික කිරිපිටි කිලෝග්‍රෑමයක් සඳහා රුපියල් 100ක බද්දක් පනවා ඇති බව සඳහන්.\nනැවත දැනුම්දෙන තුරු මෙම බදු සංශෝධනය ක්‍රියාත්මක වන බවයි මුදල් අමාත්‍යාංශය සඳහන් කර සිටියා.",
       "URL": "https://www.hirunews.lk/341032/ආනයනික-කිරිපිටි-සඳහා-රේගූ-ආනයනික-බද්ද-සංශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=189"
}