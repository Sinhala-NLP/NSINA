{
       "Source": "hirunews",
       "Timestamp": "Saturday, 18 July 2020 - 12:29",
       "Headline": "පැය 24කදී සැකකරුවන් 1824ක් අත්අඩංගුවට",
       "News Content": "ඊයේ මධ්‍යම රාත්‍රී 12න් අවසන් වූ පැය 24 තුළ දී අපරාධ නිවාරණය සම්බන්ධයෙන් දිවයිනේ පොලිස් ස්ථාන මගින් සිදුකළ වැටලීම්වලදී වරෙන්තුකරුවන් 386ක් ඇතුළු සැකකරුවන් 1824 ක් අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාශය සඳහන් කළේ මත්ද්‍රව්‍ය වලට සම්බන්ධ සැකකරුවන් 420ක් එහිදී අත්අඩංගුවට ගෙන ඇති අතර, නීතිවිරෝධී මත්පැන්වලට සම්බන්ධ 351 දෙනෙකු ද එහිදී අත්අඩංගුවට ගෙන ඇති බවයි.\nමේ අතර, පදික වේදිකා මත රථ වාහන නතර කිරීම සම්බන්ධයෙන් පුද්ගලයින් 287 දෙනෙකුට දැඩි අවවාද කර මුදා හළ බව පොලීසිය පවසනවා. පදික වේදිකාවේ රථ වාහන නතර කිරීම සම්බන්ධයෙන් පොලීසිය ඊයේ සිට විශේෂ මෙහෙයුමක් ආරම්භ කරනු ලැබුවා.",
       "URL": "https://www.hirunews.lk/245803/පැය-24කදී-සැකකරුවන්-1824ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2577"
}