{
       "Source": "hirunews",
       "Timestamp": "Wednesday, 26 October 2016 - 15:10",
       "Headline": "තොරතුරු දැනගැනීමේ පනත ලබන වසරේ පෙබරවාරි හතරවනදා සිට බලාත්මකයි",
       "News Content": "තොරතුරු දැනගැනීමේ පනත, ලබන 2017 වසරේ පෙබරවාරි හතරවනදා සිට බලපැවැත්වෙන බව රජය ප්‍රකාශ කළා.\nජනමාධ්‍ය නියෝජ්‍ය අමාත්‍ය කරුණාරත්න පරණවිතාන මේ බව හෙළිදරව් කළේ අද පැවති අමාත්‍ය මණ්ඩල තීරණ දැනුම්දීමේ මාධ්‍ය හමුවට එක්වෙමින්.\nතොරතුරු දැනගැනීමේ පනත් කෙටුම්පත පසුගිය ජූනි 24 වනදා සංශෝධන සහිතව පාර්ලිමේන්තුවේදී සම්මත වුණා.\nඑය මුලින්ම පාර්ලිමේන්තුවට ඉදිරිපත් කෙරුණේ මේ වසරේ මාර්තු 24 වනදායි. කෙටුම්පතේ ඇතැම් වගන්ති ව්‍යවස්ථාවට අනුකූල නොවන බවට ශ්‍රේෂ්ඨාධිකරණය විසින් තීරණය කරනු ලැබූ අතර, ඒ අනුවයි එය සංශෝධනය කර නැවත පාර්ලිමේන්තුව වෙත ඉදිරිපත් කෙරුණේ.",
       "URL": "https://www.hirunews.lk/146117/තොරතුරු-දැනගැනීමේ-පනත-ලබන-වසරේ-පෙබරවාරි-හතරවනදා-සිට-බලාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=4821"
}