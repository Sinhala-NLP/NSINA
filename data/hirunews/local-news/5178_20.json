{
       "Source": "hirunews",
       "Timestamp": "Sunday, 07 February 2016 - 16:24",
       "Headline": "එක්නැලිගොඩ සිද්ධියට හමුදා සාමාජිකයෙක් අත්අඩංගුවට",
       "News Content": "මාධ්‍යවේදී ප්‍රගීත් එක්නැලිගොඩ අතුරුදන්වීමේ සිද්ධිය සම්බන්ධයෙන් ගිරිතලේ යුද හමුදා කඳවුරේ සේවය කරන යුද හමුදා මාණ්ඩලික සැරයන්වරයෙකු ඊයේ අත්අඩංගුවට ගෙන තිබෙනවා.\nසැකකරු හෝමාගම වැඩබලන මහේස්ත්‍රාත් දර්ශන සූරියප්පෙරුම හමුවට අද ඉදිරිපත් කිරීමෙන් පසු මේ මස 9 වන දා දක්වා රක්ෂිත බන්ධනාගාර ගත කිරීමටයි නියෝග කෙරුණේ.\nඒ අනුව අදාළ සිද්ධිය සම්බන්ධයෙන් මේ වන විට හමුදා සාමාජිකයන් 7 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/125672/එක්නැලිගොඩ-සිද්ධියට-හමුදා-සාමාජිකයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5178"
}