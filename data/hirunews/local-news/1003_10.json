{
       "Source": "hirunews",
       "Timestamp": "Thursday, 21 July 2022 - 19:56",
       "Headline": "ජාතික ඉන්ධන බලපත්‍රයට අනුව ඉන්ධන ලබාදීමේ නියමු ව්‍යාපෘතිය සාර්ථක බව ඇමති කියයි (වීඩියෝ)",
       "News Content": "ජාතික ඉන්ධන අවසර පත්‍රයේ අත්හදා බැලීම අද ඉන්ධන පිරවුම්හල් කිහිපයකදී සිදුකෙරුණු අතර, එම අත්හදා බැලීම සාර්ථක බවයි බලශක්ති අමාත්‍යවරයා පවසනවා.\nනියමු ව්‍යාපෘතියක් ලෙසට අද එය ක්‍රියාවට නැංවුනේ කොළඹ අවට ප්‍රදේශ කිහිපයකදීයි.\nමෙය ලබන සතියේ සිට අඛණ්ඩව ක්‍රියාවට නංවන බවයි ඔහු කියාසිටියේ.\nඅදාළ කේත ක්‍රමය ලබාගැනීම සදහා වාහන හිමියන්ට ශ්‍රී ලංකා තොරතුරු තාක්ෂණ නියෝජිත ආයතනයේ නිලධාරීන් සහය වන ආකාරයද අද දක්නට ලැබුණා.\nවාහනයේ අංක තහඩුවේ අවසාන ඉලක්කම් අනුව ඉන්ධන ලබාදීම හමුවේ දිවයින පුරා බෙදා හැරීම වේගවත් කිරීමට හැකිවනු ඇතැයි ද අමාත්‍යවරයා ප්‍රකාශ කර තිබෙනවා.\nජාතික ඉන්ධන අවසර පත්‍රය ජූලි 25 වන සඳුදා සිට ක්‍රියාත්මක වනතුරු ල වාහනයේ ලියාපදිංචි අංකයේ අවසාන ඉලක්කම අනුව සිපෙට්කෝ පිරවුම්හල් හරහා ඉන්ධන බෙදාහැරීම අද සිට ආරම්භ කෙරුණේ සීමාවන්ට යටත්වයි.\nඒ අනුවල යතුරුපැදියකට උපරිම රුපියල් 1500 ක සීමාවකට යටත්ව ඉන්ධන නිකුත් කෙරෙන අතර, ත්‍රිරෝද රථ සඳහා උපරිම ඉන්ධන සීමාව රුපියල් 2000 ක්.\nඅනෙකුත් වාහන සඳහා රුපියල් 7000ක උපරිම මුදලකට ඉන්ධන නිකුත් කෙරෙනු ඇති.\nවාහනයේ ලියාපදිංචි අංකයේ අවසාන ඉලක්කම 0ල 1ල 2 අංක සඳහා අඟහරුවාදා සහ සෙනසුරාදා දින වෙන් කර ඇති අතර, 3, 4, 5 සඳහා වෙන් කර ඇත්තේ බ්‍රහස්පතින්දා සහ ඉරිදා දිනයන්.\nඊට අමතරව අවසන් අංකය 6, 7, 8 සහ 9 යන අංක යෙදෙන රථවාහන සඳහා සඳුදාල බදාදා සහ සිකුරාදා දින වෙන් කර තිබෙනවා.\nඒ අනුව අද ඉන්ධන ලබාදෙන්නේ අවසාන අංකය 3,4,5 ලෙස දැක්වෙන වාහන සඳහායි.",
       "URL": "https://www.hirunews.lk/310591/ජාතික-ඉන්ධන-බලපත්‍රයට-අනුව-ඉන්ධන-ලබාදීමේ-නියමු-ව්‍යාපෘතිය-සාර්ථක-බව-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1003"
}