{
       "Source": "hirunews",
       "Timestamp": "Thursday, 22 July 2021 - 18:58",
       "Headline": "රාජ්‍ය ඇමති දයාසිරි ජයසේකර රිය අනතුරකින් තුවාල ලබයි",
       "News Content": "ශ්‍රී ලංකා නිදහස් පක්ෂයේ මහලේකම්, රාජ්‍ය අමාත්‍ය දයාසිරි ජයසේකර රිය අනතුරකට ලක්ව තුවාල ලබා තිබෙනවා.\nරාජ්‍ය අමාත්‍යවරයා සිය දෛනික ව්‍යායාම සඳහා පාපැදියක නැගී ගමන් කරමින් සිටියදී අධික වේගයෙන් පැමිණි යතුරු පැදියක ගැටීමෙනුයි ඊයේ (21) මෙම අනතුර සිදුව ඇත්තේ.\nකොළඹ ශාන්ත බ්‍රිජට් කන්‍යාරාමය අසලදී සිදුවූ මෙම අනතුරෙන් අමාත්‍යවරයාගේ නලලට, අත් සහ පාදවලට තුවාල සිදුවී තිබෙනවා.\nමේ සම්බන්ධයෙන් අප කළ විමසීමකදී රාජ්‍ය අමාත්‍ය දයාසිරි ජයසේකර පැවසුවේ, එය සාමාන්‍ය අනතුරක් බවයි.\nතුවාල සඳහා ප්‍රතිකාර ලබාගෙන එදිනම තමා නිවසට පැමිණි බව ද ඔහු සඳහන් කළා.",
       "URL": "https://www.hirunews.lk/277727/රාජ්‍ය-ඇමති-දයාසිරි-ජයසේකර-රිය-අනතුරකින්-තුවාල-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=1802"
}