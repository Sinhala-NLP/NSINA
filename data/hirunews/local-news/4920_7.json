{
       "Source": "hirunews",
       "Timestamp": "Tuesday, 16 August 2016 - 18:18",
       "Headline": "නිදහස් පක්ෂය පෙරහුරුවක",
       "News Content": "කුරුණෑගල පැවැත්වීමට නියමිත ශ්‍රී ලංකා නිදහස් පක්ෂයේ 65 වන සම්මේලනය වර්ජනය කරන බව ඒකාබද්ධ විපක්ෂය නියෝජනය කරන පළාත් පාලන මන්ත්‍රීවරුන් පිරිසක් අදත් ප්‍රකාශ කළා.\nහිටපු ජනාධිපති මහින්ද රාජපක්ෂගේ බත්තරමුල්ල - නෙළුම් මාවතේ පිහිටි කාර්යාලයේ අද පැවති මාධ්‍ය හමුවකට එක්වෙමින් ඔවුන් මේ බව කියා සිටියා.\nකෙසේ වෙතත් ශ්‍රී ලංකා නිදහස් පක්ෂයේ 65 වන සංවත්සරය විවිධ මත දරන සියලූ දෙනා එකතු කිරීමේ පෙරහුරුවක් බවට පත්කරන බව එම පක්ෂයේ මාධ්‍ය ප්‍රකාශක රාජ්‍ය අමාත්‍ය ඩිලාන් පෙරේරා පවසනවා.\nඔහු මේ බව කියා සිටියේ හැටන් - හාලිඇල - මුදුන්පිට ප්‍රදේශයේ අද පැවති ජනහමුවකට එක්වෙමින්.",
       "URL": "https://www.hirunews.lk/140778/නිදහස්-පක්ෂය-පෙරහුරුවක",
       "Category": "Local News",
       "Parent URL": "https://www.hirunews.lk/local-news.php?pageID=4920"
}