{
       "Source": "hirunews",
       "Timestamp": "Saturday, 17 June 2023 - 23:13",
       "Headline": "රාජකීයන් පරදා පීතරයින්ට විශිෂ්ට ජයක්",
       "News Content": "2023 ඩයලොග් පාසල් ලීග් රග්බි තරගාවලියේ තවත් තියුණු තරගයක් අද පැවැත් වුණා.\nඒ බම්බලපිටිය ශාන්ත පීතර විද්‍යාලය සහ කොළඹ රාජකීය විද්‍යාලය අතරයි තරගය පැවැත්වුණේ බම්බලපිටිය ශාන්ත පීතර විදුහල් ක්‍රීඩාංගණයේදී.\nතරගයේ ආරම්භයේ පටන්ම ඉතා තියුණු මුහුණුවරක් ගත් අතර ප්‍රථම භාගය නිමාවට පත්වන විට ලකුණු 3 - 0ලෙස බම්බලපිටිය ශාන්ත පීතර කණ්ඩායම ඉදිරියෙන් සිටියා.\nතරගයේ දෙවන අර්ධයත් ඉතා තියුණු මුහුණුවරක් ගත් අතර තරගය අවසානයේ බම්බලපිටිය ශාන්ත පීතර කණ්ඩායම ලකුණු 11 - 5ක් ලෙස ජයග්‍රහණය හිමි කරගැනීමට සමත් වුනා.\nමේ අතර ගල්කිස්ස ශාන්ත තෝමස් විද්‍යාලය සහ වෙස්ලි විද්‍යාලය අතර පැවති තරගයෙන් ගල්කිස්ස ශාන්ත තෝමස් විද්‍යාලය ලකුණු 19 - 13 ක් ලෙස ජග්‍රහණය වාර්තා කළා.",
       "URL": "https://www.hirunews.lk/338267/රාජකීයන්-පරදා-පීතරයින්ට-විශිෂ්ට-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=259"
}