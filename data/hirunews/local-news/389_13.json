{
       "Source": "hirunews",
       "Timestamp": "Wednesday, 26 April 2023 - 16:02",
       "Headline": "පැරසිටමෝල් අධිමාත්‍රා වී දැරියක් මරුට (වීඩියෝ)",
       "News Content": "ගම්පොල උඩහීන්තැන්න ප්‍රදේශයේ දී ඖෂධ අධිමාත්‍රා වීම හේතුවෙන් වයස අවුරුදු 8ක දැරියක් ජීවිතක්ෂයට පත් වී තිබෙනවා.\nඋණ රෝගී තත්වයක් හේතුවෙන් ගම්පොල රෝහලට ඇතුලත් කර ඇති මෙම දැරිය සඳහා වෛද්‍යවරයා විසින් ඖෂධ මාත්‍රා දෙකක් ලබා දී තිබෙනවා.\nපසුව රෝහල් ඖෂධ නිකුත් කිරීමේ කවුන්ටරයෙන් පැරසිටමෝල් ඖෂධය මෙම දැරිය සඳහා නිකුත් කර තිබෙනවා.\nකෙසේ වෙතත් වෛද්‍යවරයා විසින් ලබා දුන් මාත්‍රාව වෙනුවට නිකුත් කිරීමේ කවුන්ටරව මඟින් වැඩි මාත්‍රාවක් සටහන් කොට ලබා දී ඇති බවයි හෙලි වී ඇත්තේ.\nඑම ඖෂධ මාත්‍රාවට අනුව පානය කිරීමෙන් අනතුරුව හටගත් බඩේ අමාරුවක් නිසා දැරිය නැවතත් රෝහල් ගත කර තිබෙන අතර එහිදී ජීවිතක්ෂයට පත් වී තිබෙනවා.\nමෙම සිද්ධිය සම්බන්ධයෙන් විමර්ශනය කිරීමට මධ්‍යම පලාත් සෞඛ්‍ය අධ්‍යක්ෂවරයා විසින් කමිටුවක් පත්කොට තිබෙනවා.",
       "URL": "https://www.hirunews.lk/333509/පැරසිටමෝල්-අධිමාත්‍රා-වී-දැරියක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=389"
}