{
       "Source": "hirunews",
       "Timestamp": "Sunday, 26 December 2021 - 13:00",
       "Headline": "නොබෙල් ත්‍යාග ලාභී අගරදගුරු ඩෙස්මන්ඩ් ටුටූ හිමිපාණන් ස්වර්ගස්ථ වෙයි",
       "News Content": "දකුණු අප්‍රිකාවේ නොබෙල් සාම ත්‍යාග ලාභී අගරදගුරු ඩෙස්මන්ඩ් ටුටු හිමිපාණන් ස්වර්ගස්ථ වී තිබෙනවා.\nඒ වන විට උන්වහන්සේගේ වයස අවුරුදු 90ක්.\nදකුණු අප්‍රිකාවේ වර්ණභේදවාදය අවසන් කිරීම වෙනුවෙන් කැපවූ ප්‍රබල චරිතයක් ලෙසටයි ඩෙස්මන්ඩ් ටුටූ හිමිපාණන් සැලකෙන්නේ.\nදකුණු අප්‍රිකා ජනාධිපති සිරිල් රාම්පෝසා ද මෙම අභාවය තහවුරු කර තිබෙනවා.\nනිදහස් වූ දකුණු අප්‍රිකාවක් තමන්ට දායාද කළ විශිෂ්ඨ පරම්පරාවක සමුගැනීම මෙලෙස සනිටුහන් කරන බවයි ඔහු සඳහන් කර ඇත්තේ.\nඩෙස්මන්ඩ් ටුටූ හිමිපාණන් දකුණු අප්‍රිකාව තුල මෙන්ම ජාත්‍යන්තරයේ ද ඉතා ප්‍රසිද්ධියක් ඉසිලූ අයෙක්.",
       "URL": "https://www.hirunews.lk/292167/නොබෙල්-ත්‍යාග-ලාභී-අගරදගුරු-ඩෙස්මන්ඩ්-ටුටූ-හිමිපාණන්-ස්වර්ගස්ථ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1469"
}