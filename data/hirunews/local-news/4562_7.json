{
       "Source": "hirunews",
       "Timestamp": "Saturday, 15 April 2017 - 19:33",
       "Headline": "හිස තෙල් ගෑමේ රාජ්‍ය උත්සවය ජනපති ප්‍රධානත්වයෙන් මහනුවර දී",
       "News Content": "සිංහල, දෙමළ අලුත් අවුරුද්දේ හිස තෙල් ගෑමේ චාරිත්‍රය අද පෙරවරු 11.04 ට යෙදුණු සුභ මොහොතින් සිදුකෙරුණා.\nහිස තෙල් ගෑමේ රාජ්‍ය උත්සවය ජනාධිපති මෛත්‍රීපාල සිරිසේනගේ ප්‍රධානත්වයෙන් අද මහනුවර දී පැවැත්වුණා.\nහිස තෙල් ගෑමේ රාජ්‍ය උත්සවය ජනාධිපතිවරයාගේ ප්‍රධානත්වයෙන් පැවැත්වුණේ මහනුවර ශ්‍රී දළදා මාලිගා පරිශ්‍රයේ පිහිටි නාථ දේවාලයේදී අද පෙරවරු 11.04 ට යෙදුණු සුභ මොහොතින්.\nඑහිදී මහා සංඝරත්නය, ජනාධිපතිවරයා ඇතුළු රටවාසීන්ට සෙත් පතා පිරිත් සජ්ඣායනා කළා.\nමෙහිදී ජනාධිපතිවරයාගේ හිස තෙල් ගැල්වීම සිදු කළේ අස්ගිරි පාර්ශවයේ මහානායක අතිපූජ්‍ය වරකාගොඩ ශ්‍රී ඥානරතන නාහිමියන් විසින්.\nපසුව ජනාධිපතිවරයා පැමිණ සිටි පිරිස සමඟ සුහද පිළිසඳරක ද නිරතවුණා.",
       "URL": "https://www.hirunews.lk/159259/හිස-තෙල්-ගෑමේ-රාජ්‍ය-උත්සවය-ජනපති-ප්‍රධානත්වයෙන්-මහනුවර-දී",
       "Category": "Local News",
       "Parent URL": "https://www.hirunews.lk/local-news.php?pageID=4562"
}