{
       "Source": "hirunews",
       "Timestamp": "Friday, 28 January 2022 - 7:33",
       "Headline": "තවත් කොරෝනා ආසාදිතයින් 942ක්",
       "News Content": "ඊයේ දිනයේ මෙරටින් තවත් කොරෝනා ආසාදිතයින් 942ක් හඳුනා ගැනුණා.\nඑමෙන්ම, ජනවාරි පළමු වැනි දා සිට 20 වැනි දා දක්වා ප්‍රමාද වී වාර්තා කරන ලද සෞඛ්‍ය අමාත්‍යාංශය තහවුරු කරන ලද ආසාදිතයින් 1581 දෙනෙකු සමඟ මෙරට සමස්ත කොරෝනා ආසාදිතයින් සංඛ්‍යාව 607,104ක් දක්වා ඉහළ ගියා.\nඊයේ මෙරටින් කොරෝනා මරණ 23ක් වාර්තා වූ අතර, මුළු මරණ සංඛ්‍යාව ද මේ වනවිට දැක්වෙන්නේ 15,369ක් ලෙස යි.\nමේ අතර, කොරෝනා සහ ඩෙංගු උණ රෝග ලක්ෂණ සමාන බැවින් පැය 24කට වඩා උණ ඇත්නම් වෛද්‍ය ප්‍රතිකාර සඳහා යොමු වන ලෙස ප්‍රජා වෛද්‍ය විශේෂඥ ශිලන්ති සේනාරත්න ඉල්ලීමක් කරනවා.\nවයස අවුරුදු 12ත් 15ත් අතර වයස කාණ්ඩයේ දරුවන්ට කොරෝනා දෙවන මාත්‍රාව ලබාදීම ආරම්භ කිරීම සම්බන්ධයෙන් වන තීරණය ඉදිරියේ දී ගනු ලබන බව ළමා රෝග විශේෂඥ වෛද්‍ය සුරන්ත පෙරේරා ප්‍රකාශ කළා.",
       "URL": "https://www.hirunews.lk/295398/තවත්-කොරෝනා-ආසාදිතයින්-942ක්",
       "Category": "Local News",
       "Parent URL": "https://www.hirunews.lk/local-news.php?pageID=1393"
}