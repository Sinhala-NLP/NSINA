{
       "Source": "hirunews",
       "Timestamp": "Wednesday, 28 December 2022 - 14:57",
       "Headline": "ඇක් ඇක් උණ්ඩ හා කඩු 2ක් සන්තකයේ තබා ගත් සැකකරුවකු අත් අඩංගුවට",
       "News Content": "ඇක් ඇක් උණ්ඩ හා කඩු දෙකක් සන්තකයේ තබාගෙන සිටි පුද්ගලයෙකු විශේෂ කාර්ය බලකා නිලධාරීන් විසින් අත් අඩංගුවට ගෙන තිබෙනවා.\nඒ, 26 වැනි දා වැලිගම පොලිස් වසමේ අංක 14, මෙත්සර, ජයවික්‍ර‍පුර, දෙනිපිටිය ප්‍රදේශයේ දී සිදු කළ වැටලීමකින්.\nඅත් අඩංගුවට ගන්නා විට සැකකරු සතු ව ඇක් ඇක් උණ්ඩ 04 ක් (ගුවන් යානා නාශක), කඩු 02 ක් හා බලපත්‍ර නොමැතිව වෙඩිබෙහෙත් මිලි ග්‍රෑම් 14,550ක් තිබුණු බව යි පොලිසිය වාර්තා කරන්නේ.\nසැකකරු දෙණිපිටිය ප්‍රදේශයේ පදිංචි වයස අවුරුදු 42ක පුද්ගලයෙක්.\nවැඩිදුර විමර්ශන කටයුතු වැලිගම පොලිසිය මඟින් මෙහෙයවනු ලබ යි\nමේ අතර, හෙරොයින් ජාවාරමේ යෙදී සිටි පුද්ගලයෙකු ද විශේෂ කාර්ය බලකාය මඟින් අත් අඩංගුවට ගෙන තිබෙනවා.\nවිශේෂ කාර්‍යබලකා ගෝනහේන කඳවුරේ නිලධාරීන්ට ලද තොරතුරකට අනුව 26 වැනි දා සීදුව පොලිස් වසමේ සීදුව, ස්පාර් සුපිරි වෙළෙඳසල ඉදිරිපිට දී මෙම වැටලීම සිදු කළ බව සඳහන්.\nසැකකරු සමඟ හෙරොයින් ග්‍රෑම් 90, මිලි ග්‍රෑම් 170ක්, ජාවරමින් උපයාගත් රුපියල් 339,910.00ක මුදලක් හා විද්‍යුත් තරාදියක් ද අත් අඩංගුවට ගැනීමට පොලිසිය සමත් වී තිබෙනවා.\nඅත් අඩංගුවට ගෙන ඇත්තේ, සීදුව, අම්බලම්මුල්ල ප්‍රදේශයේ පදිංචි වයස අවුරුදු 30ක පුද්ගලයෙක්.\nවැඩිදුර විමර්ශන කටයුතු සීදුව පොලිසිය මඟින් මෙහෙයවනු ඇති.",
       "URL": "https://www.hirunews.lk/323755/ඇක්-ඇක්-උණ්ඩ-හා-කඩු-2ක්-සන්තකයේ-තබා-ගත්-සැකකරුවකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=638"
}