{
       "Source": "hirunews",
       "Timestamp": "Wednesday, 09 January 2019 - 19:52",
       "Headline": "මහනුවර ගොඩනැගිල්ලේ ගින්න නිසා ගිනි නිවීමේ ඒකකයට චෝදනාවක්",
       "News Content": "මහනුවර යටිනුවර විදියේ ගොඩනැගිල්ලක ඊයේ ඇති වූ ගින්න පාලනය කිරීමට අපහසු වූයේ ගිනි නිවීමේ ඒකකය පැමිණීමට ප්‍රමාද වීම හේතුවෙන් බවට ප්‍රදේශවාසීන් චෝදනා කරනවා.\nකෙසේ වෙතත් මහනුවර ගිනි නිවීමේ ඒකකය අදාළ චෝදනාව ප්‍රතික්ෂේප කරමින් පැවසුවේ දුරකථන ඇමතුම ලද වහාම තමන් ක්‍රියාත්මක වූ බවයි.\nමහනුවර - යටිනුවර වීදියේ සිව්මහල් වෙළඳ සංකීර්ණයක ගින්නක් හට ගැනීමෙන් එහි මහල් දෙකක් සම්පූර්ණයෙන් විනාශ වුණේ ඊයේ පෙරවරුවේයි.\nසිද්ධියෙන් එකම පවුලේ මව, පියා සහ දරුවන් තිදෙනෙකු තුවාල ලබා රෝහල් ගත කෙරුණා.\nසිය දරුවන් සහ බිරිඳ බේරා ගැනීම සඳහා පියා කටයුතු කළ ආකාරය බොහෝ දෙනෙකුගේ පැසසුමට ලක්වුණා.\nමේ අතර අදාළ ගින්න පාලනය කිරීමට නොහැකි වූයේ මහනුවර ගිනි නිවීමේ ඒකකය පැමිණීමට ප්‍රමාද වීමෙන් බවට ප්‍රදේශවාසීන් චෝදනා කරනවා.\nඔවුන් පවසන්නේ ගින්න ඇතිවීමෙන් අනතුරුව ගිනි නිවීමේ ඒකකය එම ස්ථානයට පැමිණීම සඳහා පැයකට ආසන්න කාලයක් ගතවූ බවයි.",
       "URL": "https://www.hirunews.lk/207855/මහනුවර-ගොඩනැගිල්ලේ-ගින්න-නිසා-ගිනි-නිවීමේ-ඒකකයට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=3564"
}