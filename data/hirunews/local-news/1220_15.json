{
       "Source": "hirunews",
       "Timestamp": "Wednesday, 20 April 2022 - 14:14",
       "Headline": "ජපානයේ තාක්ෂණික සේවාස්ථ රැකියා සඳහා ගිය ශ්‍රමිකයින්ට දිරි දීමනාවක්",
       "News Content": "ජපානයේ අන්තර්කාලීන තාක්ෂණික සේවාස්ථ රැකියා සඳහා පිටත්ව ගොස් එය නිම කර වසර 3ට පසු යළි දිවයිනට පැමිණි ශ්‍රමිකයින් සදහා රුපියල් ලක්ෂ 10කට වැඩි මුදලක් දිරි දීමනාවක් ලෙස ලබාදීමට විදේශ සේවා නියුක්ති කාර්යාංශය කටයුතු කර තිබෙනවා.\nඑම කාර්යාංශය සහ අයි.එම්. ජපන් ආයතනය එක්වයි මෙම වැඩසටහන ක්‍රියාත්මක කර ඇත්තේ.\nඒ අනුව එක් ශ්‍රමිකයෙකු සඳහා රුපියල් ලක්ෂ 10ට වැඩි මුදලක් දිරි දීමනා ලෙස ලබාදෙන අතර ඒ සදහා වැය වී ඇති මුළු මුදල රුපියල් මිලියන 16ක්.\nමෙම ශ්‍රමිකයින් ජපානයේ රැකියාවේ නිරතව සිටි කාලය තුළ මාසිකව අදාළ මුදල් සේවකයාගේ නමින් තැන්පත් කෙරුණු අතර පසුව ඔවුන් මව් රටට ගිය පසු එම මුදල් ලබාදීම සිදුකෙරෙනවා.\nඒ අනුව අදාළ මුදල් ශ්‍රමිකයින් 15 දෙනෙකු සදහා ලබාදීමට කටයුතු කළ බවයි විදේශ සේවා නියුක්ති කාර්යාංශය සදහන් කළේ.",
       "URL": "https://www.hirunews.lk/302368/ජපානයේ-තාක්ෂණික-සේවාස්ථ-රැකියා-සඳහා-ගිය-ශ්‍රමිකයින්ට-දිරි-දීමනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1220"
}