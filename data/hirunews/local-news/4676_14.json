{
       "Source": "hirunews",
       "Timestamp": "Sunday, 05 February 2017 - 10:36",
       "Headline": "සෝමාවතී රක්ෂිතයේ තුවාල ලබා සිටි ඇතින්නකට ප්‍රතිකාර",
       "News Content": "සෝමාවතී රක්ෂිතයේ වෙඩි වැදී තුවාල ලබා සිටි ඇතින්නකට ගිරිතලේ වනජීවී පශු වෛද්‍ය ඒකකයේ නිලධාරීන් ප්‍රතිකාර කරනු ලැබුවා.\nසතුන් දඩයම් කිරීමට බඳින ලද තුවක්කුවකින් වෙඩි වැදීම හේතුවෙන් මෙම ඇතින්නගේ පාදයකට තුවාල සිදුවී තිබුණා.\nවෙඩි වැදීමෙන් තුවාල ලබා තිබූ මෙම ඇතින්න සෝමාවතිය රක්ෂිතයේ රැඳී සිටින්නේ දින කිහිපයක සිටයි.\nඅසාධ්‍ය තත්ත්වයේ පසුවූ ඇතින්නට ප්‍රතිකාර කිරීම සඳහා ගිරිතලේ වනජීවි පශු වෛද්‍ය ඒකකයේ වෛද්‍ය ප්‍රමුදිත දේවසුරේන්ද්‍ර මහතා ඇතුළු පිරිස පස්වරුවේ රක්ෂිතයට ඇතුළු වුණා.\nඇතින්න නිර්වින්දනය කිරීම සදහා දැඩි පරිශ්‍රමයක් දැරීමට පශු වෛද්‍ය නිලධාරීන්ට සිදුවුණා.\nඇතින්නට ප්‍රතිකාර කිරීමෙන් අනතුරුව රක්ෂිතයෙන් පිටවීමට උත්සාහ කළ වනජීවි නිලධාරීන් අනපේක්ෂිත අනතුරකට මුහුණ දුන්නා.\nඒ, ඔවුන් ගමන්ගත් ට්‍රැක්ටර් රථයේ ඉදිරිපස රෝදය ගැලවීම හේතුවෙන්.\nදැඩි පරිශ්‍රමයක් යොදා ට්‍රැක්ටර් රථය යථා තත්ත්වයට පත් කළත් එය සාර්ථක වූයේ නැහැ.",
       "URL": "https://www.hirunews.lk/153702/සෝමාවතී-රක්ෂිතයේ-තුවාල-ලබා-සිටි-ඇතින්නකට-ප්‍රතිකාර",
       "Category": "Local News",
       "Parent URL": "https://www.hirunews.lk/local-news.php?pageID=4676"
}