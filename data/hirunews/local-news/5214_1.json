{
       "Source": "hirunews",
       "Timestamp": "Monday, 11 January 2016 - 13:40",
       "Headline": "ලිංගික චෝදනා ලැබු විනිසුරුගේ පෙත්සමක් ඉවතට",
       "News Content": "ශ්‍රේෂ්ඨාධිකරණ විනිසුරු සරත් ආබෲ ගොනුකර තිබූ මූලික අයිතිවාසිකම් පෙත්සමක් ශ්‍රේෂ්ඨාධිකරණය අද ප්‍රතික්ෂේප කළා.\nඅද මෙම පෙත්සම සළකා බැලූනේ අගවිනිසුරු කේ ශ්‍රීපවන් ප්‍රියන්ත ජයවර්ධන සහ උපාලි අබේරත්න යන ත්‍රිපුද්ගල ශ්‍රේෂ්ඨාධිකරන විනිසුරු මඩුල්ල හමුවේයි.\nඒ අනුව විනිසුරුවරයාට එරෙහිව නීතිපතිවරයා විසින් කොළඹ මහාධිකරණය හමුවේ ගොනුකර ඇති නඩුව හෙට කැඳවීමට නියමිතයි.\nකාන්තාවක් ලිංගික අපයෝජනයට සහ හිංසනයට ලක් කිරීමේ චෝදනා යටතේ මොහුට විරුද්ධව නීතිපතිවරයා කොළඹ මහාධිකරණය හමුවේ නඩු පවරා තිබුණා.\nඒ, සිය නිවසේ මෙහෙකාරියට අඩන්තේට්ටම් කිරීමේ සිද්ධියක් සම්බන්ධයෙන් මෙම විනිසුරුවරයාට විරුද්ධව ලැබුණු පැමිණිල්ලකට අනුව සිදුකළ විමර්ශනවලින් පසුවයි.\nකෙසේ වෙතත් මෙම නඩු පැවරීම නීතිවිරෝධී බවට පවසමින් සරත් ආබෲ විනිසුරුවරයා ශ්‍රේෂ්ඨාධිකරණය හමුවේ මීලික අයිතිවාසිකම් පෙත්නමක් ගොනුකළ අතර එමඟින් වැඩිදුරටත් විභාග කිරීම වළක්වමින් නියෝගයක් නිකුත් කරන ලෙසටයි.",
       "URL": "https://www.hirunews.lk/123790/ලිංගික-චෝදනා-ලැබු-විනිසුරුගේ-පෙත්සමක්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=5214"
}