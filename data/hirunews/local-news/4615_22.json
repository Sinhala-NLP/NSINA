{
       "Source": "hirunews",
       "Timestamp": "Tuesday, 14 March 2017 - 10:07",
       "Headline": "ඉගෙන ගන්න තැනක් නැතුව මිදුලට වැටුණු දහම් පාසල",
       "News Content": "දහම් පාසල පවත්වාගෙන යාම සඳහා කිසිදු පහසුකමක්‌ නොමැති විහාරස්ථානයක් පිළිබද පුවතක් ගම්පොල ප්‍රදේශයෙන් වාර්තා වනවා.\nගම්පොල දොළුව, ප්‍රාදේශීය ලේකම් කොට්‌ඨාශයට අයත් නව ගුරුකැලේ පාර පහ, ශ්‍රී සුමනාරාම විහාරස්‌ථානයේ දහම් පාසල පවත්වාගෙන යෑමට සුදුසු ස්‌ථානයක්‌ නොමැතිව දරුවන් අසරණ වී ඇති බවයි අප වාර්තාකරු සදහන් කළේ.\nඑම විහාරස්ථානයේ විහාරාධිපති හිමියන් ප්‍රකාශ කළේ විහාරස්‌ථාන මිදුලේ පැදුරු මත හිඳ එම දරුවන්ට දහම් අධ්‍යපන කටයුතු හැදෑරීමට සිදුව ඇති බවයි.\nවසර 13 කට අධික කාලයක සිට දුෂ්කරතා මධ්‍යයේ වුවද මෙම දහම් පාසල පවත්වාගෙන යන බව එම හිමියන් වැඩි දුරටත් ප්‍රකාශ කළා.\nමෙම දහම් පාසලේ අධ්‍යාපන කටයුතු සිදුකර ගෙන යෑමට සුදුසු ස්‌ථානයක්‌ හා ඩෙස්‌ පුටු සහ අනෙකුත් උපකරණද නොමැති අතර එම අවශ්‍යතා සපුරා ගැනීමට අවශ්‍ය සහයෝගය ලබා දෙන ලෙස ප්‍රදේශ වාසීන් සහ විහාරාධිපති හිමියන් ඉල්ලා සිටිනවා.",
       "URL": "https://www.hirunews.lk/156808/ඉගෙන-ගන්න-තැනක්-නැතුව-මිදුලට-වැටුණු-දහම්-පාසල",
       "Category": "Local News",
       "Parent URL": "https://www.hirunews.lk/local-news.php?pageID=4615"
}