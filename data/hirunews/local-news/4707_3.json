{
       "Source": "hirunews",
       "Timestamp": "Monday, 16 January 2017 - 15:43",
       "Headline": "ලොතරැයි අලෙවි නියෝජිතයින්, මණ්ඩලය සමඟ පැවැත්වූ සාකච්ඡා අසාර්ථක වෙයි",
       "News Content": "ලොතරැයි අලෙවි නියෝජිතයින් සහ ජාතික ලොතරැයි මණ්ඩලය අතර අද පැවැති සාකච්ඡා අසාර්ථක වී තිබෙනවා.\nසමස්ත ලංකා ලොතරැයි අලෙවි නියෝජිතයින්ගේ සංගමයේ සභාපති ක්‍රිෂාන්ත මාරඹගේ හිරු ප්‍රවෘත්ති අංශයට කියා සිටියේ ඒ අනුව තමන් අඛණ්ඩව වර්ජනයේ නිරත වන බවයි.\nලොතරැයිපතක මිල යළි රුපියල් 20 දක්වා අඩු කිරීමේ යෝජනාවට අද පැවැති සාකච්ඡාවේදී ලොතරැයි මණ්ඩලයේ බලධාරීන් කැමැත්ත පළ කර නැහැ.\nමීට පෙර ද ලොතරැයි අලෙවි නියෝජිතවරුන් දින 5ක වර්ජනයක නිරත වූ අතර, එය තාවකාලිකව අවසන් කෙරුණේ ජනාධිපති මෛත්‍රීපාල සිරිසේන සමඟ පැවැති සාකච්ඡාවකින් අනතුරුවයි.",
       "URL": "https://www.hirunews.lk/152170/ලොතරැයි-අලෙවි-නියෝජිතයින්-මණ්ඩලය-සමඟ-පැවැත්වූ-සාකච්ඡා-අසාර්ථක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4707"
}