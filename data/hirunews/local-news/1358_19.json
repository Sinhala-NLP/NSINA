{
       "Source": "hirunews",
       "Timestamp": "Sunday, 13 February 2022 - 13:54",
       "Headline": "බස් රථයකදී රන් මාලයක් පැහැරගත් කාන්තා කල්ලියක් අල්ලයි",
       "News Content": "ගාල්ල සිට අම්බලන්ගොඩ දක්වා ධාවනය වූ බස් රථයකදී කාන්තාවකගේ ගෙළ බැඳි රන්මාලය පැහැරගත් කාන්තාවන් තුන්දෙනෙකු පොලිසිය අත්අඩංගුවට ගෙන තිබෙනවා.\nපොලිසිය ප්‍රකාශ කළේ තුන්වන එන්නත් මාත්‍රාව ලබාගැනීම සඳහා රන් මාලය පැළඳ සිටි කාන්තාව සිය සහෝදරිය සමඟ හික්කඩුව සෞඛ්‍ය වෛද්‍ය නිලධාරී කාර්යාලයට ගමන් කරමින් සිටි බස් රථයේ පිටුපස එය පැහැරගත් කාන්තාවන් සිට ඇති බවයි.\nකාන්තාව බස් රථයෙන් බසින අවස්ථාවේදී පසුපස දොරටුව අවහිර කරමින් රන් මාලය පැහැරගත් කාන්තාවන් තුන්දෙනා පලායමින් සිටියදී හික්කඩුව පොලිසියේ රථවාහන අංශ නිලධාරීන් ඔවුන් අත්අඩංගුවට ගෙන තිබෙනවා.\nඔවුන් හලාවත සහ පුත්තලම ප්‍රදේශයේ පදිංචි වයස අවුරුදු විස්ස, විසි එක සහ හතළිහ වයස්වල පසුවන අයයි.\nමෙම සැකකාරියන් බස් රථවලට ගොඩවී රන් මාල පැහැරගන්නා කල්ලියක් බවට අනාවරණ වී ඇති බව සඳහන්.",
       "URL": "https://www.hirunews.lk/296910/බස්-රථයකදී-රන්-මාලයක්-පැහැරගත්-කාන්තා-කල්ලියක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1358"
}