{
       "Source": "hirunews",
       "Timestamp": "Thursday, 06 August 2020 - 20:36",
       "Headline": "අනුරාධපුරයේ ජයත් ශ්‍රී ලංකා පොදුජන පෙරමුණට - මන්ත්‍රී ආසන 7කුත් හිමිවෙයි",
       "News Content": "අනුරාධපුර දිස්ත්‍රික්කයේ සියලු මැතිවරණ බල ප්‍රදේශවල ප්‍රතිඵල මේවන විට ප්‍රකාශයට පත්වී අවසන්.\nඒ අනුව සියලු ආසන ජය ගැනීමට ශ්‍රී ලංකා පොදුජන පෙරමුණ සමත්වුනා.\nඅනුරාධපුර දිස්ත්‍රික්කයෙන් ශ්‍රී ලංකා පොදුජන පෙරමුණ ලබාගත් ඡන්ද සංඛ්‍යාව 344458ක්.\nසමගි ජන බලවේගය ඡන්ද 119788ක් ලබාගත් අතර ජාතික ජන බලවේගය ඡන්ද 24492ක් ලබාගත්තා.\nඑක්සත් ජාතික පක්ෂයට අනුරාධපුර දිස්ත්‍රික්කයෙන් ලැබී ඇත්තේ ඡන්ද 8254ක් පමණයි.\nඅනුරාධපුර දිස්ත්‍රික්කයේ ලියාපදිංචි ඡන්ද සංඛ්‍යාව 637176ක්.\nප්‍රකාශිත ඡන්ද සංඛ්‍යාව 542371ක්. අනුරාධපුර දිස්ත්‍රික්කයේ ප්‍රතික්ෂේපිත ඡන්ද සංඛ්‍යාව 35469ක්.\nවලංගු ඡන්ද සංඛ්‍යාව 506902ක්.\nමිහින්තලේ ආසනයෙන් ශ්‍රී ලංකා පොදුජන පෙරමුණට ඡන්ද 30552 ක් හිමිවුනා.\nසමගි ජන බලවේගයට හිමිවූ ඡන්ද සංඛ්‍යාව 11576 ක්.\nජාතික ජන බලවේගයට ඡන්ද 2127 ක් හිමිවුනා.\nඑක්සත් ජාතික පක්ෂයට මිහින්තලේ මැතිවරණ කොට්ඨාශයෙන් හිමිවුයේ ඡන්ද 810 ක් පමණයි.\nඅනුරාධපුර දිස්ත්‍රික්කයේ මැදවච්චිය මැතිවරණ කොට්ඨාශයෙන් ශ්‍රී ලංකා පොදුජන පෙරමුණට ඡන්ද 40800ක් හිමිවුනා.\nසමගි ජන බලවේගය ඡන්ද 15011ක් ලබාගත් අතර ජාතික ජන බලවේගයට ඡන්ද 2529ක් හිමිවුනා.\nඑක්සත් ජාතික පක්ෂයට මැදවච්චිය මැතිවරණ කොට්ඨාශයෙන් හිමිවුයේ ඡන්ද 617ක් පමණයි.\nහොරොව්පතාන ආසනයෙන් පොදුජන පෙරමුණට ඡන්ද 35511ක් ලැබී තිබෙනවා.\nසමගි ජන බලවේගයට ඡන්ද 17665ක් හිමිවු අතර ජාතික ජන බලවේගය ඡන්ද 2226ක් ලබාගත්තා.\nඑක්සත් ජාතික පක්ෂය ඡන්ද 849යි.\nඅනුරාධපුර නැගෙනහිර මැතිවරණ කොට්ඨාශයෙන් පොදුජන පෙරමුණට ඡන්ද 47465ක් හිමිවුනා.\nසමගි ජනබලවේගයට ඡන්ද 13401ක් ලැබී තිබෙනවා.\nජාතික ජන බලවේගය ඡන්ද 5139ක් ලබාගත් අතර එක්සත් ජාතික පක්ෂය ඡන්ද 1305ක් ලබාගත්තා.\nඅනුරාධපුර බටහිර මැතිවරණ කොට්ඨාශයේ ජය හිමිකරගත් ශ්‍රී ලංකා පොදුජන පෙරමුණ ලබාගත් ඡන්ද සංඛ්‍යාව 52075ක්.\nසමගි ජන බලවේගයට ඡන්ද 17128ක් හිමිවුනා.\nජාතික ජන බලවේගයට ඡන්ද 3074ක් හිමිවී ඇති අතර එක්සත් ජාතික පක්ෂය ඡන්ද 915ක් ලබාගත්තා.\nකලාවැව මැතිවරණ කොට්ඨාශයේ ශ්‍රී ලංකා පොදුජන පෙරමුණට ඡන්ද 62958ක් හිමිවුනා.\nසමගි ජන බලවේගයට කලාවැව කොට්ඨාශයෙන් ලැබී ඇති ඡන්ද සංඛ්‍යාව 19157ක්.\nජාතික ජන බලවේගය ඡන්ද 3700ක් ලබාගෙන ඇති අතර එක්සත් ජාතික පක්ෂයට ලැබී ඇත්තේ ඡන්ද 1207ක් පමණයි.\nකැකිරාව ආසනයේ ශ්‍රී ලංකා පොදුජන පෙරමුණ ඡන්ද 38871ක් ලබාගත්තා.\nසමගි ජන බලවේගය ඡන්ද 16666ක් ලබාගත් අතර ජාතික ජන බලවේගය කැකිරාව ආසනයෙන් ඡන්ද 1929ක් ලබා ගත්තා.\nඑක්සත් ජාතික පක්ෂය ලබාගත් ඡන්ද සංඛ්‍යාව 915ක්.\nඅනුරාධපුර දිස්ත්‍රික්කයේ තැපැල් ඡන්ද ප්‍රතිඵලවලට අනුව පෙරමුණ ගෙන ඇත්තේ ද ශ්‍රී ලංකා පොදුජන පෙරමුණයි.\nපොදුජන පෙරමුණට ලැබී ඇති ඡන්ද සංඛ්‍යාව 36226ක්.\nසමගි ජන බලවේගය ඡන්ද 9184ක් ලබාගත්තා.\nජාතික ජන බලවේගය අනුරාධපුර දිස්ත්‍රික්කයේ තැපැල් ඡන්ද 3768ක් ලබාගෙන ඇති අතර එක්සත් ජාතික පක්ෂයට හිමිවී ඇත්තේ 1636ක් පමණයි.\nඅනුරාධපුර දිස්ත්‍රික්කයෙන් ශ්‍රී ලංකා පොදුජන පෙරමුණට මන්ත්‍රී ආසන 7ක් හිමිවුනා.\nසමගි ජන බලවේගය ආසන දෙකක් ලබාගත් අතර ජාතික ජන බලවේගයට හෝ එක්සත් ජාතික පක්ෂයට කිසිදු ආසනයක් හිමිවුයේ නැහැ.",
       "URL": "https://www.hirunews.lk/247246/අනුරාධපුරයේ-ජයත්-ශ්‍රී-ලංකා-පොදුජන-පෙරමුණට-මන්ත්‍රී-ආසන-7කුත්-හිමිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2536"
}