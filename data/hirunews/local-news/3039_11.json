{
       "Source": "hirunews",
       "Timestamp": "Wednesday, 20 November 2019 - 16:50",
       "Headline": "අඩි 40 ක් ගැඹුරු ළිඳකට වැටුණු කිලිනොච්චියේ කාන්තාවක් යුද හමුදාවෙන් මුදා ගනී",
       "News Content": "මුලතිව් - විශ්වමඩු - තොට්ටිඅඩි ප්‍රදේශයේ අනාරක්ෂිත ළිඳකට වැටුණු කාන්තාවක ආරක්ෂිතව ගොඩගැනීමට කිලිනොච්චිය ආරක්ෂක සේනා මූලස්ථානයේ සෙබළුන් පිරිසක් පියවර ගත්තා.\n57 වන සේනාංකයේ 572 වන බල සේනාවේ හයවන සිංහ රෙජිමේන්තුවේ සෙබළුන් පිරිසක් ඊයේ පස්වරුවේ මෙම කාන්තාව මුදාගෙන ඇති අතර, ඇය වැටුණු අනාරක්ෂිත ළිඳ අඩි 40 ක් පමණ ගැඹුරකින් යුක්ත බවයි හිරු ප්‍රාදේශීය වාර්තාකරු කියා සිටියේ.\nප්‍රදේශවාසින්ගෙන් ලද දැනුම්දීමකට අනුව වහාම ක්‍රියාත්මක වූ යුද හමුදා සෙබළුන් අදාළ කාන්තාව ළිඳෙන් ගොඩට ගෙන පසුව රෝහල් ගත කිරීමට කටයුතු කර තිබෙනවා.",
       "URL": "https://www.hirunews.lk/228639/අඩි-40-ක්-ගැඹුරු-ළිඳකට-වැටුණු-කිලිනොච්චියේ-කාන්තාවක්-යුද-හමුදාවෙන්-මුදා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3039"
}