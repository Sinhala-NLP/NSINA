{
       "Source": "hirunews",
       "Timestamp": "Thursday, 01 February 2018 - 14:58",
       "Headline": "නිදහස් සැමරුම වෙනුවෙන් විශේෂ රථවාහන සැලැස්මක්",
       "News Content": "70 වන නිදහස් සැමරුම් උළෙල පැවැත්වෙන පෙබරවාරි 4 වනදා කොළඹ කොටුව සහ ගාලූමුවදොර අවට මාර්ගවල විශේෂ රථවාහන සැලැස්මක් ක්‍රියාත්මක වන බව පොලීසිය පවසනවා.\nකොළඹ අද පැවති මාධ්‍ය හමුවකට එක්වෙමින් පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර කියා සිටියේ එදින පෙරවරු 5 සිට දහවල් 12 දක්වා මෙම රථ වාහන සැලැස්ම ක්‍රියාත්මක බවයි.\nඒ අනුව අදාළ කාලය තුළ ගාලූමුවදොර මාර්ගය සම්පූර්ණයෙන්ම වසා තැබෙනවා.\nගාලූමුවදොර අවට සහ කොළඹ කොටුව අවට මාර්ග කිහිපයක ගමනාගමනය පෙරවරු 6 සිට දහවල් 12 දක්වා සීමා කෙරෙන බවයි පොලිස් මාධ්‍ය ප්‍රකාශකවරයා සදහන් කළේ.",
       "URL": "https://www.hirunews.lk/182608/නිදහස්-සැමරුම-වෙනුවෙන්-විශේෂ-රථවාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4098"
}