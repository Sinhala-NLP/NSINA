{
       "Source": "hirunews",
       "Timestamp": "Tuesday, 29 August 2017 - 15:30",
       "Headline": "ළිඳට වැටුනු වල් ඌරෙකු බේරාගත් මෙහෙයුම (ඡායාරූප)",
       "News Content": "වව්නියාව නවගම ප්‍රදේශයේ ළිඳකට වැටී සිටි වල් ඌරෙකු වනජීවී  නිලධාරීන්ගේ මැදිහත්වීමෙන් බේරාගෙන තිබෙනවා.\nවනජීවී නිලධාරීන් වෙත ප්‍රදේශවාසීන් කළ දැනුම්දීමක් මතයි අද දහවල් මෙම සත්වයා බේරාගෙන ඇත්තේ.\nආහාර සොයා පැමිණි මෙම ඌරා ඊයේ රාත්‍රී ළිඳට වැටී ඇතැයි ප්‍රදේශවාසීන් සඳහන් කර තිබෙනවා.\nළිඳට වැටීම හේතුවෙන් මෙම සත්වයා බරපතල තුවාල ලබා සිටි බව ද සඳහන්.\nවනජීවී නිලධාරීන් සහ ප්‍රදේශවාසීන්ගේ දැඩි පරිශ්‍රමයකින් අනතුරව ඌරා ළිඳෙන් ගොඩට ගත් බවයි අප වාර්තාකරු කියාසිටියේ.\nඡායාරූප - වව්නියාව මාධව කුලසුරිය",
       "URL": "https://www.hirunews.lk/169673/ළිඳට-වැටුනු-වල්-ඌරෙකු-බේරාගත්-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4347"
}