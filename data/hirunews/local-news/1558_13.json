{
       "Source": "hirunews",
       "Timestamp": "Tuesday, 16 November 2021 - 10:33",
       "Headline": "ජනාධිපති මාධ්‍ය සම්මාන උළෙල පැවැත්වීමට කැබිනට් අනුමැතිය",
       "News Content": "මෙරට ජනමාධ්‍යකරුවන් දිරිමත් කිරීම සඳහා පැවැත්වීමට යෝජිත ජනාධිපති මාධ්‍ය සම්මාන උළෙල තෝරාගත් කාණ්ඩ හයක් යටතේ පැවැත්වීමට කැබිනට් අනුමැතිය හිමි වී තිබෙනවා.\nමේ යටතේ රූපවාහිනී, ගුවන්විදුලි, මුද්‍රිත මාධ්‍යය, වෙබ් අඩවි, පාසල් මාධ්‍යය හා මාධ්‍ය පර්යේෂණ යන ක්ෂේත්‍ර හය ආවරණය කරමින් සිංහල, දමිළ හා ඉංග්‍රීසි භාෂා ත්‍රිත්වයෙන්ම 2021 වර්ෂයේ සිදු කළ නිර්මාණයන් සඳහා මෙලෙස සම්මාන පිරිනැමෙනු ඇති.\nකෙසේ වෙතත් ජනාධිපති මාධ්‍ය සම්මාන උළෙල පවත්වන දිනය හෝ ඒ සම්බන්ධයෙන් අයදුම්පත් කැඳවීම් පිළිබඳව මෙතෙක් අවසන් තීරණයක් ගෙන නැහැ.",
       "URL": "https://www.hirunews.lk/288164/ජනාධිපති-මාධ්‍ය-සම්මාන-උළෙල-පැවැත්වීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1558"
}