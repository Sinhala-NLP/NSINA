{
       "Source": "hirunews",
       "Timestamp": "Wednesday, 31 May 2023 - 17:14",
       "Headline": "විදුලිබල මණ්ඩලය ප්‍රතිව්‍යුහගතකිරීමේ ක්‍රියාවලිය සම්බන්ධයෙන් විශේෂ සාකච්ඡාවක්",
       "News Content": "විදුලිබල මණ්ඩලය ප්‍රතිව්‍යුහගත කිරීමේ ක්‍රියාවලියට අදාළ එම මණ්ඩලයේ මූල්‍ය ශේෂ පත්‍රය පිළිබද විශේෂ සාකච්ඡාවක් ජාත්‍යන්තර මූල්‍ය අරමුදලේ සහ ලෝක බැංකු නියෝජිතයින් සමග පවත්වා තිබෙනවා.\nවිදුලිබල හා බලශක්ති අමාත්‍යංශය සදහන් කළේ මාර්ගගත ක්‍රමය ඔස්සේ මෙම සාකච්ඡාව පැවැත්වූ බවයි.\nලබන මස අවසන්වීමට පෙර විදුලිබල මණ්ඩලයේ මූල්‍ය ශේෂ පත්‍රය ප්‍රතිව්‍යුහගත කිරීම සදහා වන සැලසුම ජාත්‍යන්තර මූල්‍ය අරමුදල වෙත ඉදිරිපත් කිරීමට එකගතාවය පළකර තිබෙනවා.\nඑමෙන්ම, ඛණිජ තෙල් නීතිගත සංස්ථාවට ගෙවිය යුතු ණය පුනර්ජනනීය සැපයුම්කරුවන්ට සහ අනෙකුත් සැපයුම්කරුවන්ට ගෙවිය යුතු ණය ප්‍රතිව්‍යුහගත කිරීම මෙන්ම 2023 වසරේ අලාභ පිරිමසා ගැනීම සදහා සැලසුම සකස් කිරීමටද නියමිතයි.",
       "URL": "https://www.hirunews.lk/336704/විදුලිබල-මණ්ඩලය-ප්‍රතිව්‍යුහගතකිරීමේ-ක්‍රියාවලිය-සම්බන්ධයෙන්-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=303"
}