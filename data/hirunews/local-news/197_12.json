{
       "Source": "hirunews",
       "Timestamp": "Monday, 10 July 2023 - 11:19",
       "Headline": "දුම්රිය පොළේදි නින්ද ගිය එස්අයිගෙ ලක්ෂ දහයෙ රන් මාලෙත් එක්ක ගමන් මල්ල අතුරුදන්",
       "News Content": "රත්මලාන දුම්රිය ස්ථානයේ දුම්රියක් පැමිණෙන තුරු රැදී සිටි උප පොලිස් පරීක්ෂකවරයකුගේ රුපියල් ලක්ෂ දහයකට අධික වටිනා රන් මාලයක් හා මුද්දක් වටිනා දුරකථනය සමඟ රුපියල් දෙදහසක් ද මංකොල්ලකා පලා ගොස් තිබෙනවා.\nමෙම උප පොලිස් පරීක්ෂකවරයා කොළඹ පොලිස් මූලස්ථානයේ පරීක්ෂණ හා සංවර්ධන කොට්ඨාසයේ රාජකාරියේ නියුක්තයි.\nපසුගිය 8 වැනිදා මෙම නිලධාරියා රාජකාරි ස්ථානයට යෑම සඳහා රත්මලාන දුම්රිය ස්ථානයේ රැඳී සිට ඇති අතර දුම්රිය ස්ථානයේ ආසනයක් මත ඔහුට නින්ද ගොස් තිබෙනවා.\nපසුව බලන විට තමන්ගේ ගමන් මල්ල අතුරුදන් වී ඇති බව දැක තිබෙන අතර එහි වටිනා ජංගම දුරකථනයක්, රුපියල් ලක්ෂ දහයකට අධික වටිනාකමක් ඇති රන් මාලයක් සහ රන් පෙන්ඩනයක් සහ රුපියල් දෙදහසක් ද තිබුණ බව පොලිසිය පවසනවා.",
       "URL": "https://www.hirunews.lk/340696/දුම්රිය-පොළේදි-නින්ද-ගිය-එස්අයිගෙ-ලක්ෂ-දහයෙ-රන්-මාලෙත්-එක්ක-ගමන්-මල්ල-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=197"
}