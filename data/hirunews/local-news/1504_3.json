{
       "Source": "hirunews",
       "Timestamp": "Friday, 10 December 2021 - 15:23",
       "Headline": "එක්සත් ජාතීන්ගේ සංවර්ධන වැඩසටහනේ කලාපීය අධ්‍යක්ෂවරිය සඳුදා දිවයිනට",
       "News Content": "එක්සත් ජාතීන්ගේ සංවිධානයේ සහකාර රාජ්‍ය ලේකම්වරියක වන කන්නි විග්නරාජා පස්දින නිල සංචාරයක් සඳහා ලබන සඳුදා (15) දිවයිනට පැමිණෙනවා.\nඇය, එක්සත් ජාතීන්ගේ සංවර්ධන වැඩසටහනේ සහකාර පරිපාලකවරිය මෙන්ම එහි ආසියා පැසිෆික් කලාපීය අධ්‍යක්ෂිකාව ද වනවා.\nවිශේෂයෙන් මෑතකදී සමාප්ත වූ කෝප් 26 ජගත් කාලගුණ සමුළුවේ ප්‍රතිඵල මෙන්ම කලාපය තුළ පශ්චාත් කොවිඩ් ආර්ථික පුනර්ජීවනය පිළිබඳ සොයාබැලීම සහකාර රාජ්‍ය ලේකම්වරියගේ ශ්‍රී ලංකා සංචාරයේ අරමුණයි.\nඑහිදී ඇය විශේෂයෙන් මානව සංවර්ධන ක්‍ෂේත්‍රයේ ශ්‍රී ලංකාව ලබා ඇති ජයග්‍රහණ සඳහා තිරසර සංවර්ධන ඉලක්ක ළගා කරගැනීම වේගවත් කිරීම පිළිබඳව අවධානය යොමු කරනු ඇති.",
       "URL": "https://www.hirunews.lk/290602/එක්සත්-ජාතීන්ගේ-සංවර්ධන-වැඩසටහනේ-කලාපීය-අධ්‍යක්ෂවරිය-සඳුදා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1504"
}