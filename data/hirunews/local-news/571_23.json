{
       "Source": "hirunews",
       "Timestamp": "Sunday, 29 January 2023 - 15:49",
       "Headline": "ගුරුවරියකට අතවර කළ බවට ඇල්ලූ හිටපු ප්‍රාදේශීය සභා මන්ත්‍රී රිමාන්ඩ්",
       "News Content": "ගුරුවරියකට ලිංගික අතවර කළ බව කියන හිටපු ප්‍රාදේශීය සභා මන්ත්‍රීවරයෙකු අත්අඩංගුවට ගෙන රක්ෂිත බන්ධනාගාර ගතකර තිබෙනවා.\nමෙලෙස රක්ෂිත බන්ධනාගාර ගතකර ඇත්තේ හොරණ ප්‍රාදේශීය සභාවේ හිටපු මන්ත්‍රීවරයෙක්.\n39 හැවිරිදි ගුරුවරිය ප්‍රතිකාර සඳහා හොරණ රෝහලට ඇතුළත් කර තිබෙනවා.\nඅදාළ ගුරුවරිය පසුගිය දිනෙක වෙළඳසැලකට යමින් සිටි අවස්ථාවකදී හිටපු ප්‍රාදේශීය සභා මන්ත්‍රීවරයා ඇයට බලහත්කාරකමක් කිරීමට උත්සහ කර ඇති බවයි පොලිසිය සඳහන් කළේ.\nඒ අනුව සැකකරු අත්අඩංගුවට ගෙන හොරණ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 10 වනදා දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/326165/ගුරුවරියකට-අතවර-කළ-බවට-ඇල්ලූ-හිටපු-ප්‍රාදේශීය-සභා-මන්ත්‍රී-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=571"
}