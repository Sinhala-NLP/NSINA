{
       "Source": "hirunews",
       "Timestamp": "Friday, 09 December 2022 - 19:45",
       "Headline": "ඉන්දියාව ශ්‍රී ලාංකිකයන් සඳහා විද්‍යුත් වීසා (e වීසා) නැවත ආරම්භ කරයි",
       "News Content": "ඉන්දියාව ශ්‍රී ලාංකිකයින් සඳහා විද්‍යුත් වීසා බලපත්‍ර ලබාදීම යළි ආරම්භ කර තිබෙනවා.\nමේ සම්බන්ධයෙන් ට්විටර් පණිවිඩයක් නිකුත් කරන ශ්‍රී ලංකාවේ ඉන්දීය මහ කොමසාරිස් කාර්යාලය සඳහන් කරන්නේ ඉන්දියාවේ සංචාරය කරන ශ්‍රී ලාංකිකයින්ට මේ අනුව පහසුවෙන් වීසා අයදුම් කළ හැකි බවයි.\nසංචාර සඳහා, ව්‍යාපාර කටයුතු, සම්මන්ත්‍රණ සහ තවත් බොහෝ දේ සඳහා ඉන්දියාවට යාමට අපේක්ෂා කරන ශ්‍රී ලාංකිකයන් සඳහා මේ පහසුකම් විවෘත වන බවයි ඉන්දීය මහා කොමසාරිස් කාර්යාලය සඳහන් කරන්නේ.\nපහත දිගුව ඔස්සේ විද්‍යුත් වීසා (e වීසා) සඳහා ඔබට දැන් අයදුම් කළ හැකියි.\nhttps://indianvisaonline.gov.in/evisa/tvoa.html",
       "URL": "https://www.hirunews.lk/322316/ඉන්දියාව-ශ්‍රී-ලාංකිකයන්-සඳහා-විද්‍යුත්-වීසා-e-වීසා-නැවත-ආරම්භ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=677"
}