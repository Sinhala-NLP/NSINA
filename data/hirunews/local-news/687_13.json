{
       "Source": "hirunews",
       "Timestamp": "Monday, 05 December 2022 - 11:47",
       "Headline": "යුද සමයේ දී අතුරුදහන් වූ පුද්ගලයින් පිළිබඳව සොයා බැලීමට කටයුතු අරඹයි",
       "News Content": "යුද සමයේ දී අතුරුදහන් වූ පුද්ගලයින් පිළිබඳව සොයා බැලීම සඳහා රජය විසින් පිහිටුවන ලද කාර්යාලයේ නිලධාරීන් කිළිනොච්චියේ වැසියන්ගෙන් තොරතුරු විමසීමේ කටයුතු ඊයේ(04) සිට ආරම්භ කර තිබෙනවා.\nසිය ඥාතීන් අතුරුදහන් වූ බව පවසමින් ඔවුන් පිළිබඳ තොරතුරු එම කාර්යාලයට ඉදිරිපත් කිරීම සඳහා විශාල පිරිසක් පැමිණ සිටීම නිසා ඔවුන්ට අංකයක් සහ කාර්යාලයට යළි පැමිණීමට දිනයක් ලබා දී ඇති බවයි අප වාර්තාකරු පවසන්නේ.\nආරම්භක දිනයේ දී පුද්ගලයින් 60 දෙනෙකුගේ තොරතුරු සටහන් කරගෙන තිබුණා.\nපසුගිය රජය මගින් යුද සමයේ දී අතුරුදහන් වූ පුද්ගලයින් පිළිබදව සොයා බැලීම සඳහා විශේෂ කොමිසමක් පත් කළ අතර එම කොමිසම මගින් යුද සමයේ දී අතුරුදහන් වූ පුද්ගලයින් 16000දෙනා සම්බන්ධයෙන් වාර්තාවක් පාර්ලිමේන්තුවට ඉදිරිපත් කර තිබුණා.",
       "URL": "https://www.hirunews.lk/321995/යුද-සමයේ-දී-අතුරුදහන්-වූ-පුද්ගලයින්-පිළිබඳව-සොයා-බැලීමට-කටයුතු-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=687"
}