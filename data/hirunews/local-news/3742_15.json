{
       "Source": "hirunews",
       "Timestamp": "Tuesday, 18 September 2018 - 14:39",
       "Headline": "ආනයන අපනයන පාලක යළි රිමාන්ඩ්",
       "News Content": "වැලිගම ප්‍රදේශයේ ව්‍යාපාරිකයෙකුගෙන් රුපියල් ලක්ෂ දෙකක අල්ලසක් ලබා ගැනීමට තැත් කිරීමේදී අත්අඩංගුවට ගත් ආනයන අපනයනය දෙපාර්තමේන්තුවේ ආනයන අපනයන පාලකවරයා ලබන මස 2 වන දා දක්වා යළි රක්ෂිත බන්ධනාගාර ගත කර තිබෙනවා.\nඒ, අදාළ නඩුව කොළඹ කොටුව ප්‍රධාන මහේස්ත්‍රාත් රංග දිසානායක හමුවේ අද කැදවූ අවස්ථාවේදියි.\nඅවුරුදු 10ක් පමණ පැරණි ජපන් වාහන දෙකක් ව්‍යාපාරිකයෙකුට එරටින් ගෙන්වා ගැනීමට අවස්ථාව සලසා දීම සඳහා මෙලෙස රුපියල් ලක්ෂ දෙකක අල්ලස් මුදලක් ලබා ගැනීමට කටයුතු කර ඇති බවටයි ඔහුට එරෙහිව චෝදනා එල්ල වී ඇත්තේ.",
       "URL": "https://www.hirunews.lk/200190/ආනයන-අපනයන-පාලක-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3742"
}