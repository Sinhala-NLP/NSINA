{
       "Source": "hirunews",
       "Timestamp": "Friday, 25 August 2023 - 9:36",
       "Headline": "ඩුබායිහි වදහිංසාවට ලක් වූ ගෘහ සේවිකාවන් ගෙන්වා ගනී",
       "News Content": "ඩුබායි රාජ්‍යයේ ගෘහසේවයට ගොස් විවිධ හිරිහැරවලට සහ ගැටලු‍වලට මුහුණ දී මෙරටට පැමිණීමට නොහැකිව රැඳවුම් මධ්‍යස්ථානයක රැඳී සිටින ගෘහ සේවිකාවන් 42 දෙදෙනා නැවත මෙරටට ගෙන්වා ගැනීමේ කටයුතු ආරම්භ කර තිබෙනවා.\nඒ අනුව පළමු කණ්ඩායම ලෙස 10 දෙනෙකු ශ්‍රීලංකන් ගුවන් සේවයට අයත් යානයකින් මෙරටට පිටත්කර යවන බවයි ඩුබායි රාජ්‍යයේ ශ්‍රී ලංකා කොන්සල් ජනරාල් ඇලෙක්සි ගුණසේකර කියා සිටියේ.\nමෙම පිරිස ශ්‍රී ලංකාවට එවීම ප්‍රමාද වූයේ, ගුවන් ටිකට් පත් මිල අධික වීම හේතුවෙන්.\nකෙසේ වෙතත් විශේෂ වට්ටමක් යටතේ ශ්‍රී ලංකන් ගුවන් සේවය හරහා මෙම පිරිස දිවයිනට පිටත් කර යවන බවයි ඩුබායි ශ්‍රී ලංකා කොන්සල් ජනරාල් ඇලෙක්සි ගුණසේකර සඳහන් කළේ.",
       "URL": "https://www.hirunews.lk/346027/ඩුබායිහි-වදහිංසාවට-ලක්-වූ-ගෘහ-සේවිකාවන්-ගෙන්වා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=74"
}