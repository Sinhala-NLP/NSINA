{
       "Source": "hirunews",
       "Timestamp": "Monday, 03 June 2019 - 16:53",
       "Headline": "පාස්කු ඉරු දින බෝම්බ ප්‍රහාරයත් සමඟ පුද්ගලයින් 2289 දෙනෙකු අත්අඩංගුවට",
       "News Content": "පාස්කු ඉරු දින එල්ල වූ බෝම්බ ප්‍රහාර මාලාවත් සමඟ මේ දක්වා කාලය තුළ පුද්ගලයින් 2289 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ ත්‍රස්තවාදී ක්‍රියා සහ ප්‍රචණ්ඩකාරී ලෙස හැසිරීම් ආදී චෝදනා ඔවුන්ට එල්ල වී ඇති බවයි.\nඒ අනුව පුද්ගලයින් 423 දෙනෙකු රක්ෂිත බන්ධනාගාර ගත කර ඇති අතර, තවත් පුද්ගලයින් 211 දෙනෙකු පොලීසිය භාරයේ රදවාගෙන ප්‍රශ්න කරන බවයි පොලිස් මාධ්‍ය ප්‍රකාශකවරයා කොළඹ අද පැවැති මාධ්‍ය හමුවකට එක්වෙමින් සදහන් කළේ.\nමීට අමතරව තවත් පුද්ගලයින් 1655 දෙනෙකු දැනට ඇප මත මුදා හැර තිබෙනවා.",
       "URL": "https://www.hirunews.lk/217641/පාස්කු-ඉරු-දින-බෝම්බ-ප්‍රහාරයත්-සමඟ-පුද්ගලයින්-2289-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3320"
}