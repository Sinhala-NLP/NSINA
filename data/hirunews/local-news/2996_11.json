{
       "Source": "hirunews",
       "Timestamp": "Wednesday, 18 December 2019 - 16:03",
       "Headline": "චීන තානාපති සහ ඉන්දීය මහකොමසාරිස් අගමැති මහින්ද හමුවෙයි",
       "News Content": "ශ්‍රී ලංකාවේ චීන තානාපති චෙන්ග් ෂියුආන් සහ අග්‍රාමාත්‍ය මහින්ද රාජපක්ෂ අතර හමුවක් අද කොළඹදී සිදුවුණා.\nමෙහිදී චීනය ශ්‍රී ලංකාවේ ක්‍රියාත්මක කළ ව්‍යාපෘති පිළිබඳව සාකච්ඡා කර ඇති බවයි අග්‍රාමාත්‍ය මාධ්‍ය ඒකකය සඳහන් කළේ.\nඑසේම, ලබන වසරේ ආරම්භ කළ හැකි නව ව්‍යාපෘතිවලට චීනයේ සහය ලබාදිය හැකි ආකාරය පිළිබඳවද එහිදී අවධානය යොමුවී තිබෙනවා.\nමේ අතර, ශ්‍රී ලංකාවේ ඉන්දියානු මහකොමසාරිස් තරංජිත් සිං සන්ධු සහ අග්‍රාමාත්‍යවරයා අතර හමුවක් ද, අද සිදුවුණා.\nජනාධිපති ගෝඨාභය රාජපක්ෂගේ ඉන්දීය සංචාරයෙන් පසු දෙරට අතර සහයෝගිතාව වර්ධනය කර ගත හැකි ක්ෂේත්‍ර පිළිබඳව එහිදී සාකච්ඡා කළ බවයි අග්‍රාමාත්‍ය මාධ්‍ය ඒකකය සඳහන් කළේ.",
       "URL": "https://www.hirunews.lk/230501/චීන-තානාපති-සහ-ඉන්දීය-මහකොමසාරිස්-අගමැති-මහින්ද-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2996"
}