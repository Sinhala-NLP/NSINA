{
       "Source": "hirunews",
       "Timestamp": "Thursday, 08 September 2016 - 14:56",
       "Headline": "අතිපූජ්‍ය නාඋයනේ අරියධම්ම හිමිපාණන්ගේ ආදාහන පූජෝත්සවයට රාජ්‍ය අනුග්‍රහය",
       "News Content": "අපවත්වී වදාළ රාමඤ්ඤ මහ නිකායේ අනුනායක අතිපූජ්‍ය නාඋයනේ අරියධම්ම හිමිපාණන්ගේ ආදාහන පූජෝත්සවය රාජ්‍ය අනුග්‍රහය ඇතිව සිදුකිරීමට රජය තීරණය කර ඇති බව ස්වදේශ කටයුතු අමාත්‍යාංශය පවසනවා.\nජනාධිපති මෛත්‍රීපාල සිරිසේනගේ උපදෙස් මත ලබන 12 වනදා පස්වරුවේ පාර්ලිමේන්තු ක්‍රීඩාංගණයේදී එම ආදාහන පූජෝත්සවය සිදුකරන බවයි එම අමාත්‍යාංශය නිකුත් කළ නිවේදනයේ වැඩිදුරටත් සඳහන් වන්නේ.\nමේ වනවිට අපවත්වී වදාල නාඋයනේ අරියධම්ම හිමිපාණන්ගේ දේහය මැල්සිරිපුර - නාඋයන ආරණ්‍ය සේනාසනයේ තැන්පත් කර ඇති අතර ලබන 12 වනදා දහවල් උන්වහන්සේගේ දේහය කොළඹ නිදහස් චතුරශ්‍ර භූමියට වැඩම කරවීමට නියමිතයි.\nආදාහන පූජෝත්සවය සඳහා දේහය එදින පස්වරුවේ පාර්ලිමේන්තු ක්‍රීඩාංගණය වෙත වැඩම කරවීමට නියමිතව ඇති බව සඳහන්.",
       "URL": "https://www.hirunews.lk/142535/අතිපූජ්‍ය-නාඋයනේ-අරියධම්ම-හිමිපාණන්ගේ-ආදාහන-පූජෝත්සවයට-රාජ්‍ය-අනුග්‍රහය",
       "Category": "Local News",
       "Parent URL": "https://www.hirunews.lk/local-news.php?pageID=4887"
}