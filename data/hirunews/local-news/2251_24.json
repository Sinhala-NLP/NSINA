{
       "Source": "hirunews",
       "Timestamp": "Saturday, 26 December 2020 - 18:33",
       "Headline": "ජනපති ජය ශ්‍රී මහා බෝධීන් වහන්සේ වැඳ ආශිර්වාද ලබා ගනී",
       "News Content": "ජනාධිපති ගෝඨාභය රාජපක්ෂ අද (26) පෙරවරුවේ ඓතිහාසික ජය ශ්‍රී මහා බෝධීන් වහන්සේ අභියස ආගමික වතාවත්හි නිරත වී තිබෙනවා.\nපුදබිමට පැමිණි ජනාධිපතිවරයා අටමස්ථානාධිපති ආචාර්ය පූජ්‍ය පල්ලේගම සිරිනිවාස නා හිමියන් බැහැදැක ආශිර්වාද ලබාගත් බවයි ජනාධිපති මාධ්‍ය අංශය සඳහන් කළේ.\nපුදබිම වෙත රැස්ව සිටි ජනතාවගේ සුවදුක් විමසමින් ජනාධිපති ගෝඨාභය රාජපක්ෂ ඔවුන් සමග සුහද කථා බහක ද නිරතවී තිබෙනවා.\nරුවන්වැලි සෑ රදුන් අභියස පැවති ආගමික වතාවත්වලට එක් වූ ජනාධිපතිවරයා විහාරාධිපති පූජ්‍ය පල්ලේගම හේමරතන නායක ස්වාමීන් වහන්සේ බැහැ දැක කෙටි පිළිසඳරක ද නිරත වුනා.\nජනාධිපති මාධ්‍ය අංශය නිවේදනය කළේ රුවන්වැලි මහා සෑය ආශ්‍රිත සංවර්ධන ව්‍යාපෘතිය ද ජනාධිපතිවරයාගේ විමර්ශණයට ලක්වූ බවයි.\nඅනතුරුව ජනාධිපති ගෝඨාභය රාජපක්ෂ මිරිසවැටිය රජමහා විහාරය වෙත ද ගොස් විහාරාධිපති පූජ්‍ය ඊතලවැටුණුවැවේ ඥාණතිලක හිමියන් බැහැ දුක සුව දුක් විමසා තිබෙනවා.",
       "URL": "https://www.hirunews.lk/258022/ජනපති-ජය-ශ්‍රී-මහා-බෝධීන්-වහන්සේ-වැඳ-ආශිර්වාද-ලබා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2251"
}