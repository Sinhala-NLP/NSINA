{
       "Source": "hirunews",
       "Timestamp": "Friday, 19 March 2021 - 18:51",
       "Headline": "අගමැති බංග්ලාදේශ නිදහස් ස්වර්ණ ජයන්ති උත්සවයට (වීඩියෝ)",
       "News Content": "බංග්ලාදේශ ජනරජයේ ජාතියේ පියා ලෙස සැලකෙන බංගබන්දු ෂෙයික් මුජිබර් රහ්මන්ගේ ජන්ම ශත සංවත්සරය හා බංග්ලාදේශයේ නිදහස් ස්වර්ණ ජයන්ති ජාතික උත්සවයට අග්‍රාමාත්‍ය මහින්ද රාජපක්ෂ අද පස්වරුවේ එක්වුණා.\nඒ ඩකා අගනුවර පැවති එම උත්සවයේ විශේෂ ආරාධිතයා ලෙසයි.\nඋත්සවය අමතමින් අග්‍රාමාත්‍ය මහින්ද රාජපක්ෂ ප්‍රකාශ කළේ අසල්වැසියෙකු හා සමීප මිතුරෙකු ලෙස වැඩි නිදහසක් සහ සමෘද්ධියක් අත් කර ගැනීම සඳහා ශ්‍රී ලංකාව බංග්ලාදේශය සමඟ එක්ව සිටින බවයි.\nකෘෂිකාර්මික ක්ෂේත්‍රය තුළ බංග්ලාදේශය ලබා ඇති විශාල දියුණුව ශ්‍රී ලංකාවේ දැඩි අවධානයට ලක්ව ඇති බව මෙහිදි අග්‍රාමාත්‍යවරයා කියා සිටියා.\nබංග්ලාදේශ අග්‍රාමාත්‍ය ෂීක් හසීනා ගේ ආරාධනයක් අනුවයි අග්‍රාමාත්‍ය මහින්ද රාජපක්ෂ දෙදින නිල සංචාරයක් සඳහා බංග්ලාදේශය බලා අද දිවයිනෙන් පිටත්ව ගියේ.\nඅග්‍රාමාත්‍ය මහින්ද රාජපක්ෂ අද පස්වරුවේ එරට විදේශ අමාත්‍යවරයා හමුවුණා.",
       "URL": "https://www.hirunews.lk/265900/අගමැති-බංග්ලාදේශ-නිදහස්-ස්වර්ණ-ජයන්ති-උත්සවයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2077"
}