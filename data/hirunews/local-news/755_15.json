{
       "Source": "hirunews",
       "Timestamp": "Saturday, 05 November 2022 - 13:21",
       "Headline": "මන්කිපොක්ස් ආසාදිතයාගේ ආශ්‍රිතයින් කිසිවෙකුට මෙතෙක් වෛරසය ආසාදනය වී නැහැ",
       "News Content": "මෙරටින් හඳුනාගත් මන්කිපොක්ස් ආසාදිතයාගේ ආශ්‍රිතයින් කිසිවෙකුටත් මේ දක්වා වෛරසය ආසාදනය වී ඇති බවට හඳුනාගෙන නොමැති බව සෞඛ්‍ය අමාත්‍යාංශය පවසනවා.\nහිරු ප්‍රවෘත්ති අංශය කළ විමසීමකදී එහි උසස් නිලධාරියෙකු කියා සිටියේ සිදුකළ පරීක්ෂණවලින් මේ බව අනාවරණ වී ඇති බවයි.\nඑසේ ම ආසාදිත පුද්ගලයාට ප්‍රතිකාර කිරීමේදී සෞඛ්‍ය කාර්යමණ්ඩලය ආරක්ෂිතව කටයුතු කරන බැවින් වෛසරය පැතිරීමේ අවදානමක් නොමැති බවද සෞඛ්‍ය අමාත්‍යාංශය පෙන්වා දෙනවා.\nමන්කිපොක්ස් හෙවත් වඳුරුඋණ වෛරසය ආසාදනය වනුයේ ඉතාම සමීප ඇසුරකින් බැවින් ඒ පිළිබඳ අනියත බියක් ඇති කර නොගන්නා ලෙසද ඔවුන් සඳහන් කළා.\nපසුගියදා ඩුබායි සිට මෙරටට පැමිණි කැළණිය ප්‍රදේශයේ පදිංචි 19 හැවිරිදි තරුණයෙකු පළමු වරට මන්කිපොක්ස් ආසාදිතයෙකු ලෙස හඳුනා ගැනුනු අතර, ඔහු මේ වනවිට ජාතික බෝවන රෝග විද්‍යායතනයේ ප්‍රතිකාර ලබමින් පසුවනවා.",
       "URL": "https://www.hirunews.lk/319674/මන්කිපොක්ස්-ආසාදිතයාගේ-ආශ්‍රිතයින්-කිසිවෙකුට-මෙතෙක්-වෛරසය-ආසාදනය-වී-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=755"
}