{
       "Source": "hirunews",
       "Timestamp": "Friday, 11 November 2022 - 8:14",
       "Headline": "බේරුවල මැණික් ව්‍යාපාරිකයෙකුගේ නිවසින් ගිනිඅවි සොයාගැනේ",
       "News Content": "බේරුවල - දිනගොඩ ප්‍රදේශයේ මැණික් ව්‍යාපාරිකයෙකුගේ නිවසක තිබී ගිනි අවි 3 ක් සහ ජීව පතොරම් 630 ක් සමඟ සැකකාර ව්‍යාපාරිකයා බේරුවල පොලිසිය මගින් අත්අඩංගුවට ගෙන තිබෙනවා.\nඒ, බේරුවල නගරයේ ගමන් ගත් පුද්ගලයෙකු පරීක්ෂා කිරීමේදී ගමන් මල්ලේ සඟවා තිබූ ජීව උණ්ඩ 50 ක් හමුවීමත් සමඟ ඔහු ලබාදුන් තොරතුරුවලට අනුවයි.\nමෙලෙස අත්අඩංගුවට ගෙන ඇත්තේ රිපීටර් සහ රයිෆල් අවි දෙකක් හා මෙරට නිෂ්පාදිත ගිනි අවියක්.\n2018 වසරේද සැකකරුගේ නිවසේ තිබී ගිනි අවි කිහිපයක් සොයාගැනුනා. සැකකාර 49 හැවිරිදි ව්‍යාපාරිකයා අද (11) කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/320116/බේරුවල-මැණික්-ව්‍යාපාරිකයෙකුගේ-නිවසින්-ගිනිඅවි-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=743"
}