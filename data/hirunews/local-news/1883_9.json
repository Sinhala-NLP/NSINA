{
       "Source": "hirunews",
       "Timestamp": "Tuesday, 15 June 2021 - 15:51",
       "Headline": "සංචරණ සීමා තවත් දිගුවෙන බවට ඉඟි",
       "News Content": "ලබන 21 වනදා ලිහිල් කිරීමට නියමිත සංචරණ සීමා තවත් දිගු විය හැකි බවට අද පැවති කැබිනට් තීරන දැනුම් දීමේ ප්‍රවෘත්ති සාකච්චාවේදී ඉඟි පළ වුණා.\nමේ සම්බන්ධයෙන් අවසන් තීරනයක් මෙතෙක් ගෙන නොමැති බව එහිදී කැබිනට් මාධ්‍ය ප්‍රකාශක අමාත්‍ය කෙහෙලිය රඹුක්වැල්ල පැවසුවා.\nඑහිදී වැඩිදුරටත් ඔහු කියාසිටියේ සංචරණ සීමා පිලිබඳ අවසන් තීරණය ගැනීම සඳහා පාර්ශව කීපයකින් සලකා බැලීම් සිදුකළ යුතු බවයි.\nමීට පෙර සංචරණ සීමා පසුගිය 14 වැනි දින ලිහිල් කරණ බව හමුදාපති ජනරාල් ශවේන්ද්‍ර සිල්වා පවසා සිටි අතර අවස්තා කිහිපයකදීම ඔහු ඒ බව තහවුරු කලා.\nකෙසේ වෙතත් පැවති තත්ත්වයේ අනතුරුදායක බව දිගින් දිගටම විශ්ලේෂනය කිරීමෙන් අනතුරුව පැවති සීමා තවදුරටත් දීර්ඝ කිරීමට රජය තීරණය කලා.",
       "URL": "https://www.hirunews.lk/274375/සංචරණ-සීමා-තවත්-දිගුවෙන-බවට-ඉඟි",
       "Category": "Local News",
       "Parent URL": "https://www.hirunews.lk/local-news.php?pageID=1883"
}