{
       "Source": "hirunews",
       "Timestamp": "Wednesday, 22 April 2020 - 14:13",
       "Headline": "නීතිවිරෝධීව ධීවර කටයුතුවල නිරත වූ 5 දෙනෙකු නාවික හමුදා භාරයට",
       "News Content": "මුන්දලම කලපුවේ උඩප්පුව ප්‍රදේශයේ දී නීතිවිරෝධී දැල් භාවිත කරමින් ධීවර කටයුතුවල නිරත වූ පුද්ගලයින් 5 දෙනෙකු නාවික හමුදා භාරයට ගෙන තිබෙනවා.\nඊයේ සිදුකරන ලද සෝදිසි මෙහෙයුමක් අතරතුර මෙලෙස නාවික හමුදාව භාරයට ගෙන ඇත්තේ 20 ත් 59 ත් අතර, වයස්වල පසුවන කොන්නතිව් සහ උඩප්පුව ප්‍රදේශවල පදිංචිකරුවන් පිරිසක්.\nමොවුන්ගේ ධීවර යාත්‍රාව සහ තහනම් දැල් තොගය වැඩිදුර පරීක්ෂණ සදහා පුත්තලම සහකාර ධීවර අධ්‍යක්ෂ කාර්යාලයට භාරදී තිබෙනවා.",
       "URL": "https://www.hirunews.lk/239192/නීතිවිරෝධීව-ධීවර-කටයුතුවල-නිරත-වූ-5-දෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2780"
}