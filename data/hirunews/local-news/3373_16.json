{
       "Source": "hirunews",
       "Timestamp": "Thursday, 02 May 2019 - 7:30",
       "Headline": "පාස්කු ප්‍රහාරයෙන් මියගිය විදේශිකයන්ගේ සිරුරු 25 ක් භාරදෙයි, චීන විද්‍යාඥයන් 04කුත් ඒ අතර",
       "News Content": "පාස්කු ඉරිදා ප්‍රහාරයෙන් චීන ජාතික විද්‍යාඥයින් 04 දෙනෙකු ජීවිතක්ෂයට පත් ව ඇති බව චීනයේ ෂින්හුවා පුවත් සේවය වාර්තා කළා.\nඑමෙන්ම තවත් චීන ජාතික විද්‍යාඥයින් 05 දෙනෙකු බෝම්බ ප්‍රහාරවලින් තුවාල ලබා ඇති අතර ඔවුන් වැඩිදුර ප්‍රතිකාර සදහා මේ වන විට චීනයට ගෙන්වා ගැනිමට කටයුතු කර ඇති බවයි චීන තනාපති කාර්යාලය නිවේදනය කර ඇත්තේ.\nජීවිතක්ෂයට පත් වු විද්‍යාඥයින් 04 දෙනාගේ මෘත දේහයන් චීන රජය, එරටට ගෙන්වා ගෙන ඇති බව සඳහන්.\nමෙම චීන විද්‍යාඥයින් එරට විද්‍යා අධ්‍යයන ආයතනයක් නියෝජනය කරමින් අප්‍රේල් මාසයේදි මෙරටට පැමිණ තිබුණේ පර්යේෂණයක් සඳහායි.\nපසුගිය 29 වනදා ශ්‍රී ලංකා විදේශ කටයුතු අමාත්‍යාංශය නිවේදනයක් නිකුත් කරමින් සදහන් කළේ පාස්කු ඉරිදා ප්‍රහාරයෙන් විදේශකයින් 42 දෙදෙනෙකු ජිවිතක්ෂයට පත් ව ඇති බවයි.\nඉන් 25 දෙනෙකු ගේ මෘත දේහ ඔවුන්ගේ මව්රට වෙත යවා ඇති බවද විදේශ කටයුතු අමාත්‍යංශය සඳහන් කළා.\nමේ අතර, මෙරට රැඳී සිටින සෞදි අරාබි ජාතිකයින්ට වහා සිය රටට පැමිණෙන ලෙස එරට රජය උපදෙස් ලබාදී තිබෙනවා.\nඑරට රජයේ රූපවාහිනී නාලිකාවක් වන අල් එක්බරියා රූපවාහිනී සේවය නිවේදනය කර ඇත්තේ ශ්‍රී ලංකාවේ සෞදි තානාපති කාර්යාලය හරහා ශ්‍රී ලංකාවේ රැඳී සිටින සෞදි වැසියන්ට මේ සම්බන්ධයෙන් උපදෙස් ලබාදී ඇති බවයි.\nඉස්ලාමීය අන්තවාදී කණ්ඩායම් ශ්‍රී ලංකාව තුළ යළිත් වරක් ප්‍රහාර එල්ල කිරීමක් පිළිබඳව මෙරට ඇමරිකානු තානාපතිවරිය විසින් රොයිටර් පුවත් සේවයට සිදුකළ ප්‍රකාශයක් පදනම් කරගෙන මෙම පියවර ගෙන ඇති බවයි සඳහන් වන්නේ.",
       "URL": "https://www.hirunews.lk/215575/පාස්කු-ප්‍රහාරයෙන්-මියගිය-විදේශිකයන්ගේ-සිරුරු-25-ක්-භාරදෙයි-චීන-විද්‍යාඥයන්-04කුත්-ඒ-අතර",
       "Category": "Local News",
       "Parent URL": "https://www.hirunews.lk/local-news.php?pageID=3373"
}