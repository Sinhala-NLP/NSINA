{
       "Source": "hirunews",
       "Timestamp": "Wednesday, 08 November 2017 - 14:20",
       "Headline": "පොල් වල මිල රුපියල් 65 ට සීමා වෙයි",
       "News Content": "සතොස මගින් අලෙවි කරන පොල්වල මිල රුපියල් 65හේ සීමාවේ පවත්වාගෙන යාමට ජීවන වියදම් කමිටුව උපදෙස් ලබාදී තිබෙනවා.\nඊයේ (07)පැවති ජීවන වියදම් කමිටු රැස්වීමේදී මෙම තීරණය ගෙන ඇත්තේ වෙළදපොලේ මේ වනවිට ඉහළ ගොස් ඇති, පොල් මිල පාලනය කිරීම සදහායි.\nඑමෙන්ම, එමගින් අලෙවි කරන සහල් රුපියල් දෙකක ලාභයක් පමණක් තබා අලෙවි කිරීමට උපදෙස් ලබාදුන් බව ජීවන වියදම් කමිටුව නියෝජනය කරන අමාත්‍ය මහින්ද අමරවීර හිරු ප්‍රවෘත්ති අංශයට සදහන් කළා.\nඔහු වැඩිදුරටත් කියා සිටියේ අදාළ තීරණය ක්‍රියාත්මක කිරිමට සුපිරි වෙළදසැල් ද මේ වනවිට එකගතාවය පළ කර ඇති බවයි.",
       "URL": "https://www.hirunews.lk/175566/පොල්-වල-මිල-රුපියල්-65-ට-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4229"
}