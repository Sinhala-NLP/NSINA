{
       "Source": "hirunews",
       "Timestamp": "Thursday, 21 July 2022 - 17:47",
       "Headline": "නව අගමැති දිනේෂ් ?",
       "News Content": "වත්මන් පාර්ලිමේන්තුවේ සභානායක අමාත්‍ය දිනේෂ් ගුණවර්ධන අග්‍රාමාත්‍ය ධුරයේ දිවුරුම් දීමට නියමිත බවට තොරතුරු වාර්තා වනවා.\nමේ අතර නව අමාත්‍ය මණ්ඩලය දිවුරුම් දීම හෙට (22) සිදු කෙරෙනවා.\nනව ජනාධිපති රනිල් වික්‍රමසිංහගේ ප්‍රධානත්වයෙන් හෙට එය සිදු කෙරෙන්නේ මල් පාරේ පිහිටි අග්‍රාමාත්‍ය කාර්යාලයේදී බවයි ජනාධිපති කාර්යාලය නිවේදනය කළේ.\nනව ජනාධිපතිවරයා ලෙස රනිල් වික්‍රමසිංහ අද පෙරවරුවේ පාර්ලිමේන්තු සංකීර්ණයේදී දිවුරුම් දුන්නා.\nඑමෙන්ම සමන් ඒකනායක ජනාධිපති ලේකම්වරයා ලෙස ජනාධිපති රනිල් වික්‍රමසිංහ මහතා විසින් පත්කරනු ලැබ තිබෙනවා.\nඔහු මීට පෙර අග්‍රාමාත්‍ය ලේකම් ධුරයේ කටයුතු කළා.",
       "URL": "https://www.hirunews.lk/310581/නව-අගමැති-දිනේෂ්",
       "Category": "Local News",
       "Parent URL": "https://www.hirunews.lk/local-news.php?pageID=1003"
}