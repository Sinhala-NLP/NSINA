{
       "Source": "hirunews",
       "Timestamp": "Thursday, 27 September 2018 - 0:56",
       "Headline": "ජනපති සහ මැලේසියා අගමැති අතර හමුවක්",
       "News Content": "එක්සත් ජාතීන්ගේ මහා මණ්ඩලයේ 73 වන සැසිවාරයට සහභාගී වීම සඳහා නිව්යෝර්ක් නුවරට ගොස් සිටින ජනාධිපති මෛත්‍රීපාල සිරිසේන සහ මැලේසියා අග්‍රාමාත්‍ය මහතීර් මොහොමඩ් අතර හමුවක් සිදුව තිබෙනවා.\nඒ නිව්යෝර්ක් නුවරදීයි.\nමැලේසියා අග්‍රාමාත්‍යවරයා මෙහිදි සඳහන් කර ඇත්තේ ශ්‍රී ලංකාව සම්බන්ධයෙන් තමන් ඉතා උනන්දුවකින් කටයුතු කරන බවයි.\nශ්‍රී ලංකාවට ආර්ථික සමෘද්ධිය උදාකර ගැනීම සඳහා ඕනෑම සහයක් ලබාදීමට සුදානම් බව ද ඔහු ප්‍රකාශකර තිබෙනවා.\nමහනගර සංවර්ධන වැඩසටහන යටතේ පැල්පත්වාසීන් වෙනුවෙන් නව නිවාස ඉදිකර දීමට ගෙන යන වැඩපිළිවෙලට උපරිම සහය ලබාදෙන බවට ද මහතීර් මොහොමඩ් ජනාධිපති මෛත්‍රීපාල සිරිසේන හමුවේ සහතික වී තිබෙනවා.\nජනාධිපතිවරයාගේ නායකත්වය යටතේ ශ්‍රී ලංකාව මැලේසියාව කෙරෙහි දක්වන සුහදශීලීත්වය ද මෙහිදී අග්‍රාමාත්‍යවරයාගේ ඇගයීමට ලක්වු බවයි ජනාධිපති මාධ්‍ය අංශය කියාසිටියේ.",
       "URL": "https://www.hirunews.lk/200825/ජනපති-සහ-මැලේසියා-අගමැති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3728"
}