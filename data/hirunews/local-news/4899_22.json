{
       "Source": "hirunews",
       "Timestamp": "Wednesday, 31 August 2016 - 13:01",
       "Headline": "බැන්කී මූන්ගේ සංචාරයේදී ශ්‍රී ලංකාවට ධනාත්මක පණිවුඩයක් - ජගත් සංවිධානය",
       "News Content": "ජගත් සංවිධාන මහලේකම් බෑන්කී මූන්ගේ සංචාරයේදී ශ්‍රී ලංකාවට ධනාත්මක පණිවුඩයක් ලබාදෙනු ඇති බව මහලේකම්වරයාගේ ප්‍රකාශක ස්ටැෆන් ටුජාරික් ප්‍රකාශ කළා.\nජගත් සංවිධාන දෛනික මාධ්‍ය හමුවට එක්වෙමින් මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින් ඔහු මේ බව සඳහන් කළා.\nඑහිදී මාධ්‍යවේදීයා ප්‍රශ්න කර සිටියේ ජගත් මහලේකම්වරයාගේ මෙවර ශ්‍රී ලංකා සංචාරයේ පණිවුඩය කුමක්ද යන්නයි.\nඊට පිළිතුරු ලබාදුන් ජගත් මහලේකම්වරයාගේ ප්‍රකාශක ස්ටැෆන් ටුජාරික්.\nජගත් සංවිධාන මහලේකම්වරයා අද දිවයිනට පැමිණීමට නියමිත අතර, අද (31) රාත්‍රියේදී අග්‍රාමාත්‍ය රනිල් වික්‍රමසිංහ හමුවීමට නියමිතව තිබෙනවා.\nහෙට උදෑසන ජනාධිපති මෛත්‍රීපාල සිරිසේන මුණ ගැසෙන ජගත් මහලේකම්වරයා, කථානායකවරයා සහ විදේශ කටයුතු අමාත්‍යවරයා ඇතුළු රජයේ ඉහළ පෙලේ නියෝජිතයින් රැසක් ද හමුවීමට නියමිතයි.\nඑමෙන්ම ජගත් සංවිධාන මහ ලේකම්වරයා සිය සංචාරය අතරතුර යාපනය සහ ගාල්ල ප්‍රදේශවල සංචාරයකට ද එක්වනවා.",
       "URL": "https://www.hirunews.lk/141904/බැන්කී-මූන්ගේ-සංචාරයේදී-ශ්‍රී-ලංකාවට-ධනාත්මක-පණිවුඩයක්-ජගත්-සංවිධානය",
       "Category": "Local News",
       "Parent URL": "https://www.hirunews.lk/local-news.php?pageID=4899"
}