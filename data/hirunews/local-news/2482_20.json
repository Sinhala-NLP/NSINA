{
       "Source": "hirunews",
       "Timestamp": "Wednesday, 02 September 2020 - 10:33",
       "Headline": "පස්ගොඩ දී තියුණු ආයුධයකින් පහර දී තරුණයෙකු ඝාතනය කෙරේ",
       "News Content": "මාතර - පස්ගොඩ ප්‍රදේශයේ දී තියුණු ආයුධයකින් පහරදී තරුණයෙකු ඝාතනය කර තිබෙනවා.\nපොලීසිය සඳහන් කළේ තුන් දෙනෙකු අතර ඇති වූ බහින්බස්වීමක් දුරදිග යාමෙන් ඊයේ රාත්‍රියේ මෙම ඝාතනය සිදුව ඇති බවයි.\nගැටුමෙන් තවත් දෙදෙනෙකු තුවාල ලබා රෝහල් ගත කර තිබෙනවා.\nපස්ගොඩ - මලුරුදෙණිය ප්‍රදේශයේ පදිංචි 21 හැවිරිදි තරුණයෙකු මෙලෙස ජීවිතක්ෂයට පත්වී ඇති අතර, පහර දුන් පුද්ගලයා ද මේ වන විට තුවාල ලබා පොලිස් ආරක්ෂාව යටතේ කඹුරුපිටිය රෝහලේ ප්‍රතිකාර ලබන බවයි පොලීසිය සඳහන් කළේ.",
       "URL": "https://www.hirunews.lk/249221/පස්ගොඩ-දී-තියුණු-ආයුධයකින්-පහර-දී-තරුණයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2482"
}