{
       "Source": "hirunews",
       "Timestamp": "Friday, 21 April 2023 - 8:48",
       "Headline": "ඉන්දියානුවන් 149,000 ක් නීතිවිරෝධීව ඇමරිකාවට",
       "News Content": "2019 සිට මෙම වසරේ මාර්තු දක්වා අවම වශයෙන් ඉන්දියානුවන් එක්ලක්ෂ 49,000 කට අධික පිරිසක් නීතිවිරෝධීව ඇමරිකාවට ඇතුලුවී ඇති බව විදෙස් වාර්තා පවසනවා.\nබොහෝවිට මෙම පිරිස බටහිර ගුජරාට ප්‍රාන්තයේ සිට වැසියන් වන අතර, ජාවාරම්කරුවන් විසින් එක් අයෙකුගෙන් යුරෝ 65,000 ක මුදලක් අයකර ඇති බව සඳහන්.\nකැනඩාව හෝ මෙක්සිකෝව වෙත ව්‍යාජ වීසා බලපත්‍ර මගින් ගමන් කරන මෙම පිරිසට දේශසීමාව හරහා යෑමේදී මීටර 15 ක් පමණ තාප්ප සහ කටුකම්බි බාධක අතරින් යෑමට පුහුණු කඳවුරුද සංවිධාන කර තිබූ බවට අනාවරණ වී ඇති බවයි එම වාර්තා වැඩිදුරටත් ප්‍රකාශ කළේ.\nඑමෙන්ම බර බෑග් රැගෙන දිව යාමටත්, ජලය සහ ආහාර ස්වල්පයකින් පමණක් ජීවත්වීමට හැකිවන අයුරින් පුහුණුවක්ද ලබාදී ඇති බවටයි එම විදෙස් වාර්තා පවසන්නේ.\nදරුවන්ට දින ගණනක් කිරිපිටි පමණක් ලබාදීමටත් සංක්‍රමණය වීමට කාලය ගතවන්නේ නම් හෝ සතුරු තත්වයන්ට මුහුණදීමට සිදුවන දුෂ්කරතා සමඟ කටයුතු කිරීමටද ජාවාරම්කරුවන් පුහුණුවක් ලබාදී තිබෙනවා.",
       "URL": "https://www.hirunews.lk/333045/ඉන්දියානුවන්-149000-ක්-නීතිවිරෝධීව-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=401"
}