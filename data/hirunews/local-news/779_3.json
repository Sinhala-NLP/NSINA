{
       "Source": "hirunews",
       "Timestamp": "Wednesday, 26 October 2022 - 7:40",
       "Headline": "මෙට්‍රික් ටොන් 60,000ක ගල් අඟුරු නෞකාවක් දිවයිනට",
       "News Content": "මෙටි්‍රක් ටොන් 60,000ක් රැගත් ගල් අඟුරු නෞකාවක් ඊයේ (25) පස්වරුවේ දිවයිනට ළඟා වුණා.\nඑය මේ වන විට පුත්තලම මුහුදු තීරයේ නැංගුරම්ලා තිබෙනවා.\nරේගු නිෂ්කාශන කටයුතු අවසන් කිරීමෙන් පසු එය ගොඩබෑමටයි නියමිත ව ඇත්තේ.\nමේ අතර නඩත්තු කටයුතු සඳහා පසුගිය ජුනි මාසයේ දී අක්‍රීය කෙරුණු නොරොච්චෝලේ ලක් විජය බලාගාරයේ දෙවන ජනන යන්ත්‍රය තවත් දින හතරකින් හෝ පහකින් යළි ජාතික පද්ධතියට එක් කිරීමේ හැකියාව පවතින බව විදුලිබල මණ්ඩලය පවසනවා.\nඑමඟින් මෙගාවොට් 300ක ධාරිතාවක් ජාතික පද්ධතියට එක් කෙරෙනවා.\nනොරොච්චෝලේ බලාගාරයේ දැනට ක්‍රියාත්මක ජනන යන්ත්‍ර දෙක මගින් මෙගාවොට් 600ක් ජාතික පද්ධතියට එක් කෙරෙන අතර, නඩත්තු කටයුතු සිදු කෙරෙන දෙවන ජනන යන්ත්‍රයත් පද්ධතියට එක් කිරීමෙන් අනතුරුව බලාගාරය පූර්ණ ධාරිතාවයෙන් ක්‍රියාත්මක වනු ඇති.",
       "URL": "https://www.hirunews.lk/318831/මෙට්‍රික්-ටොන්-60000ක-ගල්-අඟුරු-නෞකාවක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=779"
}