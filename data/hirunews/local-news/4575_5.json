{
       "Source": "hirunews",
       "Timestamp": "Friday, 07 April 2017 - 7:04",
       "Headline": "කටුනායක ගුවන්තොටුපළේ ගුවන් යානයක සිටි කාන්තාවක් හදිසියේ මියයයි",
       "News Content": "අද අලුයම කටුනායක ගුවන්තොටුපලට පැමිණි ගුවන්යානයක සිටි කාන්තාවක් හදිසියේ මියගොස් තිබෙනවා.\nමෙලෙස මියගොස් ඇත්තේ ගෘහ සේවයේ නියතු ශ්‍රී ලාංකික කාන්තාවක් බවයි අප වාර්තාකරු සඳහන් කරේ.\nකුවේට් සිට අද අලුයම 4.50 ට කටුනායකට පැමිණි ගුවන් යානයක සිටි කාන්තාවකුයි මෙලෙස මිය ගොස් තිබෙන්නේ.\nඇයගේ සිරුර මේ වනවිට මීගමුව රෝහලට ගෙනගොස් තිබෙනවා.\nමෙලෙස මියගොස් ඇත්තේ පන්නල ප්‍රදේශයේ පදිංචි 55 හැවිරිදි තිදරු මවක්.\nඇයගේ ස්වාමිපුරුෂයා ද විදේශ රැකියාවක නියුතුව සිටින අයෙක් බව සඳහන්.",
       "URL": "https://www.hirunews.lk/158669/කටුනායක-ගුවන්තොටුපළේ-ගුවන්-යානයක-සිටි-කාන්තාවක්-හදිසියේ-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4575"
}