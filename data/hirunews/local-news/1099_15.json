{
       "Source": "hirunews",
       "Timestamp": "Monday, 13 June 2022 - 6:48",
       "Headline": "සඟවා තිබූ සහල් හමු වූ තැන",
       "News Content": "රටේ පාලන මිලට වඩා වැඩියෙන් සහල් අලෙවි කිරීම සදහා සහල් කිලෝග්‍රෑම් හයදහසකට ආසන්න ප්‍රමාණයක් කඹුරුපිටිය ප්‍රදේශයේ වෙළඳසැලක සඟවා තිබියදී සොයා ගත් බව පාරිභෝගික සේවා අධිකාරිය පවසනවා.\nපාරිභෝගික සේවා අධිකාරියට ලද තොරතුරක් මත මෙම වැටලීම සිදුකර ඇති අතර එහිදී පාරිභෝගික සේවා අධිකාරිය විසින් උපාය දුතයින් යොදවා මෙම වෙළදසැල තුලට ගොස් සහල් මිලදි ගැනිමට උත්සහා ගෙන ඇති අතර එහිදී සහල් නොමැති බවට එම වෙළඳ සැලේ කටයුතු කළ කාන්තා විසින් පවසා තිබෙනවා.\nඑම අවස්ථාවේදී පාරිභෝගික අධිකාරියේ නිලධාරීන් විසින් මෙම වෙළෙඳ සැල දැඩි පරික්ෂාවට ලක්කොට තිබිණි එහිදී\nකිලෝග්‍රෑම් 10 හා කිලෝග්‍රෑම් 50 ලෙස ඉටි උර වල අසුරා සගවා තිබියදී මෙම සහල් තොගය සොයාගෙන තිබුණා.\nරජය මගින් දැනට පනවා ඇති පාලන මිල අභිභවා වැඩි මිලට මෙම සහල් තොගය අලෙවි කිරිමට සුදානම් කර තිබු අතර මෙහිදී සොයාගත් කිසිදු ඇසුරුමක මිලක් සදහන් නොවන බවද සදහන් වනවා.\nකෙසේ නමුත් අදාළ කාන්තාව විසින් පවසා ඇත්තේ මෙම සහල් තොගය අලෙවි කිරිමට තමන් මිලදි ගත් බවත් තමන් මිලදි ගත් මිල හා සැසදිමේදි පාලන මිල වු රුපියල් 210කට අලෙවි කිරිමට හැකියාවක් නොමැති නිසා නැවතත් මිලදි ගත් ස්ථානයට රැගෙන යාමට මේ ආකාරයට ගබඩා කර තිබු බවයි.\nඑනම් අදාළ තොරතුරු සනාථ කිරිමට හැකි තොරතුරු ඉදිරිපත් කරන ලෙස පාරිභෝගික අධිකාරියේ නිලධාරින් විසින් එම කාන්තාවට දන්වා සිටියද එම ලියකියවිලි ඉදිරිපත් කිරිමට සැකකාර කාන්තාව අපොහොසත් තිබෙනවා.",
       "URL": "https://www.hirunews.lk/306968/සඟවා-තිබූ-සහල්-හමු-වූ-තැන",
       "Category": "Local News",
       "Parent URL": "https://www.hirunews.lk/local-news.php?pageID=1099"
}