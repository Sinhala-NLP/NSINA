{
       "Source": "hirunews",
       "Timestamp": "Friday, 17 September 2021 - 17:28",
       "Headline": "කළු දිලීරයට අමතරව තවත් ඇස්පජිලස් නම් දිලීරයක්",
       "News Content": "කළු දිලීරයට අමතරව තවත් ඇස්පජිලස් නම් දිලීරයක් වැළඳුණු කොරෝනා ආසාදිතයන් 700කට වැඩි පිරිසක් මෙරටින් වාර්තාවී තිබෙනවා.\nකොවිඩ් ඇසෝසියේටඩ් පැල්මනරි ඇස්පජිලස් නමින් හඳුන්වන මෙම දිලීර තත්වය පසුගිය අප්‍රේල් මාසයේ සිට මෙරටින් වාර්තාවී ඇති බවයි වෛද්‍ය පර්යේෂණායතනයේ දිලීරවේදී විශේෂඥ වෛද්‍ය ප්‍රිමාලි ජයසේකර සඳහන් කළේ.\nසෞඛ්‍ය ප්‍රවර්ධන කාර්යාංශයේ අද පැවති මාධ්‍ය හමුවකදි ඇය කියා සිටියේ කළු දිලීරය වැළඳුණු කොරෝනා ආසාදිතයන් මේ දක්වා වාර්තාවී ඇත්තේ 12 දෙනෙකු පමණක් බවයි.",
       "URL": "https://www.hirunews.lk/282487/කළු-දිලීරයට-අමතරව-තවත්-ඇස්පජිලස්-නම්-දිලීරයක්",
       "Category": "Local News",
       "Parent URL": "https://www.hirunews.lk/local-news.php?pageID=1685"
}