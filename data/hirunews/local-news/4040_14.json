{
       "Source": "hirunews",
       "Timestamp": "Tuesday, 13 March 2018 - 11:42",
       "Headline": "රමිත් රඹුක්වැල්ලට අද ලැබුණු නියෝගය",
       "News Content": "නාවල ප්‍රදේශයේදී විශ්වවිද්‍යාල සිසුන් දෙදෙනෙකුට පහරදීමේ චෝදනාවට අත්අඩංගුවට ගෙන පොලිස් ඇප මත සිටි පාර්ලිමේන්තු මන්ත්‍රී කෙහෙළිය රඹුක්වැල්ලගේ පුත් ක්‍රිකට් ක්‍රීඩක රමිත් රඹුක්වැල්ල ලක්ෂ 5 ක ශරීර ඇප මත මුදා හැරීමට කොළඹ රථ වාහන මහේස්ත්‍රාත් අධිකරණය අද (13) නියෝග කර තිබෙනවා.\nඑමෙන්ම ඔහුගේ රියදුරු බලපත්‍රය තාවකාලිකව අත්හිටුවිමටයි අධිකරණය නියෝග කර ඇත්තේ.\nමෙම සිද්ධියට අදාළ නඩුව ජුනි 19 වැනිදා යළි කැඳවීමට නියමිතයි.\nපසුගිය 09 වැනිදා රාත්‍රියේ විශ්වවිද්‍යාල සිසුන් දෙදෙනෙකුට ගිනි අවි පෙන්වා පහරදීමේ සිද්ධියක් සම්බන්ධයෙන් රමිත් රඹුක්වැල්ල නාරාහේන්පිට පොලීසිය අත්අඩංගුවට ගෙන තිබුණා.",
       "URL": "https://www.hirunews.lk/185780/රමිත්-රඹුක්වැල්ලට-අද-ලැබුණු-නියෝගය",
       "Category": "Local News",
       "Parent URL": "https://www.hirunews.lk/local-news.php?pageID=4040"
}