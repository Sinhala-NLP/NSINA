{
       "Source": "hirunews",
       "Timestamp": "Saturday, 23 April 2022 - 7:05",
       "Headline": "කොස්ගොඩ ඝාතනය ගැන තවදුරටත් විමර්ශන",
       "News Content": "කොස්ගොඩ - දෙල්ගහකැලේ ප්‍රදේශයේදී තරුණයෙකු වෙඩි තබා ඝාතනය කිරීමේ සිද්ධිය සම්බන්ධයෙන් පොලීසිය අංශ කිහිපයක් ඔස්සේ පරීක්ෂණ ආරම්භ කර තිබෙනවා.\nකුරුඳු ඉඩම් සහිත ප්‍රදේශයක අතුරු මාර්ගයකදී ඔහුගේ හිසට වෙඩි තබා මෙම ඝාතනය සිදුකර තිබුණා.\nතරුණයා අහුන්ගල්ල - පාතේගම ප්‍රදේශයේ පදිංචිකරුවෙකු වන අතර ඔහු විවාහ වී ඇත්තේ මීට මාසයකට පමණ පෙරයි.\nවෘත්තීයෙන් ධීවර කර්මාන්තයේ නිරත මෙම තරුණයා එම ස්ථානයට කිසියම් පිරිසක් විසින් කැඳවාගෙන විත් ඝාතනය කරන්නන්ට ඇති බවටයි පොලීසිය සැක පළ කරන්නේ.",
       "URL": "https://www.hirunews.lk/302578/කොස්ගොඩ-ඝාතනය-ගැන-තවදුරටත්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=1215"
}