{
       "Source": "hirunews",
       "Timestamp": "Friday, 03 November 2017 - 9:08",
       "Headline": "පළාත් සභා මැතිවරණ කොට්ඨාශ බෙදීමට දිස්ත්‍රික් මට්ටමේ අදහස් - යෝජනා ලබා ගැනේ",
       "News Content": "පළාත් සභා මැතිවරණ කොට්ඨාශ බෙදා වෙන් කිරීම සදහා දිස්ත්‍රික්ක මට්ටමින් අදහස් හා යෝජනා ලබා ගැනීමට සීමා නිර්ණය කොමිෂන් සභාව තීරණය කර තිබෙනවා.\nඒ අනුව, දේශපාලන පක්ෂ, මහජන සංවිධාන සහ ජනතාවට ඊට අදහස් හා යෝජනා ඉදිරිපත් කිරීමේ හැකියාව පවතින බවයි එම කොමිෂන් සභාව සදහන් කළේ.\nපළාත් සභා මැතිවරණ කොට්ඨාශ බෙදා වෙන් කිරීම සදහා ජනාධිපතිවරයා විසින් පසුගිය අගෝස්තු මස 13 වනදා සීමා නිර්ණය කමිටුවක් ද පත් කරනු ලැබුවා.\nඒ අනුව, මේ මස 9 වනදා සිට දෙසැම්බර් 8 වැනිදා දක්වා කාලය තුළ සෑම දිස්ත්‍රික්කයක්ම නියෝජනය කරන පරිදි අදහස් හා යෝජනා ලබා ගැනීමටයි සීමා නිර්ණය කොමිෂන් සභාව තීරණය කර ඇත්තේ.",
       "URL": "https://www.hirunews.lk/175152/පළාත්-සභා-මැතිවරණ-කොට්ඨාශ-බෙදීමට-දිස්ත්‍රික්-මට්ටමේ-අදහස්-යෝජනා-ලබා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4237"
}