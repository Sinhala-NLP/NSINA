{
       "Source": "hirunews",
       "Timestamp": "Thursday, 09 June 2022 - 9:42",
       "Headline": "කුලී පදනම මත වාහන ලබාගෙන වංචා කළ 3ක් අත්අඩංගුවට",
       "News Content": "කුලී පදනම මත වාහන ලබාගෙන ආපසු ලබා නොදී වංචා කිරීම් සම්බන්ධ සිදුවීම් කිහිපයකට අදාළ සැකකරුවන් 3 දෙනෙකු පොලිස් අත්අඩංගුවට ගෙන තිබෙනවා.\nමීට අදාළ සිදුවීම් 7ක් පිළිබඳ කෑගල්ල විශේෂ අපරාධ විමර්ශන අංශයට සහ මතුගම විශේෂ අපරාධ විමර්ශන අංශ වෙත වාර්තා වූ කරුණු අනුව කළ විමර්ශනයකදීයි සැකකරුවන් අත්අඩංගුවට ගෙන ඇත්තේ.\nසැකකරුවන් තුන්දෙනා සමග මෝටර් රථ 5ක් වෑන් රථ දෙකක් සහ ජීප් රථයක් සොයාගෙන තිබෙනවා.\nකිලිනොච්චිය ප්‍රදේශයේදී අත්අඩංගුවට ගත් සැකකරුවන් වයස අවුරුදු 27, 29 සහ 37 වයස්වල පසුවන බවයි පොලිසිය කියාසිටියේ.\nඔවුන් පිළිමතලාව සහ දංතුරේ ප්‍රදේශවල පදිංචිකරුවන්.\nසැකකරුවන් තුන්දෙනා අද මාවනැල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර කෑගල්ල විශේෂ අපරාධ විමර්ශන අංශය විසින් වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/306631/කුලී-පදනම-මත-වාහන-ලබාගෙන-වංචා-කළ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1108"
}