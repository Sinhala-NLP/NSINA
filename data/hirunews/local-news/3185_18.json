{
       "Source": "hirunews",
       "Timestamp": "Thursday, 22 August 2019 - 13:20",
       "Headline": "කිරිඇල්ලට සහය දෙන බව ආනන්ද අලූත්ගමගේ කියයි",
       "News Content": "එක්සත් ජාතික පක්ෂයේ ජනාධිපති අපේක්ෂකයා ලෙස අමාත්‍ය ලක්ෂ්මන් කිරිඇල්ල ඉදිරිපත් වන්නේ නම් තමන් ඇතුළු කිහිප දෙනෙකු සහය දක්වන බව පාර්ලිමේන්තු මන්ත්‍රී ආනන්ද අලූත්ගමගේ පාර්ලිමේන්තුවේදී අද ප්‍රකාශ කළා.\nඊට පාර්ලිමේන්තු මන්ත්‍රීවරුන් වන අශෝක ප්‍රියන්ත සහ රංජිත් සොයිසා අත් ඔසවමින් ප්‍රතිචාර දැක් වූ බවයි පාර්ලිමේන්තු සංකීර්ණයේ සිටින අප වාර්තාකරු සඳහන් කළේ.\nවාචික පිලිතුරු අපේක්ෂාවෙන් යොමු කළ පැනයක් අතරතුරයි මෙම කතා බව ඇති වුණේ. නිවාස, ඉදිකිරීම් සහ සංස්කෘතික කටයුතු අමාත්‍ය සජිත් ප්‍රේමදාස වෙත වාචික පිළිතුරු අපේක්ෂාවෙන් මන්ත්‍රීවරයා යොමු කළ ප්‍රශ්ණයකට පිලිතුරු ලබාදීම සඳහා ඔහු සභාවේ නොසිටීම නිසා විවාදාත්මක තත්ත්වයක් ඇති වුණා.\nපසුව ඊට මුලසුනේ සිටි නියෝජ්‍ය කතානායක ආනන්ද කුමාරසිරි, සභානායක අමාත්‍ය ලක්ෂ්මන් කිරිඇල්ල සහ අමාත්‍ය ගයන්ත කරුණාතිලක ද මැදිහත් වුණා.",
       "URL": "https://www.hirunews.lk/222728/කිරිඇල්ලට-සහය-දෙන-බව-ආනන්ද-අලූත්ගමගේ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3185"
}