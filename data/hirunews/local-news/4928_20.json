{
       "Source": "hirunews",
       "Timestamp": "Wednesday, 10 August 2016 - 14:37",
       "Headline": "පුනෑවේදී දුම්රියේ ගැටීමෙන් ඇතින්නක් මරුට - පැටවාට තුවාල (ඡායාරූප)",
       "News Content": "මැදවච්චිය පුනෑව ප්‍රදේශයේදී දුම්රියක ගැටීමෙන් ඇතින්නක් මරණයට පත්වී තිබෙනවා.\nතවත් අලි පැටවකු මෙම අනතුරින් බරපතල තුවාල ලබා ඇති බවයි අප වාර්තාකරුවන් සඳහන් කලේ.\nවනජීවී නිලධාරීන් / පුනෑව නාවික හමුදා කඳවුරේ නිලධාරීන් ප්‍රදේශවාසීන්ගේ ද සහය ඇතිව අලි පැටවාගේ ජීවිතය බේරා ගැනීමට කටයුතු කරමින් සිටින බව සඳහන්.\nමාතර සිට යාපනය දක්වා ගමන් ගත් දුම්රියක ඊයේ රාත්‍රී 8 ට පමණ මෙම ඇතින්න සහ අලි පැටවා ගැටී තිබෙනවා.\nමියගිය ඇතින්නගේ වයස අවුරුදු 30 ක් පමණ වන අතර අලි පැටවාට මාස 4 ක් පමණ වන බවයි වාර්තා වන්නේ.\nපසුගිය දින කිහිපයේ මියගිය ඇතින්න සමග අලි රැසක් වෙඩිතිබ්බගල ප්‍රදේශයේ වගාබිම් රැසකට ද හානිකර ඇති අතර අනතුර සිදුවු අවස්ථාවේ ද අලි 20 ක් පමණ එම ස්ථානයේ රැඳී සිටි බවයි ප්‍රදේශවාසීන් ප්‍රකාශ කලේ.\nඡායාරූප - වන්නි රොමේෂ් මදුෂංක / දිනසේන රතුගමගේ",
       "URL": "https://www.hirunews.lk/140294/පුනෑවේදී-දුම්රියේ-ගැටීමෙන්-ඇතින්නක්-මරුට-පැටවාට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4928"
}