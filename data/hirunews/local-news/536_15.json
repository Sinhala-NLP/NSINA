{
       "Source": "hirunews",
       "Timestamp": "Tuesday, 14 February 2023 - 15:22",
       "Headline": "සියලු රාජ්‍ය ආයතනවල ගෙවීම් සහ අයකිරීම් ඩිජිටල් කිරීමේ සැළැස්මක්",
       "News Content": "සියලු රාජ්‍ය ආයතනවල ගෙවීම් සහ අයකිරීම් ඩිජිටල් හා විද්‍යුත් ක්‍රමය යටතේ සිදුකිරීමට අදාළ පහසුකම් සැලසීමට තාක්ෂණ අමාත්‍යංශය පියවර ගෙන තිබෙනවා.\nඒ අනුව, ඉදිරියේ දී ඊට අවශ්‍ය කඩිනම් ක්‍රියාමාර්ග ගන්නා ලෙසයි ඊයේ (13) අමාත්‍යංශයේ පැවති ප්‍රගති සමාලෝචන රැස්වීමේ දී තාක්ෂණ රාජ්‍ය අමාත්‍ය කනක හේරත් නිලධාරින්ට උපදෙස් ලබා දී ඇත්තේ.\nලබන ජුලි මාසය වන විට සියලුම රාජ්‍ය ආයතනවලට ඊට අවශ්‍ය උපදෙස් මාලාවක් නිකුත් කිරීමට ද නියමිතයි.\nමූල්‍ය අක්‍රමිකතා සහ දූෂණ අවම කිරීමේ අරමුණෙන් රාජ්‍ය ආයතනවල අයකිරීම් සහ ගෙවීම් විද්‍යුත් ක්‍රමයට සකස් කිරීම ලබන වසරේ මාර්තු පළමුවැනිදාට පෙර සිදුකිරීමට කටයුතු කරන බව තාක්ෂණ රාජ්‍ය අමාත්‍යංශය නිකුත් කළ නිවේදනයක දැක්වෙනවා.",
       "URL": "https://www.hirunews.lk/327411/සියලු-රාජ්‍ය-ආයතනවල-ගෙවීම්-සහ-අයකිරීම්-ඩිජිටල්-කිරීමේ-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=536"
}