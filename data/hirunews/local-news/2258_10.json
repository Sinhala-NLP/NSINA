{
       "Source": "hirunews",
       "Timestamp": "Wednesday, 23 December 2020 - 13:33",
       "Headline": "සීතාවක අපද්‍රව්‍ය මුදා හරින හැටි කැමරාවට හසු වෙයි (වීඩියෝ)",
       "News Content": "අවිස්සාවේල්ල සීතාවක අපනයන සැකසුම් කලාපයේ පිහිටි ඇතැම් කර්මාන්ත ශාලාවලින් මුදාහැරීම් හේතුවෙන් පාරිසරික ගැටළුවක් මතුව තිබෙනවා.\nඑම අපද්‍රව්‍ය ඇල මාර්ග ඔස්සේ කැළණි ගගට මෙන්ම, සීතාවක ගගට ද මුසුවීමේ අවධානමක්ද පවතිනවා.\nඅපනයන සංවර්ධන මණ්ඩලයට අයත් අවිස්සාවේල්ල - සීතාවක අපනයන සැකසුම් කලාපයයි මේ.\nමේ වනවිට මෙහි කර්මාන්ත ශාලා 26 ක් පමණ ක්‍රියාත්මක වනවා.\nප්‍රදේශවාසීන් පෙන්වා දෙන්නේ මෙහි ඇති ඇතැම් කර්මාන්ත ශාලාවලින් ඉවත් කරන රසායනික මෙන්ම අනෙකුත් අපද්‍රව්‍ය විවෘත පරිසරයට මුදාහරින බවයි.\nඅපනයන සැකසුම් කලාපයෙන් ටිපර් රථවලින් මෙලෙස රැගෙන යන අපද්‍රව්‍ය අක්‍රමවත් ලෙස මුදාහරින්නේ මෙලෙසින්.\nමෙලෙස මහා පරිමානයෙන් අපද්‍රව්‍ය මුදාහරින ලද විවෘත භූමි දක්නට ලැබෙන්නේ මේ ආකාරයටයි.\nඅපනයන සැකසුම් කලාපයට අයත් කදු සහිත උස් ස්ථානයකට මෙම අපද්‍රව්‍ය බැහැර කෙරෙන බැවින් වැසි දිනවලදී මේවා කැළණි හා සීතාවක ගංගාවන්ට මුසුවීමේ අවදානමක්ද පවතිනවා.\nඅක්කර ගණනාවක පරිසරය මේ වනවිටත් දැඩි ලෙස දුෂණය වී අවසන් බවයි ප්‍රදේශවාසීන් පැවසුවේ.\nපාරිසරික මෙන්ම සෞඛ්‍ය ගැටළුවලට අතවනන මේ අක්‍රමිකතාව පිළිබදව වගකිව යුතු බලධාරීන්ගේ වහා ක්‍රියාත්මක විය යුතු බව අපගේ විශ්වාසයයි.",
       "URL": "https://www.hirunews.lk/257752/සීතාවක-අපද්‍රව්‍ය-මුදා-හරින-හැටි-කැමරාවට-හසු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2258"
}