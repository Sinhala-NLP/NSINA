{
       "Source": "hirunews",
       "Timestamp": "Saturday, 29 October 2016 - 8:22",
       "Headline": "කතරගම කපු මහතෙකුට තිබූ තහනම් නියෝගය ඉවතට",
       "News Content": "රුහුණු කතරගම මහ දේවාලයේ කපු තනතුර සඳහා හිටපු කපු මහතෙකු වන රංජිත් අධිකාරම් පත් කිරීම වළක්වාලමින් පනවා තිබූ තහනම් නියෝගය ශ්‍රේෂ්ඨාධිකරණය ඊයේ ඉවත් කළා.\n2014 වර්ෂයේදී මෙම තහනම් නියෝගය නිකුත් කරනු ලැබුවේ හිටපු අගවිනිසුරු මොහාන් පීරිස් විසින්.\nකෙසේ නමුත්, මෙමගින් තම මූලික අයිතිවාසිකම් කඩ වී ඇති බව පවසමින් රංජිත් අධිකාරම් ශ්‍රේෂ්ඨාධිකරණයට පෙත්සමක් ගොනු කරනු ලැබුවා.\nඊයේ එහි තීන්දුව ලබාදෙමින් අගවිනිසුරු කේ. ශ්‍රීපවන් ඇතුළු විනිසුරු මඩුල්ල කතරගම මහදේවාලයේ ලේකම්වරයාට නියෝග කළේ රංජිත් අධිකාරම් හට සෑම වසරකම මාසයක කාලයක් දේවාලයේ කපු මහතෙකු ලෙස සේවය කිරීමට අවසර ලබාදෙන ලෙසයි.",
       "URL": "https://www.hirunews.lk/146318/කතරගම-කපු-මහතෙකුට-තිබූ-තහනම්-නියෝගය-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=4818"
}