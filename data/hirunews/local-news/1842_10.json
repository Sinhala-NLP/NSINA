{
       "Source": "hirunews",
       "Timestamp": "Sunday, 04 July 2021 - 13:01",
       "Headline": "ෆයිසර් එන්නත් මාත්‍රා 26,000ක් හෙට දිවයිනට",
       "News Content": "ෆයිසර් කොරෝනා මර්දන එන්නත් මාත්‍රා 26,000ක් හෙට දිනයේ දිවයිනට ළගා වන බව ඖෂධ නිෂ්පාදනය, සැපයුම් හා නියාමන රාජ්‍ය අමාත්‍ය මහාචාර්ය චන්න ජයසුමන පවසනවා.\nඔහු කියා සිටියේ දකුණු ආසියානු කලාපයෙන් ෆයිසර් එන්නත හිමිවන පළමු රට වන්නේ ශ්‍රී ලංකාව බවයි.\nඑලෙස දිවයිනට ලැබෙන ෆයිසර් එන්නත් ලබා දෙන කණ්ඩායම් සම්බන්ධයෙන් සෞඛ්‍ය අමාත්‍යාංශයේ විශේෂඥ කමිටුවක් විසින් සලකා බලමින් සිටින බවයි රාජ්‍ය අමාත්‍ය චන්න ජයසුමන වැඩිදුරටත් ප්‍රකාශ කළේ.",
       "URL": "https://www.hirunews.lk/276044/ෆයිසර්-එන්නත්-මාත්‍රා-26000ක්-හෙට-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1842"
}