{
       "Source": "hirunews",
       "Timestamp": "Monday, 18 July 2022 - 13:27",
       "Headline": "තෙල් හින්දා හඬන ධීවර කර්මාන්තය (වීඩියෝ)",
       "News Content": "ඉන්ධන අර්බුදය හේතුවෙන් ධීවර කර්මාන්තයට එල්ල වී ඇති බලපෑම සුළු පටු නැහැ.\nපවතින තත්ත්ව හමුවේ ධීවර කර්මාන්තය විශාල ලෙස අඩාලවීමත් සමඟ ධීවරයින් මුහුණ පා ඇත්තේ දැඩි ආර්ථික ගැටලු රැසකටයි.\nමෙරට ධිවර වරායන් රැසක් අතුරින් බේරුවල ධීවර වරායට සුවිශේෂී ස්ථානයක් හිමිවන අතර වර්තමානයේ එහි දක්නට ලැබෙන තත්ත්වය ශෝකජනකයි.\nඉන්ධන අර්බුද හමුවේ ධීවර පවුල්වලට දහසකට පමණ සිය කර්මාන්තය කර ගැනීමට නොහැකිව පීඩාවට පත්න සිටිනවා.\nප්‍රදේශයේ ධීවර පවුල්වලට ඉන්ධන ලබා ගැනීමට ප්‍රාදේශීය ලේකම් කාර්යාලයෙන් බලපත්‍ර ලැබී තිබුණත් ඉන්ධන ප්‍රමාණවත් පරිදි නොලැබෙන බවට\nධීවරයින් චෝදනා කරනවා.\nඅවශ්‍ය පරිදි ඉන්ධන නොලැබීම හේතුවෙන් ධීවර යාත්‍රා වෙරළ තීරයේ නවත්වා ඇති ආකාරය ද දක්නට ලැබුණා.\nකොළඔ විශ්වවිද්‍යාලයේ කථිකාචාර්ය ප්‍රියංග දුණුසිංහ පෙන්වා දෙන්නේ මෙම අර්බුදයත් සමග රටේ මත්ස්‍ය අපනයනයට එල්ල වී ඇති බාධාවන් මත\nවිදේශ විනිමය ගෙන එමේ අවස්ථාව ද මග හැරෙන බවයි.\nඑමෙන්ම මත්ස්‍ය පරිභෝජනය අඩුවීම ජනතාවගේ පෝෂණ මට්ටම පහළ යාමට ද හේතු වී තිබෙනවා.\nමෙරට ආර්ථීකයේ ක්ෂේත්‍ර රැසකට බලපෑම් එල්ල කරන ධීවර කර්මාන්තයට පවතින බාධා මහහරවා එම කර්මාන්තය යළි නගා සිටුවීම බලධාරීන්ගේ\nවගකීමක්.",
       "URL": "https://www.hirunews.lk/310287/තෙල්-හින්දා-හඬන-ධීවර-කර්මාන්තය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1011"
}