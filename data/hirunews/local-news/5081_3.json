{
       "Source": "hirunews",
       "Timestamp": "Wednesday, 20 April 2016 - 14:01",
       "Headline": "අනවසරයෙන් රැඳී සිටි බංගලිදේශ භික්ෂුවක් පොලිස් භාරයට",
       "News Content": "වසර 10 කට වැඩි කාලයක් වීසා නොමැතිව අනවසරයෙන් ශ්‍රී ලංකාවේ රැඳී සිටි බවට සැක කෙරෙන බංග්ලාදේශ භික්ෂුවක් පොලිස් භාරයට ගෙන තිබෙනවා.\nරාජාංගණය යාය 11 ප්‍රදේශයේ නිවසක නවාතැන් ගෙන සිටියදී පොලිස් භාරයට ගත් මෙම භික්ෂුව ළඟ  හැඳුනුම්පතක්, විදේශ ගමන් බලපත්‍රයක් හෝ අනන්‍යතාව තහවුරු කළ හැකි කිසිදු ලේඛනයක් තිබී නැහැ.\nසිංහල භාෂාව හොඳින් කථා කළ හැකි මොහානන්ද සුභානන්ද නමින් හඳුන්වාගන්නා 33 හැවිරිදි මෙම භික්ෂුව අදාළ නිවසේ දින කිහිපයක සිට නවාතැන් ගෙන සිට ඇති බවට පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/131311/අනවසරයෙන්-රැඳී-සිටි-බංගලිදේශ-භික්ෂුවක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=5081"
}