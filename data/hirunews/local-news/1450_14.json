{
       "Source": "hirunews",
       "Timestamp": "Tuesday, 04 January 2022 - 11:03",
       "Headline": "ශ්‍රි ලංකා ගුවන් හමුදාව සර්ව ආගමික වතාවත් මධ්‍යයේ නව වසරේ රාජකාරි අරඹයි",
       "News Content": "ශ්‍රි ලංකා ගුවන් හමුදාව උදා වු 2022 නව වසර වෙනුවෙන් රාජකාරි ඇරඹීම ඊයේ (04) දින ගුවන් හමුදාධිපති එයාර් මාර්ෂල් සුදර්ශන පතිරණගේ ප්‍රධානත්වයෙන් ගුවන් හමුදා මුලස්ථානයේ දී සිදු වුණා.\nඒ සර්ව ආගමික අශිර්වාද මධ්‍යයේ.\nමෙහිදි ගුවන් හමුදාධිපති විසින් විඩියෝ තාක්ෂණය ඔස්සේ සියලු ම ගුවන් හමුදා කඳවුරුවල සාමාජිකයින් ඇමතුණු අතර, දේශයේ සුරක්ෂිතතාව වෙනුවෙන් සාමුහික ව කටයුතු කිරීමට සූදානම් වන ලෙස ප්‍රකාශ කළා.\nමෙයට සමගාමි ව ගුවන් හමුදාධිපතිගේ උපදෙස් මත ශ්‍රි ලංකාව පුරා පිහිටි සියලු ම ගුවන් හමුදා කඳවුරු මඟින් සර්වරාත්‍රික පිරිත් දේශනාවන් පවත්වා පසුදින මහා සංඝරත්නය උදෙසා උදෑසන දානය පිරිනැමීමක් ද සිදු කෙරුණා.",
       "URL": "https://www.hirunews.lk/292975/ශ්‍රි-ලංකා-ගුවන්-හමුදාව-සර්ව-ආගමික-වතාවත්-මධ්‍යයේ-නව-වසරේ-රාජකාරි-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1450"
}