{
       "Source": "hirunews",
       "Timestamp": "Wednesday, 05 April 2023 - 15:30",
       "Headline": "මධුසමය දා හිටපු පෙම්වතාගෙන් ලැබුණු මිනීමරු තෑග්ග",
       "News Content": "විවාහ මංගල තෑග්ග ලෙස ලැබුණු හෝම් තියටර් පද්ධතිය පුපුරා යෑමෙන් මනාලයා සහ ඔහුගේ සහෝදරයෙකු ජීවිතක්ෂයට පත් වූ පුවතක් මධ්‍යම ඉන්දියාවේ චත්තිස්ගාර් ප්‍රාන්තයෙන් වාර්තා වනවා.\nඅලුත විවාහ පත් වූ අදාළ යුවලට මංගල තෑග්ගක් වශයෙන් ලැබුණු මෙම හෝම් තියටර් පද්ධතිය විදුලියට සම්බන්ධ කිරීමට යාමේදී සිදු වූ පිපිරීමකිනුයි අදාල මරණ වාර්තා වී ඇත්තේ.\nතෑග්ග ලෙස ලැබුණු හෝම් තියටර් පද්ධතිය තුළට කිසියම් පුපුරන ද්‍රව්‍ය‍යක් ඇතුළත් කොට තිබූ බවට සැකයක් මතුව පවතිනවා.\nඔවුන්ට අදාල තෑග්ග ලබා දුන් බවට සඳහන් වන මනමාලියගේ හිටපු පෙම්වතා මේ වන විට පොලිසීය විසින් අත්අඩංගුවට ගෙන ඇති අතර පොලීසිය පවසන්නේ තම පෙම්වතිය වෙනත් තරුණයකු හා විවාහ වීමෙන් ඇති වූ කෝපය අදාල සිද්ධියට හේතුවක් වූ බවයි.\nමෙම අනතුරෙන් මාස 18 ක් වයසැති බිළිඳෙකු හා තවත් තිදෙනෙක් මියගොස් ඇති බව ඉන්දීය මාධ්‍ය වාර්තා කරනවා.\nඑම මාධ්‍ය වාර්තාවන්ට අනුව පොලීසිය සඳහන් කොට ඇත්තේ, සැකකරු විසින් විවාහ පත් වූ අදාළ කාන්තාවට තම අනියම් බිරිඳ බවට පත් වන ලෙස ද බලපෑම් කොට ඇති බවයි.",
       "URL": "https://www.hirunews.lk/331772/මධුසමය-දා-හිටපු-පෙම්වතාගෙන්-ලැබුණු-මිනීමරු-තෑග්ග",
       "Category": "Local News",
       "Parent URL": "https://www.hirunews.lk/local-news.php?pageID=432"
}