{
       "Source": "hirunews",
       "Timestamp": "Friday, 08 December 2017 - 12:48",
       "Headline": "පොහොර කෝ ?",
       "News Content": "දිවයිනේ දිස්ත්‍රික්ක කිහිපයක පොහොර හිඟයක් පවතින බවට ගොවීන් චෝදනා කරනවා.\nගොවීන් පවසන්නේ මේ නිසා කලට වේලාවට පොහොර නොයෙදීම හේතුවෙන් අපේක්ෂිත අස්වැන්න ලබාගත නොහැකි වනු ඇති බවයි.\nසමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න දඹුල්ලේ අද පැවති මාධ්‍ය හමුවකට එක්වෙමින් කියා සිටියේ ගොවීන් පොහොර හිගකමින් පීඩා විදින බවයි.\nපොහොර හිගයත් සමග වැඩි මිලට ඇතමුන් පොහොර අලෙවි කරන බවට ද වාර්තා වී ඇති බව ඔහු කියා සිටියා.\nමහ කන්නය සඳහා වී ගොවිතැන් සිදුකළ අම්පාර දිස්ත්‍රික්කයේ ගොවි සංවිධාන නියෝජිතයින් අද පෙරවරුවේ මාධ්‍ය හමුවක් කැඳවමින් ඇති වී තිබෙන පොහොර හිඟය පිළිබදව මෙසේ අදහස් දක්වා සිටියා.\nඔවුන් එහිදී පෙන්වා දුන්නේ පවතින ගැටලූ හමුවේ ඉදිරි පරම්පරාව වී ගොවිතැන සදහා යොමුවීමේ අඩුවක් ද දක්නට ලැබෙන බවයි.",
       "URL": "https://www.hirunews.lk/177901/පොහොර-කෝ",
       "Category": "Local News",
       "Parent URL": "https://www.hirunews.lk/local-news.php?pageID=4181"
}