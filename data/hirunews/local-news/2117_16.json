{
       "Source": "hirunews",
       "Timestamp": "Monday, 01 March 2021 - 19:46",
       "Headline": "පාස්කු කොමිසම් වාර්තාව මල්වතු - අස්ගිරි මහනාහිමිවරුන්, සහ කාදිනල් හිමිපාණන් වෙත පිළිගන්වයි (වීඩියෝ)",
       "News Content": "පාස්කු ඉරිදා ප්‍රහාරය පිළිබඳව සොයා බැලූ ජනාධිපති පරීක්ෂණ කොමිෂන් සභා වාර්තාව අද මල්වතු, අස්ගිරි පාර්ශවයේ මහනාහිමිවරුන්ට සහ කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් වෙත පිළිගන්වනු ලැබුවා.\nජනාධිපති මාධ්‍ය අංශය සඳහන් කළේ ජනාධිපති නීති අධ්‍යක්ෂ ජනරාල් හරිගුප්තා රෝහණධීර විසින් මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල හිමිපාණන්ට සහ අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඥානරතන හිමිපාණන්ට අදාළ වාර්තාව පිළිගැන්වූ බවයි.\nඑමෙන්ම, පාස්කු ඉරිදා ප්‍රහාරය පිළිබඳව සොයා බැලූ ජනාධිපති පරීක්ෂණ කොමිෂන් සභා වාර්තාව කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් වෙත ද අද පස්වරුවේ පිළිගන්වා තිබෙනවා.",
       "URL": "https://www.hirunews.lk/264022/පාස්කු-කොමිසම්-වාර්තාව-මල්වතු-අස්ගිරි-මහනාහිමිවරුන්-සහ-කාදිනල්-හිමිපාණන්-වෙත-පිළිගන්වයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2117"
}