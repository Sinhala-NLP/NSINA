{
       "Source": "hirunews",
       "Timestamp": "Saturday, 30 January 2021 - 11:06",
       "Headline": "නිරෝධායන නීති කැඩූ තවත් 30 දෙනෙකු අත්අඩංගුවට",
       "News Content": "ගත වූ පැය 24 ක කාලය තුළ නිරෝධායනය නීති කඩ කරමින් මුහුණු ආවරණ නොපැළදි හා සමාජ දුරස්ථභාවය තබා නොගත් පුද්ගලයන් 30 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ පසුගිය වසරේ ඔක්තෝම්බර් 30 වනදා සිට මේ දක්වා කාලය තුළ නිරෝධායනය නීති කඩ කරමින් මුහුණු ආවරණ නොපැළදි හා සමාජ දුරස්ථභාවය තබා නොගත් පුද්ගලයන් 2853 ක් අත්අඩංගුවට ගෙන ඇති බවයි.\nඑමෙන්ම, ඊයේ බස්නාහිර පලාත තුල සිදුකරන ලද විශේෂ නිරෝධායන මෙහෙයුම් වලදී නිරෝධායන නීතිවලට පටහැනිව කටයුතු කරන රාජ්‍ය සහ රාජ්‍ය නොවන ආයතන 63 ක් හඳුනා ගත් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ වැඩිදුරටත් සඳහන් කළා.",
       "URL": "https://www.hirunews.lk/261125/නිරෝධායන-නීති-කැඩූ-තවත්-30-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2180"
}