{
       "Source": "hirunews",
       "Timestamp": "Thursday, 20 July 2023 - 19:47",
       "Headline": "කෙහෙළියට එරෙහි විශ්වාසභංගයට පළමු දිනයේ අත්සන් 42 ක්",
       "News Content": "සෞඛ්‍ය අමාත්‍ය කෙහෙළිය රඹුක්වැල්ලට එරෙහිව සමගි ජනබලවේගය ගෙන එන විශ්වාසභංග යෝජනාවට අද (20) පස්වරුව වන විට මන්ත්‍රීවරුන් 42 දෙනෙකු අත්සන් කර තිබුණා.\nඊට සමගි ජන සන්ධානයේ මන්ත්‍රීවරු මෙන්ම නව ලංකා නිදහස් පක්ෂයේ නායක පාර්ලිමේන්තු මන්ත්‍රී කුමාර වෙල්ගම සහ පාර්ලිමේන්තු මන්ත්‍රී චන්දිම වීරක්කොඩිද අත්සන් කිරීම විශේෂත්වයක්.\nඅදාළ විශ්වාසභංග යෝජනාවට අත්සන් ලබාගැනීම අද උදෑසන පාර්ලිමේන්තුවේ විපක්ෂ නායක කාර්යාලයේදී ආරම්භ කෙරුණා.\nහෙට දිනයේද ඊට අත්සන් ලබාදීමට අවස්ථාව පවතින බවයි සමගි ජනබලවේගය සඳහන් කළේ.\nමේ අතර සෞඛ්‍ය ක්ෂේත්‍රයේ මතුව ඇති අර්බුදය සම්බන්ධයෙන් අදත් පාර්ලිමේන්තුවේදී දැඩි සංවාදයට ලක් වුණා.",
       "URL": "https://www.hirunews.lk/341938/කෙහෙළියට-එරෙහි-විශ්වාසභංගයට-පළමු-දිනයේ-අත්සන්-42-ක්",
       "Category": "Local News",
       "Parent URL": "https://www.hirunews.lk/local-news.php?pageID=166"
}