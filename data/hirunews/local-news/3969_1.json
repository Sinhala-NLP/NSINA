{
       "Source": "hirunews",
       "Timestamp": "Sunday, 29 April 2018 - 10:07",
       "Headline": "කොටහේන ඝාතනයේ තවත් සැකකරුවෙකු අත්අඩංගුවට",
       "News Content": "කොටහේන - හෙට්ටියාවත්ත මංසන්ධියේදී පසුගිය මාර්තු 8 වනදා යතුරුපැදියකින් පැමිණ පුද්ගලයෙකු වෙඩි තබා ඝාතනය කිරීමේ සිද්ධියේ සැකකරුවෙකු පොලීසිය ඊයේ අත්අඩංගුවට ගෙන තිබෙනවා.\nමෙම වෙඩි තැබීමේදී තවත් පුද්ගලයන් දෙදෙනෙකුද බරපතල තුවාල ලැබුවා.\nඊයේ දහවල් එකට පමණ සෙබස්තියන් වීථිය අසළදී අත්අඩංගුවට ගැනුනු සැකකරු කොටහේන ප්‍රදේශයේ පදිංචි 40 හැවිරිදි පුද්ගලයෙක්.\nකොළඹ අපරාධ කොට්ඨාශය විසින් පැවැත්වූ පරීක්ෂණවලදී හෙළිවී ඇත්තේ මෙම සැකකරු ඝාතන සිද්ධියට ආධාර අනුබල ලබාදී ඇති බවයි.\nඔහු අද අළුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/189537/කොටහේන-ඝාතනයේ-තවත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3969"
}