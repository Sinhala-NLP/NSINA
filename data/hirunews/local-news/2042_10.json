{
       "Source": "hirunews",
       "Timestamp": "Sunday, 04 April 2021 - 14:02",
       "Headline": "පාස්කු වාර්තාවෙන් වරදකරුවෙකු කළ හිටපු ජනපති මෛත්‍රීට කඩිනමින් නීතිය ක්‍රියාත්මක කරන්නැයි කාදිනල් හිමිපාණන් ඉල්ලයි (වීඩියෝ)",
       "News Content": "පාස්කු කොමිසමේ වාර්තාවෙන් වැරදිකරුවෙකු ලෙස නම්කර ඇති හිටපු ජනාධිපති මෛත්‍රීපාල සිරිසේනට එරෙහිව කඩිනමින් නීතිය ක්‍රියාත්මක කළ යුතු බව අගරදගුරු අතිඋතුම් මැල්කම් කාදිනල් රංජිත් හිමිපාණන් පවසනවා.\nඋන්වහන්සේ මේ බව සඳහන් කළේ කොච්චිකඩේ ශාන්ත අන්තෝනි දේවස්ථානයේ අද පෙරවරුවේ පැවති පාස්කු දේව මෙහෙයෙන් අනතුරුව මාධ්‍ය වෙත අදහස් පළ කරමින්.\nමෙවර පාස්කු ඉරු දිනය යෙදී ඇති අද දිවයින පුරා කිතුණු දේවස්ථානවල විශේෂ ආරක්ෂක වැඩපිළිවෙළක් යටතේ දේව මෙහෙයන් පැවැත්වුණා.\nඊට බැතිමතුන් විශාල පිරිසක් එක්ව සිටි බවයි අප වාර්තාකරුවන් සඳහන් කළේ.\nකොච්චිකඩේ ශාන්ත අන්තෝනි දේවස්ථානයේ පැවති දේව මෙහෙයට අගරදගුරු අතිඋතුම් මැල්කම් කාදිනල් රංජිත් හිමිපාණන් අද පෙරවරුවේ සහභාගි වුණා.",
       "URL": "https://www.hirunews.lk/267471/පාස්කු-වාර්තාවෙන්-වරදකරුවෙකු-කළ-හිටපු-ජනපති-මෛත්‍රීට-කඩිනමින්-නීතිය-ක්‍රියාත්මක-කරන්නැයි-කාදිනල්-හිමිපාණන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2042"
}