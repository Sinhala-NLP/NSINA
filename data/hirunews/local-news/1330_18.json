{
       "Source": "hirunews",
       "Timestamp": "Sunday, 27 February 2022 - 7:47",
       "Headline": "අධ්‍යාපන සමුපකාර සමිතිවල සේවා බිඳ වැටේ",
       "News Content": "අධ්‍යාපන සමූපකාර සේවකයන්ගේ වර්ජනය හේතුවෙන් දිවයින පුරා අධ්‍යාපන සමූපකාර සමිතිවල සමාජිකයන් අපහසුතාවයට පත්ව සිටිනවා.\nඔවුන් සඳහන් කළේ, වර්ජනය හේතුවෙන් සිය ගණුදෙණු කටයුතු සිදු කිරීමට නොහැකි තත්වයක් හටගෙන ඇති බවයි.\nවර්ජනයට එරෙහිව කොල්ලුපිටිය ප්‍රධාන කාර්යාලය ඇතුලු දිවයිනේ විවිධ ප්‍රදේශ වල අධ්‍යාපන සමූපකාර සමිති කාර්යාල ආශ්‍රිතව ඊයේ දිනයේදී සාමාජිකයන් විරෝධතාවල නිරත වුණා.\nමේ සම්බන්ධයෙන් අප කල විමසීමේදී අධ්‍යාපන සමූපකාර පොදු සේවක සංගමය සඳහන් කළේ සිය වැටුප් හා දීමනා ගැටලු වලට විසඳුමක් ලැබෙන තෙක් වර්ජනය අඛණ්ඩව ක්‍රියාත්මක කරන බවයි.\nඒ අනුව අදාල වර්ජනය අද පස් වන දිනටත් අඛණ්ඩව ක්‍රියාත්මකයි.\nඅධ්‍යාපන සමූපකාර පොදු සේවක සංගමය ඇතුලු සමූපාකාර වෘත්තීය සමිති කිහිපයක් මෙම වර්ජනය ආරම්භ කලේ රාජ්‍ය අමාත්‍ය ලසන්ත අලගියවන්න විසින් පත් කල කමිටුවක් මගින් නිර්දේශ කල රුපියල් දස දහසක දීමනාව සහ රජය මගින් පසුගියදා ලබා දීමට අනුමත කල රුපියල් 5,000 දීමනාව ලබා නොදීමට විරෝධය පළ කරමින්.\nඒ අනුව දිවයින පුරා සිටින අධ්‍යාපන සමූපාකාර සේවකයන් පසුගිය 25 වනදා කොළඹ දී විරෝධතාවයේ නිරත වෙමින් සමූපාකාර කොමිෂන් සභාව වෙත කඩා වැඳී එහි ලේකම්වරිය සමග සාකච්ඡාවකද නිරත වුණා.",
       "URL": "https://www.hirunews.lk/298155/අධ්‍යාපන-සමුපකාර-සමිතිවල-සේවා-බිඳ-වැටේ",
       "Category": "Local News",
       "Parent URL": "https://www.hirunews.lk/local-news.php?pageID=1330"
}