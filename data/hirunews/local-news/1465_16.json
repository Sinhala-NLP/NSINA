{
       "Source": "hirunews",
       "Timestamp": "Tuesday, 28 December 2021 - 11:03",
       "Headline": "නීතිවිරෝධී ලෙස කිරි මැටි සහ වැලි ප්‍රවාහනය කිරීමේ ජාවාරමක් හෙළිවෙයි(වීඩියෝ)",
       "News Content": "ඉටි රෙදිවලින් ආවරණය කර බලපත්‍ර නො මැතිව කිරිමැටි සහ වැලි, ප්‍රවාහනය කිරීමේ ජාවාරමක් සම්බන්ධයෙන් තොරතුරු අනාවරණය වී තිබෙනවා.\nසිද්ධියට අදාළ ව සැකකරුවන් තුන් දෙනෙකු හා ඒවා ප්‍රවාහනය කළ ටිපර් රථ 3ක් ඊයේ රාත්‍රියේ පොලිස් භාරයට ගෙන ඇත්තේ, කළුතර - වෑවිට ප්‍රදේශයේදි යි.\nපසු ව අනාවරණය වී ඇත්තේ, සැකකරුවන් දීර්ඝ කාලයක සිට ඉටි රෙදිවලින් ආවරණය කර පිටතට නො පෙනෙන ලෙස වැලි සහ කිරි මැටි මෙලෙස ප්‍රවාහනය කර ඇති බවයි.",
       "URL": "https://www.hirunews.lk/292349/නීතිවිරෝධී-ලෙස-කිරි-මැටි-සහ-වැලි-ප්‍රවාහනය-කිරීමේ-ජාවාරමක්-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1465"
}