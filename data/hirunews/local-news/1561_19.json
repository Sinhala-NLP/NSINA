{
       "Source": "hirunews",
       "Timestamp": "Sunday, 14 November 2021 - 19:54",
       "Headline": "රත්මලාන ගුවන් තොටුපළේ ධාරිතාව සහ කාර්යක්ෂමතාව සියයට 75කින් වැඩි කෙරේ",
       "News Content": "රත්මලාන ගුවන් තොටුපලේ යාත්‍රාංගන ධාරිතාව සහ ගුවන් ධාවන පථයේ කාර්යක්ෂමතාව සියයට 75 කින් වැඩි කිරීමට අපේක්ෂා කරන බව සංචාරක අමාත්‍යාංශය ප්‍රකාශ කළා.\nපසුගිය මැයි මාසයේදී එහි පුළුල් කිරීමේ කටයුතු ආරම්භ කෙරුණු අතර, එය, ලබන වසරේ මුල් මාස කිහිපයේදී අවසන් කිරීමටයි සැළසුම් කර ඇත්තේ.\nයාත්‍රාංගන ධාරිතාව සහ ගුවන් ධාවන පථයේ කාර්යක්ෂමතාව පුළුල් කිරීමේ ව්‍යාපෘතිය සඳහා වැය කෙරෙන මුදල රුපියල් මිලියන 220 ක්.\nඑමෙන්ම රත්මලාන ගුවන් තොටුපලේ ගගන නාවික පහසුකම් සහිත පාලන මධ්‍යස්ථානයක් සහ ගුවන් ගමන් පාලන කුළුණක්ද ඉදිකිරීමට අපේක්ෂිතයි.\nමේ වනවිටත් එම ගුවන් තොටුපල දේශීය ගුවන් සේවා පහක් සමඟ නව වානිජ ගුවන් සේවා ආරම්භ කර තිබෙනවා.",
       "URL": "https://www.hirunews.lk/288010/රත්මලාන-ගුවන්-තොටුපළේ-ධාරිතාව-සහ-කාර්යක්ෂමතාව-සියයට-75කින්-වැඩි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1561"
}