{
       "Source": "hirunews",
       "Timestamp": "Monday, 20 May 2019 - 6:35",
       "Headline": "ලෝක මී මැසි දිනය අදයි",
       "News Content": "ලෝක මී මැසි දිනය අදට යෙදී තිබෙනවා.\nඑක්සත් ජාතීන්ගේ ආහාර හා කෘෂිකර්ම සංවිධානය රටවල් 53 ක් සමඟ එක්ව සෑම වසරකම මැයි මස 20 වන දින මෙය සමරණු ලබනවා.\nමෙවර මී මැසි දිනය වෙනුවෙන් එක්සත් ජාතීන්ගේ සංවිධානයේ ආහාර හා කෘෂිකර්ම සංවිධානය නිකුත්කර ඇති නිවේදනයක දැක්වෙන්නේ පසුගිය දශකය පුරා මී මැස්සන්ගේ ජනගහන අනුපාතය පහළ ගොස් ඇති බවයි.\nඋතුරු කැරොලිනා ප්‍රන්ත විශ්ව විද්‍යාලයේ සිදුකරන ලද පරීක්ෂණයකට අනුව මේ බව අනාවරණය වී තිබෙනවා.\nලෝකය තුළ සිදුවන පලිබෝධ නාශක භාවිතය, දේශගුණික විපර්යාස මෙන්ම ඉඩම් පරිහරණයේ සිදුවන වෙනස්කම් මී මැස්සන් වදවීම කෙරෙහි බලපා ඇති බව ආහාර කෘෂිකර් සංවිධානය පෙන්වා දෙනවා.\nඑම සංවිධානය අවධාරණය කර සිටින්නේ ලොව පුරා පරාගන කාර්යය ඉටුකිරිමේ දී මී මැස්සන් මගින් සිදුවන කාර්ය භාරය අති මහත් බවත් වඩාත් සංවිධානාත්මක ක්‍රියාවලියක් යටතේ මී මැස්සන් ආරක්ෂා කිරිම හෙට ලොව හමුවේ පවතින අභියෝග අතරින් එකක් බවයි.",
       "URL": "https://www.hirunews.lk/216706/ලෝක-මී-මැසි-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=3344"
}