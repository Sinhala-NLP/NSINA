{
       "Source": "hirunews",
       "Timestamp": "Friday, 09 June 2017 - 20:44",
       "Headline": "බුදුරුව සහිත ඇඳුමක් හැඳ සිටි කාන්තාවක් නිසා ත්‍රිකුණාමලයේ, කන්නියා ප්‍රදේශයේ උණුසුම් තත්වයක්",
       "News Content": "බුදුරුව සහිත ඇඳුමක් හැඳ සිටි කාන්තාවක් හේතුවෙන් ත්‍රිකුණාමලයේ, කන්නියා උණුදිය උල්පත් ආශ්‍රිත රථවාහන නැවතුම් පොළේදී උණුසුම් තත්ත්වයක් ඇති වුණා.\nසංචාරයක් සඳහා මෙරටට පැමිණි පිරිසක් ඊයේ පස්වරුවේ ත්‍රිකුණාමලයේ කන්නියා ප්‍රදේශයට පැමිණ තිබුණා.\nඒ අතර සිටි එක් කාන්තාවක් බුදුරුව සහිත ඇඳුමක් හැඳ සිටි අතර කන්නියා උණුදිය උල්පත් සංචාරක කලාපයේ රථවාහන නැවතුම් පොළේ එම කාන්තාව ඇවිදිමින් සිටියදී ඇඳුම දුටු පිරිස් ඊට විරෝධය පළ කර තිබෙනවා.\nමෙම සංචාරක පිරිස රැගත් සංචාරක මාර්ගෝපදේශකයා මේ සම්බන්ධයෙන් දැනුවත් කරන්නට ජනතාව කටයුතු කළත් ඔහු ඊට මැදිහත් නොවූ බවයි වාර්තාවන්නේ.\nමේ සම්බන්ධයෙන් රථවාහන නැවතුම් පොළේ සිටි පොලිස් නිලධාරීන් දැනුවත් කර තිබෙනවා.",
       "URL": "https://www.hirunews.lk/163208/බුදුරුව-සහිත-ඇඳුමක්-හැඳ-සිටි-කාන්තාවක්-නිසා-ත්‍රිකුණාමලයේ-කන්නියා-ප්‍රදේශයේ-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4477"
}