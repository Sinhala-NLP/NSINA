{
       "Source": "hirunews",
       "Timestamp": "Sunday, 18 March 2018 - 12:42",
       "Headline": "ත්‍රිරෝද රථ රියදුරන් මීටර් ගැලවීමට සැරසෙද්දී තවත් පිරිසකගේ විරෝධය",
       "News Content": "ත්‍රිරෝද රථ හිමියන් පිරිසක් සිය ත්‍රිරෝද රථවල මීටර ඉවත් කර ධාවනයේ නිරතවීමට සැරසෙනවා.\nත්‍රිරෝද රථ අමතර කොටස් මිල ඉහළ යෑම හේතුවෙන් ගාස්තු ඉහළ දැමීමට අවසර ඉල්ලා සිටියද ඊට විසඳුමක් නොලැබුණු බවයි ඔවුන් පවසන්නේ.\nමේ නිසා තම  සංගමයේ රියදුරන් මීටර ඉවත් කර ධාවනය කිරීමට කටයුතු කරන බව ලංකා ස්වයං රැකියා වෘත්තිකයින්ගේ ජාතික ත්‍රිරෝද රථ සංගමය ප්‍රකාශ කළා.\nඑහි සභාපති සුනිල් ජයවර්ධන හිරු ප්‍රවෘත්ති අංශයට අදහස් දක්වමින් කියා සිටියේ ලබන 26 වනදා සිට මෙම ක්‍රියාමාර්ගයට අවතීර්ණ වන බවයි.\nකෙසේ වෙතත් ඔවුන්ගේ මෙම ක්‍රියාමාර්ගයට එකඟ නොවන බවයි සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමය සඳහන් කළේ.\nඑහි සභාපති සුදිල් ජයරුක් කියා සිටියේ ත්‍රිරෝද රථ මීටර සඳහා නිසි නියාමන වැඩපිළිවෙලක් අවශ්‍ය බවයි.",
       "URL": "https://www.hirunews.lk/186214/ත්‍රිරෝද-රථ-රියදුරන්-මීටර්-ගැලවීමට-සැරසෙද්දී-තවත්-පිරිසකගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4032"
}