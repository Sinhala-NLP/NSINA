{
       "Source": "hirunews",
       "Timestamp": "Monday, 28 May 2018 - 8:33",
       "Headline": "ගිනි අවි දෙකක් සමඟ කටානේදී දෙදෙනෙකු අත්අඩංගුවට",
       "News Content": "විදේශීය රටක නිෂ්පාදිත ගිනි අවි දෙකක් සමඟ සැකකරුවන් දෙදෙනෙකු කටාන ප්‍රදේශයේදී අත්අඩංගුවට ගෙන තිබෙනවා.\nඑක් සැකකරුවෙකු පිස්තෝල වර්ගයේ ගිනි අවියක් සමඟ කටාන - කළුවාරිප්පුව ප්‍රදේශයේදී ඊයේ අත්අඩංගුවට ගෙන ඇති අතර, ඔහු එම ප්‍රදේශයේම පදිංචි 35 හැවිරිදි පුද්ගලයෙකු බවයි පොලීසිය ප්‍රකාශ කළේ.\nකටාන - ඉද්දගොඩැල්ල ප්‍රදේශයේදී අත්අඩංගුවට ගත් අනෙක් සැකකරු කිඹුලාපිටිය ප්‍රදේශයේ පදිංචි 33 හැවිරිදි පුද්ගලයෙක්. ඔහු සතුව තිබී විදේශීය රටක නිෂ්පාදිත රිවෝල්වර වර්ගයේ ගිනි අවියක් සොයාගෙන තිබෙනවා.",
       "URL": "https://www.hirunews.lk/191732/ගිනි-අවි-දෙකක්-සමඟ-කටානේදී-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3923"
}