{
       "Source": "hirunews",
       "Timestamp": "Sunday, 10 January 2021 - 15:30",
       "Headline": "පාප්වහන්සේටත් කොරෝනා එන්නත",
       "News Content": "ඉදිරි සතියේදී තමන් ද කොරෝනා ආසාදනය වැළැක්වීමේ එන්නත ලබාගැනීමට අපේක්ෂා කරන බව ශුද්ධෝත්තම ෆ්‍රැන්සිස් පාප්වහන්සේ ප්‍රකාශ කළා.\nවතිකානුවේ සිට උන්වහන්සේ සියල්ලන්ට ආයාචනා කළේ තමන්ගේ පමණක් නොව අන් අයගේ ජීවිත ද ආරක්ෂා කිරීම සඳහා කොරෝනා එන්නත ලබා ගන්නා ලෙසයි.\nසාදාචාරත්මක ලෙස සියල්ලන්ම කොරෝනා එන්නත ලබා ගත යුතු බව තමාගේ අදහස යැයි අවධාරණය කළ පාප්වහන්සේ ඉන් වැළකීම තමන්ගේ පමණක් නොව අන් අයගේ ජීවිත ද අවදානමට ලක් කරන කරුණක් ලෙස හැඳින්වූවා.\n84 හැවිරිදි ෆ්‍රැන්සිස් පාප්වහන්සේ කුඩාකල සිය මව්රට වූ ආර්ජන්ටිනාවේදී පෙනහැල්ලෙන් කොටසක් ඉවත් කිරීමේ ශල්‍යකර්මයකට ලක්වූ නිසා උන්වහන්සේට කොරෝනා ආසාදනය වීමේ ඉහළ හැකියාවක් පවතින බව සඳහන්.",
       "URL": "https://www.hirunews.lk/259323/පාප්වහන්සේටත්-කොරෝනා-එන්නත",
       "Category": "Local News",
       "Parent URL": "https://www.hirunews.lk/local-news.php?pageID=2221"
}