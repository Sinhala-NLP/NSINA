{
       "Source": "hirunews",
       "Timestamp": "Saturday, 15 January 2022 - 11:19",
       "Headline": "බොරැල්ල පල්ලියේ අත්බෝම්බය ගැන අනුර කුමාර දිසානායකගෙන් හෙළිදරව්වක් (වීඩියෝ)",
       "News Content": "බොරැල්ල සියලු ශාන්තුවරුන්ගේ දේවස්ථානයට බෝම්බයක් රැගෙන ඒමේ සිදුවීම පිළිබඳ අනුර කුමාර දිසානයක විශේෂ ප්‍රකාශයක් සිදු කරනවා.\nරාගම පැවති ජනහමුවක් අමතමින් ඔහු පැවසුවේ, නිතැතින් ම එම සිදුවීම පසුපස දේශපාලන හස්තයක් ඇති බව යි.\nසිදුවීමට අදාළ නො වන පුද්ගලයෙකු අත් අඩංගුවට ගනිමින්, පොලිසිය සිදු කරන්නේ, සත්‍යය වසන් කොට හැංඟිමුත්තන් සෙල්ලමක් බවට යි ඔහු ප්‍රකාශ කළේ.\nවැළලී ගිය මෙරට සියලු අපරාධ පසුපස අදිසි දේශපාලන හස්තයක් හා රැකවරණයක් පවතින බව අවධාරණය කරන අනුර කුමාර දිසානායක, මෙම දේශපාලන අර්බුද සමඟ රට ගොඩ නැඟිය නො හැකි බව හෙළිදරව් කරනවා.\nඉන් මිදී නිවැරැදි දේශපාලන දැක්මක් සහිත දියුණු රාජ්‍යයක් ගොඩ නැඟිය හැක්කේ, නව පන්නයේ නිදහස් මහජන ව්‍යාපාරයක් තුළින් බවට යි ඔහු සඳහන් කරන්නේ.",
       "URL": "https://www.hirunews.lk/294070/බොරැල්ල-පල්ලියේ-අත්බෝම්බය-ගැන-අනුර-කුමාර-දිසානායකගෙන්-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1423"
}