{
       "Source": "hirunews",
       "Timestamp": "Wednesday, 21 April 2021 - 8:21",
       "Headline": "සත්‍ය අවබෝධ කරගන්නැයි, දයාසිරි, චන්ද්‍රිකාට ලියයි",
       "News Content": "සත්‍ය තත්වය අවබෝධ කරගන්නා ලෙස කාරුණිකව ඉල්ලා සිටින බව ශ්‍රී ලංකා නිදහස් පක්ෂ මහලේකම් රාජ්‍ය අමාත්‍ය දයාසිරි ජයසේකර, හිටපු ජනාධිපතිනි චන්ද්‍රිකා බණ්ඩාරනායක කුමාරණතුංගගෙන් ඉල්ලීමක් කරනවා.\nඒ, හිටපු ජනාධිපතිනිය වෙත ලිපියක් යොමු කරමින්.\nඇය, අප්‍රේල් 5 වනදා පැවැත්වීමට යෝජිතව තිබූ නිදහස් පක්ෂ සමස්ත ලංකා කාරක සභා රැස්වීම අවලංගු කරන ලෙස දැන්වූ ලිපියක් පිළිබඳව එමඟින් කරුණු දක්වා තිබෙනවා.\nනිදහස් පක්ෂ මහ ලේකම්වරයා ප්‍රකාශ කළේ පක්ෂයේ විනය සියලුදෙනාට සමාන වන නිසා 2019 ජනාධිපතිවරණයේදී පක්ෂයේ තීන්දුවට පිටින් ගිය පිරිස් වෙත විනය පියවර ගත් බවයි.\nපක්ෂයේ රැස්වීම් සහ වෙනත් කටයුතු සඳහා හිටපු ජනාධිපතිනියට ආරාධනා නොකිරීම කුමන්ත්‍රකාරී දෙයක් නොවන බවත්, හෘදසාක්ෂියට එකඟව සත්‍ය තත්වය අවබෝධ කරගන්නා ලෙසත් අදාළ ලිපියෙන් ඔහු ඉල්ලා තිබෙනවා.\nපවතින ගැටළු පක්ෂයේ සභාපති, ප්‍රධාන නිලධාරී මණ්ඩලය සමඟ සාකච්ඡා කර විසඳා ගත යුතු බවයි එහි දැක්වෙන්නේ.\nඑමෙන්ම පක්ෂයට නැවත පැමිණීම, ගෞරවයක් සේ සළකන බව නිදහස් පක්ෂ පක්ෂ මහ ලේකම් දයාසිරි ජයසේකර හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග වෙත යැවූ ලිපියේ තවදුරටත් සදහන්.",
       "URL": "https://www.hirunews.lk/269039/සත්‍ය-අවබෝධ-කරගන්නැයි-දයාසිරි-චන්ද්‍රිකාට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=2006"
}