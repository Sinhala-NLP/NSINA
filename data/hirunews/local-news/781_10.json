{
       "Source": "hirunews",
       "Timestamp": "Tuesday, 25 October 2022 - 8:12",
       "Headline": "මෙම වසරේ අවසාන සූර්යග්‍රහණය අද (වීඩියෝ)",
       "News Content": "මෙම වසරේ සිදු වන අවසාන සූර්යග්‍රහණය අද (25) ලෝකවාසීන්ට දැකබලා ගැනීමට හැකියාව පවතිනවා.\nඑය ලංකාවට දිස්වන්නේ අර්ධ සූර්යග්‍රහණයක් ලෙස බවයි ආතර් සී ක්ලාක් මධ්‍යස්ථානය සඳහන් කළේ.\nයාපනය ප්‍රදේශයට සම්පූර්ණයෙන්ම නිරීක්ෂණය වන මෙය විනාඩි 22 කාලයක් දැකගත හැකි යි.\nඑමෙන්ම කොළඹදී එය නිරීක්ෂණය කළ හැකිවන්නේ පස්වරු 5.43 සිට 5.52 දක්වා පමණ යි.\nසූර්යග්‍රහණයේ උපරිම ග්‍රහණ අවධිය පස්වරු 5.49 සිදු වන අතර, එය අවසන් වන්නේ පස්වරු 6.20ට යි.\nකෙසේ වෙතත් සූර්යයා බැසයාමට ආසන්න වීම සහ එය උපරිම අවස්ථාව වන විට චන්ද්‍රයාගෙන් සූර්යාගේ මුහුණත වැසෙන්නේ අල්ප ප්‍රමාණයක් වීම හේතුවෙන් මෙම අර්ධ සූර්ය ග්‍රහණය මෙරට ජනතාවට දැක බලා ගැනීම අවම වනු ඇති බව යි ආතර් සී ක්ලාක් මධ්‍යස්ථානය වැඩිදුරටත් ප්‍රකාශ කළේ.",
       "URL": "https://www.hirunews.lk/318746/මෙම-වසරේ-අවසාන-සූර්යග්‍රහණය-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=781"
}