{
       "Source": "hirunews",
       "Timestamp": "Wednesday, 16 August 2017 - 16:53",
       "Headline": "මෝටර් වාහන පනත සංශෝධනය කිරීමට කැබිනට් අනුමැතිය",
       "News Content": "මෝටර් වාහන පනතේ වගන්ති කිහිපයක් සහ දෙවන උප ලේඛණය සංශෝධනය කිරීම සඳහා වූ පනත් කෙටුම්පත රජයේ ගැසට් පත්‍රයේ පළ කිරීමට සහ පාර්ලිමේන්තුවට ඉදිරිපත් කිරීමට අමාත්‍ය මණ්ඩල අනුමැතිය හිමිව තිබෙනවා.\nඅද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් සම කැබිනට් ප්‍රකාශක අමාත්‍ය ගයන්ත කරුණාතිලක මේ බව සඳහන් කළා.\nයෝජිත, රියදුරු අවාසි සහගත ලකුණු ක්‍රමවේදය ප්‍රායෝගිකව ක්‍රියාත්මක කිරීමේ බලතල මහේස්ත්‍රාත්වරුන් සහ පොලිස් නිලධාරීන් වෙත පැවරීම, අන්තරාදායක රසායන ප්‍රවාහනය කරන රියදුරන් සතුවිය යුතු විශේෂ සුදුසුකම් එහි අන්තර්ගත බවද ඔහු කියා සිටියා.",
       "URL": "https://www.hirunews.lk/168594/මෝටර්-වාහන-පනත-සංශෝධනය-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=4368"
}