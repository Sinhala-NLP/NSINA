{
       "Source": "hirunews",
       "Timestamp": "Wednesday, 02 August 2017 - 16:38",
       "Headline": "ජා ඇල ව්‍යාපාරික කාන්තාවක්, තවත් කාන්තාවක් යොදාගෙන ගල්කිරියාගම ඉඩමක කළ දේ (ඡායාරූප)",
       "News Content": "කාන්තාවක් විසින් පවත්වාගෙන ගිය සහ කාන්තාවක් විසින් පරිපාලනය කරමින් පවත්වාගෙන ගිය මහා පරිමාණ අනවසර මත්පැන් පෙරුම් ස්කාගාරයක් ගල්කිරියාගම ප්‍රදේශයේ දී  ඊයේ(01) රාත්‍රි ගම්මුන් විසින් සොයාගෙන වටලා පොලිසියට භාර දී තිබෙනවා.\nමෙම ස්ථානයේ තිබී ගෝඩා බැරල් 62 ක් සිනි, දගර සහ ගෑස් උදුන් ගෑස් සිලින්ඩර් ආදී උපකරණ රැසක් සහ පරිපාලනය කළ කාන්තාව ඇතුළු සේවකයින්  07 දෙනකු ගම්මුන් පොලිසියට අල්ලා දී තිබෙනවා.\nමේ ස්ථානයට වියදම් කරමින් ස්කාගාරය පවත්වාගෙන ගිය කාන්තාව ජාඇළ ප්‍රදේශයේ ප්‍රසිද්ධ ව්‍යාපාරික කාන්තාවක් බවත් ඇය අත්අඩංගුවට ගැනීමට අවශ්‍ය  පියවර ගනිමින් සිටින බවත් පොලිසිය සඳහන් කළා.\nගල් කිරියාගම- හබරත්තාවල ගොවි ගම්මානයේ විශාල ඉඩමක් මාසික කුලියට ගෙන එළවලු වගා කරන මුවාවෙන් මෙම මත්පැන් ස්ප්‍රීතු නිෂ්පාදනය කර තිබෙනවා.\nමෙම නිෂ්පාදනාගාරය තුළට ඇතුළුවීම ප්‍රදේශවාසීන්ට තහනම් කර තිබූ බවද සඳහන්.\nහැටන් ලිදුල ප්‍රදේශයේ  පදිංචිකරුවෝ පිරිසක් සේවකයන් ලෙස නේවාසිකව නවත්වාගෙන පෙරීම් සිදුකොට ඇති බවයි වාර්තා වන්නේ.\nගම්මුන්ට මත්පැන් ගන්ධය වහනය වී මේ ගැන රහසිගතව සොයා බලා මෙම වැටලීම සිදුකළ බවයි වාර්තා වන්නේ.\n(දඹුල්ල) - කාංචන කුමාර ආරියදාස , (කැකිරාව) - කුෂාන් ජයවර්ධන",
       "URL": "https://www.hirunews.lk/167449/ජා-ඇල-ව්‍යාපාරික-කාන්තාවක්-තවත්-යොදාගෙන-ගල්කිරියාගම-ඉඩමක-කළ-දේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4389"
}