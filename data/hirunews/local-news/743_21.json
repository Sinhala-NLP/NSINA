{
       "Source": "hirunews",
       "Timestamp": "Thursday, 10 November 2022 - 17:30",
       "Headline": "ධනිෂ්කගේ සිද්ධියට අදාල ප්‍රකාශ නිකුත් කිරීම ගැන ක්‍රිකට් ආයතනයෙන් නිවේදනයක්",
       "News Content": "ශ්‍රී ලංකා ක්‍රිකට් ආයතනය හෝ බන්ධනාගාරගතව සිටින ක්‍රිකට් ක්‍රීඩක ධනිෂ්ක ගුණතිලක වෙනුවෙන් පෙනී සිටීමට හෝ කිසිදු ආකාරයක ප්‍රකාශයක් කිරීමට ශ්‍රී ලංකා ක්‍රිකට් ආයතනය විසින් ශ්‍රී ලංකාවේ කිසිදු නීතීඥයෙකුට බලය පවරා නොමැති බව ශ්‍රී ලංකා ක්‍රිකට් ආයතනය මහජනතාවට දැනුම් දෙනවා.\nක්‍රිකට් ආයතනය විසින් මෙම නිවේදනය කිරීමට හේතුව ලෙස දක්වන්නේ, ධනිෂ්ක ගුණතිලකගේ සිද්ධිය සම්බන්ධයෙන් නීතීඥයන් කිහිප දෙනෙකු විසින් මෑතක දී කරන ලද සමහර ප්‍රසිද්ධ ප්‍රකාශයන් තුළින් ඔහු ශ්‍රී ලංකා ක්‍රිකට් වෙනුවෙන් පෙනී සිටිනවා ය යන හැඟීම ඇති කරන බව ක්‍රිකට් ආයතනයට නිරීක්ෂණය වූ බවයි.\nඑසේ ම එම නීතිඥවරයා විසින් කරන ලද අදාල සිද්ධිය හා සම්බන්ධ ප්‍රකාශයන් පිළිබඳව හෝ ඒවායේ අන්තර්ගත කරුණුවල සත්‍යතාව පිළිබඳව ශ්‍රී ලංකා ක්‍රිකට් ආයතනය කිසිදු වගකීමක් දරන්නේ නැති බව ද ශ්‍රී ලංකා ක්‍රිකට් ආයතනය නිවේදනය කරනවා.\n(ශ්‍රී ලංකා ක්‍රිකට් ආයතනය නිකුත් කළ නිවේදනය පහතින්)",
       "URL": "https://www.hirunews.lk/320085/ධනිෂ්කගේ-සිද්ධියට-අදාල-ප්‍රකාශ-නිකුත්-කිරීම-ගැන-ක්‍රිකට්-ආයතනයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=743"
}