{
       "Source": "hirunews",
       "Timestamp": "Tuesday, 02 March 2021 - 13:56",
       "Headline": "නිරෝධායන රීතීන්වලට අනුගතව කටයුතු නොකිරීමේ ප්‍රවණතාවක් - පොලිස් මාධ්‍ය ප්‍රකාශක්  (වීඩියෝ)",
       "News Content": "ඊයේ දිනයේදී කොරෝනා ආසාදිතයින් 310ක් හඳුනා ගැනුණු අතර, ඉන් වැඩි පිරිසක් වාර්තා වී ඇත්තේ කොළඹ දිස්ත්‍රික්කයෙන්.\nඑම සංඛ්‍යාව 60ක්.\nඊට අමතරව ගම්පහ දිස්ත්‍රික්කයෙන් ආසාදිතයින් 40ක් සහ රත්නපුර දිස්ත්‍රික්කයෙන් ආසාදිතයින් 34ක් වාර්තා වී තිබෙනවා.\nමේ අතර, අද දිනය වන විට බන්ධනාගාර ආශ්‍රිතව වාර්තා වී ඇති කොරෝනා ආසාදිත සංඛ්‍යාව 4951ක්.\nඊයේ දිනයේදී බන්ධනාගාර ආශ්‍රිතව අලුතෙන් ආසාදිතයින් 18 දෙනෙකු සොයා ගැණුනා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ නිරෝධායන රීතීන්වලට අනුගතව කටයුතු නොකිරීමේ ප්‍රවණතාවක් මේ දිනවල දක්නට ලැබෙන බවයි.\nඒ පිළිබදව ජනතාව දැඩි අවදානයකින් කටයුතු කළ යුතු බව ඔහු කියා සිටියා.\nමේ අතර, සාමාන්‍ය පෙළ විභාගය සෞඛ්‍ය මාර්ගෝපදේශ යටතේ අද දෙවන දිනටත් ක්‍රියාත්මක වනවා.\nඉදිරි පෙළ සෞඛ්‍ය හා ආරක්ෂක අංශ ඇතුළු පාර්ශව රැසකට කොරෝනා එන්නත් ලබාදීම අදත් දිවයිනේ විවිධ ප්‍රදේශවල සිදුකෙරෙනවා.\nඑසේම මෙරට ඉන්දීය මහකොමසාරිස් ගෝපාල් බාග්ලේ ද ඊයේ නාරාහේන්පිට යුද හමුදා රෝහලේදී කොරෝනා එන්නත ලබාගෙන තිබෙනවා.",
       "URL": "https://www.hirunews.lk/264108/නිරෝධායන-රීතීන්වලට-අනුගතව-කටයුතු-නොකිරීමේ-ප්‍රවණතාවක්-පොලිස්-මාධ්‍ය-ප්‍රකාශක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2115"
}