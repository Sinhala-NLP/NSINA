{
       "Source": "hirunews",
       "Timestamp": "Wednesday, 24 February 2016 - 15:07",
       "Headline": "මිලියන 125 අල්ලස් සිද්ධියට තවත් රේගු නිලධාරීන් දෙදෙනෙකු අත්අඩංගුවට",
       "News Content": "තීරුබදු නොගෙවා භාණ්ඩ නිදහස් කරදීම සඳහා රුපියල් මිලියන 125 ක අල්ලසක් ලබාගැනීමේ සිද්ධියට අදාළව තවත් රේගු නිලධාරීන් දෙදෙනෙකු අල්ලස් හෝ දුෂණ විමර්ශන කොමිසම අද අත්අඩංගුවට ගත්තා.\nසිද්ධියට අදාළව තවත් රේගු නිලධාරීන් තුන්දෙනෙකු මීට පෙර රක්ෂිත බන්ධනාගාර ගතකර සිට පසුව ඇප මත මුදාහැරුණා.\nශ්‍රී ලංගම බස් රථ සඳහා අමතර කොටස් ගෙන්වන සමාගමකට රුපියල් කෝටි 150 කට අධික තීරුබදු මුදලක් නොගෙවා රේගුවෙන් භාණ්ඩ නිදහස් කරදීම සඳහා මෙම රේගු නිලධාරීන් අල්ලස් ඉල්ලා ඇති බවටයි චෝදනා එල්ලවුණේ.\nමේ සම්බන්ධයෙන් අදාළ සමාගම අල්ලස් හෝ දුෂණ විමර්ශන කොමිෂන් සභාවට 1954 යන ක්ෂණික ඇමතුම් අංකයට පැමිණිලි කර තිබූ අතර, වැටලීම සිදුකිරීමේදී විමර්ශන නිලධාරීන් අල්ලස් මුදල රුපියල් මිලියන 125 දක්වා අඩු කර ගැනීමට උපදෙස් ද ලබාදී තිබුණා.\nපසුව පළමුව අත්අඩංගුවට ගත් රේගු නිලධාරීන් තුන්දෙනා අල්ලස් කොමිසම භාරයට ගැනුණේ පංචිකාවත්ත ප්‍රදේශයේදීයි.",
       "URL": "https://www.hirunews.lk/127058/මිලියන-125-අල්ලස්-සිද්ධියට-තවත්-රේගු-නිලධාරීන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5154"
}