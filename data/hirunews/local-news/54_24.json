{
       "Source": "hirunews",
       "Timestamp": "Sunday, 03 September 2023 - 14:26",
       "Headline": "ක්‍රීඩා උළෙලක් අතරතුර කටුපොත ළමා නිවාසයක දැරියක් පලා යයි",
       "News Content": "ළමා නිවාසවල දරු දැරියන්ගේ සහභාගීත්වයෙන් පැවති ක්‍රීඩා උත්සවයක් අතරතුර වයස අවුරුදු 16ක දැරියක් පළාගොස් තිබෙනවා.\nඑලෙස පළාගොස් ඇත්තේ හලාවත - කටුපොත ප්‍රදේශයේ ළමා නිවාසයක දැරියක බවයි කුලියාපිටිය පොලිසිය ප්‍රකාශ කලේ.\nවයඹ පළාතේ පවත්වාගෙන යන ළමා නිවාසවල දරු දැරියන්ගේ සහභාගීත්වයෙන් කුලියාපිටියදී මෙම ක්‍රීඩා උත්සවය පවත්වා තිබුණා.\nළමා නිවාසයේ දැරිය අතුරුදන් වීමේ සිද්ධියට අදාළව ළමා නිවාසයේ පාලිකාව විසින් කුලියාපිටිය පොලීසියට පැමිණිල්ලක්ද සිදුකර ඇති අතර දැරිය සොයා මේ වන විට විමර්ශන ආරම්භ කර තිබෙනවා.\nඇය මහව මහේස්ත්‍රාත් අධිකරණයේ නියෝග මත මෙම ළමා නිවාසයේ රඳවා තිබූ දැරියක් බවටයි වාර්තා වන්නේ.",
       "URL": "https://www.hirunews.lk/347009/ක්‍රීඩා-උළෙලක්-අතරතුර-කටුපොත-ළමා-නිවාසයක-දැරියක්-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=54"
}