{
       "Source": "hirunews",
       "Timestamp": "Monday, 17 January 2022 - 7:50",
       "Headline": "රාජ්‍ය ආයතනවල ඉඩම් සහ වාහන ගැන විමර්ශනයක්",
       "News Content": "සියලු ම අමාත්‍යාංශවල සහ රාජ්‍ය ආයතනවල භාවිත කරන ඉඩම්, වාහන සහ ගොඩනැගිලි පිළිබඳ තොරතුරු පරීක්ෂා කිරීමක් ආරම්භ කර තිබෙනවා.\nඒ අනුව සෑ ම රාජ්‍ය ආයතනයකින්ම අදාළ තොරතුරු අප්‍රේල් මස මුල් සතියට පෙර ලබා ගැනීමට නියමිත බවයි වාර්තා වන්නේ.\nඇතැම් රාජ්‍ය ආයතන සතු වාහනවලට අමතර ව තවත් වාහන ප්‍රමාණයක් කුලියට ලබාගෙන පාවිච්චි කරනු ලබන බවට තොරතුරු ලැබී තිබෙනවා.\nරාජ්‍ය ආයතන සතු ඉඩම් සහ ගොඩනැගිලි සම්බන්ධයෙන් විවිධ තොරතුරු ලැබීම හේතුවෙනුයි මෙලෙස තොරතුරු පරීක්ෂා කිරීමක් ආරම්භ කර ඇත්තේ.",
       "URL": "https://www.hirunews.lk/294205/රාජ්‍ය-ආයතනවල-ඉඩම්-සහ-වාහන-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1420"
}