{
       "Source": "hirunews",
       "Timestamp": "Sunday, 16 October 2022 - 16:31",
       "Headline": "බෙහෙත් පෙති සිරවී දරුවෙකු මරුට",
       "News Content": "බෙහෙත් පෙති කිහිපයක් සිරවීම හේතුවෙන් ගාල්ල - කරාපිටිය ශික්ෂණ රෝහලට ඇතුළත් කළ වයස අවුරුදු තුනහමාරක දරුවෙකු ජිවිතක්ෂයට පත්ව තිබෙනවා.\nඅදාළ දරුවා ඊයේ (15) රෝහල් ගත කිරීමෙන් පසු ජිවිතක්ෂයට පත්ව ඇති බවයි රෝහල් ආරංචි මාර්ග සඳහන් කළේ.\nදරුවාට වැළඳුනු සෙම්ප්‍රතිශ්‍යා රෝග තත්ත්වයට ලබා ගත් බෙහෙත් පෙති කිහිපයක් මව විසින් මේසයක් මත තබා ගොස් තිබියදී දරුවා එම බෙහෙත් පෙති අහුර කටෙහි දමා ගෙන ඇති අතර, එම අවස්ථාවේ දරුවාට හුස්ම ගැනීමට අපහසු වී තිබෙනවා.\nවහාම ඔහු පෞද්ගලික වෛද්‍ය ප්‍රතිකාර මධ්‍යස්ථානයක් වෙත රැගෙන යාමෙන් අනතුරුව ගාල්ල - කරාපිටිය ශික්ෂණ රෝහලට යොමුකර තිබුණා.",
       "URL": "https://www.hirunews.lk/318038/බෙහෙත්-පෙති-සිරවී-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=798"
}