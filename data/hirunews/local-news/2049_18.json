{
       "Source": "hirunews",
       "Timestamp": "Wednesday, 31 March 2021 - 19:45",
       "Headline": "ඌරගහදී, විදුලි පරීක්ෂකයෙකු වෙඩි වැදී මියයයි",
       "News Content": "ඌරගස්මංහන්දිය - වල්ඉඟුරුකැටිය ප්‍රදේශයේදී විදුලි සේවකයෙකු වෙඩි වැදීමකින් ජිවිතක්ෂයට පත්වීම සම්බන්ධයෙන් පොලීසිය විශේෂ විමර්ශනයක් ආරම්භ කර තිබෙනවා.\nඅදාළ විදුලි සේවකයා රැහැන් පරීක්ෂාවකට ගොස් සිටියදී හදිසි පිපිරීමකින් තුවාල ලැබූ බවට පවසා රෝහල් ගත කර ඇති අතර එහිදී ඔහු ජිවිතක්ෂයට පත්වී ඇති බවයි පොලීසිය සඳහන් කළේ.\nකෙසේ වෙතත්, පසුව සිදුකරන ලද විමර්ශනවලදී අනාවරණ වී ඇත්තේ මෙම විදුලි සේවකයාට පොලිස් නිලධාරියෙකුට අයත් ගිනි අවියකින් වෙඩි වැදී ඇති බවටයි.\nවිදුලි සේවකයා සහ ඔහු සමඟ සිටි තවත් සේවකයින් කිහිපදෙනෙකු මිතුරු පොලිස් නිලධාරියෙකුට අයත් නිවසකට පැමිණි අවස්ථාවේදී එහි තිබූ අදාළ ගිනි අවිය පරීක්ෂා කරමින් සිටියදී වෙඩි වැදීම සිදුව ඇති බව සඳහන්.\nසිද්ධිය සම්බන්ධයෙන් අදාළ පොලිස් නිලධාරියා ඇතුළු 6 දෙනෙකු සැකපිට අත්අඩංගුවට ගෙන තිබෙනවා.",
       "URL": "https://www.hirunews.lk/267143/ඌරගහදී-විදුලි-පරීක්ෂකයෙකු-වෙඩි-වැදී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2049"
}