{
       "Source": "hirunews",
       "Timestamp": "Sunday, 11 September 2022 - 13:13",
       "Headline": "අකුරැස්සේ පුද්ගලයෙකු තියුණු ආයුධයකින් පහර දී සොහොයුරා ඝාතනය කරයි",
       "News Content": "අකුරැස්ස - මාදොළ ප්‍රදේශයේදී තියුණු ආයුධයකින් පහරදී පුද්ගලයෙකු සිය බාල සොහොයුරා ඝාතනය කර තිබෙනවා.\nපොලිසිය ප්‍රකාශ කළේ ඉඩම් ආරවුලක් හේතුවෙන් ඇති වූ බහින්බස්වීමක් දුරදිග යාමෙන් තියුණු ආයුධයකින් පහරදී මෙම ඝාතනය සිදුකර ඇති බවයි.\nමියගිය පුද්ගලයා 47 හැවිරිදි වියේ පසුවන අතර, ඝාතනය සිදුකළ සැකකරු ප්‍රදේශයෙන් පලාගොස් ඇති බව සඳහන්.\nමේ අතර කොච්චිකඩේ මෝටර් රථ ප්‍රදර්ශනාගාරයක රාත්‍රි මුරකරුවෙකු ලෙස සේවය කළ පුද්ගලයෙකු ද අද අලුයම ඝාතනය කර තිබෙනවා.",
       "URL": "https://www.hirunews.lk/315125/අකුරැස්සේ-පුද්ගලයෙකු-තියුණු-ආයුධයකින්-පහර-දී-සොහොයුරා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=876"
}