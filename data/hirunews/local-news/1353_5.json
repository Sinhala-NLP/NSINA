{
       "Source": "hirunews",
       "Timestamp": "Wednesday, 16 February 2022 - 18:15",
       "Headline": "වනිඳු හසරංග T20 පන්දු යවන්නන් ශ්‍රේණිගත කිරීම්වල තුන්වන ස්ථානයට",
       "News Content": "ජාත්‍යන්තර ක්‍රිකට් කවුන්සිලයේ ශ්‍රේණිගත කිරීම්වලට අනුව පන්දුවාර 20 තරගවල පන්දු යවන්නන් අතර පළමු ස්ථානයේ පසුවූ වනිඳු හසරංග එහි තුන්වන ස්ථානයට පත්ව තිබෙනවා.\nඔහු T20 පිටියේ තුන් ඉරියව් ක්‍රීඩකයින්ගේ ශ්‍රේණිගත කිරීම්වල පසුවන්නේ 5 වන ස්ථානයේයි.\nICC T20 ශ්‍රේණිගත කිරිමේ පන්දු යවන්නන් අතර පළමු ස්ථානයේ පසුවු හසරංග එහි 3 වැනි ස්ථානය දක්වා පසු බැස ඇත්තේ\nජාත්‍යන්තර ක්‍රිකට් කවුන්සලය අද නිකුත් කල නවතම ශ්‍රේණිගත කිරිම් යටතේයි.\nT20 ශ්‍රේණිගත කිරිම්වල පන්දු යවන්නන් අතර පළමු ස්ථානයේ පසුවන්නේ දකුණු අප්‍රිකාවේ ටැබ්රිස් ශබ්සි.\nදෙවැනි ස්ථානය ඔස්ට්‍රේලියාවේ ජෝස් හේසල්වුඩ්ට හිමිව තිබෙනවා.\nමේ අතර T20 පන්දු ‍යවන්නන්ගේ ශ්‍රේණිගතකිරීම් අනුව මහීෂ් තීක්ෂණ ස්ථාන 16ක් ඉදිරියට පැමිණෙමින් 29 ස්ථානයට පත්ව තිබෙනවා.\nඑමෙන්ම පැතුම් නිශ්ශංක ස්ථාන 42ක් ඉදිරියට පැමිණෙමින් ශ්‍රේණිගත කිරීම්වල 21 වන ස්ථානයේ පසුවනවා.\nඒ දැනට පැවැත්වෙන ඕස්ට්‍රේලියානු තරගාවලියේදි දැක්වු දස්කම් පදනම් කරගනිමින්.\nමේ අතර ශ්‍රී ලංකා ටෙස්ට් ක්‍රිකට් නායක දිමුත් කරුණාරත්න ටෙස්ට් පිතිකරණ ග්‍රේණිගත කිරීම්වල 8 වන ස්ථානයේ පසුවනවා.\nශ්‍රී ලංකා තුන් ඉරියව් ක්‍රිකට් ක්‍රීඩක වනිඳු හසරංග මෙවර IPL වෙන්දේසියේදී වාර්තාගත මුදලකට අලෙවි වුණා.\nඑය මෙවර IPL වෙන්දේසියේ පළමු දිනයේ සිදුවූ කැපිපෙනෙන සිදුවීමක්.\nවනිඳුව මිලදී ගන්නට අවසන් මොහොතේ IPL කණ්ඩායම් දෙකක් අතර තියුණු සටනක් පැවති අතර එම සටන ජයගත් රෝයල් චැලෙන්ජර්ස් බැංගලෝර් කණ්ඩායම ඉන්දියන් රුපියල් ලක්ෂ 1075ක් වැය කරමින් ඔහු සිය කණ්ඩායම සතුකර ගත්තා.\nඑය ශ්‍රී ලංකා රුපියල් කෝටි 29කට ආසන්නයි.\nශ්‍රී ලාංකික ක්‍රීඩකයෙකු ෂඡඛ ක්‍රීඩක වෙන්දේසියකදී අලෙවි වූ ඉහලම මුදල ද මෙය වෙනවා.\nපසුගිය වසරේ වනිඳු හසරංග මිලදී ගනු ලැබුවේද රෝයල් චැලෙන්ජර්ස් බැංගලෝර් කණ්ඩායම වීමද විශේෂත්වයක්.\nඑහිදී ඔහුව මිලට ගන්නට බැංගලෝර් කණ්ඩායම වැය කලේ ඉන්දියන් රුපියල් කෝටියක් පමණයි.",
       "URL": "https://www.hirunews.lk/297191/වනිඳු-හසරංග-t20-පන්දු-යවන්නන්-ශ්‍රේණිගත-කිරීම්වල-තුන්වන-ස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=1353"
}