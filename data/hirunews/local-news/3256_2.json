{
       "Source": "hirunews",
       "Timestamp": "Wednesday, 10 July 2019 - 13:36",
       "Headline": "සෝෆා ගිවිසුම සම්බන්ධයෙන් පාර්ලිමේන්තුවේ සංවාදයක්",
       "News Content": "මතභේදයට තුඩුදී ඇති සෝෆා ගිවිසුම සම්බන්ධයෙන් අද පාර්ලිමේන්තුවේදී සංවාදයක් ඇති වුණා.\nමෙම ප්‍රශ්නය අග්‍රාමාත්‍යවරයාගෙන් ප්‍රශ්න විමසන අවස්ථාවේදී මේ පිළිබදව විමසා තිබුණේ පාර්ලිමේන්තු මන්ත්‍රී බන්දුල ගුණවර්ධන විසින්.\nකෙසේ වෙතත්, ප්‍රශ්නයට පිළිතුරු ලබාදෙන අවස්ථාවේ බන්දුල ගුණවර්ධන මන්ත්‍රීවරයා සභාවේ රැදී සිටියේ නැහැ.\nපසුව සභා ගර්භයට පැමිණ ප්‍රශ්නය විමසීමට අවස්ථාවක් ලබාදෙන ලෙසට මන්ත්‍රීවරයා ඉල්ලීමක් කළ ද ඊට අවසර ලබාදිය නොහැකි බවයි නියෝජ්‍ය කතානායකවරයා සදහන් කළේ.\nමේ අතර, ආණ්ඩුවට එරෙහිව ජනතා විමුක්ති පෙරමුණ ඉදිරිපත් කළ විශ්වාසභංග යෝජනාව පිළිබද විවාදය මේ වනවිට ආරම්භ වී තිබෙනවා.\nමීට ටික වේලාවකට පෙර විවාදය ආරම්භ කරනු ලැබුවේ ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක විසින්.",
       "URL": "https://www.hirunews.lk/220027/සෝෆා-ගිවිසුම-සම්බන්ධයෙන්-පාර්ලිමේන්තුවේ-සංවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=3256"
}