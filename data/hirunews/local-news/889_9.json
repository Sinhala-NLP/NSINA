{
       "Source": "hirunews",
       "Timestamp": "Monday, 05 September 2022 - 18:17",
       "Headline": "සුබ සාධක සහනාධාරය ලැබෙන්නේ මෙහෙමයි (වීඩියෝ)",
       "News Content": "සුබසාධක සහනාධාරය හිමිවිය යුතු පුද්ගලයින් වෙත ද QR ක්‍රමවේදයක් හඳුන්වා දීමට රජය තීරණය කර තිබෙනවා.\nසුබසාධක සහනාධාර ප්‍රතිලාභ ගෙවීම සඳහා සුදුසු තැනැත්තන් හඳුනා ගැනීමේ නව වැඩපිළිවෙල පිළිබඳව ජනතාව දැනුවත් කිරීමේ මාධ්‍ය හමුවට එක්වෙමින් සුබසාධක ප්‍රතිලාභ මණ්ඩලයේ සභාපති බී විජයරත්න මේ බව පැවසුවා.\nඒ අනුව මහජන ආධාර වැඩසටහන් වන සමෘද්ධි, වැඩිහිටි පුද්ගල, ආබාධිත පුද්ගල සහ වකුගඩු රෝගී ජීවනාධාර වැඩසටහන් යටතේ ප්‍රතිලාභ ලබන පුද්ගලයින් සහ එම සහනාධාර අපේක්ෂාවෙන් පොරොත්තු ලේඛනවල සිටින පවුල්වල පුද්ගලයින් ද වත්මන් ආර්ථික අර්බුදයේ බලපෑමට ලක්ව ඇති රජයේ සුබසාධක ප්‍රතිලාභ අපේක්ෂාවෙන් පසුවන සියලු පිරිස් මෙම වැඩසටහනේ ඉලක්කය යි.",
       "URL": "https://www.hirunews.lk/314634/සුබ-සාධක-සහනාධාරය-ලැබෙන්නේ-මෙහෙමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=889"
}