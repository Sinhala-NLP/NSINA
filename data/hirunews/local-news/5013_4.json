{
       "Source": "hirunews",
       "Timestamp": "Thursday, 09 June 2016 - 17:28",
       "Headline": "මුදල් ඇමතිට එරෙහි විශ්වාසභංගය පරාජයට පත්වෙයි",
       "News Content": "මුදල් අමාත්‍ය රවි කරුණානායකට එරෙහි විශ්වාසභංග යෝජනාව ඡන්ද 94 කින් පරාජයට පත්වුනා.\nඊට විරුද්ධව 145 දෙනෙකු ඡන්දය භාවිත කල අතර පක්ෂව ලැබී තිබුනේ ඡන්ද 51 ක් පමණයි.\nහිටපු ජනාධිපති මහින්ද රාජපක්ෂ / විපක්ෂ නායක ආර් සම්බන්ධන් මෙන්ම ද්‍රවිඩ සන්ධානයේ පාර්ලිමේන්තු මන්ත්‍රීවරුන් රැසක් ද මෙම ඡන්ද විමසීම සිදුවන අවස්ථාවේ පාර්ලිමේන්තුවට පැමිණ සිටියේ නැහැ.\nඡන්ද විමසීම සිදුවන අවස්ථාවේ පාර්ලිමේන්තුවේ නොසිටි මැති ඇමතිවරුන්ගේ සංඛ්‍යාව 28 ක්.\nවිශ්වාසභංග යෝජනාවට පක්ෂව ඡන්දය භාවිත කල පිරිස අතර ඒකාබද්ධ විපක්ෂය නියෝජයනය කරන මන්ත්‍රීවරුන් ජනතා විමුක්ති පෙරමුණේ අනුර දිසානායක / සුනිල් හඳුන්නෙත්ති සහ විජිත හේරත් ද වනවා.\nඅද උදෑසන 9.30 ට අදාළ විශ්වාසභංග යෝජනාව සම්බන්ධයෙන් විවාදය ආරම්භ වූ අතර ඊට ආණ්ඩු පක්ෂයේ සහ විපක්ෂයේ මන්ත්‍රීවරුන් රැසක් සහභාගි වුණා.\nමෙම යෝජනාව පාරිලමේන්තුවට ඉදිරිපත් කරනු ලැබුවේ මන්ත්‍රී දිනේෂ් ගුණවර්ධන විසින්.\n2016 වර්ෂයේ අයවැය ඉදිරිපත් කිරීමේදී මුදල් අමාත්‍යවරයා පාර්ලිමේන්තුව හා මහජනතාව නොමඟ යවා ඇති බව පවසමින් හා තවත් කරුණු කිහිපයක් මුල්කරගනිමින් ඒකාබද්ධ විපක්ෂය මෙම විශ්වාසභංග යෝජනාව ඉදිරිපත් කර තිබුණා.\nවිවාදය පැවැත්වෙන අතරතුර ජනාධිපති මෛත්‍රීපාල සිරිසේන ද පාර්ලිමේන්තු සභා ගර්භය වෙත පැමිණ අසුන්ගෙන සිටියා.",
       "URL": "https://www.hirunews.lk/135152/මුදල්-ඇමතිට-එරෙහි-විශ්වාසභංගය-පරාජයට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5013"
}