{
       "Source": "hirunews",
       "Timestamp": "Wednesday, 12 April 2017 - 19:13",
       "Headline": "අලුත් අවුරුද්දට සුදානම්වන ජනතාවගෙන් නගර පිරෙයි",
       "News Content": "තවත් දෙදිනකින් උදාවන සිංහල දෙමළ අලුත් අවුරුද්දට මේවනවිට ජනතාව ලහි ලහියේ සූදානම් වනවා.\nනගරාශ්‍රිත රැකියා කරන බොහෝ දෙනෙක් මේවන විටත් සිය ගම්බිම් බලා යාමට ප්‍රධාන බස් නැවතුම්පළවලට පැමිණෙමින් සිටිනවා.\nඅලුත් අවුරුද්ද වෙනුවෙන් සාප්පු සවාරි යන පිරිසගෙන් ප්‍රධාන නගර කාර්යබහුල වී ඇති අයුරු අදත් දැකගත හැකිවුණා.\nසිංහල - දෙමළ අලුත් අවුරුදු උදාවට දින ලංවත්ම මෙරට ප්‍රධාන නගර රැසකම අද දිනය පුරා දක්නට ලැබුණේ කාර්යබහුල තත්ත්වයක්.",
       "URL": "https://www.hirunews.lk/159097/අලුත්-අවුරුද්දට-සුදානම්වන-ජනතාවගෙන්-නගර-පිරෙයි",
       "Category": "Local News",
       "Parent URL": "https://www.hirunews.lk/local-news.php?pageID=4565"
}