{
       "Source": "hirunews",
       "Timestamp": "Sunday, 02 April 2017 - 13:34",
       "Headline": "ජලභීතිකාව රෝගයෙන් සිසුවෙකු ජීවිතක්ෂයට",
       "News Content": "සුනඛයෙකුගේ සපා කෑමට ලක්වූ අගුණකොලපැලැස්ස ප්‍රදේශයේ සිසුවෙකු නිසි ප්‍රතිකාර නොලැබීම නිසා ජලභීතිකා රෝගය වැළඳී මියගිය බවට ඔහුගේ දෙමව්පියන් චෝදනා නගනවා.\nඅගුණකොලපැලැස්ස - හැලේකඩ දකුණ ප්‍රදේශයේ පදිංචි මෙම ළමයා පස්වන ශ්‍රේණියේ පාසල් ශිෂ්‍යයෙකු වන අතර මෙලෙස සුනඛයෙකුගේ සපාකෑමට ලක්වී තිබුණේ පසුගිය පෙබරවාරි 11 වනදායි.\nපසුව නිවැසියන් මෙම සිසුවා අගුණකොලපැලැස්ස රෝහලට රැගෙන ගොස් ඇති අතර එහිදී දරුවාට නිසි ප්‍රතිකර්මයක් නොලැබුණු බවයි දරුවාගේ මව ප්‍රකාශ කළේ.\nපසුගිය 29 වනදා දරුවා නැවතත් අසනීප තත්ත්වයට පත්වූයෙන් තංගල්ල රෝහලට රැගෙන ගොස් ඇති අතර පසුව කරාපිටිය රෝහලට මාරුකර යවා තිබෙනවා. තම දරුවා එහිදී මියගිය බවයි හිරු ප්‍රවෘත්ති අංශයට අදහස් දක්වමින් ඇය කියා සිටියේ.\nකෙසේ වෙතත්, මේ පිලිබඳව හිරු ප්‍රවෘත්ති අංශය අගුණකොලපැලැස්ස රෝහලේ වෛද්‍යවරයෙකුගෙන් මේ පිලිබඳව විමසීමක් කළා. එහිදී ඔහු කියා සිටියේ දරුවාට සම්බන්ධයෙන් අවශ්‍ය ප්‍රතිකාර රෝහලෙන් ලබාදුන් බවයි.",
       "URL": "https://www.hirunews.lk/158323/ජලභීතිකාව-රෝගයෙන්-සිසුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4582"
}