{
       "Source": "hirunews",
       "Timestamp": "Wednesday, 12 July 2023 - 12:57",
       "Headline": "දකුණු ඉන්දීය සුපිරි නළු විජේට දඩයක්",
       "News Content": "දකුණු ඉන්දීය සුපිරි නළුවෙකු වන ජෝශප් විජේ චන්ද්‍රසේකර් හෙවත් තලපති විජේට එරට පොලීසිය විසින් රථවාහන දඩයක් පනවා තිබෙනවා.\nමාර්ග සංඥා නොතකා රිය ධාවනය කරවීම හේතුවෙන් ඔහුට මෙම දඩ මුදල පනවා ඇති බවයි වාර්තා වෙන්නේ.\nඊයේ (11) දිනයේ ඔහුගේ නවතම චිත්‍රපටය වන \"ලියෝ\" රූගත කිරීම් නිමකර සිය නිවස කරා යමින් සිටියදී ඔහුගේ රසිකයින් පිරිසක් විජෙයිගේ රථය ලුහුබැඳ ඇති අතර එහිදී එක් මංසන්ධියක මාර්ග සංඥාවල රතු පැහැය දැල්වී තිබියදී එය පසුකර රථය නොනවත්වා ඉදිරියට ධාවනය කිරීම හේතුවෙන් ඉන්දීය රුපියල් 500ක දඩයක් මෙලෙස හිමි වූ බවයි ඉන්දීය මාධ්‍ය වාර්තා කොට සිටින්නේ.",
       "URL": "https://www.hirunews.lk/340941/දකුණු-ඉන්දීය-සුපිරි-නළු-විජේට-දඩයක්",
       "Category": "Local News",
       "Parent URL": "https://www.hirunews.lk/local-news.php?pageID=191"
}