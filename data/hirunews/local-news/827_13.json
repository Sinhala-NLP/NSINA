{
       "Source": "hirunews",
       "Timestamp": "Monday, 03 October 2022 - 14:39",
       "Headline": "ශ්‍රී ලංකාවට ජපානයෙන් දහසකට වැඩි රැකියා අවස්ථා",
       "News Content": "ශ්‍රී ලාංකික ශ්‍රමිකයන්ට සාත්තු සේවක අංශයේ රැකියා දහසකට අධික සංඛ්‍යාවක් ලබාදීමට ජපානය සහතික වී තිබෙනවා.\nජපානයේ සංචාරයක නිරත කම්කරු සහ විදේශ රැකියා අමාත්‍ය මනූෂ නානායක්කාරට මෙම සහතිකය ලබාදී ඇත්තේ එරට ජී.ටී. එන් විදේශ රැකියා ආයතනය විසින්.\nමෙම වසර තුළ කඩිනමින් සාත්තු සේවකයන් 150 දෙනෙකු බඳවා ගැනීමටද එහිදී එකඟතාව පළකර තිබෙනවා.\nජපානය තුළ විදේශ රැකියා පහසුකම් ලබාදෙන ප්‍රමුඛතම ආයතනයක් වන ජී.ටී. එන් ආයතනය මේ වන විට විදේශිය ශ්‍රමිකයන් තුන්ලක්ෂ පනස් දහසකට අධික සංඛ්‍යාවකට ජපානය තුළ රැකියාලබා දී තිබෙනවා.",
       "URL": "https://www.hirunews.lk/316947/ශ්‍රී-ලංකාවට-ජපානයෙන්-දහසකට-වැඩි-රැකියා-අවස්ථා",
       "Category": "Local News",
       "Parent URL": "https://www.hirunews.lk/local-news.php?pageID=827"
}