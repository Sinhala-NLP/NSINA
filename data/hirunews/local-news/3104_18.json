{
       "Source": "hirunews",
       "Timestamp": "Thursday, 10 October 2019 - 16:04",
       "Headline": "ලක්ෂ 26 ක ව්‍යාජ මුදල් කොල්ලයක් සැලසුම් කළ අයෙක් පිළිබඳ විමර්ශන",
       "News Content": "රුපියල් ලක්ෂ 26 ක මුදලක් කොල්ලකෑමේ සිද්ධියකට අදාළව ව්‍යාජ පැමිණිල්ලක් ඉදිරිපත් කිරීමේ සිද්ධියක් සම්බන්ධයෙන් බොරලැස්ගමුව පොලීසිය විමර්ශන ආරම්භ කර තිබෙනවා.\nඅද දහවල් බොරලැස්ගමුව නගරයේ පෞද්ගලික බැංකුවකින් මුදල් රැගෙන යාමේදී ව්‍යාපාරිකයෙකුට අයත්, රුපියල් ලක්ෂ 26 ක මුදලක් මෙලෙස කොල්ලකා පලාගොස් ඇති බවටයි පොලීසියට පැමිණිල්ල ඉදිරිපත්වී තිබුණේ.\nකෙසේ වෙතත්, පසුව බොරලැස්ගමුව පොලීසිය ආරම්භ කළ විමර්ශනයේදී අනාවරණ වී ඇත්තේ අදාළ ව්‍යාපාරිකයා විසින්ම මෙම මුදල් කොල්ලය සැලසුම් කර ඇති බවටයි.\nඑම ස්ථානයේ සී.සී.ටී.වී. දර්ශන පරීක්ෂා කිරීමේදී එම ව්‍යාපාරිකයා බැංකුවෙන් රැගෙන එන මුදල් යතුරුපැදියකින් පැමිණි අයෙකුට ලබාදෙන අයුරු නිරීක්ෂණය වී තිබෙනවා.\nපොලීසිය සිදුකළ ප්‍රශ්න කිරීම් වලදී අනාවරණ වී ඇත්තේ අදාළ ව්‍යාපාරිකයා තම මිතුරෙකු මෙම ව්‍යාජ මුදල් කොල්ලය සඳහා යොදා ගෙන ඇති බවයි.\nඒ අනුව, අදාල ව්‍යාපාරිකයාගෙන් ප්‍රකාශ සටහන් කර ගැනීමෙන් අනතුරුව ඔවුන් මුදා හැරීමට බොරලැස්ගමුව පොලීසිය කටයුතු කළා.",
       "URL": "https://www.hirunews.lk/225975/ලක්ෂ-26-ක-ව්‍යාජ-මුදල්-කොල්ලයක්-සැලසුම්-කළ-අයෙක්-පිළිබඳ-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=3104"
}