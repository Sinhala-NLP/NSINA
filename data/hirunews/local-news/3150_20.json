{
       "Source": "hirunews",
       "Timestamp": "Thursday, 12 September 2019 - 12:51",
       "Headline": "රාගම, ජාඇල, කඳාන, ඒකල සහ කටුනායකට පැය 3 කින් ජලය",
       "News Content": "ප්‍රධාන නල මාර්ගයේ බිඳ වැටීමක් හේතුවෙන් රාගම, ජාඇල, කඳාන, ඒකල සහ කටුනායක යන ප්‍රදේශවලට අත්හිටුවා තිබූ ජල සැපයුම ඉදිරි පැය 3 ක කාලය තුළ ලබාදීමට හැකිවනු ඇති බව ජාතික ජලසම්පාදන හා ජලාපවහන මණ්ඩලය පවසනවා.\nප්‍රධාන නළ මාර්ගයේ අලූත්වැඩියාවක් හේතුවෙන් පෙරේදා පෙරවරු 9 සිට පැය 18 ක කාලයක් එම ප්‍රදේශවලට ජල සැපයුම අත්හිටුවීමටයි එම මණ්ඩලය පියවර ගනු ලැබුවේ.\nකෙසේ වෙතත් එහි නඩත්තු කටයුතු සිදුකරන අවස්ථාවේදී යළි ප්‍රධාන නළ මාර්ගයේ බිඳ වැටීමක් සිදුව තිබෙනවා.\nමේ හේතුවෙන් අදාළ ප්‍රදේශවලට තවමත් ජල සැපයුම අත්හිටුවා ඇති බවයි එම ප්‍රදේශවල ජනතාව හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/224120/රාගම-ජාඇල-කඳාන-ඒකල-සහ-කටුනායකට-පැය-3-කින්-ජලය",
       "Category": "Local News",
       "Parent URL": "https://www.hirunews.lk/local-news.php?pageID=3150"
}