{
       "Source": "hirunews",
       "Timestamp": "Friday, 14 December 2018 - 14:19",
       "Headline": "බේරුවල හෙරොයින් සිද්ධියට අත්අඩංගුවට ගත් ට්‍රෝලර් යාත්‍රාවේ හිමිකරු රිමාන්ඩ්",
       "News Content": "පොලිස් මත්ද්‍රව්‍ය නාශක කාර්යාංශය විසින් බේරුවල - බලපිටිය මුහුදු සීමාවේදී අත්අඩංගුවට ගත් බෝට්ටුවට හෙරොයින් තොගය ලබාදුන් ට්‍රෝලර් යාත්‍රාවේ හිමිකරු ලබන 20 වනදා දක්වා රක්ෂිත බන්ධනාගාර ගත කර තිබෙනවා.\nඒ සැකකරු අද කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nමොහුගේ බේරුවල පිහිටි නිවස ඊයේ අපරාධ පරීක්ෂණ දෙපාර්තමේන්තුව පරීක්ෂා කළ අතර එහි තිබී අධි තාක්ෂණික දුරකථන දෙකක් සහ මුදලින් රුපියල් ලක්ෂ 59 ක් සොයා ගනු ලැබුවා.\nයටියන්තොට ප්‍රදේශයේදී අත්අඩංගුවට ගත් මොහු 44 හැවිරිදි බේරුවල - මොරගල්ල ප්‍රදේශයේ පදිංචිකරුවෙකු වනවා.\nබේරුවල - බලපිටිය මුහුදු තීරයේදී පසුගිය දා අත්අඩංගුවට ගත් කිලෝග්‍රෑම් 231ක් බරැති මෙම මත්ද්‍රව්‍ය තොගයේ වටිනාකම රුපියල් මිලියන 2778 ක්.\nසිද්ධිය සම්බන්ධයෙන් පළමුව අත්අඩංගුවට ගත් කුඩා බෝට්ටුවේ සිටි පුද්ගලයන් දෙදෙනා ද රක්ෂිත බන්ධනාගාර ගත කරනු ලැබුවේ ලබන 20 වනදා දක්වායි.",
       "URL": "https://www.hirunews.lk/206141/බේරුවල-හෙරොයින්-සිද්ධියට-අත්අඩංගුවට-ගත්-ට්‍රෝලර්-යාත්‍රාවේ-හිමිකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3605"
}