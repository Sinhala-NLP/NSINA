{
       "Source": "hirunews",
       "Timestamp": "Tuesday, 15 December 2020 - 14:22",
       "Headline": "අබ්දුල් රාසික් පාස්කු කොමිසම හමුවේ දුන් සාක්ෂිය (වීඩියෝ)",
       "News Content": "සිලෝන් තව්හිද් ජමාත් සංවිධානයේ ලේකම් අබ්දුල් රාසික්ගෙන් ජනාධිපති කොමිසම ඊයේ (14) පළමුවරට විමසුවා.\nකටුවාපිටිය බෝම්බකරුගේ බිරිද වූ මේවනවිට රටින් පළාගොස් ඇති බවට සැක කෙරෙන සාරා ජෙස්මින් නමැත්තිය කටුවාපිටිය බෝම්බකරුට බලහත්කාරයෙන් විවාහ කර දුන් බවට චෝදනා එල්ල වී ඇත්තේ ද අබ්දුල් රාසික්ටයි.\nඑමෙන්ම සහරාන් හෂීම්ට කාත්තන්කුඩියේ තව්හිද් ජමාත් සංවිධානයේ කාර්‍යාලයක් ස්ථාපිත කිරීමට පවා උදව් කළේ අබ්දුල් රාසික් නැමැත්තා බවට ජනාධිපති කොමිසම හමුවට මේ වනවිට සාක්ෂි ඉදිරිපත්ව තිබෙනවා.\nපාස්කු ප්‍රහාරය සම්බන්ධයෙන් විමර්ශනය කෙරෙන ජනාධිපති කොමිසම හමුවේ සාක්ෂි ලබාදීමට සිලෝන් තව්හීද් ජමාත් සංවිධානයේ ලේකම් අබ්දුල් රාසික් නමැත්තා ඊයේ කැඳවා තිබුණා.\nජනාධිපති කොමිසමේ සභාපති විනිසුරු -\n\" මේ කොමිසම පත්වුණාට පසු ඔබ විසින් සියලු තව්හිද් සංවිධානවලට ලිපියක් යොමුකරලා තිබුණා නේද සියලු සංවිධාන එක්වෙලා මේ කොමිසමට සාක්ෂි දෙන්න යමු කියලා ?\"\nඅබ්දුල් රාසික් - ලේකම් - සිලෝන් තව්හීද් ජමාත් -\n\" ඔව් පණිවිඩයක් යොමුකළා \"\nජනාධිපති කොමිසමේ සභාපති විනිසුරු -\n\" ලංකාවේ දැනට තව්හිද් සංවිධාන කීයක් විතර තියෙනවා ද ?\"\nඅබ්දුල් රාසික් - ලේකම් - සිලෝන් තව්හීද් ජමාත් -\n\" ලංකාවේ විවිධ ප්‍රදේශවල තව්හිද් සංවිධාන 14ක් හෝ 15ක් තිබෙනවා \"\nජනාධිපති කොමිසමේ සභාපති විනිසුරු -\n\" ඇයි ඔබ ඒ සංවිධානවල නායකයින්ට ලිපි නොයවා ප්‍රසිද්ධියේ ෆේස්බුක් දැම්මේ ඔබේ ඔය පණිවිඩය ?\"\nඅබ්දුල් රාසික් - ලේකම් - සිලෝන් තව්හීද් ජමාත් -\n\" ඒ සංවිධානවල යම් යම් වෙනස්කම් නිසා සන්නිවේදනය කරගන්න බැරි වුණා. ඒකයි ෆේස්බුක් දැම්මේ \"\nජනාධිපති කොමිසමේ සභාපති විනිසුරු -\n\" එයින් ඔබ උත්සහ කළේ තව්හිද් සංවිධාන අතර තිබෙන යම් යම් වෙනස්කම් කිසිවක් කොමිසමට හෙළිනොකරන්නයි. එහෙනම් මේකට පිළිතුරු දෙන්න.. 2017 නොවැම්බර් 12 කාත්තන්කුඩි හිස්බුල්ලා ශාලාවේ ඔබ රැස්වීමක් පැවැත්වූවා නේද ?\nඅබ්දුල් රාසික් - ලේකම් - සිලෝන් තව්හීද් ජමාත් -\n\" මට එහෙම මතකයක් නැහැ ස්වාමිනි \"\nජනාධිපති කොමිසමේ සභාපති විනිසුරු -\n\" කොමිසමට සාක්ෂි තියෙනවා. ඔබ ඒ රැස්වීමේදි කියලා තියෙනවා 'අපි පවසන්නේ බෞද්ධ ආගමට මුල් තැන දී සෙසු ආගම්වලට සමතැන දීම වළකා සියලු ආගම්වලට සර්ව ආගමිකව රට ගෙන යා යුතුයි' කියලා..\"\nඅබ්දුල් රාසික් - ලේකම් - සිලෝන් තව්හීද් ජමාත් -\n\" නැහැ ස්වාමිනි වෙනත් තැනක තිබුණ රැස්වීමකදී මැතිවරණ පනත හා ආණ්ඩුක්‍රම ව්‍යවස්ථාව සංශෝධනය වියයුතු ආකාරය ගැනනම් කතා කළා.\"\nඅනතුරුව සාක්ෂිකාර අබ්දුල් රාසික්ගෙන් සාක්ෂි විමසීම කල් තැබුණා.\nඒ අනුව දෙවන දිනටත් සාක්ෂි ලබාදීමට ඔහු අද පෙරවරුවේ ජනාධිපති කොමිසම හමුවේ පෙනී සිටියා.\nමේ අතර පාස්කු ප්‍රහාරය සම්බන්ධයෙන් සැකපිට අත්අඩංගුවට ගෙන අපරාධ පරීක්ෂණ දෙපාර්තමේන්තුව භාරයේ රඳවාගෙන සිටින නීතිඥ හිජාස් හිස්බුල්ලා මහතා හමුවීම සඳහා හෙට පස්වරු 2.30 ට ඔහුගේ නීතිඥවරුන්ට ප්‍රවේශය සලසා දිය හැකි බව නීතිපතිවරයා අද අභියාචනාධිකරණයට දැනුම් දුන්නා.\nනීතිපතිවරයා වෙනුවෙන් පෙනී සිටි අතිරේක සොලිස්ටර් ජනරාල් සුසන්ත බාලපටබැඳි මහතා මෙම දැනුම් දුන්නේ අවම වශයෙන් පැය භාගයක් සැකකරු හමුවී උපදෙස් ලබා ගැනීමට අවස්ථාව සැලසෙන බවයි.\nඑම අවස්ථාවට නීතිඥවරු දෙදෙනෙකුට සහභාගී විය හැකි බවද අතිරේක සොලිසිටර් ජෙනරාල්වරයා අධිකරණයට",
       "URL": "https://www.hirunews.lk/257086/අබ්දුල්-රාසික්-පාස්කු-කොමිසම-හමුවේ-දුන්-සාක්ෂිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2273"
}