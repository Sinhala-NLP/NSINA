{
       "Source": "hirunews",
       "Timestamp": "Sunday, 27 June 2021 - 10:25",
       "Headline": "ලක්ෂ 13කට අධික රන් අභරණ කොල්ල කෑ සැකකරුවන් දෙදෙනෙක් අල්ලයි",
       "News Content": "තණමල්විල, සර්වෝදය පාර ප්‍රදේශයේ නිවසකින් රුපියල් දහතුන් ලක්ෂයකට වැඩි වටිනාකමකින් යුත් රන් ආභරණ කොල්ල කෑ සැකකරුවන් දෙදෙනෙක්  තණමල්විල පොලිසිය විසින් අත්අඩංගුවට ගෙන තිබෙනවා.\nලද පැමිණිල්ලකට අනුව මෙම අත්අඩංගුවට ගැනීම සිදුකර ඇති අතර සැකකරුවන් තණමල්විල සහ කතරගම ප්‍රදේශවල පදිංචි වයස අවුරුදු තිහ සහ හතලිස්තුන යන වයස් වල පසුවන්නන්.\nමොවුන් අත්අඩංගුවට ගන්නා අවස්ථාවේ කොල්ල කෑ රන් ආභරණවලින් කොටසක් ද පොලිසිය විසින් සොයාගෙන ඇති අතර ඉතිරි ආභරණ අලෙවිකර තිබියදී සොයාගැනීමට හැකිවූ බවයි පොලිසිය සඳහන් කළේ.\nසැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/275445/ලක්ෂ-13කට-අධික-රන්-අභරණ-කොල්ල-කෑ-සැකකරුවන්-දෙදෙනෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1857"
}