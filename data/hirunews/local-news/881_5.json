{
       "Source": "hirunews",
       "Timestamp": "Friday, 09 September 2022 - 10:21",
       "Headline": "විභාග ප්‍රතිඵල වෙබ් අඩවිය හැක් කළ සිසුවෙක් අත්අඩංගුවට (වීඩියෝ)",
       "News Content": "ශ්‍රී ලංකා විභාග දෙපාර්තමේන්තුවේ නිල වෙබ් අඩවිය හැක් කළ පාසල් සිසුවෙකු කොළඹ අපරාධ විමර්ශන කොට්ඨාසය අත් අඩංගුවට ගෙන තිබෙනවා.\nමෙම ශිෂ්‍යයා ගාල්ලේ පදිංචිකරුවෙක් වන බවයි වාර්තා වන්නේ.\nඅදාළ ශිෂ්‍යයා විසින් මෙවර අධ්‍යයන පොදු සහතික පත්‍ර උසස් පෙළ විභාගයට මුහුණ දුන් සිසුන් 272,682 දෙදෙනාගේම විභාග ප්‍රතිඵල ලේඛනය සොරාගෙන තිබෙනවා.\nඔහු විසින් අදාළ ප්‍රතිඵල ලේඛනය බාගත කරගනිමින්, එය වෙනමම වෙබ් අඩවියක් හරහා විභාග අපේක්ෂකයින්ගේ නම ඇතුළත් කර සැණින් ප්‍රතිඵල ලැබීමට සලස්වා ඇති බවයි වාර්තා වන්නේ.\nසිදු කරන ලද විමර්ශනවල දී හෙළි වී ඇත්තේ මෙම සිසුවා 5000ක පමණ සාමාජිකයින් සිටිනා වෙබ් අඩවි හැක් කරන කණ්ඩායමක ද සාමාජිකයෙකු ලෙස කටයුතු කරන බවයි.",
       "URL": "https://www.hirunews.lk/314938/විභාග-ප්‍රතිඵල-වෙබ්-අඩවිය-හැක්-කළ-සිසුවෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=881"
}