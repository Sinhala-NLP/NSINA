{
       "Source": "hirunews",
       "Timestamp": "Thursday, 09 November 2017 - 16:00",
       "Headline": "විද්‍යුත් මෝටර් රථ ලක්ෂ 10 කින් අඩු කෙරේ - සුඛෝපභෝගි වාහන බදු ලක්ෂ 25 කින් ඉහළ දමන්නත් අයවැයෙන් යෝජනා",
       "News Content": "නීල හරිත අයවැය තේමාව යටතේ විද්‍යුත් මෝටර් රථ රුපියල් ලක්ෂ 10 කින් අඩු කිරීමත් අධි සුඛෝපභෝගි වාහන බද්ද ලක්ෂ 25 කින් වැඩි කිරීමටත් තීරණය කර ඇති බව මුදල් අමාත්‍ය මංගල සමරවීර අයවැය පාර්ලිමේන්තුවට ඉදිරිපත් කරමින් ප්‍රකාශ කළා.\nඑමෙන්ම ත්‍රිරෝද රථ ආනයන බද්ද රුපියල් 50,000 කින් ඉහළ දැමීමටයි මෙවර අයවැයෙන් තීරණය කර ඇත්තේ.\nජංගම දුරකථන කුළුණු සදහා නව බද්දක් ද පැනවීමට මෙවර අයවැයෙන් යෝජනා වී තිබෙනවා.\n2018 වසර සඳහා වන අයවැය යෝජනාවලිය පාර්ලිමේන්තුවට ඉදිරිපත් කිරීම මුදල් හා ජනමාධ්‍ය අමාත්‍ය මංගල සමරවීර විසින් මීට සුළු මොහොතකට පෙර ආරම්භ කළා.\nමේ අතර, යතුරුපැදි, මගී බස් රථ සහ මෝටර් රථ සදහා නව කාබන් බද්දක් ද හදුන්වාදීමට පියවර ගෙන ඇති බවයි අමාත්‍ය මංගල සමරවීර ප්‍රකාශ කළේ.",
       "URL": "https://www.hirunews.lk/175657/විද්‍යුත්-මෝටර්-රථ-ලක්ෂ-10-කින්-අඩු-කෙරේ-සුඛෝපභෝගි-වාහන-බදු-25-ඉහළ-දමන්නත්-අයවැයෙන්-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=4227"
}