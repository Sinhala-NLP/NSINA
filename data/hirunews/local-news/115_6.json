{
       "Source": "hirunews",
       "Timestamp": "Tuesday, 08 August 2023 - 8:57",
       "Headline": "උමාරා සිංහවංශගෙන් රාජ්‍ය පරිපාලන හා ස්වදේශ කටයුතු අමාත්‍යාංශයේ විමර්ශන අංශයට ප්‍රකාශයක්",
       "News Content": "ලංකා ප්‍රිමියර් ලීග් ක්‍රිකට් තරගාවලියේ සමාරම්භක උත්සවයේදී ජාතික ගීය විකෘති කර ගායනා කිරීම සම්බන්ධයෙන් ප්‍රකාශයක් ලබා දීම සඳහා ගායන ශිල්පිනි උමාරා සිංහවංශ රාජ්‍ය පරිපාලන හා ස්වදේශ කටයුතු අමාත්‍යාංශයේ විමර්ශන අංශයට පැමිණ තිබෙනවා.\nඊයේ ඇය මෙලෙස අදාළ විමර්ශන අංශයට පැමිණ ප්‍රකාශය ලබා දුන් බවයි එම අමාත්‍යාංශයේ අතිරේක ලේකම් ධම්මික මුතුගල සඳහන් කළේ.\nඑහි දී ඇය ප්‍රකාශ කර ඇත්තේ, තමා ජාතික ගීය ගායනා කිරීමේදී “මහතා” යන වචන ප්‍රකාශ නොකළ බවයි.\nඑමෙන්ම එම ගායනය විද්‍යුත් මාධ්‍ය මගින් ප්‍රචාරය වීමේදී “මාතා” යන වචනය “මහතා” ලෙස ඇසෙන්නට ඇති බවද ඇය ප්‍රකාශ කර තිබෙනවා.\nමීට අමතරව සිද්ධිය සම්න්ධයෙන් ක්‍රිකට් පාලක මණ්ඩලයෙන් සහ අධ්‍යාපන අමාත්‍යාංශයේ සංගීත අංශයේ නියෝජ්‍ය අධ්‍යක්‍ෂවරයාගෙන් ද ප්‍රකාශ ලබාගෙන තිබෙනවා.",
       "URL": "https://www.hirunews.lk/344049/උමාරා-සිංහවංශගෙන්-රාජ්‍ය-පරිපාලන-හා-ස්වදේශ-කටයුතු-අමාත්‍යාංශයේ-විමර්ශන-අංශයට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=115"
}