{
       "Source": "hirunews",
       "Timestamp": "Monday, 30 July 2018 - 7:27",
       "Headline": "අමාත්‍යාංශ දෙකක ප්‍රධානීන් කෝප් කමිටුවට",
       "News Content": "විදුලි බලාගාරවලින් විදුලිය මිලදී ගැනීම සහ විදුලි ඒකකයක් සඳහා ගෙවන මිල සම්බන්ධයෙන් පැන නැගී ඇති අර්බුදකාරී තත්ත්වය පිළිබඳව කරුණු විමසීම සඳහා අමාත්‍යාංශ දෙකක ප්‍රධානීන් කෝප් කමිටුව හමුවට කැඳවා තිබෙනවා.\nවිදුලිබල හා පුනර්ජනනීය බලශක්ති සහ ජාතික ප්‍රතිපත්ති හා ආර්ථික කටයුතු අමාත්‍යාංශවල ලේකම්වරුන් මෙන්ම ලංකා විදුලිබල මණ්ඩලයේ හා ශ්‍රී ලංකා මහජන උපයෝගීතා කොමිෂන් සභාවේ සභාපතිවරුන් මෙලෙස කෝප් කමිටුව හමුවට කැඳවා ඇති බවයි වාර්තා වන්නේ.\nඅමාත්‍යාංශ ලේකම්වරුන් දෙදෙනාට සහ ආයතනවල සභාපතිවරුන් දෙදෙනාට ලබන මස 7 වනදා පාර්ලිමේන්තු සංකීර්ණයේ පැවැත්වෙන කෝප් කමිටු රැස්වීමට පැමිණෙන ලෙස දැනටමත් ලිඛිත දැනුම්දීමක් කර තිබෙනවා.\nඇඹිලිපිටිය පෞද්ගලික බලාගාරයකින් විදුලිය ලබාගෙන රුපියල් කෝටි 80 කට වඩා වැඩි මුදලක් ගෙවීම සම්බන්ධයෙන් මෙම කමිටුවේදී කරුණු විමසනු ඇති බවයි වාර්තාවන්නේ.",
       "URL": "https://www.hirunews.lk/196340/අමාත්‍යාංශ-දෙකක-ප්‍රධානීන්-කෝප්-කමිටුවට",
       "Category": "Local News",
       "Parent URL": "https://www.hirunews.lk/local-news.php?pageID=3825"
}