{
       "Source": "hirunews",
       "Timestamp": "Saturday, 24 February 2018 - 15:17",
       "Headline": "යතුරුපැදි අනතුරකින් තරුණයෙක් මරුට (ඡායාරූප)",
       "News Content": "දේවාලයකට යමින් සිටි තරුණයාට අතරමගදී සිදුවූ අදහාගත නොහැකි දේ\nගලෙන්බිඳුනු වැව ගෝමරන්කඩවල ප්‍රදේශයේදී සිදුවූ යතුරුපැදි අනතුරකින් තරුණයෙක් ජීවිතක්ෂයට පත්ව තිබෙනවා.\nඅද උදෑසන 8 ට පමණ මෙම අනතුර සිදුවී ඇත්තේ පැදිකරුට යතුරුපැදියේ වේගය පාලනය කර ගැනීමට නොහැකිව මාර්ගයෙන් ඉවතට පැන ගසක ගැටීමෙනුයි.\nහිසට සිදුවූ බරපතල තුවාල හේතුවෙන් 27 හැවිරිදි තරුණයා එම ස්ථානයේම මරණයට පත්ව ඇතැයි සඳහන්.\nඔහු දේවාලයක් වෙත යමින් සිටියදී අනතුරට ලක්ව ඇති බවයි අප වාර්තාකරු සඳහන් කළේ.\nමියගිය තරුණයාගේ මෘත ශරීරය ගලෙන්බිඳුනුවැව රෝහලේ තැන්පත් කර තිබෙනවා.\nසිද්ධිය පිළිබඳ ගලෙන්බිඳුනුවැව පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/184428/යතුරුපැදි-අනතුරකින්-තරුණයෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4065"
}