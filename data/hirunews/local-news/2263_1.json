{
       "Source": "hirunews",
       "Timestamp": "Monday, 21 December 2020 - 7:42",
       "Headline": "ශ්‍රී ලංකාව  සමඟ ටෙස්ට් තරඟාවලියට එන දකුණු අප්‍රිකානු පිළේ කොරෝනා පරීක්ෂණ ප්‍රතිඵලය නිකුත්වෙයි",
       "News Content": "ශ්‍රී ලංකාවට එරෙහි දකුණු අප්‍රිකා ටෙස්ට් සංචිතයට නම් කර ඇති සියලු‍ ක්‍රීඩකයින් කොරෝනා වෛරසයෙන් නිදහස් බවට වෛද්‍ය පරීක්ෂණවලදී තහවුරු වී තිබෙනවා.\nදකුණු අප්‍රිකානු සංචිතයට නම් කර සිටි ක්‍රීඩකයින් දෙදෙනෙකුට කොරෝනා වෛරසය ආසාදනය වී ඇති බවට පසුගියදා අණාවරණය වීමත් සමඟයි සියලු ක්‍රීඩකයින්ට වෛද්‍ය පරීක්ෂණ පවත්වනු ලැබුවේ.\nපසුව අදාළ ක්‍රීඩකයින් සංචිතයෙන් ඉවත් කර වෙනත් ක්‍රීඩකයින් ඊට ආදේශ කර තිබුණා.\nමෙම තත්ත්වයත් සමඟ දෙරට අතර තරගාවලිය සම්බන්ධයෙන් පැවති අවිනිශ්චිතභාවය මඟ හැරී යනු ඇති.\nදෙරට අතර පළමු ටෙස්ට් තරඟය ලබන 26 වනදා, සෙන්චූරියන්හී දී ආරම්භ වීමට නියමිතයි.",
       "URL": "https://www.hirunews.lk/257517/ශ්‍රී-ලංකාව-සමඟ-ටෙස්ට්-තරඟාවලියට-එන-දකුණු-අප්‍රිකානු-පිළේ-කොරෝනා-පරීක්ෂණ-ප්‍රතිඵලය-නිකුත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2263"
}