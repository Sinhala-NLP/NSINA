{
       "Source": "hirunews",
       "Timestamp": "Wednesday, 02 August 2023 - 15:19",
       "Headline": "අස්වැසුම නිසි කළමනාකරණයෙන් සිදුවූයේ නැහැ - බැංකු සංගමයෙන් චෝදනා",
       "News Content": "අස්වැසුම වැඩසටහන නිසි කළමනාකරණයකින් තොරව ක්‍රියාත්මක කිරීම නිසා එහි අවසාන බලපෑම සිදුව ඇත්තේ රාජ්‍ය බැංකු පද්ධතියට බව ලංකා බැංකු සේවක සංගමය පවසනවා.\nඒ අනුව මේ වන විට දිවයින පුරා සියලු රාජ්‍ය බැංකු ඉදිරිපිට ප්‍රතිලාභින් ගිණුම් ආරම්භ කිරීම සදහා පෝලීම්වල රැඳී සිටිම හේතුවෙන් දෛනික බැංකු සේවාවන්ට ද බලපෑම් එල්ල වී ඇති බවයි එම සංගමය පවසන්නේ.\nඅප ප්‍රාදේශිය වාර්තාකරුවන් සදහන් කළේ අද දිනයේත් අස්වැසුම් ප්‍රතිලාභින් ඊට අදාළ ගිණුම් විවෘත කිරීමට රාජ්‍ය බැංකු ඉදිරිපිට පෝලිම්වල රැඳී සිටින බවයි.\nලංකා බැංකු සේවක සංගමයේ ප්‍රධාන ලේකම් රන්ජන් සේනානයක කියා සිටියේ අස්වැසුම් ප්‍රතිලාභි ගිණුම් විවෘත කිරීම සදහා පැමිණෙන ජනතාව සහ බැංකු සේවකයින් පත්ව ඇති අපහසුතාවයට බලධාරින් වගකිව යුතු බවයි.",
       "URL": "https://www.hirunews.lk/343395/අස්වැසුම-නිසි-කළමනාකරණයෙන්-සිදුවූයේ-නැහැ-බැංකු-සංගමයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=130"
}