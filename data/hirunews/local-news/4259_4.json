{
       "Source": "hirunews",
       "Timestamp": "Sunday, 22 October 2017 - 14:53",
       "Headline": "දෙමව්පියන්ගේ පැමිණීම ප්‍රමද වූ කේන්තියට 20 හැවිරිදි තරුණයෙක් නිවසට ගිනි තියයි (ඡායාරූප)",
       "News Content": "තම ජීවත්ව සිටින නිවසට තරුණයෙකු විසින් ගිනි තැබූ පුවතක් බේරුවල, කාලවිල ප්‍රදේශයෙන් වාර්තා වනවා.\nමනස සෙමෙන් වැඩෙන 20 හැවිරිදි පසුවූ මෙම තරුණයා තනිකර දමා සිය මව සහ පියා පෞද්ගලික ගමනක් ගොස් ඇති අතර ඔවුන් නැවත පැමිණීම ප්‍රමාදවීම\nහේතුවෙන් කෝපයට පත්ව මෙම ගිනි තැබීම සිදුකට ඇති බව පොලිස් පරීක්ෂණ වලදී අනාවරණය වී ඇත්තේ.\nනිවස තුළ තිබූ කඩදාසි තොගයක් පිලිස්සෙන්නට සලස්වා නිවාස ගිනිගැනීමට සලස්වා ඇති බවයි වාර්තා වන්නේ.\nඅලුත්ගම පොලීසිය විසින් කළුතර නගර සභාවේ ගිනි නිවන ඒකකය කැඳවා ගින්න නිවා දැමීමේ කටයුතු සිදුකර තිබෙනවා.\nසිද්ධිය සම්බන්ධයෙන් වැඩිදුර පරීක්ෂණ අලුත්ගම පොලිසිය විසින් සිදුකරන බවයි අප වාර්තාකරු පැවසුවේ.\nමෙම සිදුවීම සම්බන්ධයෙන් තරුණයාගේ දෙමව්පියන්ට පොලිසිය විසින් අවවාද කර තිබූ බවටද අප වාර්තාකරු වැඩිදුරටත් සඳහන් කළා.\nඡායාරූප - අලුත්ගම, තුසිත කුමාර ද සිල්වා",
       "URL": "https://www.hirunews.lk/174133/දෙමව්පියන්ගේ-පැමිණීම-ප්‍රමද-වූ-කේන්තියට-20-හැවිරිදි-තරුණයෙක්-නිවසට-ගිනි-තියයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4259"
}