{
       "Source": "hirunews",
       "Timestamp": "Saturday, 30 June 2018 - 11:13",
       "Headline": "යුද හමුදා බ්‍රිගේඩියර්වරුන් 5 දෙනෙකුට මේජර් ජෙනරාල් තනතුරු",
       "News Content": "ශ්‍රී ලංකා යුද හමුදාවේ බ්‍රිගේඩියර්වරුන් 5 දෙනෙකු, ජනාධිපති මෛත්‍රීපාල සිරිසේන විසින් මේජර් ජෙනරාල් තනතුරුවලට උසස් කර තිබෙනවා.\nඑමෙන්ම කපිතාන්වරුන් 34 දෙනෙකු ද මේජර් තනතුරට උසස් කර ඇති බවයි ශ්‍රී ලංකා යුද හමුදා ලේකම් කාර්යාලය නිකුත් කළ නිවේදනයක දැක්වෙන්නේ.\nමෙලෙස මේජර් ජෙනරාල් තනතුරුවලට උසස් කරන ලද බ්‍රිගේඩියර්වරුන් 5 දෙනාම මානුෂීය මෙහෙයුමේදී විශාල මෙහෙවරක් ඉටු කරන ලද බවත්, ත්‍රස්තවාදයෙන් සහ බෙදුම්වාදයෙන් රට ගලවා ගැනීමට කටයුතු කළ බවත්, යුද හමුදාව නිකුත් කළ නිවේදනයේ සඳහන්.",
       "URL": "https://www.hirunews.lk/194213/යුද-හමුදා-බ්‍රිගේඩියර්වරුන්-5-දෙනෙකුට-මේජර්-ජෙනරාල්-තනතුරු",
       "Category": "Local News",
       "Parent URL": "https://www.hirunews.lk/local-news.php?pageID=3871"
}