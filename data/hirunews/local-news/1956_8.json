{
       "Source": "hirunews",
       "Timestamp": "Thursday, 13 May 2021 - 17:03",
       "Headline": "දිස්ත්‍රික්ක දෙකක ප්‍රාදේශීය ලේකම් කොට්ඨාශ 15 කට නායයාමේ අවදානම් නිවේදනයක්",
       "News Content": "ගාල්ල සහ කළුතර දිස්ත්‍රික්කවල නායයාමේ අවදානමක් සහිත ප්‍රාදේශීය ලේකම් කොට්ඨාශ 15 කට ජාතික ගොඩනැගිලි පර්යේෂණ සංවිධානය නායයාමේ අවදානම් නිවේදනයක් නිකුත් කර තිබෙනවා.\nඒ අනුව ගාල්ල දිස්ත්‍රික්කයේ නියාගම, ඇල්පිටිය, නාගොඩ, නෙළුව, බද්දේගම, තවලම සහ යක්කලමුල්ල සහ කළුතර දිස්ත්‍රික්කයේ හොරණ යන ප්‍රාදේශීය ලේකම් කොට්ඨාශවල හඳුනා ගත් ස්ථාන වෙත මෙම නායයාමේ අවදානම නිකුත් කෙරුණේ හෙට පස්වරු 3 දක්වායි.\nමීට අමතරව, කළුතර දිස්ත්‍රික්කයේම අගලවත්ත, වලල්ලාවිට, බුලත්සිංහල, පාලින්ද නුවර, ඉංගිරිය, මතුගම සහ දොඩම්ගොඩ යන ප්‍රාදේශීය ලේකම් කොට්ඨාශ වල නායයාම් හඳුනා ගත් ප්‍රදේශවලට දෙවන මට්ටමේ නායයාමේ අවදානම් නිවේදනයක් නිකුත් කිරීමට ද ජාතික ගොඩනැගිලි පර්යේෂණ සංවිධානය පියවර ගෙන තිබෙනවා.",
       "URL": "https://www.hirunews.lk/271268/දිස්ත්‍රික්ක-දෙකක-ප්‍රාදේශීය-ලේකම්-කොට්ඨාශ-15-කට-නායයාමේ-අවදානම්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1956"
}