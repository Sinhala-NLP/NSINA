{
       "Source": "hirunews",
       "Timestamp": "Wednesday, 26 October 2016 - 12:57",
       "Headline": "ලබන වසරේ දන්ත ධාතූන් වහන්සේ ප්‍රදර්ශනයක්",
       "News Content": "ලබන වසරේ පැවැත්වෙන ලෝක බෞද්ධ සමුළුවට සමගාමීව විශේෂ දළදා ප්‍රදර්ශනයක් පැවැත්වීමට අවධානය යොමුවී තිබෙනවා.\nබුද්ධ ශාසන අමාත්‍යාංශය සදහන් කළේ ලබන වසරේ මැයි මස 11, 12 සහ 13 යන දිනයන්හි දී ලෝක බෞද්ධ සමුළුව මෙරට පැවැත්වීමට ජගත් සංවිධානයේ වෙසක් දින කමිටුවේ එකඟතාවය පළ වී ඇති බවයි.\nජනාධිපතිවරයාගේ ප්‍රධානත්වයෙන් පැවැත්වෙන මෙහි සමාරම්භක උත්සවයට ඉන්දීය අග්‍රාමාත්‍ය නරේන්ද්‍ර සිං මෝදි එක්වනු ඇති.\nමෙම ලෝක බෞද්ධ සමුළුව සදහා විදේශීය නියෝජිතයින් 2000 කට ප්‍රමාණයක් සහභාගි වීමට නියමිත බව බුද්ධ ශාසන අමාත්‍යාංශය සදහන් කළා.\nඑම පිරිසට දන්ත ධාතූන් වහන්සේ වැද පුදා ගැනීම සදහා මෙම විශේෂ දළදා ප්‍රදර්ශනය පැවැත්වීමට සැලසුම් කර ඇති බවයි එම අමාත්‍යාංශය වැඩිදුරටත් කියා සිටියේ.",
       "URL": "https://www.hirunews.lk/146105/ලබන-වසරේ-දන්ත-ධාතූන්-වහන්සේ-ප්‍රදර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=4822"
}