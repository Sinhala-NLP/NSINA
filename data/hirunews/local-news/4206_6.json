{
       "Source": "hirunews",
       "Timestamp": "Wednesday, 22 November 2017 - 14:58",
       "Headline": "ජනපති ලබන 28 වනදා කොරියානු සංචාරයක",
       "News Content": "ජනාධිපති මෛත්‍රිපාල සිරිසේන ලබන 28 වනදා දකුණු කොරියාව බලා පිටත්ව යාමට නියමිතව තිබෙනවා.\nකොරියානු ජනාධිපති මූන් ජේ ඉන් ගේ ඇරයුමකට අනුව අදාළ සංචාරය සිදුකරන බවයි ජනාධිපති මාධ්‍ය ඒකකය සඳහන් කළේ.\nකොරියානු ජනාධිපතිවරයා සහ ජනාධිපති මෛත්‍රිපාල සිරිසේන අතර ද්විපාර්ශවීය සාකච්ඡා නොවැම්බර් 29 වනදා පැවැත්වීමට නියමිතයි.\nආර්ථීක සහයෝගීතාව, ආර්ථික සංවර්ධන අරමුදල් සහ සංස්කෘතික සහයෝගීතාව සම්බන්ධ ගිවිසුම් කිහිපයකටද, මෙහිදී අත්සන් කිරීමට නියමිත බවයි ජනාධිපති මාධ්‍ය ඒකකය වැඩිදුරටත් සඳහන් කළේ.",
       "URL": "https://www.hirunews.lk/176660/ජනපති-ලබන-28-වනදා-කොරියානු-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=4206"
}