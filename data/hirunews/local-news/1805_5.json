{
       "Source": "hirunews",
       "Timestamp": "Wednesday, 21 July 2021 - 17:00",
       "Headline": "රාජ්‍ය බදු ආදායමෙන් 86%ක්ම වැටුප් සහ විශ්‍රාම වැටුප් ගෙවීමට වැයවන බව ඇමති බන්දුල කියයි",
       "News Content": "රාජ්‍ය බදු ආදායමෙන් සියයට 86ක්ම රාජ්‍ය සේවක හා විශ්‍රාම වැටුප් ගෙවීමට වැය කරන බවත්, රාජ්‍ය සේවකයින්ගේ වැටුප් වැඩි කිරීමට නම් ජනතාව මත පනවන බදු ඉහළ දැමිය යුතු බව වෙළඳ අමාත්‍ය ආචාර්ය බන්දුල ගුණවර්ධන ප්‍රකාශ  කළා.\nඑසේ නොමැතිනම් රාජ්‍ය දේපළ විකිණීම හෝ ණය ගැනීම කළ යුතු බවටයි රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකට එක්වෙමින් අමාත්‍යවරයා සඳහන් කළේ.\nපසුගිය වර්ෂයේ රජයට ලැබුණු බදු ආදායම වූ රුපියල් බිලියන 1,216න් බිලියන 1,052ක් විශ්‍රාමික සහ රාජ්‍ය සේවක වැටුප් ගෙවීම සඳහා වැය කර ඇති අතර, වැටුප් ගෙවීමෙන් පසු රජයේ බදු ආදායමෙන් ඉතිරි වන්නේ රුපියල් බිලියන 164ක් බවයි අමාත්‍යවරයා එහිදී පෙන්වා දුන්නේ.",
       "URL": "https://www.hirunews.lk/277617/රාජ්‍ය-බදු-ආදායමෙන්-86ක්ම-වැටුප්-සහ-විශ්‍රාම-වැටුප්-ගෙවීමට-වැයවන-බව-ඇමති-බන්දුල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1805"
}