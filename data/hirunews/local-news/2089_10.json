{
       "Source": "hirunews",
       "Timestamp": "Sunday, 14 March 2021 - 14:02",
       "Headline": "මොරවක නගරයෙනුත් ආසාදිතයන් (වීඩියෝ)",
       "News Content": "කොවිෂීල්ඩ් එන්නත් ලබාගැනීමෙන් පසු සංකූලතා ඇතිවීම මෙරටින් වාර්තා වී ඇත්තේ අවස්ථා කිහිපයකදී පමණක් බව මහජන සෞඛ්‍ය පරීක්ෂකවරුන්ගේ සංගමය පවසනවා.\nමේ අතර, ගතවූ පැය 24 තුළ මෙරටින් කොවිඩ් ආසාදිතයින් 314 දෙනෙකු වාර්තා වීමත් සමග මෙරට සමස්ත ආසාදිතයින් සංඛ්‍යාව 87600 දක්වා ගියා.\nගතවූ පැය 24 තුළ මෙරටින් හඳුනාගත් ආසාදිතයින් 314 දෙනා අතුරින් 33 දෙනෙකු විදෙස් රටවල සිට පැමිණි පුද්ගලයින්.\nසෙසු ආසාදිතයින් 281 දෙනා දේශීයව හඳුනාගත් අයයි.\nඒ අනුව මෙරට සමස්ත කොවිඩ් ආසාදිතයින් සංඛ්‍යාවද 87600ක් ලෙස ඉහළ ගියා.\nමේ අතර, ඊයේ දිනයේ තවත් කොවිඩ් මරණයක් වාර්තා වූ අතර, එලෙස මියගොස් ඇත්තේ හෝමාගම මූලික රෝහලේ ප්‍රතිකාර ලබමින් සිටි 48 හැවිරිදි කාන්තාවක්.\nඒ අනුව මෙරට සමස්ත කොවිඩ් මරණ සංඛ්‍යාව දැක්වුණේ 526ක් ලෙසයි.\nපසුගිය දින කිහිපය තුළ මොරවක නගරය ආශ්‍රිතව අහඹු ලෙස තෝරාගත් පුද්ගලයින්ට කොවිඩ් පරීක්ෂණ සිදුකර ඇති අතරල 12 වැනිදා සිදුකළ කොවිඩ්\nපරීක්ෂණ 295ක් අතුරින් පුද්ගලයින් 51 දෙනෙකුට වෛරසය ආසාදනය වී ඇති බව තහවුරු වී තිබෙනවා.\nමොරවක සෞඛ්‍ය වෛද්‍ය නිලධාරී කාර්යාලය සඳහන් කළේ එලෙස හඳුනාගත් ආසාදිතයින් වෙළෙඳසැල් සේවකයින්ල අවශ්‍යතා සඳහා නගරයට පැමිණි පුද්ගලයින් මෙන්මල තේ කර්මාන්ත ශාලාවක සේවකයින් පිරිසක්වන බවයි.\nඒ අනුව දින 3ක කාලයක් සඳහා මොරවක නගරයේ වෙළෙඳ සැල් තාවකාලිකව වසා දැමීමට වෙළෙඳ සංගමය තීරණය කර ඇතැයි අප වාර්තාකරු සඳහන් කළා.\nනෝර්වුඩ් ප්‍රාදේශීය සභාවේ උප සභාපතිවරයාටල ඔහුගේ මවට සහ ඔහුට අයත් වෙළෙඳසැලක සේවකයෙකුට කොවිඩ් ආසාදනය වී තිබෙනවා.\nමේ හේතුවෙන් නෝර්වුඩ් ප්‍රා දේශීය සභාවේ සභාපතිවරයා ඇතුළු මන්ත්‍රීවරුන් 21 දෙනෙකු නිරෝධායනයට යොමුකෙරුණා.\nකොවිඩ් ආසාදිත උපසභාපතිවරයාගේ බිරිඳට මීට පෙර වෛරසය ආසාදනය වී තිබෙනවා.\nවව්නියාව පෞද්ගලික ඇඟලුම් කම්හලක 21 දෙනෙකුට කොවිඩ් ආසාදනය වී ඇතැයි වව්නියාව මහජන සෞඛ්‍ය පරීක්ෂක කාර්යාලය පවසනවා.\nඅදාළ කර්මාන්ත ශාලාවේ සේවකයින් 700කට අධික පිරිසක් සේවය කරන අතර, ආසාදිතයන්ගේ සමීපතම ආශ්‍රිතයින් කොවිඩ් පරීක්ෂණ සඳහා යොමුකර තිබෙනවා.\nමේ අතර දෛනිකව කොවිඩ් පරීක්ෂණ 25,000ක් සිදු කිරීමේ හැකියාව මෙරට පැවතියද පරීක්ෂණ 4000කට ආසාන්න සංඛ්‍යාවක් පමණක් සිදු කිරීම\nගැටලු සහගත තත්ත්වයක් බව වෛද්‍ය රසායානාගාර වෘත්තීයවේදීන්ගේ සංගමය පෙන්වා දෙනවා.\nමේවන විට ජනතාව නිරෝධායන නීති උල්ලංඝනය කරමින් කටයුතු කිරීම ඉහළ ගොස් ඇති බැවින් ඒ සම්බන්ධව නීතිය දැඩිව ක්‍රියාත්මක කිරීමට පොලිසියේ\nඅවධානය යොමුව තිබෙනවා.\nමේ අතර, කෙටි කාලීනව විදෙස්ගත පුද්ගලයින් යළි මෙරටට පැමිණීමේදී අනුගමනය කළ යුතු මාර්ගෝපදේශ මාලාවක් සෞඛ්‍ය අමාත්‍යාංශය නිකුත් කර\nතිබෙනවා.\nපසුගිය 10 වැනිදා සිට ක්‍රියාත්මක වන පරිදි නිකුත් කර ඇති අදාළ මාර්ගෝපදේශවල දැක්වෙන්නේ විශේෂ රාජ්‍ය සංචාරල නිල සංචාරල වෙළෙඳාම් කටයුතු සඳහා කෙටිකාලීනව විදෙස්ගතවන පුද්ගලයින් අනුගමනය කළ යුතු ක්‍රමවේදයි.\nමීට අමතරව නිර්දේශිත කොවිඩ් එන්නත් මාත්‍රා දෙකම ලබාගත් පුද්ගලයින් මෙරටට පැමිණීමේදී නිරෝධායනය වීම අවශ්‍ය නොවන බවද අදාළ මාර්ගෝපදේශ මාලාවේ වැඩිදුරටත් සඳහන්.",
       "URL": "https://www.hirunews.lk/265298/මොරවක-නගරයෙනුත්-ආසාදිතයන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2089"
}