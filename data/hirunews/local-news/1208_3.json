{
       "Source": "hirunews",
       "Timestamp": "Tuesday, 26 April 2022 - 19:22",
       "Headline": "විදුලි ගාස්තු වැඩිකිරිම සදහා අවසර දී නැහැ - මහජන උපයෝගිතා කොමිෂන් සභාව (වීඩියෝ)",
       "News Content": "විදුලි ගාස්තු වැඩිකිරීම සදහා කිසිදු අවසරයක් ලබා දී නැති බව ශ්‍රී ලංකා මහජන උපයෝගිතා කොමිෂන් සභාව අවධාරණය කළා.\nවිදුලි ගාස්තු සංශෝධනය සදහා ශ්‍රී ලංකා විදුලිබල පනතේ 30 වන වගන්තිය යටතේ ශ්‍රී ලංකා මහජන උපයෝගිතා කොමිෂන් සභාවේ අනුමැතිය ලබාගත යුතු වනවා.\nඑමෙන් ම ගාස්තු සංශෝධනයක් කෙරෙන්නේ නම් සංශෝධන යෝජනාව ජනතාව වෙත ඉදිරිපත්කර මහජන අදහස් ලබාගැනීමද අනිවාර්ය වනවා.\nඑම මහජන අදහස් විමසීම ශ්‍රී ලංකා මහජන උපයෝගිතා කොමිෂන් සභා පනතේ 17 වන වගන්තිය යටතේ පවත්වනු ලබනවා.",
       "URL": "https://www.hirunews.lk/302883/විදුලි-ගාස්තු-වැඩිකිරිම-සදහා-අවසර-දී-නැහැ-මහජන-උපයෝගිතා-කොමිෂන්-සභාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1208"
}