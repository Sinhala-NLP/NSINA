{
       "Source": "hirunews",
       "Timestamp": "Tuesday, 18 February 2020 - 12:42",
       "Headline": "ජපාන සහ ශ්‍රී ලංකා මිත්‍රත්වය සමීප සබඳතාවක්",
       "News Content": "ජපානයේ හොන්ගන්ජි පදනම හා විහාරස්ථානයේ අතිපූජ්‍ය ඔහානි චෝජුං ස්වාමීන් වහන්සේ වෙත ගෞරව ශාසන රත්න සම්මානය පිරිනැමීම අද පෙරවරුවේ සිදුකෙරුණා.\nඒ, අග්‍රාමාත්‍ය මහින්ද රාජපක්ෂ සහ කථානායක කරු ජයසූරියගේ ප්‍රධානත්වයෙන් පාර්ලිමේන්තු සංකීර්ණයේදියි.\nඑහිදී අග්‍රාමාත්‍යවරයා මෙලෙස අදහස් දැක්වුවා.\n‘‘ ජපානය සහ ශ්‍රී ලංකාව දශක ගණනාවක් තිස්සේ ඉතා සමීප සබඳතා පවත්වාගෙන ගියා. දුෂ්කර අවස්ථාවලදී අපේ රටවල් දෙක එකිනෙකාට බැදී සිටි බව කිව හැකියි. ද්වි පාර්ශවික රාජ්‍ය තාන්ත්‍රික සබඳතා මෙන්ම ජපානයේ සහ ශ්‍රී ලංකාවේ ජනතාව අතර සබදතාවන් ද විශිෂ්ඨයි. අතිපූජ්‍ය ඔහානි චෝජුං ස්වාමීන් වහන්සේ අද බුහුමන් ලැබීම ද ජපානයේ සහ ශ්‍රී ලංකාවේ බෞද්ධ ප්‍රජාවන් අතර සබැදියාවන්ගේ ආදර්ශනයක්. අතිපූජ්‍ය ඔහානි චෝජුං ස්වාමීන් වහන්සේ ථේරවාදී සහ මහායාන බුදුසමය අතර යහපත් සංවාදයක් පවත්වාගෙන යාමට මුල් වුණා.’’",
       "URL": "https://www.hirunews.lk/234691/ජපාන-සහ-ශ්‍රී-ලංකා-මිත්‍රත්වය-සමීප-සබඳතාවක්",
       "Category": "Local News",
       "Parent URL": "https://www.hirunews.lk/local-news.php?pageID=2895"
}