{
       "Source": "hirunews",
       "Timestamp": "Tuesday, 24 January 2023 - 16:44",
       "Headline": "පාන් අලෙවිය සියයට හැටකින් පහළට",
       "News Content": "යාපනයේ ජනතාව පාන් පාරිභෝජනය අඩු කිරීමත් සමගම පළාතේ පාන් අලෙවිය සියයට හැටකින් පමණ පහත වැටී ඇති බව යාපනය බේකරි හිමියෝ සදහන් කරනවා.\nපාන් ඇතුලු බේකරි නිෂ්පාදන වල මිල ඉහල යාම නිසා පාන් මිලදී ගෙන පාරිභෝජනය කිරීමට වඩා යාපනයේ ගොවීන් සතු හාල් හා ධාන්‍ය වලින් ආහාර නිෂ්පාදනය කර ගැනීම වඩා ලාභදායී නිසා ඔවුන් පාන් හා ඒ ආශ්‍රිත බේකරි නිෂ්පාදන මිලට ගැනීම අඩු කොට තිබෙනවා.\nපාන් අලෙවිය අඩු නිසා යාපනයේ බෙකරි හිමියෝ රුපියල් සීයට හා පනහට ලබා දෙනෙ කුඩා වර්ගයේ පාන් ගෙඩි නිෂ්පාදනය කිරීමට පටන් ගෙන ඇතත් ඒවා ද ජනතා ව මිලට ගැනීමට එතරම් උනන්දුවක් නොදක්වන බව යාපනයේ බේකරි හිමියෝ ප්‍රකාශ කළා.\nමේ අතර යාපනයේ ප්‍රධාන පෙලේ බේකරි හතක් පසුගිය කාලය තුළ වසා දමන්නට ඒවා යෙහි අයිතිකරු වන් පියවර ගෙන ඇති බවද වාර්තා වෙයි.",
       "URL": "https://www.hirunews.lk/325789/පාන්-අලෙවිය-සියයට-හැටකින්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=581"
}