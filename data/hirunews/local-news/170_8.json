{
       "Source": "hirunews",
       "Timestamp": "Wednesday, 19 July 2023 - 15:32",
       "Headline": "ලොව විශාලතම කාර්යාල ගොඩනැඟිල්ල ඉන්දියාවෙන්",
       "News Content": "ලොව විශාලතම කාර්යාල ගොඩනැඟිල්ල පිළිබඳව තොරතුරු වාර්තා වෙනවා.\nඉන්දියාවේ ගුජරාට්හි ගොඩනැගිල්ලක් මෙලෙස ලොව විශාලතම කාර්යාල ගොඩනැගිල්ල ලෙස වාර්තා අතරට එක් ව ඇති බවයි විදෙස් මාධ්‍ය වාර්තා කොට සිටින්නේ.\nවසර 80 ක් පුරා ලොව විශාලතම කාර්යාල ගොඩනැගිල්ල ලෙස පෙන්ටගනය සතුව පැවති වාර්තාව බිඳ දමමින් මෙම වාර්තාව ඉදිරියට පැමිණ ඇති අතර සූරට් ඩයමන්ඩ් බෝර්ස් නම් මහල් 15කින් යුතු මෙම ගොඩනැගිල්ල අක්කර 35ක වපසරියක පැතිර පවතිනවා.\nදියමන්ති වෙළෙඳ මධ්‍යස්ථානයක් වන මෙහි දියමන්ති ආශ්‍රිත ආභරණ නිපදවීම හා සම්බන්ධ වෘත්තිකයින් 65,000 ඉක්ම වූ පිරිසක් සේවය කරන බවයි වාර්තා වෙන්නේ.\nවසර 4ක කාලයක් මෙහි ඉදිකිරීම් කටයුතු සිදුකෙරුණු අතර එළැඹෙන නොවැම්බර් මාසයේ දී අගමැති මෝදි අතින් මෙය විවෘත කිරීමට නියමිත බවයි විදෙස් මාධ්‍ය වැඩිදුරටත් වාර්තා කොට සිටින්නේ.",
       "URL": "https://www.hirunews.lk/341778/ලොව-විශාලතම-කාර්යාල-ගොඩනැඟිල්ල-ඉන්දියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=170"
}