{
       "Source": "hirunews",
       "Timestamp": "Thursday, 16 December 2021 - 13:13",
       "Headline": "පොහොර නොමැතිව ගොවීන් තවදුරටත් පීඩාවට",
       "News Content": "ප්‍රමාණවත් ලෙස පොහොර නොමැතිව බොහෝ ප්‍රදේශවල ගොවීන් පීඩාවට පත්ව ඇති බවට විවිධ ප්‍රදේශවලින් වාර්තාවීමත් සමග, ඇතැම් ප්‍රදේශවලින් පොහොරවල කිරිමැටි සහ රබර් කැබලි වැනි ද්‍රව්‍ය හමු වී ඇති බවට ගොවීන් චෝදනා කරනවා.\nඑමෙන්ම, මිහින්තලය - බෝගහයාය ප්‍රදේශයේ ගොවිතැන සඳහා පොහොර නොමැති වීමෙන් ගොයම් කහ පැහැයක් ගෙන ඇති බවට ගොවීන් චෝදනා කරනවා.\nමිණිපේ ගොවීන් චෝදනා කළේ, ඔවුන්ට ලබාදී ඇති පොහොරවල කිරිමැටි ඇති බවටයි.\nමේ අතර, දියර පොහොර වර්ගයක් කුඹුරට ඉසීමෙන් පසුව ඇති වූ ආසාත්මිකතාවයක් හේතුවෙන් අරලගංවිල - කන්දේගම - දම්මින්න ප්‍රදේශයේ පදිංචි 47 හැවිරිදි ගොවියෙකු, පොළොන්නරුව රෝහලට ඇතුළත් කර තිබෙනවා.",
       "URL": "https://www.hirunews.lk/291218/පොහොර-නොමැතිව-ගොවීන්-තවදුරටත්-පීඩාවට",
       "Category": "Local News",
       "Parent URL": "https://www.hirunews.lk/local-news.php?pageID=1490"
}