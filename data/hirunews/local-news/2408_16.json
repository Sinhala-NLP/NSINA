{
       "Source": "hirunews",
       "Timestamp": "Monday, 05 October 2020 - 22:01",
       "Headline": "මිනුවන්ගොඩ කොරෝනා පොකුර 101 දක්වා ඉහළට",
       "News Content": "මෙරට කොරෝනා ආසදිතයින්ගේ සංඛ්‍යව 3513 ක් දක්වා ඉහළ ගොස් තිබෙනවා.\nඒ තවත් කොරෝනා ආසාදිත පුද්ගලයින් හත්දෙනෙකු දෙනෙකු හඳුනා ගැනීමත් සමඟයි.\nමේ අතර දිවුලපිටිය ප්‍රදේශයෙන් කොවිඩ් 19 ආසාදිත කාන්තාවක් වාර්තා වීමත් සමඟ ඒ හා සම්බන්ධ පොකුර මේ වන විට 101 දක්වා ඉහළ ගොස් තිබෙනවා.\nඊයේ දිනයේදී අදාළ කර්මාන්තශාලාවේ සේවක සේවිකාවන්ට සිදුකල පී.සී.ආර් පරීක්ෂණවලදී මිනුවන්ගොඩ ප්‍රදේශයෙන් 18 දෙනෙකු, කටානෙන් දෙදෙනෙකු, මීරිගමින් තුන් දෙනෙකු සහ කුරුණෑගල ප්‍රදේශයෙන් තවත් දෙදෙනෙකුත් හඳුනා ගැනුණා.\nඑමෙන්ම, මොණරාගල, යාපනය, සීදුව, දිවුලපිටිය, ජාඇල සහ මහර යන ප්‍රදේශවලින් ද නව ආසාදිතයින් හඳුනාගෙන තිබෙනවා.\nඑමෙන්ම, කර්මාන්තශාලාවේ සේවය කළ තවත් 69කට කොරෝනා ආසාදිත බවට හඳුනාගෙන තිබුණා.\nමීට අමතරව ප්‍රථමයෙන් හඳුනා ගත් කොරෝනා ආසාදිත කාන්තාව සහ ඇගේ 16 හැවිරිදි දියණිය ද මෙම පොකුරට අයත් වනවා.\nඊයේ දිනයේදී අදාළ කර්මාන්තශාලාවේ සේවක සේවිකාවන් 1280 දෙනෙකු සඳහා පී.සී.ආර්. පරීක්ෂණ සිදුකර තිබෙනවා.\nඒ, ගම්පහ සෞඛ්‍ය සේවා අධ්‍යක්ෂ කාර්යාලය සහ මිනුවන්ගොඩ සෞඛ්‍ය වෛද්‍ය නිළධාරි කාර්යාලයේ සැදුම්ලත් කණ්ඩායම් 20ක් මගින්.\nඑමෙන්ම, ඇඟළුම් සේවිකාවගේ ආශ්‍රිතයන් 48ක් හබරාදූව නිරෝධායන මධ්‍යස්ථානය වෙත යොමු කළ අතර ඉන් 23 දෙනෙකුගේ පී.සී.ආර්. පරීක්ෂණ ඊයේ සිදුකෙරුණා.\nඇඟලු‍ම් සේවිකාවගේ කොරෝනා ආසාදිත දියණිය ඉගෙනුම ලැබු පාසලේ 11 වැනි ශ්‍රේණියේ සිසු සිසුවියන් 41 දෙනෙකු, විදුහල්පතිවරයා, ගුරුවරුන් සහ අනධ්‍යයන කාර්ය මණ්ඩලයේ 57 දෙනෙකු ඊයේ පී.සී.ආර්. පරීක්ෂණවලට යොමු කර යොමු කෙරුණා.\nඉන් සිසුන් 41 දෙනා නිරෝධායනය සඳහා මීගමුව පෞද්ගලික හෝටලයක පවත්වාගෙන යන නිරෝධායන මධ්‍යස්ථානයක් වෙත රැගෙන ගිය බවයි ගම්පහ දිස්ත්‍රික් පරිපාලන මහජන සෞඛ්‍ය පරීක්ෂක එච්.පී. ගුණතිලක කියා සිටියේ.\nරජයේ ප්‍රවෘත්ති දෙපාර්තමේන්තුව නිකුත් කළ නිවේදනය පහතින්.",
       "URL": "https://www.hirunews.lk/251893/මිනුවන්ගොඩ-කොරෝනා-පොකුර-101-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2408"
}