{
       "Source": "hirunews",
       "Timestamp": "Monday, 12 March 2018 - 13:53",
       "Headline": "අනධ්‍යයන සේවකයින්ගේ වර්ජනය දැඩි වෙයි",
       "News Content": "සිය වෘත්තිය ක්‍රියාමාර්ග දැඩි කරමින් අනිද්දා (14) මධ්‍යම රාත්‍රියේ සිට ස්වේච්ඡා සේවාවලින්ද ඉවත්වන බව විශ්වවිද්‍යාල වෘත්තිය සමිති ඒකාබද්ධ කමිටුව පවසනවා.\nඑහි සම සභාපති එඩ්වඩ් මල්වත්තගේ කියා සිටියේ වැටුප් ගැටළුව ඇතුලු ඉල්ලීම් කිහිපයක් මුල් කරගනිමින් ආරම්භ කළ වර්ජනයට අදට දින 13 ක් ගතවුවත් ඒ පිළිබඳව බලධාරින්ගේ අවධානය මෙතෙක් යොමුවී නොමැති බවයි.\nවර්ජනය හේතුවෙන් සියලුම විශ්වවිද්‍යාලවල අධ්‍යයන කටයුතුවලට බාධා එල්ලවී ඇති අතර, මෙම තත්වය හේතුවෙන් කොළඹ විශ්වවිද්‍යාලයේ සියලු විභාග කල් දමා තිබෙනවා.\nඑමෙන්ම මෙම වර්ජනයෙන් පේරාදෙණිය විශ්වවිද්‍යාලයේ අධ්‍යයන කටයුතුවලටද බලපෑම් එල්ල කර ඇති බවයි එහි උපකුලපති මහාචාර්ය උපුල් දිසානායක හිරු ප්‍රවෘත්ති අංශයට කියා සිටියේ.\nමේ අතර නේවාසිකාගාර ගැටළුවක් මුල් කරගනිමින් අම්පාර හාඩි උසස් තාක්ෂණ ආයතනයේ සිසුන් දියත් කළ සත්‍යග්‍රහය ඊයේ (11) අවසන් කෙරුණේ අධිකරණය ලබාදුන් නියෝගයකට අනුවයි.",
       "URL": "https://www.hirunews.lk/185703/අනධ්‍යයන-සේවකයින්ගේ-වර්ජනය-දැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4041"
}