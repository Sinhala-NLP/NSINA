{
       "Source": "hirunews",
       "Timestamp": "Tuesday, 26 September 2017 - 15:41",
       "Headline": "ගෙවල් 100ක් බින්ඳ හොරා කුඩුත් එක්ක අත්අඩංගුවට",
       "News Content": "පොලිස් වසම් 6ක ගෙවල් බිඳුම් 100කට වැඩි ප්‍රමාණයක් සිදු කළ පුද්ගලයෙකු හා සොරා ගත් භාණ්ඩ අලෙවිකරුවා ලෙස ක්‍රියා කළ පෞද්ගලික බස් කොන්දොස්තරවරයෙක් මිරිහාන විශේෂ විමර්ශන ඒකකය අත්අඩංගුවට ගෙන තිබෙනවා.\nරුපියල් ලක්ෂ 50කට ආසන්න වටිනාකමින් යුත් භාණ්ඩ මෙම පුද්ගලයා සොරාගෙන තිබෙනවා.\nජංගම දුරකථන 100ක්, ලැප්ටොප් පරිගණක 07ක්, රන් භාණ්ඩ, විදුලි උපකරණ ඒ අතර තිබුනා.\nමත්කුඩු මිලිග්‍රෑම් 1200ක් ද සමග දෙහිවල දී පුද්ගලයෙකු අත්අඩංගුවට ගැනීමෙන් පසු සියලු තොරතුරු හෙළි වී තිබෙනවා.\nසොරා ගන්නා ජංගම දුරකතනවල අගුලු හැරීම සිදු කර ඇත්තේ ද පානදුර පුද්ගලයෙක්.\nසොරාගත් භාණ්ඩ විකිණීම කර ඇත්තේ බස් කොන්දොස්තරවරයායි",
       "URL": "https://www.hirunews.lk/171900/ගෙවල්-100ක්-බින්ඳ-හොරා-කුඩුත්-එක්ක-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4302"
}