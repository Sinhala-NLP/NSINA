{
       "Source": "hirunews",
       "Timestamp": "Friday, 23 December 2022 - 14:25",
       "Headline": "ජෙලට්නයිට් පුපුරණ දුව්‍ය සමඟ පුද්ගලයෙකු පොලිස් විශේෂ කාර්ය බලකායේ අත්අඩංගුවට",
       "News Content": "විශේෂ කාර්‍ය බලකාය යාපනය කඳවුරේ නිලධාරින්ට ලද තොරතුරකට අනුව උදයපුරම් වෙරළ තීරය ප්‍රදේශයේ දි සිදු කළ වැටලීමක දී නීතිවිරෝධී ලෙසින් ජෙනයිට් පුපුරණ ද්‍රව්‍ය තොගයක් සොයාගෙන තිබෙනවා.\nඊයේ (22) පස්වරුවේ සිදු කළ සෝදිසි කිරීමක දී මෙම ජෙලනයිට් පුපුරණ ද්‍රව්‍ය කිලෝග්‍රෑම් 02යි ග්‍රෑම් 750ක් බරැති කූරු 22ක්, විදුලිමය නොවන ඩෙටනේටර් 07ක්, තහනම් තංගුස් දැල් 02ක් සොයා ගැනුණා.\nමෙම පුපුරණ ද්‍රව්‍ය කවුරුන් කුමක් සඳහා ගෙනාවේ දැයි තවමත් අනාවරණය වී නැති අතර, සිද්ධිය සම්බන්ධයෙන් යාපනය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/323384/ජෙලට්නයිට්-පුපුරණ-දුව්‍ය-සමඟ-පුද්ගලයෙකු-පොලිස්-විශේෂ-කාර්ය-බලකායේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=648"
}