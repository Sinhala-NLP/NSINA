{
       "Source": "hirunews",
       "Timestamp": "Friday, 14 July 2023 - 16:55",
       "Headline": "සුපිරි කොලිවුඩ් නළු රජිනිකාන්ත් ශ්‍රී ලංකාවට පැමිණෙයි",
       "News Content": "කොලිවුඩයේ සුපිරි රංගන ශිල්පී රජිනිකාන්ත් අද (14) ශ්‍රී ලංකාවට පැමිණ ඇති බව වාර්තා වෙනවා.\nගුවන්තොටුපල හිරු වාර්තාකරු මේ බව තහවුරු කළා.\nඔහු වැඩිදුරටත් සඳහන් කළේ, නළු රජිනිකාන්ත් ශ්‍රී ලංකාව හරහා වෙනත් රටකට ගමන් කරන අතරතුර පැය කිහිපයක් මෙරට ගුවන් තොටුපොළෙහි ගත කළ බවයි.\nකෙසේ වෙතත්, ශ්‍රී ලංකාව හරහා රජිනිකාන්ත් ගියේ කුමන රටකටද යන්න පිළිබඳ කිසිදු තොරතුරක් වාර්තා වී නැහැ.\nරංගන ශිල්පී රජිනිකාන්ත්ගේ මෙම සංචාරයේදී ගන්නා ලද ඡායාරූපයක් මේ වන විට සමාජ මාධ්‍ය තුළ සංසරණය වෙමින් තිබෙනවා.",
       "URL": "https://www.hirunews.lk/341207/සුපිරි-කොලිවුඩ්-නළු-රජිනිකාන්ත්-ශ්‍රී-ලංකාවට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=184"
}