{
       "Source": "hirunews",
       "Timestamp": "Thursday, 02 November 2017 - 14:08",
       "Headline": "සාමකාමී ජාතියක් ලෙස ඉදිරියට යා යුතුයි - ජනපති",
       "News Content": "සාමකාමී ජාතියක් ලෙස ඉදිරියට යාමට ආගමික පසුබිමෙන් ලබාදෙන පණිවුඩය ලෝක සාමය ඇති කිරීම සඳහා මහඟු පිටුවහලක් බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව කියා සිටියේ අරලියගහ මන්දිරයේදී අද ආරම්භ වූ ලෝක බෞද්ධ මහා සම්මේලනයේ 7 වන සමුළුවට එක්වෙමින්.\nඑය මේ මස 7 වනදා දක්වා පැවැත්වීමට නියමිතයි.\nසාමාජික රටවල් 47 ක ප්‍රධාන සංඝනායක හිමිවරුන් 300 නමක් සහ ගිහි පැවිදි නියෝජිතයන් රැසක් සම්මේලනයට එක්ව සිටිනවා.\nමෙම සමුළුවට අග්‍රාමාත්‍ය රනිල් වික්‍රමසිංහද  එක්ව සිටියා.\nමේ අතර පැය කිහිපයක සංචාරයක් සඳහා දිවයිනට පැමිණි  ඕස්ට්‍රේලියානු අග්‍රාමාත්‍ය මැල්කම් ටර්න්බුල් අද උදෑසන ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ හමුවුණා.\nජනාධිපතිවරයා සමඟ හමුව ජනාධිපති ලේකම් කාර්යාලයේදී පැවති අතර එහිදී දෙරටට වැදගත් කරුණු කිහිපයක් පිළිබඳව අවධානය යොමුකර ඇති බවයි වාර්තා වන්නේ.\nජනාධිපතිවරයා හමුවීමට පෙර  ඕස්ට්‍රේලියානු අග්‍රාමාත්‍යවරයා අග්‍රාමාත්‍ය රනිල් වික්‍රමසිංහ ද අරලියගහ මන්දිරයේදී හමුවුණා.\nඑහිදී මිනිස් ජාවාරම් ඇතුළු අන්තර්ජාතික අපරාධ මැඩලීම සඳහා දෙරට එක්ව කටයුතු කිරීම සම්බන්ධයෙන් වන ගිවිසුමකටද අත්සන් කර තිබෙනවා.",
       "URL": "https://www.hirunews.lk/175095/සාමකාමී-ජාතියක්-ලෙස-ඉදිරියට-යා-යුතුයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4239"
}