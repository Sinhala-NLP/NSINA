{
       "Source": "hirunews",
       "Timestamp": "Sunday, 28 March 2021 - 18:00",
       "Headline": "දරුවන් 20ක් දැයට දුන් පියා අවසන් ගමන් යයි",
       "News Content": "දරුවන් විසි දෙනෙකු දැයට දායාද කළ ගලේවෙල කටුපොත ප්‍රදේශයේ පදිංචිව සිටිගොඩයලගේ ජිනදාස පියානන්ගේ අවසන් කටයුතු අද 28 ගලේවෙල කටුපොත ප්‍රදේශයේ දී සිදුකෙරුනා.\nඔහු මියයන විට වයස අවුරුදු 89 කුත් මාස 11 ක් වී තිබුනා.\nජිනදාස පියානන් සහ එච් .ඒ . රොසලින් නෝනා (අවුරුදු 84යි) මෑනියන් දරුවන් විසි දෙනෙකු මෙලොවට බිහි කොට කවා පොවා ඇති දැඩිකිරීම සම්බන්ධයෙන් ජාතියේ උදාර පියා සහ මව ලෙස සම්මානයටද පාත්‍රවුනා.\nජිනදාස පියාණන්ට දරුවන් 20 ට අමතරව මේ වන විට දිවයිනේ දිස්ත්‍රික්ක 25ම නියෝජනය කරමින් විසිරී සිටින මුනුබුරැ මිනිබිරියන් හාරසිය පනස් තුනක් ද සිටිනවා.\nජිනදාස පියානන් අද පස්වරුවේ  දරු මුණුබුරැ පරපුර මෙන්ම වයස අවුරුදු අසූ හතරක් වූ තම ආදරනීය බිරිඳගෙන්ද සමුගෙන මිහිමත සැඟව යන්නට ගියා.",
       "URL": "https://www.hirunews.lk/266815/දරුවන්-20ක්-දැයට-දුන්-පියා-අවසන්-ගමන්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2057"
}