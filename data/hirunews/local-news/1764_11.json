{
       "Source": "hirunews",
       "Timestamp": "Tuesday, 10 August 2021 - 10:39",
       "Headline": "නවසීලන්ත ක්‍රිකට් කණ්ඩායමේ පුහුණුකාර දූරයට තිලාන් සමරවීර",
       "News Content": "ශ්‍රී ලංකා ටෙස්ට් කණ්ඩායම නියෝජනය කරමින් ද්විත්ව ශතක දෙකක් ඇතුළු ශතක 14ක් ලබා ගත් තිලාන් සමරවීර නවසීලන්ත ක්‍රිකට් කණ්ඩායමේ පුහුණු කාර්ය මණ්ඩලය සඳහා නම් කර තිබෙනවා.\nඒ ලබන මාසයට යෙදී ඇති නවසීලන්ත පිලේ බංග්ලාදේශ සහ පාකිස්ථාන සංචාර ඉලක්ක කර ගනිමින්.\nතිලාන් සමරවීර මීට පෙර 2019 වසරේ දී ද නවසීලන්ත පිලේ ශ්‍රී ලංකා සංචාරයේ දී නවසීලන්ත කණ්ඩායම වෙනුවෙන් පුහුණුකරුවෙකු ලෙස කටයුතු කළා.\n2013 වසරේ ජාත්‍යන්තර ක්‍රිකට් පිටියට සමුදුන් තිලාන් සමරවීර 2018 වසරේ ඉන්දීය ප්‍රිමියර් ලීග් තරගාවලියේ දී කොල්කටා නයිට්රයිඩර්ස් කණ්ඩායමේ පන්දු රැකීමේ පුහුණුකරු ලෙස ද කටයුතු කර තිබෙනවා.\n2009 වසරේ පාකිස්ථානයේ ලාහෝර් නුවර දී ශ්‍රී ලංකා ක්‍රිකට් පිල රැගත් බස් රථයට එල්ල වූ ත්‍රස්ත ප්‍රහාරයේ දී තුවාල ලැබූ තිලාන් සමරවීර ශල්‍යකර්මයකට ද භාජනය කෙරෙනු ලැබුවා.",
       "URL": "https://www.hirunews.lk/279325/නවසීලන්ත-ක්‍රිකට්-කණ්ඩායමේ-පුහුණුකාර-දූරයට-තිලාන්-සමරවීර",
       "Category": "Local News",
       "Parent URL": "https://www.hirunews.lk/local-news.php?pageID=1764"
}