{
       "Source": "hirunews",
       "Timestamp": "Thursday, 17 August 2023 - 15:35",
       "Headline": "නුවරඑළිය පලාත් පාලන ආයතනයට නව ජල බවුසරයක්",
       "News Content": "නුවරඑළිය දිස්ත්‍රික්කයේ ජීවත් වන ජනතාවගේ පානීය ජල අවශ්‍යතාවය වෙනුවෙන් දිස්ත්‍රික් පලාත් පාලන ආයතනය වෙත නව ජල බවුසරක් ප්‍රදානය කිරීමේ වැඩ සටහන ඊයේ (16) නුවරඑළිය දිස්ත්‍රික් ලේකම් කාර්යාල පරිශ්‍රයේදී පැවැත්වුණා.\nදිස්ත්‍රික්කයේ පලාත් පාලන ආයතන හා සම්බන්ධ පානිීය ජල ප්‍රවාහන අවශ්‍යතා වෙනුවෙන් මෙම ජල බවුසරය යොදා ගැනීමට නියමිත අතර එම බවුසරය නුවරඑළිය පලාත් පාලන කොමසාරිස් කාර්යාලය භාරයේ ස්ථානගත කිරීමටයි කටයුතුකර තිබෙන්නේ.\nමෙම ජල බවුසරය නුවරඑළිය සහකාර පලාත් පාලන කොමසාරිස් ප්‍රභාති විජයවර්ධන වෙත නිල වශයෙන් භාර දීම සිදු කරනු ලැබුවේ UN-HABITAIT ආයතනයේ ව්‍යාපෘති නිලධාරි සලීම් කරිස්ම්ඩා විසිනි.\nමෙම ජල බවුසරයේ සම්පූර්ණ වටිනාකම රුපියල් 13,500,000.00 ක් වන අතර KOICA ව්‍යාපෘතිය යටතේ UN-HABITAIT ආයතනය මගින් මෙම වැඩසටහනේ සම්බන්ධීකරණ කටයුතු සිදු කරනු ලැබුවා.\nමෙම අවස්ථාවට KOICA ආයතනයේ ශ්‍රීලංකාවේ සහකාර අධ්‍යක්ෂ කිම්ල UN-HABITAIT ආයතනයේ සහකාර ව්‍යාපෘති කළමණාකරු අන්වර් ඛාන් යන මහත්වරුන් ඇතුළු UN-HABITAIT ආයතනයේ කාර්ය මණ්ඩලයේ පිරිසක් සහභාගී වුණා.",
       "URL": "https://www.hirunews.lk/345159/නුවරඑළිය-පලාත්-පාලන-ආයතනයට-නව-ජල-බවුසරයක්",
       "Category": "Local News",
       "Parent URL": "https://www.hirunews.lk/local-news.php?pageID=91"
}