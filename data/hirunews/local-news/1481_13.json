{
       "Source": "hirunews",
       "Timestamp": "Monday, 20 December 2021 - 15:28",
       "Headline": "මේ වසරේ ගෑස් ආශ්‍රිත සිදුවීම් 847ක්",
       "News Content": "වසරේ මේ දක්වා කාලය තුළ ගෑස් ආශ්‍රිත සිදුවීම් 847ක් වාර්තා වී ඇති බව ඒ සම්බන්ධයෙන් සොයා බැලීමට පත් කළ ජනාධිපති කමිටුවේ සාමාජික බස්නාහිර පළාත භාර ජ්‍යේෂ්ඨ නියෝජ්‍ය පොලිස්පති දේශබන්දු තෙන්නකෝන් පවසනවා.\nජනාධිපති මාධ්‍ය කේන්ද්‍රයේ පැවැත්වෙන මාධ්‍ය හමුවකට එක්වෙමින් ඔහු වැඩිදුරටත් සඳහන් කළේ, පසුගිය වසරේ වාර්තා වී ඇත්තේ, ගෑස් ආශ්‍රිත සිදුවීම් 31ක් පමණක් බවයි.\nඑමෙන්ම 2019 වසරේ ද ගෑස් ආශ්‍රිත සිදුවීම් 18ක් වාර්තා වී ඇති අතර, මේ වසරේ එය ඉහළම අගයක පවතින බවයි එම මාධ්‍ය හමුවට එක්වෙමින් ජ්‍යෙෂ්ඨ නියෝජ්‍ය පොලිස්පතිවරයා වැඩිදුරටත් සඳහන් කළේ.",
       "URL": "https://www.hirunews.lk/291616/මේ-වසරේ-ගෑස්-ආශ්‍රිත-සිදුවීම්-847ක්",
       "Category": "Local News",
       "Parent URL": "https://www.hirunews.lk/local-news.php?pageID=1481"
}