{
       "Source": "hirunews",
       "Timestamp": "Tuesday, 15 August 2017 - 9:41",
       "Headline": "පියපුතු එක්වී කරගෙන ගිය ජාවාරමක් වටලයි (ඡායාරූප)",
       "News Content": "අම්බලන්තොට පොලිසිය විසින් අම්බලන්තොට කොග්ගල්ල වරාගොඩ ප්‍රදේශයේ ඊයේ (14) රාත්‍රීයේ සිදුකරන ලද වැටලිමකදී පියපුතු දේපලක් එක්වී තම නිවස ආසන්නයේ රහසිගතව සිදුකරගෙන ගිය කසිප්පු පෙරීමේ මධ්‍යස්ථානයක් වටලා සකකරුවන් දෙදෙනෙකු අත්අඩංගුවට ගැනීමට හැකිවී තිබෙනවා.\nඅත්අඩංගුවට ගත් සැකකරුවන් පියපුතු දේපලක් වන අතර සැකකරුවන් සමග පෙරමින් තිබු ගෝඩා බැරලයක් හා ඒ සදහා උපයෝගී කරගත් ගෑස් සිලින්ඩරයක් ලිපක් සහ බට ද පොලිස් අත්අඩංගුවට ගත් බවයි සඳහන් වන්නේ.\nඅත්අඩංගුවට ගත් සැකකරුවන් දෙදෙනා අද (15) හම්බන්තොට මහේස්ත්‍රාත් අදිකරණයට ඉදිරිපත් කිරීමට නියමිත වන අතර මෙම වැටලීම අම්බලන්තොට පොලිසියේ ස්ථානාධිපති ජගත් විජේගුනරතනගේ උපදෙස් මත සිදු වූවක්.\nහම්බන්තොට - රාහුල් සමන්ත හෙට්ටිආරච්චි",
       "URL": "https://www.hirunews.lk/168474/පියපුතු-එක්වී-කරගෙන-ගිය-ජාවාරමක්-වටලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4370"
}