{
       "Source": "hirunews",
       "Timestamp": "Tuesday, 08 February 2022 - 12:06",
       "Headline": "ග්‍රාම නිලධාරිවරයෙකුට ප්‍රහාරයක්",
       "News Content": "නාවලපිටිය දකුණ භාර ග්‍රාමසේවා නිලධාරීවරයාට කිසියම් පිරිසක් විසින් පහරදීමේ සිද්ධියක් මුල් කර ගනිමින් මධ්‍යම පලාතේ ග්‍රාමසේවා නිලධාරිවරුන්ගේ සංගමය විසින් අද (08) උද්ඝෝෂණයක නිරත වුණා.\nනාවලපිටිය පස්බාගේ කෝරළේ ප්‍රාදේශිය ලේකම් කාර්යාලය ඉදිරිපිටින් ආරම්භ කල උද්ඝෝෂණ පා ගමන නාවලපිටිය නගර මධ්‍ය වෙත පැමිණ නාවලපිටිය දිස්ත්‍රික් රෝහල් ඉදිරිපිට දී උද්ඝෝෂණයේ නිරත වුණා.\nමේ හේතුවෙන් රථ වාහන ගමනා ගමනයට ද බාධා එල්ල වුණා.\nඉකුත් 06 වැනිදා රාත්‍රීයේ පිරිසක් බිමත්ව අසෝභන ලෙස හැසිරෙන බවට ප්‍රදේශවාසින් කරන ලද පැමිණිල්ලක් මත සාමයට බාධාවක් වීම හේතුවෙන් ග්‍රාමසේවා නිලධාරිවරයා එම ස්ථානයට ගොස් කරුණු විමසිමේ දී, ඔවුන් ග්‍රාමසේවා නිලධාරිවරයාට පහර දී තුවාල සිදු කර රාජකාරියට බාධා කර ඇති බවයි උද්ඝෝෂණයට එක් වූ ශ්‍රි ලංකා ග්‍රාමසේවා සංගමයේ ජාතික සංවිධායක නෙවිල් විජේරත්න කියා සිටින්නේ.\nපහර දීමෙන් තුවාල ලැබූ ග්‍රාමසේවා නිලධාරීවරයා මේ වන විට නාවලපිටිය දිස්ත්‍රික් මහ රෝහලේ නේවාසිකව ප්‍රතිකාර ලබමින් සිටිනවා.\nපහරදීම සිදු කළ සැකකරුවන් හත් දෙනාගෙන් තිදෙනෙකු පමණක් නාවලපිටිය පොලීසිය විසින් අත්අඩංගුවට ගෙන නාවලපිටිය මහේස්ත්‍රාත් අධිකරණය වෙත ඉදිරිපත් කිරීමෙන් පසු ඇප මත මුදාහැර ඇති බවයි උද්ගෝෂකයින් පවසන්නේ.",
       "URL": "https://www.hirunews.lk/296473/ග්‍රාම-නිලධාරිවරයෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1368"
}