{
       "Source": "hirunews",
       "Timestamp": "Tuesday, 20 September 2016 - 15:28",
       "Headline": "අධිකරණයට යමින් සිටි පුද්ගලයෙකුට මොරටුවේදී ප්‍රහාරයක්",
       "News Content": "මොරටුව අධිකරණයට යමින් සිටි පුද්ගලයෙකු තවත් පුද්ගලයන් සිව්දෙනෙකු තියුණු ආයුධවලින් සිදුකළ පහරදීමකින් පසු බරපතල තත්ත්වයෙන් කළුබෝවිල රෝහලට ඇතුළත් කර තිබෙනවා.\nඔහුගේ මව මත්ද්‍රව්‍ය සම්බන්ධ වරදකට බන්ධනාගාර ගතව සිටින අතර, ඊට අදාළ අධිකරණ කටයුත්තක් සඳහායි ඔහු මොරටුව අධිකරණ සංකීර්ණය වෙත ගමන් කරමින් සිට ඇත්තේ.\nරාවතාවත්තේදී ත්‍රිරෝද රථයකින් පැමිණි සිව්දෙනෙකු තියුණු ආයුධවලින් ඔහුගේ අත්පා මෙන්ම ගෙළ ප්‍රදේශයටද පහරදී තිබෙනවා.\nපොලීසිය ප්‍රකාශ කළේ සිද්ධියට සම්බන්ධ සැකකරුවන් හඳුනාගෙන ඇති බවයි.\nපහරදීමෙන් බරපතල කැපුම් තුවාල ලැබූ අඟුලාන මුහුදුබඩ ප්‍රදේශයේ පදිංචිකරුවෙකු වන 32 හැවිරිදි මෙම පුද්ගලයා ශල්‍යකර්මයකට භාජනය කළ බව කළුබෝවිල රෝහලේ ප්‍රකාශකයෙකු සඳහන් කළා.\nඑමෙන්ම ඔහුගේ වම් අතෙහි ඇඟිලි කිහිපයක් කැපුම් තුවාල සහිතව වෙන්ව ගොස් ඇති අතර ඒවා බද්ධ කිරීමටද විශේෂ ශල්‍ය කර්මයක් සිදුකර තිබෙනවා.\nපොලීසිය සැක පළ කරන්නේ මත්කුඩු ජාවාරමට සම්බන්ධ ආරවුලක් මෙම පහරදීමට හේතුවී ඇති බවයි.",
       "URL": "https://www.hirunews.lk/143406/අධිකරණයට-යමින්-සිටි-පුද්ගලයෙකුට-මොරටුවේදී-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4871"
}