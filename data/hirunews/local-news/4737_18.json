{
       "Source": "hirunews",
       "Timestamp": "Monday, 26 December 2016 - 9:08",
       "Headline": "කටුනායකින් ඇරඹෙන ගුවන් ගමන් කිහිපයක ප්‍රමාදයක්",
       "News Content": "ශ්‍රී ලංකාවට නැගෙනහිර ගුවනේ ඉන්දියාව විසින් සිදුකරනු ලබන ගුවන් ගමන් අත්හදාබැලීමක් හේතුවෙන් කටුනායකින් ඇරඹෙන ගුවන් ගමන් කිහිපයක් ප්‍රමාදවන බව ගුවන් ගමන් පාලකවරුන්ගේ සංගමය පවසනවා.\nඑම සංගමයේ උප සභාපති තරිඳු ගජධීර ප්‍රකාශ කළේ අද පෙරවරුවේ සිංගප්පූරුව, මලයාසියාව සහ ඉන්දුනීසියාවේ ජකර්තා නුවර බලා යාමට නියමිතව තිබූ ගුවන් ගමන් මෙලෙස ප්‍රමාද වන බවයි.\nඒ අනුව සිංගප්පූරුව බලා පියාසර කිරීමට නියමිතව තිබූ යූ.එල්. 302 දරණ ගුවන් යානය, මලයාසියාව බලා පියාසර කිරීමට නියමිතව තිබූ යූ.එල්. 314 ගුවන් යානය සහ ඉන්දුනීසියාවේ ජකර්තා නුවර බලා පියසර කිරිමට නියමිතව තිබූ යූ.එල්. 364 ගුවන් යානය මධ්‍යහ්න 12 න් පසු ගුවන් ගතවීමට නියමිත බවයි ගුවන් ගමන් පාලකවරුන්ගේ සංගමය වැඩිදුරටත් සඳහන් කළේ.",
       "URL": "https://www.hirunews.lk/150585/කටුනායකින්-ඇරඹෙන-ගුවන්-ගමන්-කිහිපයක-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=4737"
}