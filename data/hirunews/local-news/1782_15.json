{
       "Source": "hirunews",
       "Timestamp": "Sunday, 01 August 2021 - 9:01",
       "Headline": "ශ්‍රී ලංකාව සහ රුසියාව අතර ඍජු ගුවන් ගමන් යළි ඇරඹේ",
       "News Content": "මීට සය වසරකට පෙර නැවතී තිබූ ශ්‍රී ලංකාව සහ රුසියාව අතර ඍජු ගුවන් ගමන් සේවා යළි ආරම්භ කරමින් ශ්‍රී ලංකන් ගුවන් සේවයේ යානයක් මොස්කව් නුවර සිට කටුනායක ගුවන් තොටුපල වෙත අද උදෑසන ළඟා වුණා.\nරුසියාවේ මොස්කව් නුවර දොමොදෙදෝවෝ ගුවන් තොටුපලින් නික්මුණු යූ.එල්. 534 දරන යානය උදෑසන 6.30 ට කටුනායක ගුවන් තොටුපල වෙත ළඟා වූ බවයි හිරු ගුවන් තොටුපල වාර්තාකරු සඳහන් කළේ.\nඑමගින් දෙස් විදෙස් සංචාරකයින් 51 දෙනෙකු පැමිණ ඇති අතර, රුසියාවේ ශ්‍රී ලංකා තානාපති මහාචාර්ය එම්.ඩී. ලමාවංස ද ඒ අතර සිටි බව සඳහන්.\nමෙම ගුවන් ගමන සඳහා ඒ 330 - 300 වර්ගයේ එයාර්බස් යානයක් යොදවා තිබූ අතර, එහි ආසන ධාරිතාවය 297 ක්. මේ අනුව සතියේ සෑම සිකුරාදාවකම රාත්‍රි 10.20 ට රුසියාවේ මොස්කව් බලා නික්මෙන මෙම ශ්‍රී ලංකන් ගුවන් යානය ඉරිදා උදෑසන 6.10 ට යළි කටුනායක ගුවන් තොටුපල වෙත ළඟා වනු ඇති.",
       "URL": "https://www.hirunews.lk/278553/ශ්‍රී-ලංකාව-සහ-රුසියාව-අතර-ඍජු-ගුවන්-ගමන්-යළි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1782"
}