{
       "Source": "hirunews",
       "Timestamp": "Monday, 24 January 2022 - 10:08",
       "Headline": "රන්ජන් රාමනායක ශ්‍රේෂ්ඨාධිකරණයට රැගෙන එයි",
       "News Content": "අධිකරණයට අපහාස කිරීමේ දෙවන චෝදනාවට අදාළ නඩුව සඳහා අද (24) දින රන්ජන් රාමනායක ශ්‍රේෂ්ඨාධිකරණයට රැගෙන එනු ලැබුවා.\nඒ, කොළඹ මහාධිකරණ විනිසුරු අමල් රණරාජා ඉදිරියේ මෙම නඩුව කැඳවූ අවස්ථාවේදියි.\nහිටපු පාර්ලිමේන්තු මන්ත්‍රී රන්ජන් රාමනායකට එරෙහිව ගොනුකර ඇති දෙවන අපහාස නඩුව ශ්‍රේෂ්ඨාධිකරණයේ අද යළි සළකා බැලෙනවා.\nඒ සඳහා මේ වනවිට දැනට සිර දඬුවම් විඳින හිටපු පාර්ලිමේන්තු මන්ත්‍රීවරයා බන්ධනාගාර නිලධාරීන් විසින් ශ්‍රේෂ්ඨාධිකරණයට රැගෙන විත් ඇති බවයි අප වාර්තාකරු කියා සිටියේ.\nඅධිකරණයට අපහාස කිරීමේ චෝදනාවට හිටපු පාර්ලිමේන්තු මන්ත්‍රීවරයා සිරගත කළේ මීට වසරකට පෙරයි.\n2018 වසරේ එවකට ජනාධිපති මෛත්‍රීපාල සිරිසේන විසින් පාර්ලිමේන්තුව විසුරුවා හැරීම අභියෝගයට ලක් කරමින් ගොනු කළ මූලික අයිතිවාසිකම් පෙත්සම් විභාග කළ පංච පුද්ගල ශ්‍රේෂ්ඨාධිකරණ විනිසුරු මඩුල්ල සම්බන්ධයෙන් රන්ජන් රාමනායක රූපවාහිනී වැඩසටහනක දී සිදුකළ ප්‍රකාශයක් මෙම නඩුව සඳහා මුල් වී තිබෙනවා.",
       "URL": "https://www.hirunews.lk/294941/රන්ජන්-රාමනායක-ශ්‍රේෂ්ඨාධිකරණයට-රැගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=1403"
}