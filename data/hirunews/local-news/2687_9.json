{
       "Source": "hirunews",
       "Timestamp": "Wednesday, 03 June 2020 - 9:59",
       "Headline": "වව්නියාවේ අනතුරකින් පොලිස් නිලධාරියෙකු ඇතුළු දෙදෙනෙකු මරුට",
       "News Content": "වව්නියාව - කනගරායකුලම් ප්‍රදේශයේදී යතුරුපැදියක් ලොරි රථයක ගැටී අද උදෑසන සිදුවූ අනතුරකින් පුද්ගලයින් දෙදෙනෙකු ජිවිතක්ෂයට පත්ව තිබෙනවා.\nවව්නියාව සිට යාපනය බලා යමින් තිබූ යතුරුපැදියක්, කාර්මික දෝෂයකට ලක්ව මාර්ගය අසල නවතා තිබූ ලොරි රථයක මෙලෙස ගැටී ඇති බවයි පොලීසිය සඳහන් කළේ.\nඅනතුරෙන් මියගොස් ඇත්තේ නිවාඩු ලබා යමින් සිටි මඩකලපුව පොලීසියට අනුයුක්තව සේවය කළ පොලිස් නිලධාරියෙකු සහ තවත් පුද්ගලයෙක්. සිද්ධිය සම්බන්ධයෙන් ලොරි රථයේ රියදුරු කනගරායකුලම් පොලීසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/242169/වව්නියාවේ-අනතුරකින්-පොලිස්-නිලධාරියෙකු-ඇතුළු-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2687"
}