{
       "Source": "hirunews",
       "Timestamp": "Friday, 28 January 2022 - 13:35",
       "Headline": "ඔමික්‍රොන් සමග ගෝලීය ආර්ථිකයේ මන්දගාමී වීමක් (වීඩියෝ)",
       "News Content": "ඔමික්‍රොන් කොරෝනා ප්‍රභේදයේ ව්‍යාප්තිය සමඟ මේ වසරේ ගෝලීය ආර්ථිකයේ යම් මන්දගාමී වීමක් දැකිය හැකි බව ජාත්‍යන්තර මූල්‍ය අරමුදල පවසනවා.\nඑය ලොව විශාලතම ආර්ථිකයන් දෙකට ද බලපාන බවයි එමඟින් සඳහන් කළේ.\nජාත්‍යන්තර මූල්‍ය අරමුදලේ නවතම පුරෝකථනය අනුව 2022 වසරේ ගෝලීය ආර්ථිකය සියයට 4.4 ක වර්ධනයක් අත්කරගනු ඇති.\nමේ අතර පසුගිය වසරේ දී ඇමරිකානු ආර්ථිකය දශකයකින් ඉහළ ම වර්ධනය අත්කරගෙන තිබෙනවා.\nඇමරිකානු වානිජ දෙපාර්තමේන්තුවේ දත්තවලට අනුව පසුගිය වසරේ එරට ආර්ථිකය 5.7%ක වර්ධනයක් අත්කරගෙන ඇති අතර, ඒ, 1984 වසරෙන් පසු ලැබූ ලැබූ ඉහළම වර්ධනය යි.",
       "URL": "https://www.hirunews.lk/295452/ඔමික්‍රොන්-සමග-ගෝලීය-ආර්ථිකයේ-මන්දගාමී-වීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1391"
}