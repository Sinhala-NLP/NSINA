{
       "Source": "hirunews",
       "Timestamp": "Friday, 15 April 2022 - 14:22",
       "Headline": "ජෝ රූට් ටෙස්ට් නායකත්වයෙන් ඉවත් වෙයි",
       "News Content": "එංගලන්ත ක්‍රිකට් කණ්ඩායමේ නායක ජෝ රූට් ටෙස්ට් නායකත්වයෙන් ඉවත් වී තිබෙනවා.\nකොදෙව් ක්‍රිකට් කණඩායම සමග පැවති ටෙස්ට් ක්‍රිකට් තරගාවලිය පරාජයට පත් වීමෙන් අනතුරුවයි ඔහු මෙම තීරණයට එළඹ ඇත්තේ.\nජෝ රූට් එංගලන්තය වෙනුවෙන් ටෙස්ට් තරග 64 කට නායකත්වය ලබාදී ඇති අතර, ජයග්‍රහණය කර ඇති තරග සංඛ්‍යාව 27 ක්.\nඔහුගේ වසර 5 ක ටෙස්ට් නායකත්වය තුළ තරග 26 ක් පරාජයට පත් ව ඇති නමුත්, එංගලන්තය වෙනුවෙන් වැඩිම ටෙස්ට් ජයග්‍රහණ වාර්තා කළ නායකයා වන්නේ ද ඔහුයි.\nඑංගලන්ත කණ්ඩායමේ ටෙස්ට් නායකයා ලෙස කටයුතු කරමින් ශතක 14ක් ද සමගින් ලකුණු 5295 ක් රැස් කරගෙන ඇති ජෝ රූට් එංගලන්ත ටෙස්ට් නායකයෙකු ලබා ගත් වැඩිම ලකුණු සංඛ්‍යාවට ද හිමිකම් කියනු ලබනවා.\nමේ වනවිට ටෙස්ට් තරග 117කට ක්‍රීඩා කරමින් ලකුණු 9889 ක් ජෝ රූට් රැස්කර ගෙන ඇත්තේ ශතක 25 ක් සහ අර්ධ ශතක 53 ක් වාර්තා කරමින්.",
       "URL": "https://www.hirunews.lk/302002/ජෝ-රූට්-ටෙස්ට්-නායකත්වයෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1229"
}