{
       "Source": "hirunews",
       "Timestamp": "Monday, 16 May 2016 - 13:11",
       "Headline": "ආගමන විගමන පාලකට යළි නොතීසි",
       "News Content": "ඉන්දු - ශ්‍රී ලංකා වකුගඩු ජාවාරම සම්බන්ධයෙන් අත්අඩංගුවට ගත් ඉන්දියානු ජාතිකයෙකු පැනයාමේ සිද්ධිය සම්බන්ධයෙන් කරුණු දැක්වීම සඳහා අධිකරණයේ පෙනී සිටින ලෙසට ආගමන විගමන පාලකට අද යළිත් නොතීසි නිකුත් කෙරුණා.\nඒ මෙම නඩුව කොළඹ ප්‍රධාන මහේ්ස්ත්‍රාත් ගිහාන් පිලපිටිය හමුවේ අද කැදවනු ලැබූ අවස්ථාවේදියි.\nමීට පෙර මෙම නඩුව කැදවූ අවස්ථාවේදී අද දිනයේ ආගමන විගමන පාලකට අධිකරණයේ පෙනී සිටින ලෙසට නොතීසි නිකුත් කර තිබූ නමුත්, ඔහු අද එහි පෙනී සිටියේ නැහැ.\nකොළඹ අපරාධ කොට්ඨාශය අධිකරණය හමුවේ කියා සිටියේ දැනට රිමාන්ඞ් භාරයේ පසුවන සැකකරුවන්ට චෝදනා ගොනු කිරීම සදහා නීතිපති උපදෙස් ලබා ගැනීමට බලාපොරොත්තු වන බවයි.\nකෙසේ වෙතත් ඉන්දු - ශ්‍රී ලංකා වකුගඩු ජාවාරම සම්බන්ධයෙන් අත්අඩංගුවට ගනු ලැබූ ඉන්දියානු ජාතිකයන් 7 දෙනා මේ මස 24 වන දා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/133343/ආගමන-විගමන-පාලකට-යළි-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=5044"
}