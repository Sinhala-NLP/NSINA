{
       "Source": "hirunews",
       "Timestamp": "Thursday, 25 May 2023 - 16:21",
       "Headline": "ජනපති රනිල් ජපාන මුදල් ඇමති සහ විදේශ ඇමති හමුවෙයි",
       "News Content": "ජනාධිපති රනිල් වික්‍රමසිංහ ජපානයේ මුදල් අමාත්‍ය ෂුනිචි සුසුකි හමු වී තිබෙනවා.\nජනාධිපති මාධ්‍ය අංශය සඳහන් කළේ ශ්‍රී ලංකාවේ ණය ප්‍රතිව්‍යූහගත කිරීම සහ ජාත්‍යන්තර මූල්‍ය අරමුදලේ මැදිහත් වීම අරමුණු කරගනිමින් මෙම සාකච්ඡාව පැවති බවයි.\nඑමෙන්ම, ජනාධිපතිවරයා ජපාන විදේශ අමාත්‍ය යොෂිමසා හයාෂිද හමුවී සාකච්ඡා පවත්වා තිබෙනවා.\nද්වීපාර්ශවික සම්බන්ධතා ශක්තිමත් කරගැනීම සම්බන්ධයෙන් සහ ආර්ථික හා සංස්කෘතික ඇතුළු ක්ෂේත්‍රයන්හි සහයෝගිතාව ඉහළ නැංවීම පිළිබඳ එහිදී සාකච්ඡා සිදුකළ බවයි ජනාධිපති මාධ්‍ය අංශය සඳහන් කළේ.\nසිංගප්පූරු සහ ජපාන සංචාරයක් සඳහා ජනාධිපතිවරයා පසුගිය 23 වනදා උදෑසන දිවයිනෙන් පිටත්ව ගිය අතර ජපාන සංචාරය ආරම්භ කරනු ලැබුවේ ඊයේ දිනයේයි. අනිද්දා තෙක් ජනාධිපතිවරයා ජපානයේ රැදීසිටීමට නියමිතව තිබෙනවා.",
       "URL": "https://www.hirunews.lk/336203/ජනපති-රනිල්-ජපාන-මුදල්-ඇමති-සහ-විදේශ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=317"
}