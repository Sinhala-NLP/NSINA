{
       "Source": "hirunews",
       "Timestamp": "Tuesday, 27 February 2018 - 11:33",
       "Headline": "වියානා ඇලේ අනතුරින් අතුරුදන්වු ගුරුවරයාගේ සිරුර හමුවෙයි",
       "News Content": "බදුල්ල මහියංගණය මාර්ගයේ මාපාකඩවැව ප්‍රදේශයේදී වියානා ඇලට මෝටර් රථයක් පෙරලීමෙන් අතුරුදන්ව සිටි ගුරුවරයාගේ මළ සිරුර සොයාගෙන තිබෙනවා.\nඅනතුර සිදුවූ ස්ථානයට කිලෝමීටර් 8 ක් පමණ පහළින් පිහිටි ඔරුබැඳිවැව ප්‍රදේශයේ පාවෙමින් තිබියදීයි අද උදෑසන 7 ට පමණ සිරුර හමුවී ඇත්තේ.\nමෙම සිරුර මහියංගණය මහේස්ත්‍රාත්වරයා හමුවේ ගොඩ ගැනීමට නියමිතයි.\nමෙලෙස මරණයට පත්ව ඇත්තේ තිස්සපුර විද්‍යාලයේ ඉගැන්වීමේ නිරතවු 29 හැවිරිදි ගුරුවරයෙක්.\nඊයේ උදෑසන මෝටර් රථය ඇලට පෙරලී ඇති අතර එහි සිටි 3 දෙනෙකු ප්‍රදේශවාසීන් විසින් බේරාගනු ලැබුවා.",
       "URL": "https://www.hirunews.lk/184619/වියානා-ඇලේ-අනතුරින්-අතුරුදන්වු-ගුරුවරයාගේ-සිරුර-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4061"
}