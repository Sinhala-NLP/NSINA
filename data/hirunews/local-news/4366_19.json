{
       "Source": "hirunews",
       "Timestamp": "Thursday, 17 August 2017 - 14:58",
       "Headline": "සීදුවේ වෙළඳ සැලක අමුතු ජාවාරමක්",
       "News Content": "විශේෂඥ වෛද්‍යවරුන්ගේ උපදෙස් මත පමණක් මානසික රෝගීන් වෙත ලබාදෙන ඖෂධ පෙති නීති විරෝධීව අලෙවි කළ වෙළඳසැලක් වටලා සැකකරුවෙකු අත්ඩංගුවට ගෙන තිබෙනවා.\nපොලිස් විශේෂ කාර්ය බලකායේ මෙහෙයුම් අංශයට ලැබුනු තොරතුරකට අනුවයි සීදුව ප්‍රදේශයේ මෙම වැටලීම සිදුකර ඇත්තේ.\nඑහිදී උප පොලිස් පරීක්ෂකවරයෙකු උපාය දුතයෙකු ලෙසට යොදවා මත්පෙති ලබා ගන්නා අතර වැටලීම සිදුකර ඇති බව අප වාර්තාකරු සඳහන් කළා.\nමත්කුඩුවලට ඇබ්බැහිවුවන්ට මෙම මත්පෙති ඉතා ඉහළ මුදලකට අලෙවි කරන බවට හෙළිවී තිබෙනවා.\nඅදාළ වෙළඳ සැලේ තිබී මත්පෙති 1733 ක් සහ ගංජා මිලිග්‍රෑම් 2300 ක් හමුවී ඇතැයි සඳහන්.\nඒවායෙහි වටිනාකම රුපියල් 430,000 ක්. අත්අඩංගුවට පත් සැකකරු අධිකරණයට ඉදිරිපත් කිරීම සඳහා සීදුව පොලිසියට භාරදී තිබෙනවා.",
       "URL": "https://www.hirunews.lk/168673/සීදුවේ-වෙළඳ-සැලක-අමුතු-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4366"
}