{
       "Source": "hirunews",
       "Timestamp": "Friday, 19 July 2019 - 20:41",
       "Headline": "අපි වෙනුවෙන් අපි අරමුදල හරහා පොලිසියේ පවුල්වලට නිවාස ඉදිකිරීමේ වැඩටහනක් ආරම්භ කෙරේ",
       "News Content": "අපි වෙනුවෙන් අපි අරමුදල හරහා පොලිසියේ පවුල්වල සාමාජිකයන්ට නිවාස ඉදිකරදීමේ වැඩසටහනක් ආරම්භ කරන බව ජනාධිපති මෛත්‍රීපාල සිරිසේන මහතා පවසනවා.\nජනාධිපතිවරයා මේ බව සඳහන් කළේ පොලිස් දෙපාර්තමේන්තුවේ ජ්‍යෙෂ්ඨ නිලධාරීන් පිරිසක් සමඟ අද පෙරවරුවේ ජනාධිපති කාර්යාලයේ පැවති සාකච්ඡාවකදී.\nදීර්ඝ කාලයක් පුරා උසස්වීම් නොලැබූ පොලිස් දෙපාර්තමේන්තුවේ පොලිස් කොස්තාපල් තනතුරේ සිට පොලිස් පරීක්ෂක තනතුර දක්වා සේවය කරන 31,500 ක් පමණ පිරිසකට කාණ්ඩ කිහිපයක් යටතේ එකවර බලපැවැත්වෙන පරිදි උසස්වීම් ක්‍රියාත්මක කිරීමට අවශ්‍ය මූලික කටයුතු සම්බන්ධයෙන්ද ජනාධිපතිවරයා උපදෙස් ලබාදී තිබෙනවා.\nමේ අතර පොලිසියේ පහළ ශ්‍රේණිවල නිලධාරීන්ගේ සුබසාධන කටයුතු පිළිබඳව උතුරේ පොලිස් අභ්‍යාස විද්‍යාලයක් ඉදිකිරීමේ කටයුතු සහ කොටුව පොලිස් ස්ථානය ඉදිකිරීම සඳහා වූ ඉඩම් පවරා ගැනීම සම්බන්ධයෙන්ද මෙහිදී දීර්ඝ ලෙස සාකච්ඡා වී තිබෙනවා.",
       "URL": "https://www.hirunews.lk/220648/අපි-වෙනුවෙන්-අපි-අරමුදල-හරහා-පොලිසියේ-පවුල්වලට-නිවාස-ඉදිකිරීමේ-වැඩටහනක්-ආරම්භ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3239"
}