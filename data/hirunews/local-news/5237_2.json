{
       "Source": "hirunews",
       "Timestamp": "Thursday, 24 December 2015 - 7:10",
       "Headline": "පුද්ගලයෙකු පැහැරගැනීමට අනුබල දීම හා පැහැරගත් පුද්ගලයාට තර්ජනය කිරීම දණ්ඩ නීති සංග්‍රහය යටතේ වරදක් නොවේ ද?",
       "News Content": "මහ දවල් තරුණයෙකු පැහැරගැනීමේ සිද්ධිය සම්බන්ධයෙන් මන්ත්‍රී හිරුණිකා ප්‍රේමචන්ද්‍රගේ ආරක්ෂකයින් 6 දෙනකු ලබන මස 4 වැනිදා දක්වා රක්ෂිත බන්ධනාගාර ගතකෙරුණා.\nපොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර  සදහන් කළේ, සිද්ධිය සම්බන්ධයෙන් හිරුණිකා ප්‍රේමචන්ද්‍රගෙන් ද ප්‍රශ්න කර ඇති බවයි.\nතරුණයා පැහැරගැනීම සදහා භාවිත කළ හිරුණිකා ප්‍රේමචන්ද්‍රට අයත් ඩිෆෙන්ඩර් රථයද අධිකරණ භාරයට ගෙන තිබෙනවා.\nතරුණයා පැහැරගැනීමේ සිද්ධියට අදාළ සැකකරුවන් 6 දෙනා ඊයේ (23) කොළඹ අළුත්කඩේ අංක 2 මහේස්ත්‍රාත් අධිකරණයට ඉදිරිපත් කළේ, කොළඹ අපරාධ කොට්ඨාසය විසින්.\nඑම සැකකරුවන් අතිරේක මහේස්ත්‍රාත් ප්‍රියන්ත ලියනගේ මහතා ඉදිරියට ඉදිරිපත් කෙරුණා. එහිදී අතිරේක මහේස්ත්‍රාත්වරයා නියෝග කළේ, ලබන 4 වැනිදා දක්වා සැකකරුවන් රක්ෂිත බන්ධනාගාර ගතකරන ලෙසත් එදින ඔවුන් හදුනාගැනීමේ පෙරෙට්ටුවකට ඉදිරිපත් කරන ලෙසතය.\nමෙම පැහැර ගැනීම සිදුවන්නේ,  දින 13කට පෙර හිරුණිකා ප්‍රේමචන්ද්‍රගේ නමට ලියාපදිංචි කරන ලද 62 – 1859 අංකය සහිත ඩිෆෙන්ඩර් රථයෙන්.\nපුද්ගලයෙකු පැහැරගැනීමට අනුබල දීම, තර්ජනය කිරීම යන චෝදනා දෙක ද ඇය වෙත මෙහිදී එල්ල වනවා.\nනමුත්,  මේ චෝදනාවලට මෙතෙක් පොලිසිය හිරුණිකා ප්‍රේමචන්ද්‍ර අත්අඩංගුවට ගෙන නැහැ.\nදණ්ඩ නීති සංග්‍රහය යටතේ පුද්ගලයෙකු පැහැරගැනීමට අනුබල දීම හා පැහැරගත් පුද්ගලයාට තර්ජනය කිරීම වරදක් නොවේ ද?\nශ්‍රී ලංකා මානව හිමිකම් කොමිෂන් සභාවේ  හිටපු කොමසාරිස් ආචාර්ය ප්‍රතිභා මහානාමහේවා ඒ පිළිබඳ පැහැදිලි  ක‍රන අයුරු පහතින් නරඹන්න.",
       "URL": "https://www.hirunews.lk/122685/පුද්ගලයෙකු-පැහැරගැනීමට-අනුබල-දීම-හා-පැහැරගත්-පුද්ගලයාට-තර්ජනය-කිරීම-දණ්ඩ-නීති-සංග්‍රහය-යටතේ-වරදක්-නොවේ-ද",
       "Category": "Local News",
       "Parent URL": "https://www.hirunews.lk/local-news.php?pageID=5237"
}