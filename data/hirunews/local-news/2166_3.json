{
       "Source": "hirunews",
       "Timestamp": "Saturday, 06 February 2021 - 8:49",
       "Headline": "IPL වෙන්දේසියට ශ්‍රී ලාංකික ක්‍රීඩකයින් 31ක්",
       "News Content": "මෙවර ඉන්දීය ප්‍රිමිය ලීග් තරඟාවලිය ඉන්දියාව තුළදීම පැවැත්වීමට හැකියාව පවතින බව තරඟ සංවිධායකයින් පසුගිය සතියේ දැනුම් දුන්නා.\nඒ අනුව මෙවර තරඟාවලියට අදාල ක්‍රීඩක වෙන්දේසිය ලබන 18 වනදා පැවැත්වීමටයි සැලසුම් කර ඇත්තේ.\nමෙවර තරඟාවලියේ වෙන්දේසිය වෙනුවෙන් විදේශීය ක්‍රීඩකයින් 283ක් ලියාපදිංචි කර තිබෙනවා.\nශ්‍රී ලංකා ක්‍රීඩකයින් 31 දෙනෙකු මෙවර වෙන්දේසිය වෙනුවෙන් ලියාපදිංචි කර ඇති අතර සිව්වැනියට වැඩිම ක්‍රීඩක පිරිසක් ලියාපදිංචිකර ඇත්තේ ශ්‍රී ලංකාවෙන් වීම විශේෂත්වයක්.\nවෙන්දේසිය වෙනුවෙන් වැඩිම ක්‍රීඩකයින් පිරිසක් ලියාපදිංචි කර ඇත්තේ බටහිර ඉන්දීය කොදෙව් දේශයෙන්.\nඑම සංඛ්‍යාව 56ක්.\nඕස්ට්‍රේලියාවෙන් ක්‍රීඩකයින් 42ක් වෙන්දේසිය වෙනුවෙන් ලියාපදිංචි කර ඇති අතර දකුණු අප්‍රිකානු ක්‍රීඩකයින් 38දෙනෙක් මෙවර ක්‍රීඩක වෙන්දේසිය වෙනුවෙන් ලියාපදිංචිකර තිබෙනවා.\nතරඟාවලියට එක්වන කණ්ඩායමක සංචිතයක උපරිම වශයෙන් ක්‍රීඩකයින් 25 දෙනෙකු රඳවාගත යුතු වනවා.\nපවතින කොවිඩ් 19 වසංගතය හේතුවෙන් පසුගිය වසරේ (2020) ඉන්දීය ප්‍රිමිය ලීග් තරඟාවලිය එක්සත් අරාබි එමීර් රාජ්‍යයේ පවත්වන්නට සංවිධායකයින්ට සිදුවුණා.\nමෙවර තරඟාවලිය අප්‍රේල් මස 11 වනදා පැවැත්වීමට සැලසුම්කර ඇති අතර කෙසේ වෙතත් තරඟාවලියට අදාල කාල සටහන තවමත් නිල වශයෙන් ප්‍රකාශයට පත්කර නැහැ.",
       "URL": "https://www.hirunews.lk/261775/ipl-වෙන්දේසියට-ශ්‍රී-ලාංකික-ක්‍රීඩකයින්-31ක්",
       "Category": "Local News",
       "Parent URL": "https://www.hirunews.lk/local-news.php?pageID=2166"
}