{
       "Source": "hirunews",
       "Timestamp": "Saturday, 01 April 2023 - 7:48",
       "Headline": "නුගේගොඩදී අත්අඩංගුවට ගත් අරගල ක්‍රියාකාරී 3 කට පොලිස් ඇප",
       "News Content": "නුගේගොඩ - ජුබිලි කණුව ආසන්නයේ දී අත්අඩංගුවට ගත් අරගලයේ හිටපු ක්‍රියාකාරීන් තුන්දෙනෙකු පොලිස් ඇප මත මුදාහැර තිබෙනවා.\nඊයේ පස්වරුවේ මොවුන් ඇතුළු පිරිසක් විරෝධතාවක් සංවිධාන කර තිබුණේ, හිටපු ජනාධිපති ගෝඨාභය රාජපක්ෂගේ මිරිහානේ පිහිටි පෞද්ගලික් නිවස ඉදිරිපිට පසුගිය වසරේ මාර්තු 31 වනදා සිදු කළ විරෝධතාවයට වසරක් සම්පූර්ණ විම නිමිත්තෙන්.\nකෙසේ වෙතත් එම විරෝධතාවය ආරම්භ කිරීම සඳහා පිරිසක් එම ස්ථානයට පැමිණීමත් සමඟ පොලිසිය සහ විරෝධතාකරුවන් අතර යම් උණුසුම් තත්වයක් හටගත්තා.\nඑහි දී අරගලයේ හිටපු ක්‍රියාකාරීන් වූ ධානීෂ් අලී සහ අනුරුද්ධ බණ්ඩාර ඇතුළු තුන්දෙනෙකු අත්අඩංගුවට ගෙන මිරිහාන පොලිසිය වෙත රැගෙන යාමේන් පසුව පොලිස් ඇප මත මුදා හැර තිබුණා.",
       "URL": "https://www.hirunews.lk/331418/නුගේගොඩදී-අත්අඩංගුවට-ගත්-අරගල-ක්‍රියාකාරී-3-කට-පොලිස්-ඇප",
       "Category": "Local News",
       "Parent URL": "https://www.hirunews.lk/local-news.php?pageID=442"
}