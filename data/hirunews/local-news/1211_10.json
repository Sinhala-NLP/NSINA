{
       "Source": "hirunews",
       "Timestamp": "Monday, 25 April 2022 - 7:28",
       "Headline": "බිරිඳ ඝාතනය කළ සැමියා සියදිවි නසාගැනීමට තැත් කරයි",
       "News Content": "තියුණු ආයුධයකින් පහර දී බිරිඳ ඝාතනය කර සියදිවි නසාගැනීමට තැත් කළ සැමියෙකු පිළිබඳව වැලිවේරිය වෑබඩ ප්‍රදේශයෙන් වාර්තාවනවා.\nඊයේ රාත්‍රියේ නිවසේ සිටි බිරිඳ ඇයගේ සොහොයුරිය සහ මිතුරියකට සැකකරු විසින් තියුණු ආයුධයකින් පහර දී ඇති අතර, පසුව ඔහු නිවස අසළ ළිඳට පැන සියදිවි නසාගැනීමට උත්සාහ කර ඇති බවයි පොලිසිය සඳහන් කළේ.\nසිද්ධියෙන් මියගිය මරණකාරියගේ වයස අවුරුදු 33ක්.\nඇය, 2019 වසරේ සිට විදේශගතව සිට පසුගිය 22 වනදා මෙරටට පැමිණ තිබෙනවා.\nවිදෙස්ගතව සිටි කාලය තුළ දී සැකකරු සමඟ ඇති වූ ආරවුලක් හේතුවෙන් මොවුන් අමනාපයෙන් සිට ඇති අතර, එම සිද්ධිය මුල් කරගනිමින් මෙම ඝාතනය සිදුව ඇති බවයි පොලිස් විමර්ශනවල දී අනාවරණ වී ඇත්තේ.\nඝාතනය සිදු කළ අවුරුදු 37ක් වයසැති මාතර ප්‍රදේශයේ පදිංචි සැකකරු එම තියුණු ආයුධයෙන්ම ගෙළ පිටුපස කපාගෙන ළිඳට පැන සිටිය දී ගොඩටගෙන පොලිස් ආරක්ෂාව යටතේ ගම්පහ රෝහලට ඇතුළත් කර ඇති බවයි පොලිසිය සඳහන් කළේ.\nසිද්ධියෙන් බරපතළ තුවාල ලැබූ කාන්තාවන් දෙදෙනා රාගම රෝහලට ඇතුළත් කර තිබෙනවා.",
       "URL": "https://www.hirunews.lk/302737/බිරිඳ-ඝාතනය-කළ-සැමියා-සියදිවි-නසාගැනීමට-තැත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1211"
}