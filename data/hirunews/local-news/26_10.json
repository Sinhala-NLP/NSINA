{
       "Source": "hirunews",
       "Timestamp": "Saturday, 16 September 2023 - 13:59",
       "Headline": "පොලීසියට හොර සහතික දුන් pc ට ඇප",
       "News Content": "ව්‍යාජ අධ්‍යාපන සහතික ඉදිරිපත් කර පොලිස් සේවයට බැඳුණු පොලිස් කොස්තාපල්වරයෙකු අත්අඩංගුවට ගෙනගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂ 15ක  ශරීර ඇප මත මුදා හැරීමට  නියෝග කර තිබෙනවා.\nමෙලෙස ඇප මත මුදාහැර ඇත්තේ මහවිලච්චිය පොලිසියට  අනුයුක්තව සේවය කළ ආධුනික පොලිස් කොස්තාපල් රියදුරකු බව වාර්තා වෙනවා.\nකොළඹ වංචා විමර්ශන කාර්යාංශය විසින් මෙම සම්බන්ධව විමර්ශන සිදු කිරීමේදී  2012 වර්ෂයේ අපොස සාමාන්‍ය පෙළ විභාග ප්‍රතිඵල මෙලෙස ව්‍යාජ ලෙස සකසා ඇති බව  අනාවරණය වූ බව පොලිසිය පවසනවා.",
       "URL": "https://www.hirunews.lk/348457/පොලීසියට-හොර-සහතික-දුන්-pc-ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=26"
}