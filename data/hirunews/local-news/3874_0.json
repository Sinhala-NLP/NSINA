{
       "Source": "hirunews",
       "Timestamp": "Thursday, 28 June 2018 - 16:53",
       "Headline": "අල්ලස් ගත් කාර්යාල කාර්ය සහායකවරයෙකු අත්අඩංගුවට",
       "News Content": "රුපියල් 5000 ක අල්ලස් මුදලක් ලබා ගත් බකමූණ විදුලි උප කාර්යාලයේ සේවය කරන කාර්යාල කාර්ය සහයකවරයෙකු අල්ලස් හෝ දූෂණ විමර්ශන කොමිෂන් සභාවේ නිලධාරින් අද අත්අඩංගුවට ගෙන තිබෙනවා.\nගලේවෙල ප්‍රදේශයේ පදිංචි පුද්ගලයෙකුගෙන් ලද තොරතුරකට අනුව මෙම පුද්ගලයා අල්ලස් ලබා ගන්නා අවස්ථාවේ අත්අඩංගුවට ගත් බවයි එම කොමිසමේ අධ්‍යක්ෂ ඩී.ප්‍රියන්ත චන්ද්‍රසිරි සදහන් කළේ.\nනීතිවිරෝධී අන්දමින් විදුලිය ලබා ගත් ඉදිකෙරෙමින් පවතින නිවසකට අදාළව, නීති මගින් කටයුතු නොකර සිටීමට ඔහු මෙම අල්ලස් මුදල ඉල්ලා තිබෙනවා.",
       "URL": "https://www.hirunews.lk/194094/අල්ලස්-ගත්-කාර්යාල-කාර්ය-සහායකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3874"
}