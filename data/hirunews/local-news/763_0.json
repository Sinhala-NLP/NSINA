{
       "Source": "hirunews",
       "Timestamp": "Tuesday, 01 November 2022 - 20:23",
       "Headline": "හෝමාගම මුවන් ජලභීතිකා පරීක්ෂණයෙන් පසු රක්ෂිතවලට",
       "News Content": "හෝමාගම අවට සීග්‍රයෙන් බෝවන මුව රංචු පූර්ණ ජලභීතිකා පරීක්ෂණයකින් තොරව සංරක්ෂණ කලාපවලට හෝ අභයභූමිවලට මුදා නොහරින ලෙස කෘෂිකර්ම හා වනජීවී අමාත්‍ය මහින්ද අමරවීර අමාත්‍යාංශ ලේකම්වරයාට උපදෙස් ලබාදී තිබෙනවා.\nඑම ප්‍රදේශය ආශ්‍රිතව මුව ගහණය ඉහළ යෑමත් සමඟ එම සතුන් වෙනත් රක්ෂිතයකට හෝ අභයභූමියකට යොමු කරන ලෙස විවිධ පාර්ශව අමාත්‍යවරයාගෙන් ඉල්ලීම් කර ඇති බවයි නිවේදනයක් නිකුත් කරමින් එම අමාත්‍යාංශය සඳහන් කළේ.\nහෝමාගම අවට සැරිසරින මුව රංචු අතර ජලභීතිකා රෝගය ව්‍යාප්ත වන බව පසුගිය කාලයේ වාර්තාවුණා.\nඒ හේතුවෙනුයි මෙලෙස පූර්ණ ජලභීතිකා පරීක්ෂණයකින් තොරව එම සතුන් අභය භූමිවලට මුදා නොහරින ලෙසට අමාත්‍යවරයා උපදෙස් ලබාදී ඇත්තේ.",
       "URL": "https://www.hirunews.lk/319407/හෝමාගම-මුවන්-ජලභීතිකා-පරීක්ෂණයෙන්-පසු-රක්ෂිතවලට",
       "Category": "Local News",
       "Parent URL": "https://www.hirunews.lk/local-news.php?pageID=763"
}