{
       "Source": "hirunews",
       "Timestamp": "Tuesday, 03 October 2017 - 14:21",
       "Headline": "යාපනයේ වෙළඳසැලකට පහර දුන් දෙදෙනෙකු අත්අඩංගුවට",
       "News Content": "යාපනය - කොකුවිල් මංසන්ධියේ පිහිටි දුරකථන අලෙවිසැලකට යතුරුපැදිවලින් පැමිණි පිරිසක් පහර දීමේ සිද්ධිය සම්බන්ධයෙන් සැකකරුවන් දෙදෙනෙකු ඊයේ අත්අඩංගුවට ගනු ලැබුවා.\nමෙම පහරදීම හේතුවෙන් පුද්ගලයින් දෙදෙනෙකු තුවාල ලබා ඇති අතර, එම වෙළදසැලේ භාණ්ඩවලට ද දැඩි හානි සිදුකර ඇති බවයි යාපනය පොලීසිය සඳහන් කළේ.\nඑම වෙළදසැලේ සේවය කරන තරුණයෙකු හා තවත් කණ්ඩායමක් අතර ඇති වූ පෞද්ගලික ආරවුලක් දුරදිගයාම හේතුවෙන් මෙම පහරදීම සිදුවී ඇති බව සඳහන්.\nපහරදීමට සම්බන්ධයෙන් අත්අඩංගුවට ගත් සැකකරුවන් අද යාපනය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/172462/යාපනයේ-වෙළඳසැලකට-පහර-දුන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4290"
}