{
       "Source": "hirunews",
       "Timestamp": "Friday, 22 June 2018 - 9:00",
       "Headline": "හික්කඩුවේදී පාතාල සාමාජිකයෙකු වෙඩි තබා ඝාතනය කෙරේ",
       "News Content": "හික්කඩුව - වෑවල ප්‍රදේශයේ අද (22* උදෑසන සිදුවූ වෙඩි තැබීමකින් පාතාල සාමාජිකයෙකු මියගියා.\nජ්‍යෙෂ්ඨ පොලිස් නිලධාරියෙකු සඳහන් කළේ මියගිය පුද්ගලයා කොස්ගොඩ සුජී නමැති විදෙස් ගත පාතාල නායකයාගේ සගයෙකු බවට තොරතුරු ලැබී ඇති බවයි.\nවෙඩි තැබීමෙන් මියගොස් ඇත්තේ මීටියාගොඩ ප්‍රදේශයේ පදිංචි 29 හැවිරිදි ඉනාසි චමින්ද හෙවත් චමින්ද කුමාර නමැති පුද්ගලයෙක්.\nෆුල්ෆේස් හෙල්මට් පැළඳ යතුරුපැදියකින් පැමිණි පුද්ගලයින් දෙදෙනෙකු මෙම වෙඩිතැබීම සිදුකොට පලාගොස් තිබෙනවා.\nපාතාල කල්ලි අතර ආරවුලක ප්‍රතිඵලයක් ලෙස මෙම ඝාතනය සිදුකර ඇති බවටයි මූලික පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/193651/හික්කඩුවේදී-පාතාල-සාමාජිකයෙකු-වෙඩි-තබා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3884"
}