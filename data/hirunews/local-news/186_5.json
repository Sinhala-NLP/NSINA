{
       "Source": "hirunews",
       "Timestamp": "Friday, 14 July 2023 - 9:01",
       "Headline": "හොලිවුඩයේ රංගන ශිල්පීන් වැඩ වර්ජනයක",
       "News Content": "වසර 60කට පසු හොලිවුඩයේ රංගන ශිල්පීන් දැවැන්ත වැඩ වර්ජනයක නිරත වෙනවා.\nඒ, චිත්‍රපට නිෂ්පාදනයේ දී ලැබෙන ලාභයෙන් වැඩි කොටසක් ඒවා බෙදාහරින නව තාක්ෂනික නිමැවුම්කරුවන් වෙත ලැබෙන බව පවසමින්.\nහොලිවුඩ් රංගන ශිල්පීන් පෙන්වා දෙන්නේ එම ලාභාංශ සමානව බෙදී යාමේ ක්‍රමවේදයක් සකස් කළ යුතු බවයි.\nඑමෙන්ම හොලිවුඩ් චිත්‍රපට නිෂ්පාදනය සඳහා කෘත්‍රිම බුද්ධිය යොදාගැනීමට ද විරෝධය පළ කරන බවයි හොලිවුඩ් රංගන ශිල්පීන්ගේ සංගමය නිවේදනය කර ඇත්තේ.\nඒ සඳහා  160,000කට අධික පිරිසක් එක්වීමට නියමිත අතර, නළු නිළියන්, හඬ කැවීමේ ශිල්පීන්, කැමරා ශිල්පීන් සහ පිටපත් රචකයන් ඇතුලු ක්‍ෂේත්‍ර ගණනාවක් ඊට අයත්.",
       "URL": "https://www.hirunews.lk/341157/හොලිවුඩයේ-රංගන-ශිල්පීන්-වැඩ-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=186"
}