{
       "Source": "hirunews",
       "Timestamp": "Saturday, 10 June 2023 - 16:10",
       "Headline": "ජපානයේ ගුවන් තොටුපලක ධාවන පථයේදී යානා දෙකක් ගැටෙයි",
       "News Content": "ජපානයේ ටෝකියෝ අගනුවර හනෙඩා ගුවන් තොටුපලේදී ගුවන් යානා දෙකක් ධාවන පථයේදී එකිනෙක ගැටීමෙන් අනතුරක් සිදුව තිබෙනවා.\nමෙම සිද්ධියෙන් කිසිවෙකුටත් තුවාල සිදුව නැතත් එම ගුවන් තොටුපලේ ධාවන පථ හතරෙන් එකක් වසා දැමීමට සිදුව ඇති බවයි විදෙස් වාර්තා සඳහන් කළේ.\nඒ හේතුවෙන් හනෙඩා ගුවන් තොටුපලේ ගුවන් ගමන් ප්‍රමාදයක්ද සිදුව තිබෙනවා.\nතායි ගුවන් සේවයට අයත් යානයක් සහ ඊවා ගුවන් සේවයට අයත් යානයක් මෙලෙස අනතුරට ලක්ව ඇති අතර, සමාජ මාධ්‍යයට එක් කර ඇති වීඩියෝ පටවල දැක්වෙන්නේ තායි ගුවන් යානයේ දකුණු තටුවේ කොටසක් අනෙක් ගුවන් යානයේ ගැටීමෙන් මෙම අනතුර සිදුව ඇති බවයි.",
       "URL": "https://www.hirunews.lk/337556/ජපානයේ-ගුවන්-තොටුපලක-ධාවන-පථයේදී-යානා-දෙකක්-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=279"
}