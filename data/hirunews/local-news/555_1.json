{
       "Source": "hirunews",
       "Timestamp": "Monday, 06 February 2023 - 9:45",
       "Headline": "ලාෆ් ගෑස් සහ ආපණශාලා තීරණය අද",
       "News Content": "ලිට්රෝ ගෑස් මිල ඊයේ (05) මධ්‍යම රාත්‍රියේ සිට ඉහළ නැංවීමත් සමඟ ලාෆ් ගෑස් මිල ද සංශෝධනය කරන ආකාරය පිළිබඳව අද (06) ප්‍රකාශයට පත් කිරීමට නියමිතයි.\nඑමෙන්ම ගෑස් මිල වැඩි කිරීම හේතුවෙන් සිය නිෂ්පාදනවල මිල ගණන් සංශෝධනය කිරීම පිළිබඳ අවසන් තීරණය අද ප්‍රකාශයට පත්කරන බවයි සමස්ත ලංකා ආපණශාලා හිමියන්ගේ සංගමය ප්‍රකාශ කළේ.\nකිලෝග්‍රෑම් 12.5 ලිට්රෝ ගෑස් සිලින්ඩරයක මිල රුපියල් 334 කින් ඉහළ දැමුණු අතර, ඒ අනුව එහි නව මිල සටහන් වූයේ රුපියල් 4,743 ක් ලෙසයි.\nඑමෙන්ම කිලෝග්‍රෑම් පහ ගෑස් සිලින්ඩරයක් රුපියල් 134 කින් ඉහළ දැමුණු අතර, එහි නව මිල රුපියල් 1,904 ක් ලෙස සටහන් වුණා.\nකිලෝග්‍රෑම් 2.3 ලිට්රෝ ගෑස් සිලින්ඩරයක් රුපියල් 61 කින් ඉහළ දැමෙන අතර, එහි නව මිල රුපියල් 883 ක්.",
       "URL": "https://www.hirunews.lk/326777/ලාෆ්-ගෑස්-සහ-ආපණශාලා-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=555"
}