{
       "Source": "hirunews",
       "Timestamp": "Tuesday, 19 April 2022 - 10:33",
       "Headline": "රාජස්ථාන් පිළට තියුණු ජයක්",
       "News Content": "මෙවර ඉන්දීය ප්‍රිමියර් ලීග් තරගාවලියේ මෙතෙක් පැවති තියුණුම තරගය ලෙස සැලකිය හැකි තරඟයක දී කොල්කටා නයිට්රයිඩර්ස් පිළ පරදවා ලකුණු 7ක ජයක් වාර්තා කිරීමට රාජස්ථාන් රෝයල්ස් පිළ ඊයේ (17) සමත් වුණා.\nරාජස්ථාන් පිළ සිය පන්දු වාර 20 තුළ කඩුලු 5ක් දැවී ලකුණු 217ක් රැස් කළ අතර එහිදී එංගලන්ත ක්‍රීඩක ජොස් බට්ලර් ලකුණු 103ක් රැස් කළේ පන්දු 61කින්.\nපිළිතුරු වශයෙන් කොල්කටා පිළට පන්දු වාර 19යි පන්දු 4ක දී සියලු ක්‍රීඩකයන් දැවී ලබාගත හැකි වූයේ ලකුණු 210ක් පමණයි.\nඑහිදී ෂ්‍රෙයාස් අයියර් ලකුණු 85ක් රැස් කළ අතර ආරොන් ප්‍රින්ච් ලකුණු 58ක් රැස් කළේ පන්දු 28කින්.\nයුස්වේන්ද්‍ර චහාල් කඩුලු ත්‍රිත්වයක් සමග කොල්කටා පිළේ කඩුලු 5ක් ලකුණු 40කට බිද හෙලීමට සමත් වුණා.",
       "URL": "https://www.hirunews.lk/302271/රාජස්ථාන්-පිළට-තියුණු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1223"
}