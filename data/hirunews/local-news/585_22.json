{
       "Source": "hirunews",
       "Timestamp": "Sunday, 22 January 2023 - 14:27",
       "Headline": "හෙටත් පැය දෙකයි විනාඩි විස්සක විදුලි කප්පාදුවක්",
       "News Content": "හෙට (23) දිනයේදීත් පැය 2 යි විනාඩි විස්සක විදුලි කප්පාදුවක් සිදුකිරීමට මහජන උපයෝගීතා කොමිසම විදුලිබල මණ්ඩලයට අවසර ලබා දී තිබෙනවා.\nමේ අතර නොරොච්චෝලේ බලාගාරයේ අක්‍රියව තිබූ ජනන යන්ත්‍රය ඊයේ සිට යළි පද්ධතියට එක්කෙරුණු අතර, පූර්ව කළමනාකරණ ක්‍රමවේදයක් ලෙස කැළණිතිස්ස බලාගාරයේ ජනන කටයුතු අත්හිටුවා තිබෙනවා.\nඅද දිනයේ විදුලි ඉල්ලුම පහත වැටීම හේතුවෙන් එලෙස කැළණිතිස්ස බලාගාරය අක්‍රිය කර ඇති අතර, හෙට දිනයේ අවශ්‍ය වුවහොත් එය යළිත් ක්‍රියාත්මක කිරීමට නියමිතයි.\nකෙසේ වෙතත් එම බලාගාරය සතුව පවතින නැප්තා ධාරිතාව ද අවම මට්ටමක පවතින බව වාර්තවනවා.",
       "URL": "https://www.hirunews.lk/325639/හෙටත්-පැය-දෙකයි-විනාඩි-විස්සක-විදුලි-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=585"
}