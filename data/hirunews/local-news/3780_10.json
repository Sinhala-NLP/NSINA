{
       "Source": "hirunews",
       "Timestamp": "Sunday, 26 August 2018 - 12:27",
       "Headline": "කිරි ගොවියාගෙන් රජයට යළි චෝදනා",
       "News Content": "දේශීය කිරි කර්මාන්තය ඉහළ නැංවීමේ අරමුණින් කිරිගොවීන් සදහා රජය විසින් සහන ණය ක්‍රමයක් යටතේ ලබාදී ඇති  ඕස්ට්‍රේලියාවෙන් ආනයනය කරන ලද කිරි ගවයින් හේතුවෙන් එම ගොවීන් දැඩි දුෂ්කරතාවයකට මුහුණ දී තිබෙනවා.\nඔවුන් පෙන්වා දෙන්නේ අදාළ කිිරි ගවයින් ඇතැම් රෝගවලට ගොදුරුවීම සහ ප්‍රමාණවත් කිරි අස්වැන්නක් ඔවුන්ගෙන් නොලැබීම හේතුවෙන් තමන්ට ණය වාරික ගෙවා ගැනීමට නොහැකිවී ඇති බවයි.\n2012 වසරේ එම ව්‍යාපෘතිය ආරම්භවී ඇති අතර, ඒ අනුව කිරි ගවයින් 15,000 ක් ආනයනය කිරීමට තීරණය කර තිබුණා.\nඊට අදාළව කිරි ගවයින් 5,000 ක් මූලික අදියර යටතේ ආනයනය කර ඇති අතර, 2016 වසරේදී එම ව්‍යාපෘතිය අවසන්වීමට නියමිතව තිබුණා.\nකෙසේ නමුත් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න පෙන්වා දෙන්නේ එම ව්‍යාපෘතිය 2016 වසරෙන් පසුව නැවතත් දීර්ඝ කිරීමට වර්තමාන රජය පියවර ගෙන ඇති බවයි.",
       "URL": "https://www.hirunews.lk/198424/කිරි-ගොවියාගෙන්-රජයට-යළි-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3780"
}