{
       "Source": "hirunews",
       "Timestamp": "Tuesday, 07 July 2020 - 14:41",
       "Headline": "ශක්තිමත් පාර්ලිමේන්තුවක් බිහි කිරීමට දායක වන්නැයි, ජනපති ජනතාවගෙන් ඉල්ලයි (වීඩියෝ)",
       "News Content": "රට මුහුණු පා ඇති අභියෝග ජය ගැනීම සඳහා ශක්තිමත් පාර්ලිමේන්තුමක් බිහි කිරීමට දායක වන්නැයි පුත්තලම දිස්ත්‍රික්කයේ සිදුකළ සංචාරයේදී ජනාධිපති ගෝඨාභය රාජපක්ෂ මහතා ජනතාවගෙන් ඉල්ලා සිටියා.\nමත්ද්‍රව්‍ය උවදුර මෙරටින් තුරන් කිරීමට ජනාධිපතිවරයා ගන්නා උත්සාහය පිළිබඳව ද එම සංචාරයේදී ජනතාවගේ පැසසුමට ලක්වුණා.\nශ්‍රී ලංකා පොදුජන පෙරමුණෙන් මෙවර මහමැතිවරණයට තරඟ වදින අපේක්ෂකයන්ගේ ජය තහවුරු කරනු පිණිස ජනාධිපති ගෝඨාභය රාජපක්ෂ\nමහතා ඊයේ දිනයේ පුත්තලම දිස්ත්‍රික්කයේ ප්‍රදේශ කිහිපයක සංවිධාන කර තිබු ජනහමු කිහිපයකට සහභාගි වුණා.\nඒ අනුව පුත්තලම - බංගදෙණිය ප්‍රදේශයේ සංවිධානකර තිබු ජනහමුවට ජනාධිපතිවරයා ඊයේ පස්වරුවේ එක්වුණා.\nඑහිදි ජනාධිපතිවරයාට හිමිවුයේ උණුසුම් පිළිගැනිමක්.\nඅනතුරුව ජනාධිපතිවරයා මාදම්පේ පැවති ජනහමුවකට එක්වුණා.\nමෙහිදි 84 හැවිරිදි එම්.ඒ.එච්.පී. මාරසිංහ ගුරු මාතාව රුපියල් ලක්ෂ 2ක මුදලක් කොවිඩ් අරමුදල වෙනුවෙන් පරිත්‍යාග කිරීම සිදුවුණා.\nමුදල ඔතා දුන් කොලයේ ජනාධිපතිවරයාට සටහනක් යොදා තිබූ අතර එහි දැක්වුණේ \"ජනාධිපතිතුමණි, නීතිය, යුක්තිය, ධර්මය රකින රජයක් - ස්වයං\nපෝෂිත රටක් අපට දෙන්න\" යනුවෙනි.\nපුත්තලම - මුදුකටුව ශරීර සුවතා මධ්‍යස්තානය අසල සංවිධාන කරතිබු ජනහමුවට ජනාධිපති ගෝඨාභය රාජපක්ෂ මහතා එක්වුණේ ඉන්අනතුරුවයි.\nදංකොටුව නගරයේ සංවිධාන කර තිබු ජනහමුවට එක්වු ජනාධිපතිවරයාට එහිදී හිමිවුයේ ඉහළ පිළිගැනිමක්.",
       "URL": "https://www.hirunews.lk/244911/ශක්තිමත්-පාර්ලිමේන්තුවක්-බිහි-කිරීමට-දායක-වන්නැයි-ජනපති-ජනතාවගෙන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2604"
}