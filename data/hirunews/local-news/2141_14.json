{
       "Source": "hirunews",
       "Timestamp": "Wednesday, 17 February 2021 - 13:24",
       "Headline": "ද්විපුද්ගල ඝාතනයකට පොල් කඩන්නෙකු අත්අඩංගුවට",
       "News Content": "බූස්ස - රුපීවල ප්‍රදේශයේ දී පසුගිය 6 වන දා විශ්‍රාමික ගුරුවරියක් සහ තවත් පුද්ගලයෙකු ඝාතනය කිරීමේ සිද්ධිය සම්බන්ධයෙන් සැකකරුවෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ රත්නඋදාගම ප්‍රදේශයේ පදිංචි 49 හැවිරිදි පොල් කඩන පුද්ගලයෙකු බවයි පොලීසිය සඳහන් කළේ.\nමුදල් කොල්ල කෑමේ අරමුණෙන් අදාළ විශ්‍රාමික ගුරුවරිය ඝාතනය කර ඇති අතර, අනෙක් පුද්ගලයා සැකකරු විසින් ඝාතනය කර ඇත්තේ පෞද්ගලික හේතුවක් මත බවට අනාවරණ වී තිබෙනවා.\nමොහු සමග මෙම ඝාතනවලට සම්බන්ධ වූ තවත් අයෙකු සොයා විමර්ශනයක් සිදුකරන බවයි රත්ගම පොලීසිය කියා සිටියේ.",
       "URL": "https://www.hirunews.lk/262857/ද්විපුද්ගල-ඝාතනයකට-පොල්-කඩන්නෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2141"
}