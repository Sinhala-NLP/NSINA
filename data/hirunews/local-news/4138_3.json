{
       "Source": "hirunews",
       "Timestamp": "Sunday, 07 January 2018 - 9:11",
       "Headline": "නාවලපිටිය මුදල් කොල්ලයේ සැකකරුවන් අත්අඩංගුවට",
       "News Content": "නාවලපිටිය ප්‍රදේශයේදී ලොරි රථයක රියදුරාට සහ රිය සහායකට පහරදී රුපියල් 619,600 ක් කොල්ලකෑමට සම්බන්ධ සැකකරුවන් 6 දෙනෙකු පොලිස් අත්අඩංගුවට ගෙන තිබෙනවා.\nපසුගිය 4 වනදා මෙලෙස කොල්ලකෑමට ලක්ව තිබුනේ හොරණ ප්‍රදේශයේ බේකරි නිශ්පාදන අලෙවි ආයතනයක භාණ්ඩ ප්‍රවාහන රථයක්.\nසිද්ධියට අදාළ පුද්ගලයන් ඊයේ හොරණ නගරයේදී අත්අඩංගුවට ගනු ලැබුවේ නාවලපිටිය පොලිසියේ නිලධාරීන් සහ කොට්ඨාශ බුද්ධි අංශ නිලධාරීන් විසින්.\nඑහිදී කොල්ලකනු ලැබු මුදලින් රුපියල් 407,600 ක්, පහරදීමට යොදාගත් යකඩ මුගුරක් සහ අපරාධයට පැමිණි වෑන් රථයක් ද සොයාගෙන තිබෙනවා.\nඅවුරුදු 20, 21, 22, 27 සහ 50 වයස්වල පසුවන සැකකරුවන් කහල්ල, මහගම, බුලත්සිංහල යන ප්‍රදේශවල පදිංචිකරුවන්.\nඔවුන් නාවලපිටිය මහේස්ත්‍රාත් අධිකරණයට ඉදිරිපත් කිරීමෙන් පසු ලබන 12 වනදා දක්වා රක්ෂිත බන්ධනාගාර ගතකර ඇති බවයි පොලිසිය කියාසිටියේ.",
       "URL": "https://www.hirunews.lk/180386/නාවලපිටිය-මුදල්-කොල්ලයේ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4138"
}