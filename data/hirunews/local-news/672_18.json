{
       "Source": "hirunews",
       "Timestamp": "Monday, 12 December 2022 - 10:38",
       "Headline": "පේරාදෙණි සරසවියේ හිටපු උපකුලපතිට පහරදීමේ සිද්ධියට සිසුන් දසදෙනෙකු හඳුනා ගැනේ (වීඩියෝ)",
       "News Content": "පේරාදෙණිය විශ්වවිද්‍යාලයේ හිටපු උපකුලපති මහාචාර්ය අතුල සේනාරත්නට පහරදීමේ සිද්ධිය සම්බන්ධයෙන් විශ්වවිද්‍යාල සිසුන් 10දෙනෙකු පමණ මේ වනවිට හදුනාගෙන ඇති බව වාර්තාවනවා.\nපෙරේදා (10) රාත්‍රි මහාචාර්යවරයාගේ නිල නිවස ආසන්නයේ දී ඔහුගේ පුත්‍රයාගේ මෝටර් රථය, නවතා තිබූ යතුරුපැදියක ගැටී ඇති බව පවසා විශ්වවිද්‍යාල සිසුන් කිහිපදෙනෙකු සමඟ ඇතිවූ බහින්බස්වීමක් හේතුවෙන් ගැටුමක් හටගෙන ඇති බවයි පොලිසිය පවසන්නේ.\nඅදාළ පහරදීම සම්බන්ධයෙන් සිදුකළ පොලිස් විමර්ශනවල දී මහාචාර්යවරයාගේ නිවසේ සී.සී.ටී.වී දර්ශන උපයෝගී කරගෙන එහි දේපළවලට හානි සිදුකරන සිසුන් හඳුනාගෙන තිබෙනවා.\nඑමෙන්ම අදාළ සිදුවීම සම්බන්ධයෙන් විශ්වවිද්‍යාල මට්ටමින් ද අභ්‍යන්තර පරීක්ෂණයක් ද ආරම්භ කර ඇති බව වාර්තා වෙනවා.",
       "URL": "https://www.hirunews.lk/322482/පේරාදෙණි-සරසවියේ-හිටපු-උපකුලපතිට-පහරදීමේ-සිද්ධියට-සිසුන්-දසදෙනෙකු-හඳුනා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=672"
}