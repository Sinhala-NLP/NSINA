{
       "Source": "hirunews",
       "Timestamp": "Wednesday, 20 April 2022 - 13:26",
       "Headline": "ආරක්ෂක ප්‍රධානීන් පාර්ලිමේන්තුවට කැදවන්න - විපක්ෂ නායක සජිත් (වීඩියෝ)",
       "News Content": "රඹුක්කන ඇති වූ සිද්ධිය පිළිබදව කරුණු විමසීම සදහා ආරක්ෂක ප්‍රධානීන් පාර්ලිමේන්තුවට කැඳවන ලෙස විපක්ෂ නායක සජිත් ප්‍රේමදාස කථානායකවරයාගෙන් ඉල්ලීමක් කළා.\nඔහු මේ බව කියා සිටියේ අදාළ සිදුවීම පිළිබදව අද (20) පාර්ලිමේන්තුවේදී විශේෂ ප්‍රකාශයක් සිදුකරමින්.\nපාර්ලිමේන්තුවේ කටයුතු ආරම්භයේ දී මේ පිළිබදව සාකච්ඡා වූ අවස්ථාවේ දී විනාඩි 10කට පාර්ලිමේන්තුව කල් තැබීමට කථානායකවරයාට සිදුවුණා.\nඒ, රටේ පවතින වත්මන් තත්ත්වය පිළිබදව සාකච්ඡා කිරීම සදහා පක්ෂ නායක රැස්වීමක් කැදවන ලෙස එක්සත් ජාතික පක්ෂ නායක රනිල් වික්‍රමසිංහ ප්‍රකාශ කිරීම හේතුවෙන්.\nකෙසේ වෙතත්, විපක්ෂ නායක සජිත් ප්‍රේමදාස ඊට එකගතාව පළ කළේ නැහැ.",
       "URL": "https://www.hirunews.lk/302360/ආරක්ෂක-ප්‍රධානීන්-පාර්ලිමේන්තුවට-කැදවන්න-විපක්ෂ-නායක-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1220"
}