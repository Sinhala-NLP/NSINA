{
       "Source": "hirunews",
       "Timestamp": "Tuesday, 06 June 2017 - 13:06",
       "Headline": "අගමැති සහ ජගත් සංවිධාන මහලේකම් අතර හමුවක්",
       "News Content": "අග්‍රාමාත්‍ය රනිල් වික්‍රමසිංහ නිව්යෝක් නුවර දී එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් ඊයේ මුණ ගැසී තිබෙනවා.\nඑක්සත් ජාතීන්ගේ සංවිධානය විසින් සංවිධාන කර ඇති ලෝක සාගර සමුළුවට සමගාමීව මෙම හමුව සිදුවී ඇති බව සඳහන්.\nනව ජගත් මහලේකම්වරයා සහ අග්‍රාමාත්‍ය රනිල් වික්‍රමසිංහ අතර ප්‍රථම හමුව ද මෙයයි.\nතමා ශ්‍රී ලංකා අග්‍රාමාත්‍යවරයා හමුවූ බව ජගත් සංවිධාන මහලේකම්වරයා විසින් ට්විටර් පණිවුඩයකින් ද සනාථ කරනු ලැබුවා.\nඅග්‍රාමාත්‍ය රනිල් වික්‍රමසිංහ මේ වන විට සෞඛ්‍ය හේතූන් මත ඇමරිකාවේ පෞද්ගලික චාරිකාවක නිරත වී සිටිනවා.",
       "URL": "https://www.hirunews.lk/162949/අගමැති-සහ-ජගත්-සංවිධාන-මහලේකම්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4482"
}