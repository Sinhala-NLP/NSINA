{
       "Source": "hirunews",
       "Timestamp": "Sunday, 29 December 2019 - 19:07",
       "Headline": "එජාපයේ ආසන සංවිධායකවරයෙකු පොළොන්නරුවේදී වාහන හතරකට පහරදෙයි",
       "News Content": "පොළොන්නරුව - රවුම්පාර ප්‍රදේශයේ පිහිටි සංචාර නිකේතනයක් ආසන්නයේ නවතා තිබූ වාහන 04 කට කිසියම් පිරිසක් විසින් පහරදී තිබෙනවා.\nඑක්සත් ජාතික පක්ෂයේ මින්නේරියේ ආසන සංවිධායක හිටපු පාර්ලිමේන්තු මන්ත්‍රී චන්ද්‍රසිරි සූරියආරච්චි ඇතුළු පිරිසක් ඊයේ (28) පස්වරුවේ මෙම පහරදීම සිදුකළ බවටයි එම සංචාරක නිකේතනයේ හිමිකරු වන ශ්‍රී ලංකා පොදුජන පෙරමුණේ පොළොන්නරුව දිස්ත්‍රික් සංවිධායක මධුෂංක ජයවික්‍රම චෝදනා කළේ.\nමේ සම්බන්ධයෙන් හිරු ප්‍රවෘත්ති අංශය හිටපු පාර්ලිමේන්තු මන්ත්‍රී චන්ද්‍රසිරි සූරියආරච්චිගෙන් කරුණු විමසීමට උත්සාහ කළ ද එය ව්‍යර්ථ වූයේ ඔහුගේ ජංගම දුරකථනය ක්‍රියා විරහිත කර තිබීම හේතුවෙන්.",
       "URL": "https://www.hirunews.lk/231192/එජාපයේ-ආසන-සංවිධායකවරයෙකු-පොළොන්නරුවේදී-වාහන-හතරකට-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=2979"
}