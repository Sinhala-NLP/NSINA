{
       "Source": "hirunews",
       "Timestamp": "Tuesday, 10 January 2023 - 9:08",
       "Headline": "ATM යන්ත්‍රවලින් මුදල් කොල්ලකෑ පොලිස් පරීක්ෂකවරයා ඇතුළු පිරිස රක්ෂිත බන්ධනාගාරයට",
       "News Content": "දකුණු පළාතේ ප්‍රදේශ කිහිපයක රාජ්‍ය බැංකුවල ATM යන්ත්‍රවලින් මුදල් සොරකම් කිරීමේ සිද්ධින්වලට අදාළව අත්අඩංගුවට ගත් මීගහතැන්න පොලිස් ස්ථානයේ පොලිස් පරීක්ෂකවරයා ඇතුළු පස්දෙනා මේ මස 23 වැනිදා දක්වා රක්ෂිත බන්ධනාගාර ගත කර තිබෙනවා.\nඒ ඔවුන් බද්දේගම මහේස්ත්‍රාත් අධිකරණයට ඊයේ (09) ඉදිරිපත් කිරීමෙන් අනතුරුවයි.\nරක්ෂිත බන්ධනාගාර ගත කළ පස්දෙනා අතරට කැනේඩියානු සහා බල්ගේරියානු ජාතිකයින් දෙදෙනෙකු ද අයත්.\nපසුගිය දිනවල ගාල්ල, හික්කඩුව සහ බද්දේගම යන ප්‍රදේශවල පිහිටි බැංකුවල ATM යන්ත්‍රවල පරිගණක පද්ධතියට අනවසරයෙන් ඇතුළු වී මුදල් සොරකම් කිරීමේ සිද්ධීන් වාර්තා වුණා.\nඊට අදාළවයි ඔවුන් අත්අඩංගුවට ගෙන තිබුණේ.\nඑහිදී ඔවුන් වංචාකළ මුදල රුපියල් කෝටියකට ආසන්න බවට ද තොරතුරු අනාවරණය වුණා.",
       "URL": "https://www.hirunews.lk/324686/atm-යන්ත්‍රවලින්-මුදල්-කොල්ලකෑ-පොලිස්-පරීක්ෂකවරයා-ඇතුළු-පිරිස-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=612"
}