{
       "Source": "hirunews",
       "Timestamp": "Sunday, 01 May 2022 - 8:32",
       "Headline": "රුසියාව යුක්රේනයේ ප්‍රහාර උත්සන්න කරයි",
       "News Content": "යුක්රේනයේ හමුදා ඉලක්ක 17කට ඊයේ දිනයේ දී අතිසංවේදී මිසයිල යොදාගනිමින් ප්‍රහාර දියත් කළ බව රුසියාව පවසනවා.\nඑහි දී හමුදා මෙහෙයුම් මධ්‍යස්ථානයක් මෙන්ම රොකට් සහ කාලතුවක්කු ගබඩාවක්, විනාශ කළ බවයි රුසියානු ආරක්ෂක අමාත්‍යාංශය සඳහන් කළේ.\nඑමෙන්ම එම ප්‍රහාරවල දී යුක්රේන සන්නද්ධ රථ 23ක් විනාශයට පත්වූ බවත්, යුක්රේන සෙබළුන් 200කට වැඩි පිරිසක් ජීවිතක්ෂයට පත්වූ බවත් එමඟින් ප්‍රකාශ කළා.\nමේ අතර රුසියාව විසින් මුළුමනින්ම වටලා ඇති මරියපොල් වරාය නගරයේ වානේ කම්හලේ සිර වී සිටි සිවිල් වැසියන් 20 දෙනෙකු ඉන් පලායාමට සමත් වී තිබෙනවා.\nමෙහි උමං මාර්ගවල සිවිල් වැසියන් මෙන්ම යුක්රේන හමුදා සෙබළුන් විශාල පිරිසක් තවදුරටත් රැඳී සිටින බව සඳහන්.\nඑලෙස ඔවුන් රැඳී සිටින මරියුපොල් වානේ කර්මාන්තශාලාව මුළුමනින්ම වසා දමන ලෙස රුසියානු ජනාධිපති ව්ලැදිමීර් පුටින් අණකර තිබුණා.",
       "URL": "https://www.hirunews.lk/303225/රුසියාව-යුක්රේනයේ-ප්‍රහාර-උත්සන්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1199"
}