{
       "Source": "hirunews",
       "Timestamp": "Tuesday, 06 September 2016 - 18:11",
       "Headline": "update : අත්අඩංගුවට ගත් ඇවන්ගාඩ් සභාපති සේනාධිපතිට ඇප",
       "News Content": "පාලිත ප්‍රනාන්දු අරමුදලට මුදල් බැරකිරීමේ සිද්ධියක් සම්බන්ධයෙන් ප්‍රකාශයක් ලබාදීම සඳහා පැමිණි  ඇවන්ගාඩ් සමාගමේ සභාපති නිශ්ශංක සේනාධිපති අල්ලස් හෝ දුෂණ විමර්ශන කොමිෂන් සභාව විසින් අද අත්අඩංගුවට ගත්තා.\nඔහුගේ නීතීඥවරයා හිරු ප්‍රවෘත්ති අංශයට සඳහන් කළේ අද දහවල් අදාළ ප්‍රකාශය ලබාගැනීම සඳහා ඇවන්ගාඩ් සභාපතිවරයා අල්ලස් කොමිසමට කැඳවා තිබූ බවයි.\nඑසේම එහි පැමිණි විශ්‍රාමික මේජර් ජෙනරාල් පාලිත ප්‍රනාන්දුද අත්අඩංගුවට ගැනුනු අතර අද පස්වරුවේ කොළඹ ප්‍රධාන මහේස්ත්‍රාත් ගිහාන් පිලපිටිය හමුවට ඉදිරිපත් කළා.\nඑහිදී මහේස්ත්‍රාත්වරයා ඔවුන් ඇප මත මුදාහැරීමට නියෝග කරනු ලැබුවා.\nඑහිදී එක් අයෙකු රුපියල් 250 000 ක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප 4 ක් මත මුදාහරින  ලෙසයි මහේස්ත්‍රාත්වරයා වැඩිදුරටත් නියෝග කළේ.\nTuesday, 06 September 2016 - 18.11\n-----------------------------------------------------------------------\nප්‍රකාශයක් ලබාදීම සඳහා පැමිණි  ඇවන්ගාඩ් සමාගමේ සභාපති නිශ්ශංක සේනාධිපති අල්ලස් හෝ ෂණ විමර්ශන කොමිෂන් සභාව විසින් අත්අඩංගුවට ගෙන තිබෙනවා.\nඔහුගේ නීතීඥවරයා හිරු ප්‍රවෘත්ති අංශයට සඳහන් කළේ අද දහවල් අදාළ ප්‍රකාශය ලබාගැනීම සඳහා ඇවන්ගාඩ් සභාපතිවරයා අල්ලස් කොමිසමට කැඳවා තිබූ බවයි.\nඑසේම විශ්‍රාමික මේජර් ජෙනරාල් පාලිත ප්‍රනාන්දුද මෙලෙස අත්අඩංගුවට ගෙන ඇති අතර, ඔවුන් දෙදෙනා අධිකරණයට ඉදිරිපත් කිරීමට කටයුතු කරමින් තිබෙනවා.",
       "URL": "https://www.hirunews.lk/142390/update-අත්අඩංගුවට-ගත්-ඇවන්ගාඩ්-සභාපති-සේනාධිපතිට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4890"
}