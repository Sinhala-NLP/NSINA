{
       "Source": "hirunews",
       "Timestamp": "Tuesday, 04 January 2022 - 13:10",
       "Headline": "දෙහිවල කිමිදුම්කරුවෙකුට ප්‍රහාර එල්ල කළ කිඹුලා සොයා තවදුරටත් මෙහෙයුම්",
       "News Content": "දෙහිවල දුම්රියපොළ පිටුපස මුහුදේ දී කිමිදුම්කරුවෙකුට ප්‍රහාරයක් එල්ල කළ කිඹුලා සොයා වනජීවි නිලධාරීන් තවදුරටත් මෙහෙයුම් දියත් කර තිබෙනවා.\nඊයේ රාත්‍රියේ සිට මෙම කිඹුලා අතුරුදන් ව ඇති අතර, එම සත්ත්වයා වැල්ලවත්ත මුහුදු තීරයේ රැඳී සිටින බවට ලද තොරතුරකට අනුව මේ වන විට එහි මෙහෙයුම් සිදු කරන බවයි වනජීවි දෙපාර්තමේන්තුවේ අධ්‍යක්ෂ ජනරාල් චන්දන සූරියආරච්චි කියා සිටියේ.\nඊයේ දහවල් මෙම කිඹුලාගේ ප්‍රහාරයට ලක්වීමෙන් ජීවිතක්ෂයට පත්වූයේ කිමිදී විසිතුරු මසුන් අල්ලා අලෙවි කිරීමේ වෘත්තියේ නිරත රත්මලාන - වීරසිංහ මාවත ප්‍රදේශයේ පදිංචි 58 හැවිරිදි පුද්ගලයෙක්.\nමෙම කිඹුලා සෙවීමේ මෙහෙයුමට වනජීවි දෙපාර්තමේන්තුවේ සමුද්‍ර අංශයේ නිලධාරීන් සහ බෙල්ලන්විල - අත්තිඩිය අඩවි ආරක්ෂක කාර්යාලයේ නිලධාරීන් සහ වෙරළාරක්ෂක දෙපාර්තමේන්තු නිලධාරීන් එක් ව සිටින අතර, මිය ගිය පුද්ගලයාගේ දේහය පිළිබද පශ්චාත් මරණ පරීක්ෂණය මේ වන විට කළුබෝවිල ශික්ෂණ රෝහලේ දී සිදු කෙරෙනවා.",
       "URL": "https://www.hirunews.lk/292986/දෙහිවල-කිමිදුම්කරුවෙකුට-ප්‍රහාර-එල්ල-කළ-කිඹුලා-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=1450"
}