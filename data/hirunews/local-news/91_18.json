{
       "Source": "hirunews",
       "Timestamp": "Thursday, 17 August 2023 - 14:21",
       "Headline": "සේවක ආර්ථ සාධක අරමුදල පිළිබඳ මහබැංකුවෙන් ඉල්ලීමක්",
       "News Content": "සේවක අර්ථ සාධක අරමුදල හා සම්බන්ධ ලේඛන සුරක්ෂිතව තබා ගන්නා ලෙස මහබැංකුව සාමාජිකයින්ගෙන් සහ සේවා යෝජිතයින්ගෙන් ඉල්ලා තිබෙනවා.\nඒ අදාළ ලේඛන ව්‍යාජ ලෙස සකස් කර ඉදිරිපත් කිරීම් සම්බන්ධයෙන් තොරතුරු ලැබී තිබීම හේතුවෙන්.\nනිවේදනයක් නිකුත් කරමින් මහබැංකුව පෙන්වා දෙන්නේ විදේශ තානාපති කාර්යාල, රාජ්‍ය තාන්ත්‍රික දූත මණ්ඩල සහ වෙනත් විවිධ ආයතන වෙත ඉදිරිපත් කර ඇති මහබැංකුවේ සේවක අර්ථ සාධක අරමුදල් දෙපාර්තමේන්තුව විසින් නිකුත් කරනු ලබන ලේඛන පිළිබදව සැකයක් මතුව ඇති බවයි.\nඑබැවින් එම ආයතන, අදාළ ලේඛනවල සත්‍ය අසත්‍යතාවය තහවුරු කර ගැනීම සදහා ඉල්ලීම් ගණනාවක් සේවක අර්ථ සාධක අරමුදල් දෙපාර්තමේන්තුව වෙත ඉදිරිපත් කර ඇති බව මහබැංකුව සදහන් කළා.\nමෙවැනි ව්‍යාජ ලේඛන ඉදිරිපත් වි ඇත්තේ වීසා ලබා ගැනීම, විදේශ රැකියා සදහා අයදුම් කිරීමේදී ස්ථිර රැකියාවක් හෝ සේවා පලපුරුද්දක් ඇති බවට මෙන්ම විවිධ රාජ්‍ය හෝ ව්‍යවස්ථාපිත ආයතනවල ප්‍රසම්පාදන පටිපාටි සදහා අයදුම් කිරීමේදී ආයතනන්හි ස්ථාපිත බව, සේවා පලපුරුද්ද වැනි කරුණු තහවුරු කිරීමේදී බවයි.",
       "URL": "https://www.hirunews.lk/345144/සේවක-ආර්ථ-සාධක-අරමුදල-පිළිබඳ-මහබැංකුවෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=91"
}