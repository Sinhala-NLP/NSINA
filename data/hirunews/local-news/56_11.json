{
       "Source": "hirunews",
       "Timestamp": "Saturday, 02 September 2023 - 16:04",
       "Headline": "හෙට දින ඇතැම් ස්ථානවලට මිලිමීටර් 100ට වැඩි වර්ෂාපතනයක්",
       "News Content": "බස්නාහිර, සබරගමුව සහ දකුණු පළාත්වලට හෙට (03) ඇතැම් ස්ථානවලට මිලිමීටර් 100ට වැඩි වර්ෂාපතනයක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nනැගෙනහිර සහ ඌව පළාත්වලටත්, වවුනියාව සහ මුලතිව් දිස්ත්‍රික්කවලටත් අද(02) සවස් කාලයේදී හෝ රාත්‍රී කාලයේදී තැනින් තැන වැසි ඇතිවිය හැකි බවයි කාලගුණ විද්‍යා දෙපාර්තමේන්තුව මීට පෙර නිවේදනය කළේ.\nමධ්‍යම කඳුකරයේ බටහිර බෑවුම් ප්‍රදේශවලටත්, බස්නාහිර, සබරගමුව සහ වයඹ පළාත්වලට පැයට කිලෝමීටර 45 දක්වා තරමක තද සුළං ඇතිවිය හැකියි.\nගාල්ල සිට හම්බන්තොට හරහා පොතුවිල් දක්වා සහ පුත්තලම සිට මන්නාරම හරහා කන්කසන්තුරය දක්වා වෙරළට ඔබ්බෙන් වන මුහුදු ප්‍රදේශවල සුළඟේ වේගය පැයට කිලෝමීටර 60 දක්වා වැඩි විය හැකියි.\nඑමෙන්ම, කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ පුත්තලම සිට කොළඹ හරහා ගාල්ල දක්වා මුහුදු ප්‍රදේශවල සුළඟේ වේගය පැයට කිලෝමීටර 50 දක්වා ඉහළ යා හැකි බවයි.",
       "URL": "https://www.hirunews.lk/346912/හෙට-දින-ඇතැම්-ස්ථානවලට-මිලිමීටර්-100ට-වැඩි-වර්ෂාපතනයක්",
       "Category": "Local News",
       "Parent URL": "https://www.hirunews.lk/local-news.php?pageID=56"
}