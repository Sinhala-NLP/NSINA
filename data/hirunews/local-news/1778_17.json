{
       "Source": "hirunews",
       "Timestamp": "Tuesday, 03 August 2021 - 7:40",
       "Headline": "ඊයේ දිනය තුළ දී කොවිඩ් මර්දන එන්නත් මාත්‍රා 422454ක්",
       "News Content": "ඊයේ දිනය තුළ දී කොවිඩ් මර්දනය උදෙසා දිවයින පුරා ක්‍රියාත්මක වූ එන්නත් කරන වැඩ වැඩසටහන් යටතේ එන්නත් මාත්‍රා 422454 ලබාදුන් බව සෞඛ්‍ය ඇමැතිනී පවිත්‍රා වන්නිආරච්චි පවසනවා.\n​\nඒ අනුව ඊයේ දිනය තුළ දී  සයිනොෆාර්ම් පලමු මාත්‍රාව ලෙස එන්නත් 203515ක්  ලබාදී ඇති අතර දෙවැනි මාත්‍රාව ලෙස ලබා දී ඇති එන්නත් සංඛ්‍යාව 18483ක්.\nඇස්ට්‍රාසෙනිකා පළමු මාත්‍රාව ලෙස එන්නත් 22981 සහ දෙවන මාත්‍රාව ලෙස එන්නත් 174985 මේ යටතේ ලබා දී තිබෙනවා.\nමේ අතර ඇමරිකානු මොඩර්නා එන්නතේ පළමු මාත්‍රාව ලෙස එන්නත් 2490 ද ලබාදී ඇති බවයි සෞඛ්‍ය අමාත්‍යවරිය වැඩිදුරටත් කියා සිටියේ.\nමේ අතර ඇස්ට්‍රාසෙනිකා දෙවැනි මාත්‍රාව ලබාදීම සඳහා ශ්‍රී ලංකා යුධ හමුදාව විසින් ක්‍රියාත්මක කරන එන්නත් මධ්‍යස්ථාන වන විහාරමහාදේවි එන්නත් මධ්‍යස්ථානය සහ දියත උයන එන්නත් මධ්‍යස්ථාන තවදුරටත් පැය 24 පුරාම ක්‍රියාත්මකයි.",
       "URL": "https://www.hirunews.lk/278711/ඊයේ-දිනය-තුළ-දී-කොවිඩ්-මර්දන-එන්නත්-මාත්‍රා-422454ක්",
       "Category": "Local News",
       "Parent URL": "https://www.hirunews.lk/local-news.php?pageID=1778"
}