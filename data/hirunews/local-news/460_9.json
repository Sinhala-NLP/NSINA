{
       "Source": "hirunews",
       "Timestamp": "Wednesday, 22 March 2023 - 20:41",
       "Headline": "ශ්‍රී ලංකාව, ලෝක බැංකුව ඇතුළු තවත් ආයතනවලින් ඩොලර් බිලියන 7ක් අපේක්ෂාවෙන්",
       "News Content": "ඉදිරියේදී ලෝක බැංකුව ඇතුළු වෙනත් ණය ආධාර ලබා දෙන පාර්ශවයන්ගෙන් තවත් ඩොලර් බිලියන 7ක පමණ ණය අපේක්ෂා කරන බව ජනාධිපති රනිල් වික්‍රමසිංහ අද (22) පාර්ලිමේන්තුවේ දී ප්‍රකාශ කළා.\nජාත්‍යන්තර මූල්‍ය අරමුදල සමග ඇති කර ගත් එකඟතාවන්ට අදාළ ලේඛන සභාගත කරමින් ජනාධිපතිවරයා ප්‍රකාශ කළේ මේ වන විට රටේ ආර්ථිකය නිවැරදි මඟකට ගෙන ඒමට හැකි වී ඇති බවයි.\nජාත්‍යන්තර මූල්‍ය අරමුදලේ විස්තීර්ණ ණය පහසුකම ලබා ගන්නා තෙක් දැඩි ඉවසීමෙන් කටයුතු කළ ජනතාවට ජනාධිපතිවරයා ස්තූතිය පළ කළා.\nජාත්‍යන්තර මූල්‍ය අරමුදලේ ණය මෙරටට ලැබීමෙන් පසු සිදු කරනු ලබන සංශෝධන පිළිබඳව ද ජනාධිපතිවරයා සඳහන් කළා.\nසහාය ලබා දෙන ලෙස විපක්ෂයෙන් අවස්ථා කිහිපයකදී ඉල්ලා සිටි නමුත්, එවැනි සහයක් හිමි නො වූ බවයි ජනාධිපතිවරයා වැඩිදුරටත් කියා සිටියේ.",
       "URL": "https://www.hirunews.lk/330656/ශ්‍රී-ලංකාව-ලෝක-බැංකුව-ඇතුළු-තවත්-ආයතනවලින්-ඩොලර්-බිලියන-7ක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=460"
}