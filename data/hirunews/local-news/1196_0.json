{
       "Source": "hirunews",
       "Timestamp": "Monday, 02 May 2022 - 15:11",
       "Headline": "තමිල්නාඩුව, ශ්‍රී ලංකාවට ආධාර සැපයිය හැකි බව ඉන්දීය විදේශ කටයුතු ඇමති කියයි",
       "News Content": "ආර්ථික අර්බුදයකට ලක්ව සිටින ශ්‍රී ලාංකිකයන්ට සහනාධාර සැපයීම සදහා තමිල්නාඩු ප්‍රාන්ත රජය කළ ඉල්ලීමට ඉන්දීය මධ්‍යම රජය ප්‍රතිචාර දක්වා තිබෙනවා.\nඉන්දීය විදේශ කටයුතු අමාත්‍ය එස්. ජායිශංකර් ප්‍රකාශ කළේ එම සහනාධාර ඉන්දීය මධ්‍යම රජය මගින් ශ්‍රී ලංකාවට සපයන සහනාධාවලට ඇතුළත් කළ හැකි බවයි.\nඑමෙන්ම තමිල්නාඩුවට විසින් එලෙස ලබාදෙන සහනාධාර ලක් රජය විසින් සුදුසු පරිදි බෙදා හරිනු ඇති බවයි ඉන්දීය විදේශ කටයුතු අමාත්‍යවරයා කියා සිටියේ.\nශ්‍රී ලංකාවට ආහාර, ඖෂධ ඇතුළු සහනාධාර ලබාදීම සදහා තමිල්නාඩු ප්‍රාන්ත රජය පසුගිය දා යෝජනාවක් සම්මත කර ගත් අතර ඊට පාලක ඩී.එම්.කේ. පක්ෂය මෙන්ම විපක්ෂ ඒ.අයි.ඒ.ඩී.එම්.කේ සහ භාරතීය ජනතා පක්ෂය ද එක්වීම විශේෂත්වයක්.\nයෝජනාව ඉදිරිපත් කරනු ලැබුවේ තමිල්නාඩු ප්‍රධාන අමාත්‍ය එම්.කේ. ස්ටාලින් විසින්.",
       "URL": "https://www.hirunews.lk/303342/තමිල්නාඩුව-ශ්‍රී-ලංකාවට-ආධාර-සැපයිය-හැකි-බව-ඉන්දීය-විදේශ-කටයුතු-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1196"
}