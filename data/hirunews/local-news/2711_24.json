{
       "Source": "hirunews",
       "Timestamp": "Sunday, 24 May 2020 - 12:58",
       "Headline": "ජනපති සහ අගමැති මෝදි අතර සාකච්ඡාව ගැන ඉන්දීය මාධ්‍යවල විශේෂ අවධානයට",
       "News Content": "මෙරට විදේ්ශ සංචිතය ශක්තිමත් කරලීම සඳහා ජනාධිපති ගෝඨාභය රාජපක්ෂ, ඉන්දීය අග්‍රාමාත්‍ය නරේන්ද්‍ර මෝදි වෙතින් ඩොලර් බිලියන 1.1ක විනිමය හුවමාරු පහසුකමක් ඉල්ලා සිටීම පිළිබඳව ඉන්දීය මාධ්‍ය අද විශේෂ අවධානයක් යොමුකර තිබුණා.\nශ්‍රී ලංකා මහ බැංකුව විසින් පසුගියදා සාක් හුවමාරු පහසුකම යටතේ ඩොලර් මිලියන 400ක් ඉල්ලා සිටි අතර, ජනාධිපතිවරයා අදාළ මූල්‍ය පහසුකම ඉල්ලා ඇත්තේ ඊට අමතරවයි.\nජනාධිපතිවරයාගේ ඉල්ලීමට ශ්‍රී ලංකාවට වාසිදායක කොන්දේසි යටතේ සහය වීමට තමන් පෞද්ගලිකව කැපවන බවයි අගමැති මෝදි ජනාධිපතිවරයා සමඟ පැවති දුරකථන සංවාදයේදී ප්‍රකාශ කර ඇත්තේ.\nකොළඹ වරායේ නැගෙනහිර පර්යන්තය සංවර්ධනය කරනු ලබන්නේ ඉන්දීය සහයෙන්.\nඑහි වැඩකටයුතු කඩිනම් කරන ලෙස ජනාධිපතිවරයා ඉන්දීය අග්‍රාමාත්‍යවරයාගෙන් ඉල්ලීමක්ද කර තිබෙනවා.",
       "URL": "https://www.hirunews.lk/241387/ජනපති-සහ-අගමැති-මෝදි-අතර-සාකච්ඡාව-ගැන-ඉන්දීය-මාධ්‍යවල-විශේෂ-අවධානයට",
       "Category": "Local News",
       "Parent URL": "https://www.hirunews.lk/local-news.php?pageID=2711"
}