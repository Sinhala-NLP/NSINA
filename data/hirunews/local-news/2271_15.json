{
       "Source": "hirunews",
       "Timestamp": "Wednesday, 16 December 2020 - 14:58",
       "Headline": "කන්තලේ ගුවන් අනතුර සිදුවූ ස්ථානයට රස පරීක්ෂකයන්",
       "News Content": "කන්තලේ - සූරියපුර - ජනරංජන වැව ආසන්නයේදී ඊයේ පස්වරුවේ පී.ටී.සික්ස් පුහුණු ගුවන් යානය අනතුරට ලක්වූ ස්ථානය රජයේ රස පරීක්ෂක දෙපාර්තමේන්තු නිලධාරින් විසින් පරීක්ෂාවට ලක් කර තිබෙනවා.\nපොලීසිය සඳහන් කළේ එම නිලධාරින්ට අමතරව, විශේෂ අපරාධ සම්බන්ධ පොලිස් කණ්ඩායමක් විසින් ද එම ස්ථානය පරීක්ෂාවට ලක් කළ බවයි.\nඊයේ සිදුවූ මෙම අනතුරෙන් පුහුණු ගුවන් යානයේ 23 හැවිරිදි නියමුවා ජිවිතක්ෂයට පත්වුණා.\nමියගිය නියමුවාගේ සිරුර පිළිබඳ පශ්චාත් මරණ පරීක්ෂණ අද සිදුවූ අතර පසුව දේහය ඥාතීන්ට භාරදී තිබුණා.",
       "URL": "https://www.hirunews.lk/257178/කන්තලේ-ගුවන්-අනතුර-සිදුවූ-ස්ථානයට-රස-පරීක්ෂකයන්",
       "Category": "Local News",
       "Parent URL": "https://www.hirunews.lk/local-news.php?pageID=2271"
}