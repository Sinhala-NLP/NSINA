{
       "Source": "hirunews",
       "Timestamp": "Monday, 01 January 2018 - 17:02",
       "Headline": "දෙදරු මවක් ඝාතනය කළ සැකකරු අත්අඩංගුවට",
       "News Content": "කැකිරාව - ඔලොම්බෑව ප්‍රදේශයේ නිවසක් තුළ පසුගිය දෙසැම්බර් මස 29 වනදා කාන්තාවක ඝාතනය කිරීමේ සිද්ධියේ සැකකරු පොලීසිය විසින් අත්අඩංගුවට ගෙන තිබෙනවා.\n57 හැවිරිදි දෙදරු මවක් සැකකරු විසින් තියුණු ආයුධයකින් පහරදී මෙලෙස ඝාතනය කර තිබුණා.\nඝාතනයට යොදා ගත් ආයුධය සැකකරුගේ නිවසේ මුළුතැන්ගෙයි සගවා තිබියදී පොලිස් භාරයට ගෙන ඇති බව සදහන්.\nපොලිස් අත්අඩංගුවේදී සැකකරු ඝාතනය පිළිබද පාපොච්චාරණය කරමින් සදහන් කර ඇත්තේ ඝාතනය කළ කාන්තාවගේ දේහය භූමිදාන කළ ස්ථානයට ද තමන් පැමිණි බවයි.",
       "URL": "https://www.hirunews.lk/179873/දෙදරු-මවක්-ඝාතනය-කළ-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4147"
}