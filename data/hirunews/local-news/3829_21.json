{
       "Source": "hirunews",
       "Timestamp": "Thursday, 26 July 2018 - 18:44",
       "Headline": "පළාත් සභා මැතිවරණය ගැන නිදහස් පක්ෂයේ තීන්දුව ඉදිරි සතියේ",
       "News Content": "පළාත් සභා මැතිවරණය පවත්වන ක්‍රමය ගැන ශ්‍රී ලංකා නිදහස් පක්ෂය ඉදිරි සතියේ අවසන් තීරණයක් ගන්නා බව සන්ධාන මහලේකම් අමාත්‍ය මහින්ද අමවීර පවසනවා.\nඅමාත්‍යවරයා මේ බව කියා සිටියේ කෘෂිකර්ම අමාත්‍යාංශයේ අද පැවති මාධ්‍ය හමුවකට එක්වෙමින්.\nමේ අතර, ඉදිරි මහ කන්නයේදි වස විස නැති වී ගොවිතැන සාර්ථක කර ගැනීම සදහා වන සාකච්ඡාවක් ද කෘෂි කර්ම අමාත්‍ය මහින්ද අමරවීර ගේ ප්‍රධානත්වයෙන් එම අමාත්‍යාංශයේදී අද පැවැත්වුණා.\nවස විසෙන් තොර ගොවිතැනක් යන්න තේමා පාඨය පිලිගත් කෙනෙකුට පමණක් ඉදිරි ජනාධිපතිවරණයේදි ජයග්‍රහණය කළ හැකි බව ප්‍රායෝගික ඔප්පු කරන බව පුජ්‍ය අතුරලියේ රතන හිමියන් එහිදී ප්‍රකාශ කළා.",
       "URL": "https://www.hirunews.lk/196138/පළාත්-සභා-මැතිවරණය-ගැන-නිදහස්-පක්ෂයේ-තීන්දුව-ඉදිරි-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=3829"
}