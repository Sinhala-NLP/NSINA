{
       "Source": "hirunews",
       "Timestamp": "Wednesday, 17 April 2019 - 12:28",
       "Headline": "හිරිහැරවලට ලක්වූ 26 ක් යළි දිවයිනට",
       "News Content": "කුවේටයේ ගෘහසේවය සඳහා ගොස් විවිධ හිරිහැරවලට ලක්වූ කාන්තාවන් 26 දෙනෙකු අද යළී දිවයිනට පැමිණියා.\nමෙම පිරිස කුවේටයේ ශ්‍රී ලංකා තානාපති කාර්යාලය යටතේ පවතින සුරක්ෂා රැඳවුම් මධ්‍යස්ථානයේ සිටි පිරිසක් බවයි ගුවන් තොටුපල හිරු වාර්තාකරු සඳහන් කළේ.\nඅද උදෑසන 6.30 ට කටුනායකට ළඟාවූ ශ්‍රී ලංකන් ගුවන් සේවයේ යූ.එල් 230 දරණ යානයෙන් ඔවුන් දිවයිනට ළඟාවුණා.\nමෙම පිරිස අතරින් 24 දෙනෙකු වසරකටත් අඩු සේවා කාලයක් සම්පූර්ණ කළ අය බවටයි වාර්තාවන්නේ.\nඉන් 5 දෙනෙකු රෝගාතුරවී සිට ඇති අතර, ඔවුන් නිවෙස් කරා පිටත්කර යැවීමට විදේශ සේවා නියුක්ති කාර්යාංශය පියවර ගෙන තිබෙනවා.",
       "URL": "https://www.hirunews.lk/214622/හිරිහැරවලට-ලක්වූ-26-ක්-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3399"
}