{
       "Source": "hirunews",
       "Timestamp": "Saturday, 05 May 2018 - 14:30",
       "Headline": "ලාංකික සරණාගතයින් 14 දෙනෙකු කන්කසන්තුරේ මුහුදේදී අත්අඩංගුවට",
       "News Content": "ඉන්දියාවේ සිට මෙරටට පැමිණෙමින් සිටි ශ්‍රී ලාංකික සරණාගතයින් 14 දෙනෙකු කන්කසන්තුරේට උතුරු මුහුදේදී නාවික හමුදාව අත්අඩංගුවට ගෙන තිබෙනවා.\nඅද (05) පෙරවරුවේ අත්අඩංගුවට ගත් මෙම පිරිස අතර කාන්තාවන් 3 දෙනෙකු සහ කුඩා දරුවන් සිව් දෙනෙකු ද සිටින බවයි නාවික හමුදාව ප්‍රකාශ කළේ.\nපසුව, ඔවුන් පැමිණි ඩිංගි බෝට්ටුව ද සමඟ පිරිස කන්කසන්තුරේ පොලීසිය වෙත භාරදී තිබෙනවා.\nමෙම පිරිස කන්කසන්තුරේ මල්ලාක්කම් අධිකරණය වෙත ඉදිරිපත් කිරීමටයි නියමිතව ඇත්තේ.",
       "URL": "https://www.hirunews.lk/190021/ලාංකික-සරණාගතයින්-14-දෙනෙකු-කන්කසන්තුරේ-මුහුදේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3959"
}