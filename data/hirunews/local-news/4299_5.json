{
       "Source": "hirunews",
       "Timestamp": "Thursday, 28 September 2017 - 12:30",
       "Headline": "ගමනාගමන කොමිසම තුල උණුසුම් තත්ත්වයක්",
       "News Content": "කාලසටහන් ගැටළුවක් සම්බන්ධයෙන් සාකච්ඡා කිරීමට පැමිණි බස් සංගමයක නියෝජිතයන් පිරිසක් සහ ජාතික ගමනාගමන කොමිෂන් සභාවේ සේවකයන් අතර අද පෙරවරුවේ උණුසුම්කාරී තත්වයක් ඇතිවුණා.\nසීමාසහිත මහනුවර - කොළඹ සුඛෝපභෝගී සේවා මගී ප්‍රවාහන සංගමයේ සාමාජිකයන් පිරිසක් අද පෙරවරුවේ ජාතික ගමනාගමන කොමිෂන් සභාවේ සභාපති එච්.හේමචන්ද්‍ර හමුවීමට පැමිණ තිබුණේ බස් කාල සටහන් සම්බන්ධයෙන් මතුව ඇති ගැටළුවක් විසඳාගැනීම සඳහායි.\nමෙම සාකච්ඡාවේදී අදාළ කාලසටහන්වල සංශෝධනයක් කිරීමට සභාපතිවරයා අකමැත්ත පළ කිරීමත් සමග උණුසුම්කාරී තත්ත්වය ඇතිවුණා.\nපසුව කොමිෂන් සභාවේ සේවකයින් සාකච්ඡාවට පැමිණි බස් සංගමයේ නියෝජිතයින් පිරිස එම පරිශ්‍රයෙන් ඉවත් කිරීමට උත්සාහ කළද එය ව්‍යර්ථ වූ අතර, මේ නිසා තත්ත්වය සමථයකට පත් කිරීම සඳහා පොලීසිය කැඳවීමටයි සිදුවුණේ.",
       "URL": "https://www.hirunews.lk/172042/ගමනාගමන-කොමිසම-තුල-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4299"
}