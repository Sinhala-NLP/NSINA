{
       "Source": "hirunews",
       "Timestamp": "Sunday, 14 October 2018 - 9:30",
       "Headline": "පුරාවස්තු කැණීම් කළ පුද්ගලයින් හයදෙනෙකු අත්අඩංගුවට",
       "News Content": "පොළොන්නරුව - වෙට්ටකාඩුව පුරාවිද්‍යා රක්ෂිතයට මායිම්ව පිහිටි  ඕනෑගම ප්‍රදේශයේ පුරාවස්තු ලබාගැනීමේ අරමුණින් කැණීම් සිදුකළ පුද්ගලයින් හයදෙනෙකු පොලීසිය අත්අඩංගුවට ගෙන තිබෙනවා.\nඊයේ රාත්‍රියේ මෙම වැටලීම සිදුකර ඇති අතර, සැකකරුවන් සමඟ කැණීම් උපකරණ සහ පූජා භාණ්ඩද පොලිස් භාරයට ගෙන ඇති බව සඳහන්.\nපොළොන්නරුව ප්‍රදේශයේ පදිංචි වයස අවුරුදු 28 ත් 40 ත් අතර වයස්වල පසුවන සැකකරුවන් පිරිසක් මෙලෙස අත්අඩංගුවට පත්ව ඇති අතර, ඔවුන් අද පොළොන්නරුව මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/202086/පුරාවස්තු-කැණීම්-කළ-පුද්ගලයින්-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3700"
}