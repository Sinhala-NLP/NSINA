{
       "Source": "hirunews",
       "Timestamp": "Saturday, 06 May 2017 - 18:52",
       "Headline": "දික්කුඹුරේදී ඝාතනය වූ පුද්ගලයාගේ සිරුරේ රත්ගම හිටපු සභාපතිගේ රුවක්",
       "News Content": "ගාල්ල - ඉමඳුව - දික්කුඹුර මංසන්ධියේදී අද (06) උදෑසන පුද්ගලයෙකු වෙඩි තබා ඝාතනය කිරීමේ සිද්ධිය රත්ගම ප්‍රාදේශීය සභාවේ හිටපු සභාපතිවරයාගේ ඝාතන සිද්ධියට සම්බන්ධ කණ්ඩායමක් විසින් මෙහෙයවා ඇති බව මූලික පරීක්ෂණවලදී අනාවරණ වී තිබෙනවා.\nඝාතනයට ලක්වූ පුද්ගලයාගේ දකුණු අතෙහි රත්ගම හිටපු සභාපති මනෝජ් මෙන්ඩිස්ගේ රුව ඇතුළත් පච්ච සලකුණක් ද සටහන් කර ඇති බව පොලිසිය ප්‍රකාශ කළා.\nමනෝජ් මෙන්ඩිස් ඝාතනයේ ප්‍රධාන සැකකරු වන ජනිත් මධුසංක ද සිල්වා හෙවත් පොඩි ලැසී ගේ කණ්ඩායමක් මෙම ඝාතනය සිදුකර ඇති බවට පොලිසිය සැක පළ කරනවා.\nදික්කුඹුරේදී ඝාතනයට ලක්වූ 42 හැවිරිදි පුද්ගලයා වෙඩි ප්‍රහාරයට ලක්වුණේ ත්‍රිරෝද රථයකින් තම දරුවන් උපකාරක පන්තියකට රැගෙන යමින් සිටියදීයි.\nසිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/160748/දික්කුඹුරේදී-ඝාතනය-වූ-පුද්ගලයාගේ-සිරුරේ-රත්ගම-හිටපු-සභාපතිගේ-රුවක්",
       "Category": "Local News",
       "Parent URL": "https://www.hirunews.lk/local-news.php?pageID=4530"
}