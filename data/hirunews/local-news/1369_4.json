{
       "Source": "hirunews",
       "Timestamp": "Tuesday, 08 February 2022 - 9:56",
       "Headline": "කොරෝනාවෙන් ලොව රටවල් රැසක සෞඛ්‍ය සේවා අඩාල වෙයි",
       "News Content": "කොරෝනා වෛරස් ගෝලීය වසංගතය හේතුවෙන් ලෝකයේ රටවල් 129කින් සියයට 92ක මූලික සෞඛ්‍ය සේවාවන් අඩාල වී ඇති බව ලෝක සෞඛ්‍ය සංවිධානය පවසනවා.\nඑන්නත්කරණ වැඩසටහන් සහ ඒඩ්ස් වැනි රෝග සදහා වන ප්‍රතිකර්ම ද ඊට ඇතුළත්.\nලෝක සෞඛ්‍ය සංවිධානය මේ බව ප්‍රකාශ කළේ පසුගිය වසරේ නොවැම්බර් සහ දෙසැම්බර් මාසවල පැවැත්වූ සමීක්ෂණයක ප්‍රතිඵල ප්‍රකාශයට පත් කරමින්.\nඑහි දී අනාවරණ වී ඇත්තේ ගෝලීය වසංගතය හේතුවෙන් සෞඛ්‍ය සේවාවන්ට දරුණු බලපෑමක් එල්ල වී ඇති අතර ම ඒවායේ වැඩි දියුණුවීමක් ද සිදුවී නොමැති බවයි.",
       "URL": "https://www.hirunews.lk/296459/කොරෝනාවෙන්-ලොව-රටවල්-රැසක-සෞඛ්‍ය-සේවා-අඩාල-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1369"
}