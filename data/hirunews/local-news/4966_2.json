{
       "Source": "hirunews",
       "Timestamp": "Thursday, 14 July 2016 - 13:47",
       "Headline": "කල්අඩිය කළපුවේ නීතිවිරෝධීව මසුන් අල්ලමින් සිටි 12 දෙනෙකු අත්අඩංගුවට",
       "News Content": "වනාතවිල්ලූව - කල්අඩිය තොටුපල අවට කලපු තීරයේ නීතිවිරෝධී ලෙස මසුන් අල්ලමින් සිටි ධීවරයන් 12 දෙනෙකු පොලීසිය අත්අඩංගුවට ගෙන තිබෙනවා.\nඔවුන් නීතිිවිරෝධී තහනම් දැල් සහ ආම්පන්න යොදාගනිමින් අදාළ කළපුවේ මසුන් අල්ලමින් සිට ඇති බව සඳහන්.\nඅත්අඩංගුවට ගත් පුද්ගලයින් මුන්දලම සහ වන්නි යන ප්‍රදේශවල පදිංචිකරුවන්. ඔවුන් මසුන් ඇල්ලීම සඳහා භාවිතා කරන ලද ධීවර යාත්‍රා 12 ක්ද පොලිස් භාරයට ගෙන තිබෙනවා.",
       "URL": "https://www.hirunews.lk/137990/කල්අඩිය-කළපුවේ-නීතිවිරෝධීව-මසුන්-අල්ලමින්-සිටි-12-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4966"
}