{
       "Source": "hirunews",
       "Timestamp": "Sunday, 24 September 2017 - 7:06",
       "Headline": "රිය අනතුරකින් දෙදෙනෙකු ජීවිතක්ෂයට",
       "News Content": "නාරම්මල උඩපොල හංදිය අසලදී සිදුවු රිය අනතුරකින් කාන්තාවක් සහ පිරිමි පුද්ගලයකු ජීවිතක්ෂයට පත්ව තිබෙනවා.\nඅද අලුයම 12.15 ට පමණ නාරම්මල සිට කහවත්තේඇල දෙසට ගමන් කළ ලොරියක් රියදුරාට පාලනය කර ගැනීමට නොහැකිවීමෙන් මාර්ගයෙන් ඉවතට පැන කපා දමා තිබු ගසක ගැටීමෙනුයි අනතුර සිදුවී ඇත්තේ.\nඅනතුරින් තුවාල ලැබූ ලොරියේ රියදුරා ද ඇතුලු 8 දෙනෙකු රෝහල් ගත කෙරුනා.\nඑහිදී 48 හැවිරිදි කාන්තාවක් සහ 50 හැවිරිදි පුද්ගලයකු ජීවිතක්ෂයට පත්ව තිබෙනවා.\nඔවුන් දෙදෙනා පොල්ගහවෙල කයිකෝලේ ප්‍රදේශයේ පදිංචිකරුවන් බවයි පොලිසිය සඳහන් කළේ.\nලොරියේ රියදුරා ද ඇතුලුව 6 දෙනෙකු කුරුණෑගල රෝහලේ ප්‍රතිකාර ලබනවා.",
       "URL": "https://www.hirunews.lk/171696/රිය-අනතුරකින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4306"
}