{
       "Source": "hirunews",
       "Timestamp": "Thursday, 13 October 2022 - 12:09",
       "Headline": "විදේශ ඇමති හා ප්‍රධාන පෙළේ ව්‍යාපාරික මණ්ඩල අතර සාකච්ඡාවක්",
       "News Content": "මෙරට අපනයනකරුවන් සඳහා පවතින අවස්ථා සහ විභවයන් මෙන් ම ශ්‍රී ලංකාවේ භාණ්ඩ හා සේවා අපනයනය කිරීමේ දී ඔවුන් මුහුණදෙන අභියෝග පිළිබඳව සාකච්ඡාවක් විදේශ අමාත්‍ය අලි සබ්‍රි සහ ප්‍රධාන පෙළේ ව්‍යාපාරික මණ්ඩල අතර පැවැත්වුණා.\nඊයේ (12) දින මෙම සාකච්ඡාව පැවැත්වුණු අතර එහිදී අපනයනය ඉලක්ක කරගත් සංවිධාන සහ වාණිජ මණ්ඩල විශාල සංඛ්‍යාවක් නියෝජනය කරන සභාපතිවරුන්, මහලේකම්වරුන් ඇතුළු නිලධාරින් රැසක් එක්ව සිටියා.\nව්‍යාපාරික ප්‍රජාවට සිය ව්‍යාපාරික කටයුතු දියුණු කිරීමට සහ අපනයන ඉහළ නැංවීම සඳහා අමාත්‍යාංශයට සහාය වීමට සහ පහසුකම් සැලසිය හැකි වඩාත් ඵලදායි ක්‍රියාමාර්ග පිළිබඳව ද මෙහිදී අදහස් ලබාදීම සිදු කෙරුණා.\nවිදේශ අමාත්‍යවරයා විසින් මෙම හමුව අමතමින් කිය සිටියේ පෞද්ගලික අංශයේ ආයතනික හා වාණිජ මණ්ඩල සමග සහයෝගයෙන් කටයුතු කිරීමට වගබලා ගත යුතු බවයි.\nඑමගින් රටේ අපනයන ක්ෂේත්‍රයට අවශ්‍ය ආර්ථික ප්‍රගතිය සහ ආධාර ලබාදීමට කටයුතු සැලසෙන බවත් මෙහිදී අමාත්‍යවරයා අවධාරණය කළා.",
       "URL": "https://www.hirunews.lk/317734/විදේශ-ඇමති-හා-ප්‍රධාන-පෙළේ-ව්‍යාපාරික-මණ්ඩල-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=807"
}