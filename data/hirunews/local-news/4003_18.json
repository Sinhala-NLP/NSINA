{
       "Source": "hirunews",
       "Timestamp": "Thursday, 05 April 2018 - 12:40",
       "Headline": "විශ්වාසභාංග ඡන්දය ගැන ජනපති උපදෙස් දුන්නේ නැහැ",
       "News Content": "විශ්වාසභංග ඡන්ද විමසීමේදී ඊට පක්ෂව හෝ විපක්ෂව ඡන්දය භාවිත කිරීමට ජනාධිපති මෛත්‍රිපාල සිරිසේන නිදහස් පක්ෂයේ කිසිදු මන්ත්‍රිවරයෙකුට උපදෙස් ලබා නොදුන් බව අමාත්‍ය මහින්ද සමරසිංහ පවසනවා.\nඔහු මේ බව සඳහන් කළේ ශ්‍රී ලංකා නිදහස් පක්ෂ මූලස්ථානයේ අද (05) පෙරවරුවේ පැවති මාධ්‍ය හමුවකට එක්වෙමින්.\nමෙම මාධ්‍ය හමුවට විශ්වාසභංගයේදී ඡන්දය භාවිත කිරීමට ඊයේ (04) පාර්ලිමේන්තුවට නොපැමිණි අමාත්‍යවරුන් මහින්ද සමරසිංහ, විජිත් විජයමුණි සොයිසා සහ රංජිත් සියඹලාපිටිය එක්ව සිටියා.\nමේ අතර ජනතා විමුක්ති පෙරමුණද කොළඹදී මාධ්‍ය හමුවක් කැඳවා තිබුණා.\nඊට එක්වූ එහි නායක අනුර කුමාර දිසානායක විශ්වාසභංග යෝජනාව සම්බන්ධයෙන් අදහස් පළ කළා.\nමෙහිදී ඔහු සඳහන් කළේ විශ්වාසභංග යෝජනාව විවාදයට ගැනුනු ඊයේ (04) දිනයේ මෙරට දේශපාලනයේ සැබෑ ස්වරූපය අනාවරණ වූ බවයි.",
       "URL": "https://www.hirunews.lk/187707/විශ්වාසභාංග-ඡන්දය-ගැන-ජනපති-උපදෙස්-දුන්නේ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4003"
}