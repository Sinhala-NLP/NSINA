{
       "Source": "hirunews",
       "Timestamp": "Sunday, 10 September 2023 - 13:46",
       "Headline": "මුදල් නොදී මත්පැන් ලබාගත් පොලිස් පරීක්ෂකවරයාගේ වැඩ තහනම් (වීඩියෝ)",
       "News Content": "මත්පැන් හලකින් මුදල් නොදී මත්පැන් ලබාගත් පොලිස් පරීක්ෂකවරයාගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nසැප්තැම්බර් 08 වැනිදා සිය රාජකාරී නිල ඇඳුම පිටින් මත්පැන් අලෙවිසැලකින් මුදල් නොදී මත්පැන් මිලදීගත් සිදුවීමක අදාලව සිදුකරනු ලැබූ විමර්ශනයකින් පසුවයි මෙම තහනම ක්‍රියාත්මක කර ඇත්තේ.\nඑම විමර්ශනයේදී හෙලි වී ඇත්තේ මෙම නිලධාරියා විසින් මෙලෙස මුදල් නොදී මඩකලපුව ප්‍රදේශයේ මත්පැන් අලෙවි සැල් දෙකකින් මත්පැන් මිලදී ගෙන ඇති බවයි.\nමෙම වැඩතහනම සැප්තැම්බර් 09වැනිදා සිට ක්‍රියාත්මකවන පරිදි පනවා තිබෙන බවයි පොලිස් මූලස්ථාන ආරංචිමාර්ග පවසන්නේ.",
       "URL": "https://www.hirunews.lk/347789/මුදල්-නොදී-මත්පැන්-ලබාගත්-පොලිස්-පරීක්ෂකවරයාගේ-වැඩ-තහනම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=40"
}