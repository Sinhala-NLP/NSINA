{
       "Source": "hirunews",
       "Timestamp": "Friday, 12 October 2018 - 15:08",
       "Headline": "බැසිල්ගේ මල්වානේ නඩුව නොවැම්බර් 14 යළි විභාගයට",
       "News Content": "ගම්පහ - මල්වාන ප්‍රදේශයේ ඉඩමක් මිලට ගෙන එහි සුවිසල් නිවසක්, පිහිනුම් තටාකයක් සහ ගොවිපලක් ඉදිකිරීම සම්බන්ධයෙන් හිටපු අමාත්‍ය බැසිල් රාජපක්ෂට එරෙහිව පවරා ඇති නඩුව නොවැම්බර් මස 14 වන දා යළි විභාගයට ගැනීමට අධිකරණය අද තීරණය කළා.\nගම්පහ මහාධිකරණ විනිසුරු නිමල් රණවීර එහිදී ප්‍රකාශ කළේ ඉදිරියේදී නඩුව කැදවන දින සම්බන්ධයෙන් පැමිණිල්ල සහ විත්තිය එකඟතාවක් ඇතිකරගෙන ඒ පිළිබදව අධිකරණය දැනුම්වත් කරන ලෙසයි.\nඅදාළ නිවස සහ දේපළ රජයට පවරා ගැනීමට කටයුතු කරන බව නීතිපති දෙපාර්තමේන්තුව, අධිකරණයට දැනුම් දී තිබෙනවා.",
       "URL": "https://www.hirunews.lk/201972/බැසිල්ගේ-මල්වානේ-නඩුව-නොවැම්බර්-14-යළි-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=3702"
}