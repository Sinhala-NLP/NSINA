{
       "Source": "hirunews",
       "Timestamp": "Friday, 02 September 2022 - 22:44",
       "Headline": "පකිස්ථානයට පහසු ජයක්",
       "News Content": "ආසියානු කුසලාන විස්සයි 20 ක්‍රිකට් තරගාවලියේ අද (02) පැවැති තරගයේ ජය හිමි කරගැනීමට පාකිස්තාන කණ්ඩායම සමත් වුනා.\nතරගයේ කාසියේ වාසිය දිනාගත් හොංකොං නායකයාගේ ආරාධනයෙන් පළමුවෙන් පන්දුවට පහරදුන් පාකිස්තානය දැවැන්ත ලකුණු සංඛ්‍යාවක් රැස් කරමින් පන්දුවාර 20 අවසානයේ කඩුලු 02ක් පමණක් දැවී ලකුණු 193ක් රැස් කරගැනීමට සමත් වුනා.\nඒ අනුව ලකුණු 194ක ජයග්‍රාහී ඉලක්කය හඹා ගිය හොංකොං කණ්ඩායම පන්දුවාර 10යි පන්දු 4ක් තුළ සියලුම දෙනා දැවී රැස්කර ගැනීමට හැකි වුයේ ලකුණු 38ක් පමණයි.\nපකිස්ථානය වෙනුවෙන් ෂඩාබ් කාන් කඩුලු 4ක් දවා ගැනීමට සමත් වුනා.\nඑම පරාජයත් සමග හොංකොං කණ්ඩායම මෙවර ආසියානු කුසලාන තරගාවලියෙන් ඉවත් වනවා.",
       "URL": "https://www.hirunews.lk/314408/පකිස්ථානයට-පහසු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=895"
}