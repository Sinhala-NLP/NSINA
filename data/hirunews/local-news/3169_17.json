{
       "Source": "hirunews",
       "Timestamp": "Sunday, 01 September 2019 - 8:59",
       "Headline": "කසළ තේ කිලෝග්‍රෑම් 6480ක් සමඟ දෙදෙනෙකු නිට්ටඹුවේදී අත්අඩංගුවට",
       "News Content": "ලොරි රථයකින් ප්‍රවාහනය කරන ලද කසළ තේ කිලෝග්‍රෑම් 6480 ක් නිට්ටඹුව පොලිස් ස්ථානය අසළදී පොලිස් භාරයට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ නිට්ටඹුව පොලිස් නිලධාරීන්ට ලද තොරතුරක් මත ඊයේ රාත්‍රියේ මෙම වැටලීම සිදුකර ඇති බවයි.\nඑහිදී ලොරි රථයේ තිබී කසළ තේ කිලෝග්‍රෑම් 30 බැගින් වූ අසුරණ 216 ක් සොයාගෙන තිබෙනවා.\nඑම කසළ තේ ප්‍රවාහනය කළ 35 හැවිරිදි සහ 38 හැවිරිදි ගලහ ප්‍රදේශයේ පදිංචි පුද්ගලයන් දෙදෙනෙකුද පොලීසිය අත්අඩංගුවට ගෙන ඇති අතර, ඔවුන් අද අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/223362/කසළ-තේ-කිලෝග්‍රෑම්-6480ක්-සමඟ-දෙදෙනෙකු-නිට්ටඹුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3169"
}