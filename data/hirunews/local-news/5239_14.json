{
       "Source": "hirunews",
       "Timestamp": "Tuesday, 22 December 2015 - 10:51",
       "Headline": "ජනවාරි 9 වන දා ජනපතිගෙන් පාර්ලිමේන්තුවට විශේෂ ප්‍රකාශයක්",
       "News Content": "නව ව්‍යවස්ථාව සැකසීම සඳහා පාර්ලිමේන්තුව, ව්‍යවස්ථා සම්පාදන මණ්ඩලයක් බවට පත් කිරීමට අදාළව ජනාධිපති මෛත්‍රීපාල සිරිසේන පාර්ලිමේන්තුව හමුවේ විශේෂ ප්‍රකාශයක් සිදුකිරීමට නියමිතයි.\nලබන වසරේ ජනවාරි මස 9 වන දා නව වසර සඳහා පාර්ලිමේන්තු සභා වාරය ආරම්භ කරන අවස්ථාවේදී මෙම ප්‍රකාශය සිදුකරනු ඇති බවයි ජනමාධ්‍ය හා පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක කියා සිටියේ.\nලබන ජනවාරි 8 වන දාට යෙදෙන ජනාධිපතිවරයාගේ පළමු පදවි ප්‍රාප්තිය නිමිත්තෙන් පැවැත්වීමට නියමිත වැඩසටහන් පිළිබද දැනුවත් කිරීමට රජයේ ප්‍රවෘත්ති දෙපාර්තමේන්තුවේදී අද මාධ්‍ය හමුවක් කැදවා තිබුණා.\nජනපති පදවි ප්‍රාප්තියේ වර්ෂ පූර්ණය සිදුවන ජනවාරි 8 වන දා පස්වරුවේ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී ජනාධිපතිවරයා විශේෂ දේශනයක් ද පැවැත්වීමට නියමිතයි.",
       "URL": "https://www.hirunews.lk/122570/ජනවාරි-9-වන-දා-ජනපතිගෙන්-පාර්ලිමේන්තුවට-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=5239"
}