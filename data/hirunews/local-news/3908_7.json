{
       "Source": "hirunews",
       "Timestamp": "Wednesday, 06 June 2018 - 18:53",
       "Headline": "ජනපති, අගමැති විශ්වාසයෙන් - ඇමති දුමින්ද",
       "News Content": "ජනාධිපතිවරයා සහ අග්‍රාමාත්‍යවරයා අතර අවිශ්වාසයක් නොමැති බව ශ්‍රී ලංකා නිදහස් පක්ෂයේ නව ජාතික සංවිධායක අමාත්‍ය දුමින්ද දිසානායක පවසනවා.\nඅමාත්‍යවරයා මේ බව ප්‍රකාශ කළේ වාරිමාර්ග දෙපාර්තමේන්තුවේ අද පැවති රැස්වීමකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nමේ අතර ජාතික ආණ්ඩුවේ රැදී සිටීම සම්බන්ධයෙන් තීරණය කිරීමට පෙර ශ්‍රී ලංකා නිදහස් පක්ෂය ශක්තිමත් කළ යුතු බව එහි නව මහලේකම් මහාචාර්ය රෝහණ ලක්ෂ්මන් පියදාස ප්‍රකාශ කළා.\nඒ, අද අස්ගිරි මල්වතු මහ නාහිමිවරුන් බැහැදැකීමෙන් අනතුරුවයි.\nඅනතුරුව නව මහ ලේකම්වරයා මල්වතු පාර්ශවයේ අනුනායක පූජ්‍ය දිඹුල්කුඹුරේ විමලධම්ම හිමියන්ද බැහැදැක පක්ෂයේ වත්මන් තත්ත්වය පිළිබඳව සාකච්ඡාවක නිරතවුණා.",
       "URL": "https://www.hirunews.lk/192463/ජනපති-අගමැති-විශ්වාසයෙන්-ඇමති-දුමින්ද",
       "Category": "Local News",
       "Parent URL": "https://www.hirunews.lk/local-news.php?pageID=3908"
}