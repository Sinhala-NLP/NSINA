{
       "Source": "hirunews",
       "Timestamp": "Tuesday, 18 July 2023 - 8:19",
       "Headline": "මහනුවර ඇසළ පෙරහැරේ විදුලි බිල ගැන අද විශේෂ සාකච්ඡාවක්",
       "News Content": "ඇසළ පෙරහැරේ විදුලි ආලෝකකරණය සඳහා ඇස්තමේන්තුගත මුදල සම්බන්ධයෙන් මහනුවර දිස්ත්‍රික් ලේකම්වරයාගේ ප්‍රධානත්වයෙන් අද (18) සාකච්ඡාවක් පැවැත්වීමට නියමිතයි.\nදළදා මාලිඟාව, සතර මහා දේවාල මෙන්ම නගර සභා, ප්‍රාදේශීය ලේකම් කාර්යාල ඇතුළු ආයතනවල නිලධාරීන්ගේ සහභාගීත්වයෙනුයි එම සාකච්ඡාව දළදා මාලිඟා පරිශ්‍රයේදී පැවැත්වෙන්නේ.\nපසුගිය වසරේ ඇසළ පෙරහැරේ විදුලි ආලෝකකරණය සඳහා ඇස්තමේන්තුගත මුදල රුපියල් ලක්ෂ 90ක්.\nමෙවර එය රුපියල් එක්කෝටි තිස්දෙලක්ෂ අනූ නවදහසක් දක්වා වැඩිවී ඇති අතර, යම් ගාස්තු සහනයක් ලබාගැනීම පිළිබද අද පැවැත්වෙන සාකච්ඡාවේදී විශේෂ අවධානයක් යොමු කරනු ඇති.\nමහනුවර ඓතිහාසික ශ්‍රී දළදා මාළිඟාවේ වාර්ෂික ඇසළ පෙරහැර මංගල්‍යය අගෝස්තු මස 21 වනදා සිට 31 වනදා දක්වා පැවැත්වීමට නියමිතයි.",
       "URL": "https://www.hirunews.lk/341570/මහනුවර-ඇසළ-පෙරහැරේ-විදුලි-බිල-ගැන-අද-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=175"
}