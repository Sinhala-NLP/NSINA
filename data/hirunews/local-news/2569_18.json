{
       "Source": "hirunews",
       "Timestamp": "Tuesday, 21 July 2020 - 15:43",
       "Headline": "සයින්දමරුදු  පිපිරීම ගැන විමර්ශන ඇරඹෙයි (වීඩියෝ)",
       "News Content": "පාස්කු ප්‍රහාරයෙන් අනතුරුව සයින්දමර්දු නිවසක් තුළ සිදුවූ පිපිරීම හා සම්බන්ධ සාක්ෂි විමසීමේ කටයුතු, ප්‍රහාරය පිළිබඳ විමර්ශනයට පත්කළ ජනාධිපති කොමිසම ඊයේ ආරම්භ කළා.\nපසුගිය සතිය තුළ එම ප්‍රදේශවල ජනාධිපති කොමිසම නිරීක්ෂණ චාරිකාවක නිරත වීමෙන් අනතුරුව මෙම සාක්ෂි විමසීම ආරම්භ කිරීම විශේෂත්වයක්.\nපසුගිය වසරේ අප්‍රේල් 26 වනදින සයින්දමර්දු නිවසකදී සහරාන් හෂීම්ගේ සහෝදරයා වන රිල්වාන් හෂීම් ඇතුළු පිරිස බෝම්බ පුපුරවා ගත් අවස්ථාව වන\nවිට අම්පාර කොට්ඨාසය භාරව සිටි ජ්‍යේෂ්ඨ පොලිස් අධිකාරී සාමන්ත දීපාල්වි ජේසේකර මහතා කොමිසම හමුවේ සාක්ෂි ලබාදුන්නා.\nසාක්ෂි දීම ආරම්භ කරමින් ඔහු සඳහන් කළේ, 2019.04.24 දින රාජ්‍ය බුද්ධි සේවයේ නිලධාරියෙකු විසින් ලබාදුන් තොරතුරක් මත අක්කරෙයිපත්තුව පොලිසියේ සහය ඇතිව අඩ්ඩාලච්චේන ප්‍රදේශයේ නිවසක් පරීක්ෂා කළ බවයි.\nඑම නිවස තුළ තිබී පෙන් ඩ්‍රයිව් එකක්, දෘඩ තැටි සහ සහරාන්ගේ දේශන සහිත මෙමරි චිප් එකක් සොයාගත් අතර සහරාන් හෂීම්ගේ සොහොයුරකු වූ මොහොමඩ්කා සිම් මොහොමඩ් ෂෙයිනි යන අයගේ උප්පැන්න සහ විවාහ සහතික ද සොයාගත්බ ව ඔහු කොමිසම හමුවේ කියා සිටියා.\nපාස්කු ප්‍රහාරකයන් ආරක්ෂිත නිවාස ලෙස භාවිත කළ බවට මේ වනවිට අනාවරණය වී ඇති පානදුර සහ මීගමුව නිවෙස්වල සිට සයින්දමර්දු වෙත රැගෙන\nආ භාණ්ඩ ගබඩා කර තිබූ ස්ථාන දෙකක් පිළිබඳව රාජ්‍ය බුද්ධි සේවයේ නිලධාරියා 2019.04.26 දින, තොරතුරු ලබාදුන් බව සාක්ෂිකරු සදහන් කළා.\nඒ අනුව ප්‍රථමයෙන් අංක 77/A, සමතුරෙයි, සෙන්දල්ගාම ප්‍රදේශයේ පිහිටි නිවසක්ප රීක්ෂා කළ බවත් එහි ගරාජයක තිබී බෝම්බ සෑදීමට යොදාගන්නා පුපුරණ ද්‍රව්‍ය සොයාගත් බව සාක්ෂිකරු පැවසුවා.\nඒ අතර සයිකල් බෝල, සැකසූ සහ අර්ධ ලෙස සැකසු විදුලි පරිපථ, යූරියා 50kg මිටි පහක්, නයිට්‍රික් ඇසිඩ් බූලි 4ක්, පිපිරීම් සඳහා භාවිත කරන ජෙලග්නයිට් කූරු 181 මෙන්ම සහරාන් ඇතුළු පිරිස පාස්කු ප්‍රහාරයට පෙර දිවුරුම ලබාදුන් අවස්ථාවේදී හැඳ සිටි කළු පැහැති ඇඳුමක් සහ පසුබිමේ එල්ලා තිබූ අරාබි අක්ෂර සහිත කොඩිය සොයාගත් බව සාක්ෂිකරු අනාවරණය කළා.\nඔහු වැඩිදුරත් සදහන් කළේ මෙම ද්‍රව්‍ය සොයාගත් නිවස නියාස් නම් පුද්ගලයකු විසින් කුලියට ලබාගෙන තිබූ එකක් බවටද අනාවරණ වූ බවයි.\nඅනතුරුව අංක 48, දෙවන හරස් වීදිය, නින්දවූර් 07 යන ප්‍රදේශයේ ද මෙලෙස පුපුරණ ද්‍රව්‍ය ගබඩා කර ඇති බවට රාජ්‍ය බුද්ධි සේවයේ නිලධාරියා ලබා දුන්\nතොරතුර මත තමන් ඇතුළු කණ්ඩායම එහි ගිය බව සාක්ෂිකරු සදහන් කළා.\nඔහු එහිදී සඳහන් කළේ, එම නිවසද සමන්තුරේ සෙන්දල්ගාම නිවස කුලියට ගෙන සිටි නියාස් නම් පුද්ගලයා විසින්ම කුලියට ගත් තවත් නිවසක් බවයි.\nඑම නිවස තිබී බයිසිකල් බෝල 23,880ක්, ජෙනරේටයක්, ස්වයංඝාතන සඳහා භාවිත කරන ඇදුම් කට්ටලවලට ඇතුළත් කරන බොත්තම් 9 ක්, රම්බෝ පිහි\nකිහිපයක්, යූරියා 50kg මිටියක්, නයිට්‍රික් ඇසිඩ් බූලි කිහිපයක්, විෂ්කම්භය අඩියක පමණ වන බයිසිකල් බෝල ඇතිරූ අච්චුවක් මෙන්ම දේශීය සහ විදේශීය සිම් කාඩ්පත් කිහිපයක් වූ බව සාක්ෂිකරු අනාවරණය කළා.\nමෙම නිවස පරීක්ෂා කරන අතරතුර කල්මුණේ ප්‍රදේශයේදී පොලිස් නිලධාරියකුට වෙඩි තැබීමක් සිදුව ඇති බව වාර්තා වූ බවත් අනතුරුව තමන් ඇතුළු තවත්\nකණ්ඩායමක් එම ස්ථානයට පිටව ගිය බවත් සාක්ෂිකරු කොමිසමට පැවසුවා.",
       "URL": "https://www.hirunews.lk/246069/සයින්දමරුදු-පිපිරීම-ගැන-විමර්ශන-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2569"
}