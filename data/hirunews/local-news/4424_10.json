{
       "Source": "hirunews",
       "Timestamp": "Thursday, 13 July 2017 - 10:59",
       "Headline": "මවක් දියණියට පිහියෙන් කොටා පෙම්වතාට ඇසිඩ් ගසයි",
       "News Content": "තම දියණිය පෙම්වතා සමග නිවසේ කාමරයක සිටියදී දුටු මව ඊට උරණවී දියණියට පිහියෙන් කොටා පෙම්වතාට ඇසිඩ් ප්‍රහාරයක් එල්ල කළ පුවතක් දැදි ගමින් වාර්තාවනවා.\nදැදිගම පොලිසිය විසින් මේවනවිට මව අත්අඩංගුවට ගෙන තිබෙනවා.\nමව තම රැකියාව වන රබර් කැපීම සඳහා පිටත්ව ගිය අවස්ථාවේ දියණිය විසින් සිය පෙම්වතාව නිවසට ගෙන්වාගෙන ඇති අතර මවට සැක සිතී දියණිය බැලීමට යළි නිවසට පැමිණ තිබෙනවා.\nඑහිදී පෙම්වතා සමග දියණිය එකම කාමරයක සිටි බව දුටු මව තම අත තිබු පිහියෙන් දියණියට කොටා ඇති අතර එම අවස්ථාවේ දියණිය කාමරයෙන් පලා ගොස් තිබෙනවා.\nමව විසින් පෙම්වතා සිටි කාමරයේ දොර අගුලු දමා නිවස පිටතින් ගොස් කාමරයේ ජනේලයෙන් පෙම්වතාටද ඇසිඩ් ප්‍රහාරයක් එල්ල කර ඇති බවයි පොලිසිය ප්‍රකාශ කළේ.\nසිද්ධියෙන් පෙම්වතාගේ අතකට සහ දියණියගේ අතකට තුවාල ලබා කෑගල්ල රෝහලට ඇතුළත් කර තිබෙනවා.\nමෙම දියණිය මීට ඉහතදී අදාළ පෙම්වතාගෙන් දුෂණයට ලක්ව වසරක පරිවාස කාලයකින් අනතුරුව නිවසට පැමිණ ඇති බවයි වාර්තාවන්නේ.",
       "URL": "https://www.hirunews.lk/165774/මවක්-දියණියට-පිහියෙන්-කොටා-පෙම්වතාට-ඇසිඩ්-ගසයි",
       "Category": "Local News",
       "Parent URL": "https://www.hirunews.lk/local-news.php?pageID=4424"
}