{
       "Source": "hirunews",
       "Timestamp": "Friday, 08 September 2017 - 18:03",
       "Headline": "දඬුවම් නියමවු වරදකරුවෙක් පැන යාමට උත්සාහ කරයි",
       "News Content": "හෙරොයින් ග්‍රෑම් 2.45ක් ජාවාරම් කිරීමේ චෝදනාවට වරදකරු කළ පුද්ගලයෙකුට අධිකරණය අද(08) ජීවිතාන්තය දක්වා සිර දඬුවම් නියම කළා.\nඅධිකරණය දඬුවම නියම කළ පසු වරදකරු බන්ධනාගාර නිලධාරීන්ගෙන් මිදී පලා යාමට උත්සාහ දරා තිබෙනවා.\nඑහිදී බන්ධනාගාර නිලධාරීන් ඔහුව අල්ලාගෙන ඇති බවයි අප අධිකරණ වාර්තාකරු කියා සිටියේ.\nමෙම පුද්ගලයාට මෙම චෝදනාව එල්ල වී ඇත්තේ මිට වසර 5කට පමණ පෙරයි.\nඑහිදී නඩු විභාගයක් පවත්වා එකල හිටපු විනිසුරුවරයා ජීවිතාන්තය දක්වා සිර දඬුවම් නියම කර තිබෙනවා.\nඑහෙත් විත්තිකරු කර ඇත්තේ එම තීන්දුවට එරෙහිව අභියාචනාධිකරණයේ අභියාචනයක් ගොනු කිරීමයි.\nඒ අනුව අභියාචනාධිකරණය ,මහාධිකරණයට නියෝග කලේ මෙම නඩුව ගැන නැවත සාක්ෂි විභාගයක් පවත්වන ලෙසයි.\nඑසේ පැවැත්වූ විභාගය අනුව පෙර දුන් තීන්දුව වන ජීවිතාන්තය දක්වා සිර දඬුවම කොළඹ මහාධිකරණය ලබා දී තිබෙනවා.",
       "URL": "https://www.hirunews.lk/170459/දඬුවම්-නියමවු-වරදකරුවෙක්-පැන-යාමට-උත්සාහ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4332"
}