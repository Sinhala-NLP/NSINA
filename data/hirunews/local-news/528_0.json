{
       "Source": "hirunews",
       "Timestamp": "Saturday, 18 February 2023 - 15:42",
       "Headline": "ඉන්දීය ශීත කළ මාළු ආනයනයට කටාර් රාජ්‍ය පනවා තිබූ තහනම ඉවතට",
       "News Content": "ශීත කළ මාළු ඉන්දියාවෙන් ආනයනය කිරීමට පනවා තිබූ තහනම කටාර් රාජ්‍යය තාවකාලිකව ඉවත් කර තිබෙනවා.\nමෙම තහනම පනවනු ලැබුවේ පසුගිය වසරේ නොවැම්බර් මාසයේයි.\nඒ ෆිෆා ලෝක කුසලාන පාපන්දු තරගාවලියකට පෙර ඉන්දියාවෙන් ආනයනය කළ මත්ස්‍ය තොග කිහිපයක කොළරා බැක්ටීරියාව අඩංගුවට බවට අනාවරණ වීමෙන් අනතුරුවයි.\nකෙසේ වෙතත්, කටාර්හි ඉන්දීය තානාපති කාර්යාලය සමග සාකච්ඡා කර එම ගැටලුව නිරාකරණය කිරීමෙන් පසු කටාර් රාජ්‍යයේ මහජන සෞඛ්‍ය අමාත්‍යාංශය ශීතකළ මාළු ආනයනය සඳහා පනවා තිබූ තහනම පෙබරවාරි 16 වනදා සිට ක්‍රියාත්මක පරිදි ඉවත් කිරීමටයි පියවර ගෙන ඇත්තේ.",
       "URL": "https://www.hirunews.lk/327711/ඉන්දීය-ශීත-කළ-මාළු-ආනයනයට-කටාර්-රාජ්‍ය-පනවා-තිබූ-තහනම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=528"
}