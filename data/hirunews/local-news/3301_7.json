{
       "Source": "hirunews",
       "Timestamp": "Friday, 14 June 2019 - 14:50",
       "Headline": "ඔස්ට්‍රේලියාව ශ්‍රී ලංකාවට පැනවූ සංචාරක අවදානම ලිහිල් කරයි",
       "News Content": "පාස්කු ඉරිදා ප්‍රහාරයෙන් පසු ශ්‍රී ලංකාවට පැනවූ සංචාරක අවදානම් නියෝගය ලිහිල් කිරීමට ඔස්ට්‍රේලියාව පියවර ගෙන තිබෙනවා.\nප්‍රහාරයෙන් අනතුරුව ඔස්ට්‍රේලියාව සිය පුරවැසියන්ට උපදෙස් දුන්නේ මෙරට සංචාරයන්ගෙන් වැළකී සිටින ලෙසයි.\nකෙසේ නමුත්, එම අවදානම ලිහිල් කිරීමට  ඕස්ට්‍රේලියාව දැන් පියවර ගෙන ඇති අතර, සංචාරයන්හිදී අවධානයෙන් කටයුතු කරන ලෙස පමණක් උපදෙස් දෙනවා.\nමෙරට වාතාවරණය වැඩිදියුණු වීමත් සමගයි  ඕස්ට්‍රේලියානු රජය එම පියවරට එළඹී ඇත්තේ.\nකෙසේ නමුත්, හදිසි නීතිය තවදුරටත් ක්‍රියාත්මක වන අතර, පෞද්ගලික ආරක්ෂාව සම්බන්ධයෙන් සියලූ අවස්ථාවන්හිදී සැලකිලිමත් වන ලෙසත්, ආරක්ෂක අවදානම් පිලිබදව මාධ්‍ය වාර්තා පිළිබද අවධානය යොමුකරන ලෙසත් ඕස්ට්‍රේලියාව සිය පුරවැසියන්ට තවදුරටත් උපදෙස් දෙනවා.",
       "URL": "https://www.hirunews.lk/218391/ඔස්ට්‍රේලියාව-ශ්‍රී-ලංකාවට-පැනවූ-සංචාරක-අවදානම-ලිහිල්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3301"
}