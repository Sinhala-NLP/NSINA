{
       "Source": "hirunews",
       "Timestamp": "Monday, 02 November 2020 - 16:09",
       "Headline": "අවදානම පහව ගිය ආර්ථික මධ්‍යස්ථාන විවෘත කිරීමේ ක්‍රමවේදයක් (වීඩියෝ)",
       "News Content": "අවදානම් තත්වය පහව ගිය සහ වෛද්‍ය පරීක්ෂණ පවත්වා අවදානමකින් තොර බවට තහවුරු කරගත් ආර්ථික මධ්‍යස්ථාන විවෘත කිරීමේ ක්‍රමවේදයක් හඳුන්වා දී ඇති බව ආර්ථීක පුනර්ජීවන හා දරිද්‍රතාව තුරන් කිරීම සඳහා වන ජනාධිපති කාර්ය සාධක බලකාය ප්‍රකාශ කළා.\nඅරලියගහ මන්දිරයේ අද පැවති සාකච්ඡාවකට එක්වෙමින් එහි සභාපති හිටපු අමාතෘ්‍ය බැසිල් රාජපක්ෂ සඳහන් කළේ ඇඳිරි නීතිය පනවා ඇති බස්නාහිර පළාතේ සුදුසුකම් ලත් ජනතාවට මෙවරත් රුපියල් පන්දහසේ ජිවන දීමනවාද ලබාදෙන බවයි.\nඑසේම නිරෝධායනයට ලක්වන ආසාදිතයන් හා ආශ්‍රිතයන් සිටින නිවෙස් වෙත රුපියල් දස දහසක වටිනාකමක් සහිත අත්‍යවශ්‍ය ආහාර ද්‍රව්‍ය මල්ලක් ලබාදීමද මේ වනවිට ආරම්භ වී තිබෙනවා.\nඑලෙස ආහාර ද්‍රව්‍ය මල්ල නොලැබෙන සහ ඇඳිරි නීතිය හේතුවෙන් ජීවනෝපාය මාර්ග අහිමිවූ සුදුසුකම් ලත් පවුල් සඳහා රුපියල් පන්දහසේ දීමනාව ලබාදෙන බවයි හිටපු අමාත්‍ය බැසිල් රාජපක්ෂ කියා සිටියේ.",
       "URL": "https://www.hirunews.lk/253861/අවදානම-පහව-ගිය-ආර්ථික-මධ්‍යස්ථාන-විවෘත-කිරීමේ-ක්‍රමවේදයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2355"
}