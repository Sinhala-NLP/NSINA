{
       "Source": "hirunews",
       "Timestamp": "Sunday, 29 May 2016 - 13:17",
       "Headline": "දියණිය නිවසෙන් නික්මීම ගැන සිත් තැවුලෙන් පියෙකු දිවි නසාගනී",
       "News Content": "තම දියණිය කිසිවෙකුටත් නොදන්වා නිවසින් නික්ම යාමෙන් සිත්තැවුලට පත්වූ පියෙකු ගෙළ වැළලාගෙන මියයාමේ පුවතක් වැලිගම ප්‍රදේශයෙන් වාර්තා වුණා.\nමෙසේ සියදිවි හානි කරගෙන ඇත්තේ 40 හැවිරිදි වැලිගම - කප්පරතොට පදිංචි තිදරු පියෙක්.\nඔහුගේ 15 හැවිරිදි වැඩිමහල් දියණිය ප්‍රේම සම්බන්ධයක් හේතුවෙන් මෙසේ නිවසින් නික්ම යන්නට ඇති බවටයි පොලිසිය සැක පළ කරන්නේ.\nකෙසේ වෙතත් දියණිය ඊයේ දහවල් නිවසින් පිටව ගොස් ඇති අතර එදිනම පස්වරුවේ මෙලෙස පියා ගෙළ වැළලාගෙන මියගොස් තිබුණා.",
       "URL": "https://www.hirunews.lk/134274/දියණිය-නිවසෙන්-නික්මීම-ගැන-සිත්-තැවුලෙන්-පියෙකු-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=5028"
}