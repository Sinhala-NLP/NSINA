{
       "Source": "hirunews",
       "Timestamp": "Thursday, 25 March 2021 - 6:54",
       "Headline": "රට පුරා කුඩු විකුණු 112ක් පොලිස් දැලට කොටු වෙයි",
       "News Content": "පොලිස් ස්ථාන හරහා ඊයේ දිවයිනේ විවිධ ස්ථානවල සිදුකළ වැටලීම්වලදී මත්ද්‍රව්‍ය ජාවාරමේ නිරත වූ 112 ක් නීතියේ රැහැනට හසු කර ගන්නට සමත් වුණු බව පොලිස් මාධ්‍ය ප්‍රකාශක අජිත් රෝහණ පවසනවා.\nඊයේ පොලිස් මත්ද්‍රව්‍ය නාශක කාර්යාංශය විසින් වැල්ලම්පිටිය ප්‍රදේශයේ කළ සෝදිසි මෙහෙයුමකදී අයිස් නැමති මත්ද්‍රව්‍ය අලෙවි කළ 28 හැවිරිදි පුද්ගලයකු අත්අඩංගුවට ගත්තා.\nඅත්අඩංගුවට ගන්නා අවස්ථාවේදී ඔහු සතුව තිබූ රුපියල් අට ලක්ෂ හැත්තෑ දහසක මුදලක් ද සොයා ගෙන තිබෙනවා.\nපොලිසිය විශ්වාස කරන්නේ මෙම මුදල් අයිස් මත්ද්‍රව්‍ය ජාවාරමෙන් උපයා ගත් මුදල් බවටයි.\nමීට අමතරව සංවිධානාත්මක අපරාධ කොට්ඨාශය ග්‍රෑන්ඩ්පාස් ප්‍රදේශයේ සිදුකළ සෝදිසි මෙහෙයුමකදී හෙරොයින් මත්ද්‍රව්‍ය ග්‍රෑම් පහළොවක් සමග තවත්  පුද්ගලයෙකු අත්අඩංගුවට ගෙන තිබෙනවා.\nඔහු අද දින අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/266447/රට-පුරා-කුඩු-විකුණු-112ක්-පොලිස්-දැලට-කොටු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2065"
}