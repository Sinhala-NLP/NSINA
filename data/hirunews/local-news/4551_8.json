{
       "Source": "hirunews",
       "Timestamp": "Sunday, 23 April 2017 - 13:50",
       "Headline": "සැමියා බිරිඳ ඝාතනය කරයි",
       "News Content": "ගල්කිස්ස - අත්තිඩිය ප්‍රදේශයේදී සැමියා විසින් තියුණු ආයුධයකින් පහරදී බිරිඳ ඝාතනය කර තිබෙනවා.\nඅද අලූයම මෙම ඝාතනය සිදුකර ඇති බවයි පොලීසිය සඳහන් කළේ.\nමියගොස් ඇත්තේ අත්තිඩිය සිද්ධාර්ථ මාවත ප්‍රදේශයේ පදිංචි 35 හැවිරිදි කාන්තාවක් බවයි වාර්තාවන්නේ.\nඝාතනය සිදුකළ සැමියා මේ වනවිට ගල්කිස්ස පොලීසියෙන් අත්අඩංගුවට ගෙන තිබෙනවා.\nඔහු අද ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nවැඩිදුර පරීක්ෂණවලදී හෙළිවී ඇත්තේ පවුල් ආරවුලක් මත සැමියා විසින් මෙලෙස බිරිඳට තියුණු ආයුධයකින් පහරදී ඝාතනය කර ඇති බවටයි.",
       "URL": "https://www.hirunews.lk/159790/සැමියා-බිරිඳ-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4551"
}