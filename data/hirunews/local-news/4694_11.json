{
       "Source": "hirunews",
       "Timestamp": "Wednesday, 25 January 2017 - 8:41",
       "Headline": "මුහුදේ සුළං වේගය වැඩි වෙයි - බොහෝ ප්‍රදේශවලට අදත් වැසි",
       "News Content": "අද දිනයේදීත් දිවයිනේ බොහෝ ප්‍රදේශවලට මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිකුත් කළ නිවේදනයේ දැක්වෙන්නේ දිවයින වටා මුහුදු ප්‍රදේශවල ද තද වැසි සමඟ තද සුළං බලාපොරොත්තු විය හැකි බවයි.\nදිවයින වටා මුහුදු ප්‍රදේශවල සුළං වේගය පැයට කිලෝමීටර් 70 - 80 දක්වා ඉහළ යා හැකි බැවින් මේ පිළිබඳව ධීවර සහ නාවික ප්‍රජාව විමසිලිමත්ව සිටින ලෙස ඔවුන් දැනුම් දෙනවා.",
       "URL": "https://www.hirunews.lk/152834/මුහුදේ-සුළං-වේගය-වැඩි-වෙයි-බොහෝ-ප්‍රදේශවලට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4694"
}