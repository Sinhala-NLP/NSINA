{
       "Source": "hirunews",
       "Timestamp": "Wednesday, 11 January 2017 - 16:00",
       "Headline": "මිනුවන්ගොඩ නිවසක සහ දඹානේ රක්ෂිතයක මළ සිරුරු දෙකක්",
       "News Content": "මිනුවන්ගොඩ - වල්පිටමුල්ල ප්‍රදේශයේ නිවසක තිබී තරුණයෙකුගේ මළ සිරුරක් අද සොයාගෙන තිබෙනවා.\nඔහු අම්බලන්ගොඩ - රන්දොඹේ ප්‍රදේශයේ පදිංචිකරුවෙකු වන අතර, මිනුවන්ගොඩ ප්‍රදේශයේ හෝටලයක සේවය කළ අයෙක්.\nඔහුගේ මරණයට හේතුව මෙතෙක් අනාවරණ වී නැහැ.\nඒ අනුව ගම්පහ මහ රෝහලේදී පශ්චාත් මරණ පරීක්ෂණය පවත්වා ඊට අදාළ කරුණු වාර්තා කරන ලෙස මිනුවන්ගොඩ වැඩබලන මහේස්ත්‍රාත්වරයා පොලීසියට නියෝග කර තිබෙනවා.\nමේ අතර මහියංගන දඹාන 53 කණුව ආසන්නයේ රක්ෂිතයක තිබි නාදුනන පිරිමි මළ සිරුරක් ද පොලීසිය අද සොයාගත්තා.",
       "URL": "https://www.hirunews.lk/151824/මිනුවන්ගොඩ-නිවසක-සහ-දඹානේ-රක්ෂිතයක-මළ-සිරුරු-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}