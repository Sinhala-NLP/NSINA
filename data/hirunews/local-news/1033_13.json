{
       "Source": "hirunews",
       "Timestamp": "Saturday, 09 July 2022 - 19:04",
       "Headline": "රජයේ දේපළ ආරක්ෂා කරන්නැයි නීතිඥ සංගමය අරගලකරුවන්ගෙන් ඉල්ලයි",
       "News Content": "අද දිනයේ සිදුවූ සිදුවීම් අනුව තවදුරටත් මෙරට ජනාධිපතිවරයා ලෙස ඇති බලතල, රාජකාරි සහ වගකීම් නිසි ලෙස ඉටු කිරීමට හැකියාවක් ඇත්ද යන්න පිළිබඳ සලකා බලන ලෙස ශ්‍රී ලංකා නීතිඥ සංගමය ජනාධිපති ගෝඨාභය රාජපක්ෂට දැනුම් දෙනවා.\nනිවේදනයක් නිකුත් කරමින් එම සංගමයේ විධායක කමිටුව අවධාරණය කරන්නේ රටේ දේශපාලන ස්ථාවරත්වය ඇති කර ආරක්ෂාකාරි පැවැත්මක් සහතික කිරීම සඳහා අග්‍රාමාත්‍යවරයා, කතානායකවරයා, කැබිනට් අමාත්‍යවරුන් සහ සියලුම පාර්ලිමේන්තු මන්ත්‍රීවරුන් වහා කටයුතු කළ යුතු බවයි.\nවිරෝධතාවයේ නිරත මහජනතාවට තවදුරටත් කිසිදු හානියක් නොකිරීමට වගබලාගන්නා ලෙස ද නීතිඥ සංගමය පොලීසියට සහ ආරක්ෂක අංශ වෙත දැනුම් දී තිබෙනවා.\nඑමෙන්ම, නීිතිඥ සංගමය අරගලයේ නිරත විරෝධතාකරුවන්ගෙන් ඉල්ලා සිටින්නේ මහජන දේපල වන ඓතිහාසික වටිනාකමක් සහිත ජනාධිපති මන්දිරයේ සහ ජනාධිපති ලේකම් කාර්යාලයේ දේපල ආරක්ෂා කරන ලෙසයි.",
       "URL": "https://www.hirunews.lk/309556/රජයේ-දේපළ-ආරක්ෂා-කරන්නැයි-නීතිඥ-සංගමය-අරගලකරුවන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1033"
}