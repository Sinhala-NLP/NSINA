{
       "Source": "hirunews",
       "Timestamp": "Thursday, 21 June 2018 - 12:41",
       "Headline": "සංවර්ධනය බෝඩ් ලෑලිවලට සීමාවෙලා - දිලුම් අමුණුගම",
       "News Content": "වත්මන් ආණ්ඩුවේ සංවර්ධන වැඩපිළිවෙල බෝඞ් ලෑලිවලට පමණක් සීමාවී ඇති බව ඒකාබද්ධ විපක්ෂයේ පාර්ලිමේන්තු මන්ත්‍රි දිලූම් අමුණුගම පවසනවා.\nඔහු මේ බව කියා සිටියේ කොළඹ අද කැඳවා තිබූ මාධ්‍ය හමුවකට එක්වෙමින්.\nමාධ්‍යවේදී ප්‍රගීත් එක්නැලිගොඩ ඝාතනය කර ඇති බවට අමාත්‍ය පාඨලී චම්පික රණවක හිරු ටී.වී. සලකුණ වැඩසටහනේදී සිදුකළ ප්‍රකාශය සම්බන්ධයෙන් අපරාධ පරීක්ෂණ දෙපාර්තමේන්තුව පරීක්ෂණයක් ආරම්භ කළ යුතු බව ද මන්ත්‍රී දිලූම් අමුණුගම සඳහන් කළා.\nමේ අතර පර්පචුවෙල් ටෙ‍්‍රෂරීස් සමාගමේ හිමිකරු අර්ජුන් ඇලෝසියස්ගෙන් මුදල් ගත් කෝප් කමිටු සාමාජිකයන් සම්බන්ධයෙන් ඉදිරියේදී අනාවරණය වනු ඇති බව ජාතික නිදහස් පෙරමුණ පවසනවා.\nඑහි ජාතික සංවිධායක පාර්ලිමේන්තු මන්ත්‍රී ජයන්ත සමරවීර මේ බව කියා සිටියේ කොළඹ අද කැඳවා තිබූ තවත් මාධ්‍ය හමුවකට එක්වෙමින්.",
       "URL": "https://www.hirunews.lk/193577/සංවර්ධනය-බෝඩ්-ලෑලිවලට-සීමාවෙලා-දිලුම්-අමුණුගම",
       "Category": "Local News",
       "Parent URL": "https://www.hirunews.lk/local-news.php?pageID=3885"
}