{
       "Source": "hirunews",
       "Timestamp": "Sunday, 09 July 2017 - 15:01",
       "Headline": "හෙරොයින් සමඟ 5 දෙනෙකු අත්අඩංගුවට",
       "News Content": "හෙරොයින් ජාවාරමේ නිරත වූ දෙදෙනකු සමඟ ඒවා මිලදී ගැනීමට පැමිණි තුන්දෙනෙකු ද මහනුවර - අලවතුගොඩ ප්‍රදේශයේදී අත්අඩංගුවට ගෙන තිබෙනවා.\nඊයේ එක් සැකකරුවෙකු හෙරොයින් පැකට් 25ක් සමඟ අත්අඩංගුවට ගැනීමෙන් අනතුරුව ඔහුගෙන් කරන ලද ප්‍රශ්න කිරීම්වලදී ජාවාරමට සම්බන්ධ තවත් අයෙකු අත්අඩංගුවට ගත් බවයි පොලීසිය සදහන් කළේ.\nමොහු අකුරන සහ ඒ අවට ප්‍රදේශවලට හෙරොයින් බෙදා හරින බවට ද අනාවරණ වී ඇති අතර, සැකකරු සන්තකයේ තිබී හෙරොයින් පැකට් 8ක් ද පොලිස් භාරයට ගත්තා.\nඑමෙන්ම වැටලීම සිදුකරන අවස්ථාවේ සැකකරුගෙන් හෙරොයින් ලබා ගැනීමට පැමිණි 3 දෙනෙකු ද අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/165457/හෙරොයින්-සමඟ-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4430"
}