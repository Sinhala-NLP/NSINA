{
       "Source": "hirunews",
       "Timestamp": "Wednesday, 08 February 2023 - 13:17",
       "Headline": "පෙන්ටගනය සමග සාකච්ඡා කිරීම චීනය ප්‍රතික්ෂේප කරයි",
       "News Content": "අමෙරිකාවේ ජාතික ආරක්ෂක දෙපාර්තමේන්තුව හෙවත් පෙන්ටගනය සමග සාකච්ඡා කිරීම චීන රජය ප්‍රතික්ෂේප කර තිබෙනවා.\nසැක කටයුතු චීන බැලුනයක් වෙඩි තබා බිම හෙලීමෙන් පසු සාකච්ඡාවක් සඳහා පෙන්ටගනයේ ප්‍රධානී ලියොයිඩ් ඔස්ටින් කළ ඉල්ලීම චීන ආරක්ෂක අමාත්‍ය වෙයි ෆෙන්ග් විසින් ප්‍රතික්ෂේප කර ඇති බවයි විදෙස් වාර්තා සඳහන් කළේ.\nමේ අතර, වෙඩි තබා බිම හෙලූ චීන බැලුනයේ සුන්බුන් යාත්‍රාවක් මගින් ඇදගෙන යන ඡායාරූප මේ වනවිට අමෙරිකානු හමුදාව විසින් සිය ෆේස්බුක් ගිණුම හරහා ප්‍රකාශයට පත් කර තිබෙනවා.\nසැබවින්ම මෙම බැලුනය ඔත්තු බැලීමේ උපාංගයක් දැයි තහවුරු කර ගැනීම සඳහා අමෙරිකාව මේ වනවිට පරීක්ෂණයක් ද ආරම්භ කර ඇති බවයි වාර්තා වෙන්නේ.",
       "URL": "https://www.hirunews.lk/326970/පෙන්ටගනය-සමග-සාකච්ඡා-කිරීම-චීනය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=549"
}