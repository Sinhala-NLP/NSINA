{
       "Source": "hirunews",
       "Timestamp": "Sunday, 26 February 2023 - 10:21",
       "Headline": "යාපනය සරසවියේ ගැටුමක් - හයක් රෝහලේ - එක් සිසුවෙකුට බරපතළයි",
       "News Content": "යාපනය විශ්වවිද්‍යාලයේ සිසුන් දෙපිරිසක් අතර ඇති වූ ගැටුමක් නිසා ශාස්ත්‍ර පීඨයේ තුන්වන වසරේ සිසුන් සිව්දෙනෙකුගේ පන්ති තහනම් කර තිබෙනවා.\nඑමෙන්ම විශ්වවිද්‍යාල පාලනාධිකාරිය විසින් අදාළ සිසුන් හට ඊයේ (25) දිනයේ සිට විශ්වවිද්‍යාල භූමිය තහනම් ප්‍රදේශයක් ලෙස ද නම් කර ඇති බවයි අප ප්‍රාදේශීය වාර්තාකරු පැවසුවේ.\nශාස්ත්‍ර පීඨයේ තෙවැනි වසරේ සිසුන් පිරිසක් 24 වැනි දින රාත්‍රියේ පොලු රැගෙන ගොස් දෙවැනි වසරේ සිසුන් හය දෙනෙකුට පහර දී ඇති අතර, තුවාල ලැබූ එම සිසුන් යාපනය රෝහලට ඇතුළත් කර තිබෙනවා.\nපහරකෑමෙන් එක් සිසුවෙකුගේ හිසට හා උරහිසට තදබල ලෙස පහර එල්ල වී සිසුවා බරපතළ තත්ත්වයේ පසුවන බව ද රෝහල් ආරංචි මාර්ග පවසනවා.\nසිද්ධිය සම්බන්ධයෙන් යාපනය පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/328351/යාපනය-සරසවියේ-ගැටුමක්-හයක්-රෝහලේ-එක්-සිසුවෙකුට-බරපතළයි",
       "Category": "Local News",
       "Parent URL": "https://www.hirunews.lk/local-news.php?pageID=512"
}