{
       "Source": "hirunews",
       "Timestamp": "Tuesday, 15 May 2018 - 17:29",
       "Headline": "හෙරොයින් සහ ගිනි අවියක් සමග පුද්ගලයෙකු අත්අඩංගුවට",
       "News Content": "පූගොඩ ගල්පොතුගොඩ ප්‍රදේශයේදී හෙරොයින් ග්‍රෑම් 151 යි මිලිග්‍රෑම් 160 ක්, විදේශයක නිශ්පාදිත ගිනි අවියක් සහ එම උණ්ඩ 13 ක් සමග සැකකරුවෙකු අත්අඩංගුවට ගෙන තිබෙනවා.\nපොලිස් මත්ද්‍රව්‍ය නාශක කාර්යාංශයට ලැබුනු තොරතුරකට අනුවයි ඊයේ සවස වැටලීම සිදුකර ඇත්තේ.\nසැකකරු යතුරුපැදියකින් යමින් සිටියදී නවතා සිදු කළ පරීක්ෂාවේ දී හෙරොයින් සමග ගිනි අවිය හමුවී තිබෙනවා.\nමෙම පුද්ගලයා ගල්පොතුගොඩ ප්‍රදේශයේ පදිංචි 41 හැවිරිදි අයෙක්.\nඔහුගේ ප්‍රකාශ මත හෙරොයින් ජාවාරමට සම්බන්ධ තවත් අයෙක් ගල්පොතුගොඩ ප්‍රදේශයේදී අත්අඩංගුවට ගැනීමට යාමේ දී එම සැකකරු පැමිණි මෝටර් රථය ද දමා පළාගොස් තිබෙනවා.\nඑම මෝටර් රථයේ තිබී හෙරොයින් ග්‍රෑම් 500 ක් සොයාගෙන ඇති අතර මෝටර් රථය පොලිස් භාරයට ගෙන ඇතැයි සඳහන්.\nපළාගිය සැකකරු රනාල ප්‍රදේශයේ පදිංචි 40 හැවිරිදි අයෙක් බවට අනාවරණ වී තිබෙනවා.\nඑම පුද්ගලයා අත්අඩංගුවට ගැනීමට පොලිස් මත්ද්‍රව්‍ය නාශක කාර්යාංශය වැඩිදුර විමර්ශණ සිදුකරනවා.\nඅත්අඩංගුවට පත්වූ සැකකරු පූගොඩ මහේස්ත්‍රාත් අධිකරණයට ඉදිරිපත් කිරීමෙන් පසුව දින 7 ක රැඳවුම් නියෝග ලබාගෙන විමර්ශණ සිදුකරන බවයි පොලිසිය කියාසිටියේ.",
       "URL": "https://www.hirunews.lk/190813/හෙරොයින්-සහ-ගිනි-අවියක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3944"
}