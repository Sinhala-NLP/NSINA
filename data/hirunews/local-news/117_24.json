{
       "Source": "hirunews",
       "Timestamp": "Monday, 07 August 2023 - 10:40",
       "Headline": "ලෝක ශූරතා මලල ක්‍රීඩා තරඟාවලියට තවත් තුන්දෙනෙකුට අවස්ථාව",
       "News Content": "ලබන 19 වැනිදා හංගේරියාවේදී ආරම්භ වීමට නියමිත ලෝක ශූරතා මලල ක්‍රීඩා තරඟාවලිය නියෝජනය කිරීමට තවත් ශ්‍රී ලාංකික ක්‍රීඩක ක්‍රීඩිකාවන් තුන්දෙනෙකුට අවස්ථාව හිමිව තිබෙනවා.\nකාන්තා මීටර 1500 ඉසව්ව සඳහා ගයන්තිකා අබේරත්නත්, මීටර 400 ඉසව්ව සඳහා අරුණ දර්ශනත්, කාන්තා හෙල්ල විසිකිරීමේ ඉසව්ව නියෝජනය කිරීමට දිල්හානි ලේකම්ගේ ටත් ඒ අනුව අවස්ථාව හිමිවුණා.\nලෝක ශූරතා මළල ක්‍රීඩා තරඟාවලියේ මීටර 1500 ඉසව්වවට වසර 12 කට පසු ශ්‍රී ලංකා නියෝජනයක් මෙවර සිදුවෙද්දී, අරුණ දර්ශන, මෙවර මීටර 400 ඉසව්ව නියෝජනය කිරීමට සුදුසුකම් ලබාගන්නේ 2005 වසරේ එම ඉසව්ව නියෝජනය කළ ප්‍රසන්න අමරසේකරගෙන් පසුවයි.\n2013 වසරේ නදීෂා ලක්මාලිගෙන් පසුව මෙවර ලෝක ශූරතා කාන්තා හෙල්ල විසිකිරීමේ ඉසව්වට දිල්හානි ලේකම්ගේ තරඟ වදිනවා.\nමීට පෙර මීටර 400 පිරිමි සහය දිවීමේ කණ්ඩායම මෙම තරඟාවලිය සඳහා සුදුසුකම් ලබා ගත්තා.",
       "URL": "https://www.hirunews.lk/343923/ලෝක-ශූරතා-මලල-ක්‍රීඩා-තරඟාවලියට-තවත්-තුන්දෙනෙකුට-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=117"
}