{
       "Source": "hirunews",
       "Timestamp": "Monday, 18 April 2016 - 14:51",
       "Headline": "සුරාබදු වැටලීම් 33 ක්",
       "News Content": "උත්සව සමයේදී සුරාබදු දෙපාර්තමේන්තුව වැටලීම් 33 ක් සිදුකර තිබෙනවා.\nඑහිදී නීතිවිරෝධී මත්පැන් ස්කාගාර 5 ක්, නීතිවිරෝධී ලෙස විදේශීය මත්පැන් අලෙවි කරන ස්ථාන 4 ක් සහ මත්පැන් පෙරන ස්ථාන 19 ක්ද සොයාගත් බවයි සුරාබදු  දෙපාර්තමේන්තුව සඳහන් කළේ. පසුගිය 11 වනදා සිට ඊයේ දිනය දක්වා මෙම වැටලීම් සිදුකර තිබෙනවා.\nබෙන්තර ගෙඟ් - මීගම ප්‍රදේශයේ පවත්වාගෙන ගිය නීතිවිරෝධී ස්ප්‍රීතු ස්කාගාරයක්ද මෙම කාලය තුළ සුරාබදු නිලධාරීන් වටලා ඇති අතර, එහි තිබූ ගෝඩා ලීටර පන්ලක්ෂ අනූදහසක්, නීතිවිරෝධී ස්ප්‍රීතු ලීටර හතළිස් හත්දහසක්ද සොයා ගැනුනා.\nඑමෙන්ම කොට්ටාව සහ වැල්ලවත්ත ප්‍රදේශවල බලපත්‍ර කොන්දේසි උල්ලංඝනය කරමින් පවත්වාගෙන ගිය අවන්හලක් සහ රටබීම අලෙවිසැලක් ද මෙම කාලය තුළ වටලා තිබෙනවා.",
       "URL": "https://www.hirunews.lk/131132/සුරාබදු-වැටලීම්-33-ක්",
       "Category": "Local News",
       "Parent URL": "https://www.hirunews.lk/local-news.php?pageID=5083"
}