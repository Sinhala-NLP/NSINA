{
       "Source": "hirunews",
       "Timestamp": "Friday, 17 August 2018 - 17:24",
       "Headline": "මීගොඩදී තියුණු ආයුධයකින් පහරදී පුද්ගලයෙකු ඝාතනය කෙරේ",
       "News Content": "මීගොඩ ඕවිටිගම ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nඅප වාර්තාකරු සඳහන් කළේ අද පෙරවරුවේ මෙම ඝාතනය සිදුව ඇති බවයි.\nමියගොස් ඇත්තේ 59 හැවිරිදි තිදරු පියෙක්.\nසිද්ධියට අදාළ සැකකරු පළා යාමට උත්සාහ කිරීමේදී ප්‍රදේශවාසීන් විසින් අල්ලාගෙන පොලිසියට භාරදී තිබෙනවා.\nඅලුතින් කාපට් ඇතිරූ මාර්ගයක දමා තිබු අඹ අතු කිහිපයක් සැකකරු විසින් ඉවත් කිරීමට යාමේ දී ඇතිවු බහින්බස්වීමක් දුරදිග යාමෙන් ඝාතනය සිදුව තිබෙනවා.\nතියුණු ආයුධයෙන් කළ පහරදීමෙන් බරපතල තුවාල ලැබු පුද්ගලයා හෝමාගම රෝහලට ඇතුලත් කිරීමෙන් අනතුරුවයි මියගොස් ඇත්තේ.\nසිද්ධිය පිළිබඳ මීගොඩ පොලිසිය පරීක්ෂණ සිදු කරනවා.",
       "URL": "https://www.hirunews.lk/197768/මීගොඩදී-තියුණු-ආයුධයකින්-පහරදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3794"
}