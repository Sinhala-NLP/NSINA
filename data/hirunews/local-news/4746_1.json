{
       "Source": "hirunews",
       "Timestamp": "Tuesday, 20 December 2016 - 10:25",
       "Headline": "රාජකාරියෙන් ඉවත්වූ තැපැල් සේවකයින් ක්‍රීඩාවට (ඡායාරූප)",
       "News Content": "උසස් වීම් හා බදවා ගැනීම් පටිපාටියේ පවතින අක්‍රමිකතා ඉවත් කර ගැනිම ඇතුලු ඉල්ලිම් හතක් මුල්කර ගනිමින් තැපැල් දෙපාර්තමේන්තු සේවකයන් ඊයේ (19) මධ්‍යම රාත්‍රියේ සිට වැඩ වර්ජනයක නිරත වනවා.\nමේ හේතුවෙන් තැපැල් කාර්යාලය මගින් තම සේවාවන් ඉටුකර ගැනීමට පැමිණි ජනතාව දැඩි අසිරුතාවයට පත්වී තිබෙනවා.\nරජය මගින් සියලුම තැපැල් සේවකයින්ගේ නිවාඩු අවලංගු කිරිමට පියවර ගත්තද එය නොතකා තැපැල් සේවකයින් මෙසේ වැඩ වර්ජනයේ නිරත වි සිටිනවා.\nඑසේ වර්ජනහේ නිරත හැටන් තැපැල් කාර්යාලයේ සේවකයින් තැපැල් කාර්යාලය වසා දමා තැපැල් කාර්යාලය ඉදිරිපිට ක්‍රිකට් ක්‍රීඩාවේ නිරත වී සිටින බව අප වාර්තාකරු පැවසුවා.\nමහජතාව පවසන්නේ කිසිදු දැනුම් දීමකින් තොරව තැපැල් සේවකයින් ආරම්භ කර ඇති වැඩ වර්ජනය ඉතා අසාධාරණ බවයි.\nඡායාරූප - හැටන් රංජිත්",
       "URL": "https://www.hirunews.lk/150142/රාජකාරියෙන්-ඉවත්වූ-තැපැල්-සේවකයින්-ක්‍රීඩාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4746"
}