{
       "Source": "hirunews",
       "Timestamp": "Wednesday, 17 May 2023 - 8:42",
       "Headline": "සාමාන්‍ය පෙළ පාසල් අයදුම්කරුවන්ගේ විභාග ප්‍රවේශපත්‍ර තැපැල් කිරීම ඇරඹේ",
       "News Content": "සාමාන්‍ය පෙළ පාසල් අයදුම්කරුවන්ගේ විභාග ප්‍රවේශපත්‍ර සහ කාලසටහන් විදුහල්පතිවරුන් වෙතද, පෞද්ගලික අයදුම්කරුවන්ගේ ප්‍රවේශපත්‍ර ඔවුන්ගේ පෞද්ගලික ලිපිනයන් වෙතද මේ වනවිට තැපැල් කරමින් සිටින බව විභාග දෙපාර්තමේන්තුව ප්‍රකාශ කර සිටියා.\nඑම කටයුතු පෙරේදා ආරම්භ කළ බවයි එම දෙපාර්තමේන්තුව පවසා සිටියේ..\nවිභාග ප්‍රවේශපත්‍ර නොලද පාසල් අපේක්ෂකයන්ගේ ප්‍රවේශපත්‍ර, පාසල් ප්‍රධානීන් වෙතද, පෞද්ගලික අපේක්ෂකයන්ට අයදුම්කරුවන් වෙතද හෙට සිට විභාග දෙපාර්තමේන්තු නිල වෙබ් අඩවියෙන් බාගත කර ගැනීමේ අවස්ථාව පවතිනවා.\nඒවායේ යම් සංශෝධනයක් සිදුකරගැනීමට නම් මැයි 24 වනදා මධ්‍යම රාත්‍රිය දක්වා හැකියාව පවතින බවයි විභාග දෙපාර්තමේන්තුව නිකුත් කළ නිවේදනයේ සඳහන් වන්නේ.\n2022 සාමාන්‍ය පෙළ විභාගය මේ මස 29 වනදා සිට ජූනි 8 වනදා දක්වායි පැවැත්වීමටයි සැළසුම් කර තිබෙනවා..\nසාමාන්‍ය පෙළ විභාගයට අදාළව මෙතෙක් ජාතික හැඳුනුම්පත ලබාගැනීම සඳහා ඉල්ලුම් කර නොමැති අයදුම්කරුවන් හැකි ඉක්මණින් අදාළ අයදුම්පත ප්‍රදේශයේ ප්‍රාදේශීය ලේකම් කාර්යාලය වෙත යොමු කරන ලෙසයි පුද්ගලයින් ලියාපදිංචි කිරීමේ දෙපාර්තමේන්තුව දැනුම් දෙන්නේ.\nතොරතුරු තහවුරු කිරීමේ ලිපිය ලැබී නොමැති අයදුම්කරුවන්ට 011 5 226 100 අංකය හෝ 011 4 226 126 අංකයෙන් අදාළ තොරතුරු ලබා ගැනීමට හැකියාවක් පවතිනවා.",
       "URL": "https://www.hirunews.lk/335420/සාමාන්‍ය-පෙළ-පාසල්-අයදුම්කරුවන්ගේ-විභාග-ප්‍රවේශපත්‍ර-තැපැල්-කිරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=338"
}