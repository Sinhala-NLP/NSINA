{
       "Source": "hirunews",
       "Timestamp": "Friday, 11 August 2023 - 14:03",
       "Headline": "තීන්දුව වෙනස් කර ගන්නැයි විපක්ෂය ඉල්ලයි",
       "News Content": "මුදල් බලය පාර්ලිමේන්තුව සතු බැවින් එහිදී ගන්නා තීරණ අධිකරණයක දී ප්‍රශ්න කිරීමට හැකියාවක් නොමැති බව කතානායක මහින්ද යාපා අබේවර්ධන පසුගිය 9වනදා කළ ප්‍රකාශය ඉල්ලා අස් කර ගන්නා ලෙස ජාතික ජනබලවේගයේ නායක, අනුර කුමාර දිසානායක අද(11) පාර්ලිමේන්තුවේදී ඉල්ලීමක් කළා.\nඅමාත්‍ය හරීන් ප්‍රනාන්දු පසුගියදා මතුකරනු ලැබූ වරප්‍රසාද ප්‍රශ්නයට අදාළව සිය තීරණය ප්‍රකාශයට පත් කරමිනුයි කතානායකවරයා අදාළ ප්‍රකාශය සිදුකර තිබුණේ.\nකෙසේ වෙතත්, මේ සම්බන්ධයෙන් පාර්ලිමේන්තු මන්ත්‍රී අනුර කුමාර දිසානායක අද(11) ප්‍රශ්න කිරීමත් සමග උණුසුම් තත්ත්වයක් හට ගත්තා.",
       "URL": "https://www.hirunews.lk/344437/තීන්දුව-වෙනස්-කර-ගන්නැයි-විපක්ෂය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=106"
}