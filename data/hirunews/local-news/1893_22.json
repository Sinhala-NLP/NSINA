{
       "Source": "hirunews",
       "Timestamp": "Thursday, 10 June 2021 - 16:21",
       "Headline": "කොවිඩ් 19 මැඩලීම වෙනුවෙන් ස්වේච්ඡා බලකායක් පිහිටුවීමට පියවර",
       "News Content": "දැනට කොවිඩ් මර්දන කටයුතු සඳහා ඍජුව දායකත්වයක් නොදක්වන සෞඛ්‍ය සේවකයන් එම කටයුතු සඳහා සක්‍රීය දායකත්වයක් ලබාගැනීමේ අරමුණින් ස්වේච්ඡා බලකායක් ස්ථාපිත කිරීමට සෞඛ්‍ය අමාත්‍යංශය පියවර ගෙන තිබෙනවා.\nඑම අමාත්‍යංශය නිවේදනය කළේ දැනටමත් ඒ සඳහා ඉතා විශාල පිරිසක් කැමැත්ත පළකර ඇති බවයි.\nඊට ස්වේච්ඡාවෙන් තම ශ්‍රමය හා කාලය කැප කිරීමට උනන්දුවක් දක්වන රාජ්‍ය හෝ පෞද්ගලික සෞඛ්‍ය සේවයේ නියුතු හෝ විශ්‍රාම ලත් කාර්ය මණ්ඩලයෙන් අභිමතය විමසීමට කටයුතු යොදා තිබෙනවා.\nඒ සඳහා සෞඛ්‍ය අමාත්‍යංශයේ වෙබ් අඩවියට පිවිස ලියාපදිංචි වන ලෙසටයි දැනුම්දෙන්නේ.\nඅයදුම්පත්‍රය මෙතැනින්",
       "URL": "https://www.hirunews.lk/273940/කොවිඩ්-19-මැඩලීම-වෙනුවෙන්-ස්වේච්ඡා-බලකායක්-පිහිටුවීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1893"
}