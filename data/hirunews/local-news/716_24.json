{
       "Source": "hirunews",
       "Timestamp": "Tuesday, 22 November 2022 - 15:10",
       "Headline": "වන අලි පහරදීම්වලින් මේ වසරේ අනුරාධපුරයේ ජීවිත හානි 33 ක්",
       "News Content": "වසරේ මේ දක්වා ගතවූ කාලය තුළ වන අලි පහරදීම්වලින් අනුරාධපුර වනජීවී කලාපයේ පුද්ගලයින් 33 දෙනෙකු ජීවිතක්ෂයට පත්ව තිබෙනවා.\nඑම කාලය තුළ මියගොස් ඇති වන අලි සංඛ්‍යාව 70 ක්. මේ බව අනාවරණ වුණේ වන අලි ඇතුලු වන සතුන්ගෙන් සිදුවන හානි සඳහා වන්දි ගෙවීම සම්බන්ධයෙන් අනුරාධපුරයේ පැවති දිස්ත්‍රික් වන්දි කමිටු රැස්වීමේදියි.\nපසුගිය සැප්තැම්බර් මාසයේදී පමණක් අනුරාධපුර වනජීවී කලාපයේ වන අලි පහරදීම් හේතුවෙන් ජීවිත හානි 12 ක් සිදුව තිබෙනවා.\nවන අලි ප්‍රහාරයකට ලක්ව මියයන පුද්ගලයෙකු වෙනුවෙන් රුපියල් ලක්ෂ 10 ක මුදලක් වන්දි ලෙස ගෙවන අතර, මේ වසරේ ජනවාරි සිට ඔක්තෝම්බර් දක්වා වන්දි කමිටු මගින් අනුරාධපුර වනජීවී කලාපයේ අනුමත, වන අලි හානි සඳහා ගෙවීම් කිරීමට අවශ්‍ය මුළු මුදල රුපියල් පන් කෝටි හැට එක් ලක්ෂයකට අධිකයි.",
       "URL": "https://www.hirunews.lk/321005/වන-අලි-පහරදීම්වලින්-මේ-වසරේ-අනුරාධපුරයේ-ජීවිත-හානි-33-ක්",
       "Category": "Local News",
       "Parent URL": "https://www.hirunews.lk/local-news.php?pageID=716"
}