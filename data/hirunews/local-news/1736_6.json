{
       "Source": "hirunews",
       "Timestamp": "Monday, 23 August 2021 - 13:14",
       "Headline": "නවසීලන්තය තවදුරටත් වසා දැමේ",
       "News Content": "ඩෙල්ටා කොරෝනා ප්‍රභේදයේ ව්‍යාප්තිය පාලනය කිරීමේ අරමුණින් නවසීලන්තය පුරා පනවා ඇති නිරෝධායන සීමාවන් තවදුරටත් දීර්ඝ කිරීමට අගමැතිනි ජසින්ඩා ආඩ්න් තීරණය කර තිබෙනවා.\nඒ අනුව, නවසීලන්තය පුරා ක්‍රියාත්මක නිරෝධායන සීමාවන් අගෝස්තු 27 වනදා දක්වා දින 3 කින් දීර්ඝ කෙරෙන අතර, එරට වත්මන් කොරෝනා ව්‍යාප්තියේ කේන්ද්‍රය වන ඕක්ලන්ඩ් නුවර නිරෝධායන සීමාවන් ලබන 31 වනදා දක්වා දීර්ඝ කෙරෙනු ඇති.\nනවසීලන්තයෙන් ඊයේ දිනයේදී ද නව ආසාදිතයින් 35 දෙනෙකු හඳුනා ගැනුණු අතර නව කොරෝනා පොකුරේ ආසාදිතයින් සංඛ්‍යාව 107 දක්වා ඉහළ ගොස් තිබෙනවා.",
       "URL": "https://www.hirunews.lk/280414/නවසීලන්තය-තවදුරටත්-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=1736"
}