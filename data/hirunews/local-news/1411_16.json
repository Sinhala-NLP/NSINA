{
       "Source": "hirunews",
       "Timestamp": "Thursday, 20 January 2022 - 17:15",
       "Headline": "මීරිගම - කුරුණෑගල කොටසින් රුපියල් කෝටියක ආදායමක්",
       "News Content": "මධ්‍යම අධිවේගී මාර්ගයේ මීරිගම සිට කුරුණෑගල දක්වා කොටස විවෘත කිරිමෙන් පසු පළමු දින තුන ඇතුලත රුපියල් කෝටියක ආදායමක් උපයා තිබෙනවා.\nඑම කාලසීමාව තුලදී එම කොටසේ රථ වාහන 50,000ක් පමණ ධාවනය කර ඇති බවයි, මහාමාර්ග අමාත්‍යාංශය නිවේදනය කළේ.\nපසුගිය දා විවෘත කෙරුණු මධ්‍යම අධිවේගී මාර්ගයේ මීරිගම සිට කුරුණෑගල දක්වා වූ කොටසේ විවෘත කරපු දිනට පසු දින දහවල් 12 දක්වා නොමිලේ ගමන් කිරීමට අවස්ථාව හිමි වුණා.\nඉන් අනතුරුවයි මෙලෙස ගාස්තු අය කරනු ලැබුවේ.",
       "URL": "https://www.hirunews.lk/294595/මීරිගම-කුරුණෑගල-කොටසින්-රුපියල්-කෝටියක-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=1411"
}