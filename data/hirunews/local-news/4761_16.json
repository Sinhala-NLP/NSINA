{
       "Source": "hirunews",
       "Timestamp": "Friday, 09 December 2016 - 13:41",
       "Headline": "තවත් කොකේන් තොගයක් හමුවෙයි (ඡායාරූප)",
       "News Content": "කොළඹ වරායට පැමිණි නෞකාවක තිබී කොකේන් කිලෝග්‍රෑම් 800 ක් පොලිස් මත්ද්‍රව්‍ය නාශක කාර්යාංශය සිය භාරයට ගෙන තිබෙනවා.\nඉක්වදෝරයේ සිට ශ්‍රී ලංකාව හරහා ඉන්දියාව බලාගමන් කිරීමට නියමිතව තිබූ නෞකාවක තිබී මෙම කොකේන් තොගය සොයා ගත් බවයි එම කාර්යාංශයේ ප්‍රකාශකයෙකු සදහන් කළේ.\nඅධිකරණ නියෝගයකට අනුව සිදුකළ පරීක්ෂාවකදී නෞකාවේ බහාලූමක තේක්ක දැව අතර, සගවා තිබියදී මේවා හමුවී තිබෙනවා.\nමෙය ශ්‍රී ලංකාවෙන් මෙතෙක් සොයා ගත් වැඩිම කොකේන් තොගය ද වන බවයි පොලිස් මත්ද්‍රව්‍ය නාශක කාර්යාංශය සදහන් කළේ.\nමෙම කොකේන් තොගයේ වටිනාකම මෙතෙක් තක්සේරු කර නැහැ.",
       "URL": "https://www.hirunews.lk/149310/තවත්-කොකේන්-තොගයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4761"
}