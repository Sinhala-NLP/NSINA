{
       "Source": "hirunews",
       "Timestamp": "Wednesday, 08 March 2017 - 8:33",
       "Headline": "උතුරු නැගෙනහිර ඒකාබද්ධ කිරීමට, ඒකාබද්ධ විපක්ෂයේ  සහ ශ්‍රීලනිපයේ විරෝධය",
       "News Content": "උතුරු නැගෙනහිර ඒකාබද්ධ කිරීමට ඒකාබද්ධ විපක්ෂය සහ ශ්‍රීලංකා නිදහස් පක්ෂය විරුද්ධ බවට ප්‍රකාශ කර ඇතැයි විශ්වාසවන්ත ආරංචි මාර්ග පවසනවා.\nඒ ඊයේ පාර්ලිමේන්තු සංකීර්ණයේ නව ව්‍යවස්ථාව සම්බන්ධයෙන් පැවති සාකච්ඡාවක් අතර තුරදී.\nමෙම සාකච්ඡාවකට ශ්‍රීලංකා නිදහස් පක්ෂය, එක්සත් ජාතික පක්ෂය සහ ඒකාබද්ධ විපක්ෂයේ නායකයින්ද එක්ව සිටි බවයි වාර්තා වන්නේ.\nඑහිදී උතුරු නැගෙනහිර ඒකාබද්ධ කිරීම සම්බන්ධව විමසූ අවස්ථාවේදී ශ්‍රීලංකා නිදහස් පක්ෂය නියෝජනය කරමින් මෙම සාකච්ඡාවට එක්ව සිටි අමාත්‍ය නිමල් සිරිපාල ද සිල්වා සහ ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන ඒ සදහා තම විරුද්ධත්වය ප්‍රකාශ කර ඇති බවයි වාර්තා වන්නේ.",
       "URL": "https://www.hirunews.lk/156336/උතුරු-නැගෙනහිර-ඒකාබද්ධ-කිරීමට-විපක්ෂයේ-සහ-ශ්‍රීලනිපයේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4626"
}