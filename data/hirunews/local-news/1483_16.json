{
       "Source": "hirunews",
       "Timestamp": "Sunday, 19 December 2021 - 14:08",
       "Headline": "හමුදා නිලධාරියෙකුගේ ඉහළම ගුණාංගය විනය බව ජනපති කියයි",
       "News Content": "විනය, හමුදා නිලධාරියෙකුගේ ජීවිතයේ ඉහළම ගුණාංගය බව ජනාධිපති ගෝඨාභය රාජපක්ෂ ප්‍රකාශ කළා.\nඒ, දියතලාව යුද හමුදා විද්‍යා පීඨයේ අද පෙරවරුවේ පැවති 96 වන විසිර යාමේ පෙළපාලියට එක්වෙමින්.\nඑම අවස්ථාවට එක්වූ ජනාධිපතිවරයා රණවිරු ස්මාරකයට පුෂ්පෝපාහාර දැක්වීමෙන් අනතුරුව විසිර යාමේ පෙළපාලිය නිරීක්ෂණය කළ බවයි ජනාධිපති මාධ්‍ය අංශය නිවේදනය කළේ.\nපාඨමාලා කාණ්ඩ පහක් යටතේ පුහුණුව නිම කළ කෙඩෙට් නිලධාරීන් 316 ක් අද (19) විසිර ගිය අතර, ඔවුන් ජනාධිපතිවරයාගෙන් සිය සම්මාන හිමිකරගෙන තිබෙනවා.\nඑම අවස්ථාවට එක්වූ ජනාධිපතිවරයා සිය සහභාගීත්වය සනිටුහන් කරමින් පැළයක් රෝපණය කර, ඉන් අනතුරුව සමූහ ඡායාරූපයකට ද පෙනී සිටියා.",
       "URL": "https://www.hirunews.lk/291512/හමුදා-නිලධාරියෙකුගේ-ඉහළම-ගුණාංගය-විනය-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1483"
}