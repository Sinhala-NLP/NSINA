{
       "Source": "hirunews",
       "Timestamp": "Monday, 01 March 2021 - 23:22",
       "Headline": "උතුරු නැගෙනහිර අතුරුදහන් වූවන්ගේ ඥාතීන් කිලිනොච්චියේදී අද උද්ඝෝෂණයක නිරත වුණා (වීඩියෝ)",
       "News Content": "ඒ ශ්‍රී ලංකාවට එරෙහි මානව හිමිකම් මහ කොමසාරිස්වරියගේ යෝජනවාට සහය පල කරමින්.\nඋතුරු නැගෙනහිර අතුරුදහන් වූවන්ගේ ඥාතීන් මෙම උද්ඝෝෂණයේ නිරත වුණේ කිලිනොච්චිය කන්දස්වාමි කෝවිල ඉදිරිපිටදීයි.\nඒ මෙවර සැසිවාරයේදී ජිනීවාහී මානව හිමිකම් මහ කොමසාරිස්වරිය විසින් ඉදිරිපත් කළ යෝජනවාට සහය පල කරමින්.\nදෙමළ ජනතාවට එරෙහිව ජන සංහාර, මානව වර්ගයාට එරෙහි අපරාධ, යුද අපරාධ, සැලසුම් සහගත ජන සංහාර සහ අතුරුදහන් කිරීම් සම්බන්ධයෙන් ශ්‍රී\nලංකාව ජාත්‍යන්තර අපරාධ අධිකරණයට යොමු කරනලෙස දෙමළ ප්‍රජාව ශ්‍රී ලංකා රජයෙන් ඉල්ලනවා.\nඒ වගේම ශ්‍රී ලංකා හමුදාව විසින් දෙමළ කාන්තාවන් ලිංගික වහලුන් ලෙස රඳවා තබා ගැනීම පිළිබඳ තොරතුරු 2017 පෙබරවාරි මාසයේ දී ජාත්‍යන්තර සත්‍ය හා යුක්තිය වැඩසටහන එක්සත් ජාතීන් වෙත භාරදී තිබෙනවා.\nඒකාබද්ධ යෝජනාව ක්‍රියාත්මක කිරීම සඳහා අර්ථවත් පියවර ගැනීමට පසුගිය රජය අපොහොසත් වී ඇති අතර එක්සත් ජාතීන්ගේ යෝජනාව ක්‍රියාත්මක නොකරන බව පවතින රජය පුන පුනා ප්‍රකාශ කර තිබෙනවා.\nපවතින තත්ත්වය සලකා බලන විට ශ්‍රී ලංකාව ජාත්‍යන්තර අධිකරණයට ගෙනයන්නට අවශ්‍යයයි.\nමේ අතර අමෙරිකාව ඇතුළු බලවත් රටවල් මෙරට මානවහිමිකම් වලට අතපෙවීම නතර කරන ලෙස ඉල්ලමින් ශ්‍රී ලාංකිකයනගේ ජාත්‍යන්තර ජනතා සංවිධානය අද කොළඹ පිහිටි එක්සත් ජාතීන්ගේ සංවිධානයේ කාර්යාලය ඉදිරි පිට සාමකාමී විරෝධතාවයක් පවත් වනු ලැබුවා.\nඑහිදී එම සංවිධානය වෙනුවෙන් පූජ්‍ය ආනන්නද සාගර හිමියන් විසින් එල්.ටී.ටී.ඊ සමයේ සිදු වුණු යුධ අපරාධ සම්බන්ධයෙන් වන සංදේශයක් එම කාර්යාලයට භාරදීම සිදු කෙරුණා.\nමේ අතර මෙරට රජය සහ හමුදාවන් විසින් මානව හිමිකම් කඩකර නොමැති බව පවසමින් යාපනයේ සිවිල් සංවිධාන කේන්ද්‍රය සංවිධානය කරන සාම පාගමන අද මාතර බෝධිය අසළින් ආරම්භ කෙරුණා.\nඑම අවස්ථාවට මහ සංඝරත්නයද එක්ව සිටියා.",
       "URL": "https://www.hirunews.lk/264053/උතුරු-නැගෙනහිර-අතුරුදහන්-වූවන්ගේ-ඥාතීන්-කිලිනොච්චියේදී-අද-උද්ඝෝෂණයක-නිරත-වුණා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2117"
}