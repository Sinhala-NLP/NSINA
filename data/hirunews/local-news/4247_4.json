{
       "Source": "hirunews",
       "Timestamp": "Sunday, 29 October 2017 - 13:02",
       "Headline": "අයවැයෙන් ආර්ථික රටාවේ වෙනසක්",
       "News Content": "ආර්ථික රටාව වෙනස් කරන අයවැයක් මෙවර අයවැය මගින් ඉදිරිපත් කරන බව ජාතික ප්‍රතිපත්ති හා ආර්ථික කටයුතු නියෝජ්‍ය අමාත්‍ය ආචාර්ය හර්ෂ ද සිල්වා පවසනවා.\nඅයවැයේ ඉදිරි දැක්ම පිළිබඳ අප කළ විමසීමකදී ඊට ප්‍රතිචාර දක්වමින් නියෝජ්‍ය අමාත්‍යවරයා සඳහන් කළේ ජීවන වියදම අඩු කිරීම මෙන්ම තාක්ෂණික හා කර්මාන්ත අංශයට සහන ලබාදීම පිළිබඳවද අයවැය මගින් අවධානය යොමු කරන බවයි.\nඅයවැය කථාව නොවැම්බර් මස 09 වනදා මුදල් හා ජනමාධ්‍ය අමාත්‍ය මංගල සමරවීර පාර්ලිමේන්තුවට ඉදිරිපත් කිරීමට නියමිතයි.\nඉන් අනතුරුව දෙවන වර කියවීමේ විවාදය පැවැත්වෙන අතර, දෙවන වර කියවීමේ ඡන්ද විමසීම නොවැම්බර් මස 15 වනදා පස්වරු 5 ට පාර්ලිමේන්තුවේදී සිදු කෙරෙනවා.\nඅයවැය අවසන් ඡන්ද විමසීම දෙසැම්බර් 9 වනදා පස්වරු 5 ට ආරම්භ වනු ඇති.",
       "URL": "https://www.hirunews.lk/174717/අයවැයෙන්-ආර්ථික-රටාවේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4247"
}