{
       "Source": "hirunews",
       "Timestamp": "Sunday, 22 May 2016 - 11:17",
       "Headline": "Hiru TV, Hiru FM එක්ව ඉදිරිපත් කරන \"ඇසි-දිසි ONLINE තොරණ රාජයා\" දැන් බලන්න !",
       "News Content": "ලෝතුරු සම්මා සම්බුදු පියාණන්ගේ උතුම් වූ තෙමඟුල සිහිපත් කරමින්  Hiru TV, Hiru FM එක්ව නිර්මාණය කළ ඇසි-දිසි ඔන්ලයින් තොරණ රාජයා මෙවරත් www.hirufm.lk, www.hirutv.lk, www.hirugossip.lk වෙබ් අඩවි වලට පිවිස නැරඹීමට දැන් අවස්ථාව උදාවී තිබෙනවා.\nපින්බර වෙසක් පොහොය නිමිත්තෙන් අඛණ්ඩව හතරවන වරටත් එළි දක්වන මෙම ඔන් ලයින් තොරණ ලොව ඕනෑම තැනක සිට එකම වේලාවක වැඩිම දෙනෙකුට නැරඹිමේ හැකියාව තිබෙනවා.\nශ්‍රී ලංකාවේ ස්ථාපිත විශාලතම මාධ්‍යජාලය වන ආසියානු මාධ්‍යජාලයේ ගරු සභාපති රේනෝ සිල්වා මැතිතුමා ප්‍රමුඛ Hiru TV, Hiru FM එක්ව පින්කැමති ඔබවෙත සැදැහැ සිතින් ගෙන එන මෙම තොරණ රාජයාගේ ඩිජිටල් අලෝකකරණය සහ නිර්මාණ වෑයමේ දායකත්වය ශ්‍රී ලාංකීය ඩිජිටල් මාධ්‍ය කලාවට කවදත් නවමු අත්දැකීම් එක්කල ලෝටස් ටෙක්නොලෝජීස් ආයතනයෙනි.\nඑකිනෙකට වෙනස් ඩිජිටල් ආලෝක රටා රැසකින් සමන්විත, සීලවනාගරාජ ජාතක කථා වස්තුව රැගත් මෙම ඇසි-දිසි ඔන්ලයින් තොරණේ විශේෂත්වය වන්නේ ජාතක කථාව හොඳින් අධ්‍යයනය කරමින් කොටුවෙන් කොටුවට පිවිස ඒ ඒ කොටුවට අදාළ කථාව නාට්‍යානුසාරයෙන් රස විඳීමටද හැකිවීමයි.\nමෙවර ඔන්ලයින් තොරණේ විදහා දැක්වෙන කථා වස්තුව වන  සීලවනාගරාජ ජාතක කථා වස්තුව, පන්සීය පනස් ජාතික කතා පොත ඇසුරෙන්  ප්‍රතිනිර්මාණය කරනු ලැබුවේ ප්‍රසාදි නිමන්තිකා විසින්.\nමෙහි ඩිජිටල් ආලෝකකරණය දිනේෂ් බණ්ඩාර විසින්  සිදුකරනු ලැබූ අතර චිත්‍ර නිර්මාණය සිදු කරණු ලැබුවේ බුද්ධික උදයංග විසින්.\nමේ Online තොරණ් රාජයා සඳහා බැතිසිත් දායකත්වය දක්වන්නේ Amritha හඳුන්කූරු හා HOME LANDS ආයතනයයි.\nඔන්ලයින් තොරණ රාජයා මෙතනින් නරඹන්න",
       "URL": "https://www.hirunews.lk/133747/hiru-tv-fm-එක්ව-ඉදිරිපත්-කරන-ඇසි-දිසි-online-තොරණ-රාජයා-දැන්-බලන්න",
       "Category": "Local News",
       "Parent URL": "https://www.hirunews.lk/local-news.php?pageID=5037"
}