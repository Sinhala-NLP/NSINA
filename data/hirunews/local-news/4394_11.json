{
       "Source": "hirunews",
       "Timestamp": "Monday, 31 July 2017 - 11:01",
       "Headline": "යාපනයේ ආරක්ෂාව තර කරයි - පොලිසියට පහර දීම \"ආවා\" කල්ලියේදැයි සැකයක් (ඡායාරූප)",
       "News Content": "යාපනය කෝපායි කොණ්ඩාවිල් ප්‍රදේශයේ දී පොලිස් නිලධාරීන් දෙදෙනෙකුට යතුරුපැදිවලින් පැමිණි පිරිසක් තියුණු ආයුධවලින් සිදු කල පහර දීම හේතුවෙන් ස්ථාන කිහිපයක විශේෂ පොලිස් ආරක්ෂිත වැඩපිළිවලක් ආරම්භ කොට තිබෙනවා.\nමේ අතර මෙම පහරදීම ආවා කල්ලියේ ක්‍රියාවක්දැයි යන්න සැක පහල වී ඇති අතර තවත් සැකයක් වී ඇත්තේ අදාල පොලිස් කොස්තාපල්වරුන් දෙදෙනා විසින් පැමිණිලි විභාග කිරීමේදී ඇති වූ ආරවුලක් හේතුවෙන් මෙම පහර දීම සිදුව ඇති බවටයි.\nකෙසේ වෙතත් පහරදුන්නේ කවුරුන්දැයි මෙතෙක් අනාවරණ වී නොමැති අතර සිද්ධිය සම්බන්ධයෙන් පරීක්ෂණ සිදු කිරීම සඳහා විශේෂ පොලිස් කණ්ඩායම් 04ක් ද අනියුක්ත කර තිබෙනවා.\nඊට අමතරව පසුගිය දින කිහිපයේදී තවත් උපපොලිස් පරික්ෂකවරයෙකුට පහර දීමක් සිදු වූ හෙයින් යාපනයේ සැක සහිත ස්ථානයන්හි පොලිස් කණ්ඩායම් කිහිපයක් යොදවා ආරක්ෂාව දැඩි කොට තිබෙනවා.\nඊයේ (30) පස්වරුවේ සිදු කළ මෙම පහරදීමෙන් සිංහල හා දමිළ පොලිස් කොස්තාපල්වරුන් දෙදෙනෙකු තුවාල ලැබු අතර ඔවුන් ප්‍රතිකාර සඳහා යාපනය ශික්ෂණ රෝහලට ඇතුලත් කොට තිබුණා.\nයතුරුපැදි 04 කින් පැමිණි තරුණයින් 11 දෙනෙකු පමණ පහරදීම සඳහා පළමුව පැමිණ ඇති අතර, තවත් යතුරුපැදි 04කින් පැමිණි පිරිසක් පසුව ඊට එක්ව තිබෙනවා.\nකඩු සහ වෙනත් තියුණු ආයුධ භාවිත කරමින් මෙම පහරදීම සිදු කර ඇති අතර අදාල පහර දීම හේතුවෙන් පොලිස් කොස්තාපල්වරුන් දෙදෙනාගේ පිට ප්‍රදේශයට හා අත්වලට පා වලට තුවාල සිදු වී ඇති අතර පොලිස් නිලධාරීන් දෙදෙනා ගමන්ගත් යතුරු පැදියටද දැඩි අලභහානි කොට සැකකරුවන් පලා ගොස් තිබුණි.\nමීට පෙර එම සංවිධානයේ පරිසක් විසින් වෙළඳ සැලකට පහරදෙන අවස්තාවක් පහතින්.",
       "URL": "https://www.hirunews.lk/167199/යාපනයේ-ආරක්ෂාව-තර-කරයි-පොලිසියට-පහර-දීම-ආවා-කල්ලියේදැයි-සැකයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4394"
}