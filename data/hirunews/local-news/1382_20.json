{
       "Source": "hirunews",
       "Timestamp": "Tuesday, 01 February 2022 - 15:43",
       "Headline": "කුණු පොහොර නිසා වැනසුණු වගාව (වීඩියෝ)",
       "News Content": "පොහොර අර්බුදය හේතුවෙන් මෙවර මහ කන්නයේ වී අස්වනු අලෙවි කිරීම සඳහා ප්‍රමාණවත් නොවන බව ප්‍රදේශ රැසක ගොවීන් පවසනවා.\nඔවුන් පවසන්නේ මෙවර අස්වැන්න සියයට 80කින් පමණ පහළ ගොස් ඇති බවයි.\nකන්තලේ සිරිමංගලපුර ප්‍රදේශයේ මහ කන්නයේ වී වගා කළ ගොවීන් මේ වන විට සිය අස්වනු නෙළීම ආරම්භ කර තිබෙනවා.\nකෙසේ වෙතත් ඔවුන් පෙන්වා දෙන්නේ මෙවර අස්වැන්න 80% පමණ අඩු වී ඇති .\nපොලොන්නරුව ගිරිතලේ ගොවීන්ද පෙන්වා දෙන්නේ තමන් කාබනික පොහොර යොදා වගා කළ ද අස්වැන්න නෙලා ගැනීම පිළිබඳ විශ්වාසයක් නොමැති බවයි.\nමේ අතර කන්දකැටිය - තලාහේන ප්‍රදේශයේ වට්ටක්කා වග කළ ගොවීන් ද මැසිවිලි නගන්නේ කාබනික පොහොර යොදා තමන් සිදු කළ වගාවන් අසාර්ථක\nබවයි.\nඒ වගේ මෙතෙක් ඵල හටගෙන නැහැ.\nකෙසේ වෙතත් දැදිගම වද්දෙනිය ප්‍ර දේශයේ ගොවීන් කාබනික වගාව මගින් සාර්ථක වී අස්වැන්නක් ලබා ගැනීමට සමත් වී තිබෙනවා.\nඒ සඳහා ඔවුන්ට මඟ පෙන්වා තිබෙන්නේ අඹේපුස්ස ගොවිජන සේවා මධ්‍යස්ථානයේ නිලධාරින් විසින්.\nමේ අතර දොම්පේ - දෙකටන ප්‍ර දේශයේ ගොවි මහතෙකුද තමන් විසින්ම නිෂ්පාදනය කළ කාබනික පොහොර මගින් සාර්ථක වගාවක් සිදුකර තිබෙනවා.\nමීට අමතරව ඔහු විසින් නිපදවූ කාබනික පොහොර මගින් තවත් බෝග රැසක් ද සාර්ථකව වගා කර ඇත්තේ මෙලෙසින්.\n​\nපොලොන්නරුව - කිරිඔය සහ අතරගල්ලෑව ප්‍රදේශවල ගොවීන් මෙවර සිය හේන් වගා සිදු කර තිබෙන්නේ කාබනික පොහොර භාවිතයෙන්.",
       "URL": "https://www.hirunews.lk/295882/කුණු-පොහොර-නිසා-වැනසුණු-වගාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1382"
}