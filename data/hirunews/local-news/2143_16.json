{
       "Source": "hirunews",
       "Timestamp": "Tuesday, 16 February 2021 - 13:03",
       "Headline": "මහ කිතුල සහ මහ කිරුළ ගබඩා ජලාශ ඉදිකිරීම ඇරඹේ (වීඩියෝ)",
       "News Content": "වයඹ පළාත් මහ ඇළ ව්‍යාපෘතියේ මහ කිතුල සහ මහ කිරුළ ගබඩා ජලාශ දෙක ඉදිකිරීමේ කටයුතු අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද (16) ආරම්භ වුණා.\nඒ, පොල්පිතිගම - ඉරුදෙණියාය ප්‍රදේශයේදියි.\nමහවැලි මහ සැළැස්මේ අවසන් අදියර යටතේ ආරම්භ කළ මහවැලි ජල සුරක්ෂිත ආයෝජන වැඩසටහන යටතේ වයඹ පළාත් මහ ඇළ ව්‍යාපෘතිය ක්‍රියාත්මක වනවා.\nපොල්පිතිගම - ඉරුදෙණියාය - කෝන්ගහ මංසන්ධියේ ඉදිවන මහකිතුල ජලාශයේ ධාරිතාව අක්කර අඩි 12,000 ක් වන අතර, මහ කිරුළ ජලාශයේ ගබඩා කිරීමට අපේක්ෂිත ජල ධාරිතාව අක්කර අඩි 8,100ක්.",
       "URL": "https://www.hirunews.lk/262752/මහ-කිතුල-සහ-මහ-කිරුළ-ගබඩා-ජලාශ-ඉදිකිරීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2143"
}