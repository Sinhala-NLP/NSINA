{
       "Source": "hirunews",
       "Timestamp": "Saturday, 08 July 2023 - 16:05",
       "Headline": "ත්‍රිපෝෂ නිෂ්පාදනය වේගවත් කෙරේ",
       "News Content": "ශ්‍රී ලංකා ත්‍රිපෝෂ ලිමිටඩ් සමාගමේ සභාපති දීප්ති කුලරත්න පවසා සිටියේ ත්‍රිපෝෂ නිෂ්පාදනය මේ වනවිට දෛනිකව ඇසුරුම් 90,000ක ධාරීතාවයෙන් සිදුකරන බවයි.\nමේ සඳහා ගනු ලබන අමුද්‍රව්‍යවල හිඟකමක් පැවතීම හේතුවෙන් හේතුවෙන් නිෂ්පාදනය ප්‍රමාද වූ බවයි ඔහු වැඩිදුරටත් සඳහන් කළේ.\nසෞඛ්‍ය අමාත්‍යාංශය නිර්දේශ කරන ආකාරයට නියමිත ප්‍රමිතියට අනුව පරීක්ෂණාගාර පවත්වා ගෙන යන බවත් ත්‍රිපෝෂ සඳහා යොදා ගන්නා අමුද්‍රව්‍යවල ඇෆ්ලටොක්සින් තත්ත්වය පරීක්ෂා කිරීම සඳහා ද තාක්ෂණික උපකරණයක් යොදා ගන්නා බවත් සභාපතිවරයා ප්‍රකාශ කර සිටියා.",
       "URL": "https://www.hirunews.lk/340492/ත්‍රිපෝෂ-නිෂ්පාදනය-වේගවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=202"
}