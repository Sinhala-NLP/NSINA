{
       "Source": "hirunews",
       "Timestamp": "Wednesday, 20 September 2017 - 12:49",
       "Headline": "විදේශ අමාත්‍යාංශයේ නිල මුද්‍රා 27ක් මාබෝලෙන් හමුවේ",
       "News Content": "ව්‍යාජ ලෙස රියදුරු බලපත්‍ර හා අධ්‍යාපන සහතික පත්‍ර සකස් කළ පුද්ගලයින් 03 දෙනෙකු සංවිධානාත්මක අපරාධ නිවාරණ කොට්ටාශය මගින් අත්අඩංගුවට ගෙන තිබෙනවා.\nඔවුන් මාබෝල ප්‍රදේශයේ පිහිටි දුරකථන ඇමතුම් මධ්‍යස්ථානයක මෙම ව්‍යාජ ලේඛන සකස් කරන ස්ථානය පවත්වාගෙන ගොස් ඇති බවයි පොලිස් මූලස්ථානය සදහන් කළේ.\nසංවිධානාත්මක අපරාධ නිවාරණ කොට්ඨාශයට ඊයේ උදෑසන ලැබුණු තොරතුරක් මත මෙම වැටලීම සිදුකර ඇති අතර, එහිදී ව්‍යාජ ලෙස සකස් කරන ලද රියදුරු බලපත්‍ර 07ක්, විදේශ කටයුතු අමාත්‍යාංශයේ නිල මුද්‍රා 27 ක්, ද එහි තිබී සොයා ගෙන තිබෙනවා.",
       "URL": "https://www.hirunews.lk/171367/විදේශ-අමාත්‍යාංශයේ-නිල-මුද්‍රා-27ක්-මාබෝලෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4313"
}