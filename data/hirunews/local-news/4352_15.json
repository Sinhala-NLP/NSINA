{
       "Source": "hirunews",
       "Timestamp": "Saturday, 26 August 2017 - 15:05",
       "Headline": "කතරගම ප්‍රාදේශීය සභාවේ කසළ බැහැර කරන ස්ථානයේ ගින්නක්",
       "News Content": "කතරගම ප්‍රාදේශීය සභාව මගින් කසළ බැහැර කරන ගලපිටගලයාය ප්‍රදේශයේ හදිසි ගින්නක් හටගෙන තිබෙනවා.\nමෙම ගින්න අක්කරයක පමණ භූමි ප්‍රමාණයක පැතිරී ඇති බවයි කතරගම පොලීසිය සඳහන් කළේ.\nමේ වනවිට ගින්න නිවීම සඳහා කතරගම ප්‍රාදේශීය සභාවේ සහ කතරගම දේවාලයේ ජල බවුසර් යොදාගෙන ඇති බවයි වාර්තාවන්නේ.\nපවතින වැසි රහිත කාලගුණය හේතුවෙන් ගින්න තවදුරටත් පැතිරයාමට හැකි බවයි කතරගම පොලීසියේ ප්‍රකාශකයෙකු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/169437/කතරගම-ප්‍රාදේශීය-සභාවේ-කසළ-බැහැර-කරන-ස්ථානයේ-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4352"
}