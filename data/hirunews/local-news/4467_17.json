{
       "Source": "hirunews",
       "Timestamp": "Friday, 16 June 2017 - 8:42",
       "Headline": "හිටපු එල් ටී ටී ඊ සාමාජිකයෙකුට මරණ දඩුවම",
       "News Content": "හිටපු එල් ටී ටී ඊ සාමාජිකයෙකුට මොණරාගල මහාධිකරණය විසින් මරණ දඩුවම නියමකර තිබෙනවා.\nඊයේ මෙලෙස මරණ දඩුවම නියමවුයේ හිටපු එල් ටී ටී ඊ සාමාජිකයෙකු වන මඩකලපුව වෙල්ලාවලි ප්‍රදේශයේ පදිංචි 28 හැවිරිදි අයෙකුටයි.\n2008 වසරේ ජනවාරි 21 වනදා තණමල්විල පොලිස් වසමේ ඌව කුඩා ඔය අලිමංකඩ ප්‍රදේශයේදී උප පොලිස් පරීක්ෂකවරයෙකුට සහ පොලිස් කොස්තාපල්වරුන් දෙදෙනෙකු වෙඩි තබා ඝාතනය කර අවි සහ උණ්ඩ කොල්ලකෑම මෙම පුද්ගලයාට එරෙහි චෝදනාවයි.\nසිද්ධියට අදාළව මෙතෙක් කලක් විභාග වෙමින් තිබු නඩුවක තීන්දුව ඊයේ ප්‍රකාශයට පත් කරමිනුයි හිටපු එල් ටී ටී ඊ සාමාජිකයාට මරණ දඩුවම නියමකර ජීවිතාන්තය දක්වා සිර දඩුවම් නියමකරනු ලැබුවේ.",
       "URL": "https://www.hirunews.lk/163668/හිටපු-එල්-ටී-ඊ-සාමාජිකයෙකුට-මරණ-දඩුවම",
       "Category": "Local News",
       "Parent URL": "https://www.hirunews.lk/local-news.php?pageID=4467"
}