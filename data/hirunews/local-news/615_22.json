{
       "Source": "hirunews",
       "Timestamp": "Sunday, 08 January 2023 - 14:03",
       "Headline": "ඉන්දීය මහ කොමසාරිස්වරයා ඇතුලු පිරිසක් ජයශ්‍රී මහා බෝධිය වැඳ පුදාගනී (වීඩියෝ)",
       "News Content": "ඉන්දීය මහ කොමසාරිස් ගෝපාල් බාග්ලේ ඇතුලු පිරිසක් අද (08) ජයශ්‍රී මහා බෝ සමිඳුන් වැඳ පුදා ගත්තා.\nඑම අවස්ථාවට ප්‍රවාහන අමාත්‍ය බන්දුල ගුණවර්ධන ද එක්වූ බවයි ප්‍රවාහන අමාත්‍යාංශය සඳහන් කළේ. එහි අරමුණ වී ඇත්තේ මහව සිට ඕමන්ත දක්වා දුම්රිය මාර්ගයේ නවීකරණ කටයුතු ඇරඹීමට පෙර ආශිර්වාද ලබාගැනීමයි.\nපසුව මෙම පිරිස අනුරාධපුර අටමස්ථානාධිපති ස්වර්ණමාලී චෛත්‍යාරාමාධිකාරී නුවර කලාවියේ ප්‍රධාන සංඝනායක ශාස්ත්‍රපති අතිපූජ්‍ය පල්ලේගම හේමරතන නාහිමියන් ද බැහැදැක ආශිර්වාද ලබාගෙන තිබෙනවා.",
       "URL": "https://www.hirunews.lk/324547/ඉන්දීය-මහ-කොමසාරිස්වරයා-ඇතුලු-පිරිසක්-ජයශ්‍රී-මහා-බෝධිය-වැඳ-පුදාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=615"
}