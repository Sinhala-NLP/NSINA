{
       "Source": "hirunews",
       "Timestamp": "Sunday, 01 August 2021 - 14:53",
       "Headline": "ප්‍රයෝජනයට ගත නොහැකි පාලමක් නිසා අපහසුතාවට පත්වූ ගම්වාසීන් (වීඩියෝ)",
       "News Content": "විශාල මුදලක් වැයකර පාලමක් ඉදිකළ ද ඊට සම්බන්ධ වන මාර්ගය නිසි ලෙස සංවර්ධනය නොකිරීමෙන් අපහසුතාවට පත්ව සිටින ගම්වැසියන්\nපිරිසක් පිළිබඳව පනාමුර - ඇඹිලිපිටිය ප්‍රදේශයෙන් වාර්තා වුණා.\nගම්වාසියන් චෝදනා කරන්නේ ජනතා මුදලින් ඉදි වූ මෙම පාලමෙන් කිසිදු ප්‍රයෝජනයක් ගැනීමට නොහැකි තත්ත්වයක් මේ හේතුවෙන් උද්ගතව ඇති බවයි.\nපනාමුර - ඇඹිලිපිටිය ප්‍රධාන මාර්ගයට පිවිසිමට ඇති කිතුළුබොකු ඔය හරහා ඉදි වූ පාලම යොවුන් ගම්මානය, බණ්ඩොක්කේයාය, හීන්දළුහින්න ඇතුළු ගම්මාන 10ක ගම් වැසියන්ට ප්‍රධාන මාර්ගයට පිවිසිමට ඇති කෙටිම මාර්ගයයි.\nප්‍රදේශවාසීන් පෙන්වා දෙන්නේ පසුගිය රජය සමයේ රුපියල් ලක්ෂ 285ක වියදමින් මෙම පාලම ඉදිකළ බවයි.\nඑහෙත් පාලමට සම්බන්ධ වන මාර්ගය නිසි ලෙස සංවර්ධනය නොකිරීම හේතුවෙන් වසර 5 කාලයක් තිස්සේ මෙම පාලම නිසි ප්‍රයෝජනයක් ගත නොහැකිව අභාවයට යමින් තිබෙන බවට ප්‍රදේශවාසීන් චෝදනා කරනවා.\nපාලමට සම්බන්ධ වන මාර්ගය නිසි ලෙස සාදා නොමැතිවිම හේතුවෙන් පාසල් දරුවන්ට අත්ව ඇත්තේ මෙවන් ඉරණමක්.\nමෙවන් අසීරුතා හමුවේ ජිවත්වන මිනිසුන්ට සහනයක් සැලසීම බලධාරින් සතු වගකීවක් නොවේ ද ?",
       "URL": "https://www.hirunews.lk/278583/ප්‍රයෝජනයට-ගත-නොහැකි-පාලමක්-නිසා-අපහසුතාවට-පත්වූ-ගම්වාසීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1782"
}