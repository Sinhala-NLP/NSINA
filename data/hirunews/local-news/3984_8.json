{
       "Source": "hirunews",
       "Timestamp": "Thursday, 19 April 2018 - 9:59",
       "Headline": "නිවසක් තුල අභිරහස් ලෙස මියගිය අයෙකුගේ සිරුරක් (ඡායාරූප)",
       "News Content": "හැටන් ගිනිගත්හේන මැඩිල්ල ප්‍රදේශයේ නිවසක් තුල තිබී මිය ගිය අයෙකුගේ සිරුරක් අද (19) උදෑසන පොලිසිය විසින්  සොයාගෙන තිබෙනවා.\nමෙසේ මියගොස් ඇත්තේ ගිනිගත්හේන මැඩිල්ල ප්‍රදේශයේ පදිංචිව 59 හැවිරිදි පුද්ගලයක්.\nමියගිය පුද්ගලයා මත් පැන් පානයට අධික ලෙස ඇබ්බැහි වි සිටි අයෙකු බවයි ගිනිගත්හේන පොලිසිය කියා සිටියේ.\nමෙය ස්වභාවික මරණයක්ද නැතහොත් ඝාතනයක් ද යන්න මෙතෙක් තහවුරු වී නැහැ.\nමියගිය පුද්ගලයාගේ සිරුර මහේස්ත්‍රාත් මරණ පරික්ෂණයෙන් පසු පශ්චාත් මරණ පරික්ෂණය සදහා නාවලපිටිය මුලික රෝහලේ අධිකරණ වෛද්‍ය වරයා වෙත යොමු කරන බවයි පොලිසිය පවසන්නේ.\nසිද්ධිය සම්බන්ධයෙන් ගිනිගත්හේන පොලිසිය වැඩිදුර විමර්ශන සිදුකරනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/188737/නිවසක්-තුල-අභිරහස්-ලෙස-මියගිය-අයෙකුගේ-සිරුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3984"
}