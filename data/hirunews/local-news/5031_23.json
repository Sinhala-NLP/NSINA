{
       "Source": "hirunews",
       "Timestamp": "Thursday, 26 May 2016 - 10:50",
       "Headline": "ගං වතුරෙන් ආපදාවට ලක්වූවන්ට නොමිලේ  ජාතික හැඳුනුම්පත්",
       "News Content": "ගං වතුර හේතුවෙන් විපතට පත්වූ ජනතාවගේ ජාතික හැඳුනුම්පත් සහ උප්පැන්න සහතිකවලට හානි සිදුවී ඇත්නම් ඒවා නොමිලේ සකසා දීමට රජය තීරණය කර තිබෙනවා.\nස්වදේශ කටයුතු අමාත්‍ය වජිර  අබේවර්ධන කොළඹ අද පැවති මාධ්‍ය හමුවකට එක්වෙමින් සඳහන්  කළේ ඒවා කඩිනමින් සැකසීම සඳහා විශේෂ සේවාවක්ද ක්‍රියාත්මක කරන බවයි.\nහැඳුනුම්පත්වලට හානි සිදුවී හෝ අස්ථාන ගතවී ඇත්නම් ඒ පිළිබඳව වහාම ග්‍රාම නිලධාරිවරයා දැනුවත් කළයුතු බවද අමාත්‍යවරයා ප්‍රකාශ කළා.",
       "URL": "https://www.hirunews.lk/134065/ගං-වතුරෙන්-ආපදාවට-ලක්වූවන්ට-නොමිලේ-ජාතික-හැඳුනුම්පත්",
       "Category": "Local News",
       "Parent URL": "https://www.hirunews.lk/local-news.php?pageID=5031"
}