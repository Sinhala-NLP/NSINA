{
       "Source": "hirunews",
       "Timestamp": "Friday, 19 February 2021 - 13:09",
       "Headline": "දිනෙන් දින විනාශයට යන බෙන්තර කඩොලාන (වීඩියෝ)",
       "News Content": "කඩොලාන යනු පාරිසරික හා ආර්ථික අතින් ඉතා වැදගත් පරිසර පද්ධතියක් වුවත් මිනිස් ක්‍රියාකාරකම් හේතුවෙන් එය දිනෙන් දින විනාශවීම් තර්ජනයට මුහුණ දී තිබෙනවා.\nබෙන්තර ගඟ සිමාවේ පිහිටි එවන් වූ කඩොලාන පරිසර පද්ධතියක් මේ.\nබෙන්තොට කොටුවබැද්දහේන කඩි ගොවිපල ප්‍රදේශය බෙන්තර ගං ඉවුරේ සිට පිහිටි අක්කර 7ක් පමණ විශාල වපසරියක් පුරා පැතිර පවතින්නක්.\nප්‍ර දේශයේ පාරිසරික සුන්දරත්වයට මෙන්ම පරිසර තුලිතතාව පවත්වා ගැනීමට මහඟු කාර්යක් ඉටු කරන මෙම පද්ධිතය කිසියම් පුද්ගලයෙකු විසින් හෝටලයක් ඉදි කිරීම සඳහා මිලදී ගෙන ඇති බවටයි ගම් වැසියන් චෝදනා කරන්නේ.\nබෙන්තර ගඟේ ජල පෝෂක ප්‍රදේශයට හානි පමුණුවමින් සිදු කරනා මෙම පරිසර විනාශය මෙතෙක් කිසිදු බලධාරියෙකුගේ ඇස ගැටී නැහැ.\nගම්වැසියන් චෝදනා කරන්නේ කඩොලානේ ගස් කපන පුද්ගලයින්ට ව්‍යාපාරිකයා විසින් වැඩි වැටුප් ලබා දී එම කටයුත්ත සිදු කරන බවයි.\nබෙන්තර ගඟ සීමාවේ පිහිටි කඩොලාන පරිසර පද්ධතියට හානි පමුණුවමින් සිදු කරනා මෙම විනාශය පිලිබඳ කඩිනමින් අවධානය යොමු කර නිසි විසඳුමක් ලබා දෙන තෙක් රතු මිනිත්තුව අවධානයෙන්.",
       "URL": "https://www.hirunews.lk/263049/දිනෙන්-දින-විනාශයට-යන-බෙන්තර-කඩොලාන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2137"
}