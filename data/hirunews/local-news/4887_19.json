{
       "Source": "hirunews",
       "Timestamp": "Thursday, 08 September 2016 - 14:25",
       "Headline": "හිටපු ක්‍රීඩා ඇමති මහින්දානන්දට අල්ලස් කොමිසමෙන් නඩු",
       "News Content": "හිටපු ක්‍රීඩා අමාත්‍ය මහින්දානන්ද අලූත්ගමගේට අල්ලස් කොමිසම අද නඩු පවරනු ලැබුවා.\nඒ පසුගිය ජනාධිපතිවරණ සමයේදී රුපියල් මිලියන 53 කට අධික මුදලක් යොදවමින් ක්‍රීඩා භාණ්ඩ මිලදීගැනීමේදී සිදුවූ මූල්‍ය අක්‍රමිකතාවක් සම්බන්ධයෙනුයි.\nඅල්ලස් කොමිසම මෙම නඩු පැවරීම සිදුකරනු ලැබුවේ කොළඹ මහේස්ත්‍රාත් අධිකරණය හමුවේයි.\nමහින්දානන්ද අලූත්ගමගේ මන්ත්‍රිවරයාට මේ මස 27 වනදා අධිකරණයේ පෙනී සිටින ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මෙහිදී නොතීසි නිකුත් කළා.",
       "URL": "https://www.hirunews.lk/142532/හිටපු-ක්‍රීඩා-ඇමති-මහින්දානන්දට-අල්ලස්-කොමිසමෙන්-නඩු",
       "Category": "Local News",
       "Parent URL": "https://www.hirunews.lk/local-news.php?pageID=4887"
}