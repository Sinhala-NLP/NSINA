{
       "Source": "hirunews",
       "Timestamp": "Wednesday, 30 October 2019 - 16:06",
       "Headline": "ගෝල්ඩන් කී නඩුව ලබන වසරට කල් යයි",
       "News Content": "ගෝල්ඩන් කී තැන්පත්කරුවන්ගේ මුදල් ලක්ෂ 720 කට අධික මුදලක් සාපරාධී සාවද්‍ය ලෙස පරිහරණය කළ බවට එහි සභාපති ලලිත් කොතලාවල ඇතුලූ 9 දෙනෙකුට එරෙහිව ගොනුකර ඇති නඩුව ලබන වසරේ පෙබරවාරි මස 19 වනදා දක්වා යළි කල් දැමුණා.\nඒ, අදාළ නඩුව කොළඹ මහාධිකරණ විනිසුරු ආදිත්‍ය පටබැඳිගේ හමුවේ අද සළකා බැලූ අවස්ථාවේදියි.\nඑහිදී විත්තියේ පාර්ශවයෙන් කරුණු දක්වමින් ජනාධිපති නීතීඥ ජයන්ත ඩයස් වීරසිංහ අධිකරණය හමුවේ ප්‍රකාශ කළේ ගෝල්ඩන් කී සමාගමේ සභාපති ලලිත් කොතලාවල ඇතුලූ විත්තිකාර අධ්‍යක්‍ෂවරුන්ගේ පෞද්ගලික මුදල්වලින් යෙදවූ අරමුදලකින් සහ සමාගමේ දේපළවලින් තැන්පත්කරුවන්ට ගෙවිය යුතු මුදලින් සැළකිය යුතු ප්‍රමාණයක් පියවීමට සැළසුම් කර ඇති බවයි.\nඑම යෝජනාව සම්බන්ධයෙන් නීතිපතිවරයා දැනුවත් කර ඇති බැවින් නීතිපතිවරයාගේ මතය දැනගැනීම සඳහා එය යළි කල් දමන ලෙස ඉල්ලා සිටින බවයි.",
       "URL": "https://www.hirunews.lk/227285/ගෝල්ඩන්-කී-නඩුව-ලබන-වසරට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3072"
}