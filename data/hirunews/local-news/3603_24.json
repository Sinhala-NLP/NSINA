{
       "Source": "hirunews",
       "Timestamp": "Saturday, 15 December 2018 - 12:54",
       "Headline": "එජාපයට එක්වන වාර්තා බොරු. - එස්.බී. නාවින්න",
       "News Content": "එක්සත් ජාතික පක්ෂයට යළිත් එක්වීමට මෙතෙක් තීරණයක් ගෙන නොමැති බව පාර්ලිමේන්තු මන්ත්‍රී එස්.බී. නාවින්න පවසනවා.\nසති අන්ත පුවත්පත් අද වාර්තා කර තිබුණේ ආණ්ඩුවට එක්වූ එක්සත් ජාතික පක්ෂ මන්ත්‍රී කණ්ඩායම යළිත් එම පක්ෂයට එක්වීමට සූදානමක් පවතින බවයි.\nමේ සම්බන්ධයෙන් හිරු ප්‍රවෘත්ති අංශය කළ විමසීමකදී පාර්ලිමේන්තු මන්ත්‍රී එස්.බී. නාවින්න එම වාර්තා ප්‍රතික්ෂේප කළා.\nමේ අතර එක්සත් ජාතික පක්ෂයෙන් ඉවත්ව හිටපු ජනාධිපති මහින්ද රාජපක්ෂ මහතාට සහය පළ කරමින් ශ්‍රී ලංකා පොදුජන පෙරමුණට එක්වූ ආනන්ද අලුත්ගමගේ මන්ත්‍රීවරයා සඳහන් කළේ තමන් කිසිසේත් එක්සත් ජාතික පක්ෂයට එක් නොවන බවයි.\nඔක්තෝබර් 26 වැනිදා හිටපු ජනාධිපති මහින්ද රාජපක්ෂ මහතා අග්‍රාමාත්‍යවරයා ලෙස පත්වීමෙන් අනතුරුව ඔහුට සහය පළ කිරීමට එක්වූ එක්සත් ජාතික පක්ෂ පාර්ලිමේන්තු මන්ත්‍රීවරුන් යළිත් එම පක්ෂයට එක්වීමේ සූදානමක් පවතින බවට මාධ්‍ය වාර්තා පළ වනවා.\nමේ සම්බන්ධයෙන් අප පාර්ලිමේන්තු මන්ත්‍රී එස්ගබීග නාවින්න මහතාගෙන් විමසීමක් කළ අතර, ඔහු සඳහන් කළේ තමන් එක්සත් ජාතික පක්ෂයට යළි එක්වීමට මෙතෙක් තීරණයක් ගෙන නොමැති බවයි.\nඑක්සත් ජාතික පක්ෂයෙන් ඉවත්ව මහින්ද රාජපක්ෂ මහතාට සහය පළ කළ ආනන්ද අලුත්ගමගේ සහ අශෝක ප්‍රියන්ත යන මන්ත්‍රීවරුන් ශ්‍රී ලංකා පොදුජන පෙරමුණේ සාමාජිකත්වයද ලබාගත් අතර, නැවතත් එක්සත් ජාතික පක්ෂයට එක්වන්නේද යන්න සම්බන්ධයෙන් ඔවුන් අද දැක්වූයේ මෙවන් අදහසක්.",
       "URL": "https://www.hirunews.lk/206200/එජාපයට-එක්වන-වාර්තා-බොරු-එස්-බී-නාවින්න",
       "Category": "Local News",
       "Parent URL": "https://www.hirunews.lk/local-news.php?pageID=3603"
}