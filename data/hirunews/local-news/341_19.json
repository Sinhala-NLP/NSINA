{
       "Source": "hirunews",
       "Timestamp": "Monday, 15 May 2023 - 15:04",
       "Headline": "මියගිය කළුතර සිසුවියගේ සිද්ධියේ  හෝටල් හිමිකරුගේ බිරිඳට ඇප (වීඩියෝ)",
       "News Content": "කළුතර ලැගුම්හලක තුන්වන මහලෙන් ඇද වැටී 16 හැවිරිදි පාසල් සිසුවියක් ජීවිතක්ෂයට පත්වීමේ සිද්ධියට අදාළව අත්අඩංගුවට ගෙන රක්ෂිත බන්ධනාගාර ගත කර සිටි සැකකරුවන් හතරදෙනෙකු අද අධිකරණය වෙත රැගෙන ඒම සිදුවුණා.\nමියගිය පාසල් සිසුවිය අදාළ ලැගුම්හලට රැගෙන ආ ඇගේ 19 හැවිරිදි මිතුරිය සහ පෙම්වතා මෙන්ම ඔවුන් ගමන් ගත් මෝටර් රථය රැගෙන ගිය රියදුරා සහ ලැගුම්හලේ හිමිකරුගේ බිරිඳ මෙලෙස අධිකරණයට රැගෙන එනු ලැබුවේ පොලිස් ආරක්ෂාව මධ්‍යයේයි.\nඑහි දී ටිහාරාගේ මිතුරිය, ඇගේ පෙම්වතා සහ රියදුරු ලබන මස 26 දක්වා රිමාන්ඩ් බන්ධනගාර ගත කර තිබෙනවා.\nලැගුම්හලේ හිමිකරුගේ බිරිඳට ඇප හිමිව තිබෙනවා.\nකළුතර දැරියගේ මරණය සම්බන්ධයෙන් අත්අඩංගුවට ගෙන රිමාන්ඩ් බන්ධනාගාරගතකර සිටි ලැගුම්හල් අයිතිකරුගේ බිරිඳ ශරීර ඇප මත මුදාහැරීමට අධිකරණය නියෝග කර තිබෙනවා.\nකළුතර මහේස්ත්‍රාත් නීතා හේමමාලි හාල්පන්දෙණිය එහිදී නියෝග කර ඇත්තේ රුපියල් ලක්ෂ දෙකක ශරීර ඇප මත ලැගුම්හල් අයිතිකරුගේ බිරිඳ මුදාහැරීමටයි.\nසිද්ධියේ ප්‍රධාන සැකකරු වන, දැරිය මියයන අවස්ථාවේ ඇය සමඟ ලැගුම්හල තුළ රැදී සිටි පුද්ගලයා මේ වන විට පසුවන්නේ රිමාන්ඩ් භාරයේයි.",
       "URL": "https://www.hirunews.lk/335273/මියගිය-කළුතර-සිසුවියගේ-සිද්ධියේ-හෝටල්-හිමිකරුගේ-බිරිඳට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=341"
}