{
       "Source": "hirunews",
       "Timestamp": "Monday, 24 July 2023 - 10:21",
       "Headline": "යාපනයේදී කළු ජූලිය සමරයි",
       "News Content": "1983 කළු ජූලි සිද්ධියේදී මියගිය පිරිස සැමරීම සදහා යාපනය විශ්ව විද්‍යාලයේ හා යාපනය නගරයේ ස්ථාන කීපයක සැමරුම් පින්කම් 23 දා සංවිධානය කොට තිබුණා.\nයාපනය විශ්ව විද්‍යාලයේ කළු කොඩි ඔසවා කළු ජූලි සිද්ධියට විරෝධය පලකොට තිබූ අතර දෙමළ ජාතික ජනතා පෙරමුණද ( TNPF ) එවැනිම විරෝ ධතාවයක් යාපනය නගරයේ සංවිධානය කොට තිබුණු අතර යාපනය විශ්ව විද්‍යාලයේ සිසුන් හා කාර්ය මණ්ඩලවල විශාල පිරිසක් මෙම කළු ජූලි සැමරුම් පින්කම්වලට හා විරෝධතා වලට සහභාගීවී සිටිනු දක්නට ලැබුණා.\nරැස්ව සිටි පිරිස කලු ජූලි සිද්ධියේ දී මියගිය අය වෙනුවෙන් පහන් හා ඉටිපන්දම් දල්වා මල් තැබීමක්ද සිදු කළ අතර ආරක්ෂක අංශ හෝ වෙනත් කිසිදු පාර්ශ්වයක් යාපනයේ පැවති කළු ජූලි සමරුම් උළෙලවල් සඳහා මෙවර කිසිදු බාධාවක් ඇති නොකිරීම කැපී පෙනෙන සිද්ධියක් වුණා.",
       "URL": "https://www.hirunews.lk/342312/යාපනයේදී-කළු-ජූලිය-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=157"
}