{
       "Source": "hirunews",
       "Timestamp": "Tuesday, 13 June 2017 - 19:10",
       "Headline": "ඉදිරි මැතිවරණයකින් පසුවත් ජාතික ආණ්ඩුවක් ගැන එජාපය කථා කරයි",
       "News Content": "ඉදිරියේදී පැවැත්වෙන මැතිවරණයකින් පසුවත් ජාතික ආණ්ඩු සංකල්පය ක්‍රියාත්මක කරන බව ජාතික ප්‍රතිපත්ති සහ ආර්ථික කටයුතු නියෝජ්‍ය අමාත්‍ය ආචාර්ය හර්ෂ ද සිල්වා පවසනවා.\nරාජගිරියේ ඉදිවන ගුවන් පාලමේ නිරීක්ෂණ චාරිකාවකට එක්වීමෙන් අනතුරුව මාධ්‍ය වෙත අදහස් දක්වමින් අද ඔහු මේ බව සඳහන් කළා.\nකෙසේ වෙතත් ගාල්ලේ අද පැවති උත්සවයකින් අනතුරුව මාධ්‍ය වෙත අදහස් දැක්වූ නිපුණතා සංවර්ධන හා වෘත්තීය පුහුණු අමාත්‍ය චන්දිම වීරක්කොඩි කියා සිටියේ ඉදිරි මැතිවරණයකින් පසු ශ්‍රී ලංකා නිදහස් පක්ෂ ආණ්ඩුවක් නිර්මාණය කිරීමේ අරමුණින් කටයුතු කරන බවයි.",
       "URL": "https://www.hirunews.lk/163487/ඉදිරි-මැතිවරණයකින්-පසුවත්-ජාතික-ආණ්ඩුවක්-ගැන-එජාපය-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4471"
}