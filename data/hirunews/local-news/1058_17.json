{
       "Source": "hirunews",
       "Timestamp": "Wednesday, 29 June 2022 - 20:27",
       "Headline": "කොළඹ විරෝධතාවයකදී කිහිපදෙනකු පොලිස් භාරයට (වීඩියෝ)",
       "News Content": "ස්වයං රැකියා වෙළඳ ව්‍යාපාරිකයන්ගේ සංගමයේ සභාපති ප්‍රදීප් චාල්ස් ඇතුලු කිහිප දෙනෙක් අද පස්වරුවේ පොලිස් භාරයට ගත්තා. ඒ කොලඹ කොටුව - යොර්ක් වීදිය හරස් කරමින් පැවති විරෝධතාවයකදී කළහකාරී ලෙස හැසිරීම හේතුවෙන්.\nඉන්ධන ලබා දෙන ලෙස ඉල්ලමින් ඔවුන් එම විරෝධතාවයේ නිරත වු අතර එහි පොලිස් මාර්ග බාධකය අසලදී ඇති වුනේ උණුසුම් තත්වයක්.\nමේ අතර රක්ෂිත බන්ධනාගාර ගත කර සිටින අරගලකරුවන් වහා නිදහස් කරන ලෙස ඉල්ලමින් කොලඹ කොටුවේදී තවත් විරෝධතාවයක් පැවැත්වුණා.\nවෘත්තීය සමිති නියෝජිතයින්, කළාකරුවන් ඇතුලු පිරිසක් ඊට එක්ව සිටි බවයි හිරු වාර්තාකරු සඳහන් කළේ.\nඅත්අඩංගුවට ගෙන රක්ෂිත බන්ධනාගාර ගත කල අරගලකරුවන් 7 දෙනා අතරින්, අධිකරණයෙන් ඇප නියම වී සෙසු අරගලකරුවන් නිදහස් කරන තෙක් ඇප ලබා නොගත්නා බව පැවසූ ධම්මික මුණසිංහ, එරංග ගුණසේකර, රංගන ශිල්පීන් වන ජගත් මනුවර්ණ සහ ජෙහාන් අප්පුහාමි යන සිව්දෙනාද අද පැවති විරෝධතාවයට පැමිණ සිටියා.\nඇප තැන්පත් කිරීමෙන් අනතුරුව ඔවුන් එහි පැමිණ ඇති බවයි වාර්තා වුණේ.\nඑමෙන්ම ඉන්ධන අර්බුදය සහ ජීවන වියදම ඉහළ යාමට විරෝධය පල කරමින් බැංකු සේවකයන් ඇතුලු වෘත්තීය සමිති කිහිපයක් කොටුව දුම්රිය පොල ඉදිරිපිට සිට කොටුව ජනාධිපති මන්දිරය දක්වා විරෝධතා පාගමනක් ආරම්භ කළා.\nකෙසේ වෙතත් ලෝක වෙළඳ මධ්‍යස්ථානය අසලින් පොලිස් මාර්ග බාධක යෙදීම හේතුවෙන් ඔවුන්ට ජනාධිපති මන්දිරය දෙසට ගමන් කිරීමට හැකි වුනේ නැහැ.",
       "URL": "https://www.hirunews.lk/308569/කොළඹ-විරෝධතාවයකදී-කිහිපදෙනකු-පොලිස්-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1058"
}