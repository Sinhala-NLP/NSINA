{
       "Source": "hirunews",
       "Timestamp": "Friday, 26 February 2021 - 7:43",
       "Headline": "හිරු ධර්ම ප්‍රදීපය අද ඵෙතිහාසික මාලිගාවිල රජමහා විහාරස්ථානයේ සිට",
       "News Content": "අදට යෙදෙන නවම් පුර පොහෝ දිනය නිමිත්තෙන් ඵෙතිහාසික මාලිගාවිල රජමහා විහාරය කේන්ද්‍ර කර ගනිමින් හිරු ධර්ම ප්‍රදීපය වැඩසටහන මේ වනවිට ක්‍රියාත්මකයි.\nඋදෑසන 06.00 ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්ම ප්‍රදීපය ආරම්භ වුණා.\nඑම කටයුතු සහ ධර්මානුශාසනාව සිදු කළේ මාලිගාවිල රජමහා විහාරාධිපති පූජ්‍ය උනපාන චන්දජෝති හිමියන් විසින්. උදෑසන 07.30 ට පෝදා ධර්ම දේශනය පූජ්‍ය බලංගොඩ රාධ ස්වාමින් වහන්සේ විසින් සිදු කිරීමට නියමිතයි.\nඑමෙන්ම, නිවැරදි අත්හැරීම පිළිබඳව විග්‍රහ කෙරෙන කාලීන ධර්ම සාකච්ඡාවක් පෙරවරු 08.30 සිට 10.00 දක්වා පැවැත්වෙන්නේ පූජ්‍ය කොත්මලේ කුමාර කාශ්‍යප හිමියන් සහ පූජ්‍ය වල්පොල ගෝතම හිමියන්ගේ සහභාගිත්වයෙන්.\nඅනතුරුව පෙරවරු 10 ට තවත් ධර්ම දේශනයක් පූජ්‍ය මිරිස්සේ ධම්මික හිමියන් විසින් සිදුකිරීමට නියමිතයි.\nපස්වරු 3 ට සතුට සහ සැනසීම විග්‍රහ කෙරෙන කාලීන ධර්ම සාකච්ඡාව පැවැත්වෙන්නේ පූජ්‍ය පුලියද්දේ සුධම්ම හිමියන්, පේරාදෙණිය විශ්ව විද්‍යාලයේ කථිකාචාර්ය සේනාරත්න කාරියවසම් සහ ප්‍රවීණ ජෝතීෂ්‍යවේදී නිශාන්ත පෙරේරාගේ සහභාගිත්වයෙන්.",
       "URL": "https://www.hirunews.lk/263702/හිරු-ධර්ම-ප්‍රදීපය-අද-ඵෙතිහාසික-මාලිගාවිල-රජමහා-විහාරස්ථානයේ-සිට",
       "Category": "Local News",
       "Parent URL": "https://www.hirunews.lk/local-news.php?pageID=2124"
}