{
       "Source": "hirunews",
       "Timestamp": "Monday, 28 August 2023 - 8:24",
       "Headline": "රැඳවියාගේ පහරින් රැඳවියකු මරුට",
       "News Content": "අගුණුකොලපැලැස්ස බන්ධනාගාරයේ රඳවා සිටි රැඳවියෙකුගේ පහරදීමෙන් තුවාල ලැබූ තවත් රැඳවියකු රෝහල්ගත කර සිටියදී මියගොස් ඇති බව අඟුණකොළපැලැස්ස පොලීසිය පවසනවා.\nමෙලෙස මියගොස් ඇත්තේ හතළිස් හැවිරිදි සමුහ ගොවිපල ප්‍රදේශයේ පදිංචි කරුවෙක් බව වාර්තා වෙනවා.\nපසුගිය විසි එක් වැනි දා අඟුණකොළපැලැස්සෙ බන්ධනාගාරයේ අංක තුන සිර මැදිරිය තුලදී මෙම පහරදීම සිදු වී ඇති බව පොලිසිය පවසනවා.\nඅංක තුන  සිරමැදිරිය මානසික ආබාධවලින් පෙළෙන පුද්ගලයින් රඳවා සිටින සිරමැදිරියක් බවද පොලිසිය වැඩිදුරටත් අනාවරණය කරනවා.\nමෙම සම්බන්ධව ඉදිරි විමර්ශන අඟුණකොළපැලැස්ස පොලීසිය විසින් සිදුකරන බව සඳහන්.",
       "URL": "https://www.hirunews.lk/346364/රැඳවියාගේ-පහරින්-රැඳවියකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=68"
}