{
       "Source": "hirunews",
       "Timestamp": "Thursday, 02 September 2021 - 11:54",
       "Headline": "මිරිස්සේ රිය අනතුරකින් දෙදෙනෙකු මරුට",
       "News Content": "ගාල්ල - මාතර ප්‍රධාන මාර්ගයේ මිරිස්ස ප්‍රදේශයේ දී අද සිදු වූ රිය අනතුරකින් දෙදෙනෙකු මිය ගොස් තිබෙනවා.\nත්‍රිරෝද රථයක් සහ ලොරි රථයක් මුහුණට මුහුණ ගැටීමෙන් මෙම අනතුර සිදු ව ඇති අතර, සිද්ධියෙන් මියගොස් ඇත්තේ ත්‍රිරෝද රථයේ රියදුරු සහ එහි ගමන් කළ අයෙක්.\nපොලීසිය සදහන් කළේ ත්‍රිරෝද රථය මිරිස්ස ප්‍රදේශයේ සිට පැමිණ ඇති අතර, ලොරි රථය ගාල්ල ප්‍රදේශයේ සිට ගමන් කර ඇති බවයි.\nසිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන තිබෙනවා.\nමිය ගිය පුද්ගලයන් අවුරුදු 47 සහ 45 වන වයස්වල පසුවන්නන්.",
       "URL": "https://www.hirunews.lk/281182/මිරිස්සේ-රිය-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1716"
}