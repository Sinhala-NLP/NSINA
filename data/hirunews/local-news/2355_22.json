{
       "Source": "hirunews",
       "Timestamp": "Monday, 02 November 2020 - 13:28",
       "Headline": "වන අලි ප්‍රහාරයකින් කාන්තාවක් මරුට (වීඩියෝ)",
       "News Content": "විල්පත්තුව රක්ෂිතය ආසන්නයේ පිහිටි හොරිවිල - හුණුවිලගම ගම්මානයේදී වන අලි ප්‍රහාරයකට ලක්ව කාන්තාවක් අද(03) අළුයම ජීවිතක්ෂයට පත්ව තිබෙනවා.\n75 හැවිරිදි මෙම කාන්තාව මුහුණ සේදීමට ගිය අවස්ථාවේදී මෙම අනතුරට ලක්ව ඇති බවයි ප්‍රදේශවාසීන් සඳහන් කළේ.\nඒ අනුව දින 03ක් තුළ වන අලි පහරදීමෙන් පුද්ගලයින් 04 දෙනෙකු ජීවිතක්ෂයට පත්ව තිබෙනවා.\nපසුගිය 30 වනදා කරුවලගස්වැව රජවිගම ප්‍රදේශයේදී සිව් හැවිරිදි දරුවෙකු,  සොරබොර වැව - නව මකුණු ගොල්ල ප්‍රදේශයේදී 75 හැවිරිදි කාන්තාවක් ජීවිතක්ෂයට පත් වුණා.\nඅද ජීවිතක්ෂයට පත් වූ කාන්තාව වාසය කරන හුණුවිලගම ගම්වාසීන් ප්‍රකාශ කළේ අවස්ථා ගණනාවකදී වනඅලි ගැටළුව පිළිබඳව බලධාරීන් දැනුම්වත් කළ ද මේ දක්වා ඊට ස්ථීර විසදුමක් ලබාදීමට බලධාරීන් අපොහොසත් වී ඇති බවයි.",
       "URL": "https://www.hirunews.lk/253841/වන-අලි-ප්‍රහාරයකින්-කාන්තාවක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2355"
}