{
       "Source": "hirunews",
       "Timestamp": "Wednesday, 04 January 2017 - 17:08",
       "Headline": "ජෙයරාජ් ප්‍රනාන්දුපුල්ලේ ඝාතන නඩුවෙන් ගම්පහ මහාධිකරණ විනිසුරු ඉවත්වෙයි",
       "News Content": "පෞද්ගලික හේතූන් මත තමන් හිටපු අමාත්‍ය ජෙයරාජ් ප්‍රනාන්දුපුල්ලේ ඝාතනය කිරීමේ සිද්ධියට අදාළ නඩු විභාගයෙන් ඉවත් වන බව ගම්පහ මහාධිකරණ විනිසුරු ප්‍රියන්ත ප්‍රනාන්දු අද ප්‍රකාශ කළා.\nඒ, මීට අදාළ නඩුව අද කැඳවූ අවස්ථාවේදියි. ඒ අනුව නඩු විභාගය සඳහා වෙනත් මහාධිකරණ විනිසුරුවරයෙකු පත් කරන ලෙසට අධිකරණ සේවා කොමිසමට දැනුම්දී ඇති බවයි විනිසුරුවරයා ප්‍රකාශ කළේ.\nඝාතන සිද්ධිය සම්බන්ධයෙන් එල්.ටී.ටී.ඊ. සාමාජිකයින් දෙදෙනෙකු  සහ හිටපු සහකාර පොලිස් අධිකාරී ලක්ෂ්මන් කුරේට එරෙහිව නීතිපතිවරයා විසින් මහාධිකරණය හමුවේ නඩු පවරා තිබෙනවා.",
       "URL": "https://www.hirunews.lk/151292/ජෙයරාජ්-ප්‍රනාන්දුපුල්ලේ-ඝාතන-නඩුවෙන්-ගම්පහ-මහාධිකරණ-විනිසුරු-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4724"
}