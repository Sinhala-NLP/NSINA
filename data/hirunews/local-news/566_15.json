{
       "Source": "hirunews",
       "Timestamp": "Wednesday, 01 February 2023 - 10:35",
       "Headline": "ඇමෙරිකානු රාජ්‍ය දෙපාර්තමේන්තුවේ උපලේකම් වික්ටෝරියා නියුලන්ඩ් ජනපති හමු වෙයි",
       "News Content": "යාවත්කාලීන කිරීම 2023-02-01 පස්වරු 01.30ට\nදිවයිනට පැමිණි ඇමරිකානු රාජ්‍ය දෙපාර්තමේන්තුවේ දේශපාලන කටයුතු පිළිබඳ උපලේකම් වික්ටෝරියා නියුලන්ඩ් අද (010 පෙරවරුවේ ජනාධිපති රනිල් වික්‍රමසිංහ හමු වී සාකච්ඡාවක නිරත වුණා.\nඑහිදී ශ්‍රී ලංකාව මුහණ දුන් දුෂ්කර කාල සීමාවේ ඇමරිකාව ලබා දුන් සහයෝගයට ජනාධිපතිවරයා සිය ස්තුතිය පළ කර තිබෙනවා.\nඇමරිකානු රාජ්‍ය දෙපාර්තමේන්තුවේ දේශපාලන කටයුතු පිළිබඳ උපලේකම් වික්ටෝරියා නියුලන්ඩ් සඳහන් කළේ, මේ වන විට මෙරට තුළ ක්‍රියාත්මක ප්‍රතිසංවිධානවලට ඇමරිකාවේ සහයෝගය අඛන්ඩව ලබා දෙන බවයි.\nඊයේ රාත්‍රියේ ඉන්දියාවේ සිට මෙරටට පැමිණි ඇමරිකානු රාජ්‍ය දෙපාර්තමේන්තුවේ දේශපාලන කටයුතු පිළිබඳ උප ලේකම් වික්ටෝරියා නියුලන්ඩ් අනතුරුව කටාර් රාජ්‍ය බලා පිටත්න යාමට නියමිතයි.\n------------------------------------------------------------------\nවික්ටෝරියා නුලන්ඩ් දිවයිනට\nඑක්සත් ජනපදයේ දේශපාලන කටයුතු පිළිබඳ උපරාජ්‍ය ලේකම් වික්ටෝරියා නුලන්ඩ් නිල සංචාරයක් සඳහා අද (01) පෙරවරුවේ ශ්‍රී ලංකාවට පැමිණ තිබෙනවා.\nමේ අතර, විදේශ කටයුතු අමාත්‍ය අලි සබ්‍රිගේ ආරාධනයකට අනුව නේපාල විදේශ ඇමති ආචාර්ය බිමලා රායි ද පෞද්යල් සිව් දින නිල සංචාරයක් සඳහා හෙට (02) දිවයිනට පැමිණීමට නියමිත ව ඇති බව වාර්තා වනවා.\nමේ මස 4 වැනි දා පැවැත්වෙන 75 වැනි නිදහස් දිනයේ ගෞරවනීය ආරධිතයෙකු ලෙස ඇය එක්වීමට නියමිත බව යි වාර්තා වන්නේ.",
       "URL": "https://www.hirunews.lk/326374/ඇමෙරිකානු-රාජ්‍ය-දෙපාර්තමේන්තුවේ-උපලේකම්-වික්ටෝරියා-නියුලන්ඩ්-ජනපති-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=566"
}