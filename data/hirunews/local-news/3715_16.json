{
       "Source": "hirunews",
       "Timestamp": "Thursday, 04 October 2018 - 16:19",
       "Headline": "චීන සමාගමකට අයත් ගබඩාවක ගින්නක්",
       "News Content": "බණ්ඩාරගම පානදුර මාර්ගයේ බොල්ගොඩ ප්‍රදේශයේ පිහිටි චීන සමාගමකට අයත් ගබඩාවක අද අලුයම හටගත් ගින්නක් මැඩ පවත්වා තිබෙනවා.\nගින්නෙන් ගබඩාවේ තිබු දේපළවලට දැඩි අලාභ හානි සිදුව ඇති බවයි අප වාර්තාකරුවන් සඳහන් කළේ.\nවිදුලි කාන්දුවක් හේතුවෙන් ගින්න හටගෙන ඇතැයි අනාවරණ වී තිබෙනවා.\nහොරණ ප්‍රාදේශීය සභාවේ ගිනි නිවීම් ඒකකය පැය 3 ක පමණ මෙහෙයුමකින් පසු ගින්න මැඩපවත්වා තිබුනා.\nජීවිත හානි හෝ තුවාල සිදුවීම් වාර්තාවී නොමැති අතර සිදුවූ අලාභය ද මෙතෙක් තක්සේරු කර නැහැ.\nපානදුර පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/201408/චීන-සමාගමකට-අයත්-ගබඩාවක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3715"
}