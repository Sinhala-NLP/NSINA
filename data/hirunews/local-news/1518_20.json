{
       "Source": "hirunews",
       "Timestamp": "Saturday, 04 December 2021 - 8:04",
       "Headline": "ඔමික්‍රොන් මෙරට ආසාදිතයාගේ තවත් ආශ්‍රිතයන් සිටිය හැකි බවට මහජන සෞඛ්‍ය පරීක්ෂකවරුන් කියයි",
       "News Content": "මෙරටින් පළමු වරට හඳුනාගත් ඔමික්‍රොන් කොරෝනා ප්‍රභේද ආසාදිතයාගේ තවත් ආශ්‍රිතයින් සිටිය හැකි බව මහජන සෞඛ්‍ය පරීක්ෂකවරුන්ගේ සංගමය ප්‍රකාශ කළා.\nශ්‍රී ලංකාවෙන් සොයාගත් පළමු ඔමික්‍රොන් ආසාදිතයා පසුගිය 24 වැනි දා දිවයිනට පැමිණ ඇති බවට තොරතුරු වාර්තා වන අතර, ඇය නිරෝධායනයට ලක්වෙමින් සිටින විටයි එලෙස නව ප්‍රභේදයේ ආසාදිතයෙකු ලෙස හඳුනාගැනුණේ.\nඑසේම එම ආසාදිත කාන්තාව කිසිදු කොරෝනා මර්දන එන්නතක් ලබානොගත් අයෙකු බවට ද අනාවරණ වුණා.\nකෙසේ වෙතත් මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ කියා සිටියේ, අදාළ කාන්තාවගේ ආශ්‍රිතයින් සොයා ගැනීම සම්බන්ධයෙන් ගැටලු හටගෙන ඇති බවයි.\nඇය සහ ඇගේ සැමියා නිසි තොරතුරු ලබා නොදීම හරහා මෙම තත්වය හටගෙන ඇති බවද ඔහු සඳහන් කළා.\nමේ අතර මෙරටින් තවත් කොරෝනා ආසාදිතයින් 725 දෙනෙකු ඊයේ හඳුනා ගැනුණු අතර, කොරෝනා ආසාදිත මරණ 20ක් ද වාර්තා වුණා.",
       "URL": "https://www.hirunews.lk/289978/ඔමික්‍රොන්-මෙරට-ආසාදිතයාගේ-තවත්-ආශ්‍රිතයන්-සිටිය-හැකි-බවට-මහජන-සෞඛ්‍ය-පරීක්ෂකවරුන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1518"
}