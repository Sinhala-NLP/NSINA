{
       "Source": "hirunews",
       "Timestamp": "Saturday, 30 April 2022 - 22:31",
       "Headline": "චීනයේ ගොඩනැගිල්ලක් කඩා වැටී 23ක් සිරවෙයි - 39ක් අතුරුදන්",
       "News Content": "මධ්‍යම චීනයේ ගොඩනැගිල්ලක් කඩා වැටීමෙන් පුද්ගලයන් 23 දෙනෙකු සුන්බුන් අතර සිරවී තිබෙනවා.\nතවත් 39 දෙනෙකු පමණ අතුරුදන්ව ඇති බවයි විදෙස් මාධ්‍ය වාර්තා කළේ.\nනිවාස හෝටල් මෙන්ම සිනමා ශාලා ද පිහිටා ඇති අදාළ ගොඩනැගිල්ල කඩා වැටී ඇත්තේ සිකුරාදා පස්වරුවේයි.\nඅතුරුදන් වූවන් සෙවීමේ මෙහෙයුම් අඛණ්ඩව ක්‍රියාත්මකයි.\nඅනතුරින් තුවාල ලැබූවන් පිළිබඳ මෙතෙක් වාර්තාවී නොමැති අතර සුන්බුන් අතර සිරවී සිටි 5 දෙනෙකු සහන කණ්ඩායම් විසින් බේරාගෙන තිබෙනවා.\nමහල් 6කින් යුත් ගොඩනැගිල්ල කඩා වැටීමට නිශ්චිත හේතුවක් මෙතෙක් අනාවරණ වී නැහැ.\nමෙම අනතුරින් අතුරුදන්වූවන් සෙවීමට ජනාධිපති ෂී ජින්පින්ග් විශේෂයෙන් උපදෙස් ලබාදී ඇති අතර ගොඩනැගිල්ල කඩා වැටීමට හේතුව පිළිබඳව පුළුල් පරීක්ෂණයක් පවත්වන ලෙස ද නියෝග කර තිබෙනවා.\nදුර්වල ආරක්ෂක ප්‍රමිතීන් සහ ඉදිකිරීම් තත්ත්ව ප්‍රමිතීන් බලාත්මක කිරීමට පැවරී ඇති නිලධාරීන්ගේ දූෂණ හේතුවෙන් චීනයේ ගොඩනැගිලි කඩා වැටීම සාමාන්‍ය දෙයක් බව විදෙස් මාධ්‍ය පෙන්වා දෙනවා.\nජනවාරි මාසයේදී, ගෑස් කාන්දුවක් හේතුවෙන් ඇති වූ පිපිරීමක් ගොඩනැගිල්ලක් කඩා වැටී විශාල පිරිසක් මිය ගියා.\n2021 ජුනි මාසයේදී ෂියාන් නගරයේ නේවාසික පරිශ්‍රයක ගෑස් පිපිරීමක් හේතුවෙන් පුද්ගලයින් 25 දෙනෙකුට ජීවිත අහිමි වුණා.",
       "URL": "https://www.hirunews.lk/303211/චීනයේ-ගොඩනැගිල්ලක්-කඩා-වැටී-23ක්-සිරවෙයි-39ක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1199"
}