{
       "Source": "hirunews",
       "Timestamp": "Thursday, 24 March 2016 - 19:27",
       "Headline": "අගමැතිගේ 67 වන ජන්ම දිනය",
       "News Content": "අග්‍රාමාත්‍ය රනිල් වික්‍රමසිංහ මහතා අද සිය 67 වන ඡන්ම දිනය සමරනු ලැබුවේ අරලියගහ මන්දිරයේදි.\nඑම අවස්ථාවට ජනාධිපති මෛත්‍රීපාල සිරිසේන, හිටපු ජනාධිපතිනී චන්ද්‍රිකා බණ්ඩාරනායක කුමාරතුංග සහ මැති ඇමතිවරුන් පිරිසක් එක්ව සිටියා.\n1993 වසරේදී ප්‍රථමයෙන් මෙරට අග්‍රාමාත්‍ය ධුරයට පත් වූ රනිල් වික්‍රමසිංහ මහතා 2001 වසරේදී සහ 2015 වසරේ දින 100 ආණ්ඩුවේ අග්‍රාමාත්‍ය ධුරයට පත් වුණා.\nපසුගිය වසරේ අගෝස්තු මාසයේ පැවැති මහ මැතිවරණයෙන් පසුව පිහිටුවාගත් එක්සත් ජාතික පක්ෂය ප්‍රමුඛ ජාතික ආණ්ඩුවේ අග්‍රාමාත්‍ය ධුරයේ දිවුරුම් දුන්නේ ද රනිල් වික්‍රමසිංහ මහතායි.",
       "URL": "https://www.hirunews.lk/129299/අගමැතිගේ-67-වන-ජන්ම-දිනය",
       "Category": "Local News",
       "Parent URL": "https://www.hirunews.lk/local-news.php?pageID=5116"
}