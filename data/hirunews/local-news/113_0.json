{
       "Source": "hirunews",
       "Timestamp": "Wednesday, 09 August 2023 - 6:36",
       "Headline": "මීරිගම ප්‍රදේශයේ දී කන්ටේනර් රථයක් දුම්රියක ගැටේ (වීඩියෝ/ඡායාරූප)",
       "News Content": "විල්වත්ත දුම්රිය හරස් මර්ගයේ දී කන්ටේනරයක් දුම්රියක ගැටී තිබෙනවා.\nමේ හේතුවෙන් ගිරිඋල්ල - මීරිගම මාර්ගය සම්පූර්ණයෙන්ම ගමනා ගමන කටයුතු නැවතී ඇති බවයි වාර්තා වෙන්නේ.\nපොල්ගහවෙල සිට කොළඹ බලා ධාවනය වූ කාර්ලායල දුම්රියේ මෙම කන්ටේනරය ගැටී ඇති බවයි අප වාර්තාකරු සඳහන් කර සිටියේ.\nදුම්රියේ ගැටුණු කන්ටේනර් පෙට්ටිය මීටර් 100 පමණ දුරක් ඇද ගෙන ගොස් නතර වී ඇති අතර දුම්රිය සංඥා, විදුලි රැහැන් කණු සහ දුම්රිය ගේට්ටුවලට දැඩි හානිවි ඇති බව සඳහන්.\nඅනතුරින් දුම්රිය ඇන්ජිමේ රෝදවලට සහ ඇන්ජිමට දැඩ හානි සිදුව ඇති අතර මේ හේතුවෙන් දුම්රිය රැසක් ප්‍රමාදවන බවයි දුම්රිය දෙපාර්තමේන්තුව වැඩිදුරටත් පවසා සිටින්නේ.",
       "URL": "https://www.hirunews.lk/344163/මීරිගම-ප්‍රදේශයේ-දී-කන්ටේනර්-රථයක්-දුම්රියක-ගැටේ-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=113"
}