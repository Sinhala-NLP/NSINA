{
       "Source": "hirunews",
       "Timestamp": "Monday, 22 May 2023 - 14:12",
       "Headline": "වැටුප මදි බව කියා කොස්‍තාපල්වරයෙක් සේවය හැර ගිහින් (වීඩියෝ)",
       "News Content": "පොලිස් සේවයෙන් ලැබෙන වැටුප ප්‍රමාණවත් නොවෙන බව කියා පොලිස් කොස්‍තාපල්වරයෙක් තම රැකියාව හැර ගොස් තිබෙනවා.\nඔහු සටහනක් තබා ඇත්තේ මින් ලැබෙන මුදල රාජකාරිය සඳහාවත් ප්‍රමාණවත් නොවන බවයි.\nමෙසේ රැකියාව හැර ගොස් ඇත්තේ වසරක පමණ කාලයක් නුංගමුව පොලිස් ස්ථානයට අනුයුක්තව සේවය කළ තරුණයෙක් බවයි වාර්තා වී ඇත්තේ.\nරැකියාව නිසා ඇති වූ අපහසුතා හමුවේ දැඩි ලෙස මානසික පීඩනයට ලක් වූ බව ඔහු තොරතුරු සටහන් පොතේ සටහන් කර තිබෙනවා.\nකෙසේ වෙතත් මොහු කිසිවෙකුටත් නොදන්නවා රාජකාරී ස්ථානයෙන් පිටව ගොස් ඇති බවටයි තොරතුරු හෙළි වී ඇත්තේ.\nමේ සම්බන්ධයෙන් අදාළ නිලධාරියාට විරුද්ධව විනය පියවර ගන්නා බව ද වැඩිදුර තොරතුරු විමසීමේ දී පොලිසිය සඳහන් කර සිටියා.",
       "URL": "https://www.hirunews.lk/335917/වැටුප-මදි-බව-කියා-කොස්‍තාපල්වරයෙක්-සේවය-හැර-ගිහින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=325"
}