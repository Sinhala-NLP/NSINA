{
       "Source": "hirunews",
       "Timestamp": "Sunday, 14 May 2017 - 19:37",
       "Headline": "මීතොටමුල්ල කසල කන්ද නාය යාමට අදට මාසයයි",
       "News Content": "මීතොටමුල්ල - කසලකන්ද නාය ගොස් අදට මාසයක් සම්පූර්ණ වුවත් එම නිවාසවලින් ඉවත්ව නොගිය ජනතාව චෝදනා කළේ තවමත් සාධාරණ වන්දි මුදලක් ලැබී නොමැති බවටයි.\nපසුගිය 14 වන දා මීතොටමුල්ල කසල කන්ද නාය යාමෙන් පසුව හානියට පත් පවුල් සඳහා රජය සාලමුල්ල ප්‍රදේශයේ නිවාස ලබාදීමට කටයුතු කළා.\nඑමෙන්ම තවත් පිරිසක් සඳහා කුලී පදනම මත නිවාස ලබා ගැනීමට මූල්‍ය පහසුකම් ද ලබාදෙනු ලැබුවේ රජය විසින්.\nකෙසේ වෙතත්, එම ප්‍රදේශයෙන් ඉවත්ව නොගිය කසල කන්ද අවට ස්ථීර පදිංචිකරුවන් පවසන්නේ ඔවුන්ට සාධාරණ වන්දි මුදලක් ලැබෙන තුරු එම ප්‍රදේශයෙන් ඉවත් නොවන බවයි.",
       "URL": "https://www.hirunews.lk/161329/මීතොටමුල්ල-කසල-කන්ද-නාය-යාමට-අදට-මාසයයි",
       "Category": "Local News",
       "Parent URL": "https://www.hirunews.lk/local-news.php?pageID=4517"
}