{
       "Source": "hirunews",
       "Timestamp": "Sunday, 29 May 2016 - 7:23",
       "Headline": "නිරිත දිගට අදත් වැසි සමඟ තද සුළං",
       "News Content": "දිවයිනේ බස්නාහිර, වයඹ, දකුණ, මධ්‍යම සහ සබරගමුව ඇතුලූ නිරිතදිග ප්‍රදේශවලට අදත් ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම දිවයින හරහා සහ අවට මුහුදු ප්‍රදේශවල තද සුළංද බලාපොරොත්තු විය හැකියි.\nමේ අතර අඛන්ඩව වැසි පැවතියහොත් ප්‍රධාන ගංගාවල ජල මට්ටම් ඉහළ යාම පිළිබඳව අවධානයෙන් පසුවන ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලීමක් කළා.\nනිල්වලා, කළු, ගිං ගංගාවලත් අත්තනගලූ ඔයේත් ජල මට්ටමේ සුළු වැඩිවීමක් සිදුවී ඇති බවයි එම මධ්‍යස්ථානය පෙන්වා දෙන්නේ.\nමහනුවර, රත්නපුර, නුවරඑළිය, කෑගල්ල සහ කළුතර දිස්ත්‍රික්කවලට පැවති නායයාම් සහ පස් කදු කඩා වැටීමේ අවදානම තවදුරටත් දීර්ඝ කර ඇති බව ජාතික ගොඩනැගිලි පර්යේෂණ සංවිධානය ප්‍රකාශ කළා.",
       "URL": "https://www.hirunews.lk/134248/නිරිත-දිගට-අදත්-වැසි-සමඟ-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=5028"
}