{
       "Source": "hirunews",
       "Timestamp": "Monday, 08 August 2022 - 14:56",
       "Headline": "ජනතාව එලවපු ජනාධිපතිවරයෙක් ඉදිරියේ දිවුරුම් නොදුන් ගෞරවය මා සතුයි - විපක්ෂ නායක සජිත් (වීඩියෝ)",
       "News Content": "සින්නක්කරව රාජපක්ෂ පවුල හවුලක් ව විනාස කර දමා, පඹා ගාලක පටලවා දැමූ  ශ්‍රී ලංකාව යළි ගොඩගැනීමට නම්, පොදු වැඩපිළිවෙළක් අත්‍යවශ්‍ය බව විපක්ෂ නායක සජිත් ප්‍රේමදාස පවසනවා.\nවිපක්ෂ නායකවරයා මේ බව පැවසුවේ පසුගියදා දැදිගම නගරයේ දී සමගි ජන බලවේගයේ කාර්යාලය විවෘත කිරීමේ උත්සවයට එක්වෙමින්.\nජනතාව දුන්න වරමින් රාජපක්ෂවරු බලයට පැමිණි බවත්, එම නායකයෝ බලය ලබා ගත්ත ද හැසිරුණේ, තාවකාලික භාරකාරයෝ ලෙසින් නොවන බවත් විපක්ෂ නායකවරයා පවසනවා.\nමේ වනවිට ඇමතිකම් පවා සූදුවක් වන බව පෙන්වාදෙන විපක්ෂ නායකවරයා සඳහන් කළේ, තමන්ට ජනාධිපති වීමේ ගෞරවය, අගමැති වීමේ ගෞරවය අහිමි වුව ද, ජනතාව එලවපු ජනාධිපතිවරයෙක් ඉදිරියේ දිවුරුම් නොදුන් ගෞරවය තමන්ට ඇති බවයි විපක්ෂ නායක සජිත් ප්‍රේමදාස වැඩිදුරටත් සඳහන් කළේ.",
       "URL": "https://www.hirunews.lk/312241/ජනතාව-එලවපු-ජනාධිපතිවරයෙක්-ඉදිරියේ-දිවුරුම්-නොදුන්-ගෞරවය-මා-සතුයි-විපක්ෂ-නායක-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=955"
}