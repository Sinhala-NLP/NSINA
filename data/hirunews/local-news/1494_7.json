{
       "Source": "hirunews",
       "Timestamp": "Tuesday, 14 December 2021 - 19:44",
       "Headline": "කොටදෙණියාවේ ළමයින් දෙදෙනා ගැන මවගෙන් පරස්පර ප්‍රකාශ",
       "News Content": "අතුරුදන් වූ කොටදෙණියාව - වත්තේමුල්ල - බාඳුරාගොඩ ප්‍රදේශයේ පදිංචි පාසල් ළමයින් දෙදෙනා සම්බන්ධයෙන් තවමත් කිසිදු තොරතුරක් වාර්තා වී නොමැති පසුබිමක ඔවුන් සෙවීම සඳහා විශේෂ පොලිස් කණ්ඩායම් දෙකක් යොදවා තිබෙනවා.\nමේ අතර, ළමයින් දෙදෙනාගේ මව ඥාතීන් ඇතුළු පුද්ගලයින් 25 දෙනෙකුගෙන් පමණ මේ වනවිටත් ප්‍රකාශ සටහන් කරගෙන ඇති බවයි පොලීසිය සඳහන් කළේ.\nපසුගිය නොවැම්බර් මස 23 වනදා සිට මෙම ළමයින් දෙදෙනා අතුරුදන්ව තිබෙනවා.\nඥාති සොහොයුරන් වන එම ළමයින් දෙදෙනා අවුරුදු 10 සහ 12 වයස්වල පසුවන්නන්.\nමේ අතර මව විසින් දරුවන් සම්බන්ධයෙන් පරස්පර ප්‍රකාශ සිදු කරන බවයි පොලීසිය සඳහන් කළේ.",
       "URL": "https://www.hirunews.lk/291035/කොටදෙණියාවේ-ළමයින්-දෙදෙනා-ගැන-මවගෙන්-පරස්පර-ප්‍රකාශ",
       "Category": "Local News",
       "Parent URL": "https://www.hirunews.lk/local-news.php?pageID=1494"
}