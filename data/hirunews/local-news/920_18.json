{
       "Source": "hirunews",
       "Timestamp": "Tuesday, 23 August 2022 - 12:17",
       "Headline": "ගාල්ලේ වට්සැප් කපුවා යළි රිමාන්ඩ් (වීඩියෝ)",
       "News Content": "වට්සැප් තාක්ෂණය මගින් පාසල් සිසුන් පොළඹවාගෙන අපයෝජනය කිරීමේ චෝදනා මත අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන රිමාන්ඩ් බන්ධනාගාර ගත කර සිටි උණවටුන, මැටරඹ දේවාලයේ කපුවා සැප්තැම්බර් 06වනදා දක්වා යළි රිමාන්ඩ් කිරීමට ගාල්ල මහේස්ත්‍රාත්වරයා අද (23) නියම කළා.\nපසුගිය 10 වනදා, අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් මෙම කපුවා ගාල්ල සහ කොළඹ යන ප්‍රදේශවල වයස අවුරුදු 09ත් 15ත් අතර දරුවන් 09 දෙනෙකු අපයෝජනය කර තිබෙන බව මූලික විමර්ශනවල දී අනාවරණ වුණා.\nමේ අතර එම මෙම කපුවා ගාල්ල මහේස්ත්‍රාත් අධිකරණයට ඉදිරිපත් කර සිටි අවස්ථාවේ දී මහේස්ත්‍රාත් අධිකරණය අසළ අද සාමකාමී විරෝධතාවක් ද පැවැත් වී තිබෙනවා.",
       "URL": "https://www.hirunews.lk/313509/ගාල්ලේ-වට්සැප්-කපුවා-යළි-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=920"
}