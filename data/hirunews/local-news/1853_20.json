{
       "Source": "hirunews",
       "Timestamp": "Tuesday, 29 June 2021 - 8:06",
       "Headline": "කොරෝනා මරණ 3,000ට ආසන්න වෙයි",
       "News Content": "නව කොරෝනා අසාදිතයින් 1,890 දෙනෙකු හඳුනා ගැනීමත් සමඟ මෙරට සමස්ත කොරෝනා අසාදිතයින් සංඛ්‍යාව 255,508 දක්වා ඉහළ ගියා.\nනව ආසාදිතයින් අතරින් 1,850 දෙනෙකු අලුත් අවුරුදු කොරෝනා පොකුරේ ආසාදිතයින් වන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nවිදේශයන්හි සිට දිවයිනට පැමිණ නිරෝධායනයට ලක්වෙමින් සිටින පුද්ගලයින් 40 දෙනෙකුද ඊයේ ආසාදිතයින් ලෙස හඳුනාගෙන තිබුණා.\nලැබූ සමස්ත ආසාදිතයින් සංඛ්‍යාව 221,249 දක්වා ඉහළ ගියා.\nඑසේම, සෞඛ්‍ය සේවා අධ්‍යක්ෂ ජනරාල්වරයා විසින් ඊයේ පස්වරුවේ පසුගිය 28 වැනිදා සිදුවූ කොරෝනා ආසාදිත පුද්ගල මරණ 41 තහවුරු කළා.\nකාන්තාවන් 17 දෙනෙකු සහ පිරිමි පුද්ගලයින් 24 දෙනෙකු එලෙස ජීවිතක්ෂයට පත්ව ඇති අතර, වයස අවුරුදු 30 ට අඩු පුද්ගල මරණ දෙකක් වාර්තා වනවා.\nඅවුරුදු 30 ත්, 59 ත් අතර සිදුව ඇති මරණ සංඛ්‍යාව 06 ක්.\nඑසේම, අවුරුදු 60 ඉක්ම වූ පුද්ගල මරණ සංඛ්‍යාව 33 ක් ලෙසයි දැක්වෙන්නේ.\nඒ අනුව මෙරටින් වාර්තා වන සමස්ත කොරෝනා ආසාදිත පුද්ගල මරණ සංඛ්‍යාව 2,985 ක්.",
       "URL": "https://www.hirunews.lk/275591/කොරෝනා-මරණ-3000ට-ආසන්න-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1853"
}