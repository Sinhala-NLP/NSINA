{
       "Source": "hirunews",
       "Timestamp": "Monday, 14 August 2023 - 9:32",
       "Headline": "කළු මුහුදේ නෞකාවකට රුසියාවෙන් වෙඩි",
       "News Content": "කළු මුහුදේ යාත්‍රා කරමින් තිබූ භාණ්ඩ ප්‍රවාහන නෞකාවකට රුසියානු යුද නැවක් අනතුරු ඇඟවීමේ වෙඩි තැබීමක් සිකුකර තිබෙනවා.\nපසුගිය මාසයේදී රුසියාව කළු මුහුද හරහා කෘෂිකාර්මික නිෂ්පාදන අපනයනය කිරීමට ලබාදී තිබූ කාලය අවසන් වුණා.\nඑහිදී රුසියාව ප්‍රකාශ කළේ එම අවස්ථාවේ සිට කළු මුහුද හරහා යන සියලුම නෞකා ආයුධ ප්‍රවාහනය කරන බවට සළකන බවටයි.\nඉන් අනතුරුව රුසියාව නෞකාවකට වෙඩි තැබූ පළමු අවස්ථාවද මෙය බවයි විදෙස් වාර්තා සඳහන් කළේ.\nමෙම ප්‍රහාරය සම්බන්ධයෙන් නිවේදනයක් නිකුත් කළ රුසියාව ප්‍රකාශ කළේ පලාවු ධජය සහිත සුක්රු ඔකාන් නෞකාවේ කපිතාන්වරයා ප්‍රතිචාර නොදැක්වීම හේතුවෙන් තම මුර සංචාර නෞකාවෙන් මෙම වෙඩි ප්‍රහාරය එල්ල කර ඇති බවටයි.\nකෙසේ වෙතත් සුක්රු ඔකාන් නෞකාව දැනට බල්ගේරියාවේ වෙරළ ආසන්නයෙන් රුමේනියාවේ සුලිනා වරාය දෙසට ගමන් කරමින් පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/344756/කළු-මුහුදේ-නෞකාවකට-රුසියාවෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=100"
}