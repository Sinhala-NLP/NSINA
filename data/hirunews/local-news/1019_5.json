{
       "Source": "hirunews",
       "Timestamp": "Friday, 15 July 2022 - 15:56",
       "Headline": "රටවල් කිහිපයකට ගුවන් තැපැල් කටයුතු අත්හිටුවයි",
       "News Content": "රටවල් කිහිපයක් සඳහා තැපැල් භාණ්ඩ භාර ගැනීම නැවත දැනුම්දෙන තෙක් අත්හිටුවා ඇතැයි තැපැල්පති රංජිත් ආරියරත්න පවසනවා.\nපවතින ඉන්ධන අර්බුදය හමුවේ ශ්‍රී ලංකාවට පැමිණෙන ගුවන් ගමන් සීමා කිරීම සහ අත්හිටුවීම මීට හේතුවයි.\nඒ අනුව ඇමරිකා එක්සත් ජනපදය, නෙදර්ලන්තය, ඊශ්‍රායලය සහ රුසියාව යන රටවල් සඳහා තැපැල් භාණ්ඩ භාර ගැනීම අත්හිටුවා තිබෙනවා.\nමෙම ගමනාන්තයන් වෙත  තැපැල් ප්‍රවාහන කටයුතු නැවත ආරම්භ කිරීම සඳහා විදේශ ගුවන් සමාගම් සමග සාකච්ඡා කරමින් පවතින බව ද තැපැල්පතිවරයා ප්‍රකාශ කළා.\nඉන්ධන සපයා ගැනීමේ අපහසුතාව හේතුවෙන් රට අභ්‍යන්තරයේ තැපැල් ප්‍රවාහන කටයුතු ද ප්‍රමාදයකට ලක්ව ඇති බවයි තැපැල්පතිවරයා කියාසිටියේ.",
       "URL": "https://www.hirunews.lk/310061/රටවල්-කිහිපයකට-ගුවන්-තැපැල්-කටයුතු-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1019"
}