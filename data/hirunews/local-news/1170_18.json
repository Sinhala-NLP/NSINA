{
       "Source": "hirunews",
       "Timestamp": "Friday, 13 May 2022 - 23:32",
       "Headline": "ඉන්දියාවේ ගොඩනැගිල්ලක දැවැන්ත ගින්නක්",
       "News Content": "බටහිර නවදිල්ලියේ ගොඩනැගිල්ලක හටගත් ගින්නකින් පුද්ගලයන් 26 දෙනෙකු මියගොස් තිබෙනවා.\nතවත් විශාල පිරිසක් ගොඩනැගිල්ල තුල සිරවී සිටින බවයි ගිනි නිවීම් ඒකකය නිලධාරීන් ප්‍රකාශකර ඇත්තේ.\nමේවන විට ගලවා ගැනීමේ මෙහෙයුම් ආරම්භ වී ඇති අතර 12 දෙනෙකු තුවාල ලබා රෝහල් ගතකර තිබෙනවා.\nජනාධිපති රාම් නාත් කෝවින්ද් සහ අගමැති නරේන්ද්‍ර මෝදි ඛේදවාචකය පිළිබඳ සිය ශෝකය ප්‍රකාශ කර තිබෙනවා.\nතමන් මෙම ඛේදජනක ගින්නෙන් කනස්සල්ලට පත්ව සිටින අතර විපතට පත් පවුල්වලට ශෝකය පළ කරන අතර තුවාල ලැබූවන්ට ඉක්මන් සුවය ප්‍රාර්ථනා කරන බවයි ඔවුන් ප්‍රකාශ කර ඇත්තේ.\n70කට ආසන්න පිරිසක් බේරාගෙන ඇති අතර ගොඩනැගිල්ලේ පළමු මහලේ ගින්න හටගෙන ඇති බවටයි හෙළිවී ඇත්තේ.\nසී සී ටී වී කැමරා සහ රවුටර් නිෂ්පාදන ආයතනයක කාර්යාලයක ගින්න සිදුව ඇතැයි සඳහන්.",
       "URL": "https://www.hirunews.lk/304287/ඉන්දියාවේ-ගොඩනැගිල්ලක-දැවැන්ත-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=1170"
}