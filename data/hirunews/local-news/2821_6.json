{
       "Source": "hirunews",
       "Timestamp": "Thursday, 02 April 2020 - 7:41",
       "Headline": "ඇඳිරි නීතිය කැඩූ 9,466ක් අත්අඩංගුවට",
       "News Content": "නිරෝධායනයට ලක්වූ තවත් 195 දෙනෙකු අද නිවෙස් බලා පිටව යන බව යුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ 1,794 දෙනෙකු තවදුරටත් නිරෝධායන මධ්‍යස්ථාන 33 ක රැඳී සිටින බවයි.\nමේ අතර පසුගිය මස 20 වනදා සිට අද උදෑසන හය දක්වා කාලය තුළ ඇඳිරි නීතිය උල්ලඝනය කළ 9,466 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කොට්ඨාසය සඳහන් කළේ වාහන 2,332 ක්ද එම කාලසීමාව තුළ පොලිස් භාරයට ගෙන ඇති බවයි.\nඊයේ උදෑසන හයේ සිට අද උදෑසන හය දක්වා ගතවූ පැය 24 ක කාලය තුළ පුද්ගලයින් 1,015ක් සහ වාහන 254ක් පොලිස් භාරයට ගෙන තිබෙනවා.",
       "URL": "https://www.hirunews.lk/237746/ඇඳිරි-නීතිය-කැඩූ-9466ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2821"
}