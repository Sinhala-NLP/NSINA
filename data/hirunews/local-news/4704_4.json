{
       "Source": "hirunews",
       "Timestamp": "Wednesday, 18 January 2017 - 15:31",
       "Headline": "රත්නපුර රිය අනතුරකින් පුද්ගලයකු මරුට",
       "News Content": "රත්නපුර කැටන්දොල ප්‍රදේශයේදී සිදුවු රිය අනතුරකින් පුද්ගලයකු මියගොස් තිබෙනවා.\nඅද අලුයම 4.30 ට පමණ ත්‍රී රෝද රථයක් පාලනය කර ගැනීමට නොහැකිව මාර්ගයෙන් ඉවතට පැන ගේට්ටු කණුවක ගැටී අනතුර සිදුව ඇති බවයි පොලිසිය සඳහන් කලේ.\nඅනතුරින් ත්‍රී රෝද රථයේ රියදුරා සහ ඔහුගේ පුත්‍රයා බරපතල තුවාල ලබා රත්නපුර රෝහලට ඇතුලත් කර තිබෙනවා.\nඑහිදී 40 හැවිරිදි රියදුරා මියගොස් ඇතැයි සඳහන්. ඔහු රක්වාන ප්‍රදේශයේ පදිංචිකරුවෙක්.\nඅනතුර සම්බන්ධයෙන් රත්නපුර පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/152348/රත්නපුර-රිය-අනතුරකින්-පුද්ගලයකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4704"
}