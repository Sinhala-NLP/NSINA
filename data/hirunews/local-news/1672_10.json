{
       "Source": "hirunews",
       "Timestamp": "Friday, 24 September 2021 - 10:29",
       "Headline": "සතුන්ට බඳින ලද තුවක්කුවක් පත්තු වී දෙදෙනෙක් මරුට (වීඩියෝ)",
       "News Content": "තිරප්පන පොලිස් වසමේ මුරියාකල්ල වැව් පිටියේ දී සතුන්ට බඳින ලද තුවක්කුවක් පත්තු වී පුද්ගලයින් දෙදෙනෙක් මියගොස් තිබෙනවා.\nඅදාළ පුද්ගලයින් දෙදෙනා තවත් පුද්ගලයෙක් සමඟ වැව් පිටිය අසලින් ගමන් කරන විටයි මෙම අනතුරට මුහුන පා තිබෙන්නේ.\nසිද්ධිය වූ අවස්ථාවේ දී මිය ගිය පුද්ගලයින් දෙදෙනා සමඟ සිටි අනෙක් පුද්ගලයා, නැවත ගම්මානයට ගොස් ගම්වැසියන් කැඳවාගෙන ඒමට පිටත් වී ඇති අතර, ඔහු ගම්වාසින් සමඟ වෙනත් මාර්ගයකින් අදාළ ස්ථානයට එද් දී වෙනත් බඳින ලද තුවක්කුවක් පත්තු වී තිබෙනවා.\nඔහු ද මේ වෙනවිට රෝහල්ගත ව ප්‍රතිකාර ලබන බවයි වාර්තා වෙන්නේ.\nතුවක්කුව බඳින ලද පුද්ගලයා යැ යි සැකපිට අයෙක් අත්අඩංගුවට ගෙන ඇති අතර, ඔහු සන්තකයේ තිබී සැක සහිත භාණ්ඩ කිහිපයක් ම පොලිසිය සොයා ගත්තා.\nඑලෙස අත්අඩංගුවට ගෙන ඇත්තේ පෙරමියන්කුලම - උට්ටිමඩුව ප්‍රදේශයේ පදිංචි 62 හැවිරිදි තවත් දඩයක්කරුවෙක්.\nසිදුවීම සම්බන්ධ මරණ පරීක්ෂණය හා මහේස්ත්‍රාත් පරීක්ෂණය අද දින සිදු කිරීමට නියමිත අතර, සිද්ධිය සම්බන්ධ වැඩිදුර පරීක්ෂණ පොලිස් අපරාධ ඒකකය හා තිරප්පනේ පොලිසිය විසින් සිදු කෙරෙනු ඇති.",
       "URL": "https://www.hirunews.lk/283087/සතුන්ට-බඳින-ලද-තුවක්කුවක්-පත්තු-වී-දෙදෙනෙක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1672"
}