{
       "Source": "hirunews",
       "Timestamp": "Wednesday, 21 June 2017 - 13:20",
       "Headline": "පාසල් දරුවන්ටත් කසල කළමනාකරණය ගැන පාඩමක්",
       "News Content": "ඩෙංගු උවදුර සීඝ්‍රයෙන් ව්‍යාප්ත වීම හේතුවෙන් කැළිකසල කළමනාකරණය පිළිබදව පාසල් දරුවන් ද දැනුවත් කිරීම අත්‍යාවශ්‍ය කරුණක් වී ඇති බව ජනාධිපති මෛත්‍රීපාල සිරිසේන ප්‍රකාශ කළා.\nපොළොන්නරුව - අත්තනකඩවල මහා විද්‍යාලයේ අද (21) පෙරවරුවේ පැවති උත්සවයකට එක්වෙමිනුයි ජනාධිපතිවරයා මේ බව කියා සිටියේ.\nජීවිතයේ අභියෝගවලට මුහුණදිය නොහැකිව තරුණ දරුවන් සියදිවි නසාගැනීම පිළිබඳවද තමන් කණගාටුවට පත්වන බවයි ජනාධිපතිවරයා එහිදී කියා සිටියේ.\nපොළොන්නරුව දිස්ත්‍රික්කයේ පාසල් කිහිපයක පැවැති විවෘත කිරිමේ උත්සව සඳහා ජනාධිපතිවරයා ද අද පෙරවරුවේ සිට එක්වුණා.\nපොළොන්නරුව අත්තනකඩවල මහා විද්‍යාලයේ ගෘහ විද්‍යාගාරයල කෘෂි විද්‍යාගාරය සහ සෞන්දර්යය ඒකකය විවෘත කිරීම ද අද පෙරවරුවේ සිදු කෙරුණේ\nජනධිපතිවරයා අතින්.\nඑම ඒකකයන්ගේ නිරීක්ෂණ චාරිකාවක නිරත වූ ජනාධිපතිවරයා පාසල් දරුවන් සමග ගීත ගායනයට ද එක්වුණා.",
       "URL": "https://www.hirunews.lk/164082/පාසල්-දරුවන්ටත්-කසල-කළමනාකරණය-ගැන-පාඩමක්",
       "Category": "Local News",
       "Parent URL": "https://www.hirunews.lk/local-news.php?pageID=4459"
}