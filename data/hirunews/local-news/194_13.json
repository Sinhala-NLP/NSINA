{
       "Source": "hirunews",
       "Timestamp": "Tuesday, 11 July 2023 - 10:55",
       "Headline": "මී හරක් කුලප්පුවෙන් දරුවන් 05ක් රෝහලේ",
       "News Content": "හල්දුම්මුල්ල බත්ගොඩ දී අද (11) අලුයම පාසල් යමින් සිටි දරුවන් පස් දෙනකු පසුපස මීහරක් රංචුවක් පැන්නීමෙන් තුවාල ලැබූ දරුවන් හල්දුම්මුල්ල දිසා රෝහලට ඇතුළත් කළ බව පොලිසිය පවසනවා.\nමෙසේ රෝහල් ගතකර ඇත්තේ හල්දුම්මුල්ල කොට්ඨාස අධ්‍යාපන කාර්යාලයට අයත් බත්ගොඩ විපුලානන්ද දෙමළ මහ විදුහලට යමින් සිටි සිසුන් පස් දෙනෙක්.\nපොලිසිය පවසන්නේ බත්ගොඩ මංසන්ධියේ සිට විදුහලට පාගමනින් යමින් සිටිය දී පුද්ගලයෙකු විසින් දක්කාගෙන ආ මී හරක් කුලප්පු වී දරුවන් පසුපස පන්නා ඇති බවයි.\nතුවාල ලැබූ දරුවන් ගේ තත්ත්වය එතරම් බරපතල නොවන බවත්, හපුතලේ පොලිසිය සිදුවීම සම්බන්ධයෙන් පරීක්ෂණ පවත්වයි.",
       "URL": "https://www.hirunews.lk/340825/මී-හරක්-කුලප්පුවෙන්-දරුවන්-05ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=194"
}