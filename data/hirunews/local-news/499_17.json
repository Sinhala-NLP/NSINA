{
       "Source": "hirunews",
       "Timestamp": "Friday, 03 March 2023 - 21:40",
       "Headline": "තිරප්පනය ප්‍රදේශයේ දී සිදු වූ වෑන් රථ අනතුරකින් කාන්තාවක් මරුට",
       "News Content": "අද (03) සවස නුවර - යාපනය A-09 ප්‍රධාන මාර්ගයේ තිරප්පනය අලිස්ථාන ප්‍රදේශයේ දී මාර්ගයේ ගමන්ගත් වෑන් රථයක් අනතුරට ලක්වීමෙන් කාන්තාවක මිය ගොස් තිබෙනවා.\nමන්නාරම, සිලාවතුර, බණ්ඩාරවේලී පුදේශයේ පිරිසක් ගමන් ගත් වෑන්රථයක් වංගුවක දී මාර්ගයෙන් ඉවතට පැන පෙරැළි යාමෙන් මෙම අනතුර සිදුව ඇති බවයි පොලිසිය පවසන්නේ.\nඅනතුර සිදු වූ අවස්ථාවේ දී වෑන් රථය එම අවස්ථාවේ මාර්ගය අසළ සිටි කාන්තාවකගේ ගැටී තිබුණා.\nඑම අනතුරින් බරපතළ තත්ත්වයේ පසුවූ එම කාන්තාව ප්‍රදේශවාසීන් එක්ව කඩිනමින් අනුරාධපුර මහ රෝහල වෙත ඇතුලත් කිරිමට පියවර ගෙන තිබෙනවා.\nපසුව ඇය රෝහලේ දී මිය ගොස් ඇති බවයි පොලිසිය පවසන්නේ.\nමෙලෙස මියගොස් ඇත්තේ තිරප්පනය අලිස්ථාන ප්‍රදේශයේ පදිංචිව සිටි ධනුෂ්කා සංජීවනී කරුණාරත්න නමැති දෙදරු මවක්.\nඅනතුරට පත් වෑන් රථයේ ගමන් කර ඇත්තේ මන්නාරම සිලාවතුර බංඩාරවේලි ප්‍රදේශයේ පදිංචි එකම පවුලේ මවක, පියෙකු හා දරුවන් සිව්දෙනෙකු බවයි පොලිසිය පවසන්නේ.\nකෙසේවෙතත් එම පිරිසට අනතුරින් කිසිඳු හානියක් සිදු වී නැහැ.\nපොලිසිය පවසන්නේ, රියදුරුට නින්දයාම හෝ වේගය පාලනය කර ගැනීමට නොහැකිවීම හේතුවෙන් මෙම අනතුර සිදුවන්නට ඇති බවයි.\nවෑන් රථයේ රියදුරු පොලිසිය විසින් අත්අඩංගුවට ගෙන ඇති අතර අනතුර සම්බන්ධයෙන් පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/328929/තිරප්පනය-ප්‍රදේශයේ-දී-සිදු-වූ-වෑන්-රථ-අනතුරකින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=499"
}