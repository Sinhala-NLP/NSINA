{
       "Source": "hirunews",
       "Timestamp": "Saturday, 15 July 2017 - 13:06",
       "Headline": "ඩෙංගු මර්දන ජාතික වැඩපිළිවෙල ඇරඹේ",
       "News Content": "ඩෙංගු රෝගය තුරන් කිරීමේ ජාතික වැඩපිළිවෙල සියලූ මාධ්‍ය ආයතනවල සහභාගීත්වයෙන් අද පෙරවරුවේ ආරම්භ වුණා.\nඒ සඳහා හිරු ටී වී ආයතනයද මිනුවන්ගොඩදී එක්වූයේ ඩෙංගු තුරන් කිරීමේ ජාතික කර්තව්‍යයට සක්‍රීය දායකත්වයක් පළ කරමින්.\nඒ සඳහා ප්‍රදේශවාසීන් රාජ්‍ය නිලධාරීන් සහ කළාකරුවන්ගේ සහයද හිමිවුණා.\nමේ අතර පසුගිය 10 වනදා සිට මේ දක්වා බස්නාහිර පළාත තුළ සිදුකරන ලද සමීක්ෂණවලදී ඩෙංගු කීටයින් සහිත පරිශ්‍ර 2500 ක් සහ ඩෙංගු බෝවිය හැකි ස්ථාන 30,000 ක් වාර්තා වී ඇති බව ජාතික ඩෙංගු මර්දන ඒකකය ප්‍රකාශ කළා.\nහිරු ප්‍රවෘත්ති අංශය විමසීමකදී එහි ප්‍රජා වෛද්‍ය විශේෂඥ වෛද්‍ය ප්‍රශිලා සමරවීර කියා සිටියේ මේ වනවිට දිවයින පුරා ඩෙංගු රෝගීන් 89000 ක ආසන්න සංඛ්‍යාවක් වාර්තා වී ඇති බවයි.\nඩෙංගු රෝගයේ මියගිය සංඛ්‍යාව 269 ක්.",
       "URL": "https://www.hirunews.lk/165941/ඩෙංගු-මර්දන-ජාතික-වැඩපිළිවෙල-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4420"
}