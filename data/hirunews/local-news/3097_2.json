{
       "Source": "hirunews",
       "Timestamp": "Tuesday, 15 October 2019 - 13:14",
       "Headline": "ආබාධිත රණවිරුවන් පොලිස් මූලස්ථානයට",
       "News Content": "කොටුව දුම්රියපොළ ඉදිරිපිටදී පසුගිය දිනවලදී පැවති ආබාධිත රණවිරුවන්ගේ සත්‍යග්‍රහයට එක්ව සිටි රණවිරුවෙකුට කිසියම් පිරිසක් විසින් පහරදීමේ සිද්ධිය සම්බන්ධයෙන් දිවි පිදූ හා ආබාධිත රණවිරු සංවිධානය අද පොලිස් මූලස්ථානයට පැමිණිල්ලක් ඉදිරිපත් කළා.\nඑහි කැඳවුම්කරු නිශාන්ත මහිරාජ් හිරු ප්‍රවෘත්ති අංශයට අදහස් දක්වමින් කියා සිටියේ එම පහරදීමේ සිද්ධිය පිළිබඳව ජනාධිපති ලේකම් කාර්යාලය සහ මැතිවරණ කොමිසමද දැනුවත් කිරීමට බලාපොරොත්තු වන බවයි.\nපසුගිය 07 වනදා කොළඹ - කොල්ලූපිටිය ප්‍රදේශයේදී කිසියම් පිරිසක් තමන්ට පහරදුන් බව පවසමින් එම ආබාධිත රණවිරුවා කොළඹ ජාතික රෝහලට ඇතුළත් වී තිබුණා.",
       "URL": "https://www.hirunews.lk/226309/ආබාධිත-රණවිරුවන්-පොලිස්-මූලස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=3097"
}