{
       "Source": "hirunews",
       "Timestamp": "Friday, 25 February 2022 - 18:11",
       "Headline": "යුක්රේනයේ වෙසෙන ලාංකික සිසුවෙකුගෙන් ඉල්ලීමක් (වීඩියෝ)",
       "News Content": "රුසියා යුක්රේන අර්බුදය මැද බොහෝ යුක්රේන වැසියන් ප්‍රමාණයක් මේ වන විට දැඩි බියකින් හා අනාරක්ෂිත තත්ත්වයකින්.\nමෙම තත්ත්වය මත යුක්රේනයේ වෙසෙන ශ්‍රී ලාංකික තරුණයෙකු සිදු කරන ප්‍රකාශයක් පිළිබඳ වීඩියෝවක් මේ වන විට සමාජ මාධ්‍යය හා පුවත් හරහා හුවමාරු වනවා.\nමෙලෙස අදහස් දක්වන්නේ, දක්ෂිත් විජේසේකර නමැති ශ්‍රී ලාංකික තරුණයෙක්.\nඔහු ඉල්ලන්නේ, 'ලිවීව්' නගරයට තමා ඇතුළු පිරිස ව රැගෙන ගොස් එතැනින් පෝලන්ත සීමාව හරහා ලංකාවට පැමිණීමට කටයුතු සකසා දෙන ලෙස යි.\nදුම්රිය සේවා හා කුලී වාහන සේවා ආදී ප්‍රවාහන සේවාවන් කිසිවක් මේ වන විට ක්‍රියාත්මක නො වන බව පවසන මෙම තරුණයා, කඩිනමින් තමන් ඇතුළු පිරිස ලංකාවට ගෙන්වා ගැනීමට කටයුතු කරන ලෙසට යි ඉල්ලා සිටින්නේ.",
       "URL": "https://www.hirunews.lk/298043/යුක්රේනයේ-වෙසෙන-ලාංකික-සිසුවෙකුගෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1333"
}