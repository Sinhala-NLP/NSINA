{
       "Source": "hirunews",
       "Timestamp": "Saturday, 10 July 2021 - 6:52",
       "Headline": "කෝටියකට අධික මුදලක් සමඟ දෙදෙනෙක් අතුරුගිරියේදී STF භාරයට",
       "News Content": "අතුරුගිරිය, ඔරුවල පාර ප්‍රදේශයේ දී පොලිස් විශේෂ කාර්ය බලකාය විසින් මෝටර් රථයක් පරික්ෂා කිරීමේදී එහි තිබී රුපියල් කෝටියකට අධික මුදලක් සොයා ගැනීමට හැකිව තිබෙනවා.\nඑහිදී සැකකරුවන් දෙදෙනෙක් ද පොලිස් විශේෂ කාර්ය බලකාය සිය භාරයට ගෙන ඇති බවයි වාර්තා වන්නේ.\nමෙලෙස සොයාගත් මුදල් වල වටිනාකම රුපියල් එක්කෝටි තිස්පන්ලක්ෂ හැත්තෑ හත්දහසක් බවයි පොලිස් මාධ්‍ය ප්‍රකාශකවරයා සඳහන් කළේ.\nසැකකරුවන් දෙදෙනා කොලොන්නාව සහ වැල්ලම්පිටිය යන ප්‍රදේශවල පදිංචිකරුවන් වන අතර ඔවුන් අතුරුගිරිය පොලිසිය වෙත භාර දී ඇති බවයි වාර්තා වන්නේ.\nමෙම මුදල් කිසියම් නීති විරෝධී ජාවරමකින් උපයාගත් මුදල් ද යන්න සම්බන්ධයෙන් පොලිසිය විමර්ශනයක්  ආරම්භ කර ඇති අතර සැකරුවන් දෙදෙනාගෙන් මේ සම්බන්ධයෙන් වැඩිදුර ප්‍රශ්න කිරීම් සිදුකරන බවයි මාධ්‍ය ප්‍රකාශකවරයා වැඩිදුරටත් සඳහන් කළේ.",
       "URL": "https://www.hirunews.lk/276564/කෝටියකට-අධික-මුදලක්-සමඟ-දෙදෙනෙක්-අතුරුගිරියේදී-stf-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1830"
}