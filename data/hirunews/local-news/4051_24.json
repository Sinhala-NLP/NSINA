{
       "Source": "hirunews",
       "Timestamp": "Monday, 05 March 2018 - 17:43",
       "Headline": "ඉරණවිල දස හැවිරිදි දරුවා ඝාතනයේ සැකකරුට අද ලැබුණු නියෝගය",
       "News Content": "හලාවත - ඉරණවිල ප්‍රදේශයේ දස හැවිරිදි දරුවෙකු ඝාතනය කිරීම සම්බන්ධයෙන් අත්අඩංගුවට ගත් සැකකරු මේ මස 8 වන දා දක්වා රක්ෂිත බන්ධනාගාර ගත කර තිබෙනවා.\nඒ, සැකකරු හලාවත මහේස්ත්‍රාත් රඛිත පී. අබේසිංහ වෙත ඉදිරිපත් කිරීමෙන් අනතුරුවයි.\nඑදිනට සැකකරු හඳුනා ගැනීමේ පෙරට්ටුවක් සඳහා ද ඉදිරිපත් කරන ලෙසටයි මහේස්ත්‍රාත්වරයා නියෝග කර ඇත්තේ.\nඅප වාර්තාකරු සඳහන් කළේ ප්‍රදේශවාසීන් පිරිසක් හලාවත මහේස්ත්‍රාත් අධිකරණ ඉදිරිපිටට පැමිණ විරෝධතාවක නිරත වන බවයි.\nමුලතිව් - නයාරු ධීවර ගම්මානයේ සැඟව සිටියදී ඊයේ මොහු අත්අඩංගුවට ගනු ලැබුවේ ප්‍රදේශයට නාඳුනන පුද්ගලයෙකු පැමිණ ඇති බවට ලැබුණු තොරතුරකට අනුවයි.\nපසුගිය 27 වනදා හලාවත - ඉරණවිල - මුවපිටිය ප්‍රදේශයේ රක්ෂිතයක තිබී ඝාතනයට ලක් වූ සුසිත් නිර්මාල් නැමති මෙම දරුවාගේ සිරුර සොයා ගත්තා.",
       "URL": "https://www.hirunews.lk/185184/ඉරණවිල-දස-හැවිරිදි-දරුවා-ඝාතනයේ-සැකකරුට-අද-ලැබුණු-නියෝගය",
       "Category": "Local News",
       "Parent URL": "https://www.hirunews.lk/local-news.php?pageID=4051"
}