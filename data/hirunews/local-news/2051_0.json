{
       "Source": "hirunews",
       "Timestamp": "Wednesday, 31 March 2021 - 10:57",
       "Headline": "කටාර් හි විදෙස් ශ්‍රමිකයන්ගේ අවම වැටුප රියාල් දහසක් දක්වා ඉහළට",
       "News Content": "කටාර් රාජ්‍යයේ සේවය කරන සියලුම විදේශීය ශ්‍රමිකයින්ගේ අවම වැටුප රියාල් දහසක් දක්වා ඉහළ දමා ඇති බව ජාත්‍යන්තර කම්කරු සංවිධානයේ කටාර් රාජ්‍ය කාර්යාලය පවසනවා.\nඑය, ශ්‍රී ලංකාවේ කටාර් තානාපති කාර්යාලය මගින්ද සහතික කර ඇති බවයි ශ්‍රී ලංකා විදේශ සේවා නියුක්ති කාර්යාංශය නිවේදනය කළේ.\nඒ අනුව විදේශ ශ්‍රමිකයන්ට අවම සේවක වැටුප් නිර්නායකයන් තීරණය කළ මැද පෙරදිග කලාපයේ ප්‍රථම රට බවට කටාර් රාජ්‍යය බවට පත්වනවා.\nමෙම අවම වැටුප් ගෙවීමේ ක්‍රමවේදය ආයතන හෝ නිවාසවල සේවය කරන සේවකයින්ද බලපැවැත්වෙන බවයි ශ්‍රී ලංකා විදේශ සේවා නියුක්ති කාර්යාංශය සඳහන් කළේ.\nරියාල් දහසක අවම වැටුපට අමතරව නවාතැන් පහසුකම් සහ ආහාර ලබාදිය යුතුවනවා.\nඑම පහසුකම් ලබා නොදෙන්නේ නම් ආහාර සඳහා රියාල් 300 ක්ද, නවාතැන් සඳහා රියාල් 500 ක්ද වශයෙන් අමතර ගෙවීමක් සේවකයාට ලබාදිය යුතුයි.",
       "URL": "https://www.hirunews.lk/267076/කටාර්-හි-විදෙස්-ශ්‍රමිකයන්ගේ-අවම-වැටුප-රියාල්-දහසක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2051"
}