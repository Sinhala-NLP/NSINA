{
       "Source": "hirunews",
       "Timestamp": "Monday, 26 June 2017 - 12:46",
       "Headline": "හෙටින් පසු කාලගුණයේ වෙනසක්",
       "News Content": "හෙට දිනයෙන් පසු 28 වනදා සිට නිරිත දිග කොටසේ පවතින වර්ෂා තත්වය තාවකාලිකව අඩු වේ යැයි බලාපොරොත්තු වන බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත් බස්නාහිර, සබරගමුව, මධ්‍යම, දකුණ සහ වයඹ විටින් විට වැසි හෝ ගිඟුරුම් සහිත වැසි ඇතිවිය හැකියි.\nකෑගල්ල, රත්නපුර හා කළුතරට මිලිමීටර් 50 ඉක්මවූ තරමක් තද වැසි අපේක්ෂා කළ හැකි බවයි එම දෙපාර්තමේන්තුව පවසන්නේ.\nමාතලේ, මඩකලපුව, හම්බන්තොට දිස්ත්‍රික්කයන්ට විටින් විට හමන පැයට කි.මි 50ක තරමක් තද සුළං බලාපොරොත්තු විය හැකි බව ද කාලගුණය නිකුත් කළ නිවේදනයේ සඳහන්.\nපුත්තලමේ සිට මන්නාරම, කන්කසන්තුරය හරහා ත්‍රිකුණාමලය දක්වා හා හම්බන්තොට සිට පොතුවිල් දක්වා මුහුදේ සුළං වේගය විටක කි මි 60 දක්වා විය හැකි අතර මුහුද විටින් විට රළු විය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සදහන් කරන්නේ.",
       "URL": "https://www.hirunews.lk/164434/හෙටින්-පසු-කාලගුණයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4451"
}