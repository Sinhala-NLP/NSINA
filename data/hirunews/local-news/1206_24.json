{
       "Source": "hirunews",
       "Timestamp": "Wednesday, 27 April 2022 - 12:54",
       "Headline": "සජබය සහ ස්වාධීන මන්ත්‍රී කණ්ඩායමක් අතර අදත් තීරණාත්මක හමුවක්",
       "News Content": "නිදහසේ අරගලය යන්න තේමා කර ගනිමින් සමගි ජනබලවේගය ආරම්භ කළ විරෝධතා පා ගමනේ දෙවන දිනය අද පෙරවරුවේ මාවනැල්ල නගරයෙන් ආරම්භ වුණා.\nඑය අද පස්වරුවේ ගලිගමුව නගරයෙන් අවසන් වීමට නියමිතයි.\nඊයේ මහනුවරින් ගමන් ආරම්භ කළ අතර, පස්වරුවේ කඩුගන්නාවට පැමිණ පළමු දිනය අවසන් කරනු ලැබුවා.\nවිරෝධතා පා ගමන මැයි පළමුවන දා කොළඹින් අවසන් කිරීමටයි සැළසුම් කර ඇත්තේ.\nපා ගමනට එක්ව සිටින සමගි ජන බලවේගයේ පාර්ලිමේන්තු මන්ත්‍රී නලින් බණ්ඩාර ඒ සම්බන්ධයෙන් මෙලෙස අදහස් දක්වා සිටියා.\nමේ අතර, ගාලුමුවදොර පිටියේ විරෝධතාකරුවන් අද 19 වන දිනටත් අරගලයේ නිරත වනවා.\nඔවුන් ඊයේ රාත්‍රියේ පෙරහරක් ද සංවිධාන කර තිබුණා.\nගාලුමුවදොර විරෝධතාකරුවන් ඊයේ පිරිත් සජ්ඣායනාවක් ද විකාශය කර තිබූ අතර විරෝධතාකරුවන් රැදී සිටින අරලියගහ මන්දිරය ඉදිරිපිට ස්ථානයේ ද ඊයේ පිරිත් සජ්ඣායනය කෙරුණු බව අප වාර්තාකරුවන් ප්‍රකාශ කළා.\nඑමෙන්ම, දිඹුලාගල - දළුකාන ආදිවාසීන් අද දිඹුලාගල - ගල්කන්ද ප්‍රදේශයට ගොස් දේව කන්නලව්වක නිරත වුණා.",
       "URL": "https://www.hirunews.lk/302931/සජබය-සහ-ස්වාධීන-මන්ත්‍රී-කණ්ඩායමක්-අතර-අදත්-තීරණාත්මක-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1206"
}