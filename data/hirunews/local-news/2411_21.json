{
       "Source": "hirunews",
       "Timestamp": "Sunday, 04 October 2020 - 15:42",
       "Headline": "\"රිෂාඩ් බදියුදීන් සමඟ ඩීල් නැහැ\" - ජනපති කියයි (වීඩියෝ)",
       "News Content": "රජය විසින් පාර්ලිමේන්තු මන්ත්‍රී රිෂාඩ් බදියුදීන් සමඟ කිසිදු දේශපාලන ඩීල් එකක් ඇති කරගෙන නොමැති බව ජනාධිපති ගෝඨාභය රාජපක්ෂ පවසනවා.\nනිවේදනයක් නිකුත් කරමින් ජනාධිපතිවරයා කියා සිටියේ නිලධාරීන් අතින් යම් අතපසුවීමක්, අත්වැරැද්දක් සිදුවී ඇත්නම් ඒවා නිවැරදි කිරීමට තමන් කටයුතු කරන බවයි.\nඑමෙන්ම, පසුගිය කාලයේ සිදුවූ ආකාරයට පුද්ගලයින් අත්අඩංගුවට ගැනීමට හෝ අත්තනෝමතිකව නිදහස් කිරීමේ බලය දේශපාලනඥයින් අතට පත් කිරීමට තමා සූදානම් නොමැති බව ද ජනාධිපතිවරයා ප්‍රකාශ කළා.\nජාතික ආරක්ෂාව තහවුරු කිරීම, තම රජයේ පළමු සහ ප්‍රධාන වගකීම බව ද ජනාධිපතිවරයා සිය නිවේදනයෙන් පෙන්වා දී තිබෙනවා.",
       "URL": "https://www.hirunews.lk/251786/රිෂාඩ්-බදියුදීන්-සමඟ-ඩීල්-නැහැ-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2411"
}