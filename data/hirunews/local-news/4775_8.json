{
       "Source": "hirunews",
       "Timestamp": "Tuesday, 29 November 2016 - 16:16",
       "Headline": "රටින් පිටකිරීමට ගිය ලක්ෂ 83ක් රේගු දැලේ",
       "News Content": "නීති විරෝධී ලෙස මෙරටින් රැගෙනයාමට උත්සහකළ විදේශ මුදල් තොගයක් කටුනායක, බණ්ඩාරනායක ජාත්‍යන්තර ගුවන් තොටුපළේදී අත්අඩංගුවට ගෙන තිබෙනවා.\nපකිස්ථාන ජාතිකයින් දෙදෙනෙකු විසින්  ගමන් මල්ලක් තුල  සගවාගෙන ඇමරිකානු ඩොලර් 54,500ක මුදලක් මෙලෙස  රටින් පිට කිරීමට උත්සහගෙන ඇති බවයි අප වාර්තාකරු  ප්‍රකාශ කලේ.\nගුවන් තොටුපළ රේගුව විසින් අත්අඩංගුවට ගත් මෙම මුදල් තොගයේ වටිනාකම රුපියල් ලක්ෂ 83ක් බව අප වාර්තාකරු සඳහන් කළා.\nඅද දහවල් 1.30ට පමණ ශ්‍රී ලන්කන් ගුවන් සේවයට අයත් UL 183 දරණ ගුවන් යානයෙන් සැකකරුවන් මෙරටින් පිටවීමටයි උත්සහගෙන ඇත්තේ.\nසැකකරුවන් දෙදෙනා ගුවන් තොටුපළ රේගුව විසින් රදවාගෙන විමර්ශන සිදුකරනු ලබනවා.",
       "URL": "https://www.hirunews.lk/148597/රටින්-පිටකිරීමට-ගිය-ලක්ෂ-83ක්-රේගු-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4775"
}