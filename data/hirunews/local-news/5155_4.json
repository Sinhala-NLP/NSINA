{
       "Source": "hirunews",
       "Timestamp": "Wednesday, 24 February 2016 - 9:46",
       "Headline": "සේයා ඝාතන නඩු විභාගය යළිත් අද සිට",
       "News Content": "කොටදෙණියාවේ සේයා සදෙවිම් දැරිය ඝාතන සිද්ධියට අදාළ නඩු විභාගය අද (24) යලි කැදවා තිබෙනවා.\nඒ මීගමුව මහාධිකරණ විනිසුරු චම්පා ජානකී රාජරත්න මහත්මිය  හමුවේයි.\nමෙම සිද්ධියට අදාළ සාක්ෂි වාර්තාව නිවැරදි කිරීම හා පැමිණිල්ලේ සහ විත්තියේ දේශන ඉදිරිපත් කිරීම අද සිදුකිරීමට නියමිත බවයි හිරු වාර්තාකරු සදහන් කලේ.\nපසුගිය 19 වනදා සිද්ධියට අදාළ සාක්ෂි වාර්තාව නිවැරදි කිරීම සිදුවුව ද පැය 6 ක් තුල එම සාක්ෂි වාර්තාව සකස් කිරීමට හැකියාව ලැබී තිබුණේ නැහැ.\nසේයා සදෙව්මි දැරිය ඝාතනයට ලක්වුයේ  පසුගිය වසරේ සැප්තැම්බර් 12 වනදායි.\nසිද්ධිය සම්බන්ධයෙන් පුද්ගලයින් කිහිප දෙනෙකු අත්අඩංගුවට ගැණූනු අතර මේ වන විට  අදාළ චෝදනා ලබා සිටින්නේ සමන් ජයලත් නැමැති 32 හැවිරිදි පුද්ගලයෙක්.",
       "URL": "https://www.hirunews.lk/127024/සේයා-ඝාතන-නඩු-විභාගය-යළිත්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=5155"
}