{
       "Source": "hirunews",
       "Timestamp": "Wednesday, 11 May 2022 - 7:52",
       "Headline": "මහීපාල ළඟ යූරියා මිටි 400ක් - ජොනී ළඟ ගෑස් සිලින්ඩර් 80ක්",
       "News Content": "උතුරු මැද හිටපු ආණ්ඩුකාර මහීපාල හේරත්ගේ නිවසේ තිබී යූරියා මිටි 400ක් හමු වී තිබෙනවා.\nඒ පෙරේ දා (09) ගාලුමුවදොර සාමකාමී විරෝධතාකරුවන් හා පොහොට්ටුවේ ආධාරකරුවන් අතර ඇති වූ උණුසුම් තත්ත්වයෙන් පසුව යි.\nකෙසේ වෙතත් මෙසේ සොයාගත් සියලු පොහොර මලු විරෝධතාකරුවන් විසින් ගොවීන්ට බෙදා දී ඇත්තේ, සරදියෙල්ගේ කතාව සිහිකරමින්.\nමේ අතර, කුරුණෑගල දිස්ත්‍රික් පාර්ලිමේන්තු මන්ත්‍රී ජොන්ස්ටන් ප්‍රනාන්දුගේ නිවසේ තිබී ගෑස් සිලින්ඩර් 80ක් ද හමු වී ඇති බව වාර්තා වනවා.\nතව ද කුරුණෑගල නගරාධිපති තුෂාර සංජීවගේ නිවසේ ද ගෑස් ටැංකි 60ක් තිබී හමු වූ බව යි වාර්තා වන්නේ.",
       "URL": "https://www.hirunews.lk/304039/මහීපාල-ළඟ-යූරියා-මිටි-400ක්-ජොනී-ළඟ-ගෑස්-සිලින්ඩර්-80ක්",
       "Category": "Local News",
       "Parent URL": "https://www.hirunews.lk/local-news.php?pageID=1177"
}