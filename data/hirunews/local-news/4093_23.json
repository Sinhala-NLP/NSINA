{
       "Source": "hirunews",
       "Timestamp": "Sunday, 04 February 2018 - 12:11",
       "Headline": "ත්‍රී රෝද රථ අනතුරකින් කුඩා දරුවෙක් ඇතුලු 4 ක් මරුට",
       "News Content": "ගල්නෑව - තඹුත්තේගම මාර්ගයේ තිස්පනේපුර ප්‍රදේශයේදී සිදුවූ ත්‍රී රෝද රථ අනතුරකින් 4 දෙනෙකු මියගොස් තිබෙනවා.\nත්‍රී රෝද රථයක් සහ කුඩා ලොරි රථයක් ගැටීමෙනුයි අනතුර සිදුවී ඇත්තේ.\nමියගොස් ඇති හතරදෙනා අතර බොරලූගොඩ ප්‍රදේශයේ පදිංචි අවුරුදු 7 ක් වයසැති කුඩා පිරිමි දරුවෙක් ද වන බව සඳහන්.\nමේ අතර ත්‍රී රෝද රථයක් දුම්රියක ගැටී සිදුවූ අනතුරකින් කාන්තාවන් දෙදෙනෙකු මියගොස් තිබෙනවා.\nමීගමුව සිට කොළඹ බලා ධාවනය වූ දුම්රියක මෙම ත්‍රී රෝද රථය ගැටී ඇත්තේ සීදුව ඊරියගහළිඳ දුම්රිය හරස් මාර්ගයේදීයි.\nඊයේ රාත්‍රී 7.35 ට පමණ සිදුවු අනතුරින් ත්‍රී රෝද රථයේ ගමන් කළ පිරිමි පුද්ගලයන් දෙදෙනෙකු ද බරපතල තුවාල ලබා තිබෙනවා.\nඅනතුරින් තුවාල ලැබු පිරිස මීගමුව රෝහලට ඇතුලත් කිරීමෙන් පසුවයි කාන්තාවන් දෙදෙනා මියගොස් ඇත්තේ.\nමෘත ශරීර මීගමුව රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතයි.\nතුවාලකරුවන් දෙදෙනා වැඩිදුර ප්‍රතිකාර සඳහා කොළඹ ජාතික රා්හලට මාරුකර යවා තිබෙනවා.",
       "URL": "https://www.hirunews.lk/182853/ත්‍රී-රෝද-රථ-අනතුරකින්-කුඩා-දරුවෙක්-ඇතුලු-4-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4093"
}