{
       "Source": "hirunews",
       "Timestamp": "Saturday, 19 November 2016 - 16:18",
       "Headline": "අල්ලස් ගන්න ගිය තැරැව්කරුවෙකු අත්අඩංගුවට",
       "News Content": "යතුරුපැදියක් ලියාපදිංචි කර දෙන බව පවසා රුපියල් 15000 ක අල්ලස් මුදලක් ලබා ගැනීමට තැත් කළ තැරැව්කරුවෙකු අල්ලස් හෝ දුෂණ කොමිෂන් සභාවේ විමර්ශන නිලධාරින් අත්අඩංගුවට ගෙන තිබෙනවා.\nඑම කොමිෂන් සභාව නිකුත් කළ නිවේදනයක දැක්වෙන්නේ ඊයේ පස්වරුවේ අදාළ පුද්ගලයා මෝටර් රථ ප්‍රවාහන කොමසාරිස් කාර්යාලය අසලදී සිය නිලධාරින් විසින් අත්අඩංගුවට ගත් බවයි.\nමෙලෙස අත්අඩංගුවට ගෙන ඇත්තේ හොරණ - වෑබඩ ප්‍රදේශයේ පදිංචිකරුවෙකු වන අතර වීරවිල ප්‍රදේශයේ පුද්ගලයෙකු සිදුකරන ලද පැමිණිල්ලකට අනුවයි මෙම තැරැව්කරු අත්අඩංගුවට ගෙන ඇත්තේ.",
       "URL": "https://www.hirunews.lk/147886/අල්ලස්-ගන්න-ගිය-තැරැව්කරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4789"
}