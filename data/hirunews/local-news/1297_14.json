{
       "Source": "hirunews",
       "Timestamp": "Sunday, 13 March 2022 - 8:07",
       "Headline": "කිඹුලන්ට කබරයින්ගෙන් තර්ජන",
       "News Content": "මෙරට ජීවත් වන හැල කිඹුලන්ගේ ගහණයේ වැඩිවීමක් දක්නට ලැබෙන බව දකුණු ආසියාවේ සහ ඉරානයේ කිඹුල් විශේෂඥ කමිටුවේ සභාපති ආචාර්ය ඇන්ස්ලම් ද සිල්වා පවසනවා.\nවනජීවී සංරක්ෂණ දෙපාර්තමේන්තුවේද සහය ඇතිව සිදුකර ඇති සමීක්ෂණයක් අනුව මෙරට කිඹුල් ගහණය අටදහසක් පමණ වන බවයි ඔහු වැඩිදුරටත් කියා සිටියේ.\nඑසේම කිඹුල් - මිනිස් ගැටුම හේතුවෙන්, ස්ථාන 170ක දී සිදුකළ නීරීක්ෂණ අනුව, කිඹුලන් 510කට අධික සංඛ්‍යාවක් මියගොස් තිබෙනවා.\nඒ, වෙඩි තැබීම, වස ලබාදීම වැනි මිනිස් ක්‍රියාකාරකම් හේතුවෙන්.\nඑමෙන්ම, මෙරට කබර ගහනය වැඩි වීම ද කිඹුලන්ගේ පැවැත්මට දැඩි ලෙස බලපෑම් එල්ල කරන කරුණක්.\nකබරයන් විසින් කිඹුල් පැටවුන් සහ බිත්තර ආහාරයට ගැනීම, ඊට හේතු වී ඇති බවයි ආචාර්ය ඇන්ස්ලම් ද සිල්වා සඳහන් කළේ.",
       "URL": "https://www.hirunews.lk/299350/කිඹුලන්ට-කබරයින්ගෙන්-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=1297"
}