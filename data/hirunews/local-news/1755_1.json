{
       "Source": "hirunews",
       "Timestamp": "Saturday, 14 August 2021 - 13:10",
       "Headline": "දිනෙන් දින විනාශ වන පුරාණ විහාරය (වීඩියෝ)",
       "News Content": "අභාවයට යමින් තිබෙන ඓතිහාසික වටිනාකමින් යුත් පුරාණ විහාරස්ථානයක් පිළිබඳ අනුරාධපුර - ගලෙන්බිඳුනුවැව - පලුගොල්ලාගමින් වාර්තා වනවා.\nඒ හේතුවෙන් එහි වැඩ වාසය කරන ස්වාමීන් වහන්සේ පත්ව ඇත්තේ දැඩි දුෂ්කරතාවකටයි.\nමේ අනුරාධපුර - ගලෙන්බිඳුනුවැව - පලුගොල්ලාගම - වේරගල පිහිටි පුරාණ බෝසෙවන විහාරස්ථානයයි.\nඉතා සුන්දර වටපිටාවකින් සමන්විත මෙම විහාරස්ථානය අඩි විස්සක් පමණ උසකින් යුත් විශාල ගල්පර්වතයක් මත පිහිටා තිබීම විශේෂත්වයක්.\nඅතීතයේ මෙම ස්ථානයේ භික්ෂූන් වහන්සේ රැසක් වැඩ විසුවද මූලික අවශ්‍යතා සපුරා ගැනීමට පවා නොහැකිවීමෙන් එහි වැඩ වාසය කිරීමට භික්ෂුන් වහන්සේ රුචිකත්වයක් නොදක්වන තත්ත්වයක් මතුව තිබෙනවා.\nමෙහි නටබුන් වු ධර්ම ශාලාවක් මෙන්ම භික්ෂූන් වහන්සේ වැඩ විසු කුටි තුනක් ද දැකිය හැකිය.\nනව ආවාස ගෙයක් තැනීම මිට වසර කිහිපයකට පෙර ආරම්භ කළ ද එහි වැඩ අතරමග නවතා දමා ඇත්තේ ආර්ථික සවියක් ඇති දායක පිරිසක් නොමැතිකමින් බවයි විහාරාධිපති හිමියන් සඳහන් කළේ.\nමේ වනවිට භික්ෂුන් වහන්සේ තුන් නමක් එහි වැඩ වාසය කළ ද ජල ගැටලුව මෙන්ම වැසිකිලි පහසුකම් නිසි පරිදි නොමැතිකමින් උන්වහන්සේ පත්ව ඇත්තේ දැඩි දුෂ්කරතාවකටයි.",
       "URL": "https://www.hirunews.lk/279682/දිනෙන්-දින-විනාශ-වන-පුරාණ-විහාරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1755"
}