{
       "Source": "hirunews",
       "Timestamp": "Monday, 31 August 2020 - 7:40",
       "Headline": "කෝප් කමිටුවේ විපක්ෂ සාමාජික සංඛ්‍යාව ඉහළ නංවන්නැයි ඉල්ලීමක්",
       "News Content": "කෝප් හෙවත් පොදු ව්‍යාපාර පිළිබඳ කාරක සභාවට විපක්ෂයෙන් පත් කෙරෙන නියෝජිත සංඛ්‍යාව ඉහළ නංවන ලෙස සමගි ජන බලවේගය කථානායක මහින්ද යාපා අබේවර්ධනගෙන් ඉල්ලීමක් කර තිබෙනවා.\nසමගි ජන බලවේගයේ පාර්ලිමේන්තු මන්ත්‍රී අශෝක් අබේසිංහ සඳහන් කළේ මෙවර කෝප් කමිටුවට පත් කෙරෙන සමස්ත සාමාජික සංඛ්‍යාව 22ක් දක්වා ඉහළ නංවා ඇති බවයි.\nඉන් සාමාජිකයන් 14 දෙනෙකු පත් කරනු ලබන්නේ ආණ්ඩු පක්ෂයෙන් වන අතර, සෙසු සාමාජිකයින් 8 දෙනා සමගි ජන බලවේගය ඇතුළු විපක්ෂ කණ්ඩායම්වලින් පත් කරනු ලබනවා.\nඒ අනුව කෝප් කමිටුවට සමගි ජන බලවේගයෙන් සාමාජිකයන් 4 දෙනෙකු මේ වන විටත් නම් කර ඇති අතර, එය ඉදිරියේදී පාර්ලිමේන්තුව වෙත නිළ වශයෙන් දැනුම් දෙන බවයි අශෝක අබේසිංහ මන්ත්‍රීවරයා කියා සිටියේ.",
       "URL": "https://www.hirunews.lk/249030/කෝප්-කමිටුවේ-විපක්ෂ-සාමාජික-සංඛ්‍යාව-ඉහළ-නංවන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2488"
}