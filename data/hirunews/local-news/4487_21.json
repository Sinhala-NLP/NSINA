{
       "Source": "hirunews",
       "Timestamp": "Friday, 02 June 2017 - 12:16",
       "Headline": "වවුනියාවේ දී 5කට ඊයේ අත්වූ ඉරණම",
       "News Content": "වව්නියාවේ ස්ථාන තුනකදී සිදු කරන ලද ඝාතන 3 කට වරදකරුවන් වූ පස් දෙනෙකුට වව්නියාව මහාධිකරණ විනිසුරු බාලේන්ද්‍රන් ශෂිමහේනද්‍රන් විසින් මරණ දඩුවම ලබා දුන් අතර මරණ දඩුවම ලැබූවන් අතර එකම පවුලේ තිදෙනෙකුද වනවා.\nවව්නියාව සුන්දරපුරම් ප්‍රදේශයේ තරුණයෙකු පියා සහ පුතුන් දෙදෙනා එක්ව ඝාතනය කිරීමත්, වව්නියාව මුන්රිමුරිප්පු ප්‍රදේශයේ බිරිඳ විසින් සැමියා ඝාතනය කිරීමත් වව්නියාව ශාස්ත්‍රී කූලාංකුලම් ප්‍රදේශයේ තරුණයෙකු විසින් කාන්තාවක් ඝාතනය කිරීමත් යන සිදුවීම් වලට වරදකරුවන් වූ පස් දෙනෙකුට ඊයේ(01) මෙසේ මරණ දඩුවම නියම වී තිබෙනවා.\nමේ අනුව 2006  ජුලි 21 වනදා වසරේදී සුන්දරපුරම් ප්‍රදේශයේ තරුණයෙකු ඝාතනය කිරීමේ සිද්ධියකට සම්බන්ධ වූ 63 හැවිරිදි කුට්ටප්පන් වේලායුධන් (පියා), 31 හැවිරිදි වේලායුධන් දිනේෂ් කුමාර් (පුතා) හා 27 හැවිරිදි වේලායුධන් මනෝජ්රාජ් (පුතා) යන අත්අඩංගුවට ගෙන නඩු විභාගයන් පවත්වා ඊයේ දින අදාල ඝාතනයන්ට වරදකරුවන් බවට රසපරික්ෂක වාර්ථාවලින් ඔප්පු වීමෙන් පසුව මහාධිකරණ විනිසුරු බාලේන්ද්‍රන් ශෂි මහේන්ද්‍රන් මහතා විසින් මරණ දඩුවම නියම කර සිටියා.\n2010 වසරේදී වව්නියාව මුන්රිපුරිප්පු ප්‍රදේශයේ නිවසක් තුල පුද්ගලයෙකු පිලිස්සී මිය ගොස් තිබියදී හමු වූ අතර එහිදී මිය ගිය පුද්ගලයාගේ බිරිඳ සැක පිට වව්නියාව පොලීසිය විසින් අත්අඩංගුවට ගෙන සිදු කරන ලද පරික්ෂණ හා රස පරික්ෂණ වාර්ථා වලින් ඔප්පු වී තිබුනේ නිදි යහනේදීම සිය බිරිඳ විසින් සැමියා  පුලුස්සා ඝාතනය කොට ඇති බවටත් එයට වරද කරු වූ 45 හැවිරිදි ජයකොඩි ආරච්චිලාගේ රෝහිනි දමයන්ති යනට මරණ දඩුවම නියම කෙරුනා.\n2008 වසරේදී වව්නියාව ශාස්ත්‍රී කුලාංකුලම් ප්‍රදේශයේ පිහිටි නිවසක් කොල්ල කෑමේදී නිවසේ සිටි සිවකුමාර් ඉන්දුමති නැමති කාන්තාවකට  පිහිකින් ඇන ඝාතනය කිරීමේ වරදට වරදකරු වූ විශ්වනාදන් කනකමනෝහරන් නැමති පුද්ගලයාට වව්නියාව මහාධිකරණ විනිසුරු බාලේන්ද්‍රන් ශෂි මහේන්ද්‍රන් මහතා විසින් මරණ දඩුවම නියම කොට සිටියා.",
       "URL": "https://www.hirunews.lk/162669/වවුනියාවේ-දී-5කට-ඊයේ-අත්වූ-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4487"
}