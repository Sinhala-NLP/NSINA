{
       "Source": "hirunews",
       "Timestamp": "Friday, 07 October 2022 - 13:58",
       "Headline": "මෝයි ප්‍රතිමාවලට ගින්නෙන් හානි",
       "News Content": "ලෝක උරුමයක් මෙන්ම සංචාරකයින්ගේ ආකර්ශනයට ලක්වූ පාස්කු දූපතේ මෝයි ප්‍රතිමා විශාල ප්‍රමාණයක් ගින්නකින් විනාශ වී තිබෙනවා.\nචිලී රාජ්‍යයට කිලෝමීටර 3,500ක් පමණ ඈතින් පිහිටි මෙම දිවයිනේ ඉදිකර ඇති ශෛලමය ප්‍රතිමා සංඛ්‍යාව දහසකට ආසන්නයි.\nඑහි විශාලම පිළිමයේ බර ටොන් 74ක් පමණ වන අතර, එහි උස අඩි 32ක්.\nවර්ෂ 1,400ත් 1650ත් අතර කාලයේ දී ස්වදේශික රපා - නුයි ජනතාව විසින් මෙම පිළිම කැටයම් කරන්නට ඇති බවට විශ්වාස කෙරෙනවා.\nසඳුදා හටගත් ගින්නෙන් දූපතේ අක්කර 148ක් පමණ විනාශයට පත්ව ඇති අතර, ගින්නට හසු වූ ඇතැම් ප්‍රතිමා යළි පිළිසකර කළ නො හැකි තත්ත්වයේ පවතින බව විදෙස් මාධ්‍ය වාර්තා කළා.",
       "URL": "https://www.hirunews.lk/317260/මෝයි-ප්‍රතිමාවලට-ගින්නෙන්-හානි",
       "Category": "Local News",
       "Parent URL": "https://www.hirunews.lk/local-news.php?pageID=819"
}