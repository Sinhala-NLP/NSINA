{
       "Source": "hirunews",
       "Timestamp": "Friday, 13 January 2023 - 21:38",
       "Headline": "චීන කොමියුනිස්ට් පක්ෂ ලොක්කෝ ගිය ගමන් එන ඉන්දීය විදේශ ඇමති",
       "News Content": "ඉන්දීය විදේශ අමාත්‍ය එස්. ජයශංකර් දෙදින නිළ සංචාරයක් සඳහා ශ්‍රී ලංකාවට පැමිණීමට නියමිත බව සමස්ත ඉන්දීය ගුවන් විදුලිය වාර්තා කරනවා.\nඔවුන් වාර්තා කරන්නේ ඉන්දීය විදේශ අමාත්‍යවරයා ජනවාරි 19 වනදා ශ්‍රී ලංකාවට පැමිණීමට නියමිත බවයි.‍\nමේ අතර චීන කොමියුනිස්ට් පක්ෂයේ ජාත්‍යන්තර දෙපාර්තමේන්තුවේ උප අමාත්‍ය චෙන් ෂෝගේ ප්‍රධානත්වයෙන් යුත් ඉහළ පෙළේ නියෝජිත කණ්ඩායමක් හෙට (14) මෙරටට පැමිණීමට නියමිතයි.\nචීන කොමියුනිස්ට් පක්ෂ නියෝජිත පිරිස ජනවාරි 14 සිට 18 දක්වා මෙරට රැඳී සිටීමට නියමිතයි.\nඉන්දීය විදේශ කටයුතු අමාත්‍ය ආචාර්ය එස් ජයශංකර් දිවයිනට පැමිනෙන්නේ චීන නියෝජිත පිරිස දිවයිනෙන් පිටත්ව ගොස් දිනකට පසුවයි.",
       "URL": "https://www.hirunews.lk/324974/චීන-කොමියුනිස්ට්-පක්ෂ-ලොක්කෝ-ගිය-ගමන්-එන-ඉන්දීය-විදේශ-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=604"
}