{
       "Source": "hirunews",
       "Timestamp": "Friday, 29 October 2021 - 19:28",
       "Headline": "සිරකාරියන්ට තහනම් භාණ්ඩ දුන් බෝගම්බර දොස්තර අත්අඩංගුවට",
       "News Content": "ප්‍රතිකාර ගැනීම සඳහා පැමිණෙන කාන්තා රැඳවියන්ට ජංගම දුරකථන හා ඊට අදාළ උපකරණ ලබා දී මුදල් ලබා ගැනීමේ චෝදනාවට බෝගම්බර බන්ධනාගාර රෝහලේ ප්‍රධාන වෛද්‍ය නිලධාරියා බන්ධනාගාර නිලධාරින් විසින් අද (29) අත්අඩංගුවට ගෙන තිබෙනවා.\nපසුව කළ ප්‍රශ්න කිරීම්වලදී මීට පෙර අවස්ථාවල ජංගම දුරකථන රැඳවියන්ට මුදලට විකිණූ බවට වෛද්‍යවරයා විසින් පිළිගෙන ඇති අතර, මේ සම්බන්ධයෙන් විමර්ශනයක් ආරම්භ කර ඇති බවයි බන්ධනාගාර මාධ්‍ය ප්‍රකාශක බන්ධනාගාර කොමසාරිස් චන්දන ඒකනායක සඳහන් කළේ.\nමොහු විසින් ජංගම දුරකථන හා ඊට අදාළ උපාංග ලබා දී සිය ගිණුමට මුදල් බැර කරගෙන ඇති බවට ද විමර්ශනවලදී කරුණු අනාවරණ වී තිබෙනවා.",
       "URL": "https://www.hirunews.lk/286429/සිරකාරියන්ට-තහනම්-භාණ්ඩ-දුන්-බෝගම්බර-දොස්තර-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1597"
}