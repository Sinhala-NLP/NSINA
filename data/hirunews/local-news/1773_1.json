{
       "Source": "hirunews",
       "Timestamp": "Thursday, 05 August 2021 - 18:35",
       "Headline": "භූමිතෙල් මිශ්‍ර ඉන්ධන අලෙවි කළ ඉන්ධන පිරවුම්හලක් මුද්‍රා තබයි",
       "News Content": "භූමි තෙල් මිශ්‍ර ඉන්ධන විකිණීමේ චෝදනාව යටතේ හෝමාගම ප්‍රදේශයේ ඉන්ධන පිරවුම් හලක් මුද්‍රා තැබීමට පොලිසිය පියවර ගෙන තිබෙනවා.\nඒ තරුණයකු විසින් සිදු කළ පැමිණිල්ලකට අනුවයි.\nපසුගිය දිනෙක අදාළ තරුණයා එම ඉන්ධන පිරවුම්හලට ගොස් සිය යතුරුපැදියට ඉන්ධන ලබා ගෙන තිබෙනවා.\nඑම අවස්ථාවේ පෙට්‍රල් තුළින් භූමිතෙල් ගඳක් වහනය වීම නිසා ඔහු ඒ පිළිබඳ වැඩිදුර පරීක්ෂාවක් සිදුකර තිබෙනවා.\nඑහිදී පෙට්‍රල් වලට භූමිතෙල් මිශ්‍ර කර ඇති බවට හඳුනාගත් අදාළ තරුණයා පොලිස් හදිසි ඇමතුම් ඒකකයට දැනුම් දීමෙන් අනතුරුව පොලිසිය මෙම ඉන්ධනහල මුද්‍රා තබා ඇති බවයි වාර්තා වන්නේ .\nපසුව මෙම තරුණයා තමන් ලබාගත් ඉන්ධන අතරින් ඉන්ධන සාම්පලයක් පොලිසියට භාරදී තිබෙනවා.\nඅදාළ සිදුවීම සම්බන්ධයෙන් වැඩිදුර පැමිණිලි කිරීම සඳහා ඔහු අද දිනයේ පාරිභෝගික සේවා අධිකාරිය වෙත පැමිණිය ද එහිදී පැමිණිල්ල ලබා ගැනීමක් සිදුව නැහැ.\nපසුව තරුණයා විසින් අදාළ සිද්ධිය සම්බන්ධයෙන් ශ්‍රී ලංකා ඛනිජ තෙල් නීතිගත සංස්ථාවට පැමිණිල්ලක් කර තිබෙනවා.",
       "URL": "https://www.hirunews.lk/278956/භූමිතෙල්-මිශ්‍ර-ඉන්ධන-අලෙවි-කළ-ඉන්ධන-පිරවුම්හලක්-මුද්‍රා-තබයි",
       "Category": "Local News",
       "Parent URL": "https://www.hirunews.lk/local-news.php?pageID=1773"
}