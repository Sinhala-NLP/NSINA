{
       "Source": "hirunews",
       "Timestamp": "Sunday, 12 August 2018 - 7:40",
       "Headline": "‘‘ආවා’’ ගැන කියන්න දුරකථන අංකයක්",
       "News Content": "ආවා ඇතුලූ විවිධ කණ්ඩායම්වලින් උතුරේ ඇතැම් ප්‍රදේශවල සිදුකරන අපරාධ සම්බන්ධයෙන් තොරතුරු ලබාදීමට විශේෂ දුරකථන අංකයක් හඳුන්වාදී තිබෙනවා.\nඒ, උතුර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය විසින්.\nඒ අනුව 076 60 93 030 යන දුරකථන අංකය අමතා මෙම තොරතුරු ලබාදිය හැකි බවයි පොලීසිය පවසන්නේ.\nඑවැනි තොරතුරු සම්බන්ධයෙන් උතුර පළාත් භාර ජ්‍යෙෂ්ඨ නියෝජ්‍ය පොලිස්පති රොෂාන් ප්‍රනාන්දුගේ පූර්ණ අධීක්ෂණය යටතේ පරීක්ෂණ සිදුවනවා.\nලබාදෙන තොරතුරුවල රහස්‍ය භාවය උපරිමව ආරක්ෂා කිරීම මෙන්ම කඩිනම් ක්‍රියාමාර්ග ගැනීමද සිදුවන බවයි ජ්‍යෙෂ්ඨ නියෝජ්‍ය පොලිස්පතිවරයා අප කළ විමසීමකදී කියා සිටියේ.\nඋතුර පළාතේ චුන්නාකම් සහ කෝපායි යන පොලිස් බල ප්‍රදේශ සම්බන්ධයෙන් මෙහිදී වැඩි අවධානයක් යොමුකර තිබෙනවා.",
       "URL": "https://www.hirunews.lk/197325/ආවා-ගැන-කියන්න-දුරකථන-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=3803"
}