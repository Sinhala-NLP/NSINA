{
       "Source": "hirunews",
       "Timestamp": "Saturday, 01 July 2017 - 10:10",
       "Headline": "නීතිවිරෝධී ලෙස මසුන් මැරූ දස දෙනෙකු අත්අඩංගුවට (ඡායාරූප)",
       "News Content": "නීතිවිරෝධී ලෙස මසුන් මැරූ ධීවරයන් දස දෙනෙකු ඉරනතිව් දූපතට දකුණෙන් වූ මුහුදු ප්‍රදේශයේදී අත්අඩංගුවට ගෙන තිබෙනවා.\nඒ, ශ්‍රී ලංකා නාවික හමුදාවේ උතුරුමැද නාවික විධානයට අනුයුක්ත නාවිකයින් පිරිසක් විසින්.\nඅත්අඩංගුවට ගත් සැකකරුවන් එම මුහුදු ප්‍රදේශයේ පුපුරණ ද්‍රව්‍ය යොදාගෙන ධීවර කටයුතුවල යෙදී ඇති බව සඳහන්.\nඑහිදී තහනම් දැල් 11ක්, කිමිදීම සඳහා යොදා ගන්නා පා වරල් 11ක්, මුහුදු ආවරණ 11ක්, ජී.පී.එස්. යන්ත්‍ර දෙකක් සහ අල්ලන ලද මසුන් කිලෝග්‍රෑම් 29ක් ද නාවික හමුදා භාරයට ගෙන තිබෙනවා.\nඅත්අඩංගුවට ගත් ධීවරයන් සහ ආම්පන්න ධීවර සම්පත් කළමනාකරණ සහකාර කාර්යාලය වෙත භාරදුන් බවයි නාවික හමුදාව ප්‍රකාශ කළේ.",
       "URL": "https://www.hirunews.lk/164827/නීතිවිරෝධී-ලෙස-මසුන්-මැරූ-දස-දෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4443"
}