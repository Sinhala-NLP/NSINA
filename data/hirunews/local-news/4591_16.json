{
       "Source": "hirunews",
       "Timestamp": "Tuesday, 28 March 2017 - 19:54",
       "Headline": "එජාපයේ තනතුරු වෙනසක්",
       "News Content": "ඉදිරියේදී සිදු කිරීමට නියමිත කැබිනට් සංශෝධනයේ සංයුතිය කුමක් වුවත් තම පක්ෂය ඊට මුහුණ දිමට සුදානම් බව එක්සත් ජාතික පක්ෂ මහලේකම් අමාත්‍ය කබීර් හෂිම් ප්‍රකාශ කළා.\nසිරිකොත පක්ෂ මුලස්ථානයේ අද (28) පැවති මාධ්‍ය හමුවකට එක්වෙමින් ඔහු කියා සිටියේ පක්ෂයේ කෘත්‍යාධිකාරී මණ්ඩල රැස්වීමක් ලබන මස 05 වනදා පැවැත්වීමට නියමිතව ඇති බවයි.\nඑහිදී පක්ෂයට වෙනත් පක්ෂවලින් එක්වූ නියෝජිතයින්ට වටිනාකමක් ලබාදීමේ පදනම යටතේ නව තනතුරු කිහිපයක් ඇති කිරීමට අදහස් කර ඇති බවද අමාත්‍ය කබීර් හෂීම් කියා සිටියා.\nඒ අනුව අමාත්‍ය ෆීල්ඞ් මාර්ෂල් සරත් ෆොන්සේකා ටද තනතුරක් හිමිවනු ඇති බවයි ඔහු ප්‍රකාශ කළේ.",
       "URL": "https://www.hirunews.lk/157957/එජාපයේ-තනතුරු-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4591"
}