{
       "Source": "hirunews",
       "Timestamp": "Wednesday, 08 June 2022 - 16:43",
       "Headline": "මන්ත්‍රී මිලාන්ට ඇප - සනත් නිශාන්ත යළි රිමාන්ඩ්",
       "News Content": "පසුගිය මැයි මස 9 වනදා ඇතිවූ කලහකාරී සිද්ධියට අදාළව අත්අඩංගුවට ගත් පාර්ලිමේන්තු මන්ත්‍රී මිලාන් ජයතිලක ඇතුලු 13 දෙනෙකු ඇප මත නිදහස් කර තිබෙනවා.\nපාර්ලිමේන්තු මන්ත්‍රී සනත් නිශාන්ත ඇතුලු 4 දෙනෙකු ලබන 15 වනදා දක්වා යළි රක්ෂිත බන්ධනාගාර ගතකර ඇති බවයි අප වාර්තාකරු සඳහන් කළේ.\nමේ අතර පාර්ලිමේන්තු මන්ත්‍රී ජොන්ස්ටන් ප්‍රනාන්දු අත්අඩංගුවට ගැනීමට විවෘත වරෙන්තුවක් නිකුත් කරන්නැයි නීතිපති දෙපාර්තමේන්තුව අධිකරණයෙන් ඉල්ලීමක් කර තිබෙනවා.\nකොටුව මහේස්ත්‍රාත් තිලිණ ගමගේ ගෙන් එම ඉල්ලීම සිදුකර ඇති බවයි හිරු අධිකරණ වාර්තාකරු සඳහන් කළේ.\nමැයි 9 සිද්ධියට අදාළව තමන් අත්අඩංගුවට ගැනීම වළක්වන නියෝගයක් ඉල්ලා පාර්ලිමේන්තු මන්ත්‍රී ජොන්ස්ටන් ප්‍රනාන්දු අභියාචනාධිකරණය හමුවේ මේ වනවිට රීට් පෙත්සමක් ද ගොනුකර තිබෙනවා.",
       "URL": "https://www.hirunews.lk/306590/මන්ත්‍රී-මිලාන්ට-ඇප-සනත්-නිශාන්ත-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1110"
}