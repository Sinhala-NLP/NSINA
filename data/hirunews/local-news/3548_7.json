{
       "Source": "hirunews",
       "Timestamp": "Friday, 18 January 2019 - 17:03",
       "Headline": "යතුරුපැදි සොරකම් කර කොටස් අලෙවි කළ 4 ක් අත්අඩංගුවට",
       "News Content": "කලුතර සහ පානදුර ප්‍රදේශවල යතුරුපැදි සොරකම්වලට අදාළව සැකකරුවන් 4 දෙනෙකු පොලිස් අත්අඩංගුවට ගෙන තිබෙනවා.\nකලුතර දිසා අපරාධ ඒකකයේ නිලධාරීන් විසිනුයි ඊයේ මෙම සැකකරුවන් අත්අඩංගුවට ගෙන ඇත්තේ.\nමෙම පුද්ගලයන් කලුතර ප්‍රදේශයේදී යතුරුපැදි 4 ක් සහ පානදුර ප්‍රදේශයේ නතර කර තිබු යතුරුපැදියක් සොරකම් කර ඒවා කොටස්කර අලෙවි කර ඇතැයි අනාවරණ වී තිබෙනවා.\nරුපියල් ලක්ෂ 5 කට අධික එම යතුරුපැදිවල කොටස් ද සොයාගෙන ඇති බවයි පොලිසිය සඳහන් කළේ.\nසැකකරුවන් මෙම ජාවාරම දීර්ඝ කාලයක සිට සිදුකර ඇතැයි අනාවරණ වී ඇති අතර ඔවුන් පානදුර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/208502/යතුරුපැදි-සොරකම්-කර-කොටස්-අලෙවි-කළ-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3548"
}