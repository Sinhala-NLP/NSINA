{
       "Source": "hirunews",
       "Timestamp": "Thursday, 13 January 2022 - 15:27",
       "Headline": "හමුදා සෙබළාගේ වැරදුණු ඉලක්කය",
       "News Content": "ජෝර්දාන් බටහිර ඉවුරේ හමුදා කඳවුරක් අසල දී පලස්තීන තුවක්කුකරුවන් යැයි වරදවා වටහා ගැනීමක් හේතුවෙන් ඊශ්‍රායල් භටයකු විසින් සිදුකළ වෙඩි තැබීමක් නිසා ඊශ්‍රායල් කොමාන්ඩෝ විශේෂ හමුදා ඒකක නිලධාරීන් දෙදෙනෙක් ජීවිතක්ෂයට පත්වී තිබෙනවා.\nඊශ්‍රායල් යුද හමුදා ප්‍රකාශකවරයා කියා සිටියේ මෙම විශේෂ ඒකකයේ මේජර්වරු දෙදෙනා බදාදාදා රාත්‍රියේ පැවති අභ්‍යාසයකින් පසුව නැවත සිය කදවුර කරා පැමිණෙමින් සිටින අතර අතරවාරයේ මෙම අවාසනාවන්ත ඉරණමට මුහුණ දී ඇති බවයි.\nකඳවුරේ රාත්‍රී මුර සේවාවේ යෙදී සිටි භටයින් ජෝර්දාන් බටහිර ඉවුරේ සැකකටයුතු හැසිරීමක් නිරීක්ෂණය කර ඇති අතර ඉන් පසුව ඒ දෙසට අනතුරු ඇඟවීමේ වෙඩි ප්‍රහාර කීපයක් ද නිකුත් කර තිබෙනවා.\nකෙසේ වෙතත් මෙම ප්‍රහාරයන් දෙපාර්ශවය විසින්ම වරදවා වටහා ගැනීම හේතුවෙන් අදාළ විශේෂ ඒකක මේජර්වරු දෙදෙනා එල්ල වූ ප්‍රතිප්‍රහාර හේතුවෙන් මිය ගිය බවටයි වාර්තා වන්නේ.\n\"ඒකකයේ සොල්දාදුවෙකු ඔවුන්ගේ ක්‍රියාව පලස්තීන ප්‍රහාරයක් ලෙස වරදවා වටහා ගත් අතර (ඔහුගේ) වෙඩි තැබීමේ ප්‍රතිඵලයක් ලෙස නිලධාරීන් දෙදෙනා මිය ගියා\" යනුවෙන් හමුදා ප්‍රකාශකයා කාන් මහජන ගුවන් විදුලියට පවසා තිබුනා.\n1967 දී පැවති යුද්ධයකදී ඊශ්‍රායලය ජෝර්දාන බටහිර ඉවුර අත්පත් කර ගත් අතර පලස්තීනුවන් මෙම භූමිය සහ ගාසා තීරයේ නැගෙනහිර ජෙරුසලම අගනුවර ලෙස නම් කර වනම රාජ්‍යයක් පිහිටුවීමට උත්සාහ කරනවා.",
       "URL": "https://www.hirunews.lk/293907/හමුදා-සෙබළාගේ-වැරදුණු-ඉලක්කය",
       "Category": "Local News",
       "Parent URL": "https://www.hirunews.lk/local-news.php?pageID=1427"
}