{
       "Source": "hirunews",
       "Timestamp": "Saturday, 27 March 2021 - 7:27",
       "Headline": "ඉන්දීය ධීවරයින් 40කට නිදහස",
       "News Content": "මෙරට මුහුදු සීමාව තුළ අනවසර ලෙස ධීවර කටයුතුවල නිරතවීම සම්බන්ධයෙන් අත්අඩංගුවට පත් ඉන්දීය ධීවරයින් 54 දෙනාගෙන් 40 දෙනෙකු නිදහස් කර තිබෙනවා.\nනාවික හමුදාව සඳහන් කළේ යාත්‍රා 04ක සිටි ධීවරයින් මෙලෙස නිදහස් කළ බවයි.\nදෙරටේ බලධාරීන් මීට පෙර ඇති කරගෙන ඇති එකඟතා මත මෙම ඉන්දීය ධීවරයින් නිදහස් කෙරෙනු ඇති.\nපෙරේදා (25) රාත්‍රියේ මොවුන් යාපනය - කෝවිලන්, මන්නාරම - පේසාලේ සහ මුලතිව් යන මුහුදු ප්‍රදේශවලදී නාවික හමුදාව අත්අඩංගුවට ගෙන තිබුණා.\nඑහිදී  අදාළ ඉන්දීය ධීවරයින් සතුව තිබී මසුන් කිලෝ 1030ක් සහ තහනම් ධීවර ආම්පන්න ද නාවික හමුදා භාරයට ගැණුනා.\nනාවික හමුදාව වැඩිදුරටත් ප්‍රකාශ කළේ අත්අඩංගුවට ගත් සෙසු ඉන්දීය ධීවරයින් ඉදිරියේදී නිදහස් කරනු ඇති බවයි.",
       "URL": "https://www.hirunews.lk/266663/ඉන්දීය-ධීවරයින්-40කට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=2060"
}