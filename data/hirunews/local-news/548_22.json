{
       "Source": "hirunews",
       "Timestamp": "Wednesday, 08 February 2023 - 17:36",
       "Headline": "මහජන උපයෝගීතා කොමිසම විසින් ඉදිරිපත් කළ පෙත්සම විභාගය කිරීම ගැන අවසන් තීන්දුව අනිද්දා",
       "News Content": "උසස් පෙළ විභාගය පැවැත්වෙන කාලසීමාව තුළ විදුලිය කප්පාදු නොකරන ලෙස විදුලිබල මණ්ඩලය වෙත නියෝගයක් නිකුත් කරන ලෙස ඉල්ලා මහජන උපයෝගීතා කොමිසම විසින් ඉදිරිපත් කළ රිට් පෙත්සම විභාගයට ගැනීම සම්බන්ධයෙන් වන අවසන් තීරණය අනිද්දා (10) ප්‍රකාශයට පත්කිරීමට නියමිතයි.\nදීර්ඝ කරුණු සලකා බැලීමකින් අනතුරුව සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල විසින් අද (08) මෙම නියෝගය නිකුත් කළා.\nඒ අනුව, විදුලිය කප්පාදු කිරීම වැළැක්වීමේ අතුරු නියෝගය පිළිබඳ තීරණය ද එදින ප්‍රකාශයට පත් කිරීමට නියමිතයි.",
       "URL": "https://www.hirunews.lk/326989/මහජන-උපයෝගීතා-කොමිසම-විසින්-ඉදිරිපත්-කළ-පෙත්සම-විභාගය-කිරීම-ගැන-අවසන්-තීන්දුව-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=548"
}