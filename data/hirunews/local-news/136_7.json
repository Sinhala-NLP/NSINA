{
       "Source": "hirunews",
       "Timestamp": "Monday, 31 July 2023 - 15:26",
       "Headline": "ව්‍යාජ මත්පැන් බෝතල් හඳුනාගැනීම සඳහා නව යෙදුමක්",
       "News Content": "ශ්‍රී ලංකා සුරාබදු දෙපාර්තමේන්තුවේ නිරීක්ෂණ චාරිකාවක එක් වෙමින් පාර්ලිමේන්තු මන්ත්‍රී පාඨලී චම්පික රණවක පවසා සිටියේ ව්‍යාජ ආරක්‍ෂිත ස්ටිකර් සහිත මත්පැන් බෝතල් හඳුනාගැනීම සඳහා නව යෙදුමක් වහාම සකස් කරන ලෙසයි.\nව්‍යාජ ස්ටිකර් හඳුනාගැනීමේ යාන්ත්‍රණයක් දෙපාර්තමේන්තු සතුව නොමැති අතර ව්‍යාජ නිෂ්පාදන වැළැක්වීම සඳහා මත්පැන් බෝතල් සඳහා ආරක්‍ෂක ස්ටිකර් හඳුන්වා දී ඇතත් තවමත් ව්‍යාජ ආරක්‍ෂිත ස්ටිකර් වෙළෙඳ පොළේ භාවිත වන බවයි සභාපතිවරයා වැඩිදුරටත් සඳහන් කර සිටියේ.\nමත්පැන් සඳහා බදු වැඩිකිරීම සිදු කිරීමේදී දෙපාර්තමේන්තුව විසින් සුදුසු සමීක්ෂණ සිදු කොට මුදල් අමාත්‍යාංශයට නිසි උපදෙස් ලබාදිය යුතු බවටද එහිදී අවධානය යොමු වී තිබෙනවා.\nතවද අදාළ කාරක සභාව විසින් සුරාබදු දෙපාර්තමේන්තුවේ නිලධාරීන් වෙත නියෝග ක‍ර ඇත්තේ මත්පැන් නිෂ්පාදනය සඳහා භාවිත කරන සහල් ඇතුළු අමුද්‍රව්‍ය පිළිබඳ සම්පූර්ණ වාර්තාවක් ලබා දෙන ලෙසයි.",
       "URL": "https://www.hirunews.lk/343167/ව්‍යාජ-මත්පැන්-බෝතල්-හඳුනාගැනීම-සඳහා-නව-යෙදුමක්",
       "Category": "Local News",
       "Parent URL": "https://www.hirunews.lk/local-news.php?pageID=136"
}