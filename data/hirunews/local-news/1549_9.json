{
       "Source": "hirunews",
       "Timestamp": "Saturday, 20 November 2021 - 16:19",
       "Headline": "දිවංගත අග්‍රාමාත්‍ය දි.මු ජයරත්නගේ දෙවන ගුණසැමරුමට ජනපති එක්වෙයි",
       "News Content": "දිවංගත අග්‍රාමාත්‍ය දිමූ ජයරත්නගේ දෙවන ගුණ සැමරුම් උත්සවය ජනාධිපති ගෝඨාභය රාජපක්ෂගේ ප්‍රධානත්වයෙන් අද පෙරවරුවේ ගම්පොල - අම්බුළුවාව ජෛව විවිධත්ව සංකීර්ණයේදී පැවැත්වුණා.\nඑහිදී ජනාධිපතිවරයා, දීමු ජයරත්න දිවංගත හිටපු අග්‍රාමාත්‍යවරයාගේ සමාධිය නිරාවරණය කර ඊට පුෂ්පෝපහාර දැක්වූ බවයි ජනාධිපති මාධ්‍ය අංශය සඳහන් කළේ.\nශ්‍රී ලංකා නිදහස් පක්ෂයේ 13 වන සාමාජිකයා වන දිමු ජයරත්න 1970 වසරේදී ප්‍රථම වරට පාර්ලිමේන්තුව නියෝජනය කරමින් මන්ත්‍රීවරයෙකු ලෙස තේරී පත් වුණා.\n2010 වසරේ සිට 2015 තෙක් මෙරට 14 වන අග්‍රාමාත්‍යවරයා ලෙස කටයුතු කළ දිමු ජයරත්න 2019 වසරේ නොවැම්බර් මස 19 වනදා සිය දිවි සැරිය නිම කළා.",
       "URL": "https://www.hirunews.lk/288643/දිවංගත-අග්‍රාමාත්‍ය-දි-මු-ජයරත්නගේ-දෙවන-ගුණසැමරුමට-ජනපති-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1549"
}