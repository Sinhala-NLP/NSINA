{
       "Source": "hirunews",
       "Timestamp": "Friday, 15 November 2019 - 14:10",
       "Headline": "විදුලිසැර වැදී පුද්ගලයෙකු මරුට",
       "News Content": "දොඹකරයකින් ලොරියකට දැව කඳන් පටවමින් සිටි පුද්ගලයෙකු විදුලිසැර වැදීමෙන් මියගොස් තිබෙනවා.\nඊයේ පස්වරුවේ මොහු තවත් පිරිසක් සමඟ අදාළ ලොරියට දැව කඳන් පටවමින් සිට තිබෙනවා.\nදැව කඳන් පැටවූ දොඹකරයේ ඉහළ කොටස අධි බලැති විදුලි රැහැනක වැදී ඇති අතර, ඒ සමඟම ඊට සම්බන්ධව තිබූ දම්වැල ස්පර්ශ කරමින් සිටි ගාල්ල - නෙලුව ප්‍රදේශයේ පදිංචි පුද්ගලයා මෙලෙස මියගොස් ඇති බවයි හිරු වාර්තාකරු ප්‍රකාශ කළේ.\nසිද්ධියෙන් තවත් පුද්ගලයෙකුට ද විදුලිසැර වැදී ඇති අතර, ඔහු මොරවක රෝහලට ඇතුළත් කර තිබෙනවා.",
       "URL": "https://www.hirunews.lk/228321/විදුලිසැර-වැදී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3047"
}