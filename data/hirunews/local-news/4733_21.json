{
       "Source": "hirunews",
       "Timestamp": "Thursday, 29 December 2016 - 8:46",
       "Headline": "අදත් බොහෝ ප්‍රදේශවලට වැසි",
       "News Content": "දිවයිනේ බොහෝ ප්‍රදේශවලට අද දිනයේත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ නැගෙනහිර, ඌව, උතුර, උතුරුමැද සහ මධ්‍යම පළාත්වල මෙන්ම හම්බන්තොට දිස්ත්‍රික්කයේද වැසි ඇතිවිය හැකි බවයි.\nඇතැම් ස්ථානවලට මිලිමීටර 50 ට වැඩි වැසි සහ තද සුළං ද බලාපොරොත්තු විය හැකි බවද එම දෙපාර්තමේන්තුව නිකුත් කළ නිවේදනයේ දැක්වෙනවා.\nඑමෙන්ම කන්කසන්තුරේ සිට මන්නාරම හරහා කොළඹ දක්වා වෙරළට ඔබ්බෙන් වන මුහුදු ප්‍රදේශවල සුළෙඟ් වේගය පැයට කිලෝමීටර 50 දක්වා වැඩිවිය හැකි බවද සඳහන්.\nඑමෙන්ම ඇතැම් මුහුදු ප්‍රදේශවල සුළං වේගය පැයට කිලෝමීටර 70 - 80 දක්වා වැඩිවිය හැකි බවයි කාලගුණ විද්‍යා දෙපාර්තමේන්තුව තවදුරටත් කියා සිටියේ.",
       "URL": "https://www.hirunews.lk/150811/අදත්-බොහෝ-ප්‍රදේශවලට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4733"
}