{
       "Source": "hirunews",
       "Timestamp": "Saturday, 22 January 2022 - 16:43",
       "Headline": "ප්‍රියංකා චොප්රා මව් පදවිය ලබයි",
       "News Content": "ප්‍රියංකා චොප්රා කියන්නෙ බොලිවුඩයේ සුපිරි නිළියන් අතරේ පෙරමුණේම ඉන්න කෙනෙක්.\nද්‍රවිඩ චිත්‍රපටයකින් සිනමාවට පිවිස ඇය ඉන් අනතුරුව ෆෝබ්ස් සඟරාව නම් කළ ලොව බලවත්ම කාන්තාවන් 100 දෙනා අතරට එන්න තරම් වාසනාවන්ත වුණා.\nඇය 2018 වර්ෂයේ විවාහ වූයේ ගායක නික් ජෝන්ස් සමඟයි.\nමේ අතර, ප්‍රියංකා චොප්රා මවක් වී ඇති පුවතක් විදෙස් මාධ්‍ය වාර්තා කළා.\nනිකී සහ ප්‍රියංකා වෙනත් මවක් මාර්ගයෙන් (මෙය හඳුන්වන්නෙ Surrogacy ලෙසයි.) මෙම දරුවා බිහිකර ඇති බවයි, ප්‍රියංකා ඇගේ ඉන්ස්ටග්රෑම් ගිණුමේ සඳහන් කර ඇත්තේ.\n\"අපි මේ ගැන සතුටුයි. අපිට මේ වෙලාවේ අපේ පවුල ගැන සැලකිලිමත් වන නිසා අපට පෞද්ගලිකව ඉන්න අවශ්‍යයි... ස්තුතියි\"\nමොවුන් තවමත් දරුවා පිරිමි දරුවෙක්ද ගැහැණු දරුවෙක් ද යන්න අනාවරණය කර නැහැ.",
       "URL": "https://www.hirunews.lk/294798/ප්‍රියංකා-චොප්රා-මව්-පදවිය-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=1406"
}