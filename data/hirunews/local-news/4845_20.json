{
       "Source": "hirunews",
       "Timestamp": "Saturday, 08 October 2016 - 21:51",
       "Headline": "නැගෙනහිර මහ ඇමතිගෙන් අධ්‍යාපන අමාත්‍යංශයට චෝදනාවක්",
       "News Content": "නැගෙනහිර පළාතේ අධ්‍යාපනය විනාශ කිරීමේ කුමන්ත්‍රණයක් අධ්‍යාපන අමාත්‍යාංශය සැලසුම් සහගතව ක්‍රියාත්මක කරන්නේ දැයි සැක මතුවන බව පළාත් මහ ඇමති නසීර් අහමඩ් මහතා පවසනවා.\nඔහු මේ බව සදහන් කරන්නේ විශේෂ මාධ්‍ය නිවේදනයක් නිකුත් කරමින්.\nනැගෙනහිර පළාත් මහ ඇමති නසීර් අහමඩ් මහතා නිකුත් කර ඇති මෙම නිවේදනය මගින් දක්වා ඇත්තේ පළාතේ ගුරුවරුන් 5021 ක හිගයක් පැවතුනත්, ඊට අදාල සියළු ඉල්ලීම් සම්බන්ධයෙන් අධ්‍යාපන අමාත්‍යාංශ ලේකම්වරයා ක්‍රියාමාර්ග ගෙන නොමැති බවයි.\nපළාතේ සාධාරණ ඉල්ලීම් පසෙක තබා නැගෙනහිර පළාත් ගුරුවරුන්ට පිට පළාත්වල පත්වීම් ලබාදී ඇති බවට ද ඔහු චෝදනා කරනවා.\nප්‍රධාන අමාත්‍යවරයා පෙන්වා දෙන්නේ සිය ඉල්ලීම් පිළිබදව අධ්‍යාපන අමාත්‍යාංශයේ ලේකම්වරයා මින් ඉදිරියටත් ක්‍රියාමාර්ග නොගතහොත් ඇතිවන ඵලවිපාකවලට ඔහු සහ අධ්‍යාපන අමාත්‍යාශය වගකිව යුතු බවයි එහි වැඩිදුරටත් දැක්වෙන්නේ.",
       "URL": "https://www.hirunews.lk/144766/නැගෙනහිර-මහ-ඇමතිගෙන්-අධ්‍යාපන-අමාත්‍යංශයට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4845"
}