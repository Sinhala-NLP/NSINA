{
       "Source": "hirunews",
       "Timestamp": "Wednesday, 19 August 2020 - 9:23",
       "Headline": "දඹුල්ලේ වැටලීමකදී මත්කුඩුත් සමඟ 6 දෙනෙකු අත්අඩංගුවට",
       "News Content": "දඹුල්ල ප්‍රදේශයේ සිදුකළ විශේෂ වැටලීමකදී හෙරොයින් ළඟ තබාගෙන සිටි 6 දෙනෙකු අත්අඩංගුවට ගෙන තිබෙනවා.\nදඹුල්ල නගරය, සුමංගල පුර, ගල්වැටියාව, කිතුල්හිටියාව සහ දඹුළුගම යන ප්‍රදේශවල ඊයේ මෙම වැටලීම සිදු කළ අතර එහිදී හෙරොයින් මිලිග්‍රෑම් 900කට ආසන්න ප්‍රමාණයක් සොයාගනු ලැබුවා. සැකකරුවන් එම ප්‍රදේශවල පදිංචි අවුරුදු 23ත් 30ත් අතර වයස්වල පසුවන්නන්.\nමේ අතර, බස්නාහිර පළාතේ ඊයේ පස්වරු 6 සිට අද උදෑසන 5 දක්වා කාලය තුළ සිදුකළ වැටලීම්වලදී හෙරොයින් කිලෝග්‍රෑම් 1.416ක් සමගින් සැකකරුවන් 180ක් අත්අඩංගුවට ගෙන තිබෙනවා.\nඑමෙන්ම, අයිස් මත්ද්‍රව්‍ය ග්‍රෑම් 145ක් සමඟින් සැකකරුවන් 10 දෙනෙකු ද අත්අඩංගුවට ගත් බවයි බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.",
       "URL": "https://www.hirunews.lk/248154/දඹුල්ලේ-වැටලීමකදී-මත්කුඩුත්-සමඟ-6-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2512"
}