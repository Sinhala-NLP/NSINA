{
       "Source": "hirunews",
       "Timestamp": "Thursday, 16 March 2017 - 16:01",
       "Headline": "කප්පම් මුදල් ලබාදීමට නැව් සමාගමේ හිමිකරු සූදානම්",
       "News Content": "ශ්‍රී ලාංකික කාර්ය මණ්ඩලයේ අටදෙනෙකු සමඟ පැහැර ගත් බොරතෙල් ප්‍රවාහන නෞකාවක් පැහැරගත් කොල්ලකරුවන් කප්පම් මුදලක් ඉල්ලා සිටියහොත් එය ලබා දීමට අදාළ නැවේ සමාගමේ හිමිකරු එකගතාවය පළ කර ඇති බව වාර්තා වනවා.\nවරාය හා නාවික කටයුතු අමාත්‍යාංශයේ අද පැවති මාධ්‍ය හමුවකට එක්වෙමින් අදාළ නැව් සමාගමට සේවකයන් සැපයූ ශ්‍රී ලංකාවේ නියෝජිතවරයා වන ටිරෝන් ප්‍රනාන්දු මේ බව කියා සිටියා.\nකොල්ලකරුවන් මේ දක්වා කප්පම් මුදලක් ඉල්ලා ඇති බවට තහවුරු කළ නොහැකි බව ද මෙම මාධ්‍ය හමුවේදී ප්‍රකාශ වුණා.\nමේ අතර, රොයිටර් පුවත් සේවය වාර්තා කළේ පැහැර ගැනීමට ලක්වූ නෞකාව සෝමාලියානු ආරක්ෂක අංශ විසින් මේ වනවිට වටකර ඇති බවයි.",
       "URL": "https://www.hirunews.lk/157021/කප්පම්-මුදල්-ලබාදීමට-නැව්-සමාගමේ-හිමිකරු-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4611"
}