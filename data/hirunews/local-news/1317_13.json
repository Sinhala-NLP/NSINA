{
       "Source": "hirunews",
       "Timestamp": "Saturday, 05 March 2022 - 10:03",
       "Headline": "මිනිස් සිරුරක අස්ථි කොටස් කිහිපයක් බිංගිරියෙන් හමුවෙයි",
       "News Content": "බිංගිරිය - බෝවත්ත - කොළමුණඔය බෝක්කුව යට තිබී යතුරුපැදියක් සහ අස්ථි කොටස් කිහිපයක් පොලිසිය සොයාගෙන තිබෙනවා.\nඊයේ (04) ලැබුණු තොරතුරකට අනුව සිදුකළ විමර්ශනයකදියි, මෙම යතුරුපැදිය අදාළ ප්‍රදේශයේ තිබී සොයාගෙන ඇත්තේ.\nමෙම යතුරුපැදියේ හිමිකරු පසුගිය වසරේ දෙසැම්බර් 1 වනදා සිට අතුරුදන්වී ඇති බවට පැමිණිල්ලක් ලැබී තිබූ බවයි පොලිසිය සඳහන් කළේ.\nඒ අනුව අදාළ යතුරුපැදිය තිබූ ස්ථානයේ සිදුකළ සොයාබැලීමේදී මෙලෙස මිනිස් හිස් කබලක් සහ අස්ථි කොටස් කිහිපයක් හමුවී ඇති බව සඳහන්.\nසිද්ධිය සම්බන්ධයෙන් විමර්ශන ආරම්භ කර ඇති අතර, මෙම පැමිණිල්ල සිදුකළ කාන්තාව විසින් අදාළ යතුරුපැදිය තම පුත්‍රයාගේ බවට හඳුනාගත් බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/298703/මිනිස්-සිරුරක-අස්ථි-කොටස්-කිහිපයක්-බිංගිරියෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1317"
}