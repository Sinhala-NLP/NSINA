{
       "Source": "hirunews",
       "Timestamp": "Thursday, 03 August 2023 - 18:32",
       "Headline": "කෝටිපති ව්‍යාපාරික ඔනේෂ් සුබසිංහගේ දේහය ලංකාවට",
       "News Content": "ශ්‍රී ලාංකික කෝටිපති ව්‍යාපාරිකු වන ඔනේෂ් සුබසිංහ ඉන්දුනීසියාවේ දී මියගොස් තිබෙනවා.\nඔහු ජනවාරි 17 තම දියණිය, බ්‍රසීල ජාතික බිරිඳ සහ ඇයගේ මිතුරෙකු සමඟ ඉන්දුනීසියාවේ සංචාරයට පිටත්ව ගොස් තිබෙන බවයි සඳහන් වෙන්නේ.\nමෙම ව්‍යාපාරිකයාගේ සහෝදරිය සැම දිනකම ඔහුට දූරකථන ඇමතුමක් ගන්නා අතර ජනවාරි 31 දුරකථන ඇමතුම නොගත් නිසා ඇය මෙම ව්‍යාපාරිකයා සිටි හෝටලයට දන්වා ඇත්තේ ඔහු පිළිබඳව සොයා බලන ලෙසයි.\nඑවිට හෝටල් සේවකයෙකු සඳහන් කර ඇත්තේ ඔවුන් නතර වී සිටි කාමරය තුළ ඔහුගේ මළ සිරුර තිබි සොයා ගත් බවයි.\nමෙම ව්‍යාපාරිකයාගේ මළ සිරුර මාස 08කට පසුව, පසුගිය (01) කටුනායක ගුවන් තොටුපොළ හරහා මෙරටට ගෙන්වා තිබෙනවා.\nඅප වාර්තාකරු වැඩිදුරටත් සඳහන් කළේ මේ වනවිට මළ සිරුර මීගමුව මහ රෝහලේ මෘත ශරිරාගාරයේ තැම්පත් කර ඇති අතර මේ පිළිබඳව\nවැඩිදුර විමර්ශන මීගමුව පොලිසිය විසින් සිදුකරන බව‍‍යි.",
       "URL": "https://www.hirunews.lk/343508/කෝටිපති-ව්‍යාපාරික-ඔනේෂ්-සුබසිංහගේ-දේහය-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=127"
}