{
       "Source": "hirunews",
       "Timestamp": "Saturday, 04 March 2017 - 15:39",
       "Headline": "පාසල් සිසුවියක් දූෂණය කළ 61 හැවිරිදි පුද්ගලයකු අත්අඩංගුවට",
       "News Content": "මස්කෙළිය, හපුගස්තැන්න වතුයායේ පදිංචි පාසල් සිසුවියක් දූෂණය කිරීමේ සිද්ධියකට අදාලව පුද්ගලයෙකු ඊයේ මස්කෙළිය පොලීසිය විසින් අත්අඩංගුවට ගෙන තිබෙනවා.\nහපුගස්තැන්න ප්‍රදේශයේ වෙළදසැලක සේවය කරන 61 හැවිරිදි විවාහක පුද්ගලයකු මෙලෙස අත්අඩංගුවට ගෙන ඇති අතර පහළොස් හැවිරිදි සිසුවියක් දූෂණයට ලක්ව ඇති බවයි අප වාර්තාකරු පැවසුවේ.\nඅදාල සිසුවියගේ හැසිරීම සම්බන්ධව සැක සිතූ පාසලේ විදුහල්පතිවරයා, ඇයගෙන් කළ විමසීමකදී සිදුවීම සම්බන්ධව කරුණු පවසා ඇති බවයි වාර්තා වන්නේ.\nදැරිය වෛද්‍ය පරීක්ෂණය සදහා මස්කෙළිය ප්‍රාදේශිය රෝහල ඇතුලත් කර ඇති අතර සැකකරු හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/156053/පාසල්-සිසුවියක්-දූෂණය-කළ-61-හැවිරිදි-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4631"
}