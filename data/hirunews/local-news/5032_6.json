{
       "Source": "hirunews",
       "Timestamp": "Thursday, 26 May 2016 - 7:40",
       "Headline": "අලි බෙදපු  වනජීවි ලොක්කන්ටත් වැඩ වරදින ලකුණු",
       "News Content": "අලි ඇතුන් නීතිවිරෝධී ලෙස ඇතැම් පාර්ශවයන්ට ලබාදීමේ සිද්ධීන්වලට වනජීවී දෙපාර්තමේන්තුවේ උසස් නිලධාරීන් සහ දේශපාලඥයින් හා කටයුතු කරන ඇතැම් පුද්ගලයින් සම්බන්ධ බවට තිරසාර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා පවසනවා.\nඔහු කියා සිටියේ මේ සම්බන්ධයෙන් වනජීවී දෙපාර්තමේන්තුවට එල්ලවන චෝදනා පිළිබඳව සොයා බැලීමට පත් කළ කමිටුවේ වාර්තාවට අනුව මෙම කරුණු අනාවරණය වී ඇති බවයි.\nවිශ්‍රාමික ශ්‍රේෂ්ඨාධිකරණ විනිසුරු නිමල් දිසානායකගේ ප්‍රධානත්වයෙන් යුත් අදාළ විමර්ශන  කමිටුව පිහිටවනු ලැබුවේ පසුගිය වසරේ දෙසැම්බර් මාසයේදියි.\nඒ අනුව මාස 6 කට ආසන්න කාලයක් සිදුකරන ලද විමර්ශනවලින් අනතුරුවයි අදාළ වාර්තාව විෂය භාර අමාත්‍යවරයා වෙත ඊයේ භාරදී ඇත්තේ.\nඑම වාර්තාව ඉදිරියේදී රාජ්‍ය සේවා කොමිෂන් සභාව වෙත භාරදීමට නියමිත බවයි අමාත්‍ය ගාමිණී ජයවික්‍රම පෙරේරා තවදුරටත් කියා සිටියේ.",
       "URL": "https://www.hirunews.lk/134042/අලි-බෙදපු-වනජීවි-ලොක්කන්ටත්-වැඩ-වරදින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=5032"
}