{
       "Source": "hirunews",
       "Timestamp": "Wednesday, 11 March 2020 - 13:54",
       "Headline": "මෙරටින් හමුවූ කොරෝනා ආසාදිත පළමු ශ්‍රී ලාංකිකයා කොළඹ දිස්ත්‍රික්කයේ පදිංචිකරුවෙක් - පවුලේ අයත් නිරෝධායනය කෙරේ",
       "News Content": "මෙරටින් හමුවූ කොරෝනා ආසාදිත පළමු ශ්‍රී ලාංකිකයා කොළඹ දිස්ත්‍රික්කයේ අයෙකු බව අනාවරණ වී තිබෙනවා.\nකොළඹ අද පැවති මාධ්‍ය හමුවකදී සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය අනිල් ජාසිංහ කියා සිටියේ ඔහුගේ පවුලේ සමීපතමයන් නිවසේදීම වෙන් වෙන්ව නිරෝධායනයට ලක් කළ බවයි.\nමේ අතර කොවිඞ් 19 හෙවත් කොරොනා වෛරසය වැළදී ඇති බවට සැකකෙරෙන කාන්තාවක් හලාවත මහ රෝහලේ සිට අංගොඩ අයි.ඞී.එච් රෝහල වෙත යොමු කර තිබෙනවා.\nමෙම කාන්තාව උණ රෝගි තත්ත්වයක් හේතුවෙන් අද පෙරවරුවේ හලාවත මහ රෝහලට ඇතුළත් වු බවයි රෝහල් ප්‍රකාශකයෙක් සඳහන් කළේ.\n56 හැවිරිදි ආඩිගම සේරුකැලේ ප්‍ර‍්‍රදේශයේ පදිංචි මෙම කාන්තාව ඉතාලියේ සේවය කර ඇති අතර,  ඇය පසුගියදා දිවයිනට පැමිණ ඇති බව හිරු වාර්තාකරු කියා සිටියා.",
       "URL": "https://www.hirunews.lk/236286/මෙරටින්-හමුවූ-කොරෝනා-ආසාදිත-පළමු-ශ්‍රී-ලාංකිකයා-කොළඹ-දිස්ත්‍රික්කයේ-පදිංචිකරුවෙක්-පවුලේ-අයත්-නිරෝධායනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2858"
}