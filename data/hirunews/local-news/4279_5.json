{
       "Source": "hirunews",
       "Timestamp": "Tuesday, 10 October 2017 - 18:33",
       "Headline": "සයිටම් විරෝධී උද්ඝෝෂණය හේතුවෙන් 13 ක් රෝහලේ (ඡායාරූප)",
       "News Content": "සයිටම් විරෝධී උද්ඝෝෂණයට පොලිසිය අද(10) කොල්ලුපිටියේ දී කඳුළු ගෑස් ප්‍රහාර එල්ල කළේ ජාත්‍යන්තර නීතිය උල්ලංඝනය කරමින් බව ඊට එක්වූ ලංකා ගුරු සේවා සංගමයේ ලේකම් මහින්ද ජයසිංහ පවසනවා.\nමාධ්‍ය වෙත අදහස් දක්වමින් ඔහු පැවසුවේ පළමුව කඳුළු ගෑස් ගසා පසුව ජල කදම්බ ප්‍රහාර එල්ල කළ බවයි.\nමෙය මානව හිමිකම් උල්ලංඝනය වීමක් බවයි ඔහු සඳහන් කළේ.\nමේ අතර සයිටම් විරෝධතා පා ගමන හේතුවෙන් සුලු තුවාල ලැබූ සිසුන් 12 දෙනෙකු කොළඹ ජාතික රෝහලට ඇතුලත් කර තිබෙනවා.\nඉන් දෙදෙනෙකු ගැහැණු ළමයින් වන බවයි රෝහල් ආරංචි මාර්ග සඳහන් කළේ.\nඑමෙන්ම සිද්ධියෙන් තුවාල ලැබූ මාධ්‍යවේදියෙකු ද කොළඹ ජාතික රෝහලට ඇතුළත් කර තිබෙනවා.",
       "URL": "https://www.hirunews.lk/173129/",
       "Category": "Local News",
       "Parent URL": "https://www.hirunews.lk/local-news.php?pageID=4279"
}