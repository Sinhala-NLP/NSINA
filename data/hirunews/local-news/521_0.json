{
       "Source": "hirunews",
       "Timestamp": "Wednesday, 22 February 2023 - 9:07",
       "Headline": "උතුරු කොරියාව දැඩි ආහාර අර්බුදයක",
       "News Content": "උතුරු කොරියාව දැඩි ආහාර අර්බුදයකට මුහුණ දී ඇති බව ලෝක ආහාර වැඩසටහන පෙන්වා දෙනවා.\nකෘෂිකර්මාන්තය එරට ජනතාවගේ ප්‍රධාන ජීවනෝපාය වුව ද ඊට අවශ්‍ය මුදල් නොමැතිවීම හේතුවෙන් මෙම තත්වය උද්ගත වී ඇති බව යි විදෙස් මාධ්‍ය වාර්තා කළේ.\nලෝක ආහාර වැඩසටහන වැඩිදුරටත් පෙන්වා දෙන්නේ පසුගිය වසරට සාපේක්ෂව මේ වසරේ දී උතුරු කොරියාවේ ආහාර නිෂ්පාදය අඩු වී ඇති බවයි.\nකෙසේ වෙතත් කෘෂි කර්මාන්තය වෙනුවෙන් එරට රජය වෙන් කරන මුදල් වලට වඩා වැඩි ප්‍රමාණයක් අවි ආයුධ මිල දී ගැනීමට වියදම් කිරීම හේතුවෙන් මෙම අර්බුදය නිර්මාණය වී ඇති බව ද විචාරකයින් පෙන්වා දෙනවා.",
       "URL": "https://www.hirunews.lk/328002/උතුරු-කොරියාව-දැඩි-ආහාර-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=521"
}