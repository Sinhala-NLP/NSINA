{
       "Source": "hirunews",
       "Timestamp": "Friday, 12 May 2023 - 8:01",
       "Headline": "රේගුවෙන් වාප්පු ලිපිකරුවන්ට ඉල්ලීමක්",
       "News Content": "සෑම දිනකම උදෑසනම රාජකාරියට වාර්තා කරන ලෙස රේගු දෙපාර්තමේන්තුව වාප්පු ලිපිකරුවන්ගෙන් ඉල්ලීමක් කරනවා.\nදින කිහිපයක සිට ඔවුන් උදෑසන 09යි 30 වන තෙක් සේවයට වාර්තා කිරීම ප්‍රමාද වී ඇති අතර මේ හේතුවෙන් නිශ්කාශණය කළ බහාලුම් මෙන්ම නිශ්කාශණයට නියමිත බහාලුම් රැගත් රථ ඔරුගොඩවත්ත රේගු නිශ්කාශණ අංගනයේ සහ ඉන් පිටත ගොඩගැසී තිබුණා.\nඔරුගොඩවත්ත - අවිස්සාවේල්ල මාර්ගයේ පැවති දිගු බහාලුම් පෝලිම හමුවේ එම මාර්ගයේ ගමනාගමනයට ද බාධා එල්ල වුණා.\nඊයේ (11) දිනයේත් උදෑසන 09.30 වන විට සේවයට පැමිණ තිබුණේ වාප්පු නිලධාරින් දෙදෙනෙක් පමණක් බවයි රේගු දෙපාර්තමේන්තුවේ මධ්‍යම භාණ්ඩ පරීක්ෂණ අංශයේ අධ්‍යක්ෂ පීටර් ගුණවර්ධන කියා සිටියේ.",
       "URL": "https://www.hirunews.lk/334940/රේගුවෙන්-වාප්පු-ලිපිකරුවන්ට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=350"
}