{
       "Source": "hirunews",
       "Timestamp": "Thursday, 03 November 2022 - 14:32",
       "Headline": "මේ සතියේ ඉන්ධන මිලේ සංශෝධනයක් නොමැති බව විෂය භාර ඇමති කියයි (වීඩියෝ)",
       "News Content": "මෙම සතියේදී ඉන්ධන මිලේ සංශෝධනයක් සිදුනොවන බව විදුලිබල හා බලශක්ති අමාත්‍ය කංචන විජේසේකර පවසනවා.\nමිල සූත්‍රයට අනුව සාමාන්‍යයෙන් ඉන්ධන මිල සම්බන්ධයෙන් සළකා බැලෙන්නේ සෑම මසකම පළවැනිදා සහ 15 වැනිදායි.\nකෙසේ වෙතත් ට්විටර් සටහනක් තබමින් අමාත්‍යවරයා පිරවුම්හල් හිමියන්ගෙන් ඉල්ලා සිටියේ ඛනිජ තෙල් නීතිගත සංස්ථාව සහ ලංකා අයි.ඕ.සී. සමාගම සතුව අවශ්‍ය තරම් ඉන්ධන තොග පවතින බැවින් ඇණවුම් ලබා ගැනීමට කටයුතු කරන ලෙසයි.\nමේ අතර මිල සූත්‍රයට අනුව මෙම සතියේදී ගෑස් මිල සංශෝධනයක් සිදුකිරීමට නියමිත බව ලිට්‍රෝ සමාගම මීට පෙර ප්‍රකාශ කළා.\nදැනට වෙළදපළේ ගෘහස්ත ගෑස් සිලින්ඩරයක් රුපියල් 4,280කට අලෙවි වනවා.\nඅවසන් වරට ගෑස් මිල රුපියල් 271 කින් පහළ දමනු ලැබුවේ පසුගිය සැප්තැම්බර් මාසයේදීයි.",
       "URL": "https://www.hirunews.lk/319533/මේ-සතියේ-ඉන්ධන-මිලේ-සංශෝධනයක්-නොමැති-බව-විෂය-භාර-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=759"
}