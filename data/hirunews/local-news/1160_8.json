{
       "Source": "hirunews",
       "Timestamp": "Wednesday, 18 May 2022 - 21:37",
       "Headline": "බේකරිකරුවන් අපහසුතාවක",
       "News Content": "තිරිඟු පිටි මිල ඉහළ යාම, ඉන්ධන නොමැති වීම ඇතුළු කරුණු හේතුවෙන් සිය කර්මාන්තය කරගෙන යාමට නොහැකි තත්ත්වයක් උද්ගත වී ඇති බව සමස්ත ලංකා බේකරි හිමියන්ගේ සංගමය පවසනවා.\nඑහි සභාපති, එන්.කේ. ජයවර්ධන පෙන්වා දුන්නේ, මෙම ගැටලු විසඳීමට රජය පියවර නො ගත හොත් ඉදිරියේ දී සියලු බේකරි නිෂ්පාදන කටයුතු නවතා දමන බවයි.\nමෙරටට තිරිඟු පිටි ගෙන්වන ප්‍රමුඛතම සමාගම් වන ප්‍රීමා සමාගම පිටි කිලෝවක මිල රුපියල් 40කිනුත් සෙරන්ඩිබ් සමාගම පිටි කිලෝවක මිල රුපියල් 35කිනුත් අවසන් වරට ඉහළ දැමුවේ පසුගිය මාර්තු මස 1 වැනිදා යි.\nකෙසේවෙතත්, සෙරන්ඩිබ් සමාගම තිරිඟු පිටි කිලෝවක මිල නැවත වරක් රුපියල් 35කින් ඉහළ දමා ඇති බව සමස්ත ලංකා බේකරි නිෂ්පාදකයින්ගේ සංගමය පෙන්වා දෙනවා.",
       "URL": "https://www.hirunews.lk/304684/බේකරිකරුවන්-අපහසුතාවක",
       "Category": "Local News",
       "Parent URL": "https://www.hirunews.lk/local-news.php?pageID=1160"
}