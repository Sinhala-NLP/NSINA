{
       "Source": "hirunews",
       "Timestamp": "Monday, 22 February 2016 - 9:34",
       "Headline": "මනුෂ්‍ය ඝාතනයකට චෝදනා එල්ලවූ පුද්ගලයන් දෙදෙනෙකු අත්අඩංගුවට",
       "News Content": "මනුෂ්‍ය ඝාතනයකට සම්බන්ධ පුද්ගලයන් දෙදෙනෙකු ග්‍රෑන්ඞ්පාස් - ජෝෂප් වීථියේදී අත්අඩංගුවට ගෙන තිබෙනවා.\nපොලිසිය සඳහන් කළේ මොවුන් පසුගිය වසරේ ඔක්තෝම්බර් මාසයේදී වැල්ලවත්ත ප්‍රදේශයේදී සිදුකළ මනුෂ්‍ය ඝාතනයකට සම්බන්ධව වී ඇති බවයි.\nමිරිහාන විශේෂ අපරාධ විමර්ශන කොට්ඨාශයට ලැබුණු තොරතුරක් මත ඊයේ මොවුන් අත්අඩංගුවට ගෙන ඇති අතර ඔවුන් සතුව තිබී විදේශ රටක නිෂ්පාදිත ගිනි අවියක් සහ ඊට භාවිත කරන ජීව උණ්ඩ දෙකක්ද සොයාගෙන තිබෙනවා.\nඅත්අඩංගුවට ගත් සැකකරුවන් ග්‍රෑන්ඞ්පාස් ප්‍රදේශයේම පදිංචිකරුවන් වන බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/126844/මනුෂ්‍ය-ඝාතනයකට-චෝදනා-එල්ලවූ-පුද්ගලයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5158"
}