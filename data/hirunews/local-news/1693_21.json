{
       "Source": "hirunews",
       "Timestamp": "Tuesday, 14 September 2021 - 7:59",
       "Headline": "ජගත් මානව හිමිකම් කොමසාරිස්වරියගේ වාචික වාර්තාව පිළිබඳ සාමාජික රටවල විවාදය අද",
       "News Content": "ශ්‍රී ලංකාව සම්බන්ධයෙන් මානව හිමිකම් පිළිබඳ එක්සත් ජාතීන්ගේ මානව හිමිකම් කොමසාරිස් 'මිචෙල් බැචලේ' ඉදිරිපත් කළ වාචික වාර්තාව සම්බන්ධයෙන් සාමාජික රටවල විවාදය අද පැවැත්වෙනවා.\nමේ වෙනවිට ඉතාලියේ සංචාරයක නිරත මෙරට විදේශ කටයුතු අමාත්‍ය මහාචාර්ය ජී.එල්. පීරිස් ද අන්තර්ජාලය ඔස්සේ අද මෙම විවාදයට එක්වීමට නියමිතයි.\nඑක්සත් ජාතීන්ගේ මානව හිමිකම් කවුන්සිලයේ 48 වැනි සැසිවාරය ඊයේ ජිනිවා නුවර දී ආරම්භ වුණා.\nඑහි දී සාමාජික රටවල් සම්බන්ධයෙන් සිය වාර්තාව ඉදිරිපත් කරමින් මානව හිමිකම් කොමසාරිස් මිචෙල් බැචලේ ශ්‍රී ලංකාව සම්බන්ධයෙන් ද අදහස් දක්වනු ලැබුවා.\nරජය විසින් මෑතක දී සම්මත කරන ලද හදිසි නීති රෙගුලාසි සම්බන්ධයෙන් ජගත් මානව හිමිකම් කොමිසම දැඩි විමසිල්ලෙන් පසුවෙන බවයි ඇය කියා සිටියේ.\nඑක්සත් ජාතීන්ගේ මානව හිමිකම් කවුන්සිලයේ 48 වැනි සැසිවාරය ලබන මස 8 වැනි දා දක්වා පැවැත්වෙනවා.",
       "URL": "https://www.hirunews.lk/282156/ජගත්-මානව-හිමිකම්-කොමසාරිස්වරියගේ-වාචික-වාර්තාව-පිළිබඳ-සාමාජික-රටවල-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=1693"
}