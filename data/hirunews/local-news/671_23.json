{
       "Source": "hirunews",
       "Timestamp": "Monday, 12 December 2022 - 13:18",
       "Headline": "සේනා අනුරාධපුරයේ -බඩඉරිඟු අක්කර 1500 ක් වනසයි (වීඩියෝ)",
       "News Content": "අනුරාධපුර දිස්ත්‍රික්කයේ පලුගස්වැව ප්‍රාදේශීය ලේකම් කොට්ඨාසයට අයත් හොරිවිල ප්‍රදේශයේ අක්කර 1500 ක පමණ බඩ ඉරිඟු වගාව සේනා දළඹුවන් විනාශ කර ඇති බව ගොවි ජනතාව පෙන්වා දෙනවා.\nඒ හේතුවෙන් තමන් දැඩි අපහසුතාවට පත්ව ඇති බවත් වෙළඳපලේ ඇති කෘමිනාශක භාවිත කළ ද ඉන් ඵලක් නොවන බවත් ඔවුන් සඳහන් කළා.\nඑමෙන්ම, අයහපත් කාලගුණය හේතුවෙන් දකුණු ඇතුළු පළාත් රැසක ගොවි බිම්වලට හානි සිදුව ඇති බැවින් ඒ සඳහා ගොවි ජනතාවට වන්දි මුදලක් ලබාදීමට කටයුතු කරන ලෙස මහාවාරි ගොවි සංවිධානයේ ප්‍රධාන ලේකම් පුංචිරාළ රත්නායක රජයෙන් ඉල්ලීමක් කළා.",
       "URL": "https://www.hirunews.lk/322503/සේනා-අනුරාධපුරයේ-බඩඉරිඟු-අක්කර-1500-ක්-වනසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=671"
}