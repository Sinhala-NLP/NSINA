{
       "Source": "hirunews",
       "Timestamp": "Wednesday, 12 January 2022 - 15:51",
       "Headline": "රජයේ වැරදි බදු ප්‍රතිපත්ති මත නොමග ගිය මෙරට ආර්ථිකය (වීඩියෝ)",
       "News Content": "දේශීය ආදායම්, සුරාබදු සහ රේගු දෙපාර්තමේන්තු මගින් විසින් පරිපාලනය කළ බදු, මුදල් අමාත්‍යංශයේ විශේෂ ඒකකයක් යටතට පවරා ගැනීම පිළිබඳ බරපතළ ගැටලුවක් මතුවන බව දේශීය ආදායම් දෙපාර්තමේන්තුවේ වෘත්තිය සමිති පවසනවා.\nඑම සමිති චෝදනා කරන්නේ වත්මන් රජයේ වැරදි බදු ප්‍රතිපත්ති හේතුවෙන් 2020 වසරේදී රුපියල් කෝටි 60,000ක බදු මුදලක් රජයට අහිමි වූ බවයි.\nමේ හේතුවෙන් රටට මේ වනවිට අවශ්‍ය කර ඇති අත්‍යවශ්‍ය භාණ්ඩ හෝ ආනයනය කරගත නොහැකි තත්ත්වයකට පත්ව ඇති බව එම වෘත්තීය සමිති චෝදනා කරනවා.\nමෙයට හේතුව වන්නේ රාජ්‍ය ආදායම කඩා වැටීම බවත්, එයට රාජ්‍ය පරිපාලනය වගකිව යුතු බව ද ඔවුන් පෙන්වා දෙනවා.",
       "URL": "https://www.hirunews.lk/293809/රජයේ-වැරදි-බදු-ප්‍රතිපත්ති-මත-නොමග-ගිය-මෙරට-ආර්ථිකය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1429"
}