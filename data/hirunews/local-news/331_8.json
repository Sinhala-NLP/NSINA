{
       "Source": "hirunews",
       "Timestamp": "Saturday, 20 May 2023 - 8:33",
       "Headline": "මැයි මාසයේදී මෙරටින් 2726ක් දකුණු කොරියාවට",
       "News Content": "මේ වසරේ මැයි මාසය වන විට දකුණු කොරියානු රැකියා සඳහා ලාංකික ශ්‍රමිකයින් 2726 දෙනෙකු මෙරටින් පිටත්ව ගොස් තිබෙනවා.\n2022 වසරේ අග සහ මෙම වසරේ මුල් මාස කිහිපය තුළදී මෙරටට එවන ලද රැකියා ගිවිසුම් අනුව තරුණයින් 2694 දෙනෙකු සහ තරුණියන් 32 දෙදෙනෙකු එලෙස රැකියා සඳහා පිටත්ව ගොස් ඇති ඇත්තේ නිෂ්පාදන, ධීවර සහ ඉදිකිරීම් යන ක්ෂේත්‍ර සඳහායි.\n2023 වසරේ ශ්‍රමිකයින් 8000 ක් පමණ කොරියානු රැකියාවලට බඳවා ගැනීමට එරට මානව සම්පත් දෙපාර්තමේන්තුව එකඟතාවය පළ කර ඇති බවයි කම්කරු හා විදේශ රැකියා අමාත්‍යාංශය ප්‍රකාශ කරන්නේ.\nමේ වසරට අදාළව දැනට පැවැත්වෙමින් ඇති කොරියානු භාෂා පරීක්ෂණය සඳහා 84886 ක අයදුම්පත් ප්‍රමාණයක් ලැබී තිබෙන බව සඳහන්.\nඉන් 8028 දෙනෙකු නිෂ්පාදන සහ ධිවර රැකියා ක්ෂේත්‍රවලට අදාලව බවයි කොරියානු මානව සම්පත් සංවර්ධන ආයතනය මෙරට විදේශ සේවා නියුක්ති කාර්යාංශය වෙත දන්වා ඇත්තේ.",
       "URL": "https://www.hirunews.lk/335695/මැයි-මාසයේදී-මෙරටින්-2726ක්-දකුණු-කොරියාවට",
       "Category": "Local News",
       "Parent URL": "https://www.hirunews.lk/local-news.php?pageID=331"
}