{
       "Source": "hirunews",
       "Timestamp": "Tuesday, 04 May 2021 - 7:58",
       "Headline": "ඉන්දියාවේ ආසාදිතයන් දෙකෝටිය පනී",
       "News Content": "දින ගණනාවක් පුරා අඛන්ඩව ලොව දෛනිකව වැඩිම ආසාදිතයන් වාර්තා වූ ඉන්දියාවේ සමස්ත කොරෝනා රෝගීන් සංඛ්‍යාව කෝටි දෙක ඉක්මවා තිබෙනවා.\nඒ, ගතවූ පැය විසි හතර තුළ නව ආසාදිතයන් තුන්ලක්ෂ 55,828 දෙනෙකු වාර්තා වීමත් සමඟයි.\nඒ අනුව එරට මුළු ආසාදිත සංඛ්‍යාව දැක්වෙන්නේ දෙකෝටි විසි හත් ලක්ෂ පන්දහස් පන්සිය හතළිස් අටක් ලෙසයි.\nගතවූ පැය විසි හතරේ එරටින් දෛනික මරණ 3,438ක් සමඟ සමස්ත මරණ සංඛ්‍යාව දෙලක්ෂ 22,383 දක්වා ඉහළ ගොස් තිබෙනවා.\nවිදෙස් වාර්තා සඳහන් කළේ ඉන්දියාවේ නවදිල්ලි අගනුවර රෝහල්වල පවතින අර්බුදකාරී තත්වය හමුවේ කොරෝනා සත්කාර සේවා හා දැඩි සත්කාර ඒකක පවත්වාගෙන යාමට ප්‍රාන්ත රජය හමුදාවේ සහය ඉල්ලා තිබෙනවා.\nමේ අතර කොවැක්ස් පහසුකම යටතේ අඩු ආදායම්ලාභී රටවලට එන්නත් ලබාදීම සඳහා ඇමරිකානු ඩොලර් බිලියන 45 ක අමතර මුදලක් අවශ්‍ය බව ලෝක සෞඛ්‍ය සංවිධානය ප්‍රකාශ කර තිබෙනවා.\nඑහි ප්‍රධානී ටෙඩ්‍රොස් ඇඩනම් ග්බ්‍රියෙසස් ප්‍රකාශ කළේ ලොව පුරා අඩු ආදායම්ලාභී රටවලට මේ වනවිටත් එන්නත් මිලියන 49 කට අධික ප්‍රමාණයක් බෙදාහැර ඇති බවයි.",
       "URL": "https://www.hirunews.lk/270365/ඉන්දියාවේ-ආසාදිතයන්-දෙකෝටිය-පනී",
       "Category": "Local News",
       "Parent URL": "https://www.hirunews.lk/local-news.php?pageID=1977"
}