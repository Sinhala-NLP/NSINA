{
       "Source": "hirunews",
       "Timestamp": "Wednesday, 04 August 2021 - 13:24",
       "Headline": "ඉෂාලිනී මියගිය බොරැල්ලේ පිහිටි රිෂාඩ්ගේ නිවසෙහි CCTV කැමරා පරීක්ෂාවට (වීඩියෝ)",
       "News Content": "මෙහෙකාර සේවයේ යෙදී සිටියදී ඉෂාලිනී ජූඩ් දැරිය පිළිස්සී මිය යාමේ සිද්ධියට අදාළව හිටපු අමාත්‍ය රිෂාඩ් බදියුදීන්ගේ නිවසේ පිහිටි සී.සී.ටී.වී. කැමරා පද්ධතිය අද පොලිස් සමීප රූප ආවේක්ෂණ කැමරා කොට්ඨාශය පරීක්ෂාවට ලක් කළා.\nආරක්ෂක කැමරා ස්ථාපිත කර ඇති ස්ථාන සහ ඒවායේ ක්‍රියාකාරීත්වය සම්බන්ධයෙන් එම කොට්ඨාශයේ නිලධාරීන් විසින් මෙහිදී විමර්ශනයට ලක් කර තිබෙනවා.\nමේ අතර, දැරිය මිය යාමේ සිද්ධියට අදාළව සාධාරණ පරීක්ෂණයක් ඉල්ලා අදත් වතුකරයේ ස්ථාන කිහිපයක විරෝධතා පැවැත්වුණා.\nඑමෙන්ම, රිෂාඩ් බදියුදීන් මන්ත්‍රීවරයා අත්අඩංගුවට ගෙන රදවාගෙන සිටීම සම්බන්ධයෙන් ආණ්ඩු පක්ෂයේ හා විපක්ෂයේ මන්ත්‍රීවරුන් අතර ඇති වූ සංවාදයක් හේතුවෙන් පාර්ලිමේන්තුවේ අද උණුසුම් තත්ත්වයක් ඇති වුණා.\nඑම අවස්ථාවේදී ජනාධිපති ගෝඨාභය රාජපක්ෂ ද පාර්ලිමේන්තුවේ අසුන්ගෙන සිටියා.",
       "URL": "https://www.hirunews.lk/278839/ඉෂාලිනී-මියගිය-බොරැල්ලේ-පිහිටි-රිෂාඩ්ගේ-නිවසෙහි-cctv-කැමරා-පරීක්ෂාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1775"
}