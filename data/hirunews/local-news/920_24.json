{
       "Source": "hirunews",
       "Timestamp": "Tuesday, 23 August 2022 - 11:05",
       "Headline": "අධ්‍යාපන විද්‍යා පීඨ පුහුණු සිසුන් සඳහා ණය ආධාර ක්‍රමයක්",
       "News Content": "ජාතික අධ්‍යාපන විද්‍යා පීඨ මඟින් උසස් පෙළ සමතුන් සඳහා අවුරුදු දෙකක ආයතනික පුහුණුවක් ද එක් අවුරුද්දක සීමාවාසික පුහුණුවක් ද වශයෙන් ගුරු පුහුණුවක් මේ වන විටත් ලබා දෙයි.\nවසරක සීමාවාසික පුහුණු කාලය තුළ නේවාසික පහසුකම් ජාතික අධ්‍යාපන විද්‍යාපීඨ මඟින් සපයන්නේ නෑ.\nඑබැවින් නවාතැන් පහසුකම් හා ගමනාගමන පහසුකම් ශිෂ්‍යයන් ම දැරිය යුතු වනවා.\nදැනට ශිෂ්‍යයන් සඳහා ජාතික අධ්‍යාපන විද්‍යාපීඨ මඟින් සපයන රුපියල් 5,000ක මුදල ඒ සඳහා ප්‍රමාණවත් නො වන බව යි වාර්තා වන්නේ.\nදැනට ගෙවනු ලබන රුපියල් 5,000 දීමනාවට අමතර ව මසකට උපරිම වශයෙන් තවත් රුපියල් 10,000ක මූල්‍යමය ප්‍රතිපාදනයක් සහන පොලී පදනම මත රාජ්‍ය බැංකුවක් මඟින් ලබා ගැනීමට හැකි වන පරිදි යි මෙම යෝජනාව ක්‍රියාත්මක වීමට නියමිත ව ඇත්තේ.\nඒ සඳහා අවශ්‍ය පියවර ගැනීම සඳහා අධ්‍යාපන අමාත්‍යවරයා විසින් ඉදිරිපත් කරන ලද යෝජනාවට අමාත්‍ය මණ්ඩල අනුමැතිය ලැබී තිබෙනවා.",
       "URL": "https://www.hirunews.lk/313502/අධ්‍යාපන-විද්‍යා-පීඨ-පුහුණු-සිසුන්-සඳහා-ණය-ආධාර-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=920"
}