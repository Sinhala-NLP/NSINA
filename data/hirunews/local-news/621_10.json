{
       "Source": "hirunews",
       "Timestamp": "Thursday, 05 January 2023 - 12:57",
       "Headline": "බසවක්කුලම වැව් තාවුල්ල වැනසුවේ කවු ද? (වීඩියෝ)",
       "News Content": "ඓතිහාසික අනුරාධපුර පූජා නගරයේ බසවක්කුලම වැව් තාවුල්ලේ ඇති දැවැන්ත වෘක්ෂයන් එහි අනන්‍යතාව මෙන්ම සුන්දරත්වය විදහාපාන ප්‍රධානත ම අංගයක්.\nනමුත් මේ වනවිට එම ගස් කපා දමා දැවැන්ත පාරිසරික හානියක් සිදු කිරීම ප්‍රදේශවාසීන්ගේ දැඩි විරෝධයටද හේතු වී තිබෙනවා.\nඅනුරාධපුර බසවක්කුලම වැව් තාවුල්ල වටා පිහිටා ඇති විශාල වෘක්ෂයන් හේතුවෙන් රුවන්වැලිසෑය ඇතුළු ප්‍රදේශවල පාරිසරික සුන්දරත්වයට නොමඳ වටිනාකමක් එක් කෙරුණා.\nකෙසේ වෙතත් එම ස්වභාව සෞන්දර්යය විනාශ කරමින් දැවැන්ත වෘක්ෂයන් බිම හෙළා ඇති අයුරුයි මේ.\nජනතාව පවසන්නේ මැරුණු ගස් කපා දැමීමේ මුවාවෙන් අනෙකුත් ගස්ද කපා විනාශ කිරීමේ කූට ව්‍යාපාරයක් දියත් වන බවයි.",
       "URL": "https://www.hirunews.lk/324341/බසවක්කුලම-වැව්-තාවුල්ල-වැනසුවේ-කවු-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=621"
}