{
       "Source": "hirunews",
       "Timestamp": "Friday, 15 April 2022 - 13:02",
       "Headline": "ගාලු මුවදොර විරෝධයට සතියයි (වීඩියෝ)",
       "News Content": "කොළඹ - ගාලු මුවදොර ඇරඹි ජනතා විරෝධතාවට අදට සතියක් සපිරෙනවා.\nවිරෝධතා භූමියේ රැය පහන් කිරීම සඳහා ඊයේ අලුත් අවුරුදු දින රාත්‍රියේත් විශාල ජන සහභාගීත්වයක් දක්නට ලැබුණා.\nඅද පෙරවරුවේද ජනාධිපති කාර්යාලය අසළ විරෝධතා සහ අදහස් දැක්වීම් පැවති බවයි හිරු වාර්තාකරු සඳහන් කළේ.\nවිරෝධතාවට එක්ව සිටින පිරිස් වෙනුවෙන් වෛද්‍ය කඳවුරු, පුස්තකාල ආදී ස්වේච්ඡා සේවා අදත් ක්‍රියාත්මක යි.\nවිරෝධතා භූමියේ එකතුවන කසළ නිසි පරිදි එක් රැස් කර ප්‍රතිචක්‍රීකරණය කිරීම සඳහා යොමු කිරීමට යි එහි සිටින ස්වේච්ඡා කණ්ඩායම් කටයුතු කර ඇත්තේ.\nමේ අතර පාස්කු ඉරිදා ත්‍රස්ත ප්‍රහාරයේ වින්දිතයින්ට යුක්තිය ඉල්ලා සහ රට තුළ පවතින වර්තමාන ගැටළුවලට සාධාරණය ඉල්ලා හිටපු ක්‍රිකට් ක්‍රීඩක ධම්මික ප්‍රසාද් අද පෙරවරුවේ එම විරෝධතා භූමියේදී පැය විසි හතරක සත්‍යග්‍රහයක් ආරම්භ කළා.",
       "URL": "https://www.hirunews.lk/301996/ගාලු-මුවදොර-විරෝධයට-සතියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1229"
}