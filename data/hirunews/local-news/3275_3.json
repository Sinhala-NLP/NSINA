{
       "Source": "hirunews",
       "Timestamp": "Saturday, 29 June 2019 - 19:44",
       "Headline": "සියොන් දේවස්ථානයේ ප්‍රතිසංස්කරණ නත්තලට පෙර අවසන් කරන බව අගමැති කියයි",
       "News Content": "පාස්කු ඉරිදා ත්‍රස්ත ප්‍රහාරයට ලක්වූ මඩකලපුව සියොන් දේවස්ථානයේ ප්‍රතිසංස්කරණ කටයුතු නත්තලට පෙර නිම කර නත්තල් දේව මෙහෙය පැවැත්වීම සදහා අවකාශ සලසා දෙන බව අග්‍රාමාත්‍ය රනිල් වික්‍රමසිංහ පවසනවා.\nඑම දේවස්ථානයේ නිරීක්ෂණ චාරිකාවකට අද එක්වෙමින් අග්‍රාමාත්‍යවරයා මේ බව කියා සිටියා.\nඅග්‍රාමාත්‍යවරයා එහිදී කියාසිටියේ පාස්කු ප්‍රහාරයෙන් දෙමව්පියන් මියගිය දරුවන් 33 දෙනෙකු රැකබලා ගැනීම සඳහා භාරකාර අරමුදලක් පිහිටුවන බව අග්‍රාමාත්‍ය රනිල් වික්‍රමසිංහ මහතා මෙහිදී සඳහන් කළා.\nඅග්‍රාමාත්‍ය රනිල් වික්‍රමසිංහ මහතා අද පෙරවරුවේ අප්‍රේල් 21 වැනිදා ත්‍රස්ත ප්‍රහාරයට ලක්වූ මඩකලපුව සියොන් දේවස්ථානය වෙත පැමිණියා.\nයුද හමුදාව විසින් මෙම දේවස්ථානයේ ප්‍රතිසංස්කරණ කටයුතු සිදුකරන ආකාරය නිරීක්ෂණය කළ අග්‍රාමාත්‍යවරයා අනතුරුව මාධ්‍ය වෙත අදහස් පළ කළා.",
       "URL": "https://www.hirunews.lk/219350/සියොන්-දේවස්ථානයේ-ප්‍රතිසංස්කරණ-නත්තලට-පෙර-අවසන්-කරන-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3275"
}