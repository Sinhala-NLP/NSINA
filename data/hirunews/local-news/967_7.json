{
       "Source": "hirunews",
       "Timestamp": "Thursday, 04 August 2022 - 7:56",
       "Headline": "අත්අඩංගුවට ගත් ජෝශප් ස්ටාලිං අද අධිකරණයට",
       "News Content": "ලංකා ගුරු සංගමයේ ලේකම් ජොශප් ස්ටාලිං අත්අඩංගුවට ගෙන තිබෙනවා.\nඊයේ (03) මොහු මෙලෙස අත්අඩංගුවට ගෙන ඇත්තේ, පසුගිය මැයි 28 වන දා ලංකා බැංකු මාවතේ පැවති විරෝධතාවක් අතරතුර අධිකරණ නියෝග කඩ කිරීම සම්බන්ධයෙන්.\nමොහු අද කොටුව මහේස්ත්‍රාත් අධිකරණයට ඉදිරිපත් කිරීමට නියමිත යි.\nගාලුමුවදොර පිටිය හා ඊට ආසන්න ප්‍රදේශවල නීතියට පටහැනි ව රැඳී සිටින සියලු පුද්ගලයන් ලබන සිකුරා දා පස්වරු 5ට පෙර ඉන් ඉවත් විය යුතු බව පොලිස් මූලස්ථානය පවසනවා.\nනිවේදනයක් නිකුත් කරමින් පොලිස් මාධ්‍ය ප්‍රකාශක කාර්යාලය සඳහන් කළේ, නාගරික සංවර්ධන අධිකාරියට අයත් භූමි කොටසේ අනවසරයෙන් කරන ලද ඉදිකිරීම් සහ බෝග වගා කිරීම් වහා ඉවත් කර ගත යුතු බව යි.",
       "URL": "https://www.hirunews.lk/311835/අත්අඩංගුවට-ගත්-ජෝශප්-ස්ටාලිං-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=967"
}