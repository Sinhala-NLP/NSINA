{
       "Source": "hirunews",
       "Timestamp": "Thursday, 13 July 2017 - 7:39",
       "Headline": "නියඟයෙන් ලක්ෂ 9 කට පීඩා, ඔක්තෝම්බරයෙන් පසු වැසි අපේක්ෂාවෙන්",
       "News Content": "වියලි කාලගුණය පවතින ප්‍රදේශවලට ඔක්තෝම්බර් මාසය එළඹීමත් සමග වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nදැනට පවතින වියලි කාලගුණ තත්ත්වය සම්බන්ධයෙන් හිරු ප්‍රවෘත්ති අංශය කළ විමසීමකදියි එම දෙපාර්තමේන්තුවේ අනාවැකිකරණ අංශයේ අධ්‍යක්‍ෂ අතුල කරුණානායක මේ බව කියා සිටියේ.\nදිස්ත්‍රික්ක 13 කට බලපා ඇති වියලි කාලගුණය හේතුවෙන් පවුල් දෙලක්ෂ 77 009 කට අයත් පුද්ගලයින් 9 ලක්ෂ 60 517 දෙනෙකු පීඩාවට පත්ව සිටිනවා.\nවියලි කාලගුණය හේතුවෙන් ත්‍රිකුණාමලය, මඩකලපුව, මන්නාරම, යාපනය, වවුනියාව, කිලිනොච්චිය, කුරුණෑගල, පුත්තලම, අනුරාධපුරය, පොළොන්නරුව යන දිස්ත්‍රික්කවලට දැඩි බලපෑම් එල්ලවී ඇති බවයි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/165754/නියඟයෙන්-ලක්ෂ-9-කට-පීඩා-ඔක්තෝම්බරයෙන්-පසු-වැසි-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4424"
}