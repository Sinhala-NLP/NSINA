{
       "Source": "hirunews",
       "Timestamp": "Friday, 10 April 2020 - 16:54",
       "Headline": "දැරියක් අපයෝජනයේ සැකකාර තණමල්විල ප්‍රාදේශීය සභා මන්ත්‍රීගේ පොහොට්ටු සාමාජිකත්වය අහෝසි කරයි",
       "News Content": "සෙවණගල - කිරිඉබ්බන්ආර ප්‍රදේශයේදී 13 හැවිරිදි දැරියක් අපයෝජනයට ලක් කිරීමේ සිද්ධියට අදාළව රක්ෂිත බන්ධනාගාර ගත කර සිටින තණමල්විල ප්‍රාදේශීය සභාවේ මන්ත්‍රීවරයාගේ පක්ෂ සාමාජිකත්වය අහෝසි කළ බව ශ්‍රී ලංකා පොදුජන පෙරමුණ පවසනවා.\nඑහි ප්‍රධාන ලේකම් නීතිඥ සාගර කාරියවසම් නිවේදනයක් නිකුත් කරමින් සඳහන් කළේ ඔහුට විනය පරීක්ෂණයක් සිදුකර පක්ෂයෙන් නෙරපීමට ද කටයුතු කරන බවයි.\nසිද්ධිය සම්බන්ධයෙන් මෙම මන්ත්‍රීවරයා ඇතුළු 5 දෙනෙකු මේ මස 16 වනදා දක්වා රක්ෂිත බන්ධනාගාර ගත කරනු ලැබුවා.\nඒ, ඊයේ ඇඹිලිපිටිය මහේ්ස්ත්‍රාත්වරිය හමුවට ඔවුන් ඉදිරිපත් කිරීමෙන් අනතුරුවයි.\nමව සහ පියා වෙන්ව ජීවත්ව ඇති අතර, දැරිය මවගේ රැකවරණය යටතේ පසුවූ බවයි වාර්තා වන්නේ.\nපසුගිය දිනක සැකකාර ප්‍රාදේශීය සභා මන්ත්‍රීවරයා ඇතුළු 5 දෙනෙකු විසින් දැරිය අපයෝජනයට ලක් කර තිබුණා.",
       "URL": "https://www.hirunews.lk/238347/දැරියක්-අපයෝජනයේ-සැකකාර-තණමල්විල-ප්‍රාදේශීය-සභා-මන්ත්‍රීගේ-පොහොට්ටු-සාමාජිකත්වය-අහෝසි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2804"
}