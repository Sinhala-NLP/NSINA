{
       "Source": "hirunews",
       "Timestamp": "Saturday, 29 January 2022 - 17:54",
       "Headline": "මෝදි රජය ඔත්තු බැලීමේ ඊශ්‍රායල මෘදුකාංගය මිලදී ගත් බවට හෙළිදරව්වක්",
       "News Content": "නරේන්ද්‍ර මෝදි රජය විසින් ඊශ්‍රායලයෙන් පෙගසස් ඔත්තු බැලීමේ මෘදුකාංගය 2017 වසරේදී මිලදී ගෙන ඇති බව නිව්යෝක් ටයිම්ස් පුවත්පත හෙළිදරව් කළා.\nඒ පිළිබඳ ඉමහත් ආන්දෝලනයක් පසුගිය වසරේ ඇතිවූයේ මෘදුකාංගය, මාධ්‍යවේදීන්, මානව හිමිකම් ක්‍රියාකාරින්, දේශපාලනඥයන් ඇතුළු පුද්ගලයන්ගේ දුරකථනවලට සම්බන්ධ වී ඔත්තු බැලීම සඳහා යොදා ගත් බවට හෙළිදරව් වීම නිසයි.\nනිව්යෝක් ටයිම්ස් පුවත්පත සඳහන් කළේ 2018 වසරේ ඉන්දියාව සහ ඊශ්‍රායලය අතර ඇති වූ ඩොලර් බිලියන 2 ක් වටිනා නවීන අවි ගණුදෙනුවට මිසයිල පද්ධති මෙන්ම පෙගසස් මෘදුකාංගය ද අයත් වූ බවයි.\nමෝදි රජය මගින් මෙම මෘදුකාංගය විපක්ෂයේ ඔත්තු බැලීම සඳහා යොදා ගත් බවට චෝදනා කරන කොංග්‍රස් පක්ෂ නායක රාහුල් ගාන්ධි එය හැඳින්වූයේ රාජද්‍රෝහී ක්‍රියාවක් ලෙසයි.",
       "URL": "https://www.hirunews.lk/295595/මෝදි-රජය-ඔත්තු-බැලීමේ-ඊශ්‍රායල-මෘදුකාංගය-මිලදී-ගත්-බවට-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1388"
}