{
       "Source": "hirunews",
       "Timestamp": "Sunday, 04 July 2021 - 6:29",
       "Headline": "ගල්කිස්සේදී දැරියක අලෙවි කිරීමට දැන්වීම් පළ කළ වෙබ් අඩවියේ හිමිකරු අත්අඩංගුවට (වීඩියෝ)",
       "News Content": "අවුරුදු 15 ක දැරියක් අන්තර්ජාලය හරහා ලිංගික කටයුතුවලට අලෙවි කිරීමේ සිද්ධිය සම්බන්ධයෙන් තවත් පුද්ගලයින් දෙදෙනෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ එම දැරිය අලෙවි කිරීම සඳහා දැන්වීම් පළ කළ වෙබ් අඩවියේ හිමිකරු සහ එහි මුදල් පාලකවරයායී.\nඅපරාධ පරීක්ෂණ දෙපාර්තමේන්තුව අද මෙම සැකකරුවන් දෙදෙනා අත්අඩංගුවට ගත් අතර, ඔවුන් 45 සහ 43 හැවිරිදි පානදුර සහ පිලියන්දල ප්‍රදේශවල පදිංචිකරුවන්.\nසිද්ධිය සම්බන්ධයෙන් තවත් පුද්ගලයින් 16 දෙනෙකු අත්අඩංගුවට ගැනීමට නියමිත බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ.\nමෙම සිද්ධිය සම්බන්ධයෙන් පෙරේදා දිනයේදී තවත් සැකකරුවන් 05 දෙනෙකු අත්අඩංගුවට ගත්තා.\nඒ අතර නැවක කපිතාන්වරයෙකු සහ බලංගොඩ ප්‍රදේශයේ මැණික් ව්‍යාපාරිකයෙකුද වූ අතර, ඒ අනුව සිද්ධිය සම්බන්ධයෙන් අත්අඩංගුවට ගෙන ඇති පුද්ගලයින් සංඛ්‍යාව 28 ක්.",
       "URL": "https://www.hirunews.lk/276006/ගල්කිස්සේදී-දැරියක-අලෙවි-කිරීමට-දැන්වීම්-පළ-කළ-වෙබ්-අඩවියේ-හිමිකරු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1843"
}