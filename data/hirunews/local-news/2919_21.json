{
       "Source": "hirunews",
       "Timestamp": "Monday, 03 February 2020 - 20:46",
       "Headline": "ඩිව් ගුණසේකරගෙන් හෙළිදරව්වක්",
       "News Content": "2015 ප්‍රශ්නගත භාණ්ඩාගාර බැඳුම්කර නිකුත් කිරීමේ ක්‍රමවේදය සිදුකිරීමට හිටපු අගමැති රනිල් වික්‍රමසිංහ තමන්ට උපදෙස් දුන් බව හිටපු මහ බැංකු අධිපති අර්ජුන් මහේන්ද්‍රන් කෝප් කමිටුවේදී සාක්ෂි දෙමින් පිළිගත් බව එවක කෝප් කමිටු සභාපති ඩිව් ගුණසේකර මහතා පවසනවා.\nකොළඹදී පැවති ප්‍රවෘත්ති සාකච්ඡාවට එක්වෙමින් ඒ මහතා වැඩිදුරටත් කියා සිටියේ කෙසේ වෙතත් පසුගිය රජය එම සාක්ෂි සටහන් කොමිෂන් සභාවට යොමු නොකළ බවයි.\nමේ අතර, ශ්‍රී ලංකා පොදුජන පෙරමුණු ප්‍රවෘත්ති සාකච්ඡාවේදී ද මහ බැංකු බැඳුම්කර ගනුදෙනුව සම්බන්ධයෙන් අදහස් පළ වුණා.",
       "URL": "https://www.hirunews.lk/233652/ඩිව්-ගුණසේකරගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=2919"
}