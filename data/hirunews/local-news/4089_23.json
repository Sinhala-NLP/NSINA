{
       "Source": "hirunews",
       "Timestamp": "Wednesday, 07 February 2018 - 11:57",
       "Headline": "පුද්ගලයෙකුට දිවි අහිමි කළ බත්තරමුල්ලේ මාරාන්තික අනතුර",
       "News Content": "බත්තරමුල්ල මංසන්දියේ දී ඊයේ (06) අලුයම සිදුවූ අනතුරකින් පුද්ගලයෙකු මියගොස් තිබෙනවා.\nඅනතුරෙන් මියගොස් ඇත්තේ වයස අවුරුදු 65ක් පමණ පුද්ගලයෙක් බවයි තලංගම පොලිසිය පැවසුවේ.\nමාර්ගය හරහා මාරුවන පුද්ගලයා මාර්ගයේ පැමිණෙන මෝටර් රථයක ගැටෙන අතර අනතුර සිදුවීමෙන් පසු මෝටර් රථයේ රියදුරු එම ස්ථානයෙන් පලා යනවා.\nඅනතුරට පත් පුද්ගලයා තුවාල ලබා මාර්ගයේ වැටී සිටින අවස්ථාවේ පැමිණෙන ජීප් රථයක් නැවතත් ඔහුව යටකරගෙන යනවා.\nමිය ගිය පුද්ගලයාගේ අනන්‍යතාවය තවමත් තහවුරුකර ගැනීමට නොහැකි වූ බවයි තලංගම පොලිසිය වැඩිදුරටත් පවසා සිටියේ.\nඅනතුර සිදුකළ මෝටර් රථය සහ එහි රියදුරු සොයා පොලිස් පරීක්ෂණ ආරම්භ කර තිබෙනවා.",
       "URL": "https://www.hirunews.lk/183105/පුද්ගලයෙකුට-දිවි-අහිමි-කළ-බත්තරමුල්ලේ-මාරාන්තික-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4089"
}