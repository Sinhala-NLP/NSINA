{
       "Source": "hirunews",
       "Timestamp": "Thursday, 30 June 2022 - 14:07",
       "Headline": "ලිට්‍රෝ ගෑස්  මෙට්‍රික් ටොන් 100,000ක් ගන්න ගිවිසුම් අත්සන් කෙරේ",
       "News Content": "ලිට්‍රෝ සමාගම LP ගෑස් මෙට්‍රික් ටොන් 100,000ක් ලබාගැනීමට අද(30) ගිවිසුම් අත්සන් කරනු ලැබුවා .\nමෙම ගෑස් මෙට්‍රික් ටොන් 100,000 තොගයේ වටිනාකම අමෙරිකානු ඩොලර් මිලියන 90ක් වන අතර ඒ සඳහා ලෝක බැංකුව විසින් ඩොලර් මිලියන 70ක් සපයනු ලබනවා.\nඉතිරි ඩොලර් මිලියන 20 සපයන්නේ ලිට්‍රෝ සමාගම විසින්.\nමෙම ගෑස් තොගය මාස හතරක පමණ කාලයක පරිභෝජනය සඳහා මෙරටට සෑහෙන බවයි වාර්තා වන්නේ.\nගැස් තොගයෙන් 70%ක් ගෘහස්ථ පාරිභෝගිකයන් වෙත ලබා දෙනු ඇති අතර ඉන් කිලෝග්‍රෑම් 12.5 සිලින්ඩර මිලියන 5 ක්, කිලෝග්‍රෑම් 5 සිලින්ඩර මිලියන 1 ක් සහ කිලෝග්‍රෑම් 2.5 සිලින්ඩර මිලියන1 ක් ලබා ගැනීමට ඇස්තමේන්තු කර තිබෙනවා.\nඉතිරි 30% වාණිජ භාවිතය සඳහා ලබා දීමට නියමිතයි.\nතව ද, ඩොලර් මිලියන 20 ක වියදමින් ලිට්‍රෝ සමාගම විසින් ලබා ගන්නා ලද LPG ටොන් 33,000 ක මූලික තොගයක් ජූලි මස මුල් සතිය වන විට ශ්‍රී ලංකාවට පැමිණෙන අතර ඒ වහාම බෙදා හැරීම් කටයුතු කිරීමට නියමිතයි.\nලිට්‍රෝ සමාගම මුදල් අමාත්‍යාංශය යටතේ ඇති ආයතනයක්.",
       "URL": "https://www.hirunews.lk/308628/ලිට්‍රෝ-ගෑස්-මෙට්‍රික්-ටොන්-100000ක්-ගන්න-ගිවිසුම්-අත්සන්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1057"
}