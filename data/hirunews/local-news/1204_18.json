{
       "Source": "hirunews",
       "Timestamp": "Thursday, 28 April 2022 - 17:01",
       "Headline": "පාර්ලිමේන්තුවේ බොහෝ වෙනස්කම් සිදුවිය හැකි බව අමරවීර කියයි (වීඩියෝ)",
       "News Content": "ඉදිරියේදී පාර්ලිමේන්තුවේ බොහෝ වෙනස්කම් විය හැකි බව පාර්ලිමේන්තු මන්ත්‍රී මහින්ද අමරවීර පවසනවා.\nඅද පෙරවරුවේ කථානායකවරා සමග පැවති පක්ෂ නායක රැස්වීමෙන් අනතුරුව මාධ්‍යයට අදහස් දක්වමිනුයි මන්ත්‍රීවරයා මේ බව සදහන් කළේ.\nසර්ව පාක්ෂික රජයක් බිහි කිරීමෙන් අනතුරුව කතානායකවරයා වෙනස්වන්නේදැයි මාධ්‍යවේදීන් සිදු කළ ප්‍රශ්න කිරීම්වලට පිළිතුරු දෙමින් මහින්ද අමරවීර මහතා මේබව කියා සිටියා.\nකෙසේවෙතත් සර්ව පාක්ෂික රජයක් නිර්මාණය කළ ද වර්තමානයේ ජනතාව මුහුණ දෙන ගැටලුවලට ක්ෂණික විසඳුම්නො ලැබෙන බවයි ඔහු පෙන්වා දුන්නේ.\nසර්ව පාක්ෂික රජයක් නිර්මාණය කරන්නේ නම් ඊට පාර්ලිමේන්තුව නියෝජනය කරන සියලු පක්ෂ එක්විය යුතු බව ද මහින්ද මන්ත්‍රීවරයා ප්‍රකාශ කළා.\nමේ අතර විදුලි බිල වැඩි වීම සම්බන්ධයෙන් අද පැවති පක්ෂ නායක රැස්වීමේදී සාකච්ඡාවට ලක්වූ බව මහින්ද අමරවීර කියාසිටියා.\nමෙම අවස්ථාවේ විදුලි බිල වැඩිවීම ජනතාවට එය අසීරුතාවක් වුව ද විදුලි බල මණ්ඩලයට ද මේ අවස්ථාවේ පාඩුවක් සිදුවන බවයි ඔහු පෙන්වා දුන්නේ.\nමේ අතර පක්ෂ 11 මන්ත්‍රී කණ්ඩායමේ විශේෂ හමුවක් අද පස්වරුවේ පැවැත්වීමට නියමිත අතර හෙට ජනාධිපතිවරයා සමග පැවැත්වෙන සාකච්ඡාව සදහා සහභාගි වීම සම්බන්ධයෙන් එහිදී තීරණය කරන බවද මහින්ද අමරවීර මහතා අවධාරණය කළා.",
       "URL": "https://www.hirunews.lk/303019/පාර්ලිමේන්තුවේ-බොහෝ-වෙනස්කම්-සිදුවිය-හැකි-බව-අමරවීර-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1204"
}