{
       "Source": "hirunews",
       "Timestamp": "Friday, 24 March 2017 - 12:23",
       "Headline": "ඒඩ්ස් හැරුණු විට වැඩිම මරණ සංඛ්‍යාවක් සිදුවන රෝගය හඳුනා ගනී",
       "News Content": "මේ වන විට ලෝක ජනගහණයෙන් හතරෙන් තුනකට පමණ ක්ෂය රෝග කාරක බික්ටීරියාව ආසාදීත වී ඇති බව නවතම වෛද්‍ය වාර්තාවලින් සනාථවී තිබෙනවා.\nබෝවන රෝග මත සිදුවන මරණ සලකා බැලිමේදී ඒඩ්ස් මඟින් සිදු වන මරණවලින් අනතුරුව වැඩිම මරණ සංඛ්‍යාවක් සිදු වන්නේ ක්ෂය රෝගය හේතුවෙන් බවයි එම වාර්තාවල සඳහන් වන්නේ.\nමෙරට ජනගහණයෙන් ලක්ෂ 65කට පමණ ක්ෂය රෝග කාරක බැක්ටිරියාව ආසාදනය වී ඇති අතර පසුගිය වසර වන විට රෝගින් 13,000ක් පමණ මෙරටින් හදුනාගෙන තිබෙනවා.\nමේ  අතර “එක්වෙමු  - ක්ෂය රෝගය දුරලමු“ යන තේමාව යටතේ මෙවර ක්ෂය රෝග දිනය සැමරීමට කටයුතු යොදා ඇති බව වර්තාවනවා.\nක්ෂය රෝගය වැලැක්විම සම්බන්ධයෙන් සෞඛ්‍ය අමාත්‍යාංශයේ වැඩසටහන් රාශියක් ක්‍රියාවට නංවා ඇති අතර ක්ෂය රෝගය පිළිබඳ ජාතික උත්සවය සෞඛ්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් අද කළුතරදී පැවැත් වීමට නියමිතයි.",
       "URL": "https://www.hirunews.lk/157616/ඒඩ්ස්-හැරුණු-විට-වැඩිම-මරණ-සංඛ්‍යාවක්-සිදුවන-රෝගය-හඳුනා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4598"
}