{
       "Source": "hirunews",
       "Timestamp": "Tuesday, 07 March 2023 - 13:33",
       "Headline": "රියදුරු හිඟයෙන් අදත් දුම්රිය 14 ක් අවලංගුයි",
       "News Content": "රියදුරු හිඟය හේතුවෙන් අදත් (07) දුම්රිය ගමන්වාර 14ක් අවලංගු වන බව දුම්රිය ස්ථානාධිපති සංගමය පවසනවා.\nමේ අතර, ප්‍රවාහන අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන්, දුම්රිය පාලනාධිකාරිය සහ සංගම් කිහිපයක් අතර අද (07) පෙරවරුවේ සාකච්ඡාවක් ද පැවැත්වුණා.\nඑහිදී රාජ්‍ය සේවා කොමිෂන් සභාවේ පත් කිරීම් ප්‍රමාදය සම්බන්ධයෙන් සාකච්ඡා වී ඇති අතර, ඒ පිළිබඳ ගැටලුව අමාත්‍ය මණ්ඩලයට ඉදිරිපත් කරන බව ප්‍රවාහන අමාත්‍යවරයා ප්‍රකාශ කර තිබෙනවා.\nදැනට පවතින රියදුරු හිගය හේතුවෙන් ඊයේ (07) දිනයේ දී ද දුම්රිය ගමන්වාර 29ක් අවලංගු කෙරුණා.\nමෙම තත්ත්වය මතයි විශ්‍රාමික රියදුරන් කොන්ත්‍රාත් පදනම මත බඳවා ගැනීම සඳහා වන ඉල්ලීම රාජ්‍ය සේවා කොමිෂන් සභාව වෙත දුම්රිය දෙපාර්තමේන්තුව ඉදිරිපත් කළේ.",
       "URL": "https://www.hirunews.lk/329233/රියදුරු-හිඟයෙන්-අදත්-දුම්රිය-14-ක්-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=492"
}