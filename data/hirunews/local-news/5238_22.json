{
       "Source": "hirunews",
       "Timestamp": "Tuesday, 22 December 2015 - 17:17",
       "Headline": "දළ ඇතයි අලි පැටවයි මරා දාලා (ඡායාරූප)",
       "News Content": "කැකිරාව දයාගම ප්‍රදේශයේදී සහ මිහින්තලේ ප්‍රදේශයේදී වන අලින් දෙදෙනෙකු ඝාතනය කර තිබෙනවා.\nදයාගම වළගම්බාහුව ප්‍රදේශයේදී බඩ ඉරිගු හේනක ආරක්ෂාවට ඇද තිබු අනවසර විදුලි කම්බියක ගැටීමෙන් දළ ඇතෙකු මියගොස් ඇති බවයි අප වාර්තාකරු සඳහන් කලේ.\nඅද අලුයම 2 ට පමණ හේනට ඇතුලුවීමට උත්සාහ කිරීමේදී හොඩය විදුලි කම්බියේ ගැටීමෙන් ඇතා මරණයට පත්ව ඇති බව වනජීවී නිලධාරීන් ප්‍රකාශ කලා.\nමීට පෙර ද අදාළ බඩ ඉරිගු හේනේ ආරක්ෂාවට ඇද තිබු විදුලි කම්බියක ගැටී ඇතකු මියගොස් ඇතැයි සඳහන්.\nමේ අතර මිහින්තලේ ප්‍රදේශයේදී ද වෙඩි තබා ඝාතනය කල අලි පැටවකුගේ සිරුරක් ද හමුවී තිබෙනවා.\n(ඡායාරූප) අතුල - අනුරාධපුර / තිසර සමල් - එප්පාවල",
       "URL": "https://www.hirunews.lk/122602/දළ-ඇතයි-අලි-පැටවයි-මරා-දාලා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5238"
}