{
       "Source": "hirunews",
       "Timestamp": "Friday, 11 December 2020 - 20:05",
       "Headline": "කොටදෙණියාවේ ගල්කොරියකට එරෙහිව විරෝධතා",
       "News Content": "ගම්පහ - කොටදෙණියාව ප්‍රදේශයේ කළුගල් කොරියකට අවසර ලබාදීමට භූවිද්‍යා හා පතල් කැණීම් කාර්යාංශය පියවර ගෙන ඇති බවට පවසමින් ප්‍රදේශවාසීන් අද (11) දියගම්පොල ප්‍රදේශයේදී විරෝධතාවක නිරතවුණා.\nඉකුත් මාසයක කාලය තුළ මෙම කළුගල් කොරිය හේතුවෙන් පුද්ගලයින් හයදෙනෙකු මියගොස් ඇති බවයි විරෝධතාකරුවන් ප්‍රකාශ කළේ.\nවිරෝධතාව පැවති ස්ථානයට භූ විද්‍යා හා පතල් කැණීම් කාර්යාංශයේ නිලධාරීන් ද පැමිණි අතර, එම අවස්ථාවේ උද්ඝෝෂණයට එක්ව සිටි පිරිස් සහ නිලධාරීන් අතර උණුසුම් සංවාදයක් ද ඇතිවුණා.",
       "URL": "https://www.hirunews.lk/256828/කොටදෙණියාවේ-ගල්කොරියකට-එරෙහිව-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=2280"
}