{
       "Source": "hirunews",
       "Timestamp": "Wednesday, 22 June 2016 - 19:10",
       "Headline": "ආණ්ඩුවට කල්ලියක බලපෑම්",
       "News Content": "ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන්ගෙන් ආණ්ඩුවට බලපෑමක් ඇති බව සම කැබිනට් ප්‍රකාශක අමාත්‍ය රාජිත සේනාරත්න අද පිළිගත්තා.\nකැබිනට් තීරණ දැනුම්දීමේ මාධ්‍ය හමුවට එක්වෙමින් ඔහු මේ බව  සඳහන් කළේ ආණ්ඩුවට එක්වන ඒකාබද්ධ විපක්ෂයේ මන්ත්‍රීවරුන් පිළිබඳව මාධ්‍යවේදීන් සිදුකළ ප්‍රශ්න කිරීමේදියි.\nමේ අතර අකුරේගොඩ ආරක්ෂක මූලස්ථානයේ ඉදිකිරීමේ ව්‍යාපෘතිය සඳහා  උපදේශක සමාගමක්  තෝරාගැනීමට කැබිනට් මණ්ඩලය ගෙන  ඇති තීරණය සම්බන්ධයෙන්ද අමාත්‍යවරයාගෙන් මාධ්‍යවේදීන් ප්‍රශ්න  කර සිටියා.\nඔහු එහිදී කියා සිටියේ රුපියල් මිලියන 600 ක් එහිදී අවභාවිත වී ඇති බවයි. ටෙන්ඩර් කැඳවීමකින් තොරව පසුගිය රජය අදාළ කටයුතු සිදුකර ඇති බවද අමාත්‍යවරයා සඳහන් කළා.",
       "URL": "https://www.hirunews.lk/136214/ආණ්ඩුවට-කල්ලියක-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=4995"
}