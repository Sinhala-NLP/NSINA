{
       "Source": "hirunews",
       "Timestamp": "Wednesday, 24 February 2016 - 17:14",
       "Headline": "රජිව් ගාන්ධි ඝාතන වරදකාරියට පැය 12 ක නිදහසක්",
       "News Content": "ඉන්දියාවේ හිටපු අගමැතිවරයකු වන රජිව් ගාන්ධි මහතා ඝාතනය සම්බන්ධයෙන් සිරගතව පසුවන නලිනි නැමැත්තියට පැය 12 ක නිදහසක් හිමිව තිබෙනවා.\nඒ මියගොස් සිටින තම පියාට අවසන් ගෞරවය දැක්වීම සඳහායි.\nඒ සඳහා අද පෙරවරු 8 සිට රාත්‍රී 8 දක්වා ඇයට නිදහස ලබාදීමටයි ඉන්දීය බන්ධනාගාර බලධාරීන් පියවර ගෙන ඇත්තේ.\nඒ නාලිනිගේ මව බන්ධනාගාර නිලධාරීන්ට යොමුකල අභියාචනයක් සලකා බැලීමෙන් පසුවයි.\nරජිව් ගාන්ධි ඝාතනය සම්බන්ධයෙන් සිරගතව පසුවන නාලිනිගේ පියා හිටපු පොලිස් පරීක්ෂකරවයකු ද වනවා.\nඅවමංගල්‍ය උත්සවයට නාලිනි සහභාගී වීම හේතුවෙන් ප්‍රදේශයේ ආරක්ෂාව ද දැඩි කර ඇතැයි සඳහන්.\n1991 වසරේ මැයි 21 වනදා රජිව් ගාන්ධි ඝාතනයෙන් මාසයකට පමණ පසුව නාලිනි පොලිස් අත්අඩංගුවට පත්වුනා.\nපසුව චෝදනා 16 ක් යටතේ ඇයට  එරෙහි නඩු විභාගය පැවැත්වුනු අතර එහිදී වරදකාරිය බවට පත්වු නාලිනි එල්ලා මරා දැමීමටයි අධිකරණය නියෝග කරනු ලැබුවේ.\nකෙසේවෙතත් පසුව එම දඩුවම ජීවිතාන්ත සිර දඩුවමක් බවට පත් කෙරුනේ කොන්ග්‍රස් පක්ෂ නායිකා සෝනියා ගාන්ධි නාලිනිට සමාව ලබාදීම හේතුවෙන්.",
       "URL": "https://www.hirunews.lk/127060/රජිව්-ගාන්ධි-ඝාතන-වරදකාරියට-පැය-12-ක-නිදහසක්",
       "Category": "Local News",
       "Parent URL": "https://www.hirunews.lk/local-news.php?pageID=5154"
}