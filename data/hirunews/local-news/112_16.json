{
       "Source": "hirunews",
       "Timestamp": "Wednesday, 09 August 2023 - 9:40",
       "Headline": "දේශපාලනය තුළ කාන්තා නියෝජනය ඉහළ නංවනවා - ජනපති මහනුවර උසස් බාලිකාවන්ට කියයි",
       "News Content": "දේශපාලනය තුළ කාන්තා නියෝජනය ඉහළ නැංවීමට අවශ්‍ය ප්‍රතිසංස්කරණ සිදු කරන බව ජනාධිපති රනිල් වික්‍රමසිංහ ප්‍රකාශ කළා.\nඒ, ජනාධිපති කාර්යාලය නැරඹීමට පැමිණි මහනුවර උසස් බාලිකා විද්‍යාලයේ ශිෂ්‍යාවක නැගූ පැනයකට පිළිතුරු දෙමින්.\nශිෂ්‍ය පාර්ලිමේන්තුව නියෝජනය කරන එම විද්‍යාලයේ සිසුවියන් 100 කට අධික පිරිසක් එහි පැමිණ තිබුණා.\nජනාධිපති කාර්යාලයේ ඉතිහාසය, එහි ව්‍යුහය සහ කාර්යභාරය මෙහිදී සිසුවියන්ට පැහැදිළි කළේ ජනාධිපතිවරයා විසින්.",
       "URL": "https://www.hirunews.lk/344183/දේශපාලනය-තුළ-කාන්තා-නියෝජනය-ඉහළ-නංවනවා-ජනපති-මහනුවර-උසස්-බාලිකාවන්ට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=112"
}