{
       "Source": "hirunews",
       "Timestamp": "Monday, 01 March 2021 - 16:31",
       "Headline": "තවත් කොරෝනා රෝගියෙක් පලායයි",
       "News Content": "දඹුල්ල රෝහලේ කොරෝනා වෛරසය ශරීරගත වී ප්‍රතිකාර ලබමින් සිට පැනගිය යාචකයකු සොයා සෝදිසි මෙහෙයුමක් අද (01) දින ආරම්භ කර ඇති බව දඹුල්ල පොලිසිය පවසනවා.\nදඹුල්ල නගරයේ ඇවිදිමින් සිගමනේ යෙදෙන යුවලක් ගිය මස (28) දින දඹුල්ල රෝහලට හදිසි අසනීප තත්වයක් නිසා ප්‍රතිකාර ලබාගැනීමට පැමිණ තිබෙනවා\nඒ අනුව ඔවුන්ට සිදුකරන ලද පී.සි.ආර්. පරීක්ෂණයකදී කොරෝනා වෛරසය අසාදනය වී ඇති බවටයි තහවුරු වීඇත්තේ.\nරෝහලේ විශේෂ ප්‍රතිකාර ඒකකයේ නේවාසිකව ප්‍රතිකාර ලබමින් සිටි පිරිමි පුද්ගලයා සිය බිරිද දමා රෝහලෙන් පැනගොස් ඇතිබව වෛද්‍ය අධිකාරිවරයා පොලිසියට දැනුම් දී තිබෙනවා.\nඒ අනුව පොලිසිය මේ වනවිට පලා ගිය පුද්ගලයා සොයා සෝදිසි මෙහෙයුමක් ආරම්භ කර තිබෙනවා.\nසප්පාන් චන්ද්‍රන් නමින් රෝහලට ඇතුළත් වී ඇති මොහුගේ ස්ථිර පදිංචියද මෙතෙක් සනාථ කර ගැනීමට නොහැකි වී ඇති බවයි පොලිසි සඳහන් කළේ.\nමේ සම්බන්ධයෙන් දඹුල්ල පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/264009/තවත්-කොරෝනා-රෝගියෙක්-පලායයි",
       "Category": "Local News",
       "Parent URL": "https://www.hirunews.lk/local-news.php?pageID=2117"
}