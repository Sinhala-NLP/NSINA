{
       "Source": "hirunews",
       "Timestamp": "Monday, 17 April 2023 - 16:32",
       "Headline": "පේරාදෙණිය ශික්ෂණ රෝහලේ සිව් නිවුන් දරු උපතක් (වීඩියෝ)",
       "News Content": "කුරුණෑගල තොරයාය අටමුණේ ප්‍රදේශයේ මවක් පේරාදෙණිය ශික්ෂණ රෝහලේ සිව් නිවුන් දරුවන් බිහි කර තිබෙනවා.\nපිරිමි දරුවන් තිදෙනෙකු සහ ගැහැණු දරුවෙකු මෙලෙස බිහිකර ඇති බවයි වාර්තා වෙන්නේ.\nඅලුත උපන් දරුවන් සිව් දෙනා සහ මව මේ වන විට යහපත් සෞඛ්‍ය තත්වයක පසුවන බවයි පේරාදෙණිය ශික්ෂණ රෝහලේ ප්‍රසව හා නාරීවේද විශේෂඥ කථිකාචාර්ය සම්පත් ඥාණරත්න සදහන් කලේ.\nනිවුන් දරුවන් බිහි කල මව 30 හැවරිදි වියේ පසුවන පාසල් ගුරුවරියක්.\nදරුවන්ගේ පියා මල්ලවපිටිය ප්‍රාදේශීය ලේකම් කාර්යාලයේ සේවය කරන සංවර්ධන නිළදාරියෙකු බව වාර්තා වෙනවා.\nදරුවන් සිව් දෙනා රෝහලේ නව ජන්ම ළදරු විශේෂ ප්‍රතිකාර ඒකකයට යොමු කිරීමට වෛද්‍යවරු කටයුතු කර තිබෙනවා.",
       "URL": "https://www.hirunews.lk/332757/පේරාදෙණිය-ශික්ෂණ-රෝහලේ-සිව්-නිවුන්-දරු-උපතක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=408"
}