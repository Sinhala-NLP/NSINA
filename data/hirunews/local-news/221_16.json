{
       "Source": "hirunews",
       "Timestamp": "Saturday, 01 July 2023 - 19:32",
       "Headline": "උද්ධමනය තනි අගයකට අඩුවී නිර්උද්ධමන ක්‍රියාවලිය අඛන්ඩව",
       "News Content": "වසරේ තුන්වන කාර්තුව මුල් භාගය වනවිට උද්ධමනය තනි අගයකට අඩුවී නිර්උද්ධමන ක්‍රියාවලිය අඛන්ඩව සිදුවනු ඇතැයි මහබැංකුව අපේක්ෂා කරනවා.\nකොළඹ පාරිභෝගික මිල දර්ශකය අනුව ජුනි මාසයේ උද්ධමනය පෙර මාසයට සාපේක්ෂව සියයට 25 යි දශම 2 සිට සියයට 12 දක්වා අඩුවුණා.\nදැඩි රාජ්‍ය මූල්‍ය ප්‍රතිපත්ති, බලශක්ති සහ ආහාර මිල ගණන්වල අඩුවීම් සහ විනිමය අනුපාතික අධිප්‍රමාණය මෙම තත්ත්වයට හේතුවී තිබෙනවා.\nකෙසේ වෙතත්, අපේක්ෂිත ආර්ථික ක්‍රියාකාරකම් යථා තත්ත්වයට පත්වීමත් සමග ඇති වන ඉල්ලුම් පීඩන සහ ආනයන සීමා ඉවත් කිරීම් හේතුවෙන් විනිමය අනුපාතික අවප්‍රමාණය වීමට ඉඩ ඇති බැවින් ඇතැම් විට අපේක්ෂිත තත්ත්වයන්ට වඩා උද්ධමනය ඉහළ යාමේ අවිනිෂ්චිතතාවක් පවතින බව ද මහබැංකුවේ අදහසයි.",
       "URL": "https://www.hirunews.lk/339690/උද්ධමනය-තනි-අගයකට-අඩුවී-නිර්උද්ධමන-ක්‍රියාවලිය-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=221"
}