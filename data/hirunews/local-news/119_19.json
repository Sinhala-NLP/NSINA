{
       "Source": "hirunews",
       "Timestamp": "Sunday, 06 August 2023 - 17:48",
       "Headline": "පාකිස්ථානයේ දුම්රිය අනතුරකින් 25 දෙනෙකු ජිවිතක්ෂයට",
       "News Content": "දකුණු පාකිස්ථානයේ කරච්චි නුවරට කිලෝමීටර් 275 ක් දුරින් දුම්රිය මාර්ගයක දුම්රිය පීලි පැනීමෙන් අනතුරක් සිදුවී තිබෙනවා.\nමෙම දුම්රිය අනතුරින් පුද්ගලයින් 25 දෙනෙකු මියගොස් තවත් 80 ට ආසන්න පිරිසක් තුවාල ලබා ඇති බවටයි විදෙස් මාධ්‍ය වාර්තා කරන්නේ.\nකිලෝමීටර් 7,500 (සැතපුම් 4,600) ආසන්න ධාවන පථයක් ඇති සහ වසරකට මිලියන 80 කට වඩා මගීන් රැගෙන යන දකුණු පාකිස්ථානයේ පැරණි දුම්රිය පද්ධතියේ අනතුරු සහ පීලි පැනීම් නිතර සිදුවන බව සඳහන්.\nමෙම හසාරා නම්වු සීඝ්‍රගාමී දුම්රිය පීලි පැනීම සිදුවූයේ දකුණු සින්ද් පළාතේ නවාබ්ෂා නගරයට ආසන්න සහරා දුම්රිය ස්ථානය ආසන්නයේදීයි.\nහසාරා එක්ස්ප්‍රස් යනු දෛනික මගී දුම්රියක් වන අතර එය දකුණේ කරච්චි වරාය නගරයෙන් පිටත් වන අතර කිලෝමීටර් 1,600 ක් පමණ උතුරින් පිහිටි කයිබර් පක්තුන්ක්වා පළාතේ හැවේලියන් වෙත ළඟා වීමට පැය 33 ක් පමණ ගත වෙන බවද වාර්තා වෙනවා.\nඅනතුරට පත් දුම්රිය මාර්ගය යථා තත්වයට පත්රීමට එරට දුම්රිය අංශ කටයුතු කරන අතර තුවාල කරුවන් රෝහල් වලට රැගෙන යමින් පවතින බවද සඳහන්.",
       "URL": "https://www.hirunews.lk/343854/පාකිස්ථානයේ-දුම්රිය-අනතුරකින්-25-දෙනෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=119"
}