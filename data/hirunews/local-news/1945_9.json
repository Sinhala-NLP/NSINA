{
       "Source": "hirunews",
       "Timestamp": "Tuesday, 18 May 2021 - 16:13",
       "Headline": "කොවිඩ් ප්‍රසම්පාදන ක්‍රියාවලිය සඳහා නව මාර්ගෝපදේශන",
       "News Content": "කොරෝනා වසංගතය හේතුවෙන් එන්නත්, වෛද්‍ය උපකරණ සහ අනෙකුත් අත්‍යාවශ්‍ය ද්‍රව්‍ය කඩිනමින් මිලදී ගැනීමට හැකි වන පරිදි නව මාර්ගෝපදේශ මාලාවක් නිකුත් කිරීමට අමාත්‍ය මණ්ඩල අනුමැතිය හිමි වී තිබෙනවා.\nඒ අනුව දැනට ක්‍රියාත්මක ප්‍රසම්පාදන ක්‍රමවේදය සංශෝධනය කරමින් මෙම නව මාර්ගෝපදේශ නිකුත් කරනු ඇති.\nවසංගතය හේතුවෙන් සෞඛ්‍ය ක්ෂේත්‍රයට අදාළව සෞඛ්‍ය, ආරක්ෂක අමාත්‍යාංශ සහ ඒවාට අනුබද්ධව පවතින රාජ්‍ය අමාත්‍යාංශ සඳහා අත්‍යාවශ්‍ය ද්‍රව්‍ය ප්‍රමාදයකින් තොරව සපයා ගැනීම මෙහි අරමුණයි.",
       "URL": "https://www.hirunews.lk/271734/කොවිඩ්-ප්‍රසම්පාදන-ක්‍රියාවලිය-සඳහා-නව-මාර්ගෝපදේශන",
       "Category": "Local News",
       "Parent URL": "https://www.hirunews.lk/local-news.php?pageID=1945"
}