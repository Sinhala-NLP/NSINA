{
       "Source": "hirunews",
       "Timestamp": "Tuesday, 31 January 2017 - 8:13",
       "Headline": "රේගු භාරයේ ඇති දැව තොගයක් ගැන මුදල් අමාත්‍යාංශයෙන් පරීක්ෂණයක්",
       "News Content": "නීතිවිරෝධී ලෙස ශ්‍රී ලංකාව හරහා ප්‍රවාහනය කරමින් තිබියදී රේගු භාරයට ගත් දැව තොගයක් වසර 3කට ආසන්න කාලයක් පරීක්ෂණ සිදුනොකර රජයට ආදායම් අහිමි කිරීමේ සිද්ධියක් සම්බන්ධයෙන් පුළුල් විමර්ශනයක් සිදුකරන ලෙස මුදල් අමාත්‍යවරයා රේගු අධ්‍යක්ෂ ජනරාල්වරයාට නියම කර තිබෙනවා.\nඅදාළ දැව තොගය රේගු භාරයට ගෙන තිබුණේ 2014 වසරේදියි.\nමුදල් අමාත්‍ය රවී කරුණානායක සදහන් කළේ මෙම දැව තොගය රදවාගෙන රජයට හිමි විය යුතු දඩ මුදල් හෝ වෙන්දේසි කිරීමෙන් ලැබෙන ආදායම හෝ අහිමි කිරීම සම්බන්ධයෙන් රේගු දෙපාර්තමේන්තුව මුළුමනින්ම වගකිව යුතු බවයි.\nරේගු දෙපාර්තමේන්තුවේ ඇතැම් නිලධාරීන් වත්මන් රජය අපහසුතාවයට පත් කිරීමට කටයුතු කරන බව ද ඔහු මෙහිදී සදහන් කළා.",
       "URL": "https://www.hirunews.lk/153297/රේගු-භාරයේ-ඇති-දැව-තොගයක්-ගැන-මුදල්-අමාත්‍යාංශයෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4685"
}