{
       "Source": "hirunews",
       "Timestamp": "Monday, 12 December 2016 - 16:28",
       "Headline": "දීප ව්‍යාප්ත ඩෙංගු මර්දන වැඩසටහනක් ඇරඹෙයි",
       "News Content": "ඩෙංගු මදුරුවන් බෝවීම වැළැක්වීම සඳහා මුළු දිවයිනම ආවරණය වන පරිදි විශේෂ ඩෙංගු මර්දන වැඩසටහනක් ක්‍රියාත්මක වීමට සෞඛ්‍ය අමාත්‍යාංශය සහ ජාතික ඩෙංගු මර්දන ඒකකය පියවර ගෙන තිබෙනවා.\nඒ අනුව සියලුම සෞඛ්‍ය වෛද්‍ය නිලධාරීන් කොට්ඨාශ ආවරණය වන පරිදි දුමායන කටයුතු ක්‍රියාත්මක කරන ලෙසයි සෞඛ්‍ය අංශ වෙත උපදෙස් ලබාදී ඇත්තේ.\nඑමෙන්ම මේ මස 14 වන දා සිට ගෙයින් ගෙට ගොස් ජනතාව දැනුවත් කිරීමේ වැඩපිළිවෙලක් ද ආරම්භ කිරීමට නියමිතයි.",
       "URL": "https://www.hirunews.lk/149542/දීප-ව්‍යාප්ත-ඩෙංගු-මර්දන-වැඩසටහනක්-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=4757"
}