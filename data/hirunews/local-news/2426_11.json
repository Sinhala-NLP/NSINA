{
       "Source": "hirunews",
       "Timestamp": "Sunday, 27 September 2020 - 16:58",
       "Headline": "වැසිකිළි වළකට ඇදවැටී දැරියක් ජීවිතක්ෂයට",
       "News Content": "මාවනැල්ල, ගනේතැන්න, උදයමාවත ප්‍රදේශයේ වයස අවුරුදු 14ක දැරියක් වැසිකිළි වළකට ඇදවැටීමෙන් ජීවිතක්ෂයට පත්ව තිබෙනවා.\nඅද (27) උදැසන 9.00ට පමණ එම දැරිය මිදුල අතුගාමින් සිටියදී වසා තිබූ වැසිකිළි වලක  කොන්ක්‍රීට් ආවරණය කඩා වැටී ඇය එය තුළට ඇද වැටුනු බවයි ඇගේ මව හඬා වැටෙමින් කියා සිටියේ.\nපසුව ප්‍රදේශවාසීන්ගේ උදව්වෙන් මහත් පරිශ්‍රමයක් දාරා, එම දැරිය වළෙන් ගොඩට ගෙන රෝහල් ගතකිරීමට පියවර ගත්තද ඒ වන විටත් ඇය මිය ගොස් සිටි බවයි වාර්තා වන්නේ.\nසිද්ධිය සම්බන්ධයෙන් මාවනැල්ල පොලීසිය විසින් වැඩිදුර විමර්ශන ක්‍රියාත්මක කරනවා.",
       "URL": "https://www.hirunews.lk/251234/වැසිකිළි-වළකට-ඇදවැටී-දැරියක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2426"
}