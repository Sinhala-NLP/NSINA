{
       "Source": "hirunews",
       "Timestamp": "Thursday, 27 May 2021 - 17:20",
       "Headline": "ප්‍රවීණ රංගන ශිල්පිනි සුරේනි සෙනරත් අවසන් ගමන් යයි",
       "News Content": "ඊයේ (26) අභාවප්‍රාප්ත වු ප්‍රවීණ රංගන ශිල්පිනි සුරේනි සෙනරත් ගේ අවසන් කටයුතු අද සවස 4.00ට බොරැල්ල පොදු සුසාන භුමියේදී සිදු කෙරුණා.\nමියයන විට 62 වැනි වියේ පසු වූ ඇය කලක් තිස්සේ පිළිකා රෝගයෙන් පීඩා විඳිමින් මහරගම අපේක්ෂා රෝහලේ ප්‍රතිකාර ලබමින් පසුවුණා.\nතම පියාගේ මග යමින් තම මව වූ අයිරාංගනී සෙනරත් නිපදවූ 1975 තිරගත වූ අමරණීය ආදරේ චිත්‍රපටයෙහි ඇය මුල්වරට රඟපෑවා.\nලොකු තාත්තා, මල් වරුසා, රස රහසක්, ඩොක්ටර් සුසන්තා, උතුර දකුණ, හිත හොඳ සූරයෝ, සතුටය කිරුළ අපේ චිත්‍රපටවල ඇය රඟපෑ චරිත වඩාත් ප්‍රේක්ෂක අවධානයට යොමු වුණා. ‘මල් වරුසා’ චිත්‍රපටයේ නිෂ්පාදිකාව වූයේද ඇයයි.\nගයනි සෙනරත් (සොහොයුරිය) හර්ෂ සෙනරත් හා නැසීගිය ප්‍රභාත් සෙනරත් ඇගේ සොහොයුරෝයි.\nකලක් ඇය ජාතික චිත්‍රපට සංස්ථාවේ ක්‍රියාකාරී අධ්‍යක්‍ෂවරියක ලෙස ද කටයුතු කළා.",
       "URL": "https://www.hirunews.lk/272616/ප්‍රවීණ-රංගන-ශිල්පිනි-සුරේනි-සෙනරත්-අවසන්-ගමන්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1924"
}