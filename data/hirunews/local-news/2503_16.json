{
       "Source": "hirunews",
       "Timestamp": "Sunday, 23 August 2020 - 16:23",
       "Headline": "මල්පෝච්චි අළෙවි කරන මුවාවෙන් ගංජා ජාවාරමේ යෙදුණු දෙදෙනෙකු අත්අඩංගුවට",
       "News Content": "කුඩා ලොරි රථයකින් මල්පෝච්චි අළෙවි කරන මුවාවෙන් කේරළ ගංජා ජාවාරමේ නිරත වූ පුද්ගලයන් දෙදෙනෙකු අද කළුතර කොට්ඨාශ අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nපානදුර, අලුත්ගම සහ  මතුගම ප්‍රදේශවල මල්පෝච්චි අළෙවි කරන මුවාවෙන් ඔවුන් කේරළ ගංජා අළෙවි කර ඇති බවටයි අනාවරණ වී ඇත්තේ.\nග්‍රෑම් 5 සහ 10 යන ලෙස කුඩා පැකට්වලට අසුරා මොවුන් උපකාරක පන්ති යන සිසුන්ට ගංජා අළෙවි කර තිබෙනවා.\nඔවුන් දීර්ඝ කාලයක සිට මෙම ජාවාරම සිදුකරගෙන ගොස් ඇති අතර, ලොරි රථයේ රියදුරු ලෙස කටයුතු කළ පුද්ගලයා ඔහුගේ වයස අවුරුදු 4 හමාරක පමණ දරුවා ද ලොරි රථයේ තබාගෙන ගොස් ඇති බවට ද විමර්ශනවලදී අනාවරණ වී ඇති බව සඳහන්.",
       "URL": "https://www.hirunews.lk/248461/මල්පෝච්චි-අළෙවි-කරන-මුවාවෙන්-ගංජා-ජාවාරමේ-යෙදුණු-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2503"
}