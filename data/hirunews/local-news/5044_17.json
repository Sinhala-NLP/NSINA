{
       "Source": "hirunews",
       "Timestamp": "Monday, 16 May 2016 - 7:49",
       "Headline": "UPDATE: ආපදා පිළිබද තොරතුරු දැනුම් දෙන්න",
       "News Content": "දිවයිනට බලපා තිබූ අඩු පීඩන තත්ත්වය මේ වන විට ඉවතට ගමන් කරමින් පවතින බව  කාලගුණ විද්‍යා දෙපාර්තමේන්තුව පවසනවා.\nමේ නිසා වැසි සහිත කාලගුණ තත්ත්වයේ අඩුවීමක් දක්නට හැකි නමුත් තද සුළං තත්ත්වය තවදුරටත් දින කිහිපයක් පවතිනු ඇති බවටයි එහි කාර්යයේ නියුතු කාලගුණ විද්‍යාඥ මලින්ද මිල්ලන්ගොඩ කියා සිටියේ.\nකෙසේ වෙතත්, දිවයිනේ උතුරු, උතුරුමැද, මධ්‍යම, වයඹ පළාත්වල තැනින් තැන තද වැසි හෝ ඉතා තද වැසි ඇති විය හැකි බවයි ඔහු තවදුරටත් කියා සිටියේ.\nදිවයින බලපා ඇති අයහපත් කාලගුණික තත්වය  හමුවේ සිදුවන ආපදා පිළිබද කඩිනමින් ආරක්ෂක අංශ වෙත දැනුම් දීමට දුරකථන අංක කිහිපයක්  හදුන්වා දී තිබෙනවා.\nඒ අනුව පහත සදහන් අංක සදහා ඒ පිළිබද තොරතුරු දැනුම් දිය හැකියි.\nශ්‍රී ලංකා යුධ හමුදාව - 011 2434251\nනාවුක හමුදාව       -  011 2445368\nගුවන් හමුදාව         - 011 2343970",
       "URL": "https://www.hirunews.lk/133304/update-ආපදා-පිළිබද-තොරතුරු-දැනුම්-දෙන්න",
       "Category": "Local News",
       "Parent URL": "https://www.hirunews.lk/local-news.php?pageID=5044"
}