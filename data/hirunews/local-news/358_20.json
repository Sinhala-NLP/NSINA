{
       "Source": "hirunews",
       "Timestamp": "Tuesday, 09 May 2023 - 8:30",
       "Headline": "ජනාධිපති සහ දෙමළ ජාතික සන්ධානය අතර සාකච්ඡාවක්",
       "News Content": "උතුරු - නැගෙනහිර අර්බුදය සම්බන්ධයෙන් ජනාධිපතිවරයා සමඟ සාකච්ඡාවකට දෙමළ ජාතික සන්ධානය කැඳවා තිබෙනවා.\nඒ සඳහා දෙමළ ජාතික සන්ධානයට අද (09) දිනය තුළ ආරාධනා ලැබී ඇති බව පාර්ලිමේන්තු මන්ත්‍රී එම්.ඒ සුමන්තිරන් කියා සිටියා.\nඒ සම්බන්ධයෙන් පූර්ව සාකච්ඡාවක් ඊයේ (08) දින පස්වරුවේ දෙමළ ජාතික සන්ධානයේ නායක ආර්. සම්බන්ධන්ගේ නිවසේ පවත්වා තිබෙනවා.\nඒ සඳහා දෙමළ ජාතික සන්ධානයේ පාර්ලිමේන්තු මන්ත්‍රිවරුන් වන සිවඥානම් ශ්‍රීධරන්, ශානක්‍යන් රාසමානික්කම් ඇතුළු පිරිසක් සහභාගී වූ බව එම්.ඒ සුමන්තිරන් මන්ත්‍රීවරයා ප්‍රකාශ කළා.",
       "URL": "https://www.hirunews.lk/334655/ජනාධිපති-සහ-දෙමළ-ජාතික-සන්ධානය-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=358"
}