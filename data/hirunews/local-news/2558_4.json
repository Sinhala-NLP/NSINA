{
       "Source": "hirunews",
       "Timestamp": "Monday, 27 July 2020 - 8:18",
       "Headline": "කොරෝනා  ආසාදිතව ලොව පුරා සුවය ලැබූ සංඛ්‍යාව කෝටිය ඉක්මවයි",
       "News Content": "ලොව පුරා කොරෝනා ආසාදිතයන් එක්කෝටි 64 ලක්ෂ 4,010 දෙනෙකු වාර්තාවන තත්ත්වයක් තුළ වෛරසය ආසාදනය වී සුවය ලැබූ මුළු සංඛ්‍යාව එක්කෝටි 37,448 දක්වා ඉහළ ගොස් තිබෙනවා.\nසමස්ත මරණ සංඛ්‍යාව දැක්වන්නේ හයලක්ෂ 51,670 ක් ලෙසයි.\nගතවූ පැය 24 තුළ වැඩිම ආසාදිත සංඛ්‍යාවක් වාර්තාවී ඇත්තේ ඇමරිකාවෙන් වන අතර, එම සංඛ්‍යාව 55,567 ක්.\nඒ අනුව එරට මුළු ආසාදිත සංඛ්‍යාව 43 ලක්ෂ 71,276 දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ එක්ලක්ෂ 49,843ක් ලෙසයි.\nමේ අතර ඉන්දියාවෙන්ද ගතවූ පැය 24 තුළ නව ආසාදිතයන් 50,525 ක් වාර්තාවීමත් සමඟ එරට මුළු ආසාදිත සංඛ්‍යාව 14 ලක්ෂ 36,019 දක්වා ඉහළ ගොස් තිබෙනවා.\nමේ අතර ස්පාඤ්ඤය තුළ මේ වනවිට කොරෝනා වෛරසය පාලනය කර ඇති බව එරට රජය ප්‍රකාශ කළා.\nස්පාඤ්ඤ රජය මේ බව ප්‍රකාශ කර ඇත්තේ ස්පාඤ්ඤයේ සිට පැමිණෙන සංචාරකයන් දින 14 ක ස්වයං නිරෝධායනයකට ලක්කළ යුතු බවට බ්‍රිතාන්‍ය දැනුම්දීමත් සමඟයි.\nස්පාඤ්ඤ වැසියන්ට මෙන්ම සංචාරකයන්ටද තම රට සුරක්ෂිත බව එරට විදේශ අමාත්‍යවරයා ප්‍රකාශ කර තිබෙනවා.",
       "URL": "https://www.hirunews.lk/246484/කොරෝනා-ආසාදිතව-ලොව-පුරා-සුවය-ලැබූ-සංඛ්‍යාව-කෝටිය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2558"
}