{
       "Source": "hirunews",
       "Timestamp": "Saturday, 20 May 2023 - 9:38",
       "Headline": "රාජ්‍ය අමාත්‍ය රෝහණ දිසානායකගෙන් මාතලේ දිස්ත්‍රික් ඩිපෝ කළමනාකරුට මරණ තර්ජන",
       "News Content": "රාජ්‍ය අමාත්‍ය රෝහණ දිසානායකගෙන් මාතලේ දිස්ත්‍රික් ඩිපෝ කළමනාකරුට මරණ තර්ජන එල්ල වී තිබෙනවා.\nමාතලේ රත්තොට රිවස්ටර්න් හරහා ලග්ගල වැලිගම මහියංගනය දක්වා දිවෙන මාර්ගය සඳහා දීර්ඝ කාලයක් තිස්සේ බස් රථයක අඩුවක් පැවතුණු අතර ඊට විසඳුමක් ලෙස පසුගියදා ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන්ගේ මැදිහත් වීමෙන් නව බස් රථයක් ලබා දීමට කටයුතු කර තිබෙනවා.\nඑමගින් උදැසන රාජකාරි සඳහා ගමන් කරන පුද්ගලයින් සහ පාසල් සිසුන්ට ඉමහත් පහසුවක් ලැබී තිබෙනවා.\nනමුදු මෙයින් තමන්ට මෙයින් කිසිඳු දේශපාලන වාසියක් නොලැබෙන බව පවසමින් ම උරණ වූ රාජ්‍ය අමාත්‍යවරයා මාතලේ දිස්ත්‍රික් ඩිපෝ කළමනාකරුට තර්ජනය කරමින් බැන වැදුණු බවයි වාර්තා වන්නේ.",
       "URL": "https://www.hirunews.lk/335702/රාජ්‍ය-අමාත්‍ය-රෝහණ-දිසානායකගෙන්-මාතලේ-දිස්ත්‍රික්-ඩිපෝ-කළමනාකරුට-මරණ-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=331"
}