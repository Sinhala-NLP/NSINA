{
       "Source": "hirunews",
       "Timestamp": "Friday, 20 January 2023 - 16:19",
       "Headline": "මහින්ද හා ඉන්දීය විදේශ ඇමති අතර හමුවක් (වීඩියෝ)",
       "News Content": "ඉන්දීය විදේශ අමාත්‍ය ආචාර්‍ය එස්.ජයිශංකර් සහ හිටපු අග්‍රාමාත්‍ය මහින්ද රාජපක්ෂ අතර නිල හමුවක් අද (20) දින සිදු වී තිබෙනවා.\nඒ විජේරාමේ පිහිටි හිටපු අග්‍රාමාත්‍ය නිල නිවසේදියි.\nඑහිදී දෙරට අතර අන්‍යෝන්‍ය වශයෙන් වැදගත් වන කරුණු රාශියක් සාකච්ඡා කෙරුණා.\nමෙම හමුවේ දී හිටපු අග්‍රාමාත්‍යවරයා විසින් ඉන්දීය රජයට ස්තුතිය පළකර සිටි අතර, රටක් වශයෙන් නැගී සිටීමට අර්බුදකාරී අවස්ථාවල දී ලබාදෙන සහයෝගය ද අගය කළා.\nමෙම අවස්ථාවට ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ සහ පාර්ලිමේන්තු මන්ත්‍රී නාමල් රාජපක්ෂ ද එක්ව සිටියා.",
       "URL": "https://www.hirunews.lk/325508/මහින්ද-හා-ඉන්දීය-විදේශ-ඇමති-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=589"
}