{
       "Source": "hirunews",
       "Timestamp": "Wednesday, 30 March 2016 - 7:52",
       "Headline": "කුමාර්ට පුරවැසිභාවය දෙන්න බැහැ",
       "News Content": "පෙරටුගාමී සමාජවාදී පක්ෂයේ නායකයා යැයි සැළකෙන කුමාර් ගුණරත්නම්ට මෙරට පුරවැසිභාවය ලබාදීමේ හැකියාවක් නැතැයි නීතිපතිවරයා අභියාචනාධිකරණය හමුවේ කරුණු දක්වා තිබෙනවා.\nඔහු නීතිවිරෝධී ලෙස කටයුතු කර ඇති බැවින් මෙරට පුරවැසිභාවය ඉල්ලා සිටීමේ අයිතියක් හෝ එය ලබාදීමේ හැකියාවක් නැති බවයි නීතිපතිවරයා වෙනුවෙන් පෙනී සිටි රජයේ ජ්‍යෙෂ්ඨ නීතිඥවරයා අභියාචනාධිකරණය හමුවේ කරුණු දක්වමින් සඳහන් කළේ.\nතමන්ට මෙරට පුරවැසිභාවය ලබාදෙන ලෙස ඉල්ලමින්  රීට් ආඥාවක් නිකුත් කරන්නැයි ඉල්ලා පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම් මීට පෙර අභියාචනාධිකරණයෙන් ඉල්ලීමක් කළා.\nඑම පෙත්සම ඊයේ අභියාචනාධිකරණය හමුවේ කැඳවන ලැබූ අතර එම අවස්ථාවේදියි නීතිපතිවරයා වෙනුවෙන් පෙනී සිටි රජයේ නීතිඥවරයා මේ බව සඳහන් කළේ.\nපෙත්සම්කාර පාර්ශවය වෙනුවෙන් කරුණු ඉදිරිපත් කළ නිතීඥවරයා දැනුම්දුන්නේ දේශපාලන කටයුතුවල නිරතව සිටින පෙත්සම්කරුට ජීවිත ආරක්ෂාව පිනිස වෙනත් නමක් භාවිත කරමින් විදේශ ගතවී ඇති බවයි.\nකරුණු සළකා බැලූ අධිකරණය පෙත්සම සම්බන්ධයෙන් ලිඛිත දේශන මැයි මස 24 වනදා හෝ ඊට පෙර ගොනු කරන ලෙස දැනුම්දුන්නා.",
       "URL": "https://www.hirunews.lk/129699/කුමාර්ට-පුරවැසිභාවය-දෙන්න-බැහැ",
       "Category": "Local News",
       "Parent URL": "https://www.hirunews.lk/local-news.php?pageID=5110"
}