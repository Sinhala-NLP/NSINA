{
       "Source": "hirunews",
       "Timestamp": "Saturday, 13 May 2023 - 15:23",
       "Headline": "ඕස්ට්‍රේලියානු රජයෙන් ශ්‍රී ලංකාවට ගුවන් යානයක්",
       "News Content": "ඕස්ට්‍රේලියානු රාජකීය ගුවන් හමුදාවට අයත් ගුවන් ඕස්ට්‍රේලියානු රජය විසින් ශ්‍රී ලංකාවට ප්‍රධානය කර තිබෙනවා.\nමෙසේ තිළිණ කර ඇත්තේ නවිණ ද්විත්ව එන්ජින් සහිත turboprop ගුවන් යානයක් වන Beechcraft KA350 King Air යන ගුවන් යානයයි.\nBeechcraft KA350 ගුවන් යානය පිරිනැමීමට අදාළ ලිපිය ඕස්ට්‍රේලියානු ස්වදේශ කටයුතු අමාත්‍ය Clare O'Neil විසින් ඔස්ට්‍රේලියානු මහ කොමසාරිස් පෝල් ස්ටීවන්ස් වෙත භාර දී තිබෙනවා.\nඔහු විසින් එම ලිපිය ජනාධිපති රනිල් වික්‍රමසිංහ වෙත නිල වශයෙන් භාර දුන් බවයි වාර්තා වන්නේ.\nටිවිටර් සටහනක් තබමින් ශ්‍රී ලංකාවේ ඔස්ට්‍රේලියානු මහ කොමසාරිස්වරයා සඳහන් කළේ මෙම ත්‍යාගය ශ්‍රී ලංකාවට සිය සමුද්‍රීය ආරක්‍ෂාව ශක්තිමත් කරනු ඇති බවයි.\nඑය ජාත්‍යන්තර අපරාධ මැඩලීමේ සමීප සහයෝගීතාවය විදහා දැක්වීමක් බව වැඩිදුරටත් අදහස් දක්වමින් මහ කොමසාරිස්වරයා ප්‍රකාශ කළා.",
       "URL": "https://www.hirunews.lk/335067/ඕස්ට්‍රේලියානු-රජයෙන්-ශ්‍රී-ලංකාවට-ගුවන්-යානයක්",
       "Category": "Local News",
       "Parent URL": "https://www.hirunews.lk/local-news.php?pageID=347"
}