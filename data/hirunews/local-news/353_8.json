{
       "Source": "hirunews",
       "Timestamp": "Wednesday, 10 May 2023 - 23:18",
       "Headline": "අරගල ක්‍රියාකාරී පියත් නිකේෂලත් පොලිස් අත්අඩංගුවට",
       "News Content": "අරගලයේ ක්‍රියාකාරී සාමාජිකයෙකු වන පියත් නිකේෂල ද කොළඹ ජාතික රෝහලේ ප්‍රතිකාර ලබමින් සිටියදී අද(10) පොලිසිය විසින් අත්අඩංගුවට ගෙන තිබෙනවා.\nඅරගලයෙහි ක්‍රියාකාරී සාමාජිකයෙකු වූ ඔහුට අද(10) සවස කොස්වත්ත ප්‍රදේශයේ දී පහරදීමේ සිද්ධිය සම්බන්ධයෙන් කඩුවෙල හිටපු නියෝජ්‍ය නගරාධිපති චන්දික අබේරත්න පොලිසිය විසින් අද සවස අත්අඩංගුවට ගනු ලැබුවා.\nඅත්අඩංගුවට ගත් නියෝජ්‍ය නගරාධිපතිවරයා විසින් සිදුකළ පැමිණිල්ලක් මතයි මෙලෙස පියත් නිකේෂල යන අයව අත්අඩංගුවට ගෙන තිබෙන්නේ.\nඅරගලයේ ක්‍රියාකාරී සාමාජිකයෙකු වන පියත් නිකේෂලට කොස්වත්ත ප්‍රදේශයේ දී අද සවස පිරිසක් විසින් ප්‍රහාරයක් එල්ල කොට ඔහුගේ රථයට අලාභ හානි සිදුකරනු ලැබුවා.\nප්‍රහාරයට ලක් වූ පියත් නිකේෂල හිරු නිවුස් වෙත පැවසූවේ පසුගිය වසරේ මැයි 09 වැනිදා එල්ල වූ ප්‍රහාරයෙන් අනතුරුව බේරේ වැවට ඇද දැමූ කඩුවෙල උප නගරාධිපතිවරයා සිටින වීඩියෝවක් සමාජ මාධ්‍යය තුළ පලකිරීම සම්බන්ධයෙන් පලිගැනීමක් ලෙස මෙම ප්‍රහාරය තමන්ට එල්ල වූ බවයි.\nමෙම ප්‍රහාරයට කඩුවෙල හිටපු නියෝජ්‍ය නගරාධිපති චන්දික අබේරත්න ඇතුළු පිරිසක් සහභාගි වූ බව ප්‍රහාරයට ලක් වූ පියත් නිකේෂල විසින් පටිගත කළ වීඩියෝවෙහි පැහැදිලිව සටහන් වී තිබුණා.",
       "URL": "https://www.hirunews.lk/334834/අරගල-ක්‍රියාකාරී-පියත්-නිකේෂලත්-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=353"
}