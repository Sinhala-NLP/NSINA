{
       "Source": "hirunews",
       "Timestamp": "Tuesday, 08 June 2021 - 12:55",
       "Headline": "ඉන්දියාවේ දෛනික ආසාදිතයන් ලක්ෂයට අඩුවෙයි",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් 86,498 ක් වාර්තා වූ අතර, එය දින 66 කින් වාර්තා වූ අඩුම දෛනික ආසාදිතයින් සංඛ්‍යාවයි.\nඉන්දියාවේ සමස්ත කොරෝනා ආසාදිතයින් සංඛ්‍යාව දෙකෝටි අනූ ලක්ෂයට ආසන්න වී ඇති අතර ඊයේ දිනයේදී තවත් කොරෝනා මරණ 2123 ක් වාර්තා වුණා.\nමහාරාෂ්ට්‍ර, කර්නාටක, කේරළ, තමිල්නාඩු සහ ආන්ද්‍ර ප්‍රදේශ් ප්‍රාන්තවලින් ඉන්දියාවේ වැඩිම කොරෝනා ආසාදිතයින් සංඛ්‍යාවක් වාර්තා වනවා.\nමේ වනවිට කොරෝනා එන්නත් මාත්‍රා විසිතුන් කෝටි හැට එක්ලක්ෂයක් ඉන්දියානුවන්ට ලබාදී ඇති බවයි එරට සෞඛ්‍ය බලධාරින් ප්‍රකාශ කළේ.\nඉන්දීය අග්‍රාමාත්‍ය නරේන්ද්‍ර මෝදි ඊයේ ජාතික අමතමින් ප්‍රකාශ කළේ කොරෝනා එන්නත්කරණ වැඩසටහන රජයේ වගකීමක් ලෙස සලකා කටයුතු කරන බවයි.\nඑමෙන්ම, වයස අවුරුදු 18 ඉක්මවූ සියල්ලන්ට ලබන 21 වනදා සිට නොමිලේ කොරෝනා එන්නත් ලබාදීමට පියවර ගන්නා බවත් ඔහු කියා සිටියා.",
       "URL": "https://www.hirunews.lk/273709/ඉන්දියාවේ-දෛනික-ආසාදිතයන්-ලක්ෂයට-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1899"
}