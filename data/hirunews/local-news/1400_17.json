{
       "Source": "hirunews",
       "Timestamp": "Tuesday, 25 January 2022 - 10:06",
       "Headline": "පාපන්දු ක්‍රීඩාංගණයක් අසල පුද්ගල මරණ 06ක්",
       "News Content": "අප්‍රිකානු කුසලාන පාපන්දු තරගාවලියේ සිය කණ්ඩායම තරග වදින පාපන්දු තරගයක් නැරඹීම සඳහා ක්‍රීඩාංගනය අසල තෙරපුණු කැමරූන් ජාතිකයන් 6 දෙනෙකු ජිවිතක්ෂයට පත් වී තිබෙනවා.\nයුවොන්ඩේ අගනුවරට තදාසන්න පෝල්බියා ක්‍රීඩාංගනයට ඇතුළු වීමට උත්සාහ දැරූ තවත් පිරිසක් මෙහිදී තුවාල ලැබුවා.\nඑහිදී ඇතැම් ළමයින් විසංඥ තත්ත්වයට පත්ව ඇති බවයි වාර්තා වන්නේ.\nක්‍රීඩාංගණයේ 60,000කට පමණ ඉඩකඩ පැවතුණ ද කොරෝනා පාලන රෙගුලාසිවලට අනුකූළව ඉන් සියයට 80කට වැඩි පිරිසක් ඇතුළත් කර ගැනීමට හැකිවූයේ නැහැ.\nඑම සංඛ්‍යාව ඇතුළත් කිරීමෙන් පසුව ද 50,000කට අධික පිරිසක් ක්‍රීඩාංගනයට ඇතුළු වීමට උත්සාහ දරා තිබෙනවා.\nමෙම සිද්ධිය නොතකා පාපන්දු තරගය පැවති අතර, එහිදී කැමරූන් පිල කොමොරෝස් දිවයින පරදවා ගෝල 2ට එකක ජයග්‍රහණයක් වාර්තා කළා.",
       "URL": "https://www.hirunews.lk/295084/පාපන්දු-ක්‍රීඩාංගණයක්-අසල-පුද්ගල-මරණ-06ක්",
       "Category": "Local News",
       "Parent URL": "https://www.hirunews.lk/local-news.php?pageID=1400"
}