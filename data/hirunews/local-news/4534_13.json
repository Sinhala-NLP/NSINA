{
       "Source": "hirunews",
       "Timestamp": "Thursday, 04 May 2017 - 7:55",
       "Headline": "උඩුවේ හිමියන්ට බැණ වැදුණු පුද්ගලයා මුදා හරී",
       "News Content": "පූජ්‍ය උඩුවේ ධම්මාලෝක හිමියන්ට බැන වැදුනු පුද්ගලයෙකු කෙසෙල්වත්ත පොලීසිය ඊයේ අත්අඩංගුවට ගෙන ප්‍රශ්න කිරීමෙන් පසු අවවාද කර මුදාහැරියා.\nනාරාහේන්පිට ඇලන් මැතිනියාරාමයේ ශබ්ද විකාශන යන්ත්‍ර භාවිතය තුලින් අවට ජනතාවට හිරිහැර සිදුවන බවට හිටපු අමාත්‍ය මිලින්ද මොරගොඩ ඇතුලූ පිරිසක් ගොනුකළ නඩුවට පෙනී සිටීම සඳහා පැමිණි අවස්ථාවේදී මෙලෙස උන්වහන්සේට කිසියම් පුද්ගලයෙකු බැන තර්ජනය කර තිබුණේ.\nඊයේ පැවති නඩු විභාගයෙන් පසුව මාධ්‍ය වෙත අදහස් දැක්වූ පූජ්‍ය උඩුවේ ධම්මාලෝක හිමියන් මෙලෙස ප්‍රකාශ කළා. ‘‘වෙසක් මාසය ආරම්භ කළේ අපිව උසාවියට කැඳවලා, නීතිය කියන එක තේරුම් ගන්න එපැයි.’’",
       "URL": "https://www.hirunews.lk/160557/උඩුවේ-හිමියන්ට-බැණ-වැදුණු-පුද්ගලයා-මුදා-හරී",
       "Category": "Local News",
       "Parent URL": "https://www.hirunews.lk/local-news.php?pageID=4534"
}