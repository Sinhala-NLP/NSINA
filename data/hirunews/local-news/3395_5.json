{
       "Source": "hirunews",
       "Timestamp": "Friday, 19 April 2019 - 19:02",
       "Headline": "ගලේවෙල අඹුසැමි යුවළ ඝාතනයට සොහොයුරා අත්අඩංගුවට",
       "News Content": "ගලේවෙල - දේවහූව කීඇල ප්‍රදේශයේ අඹුසැමි යුවළක් තියුණු ආයුධයකින් පහරදී, වෙඩි තබා ඝාතනය කිරීමේ සිද්ධියේ ප්‍රධාන සැකකරු වන මියගිය කාන්තාවගේ සහෝදරයෙකු පොලීසිය අත්අඩංගුවට ගෙන තිබෙනවා.\nසැකකරු සඟවා තිබූ ගිනි අවියක් සහ පිහියක්ද පසුව සොයා ගැනුනා.\nඉඩම් ආරවුලක් මත මෙම ඝාතනය සිදුකර ඇති බවටයි සැකකරුගෙන් සිදුකළ ප්‍රශ්න කිරීම්වලින් අනාවරණ වී ඇත්තේ.\nඔහු වැඩිදුරටත් සඳහන් කර ඇත්තේ සිය සහෝදරිය සහ ඇගේ සැමියා ඝාතනය කිරීමෙන් පසු ගිනි අවිය සහ තියුණු ආයුධය ප්‍රදේශයේ ඇළකට දමා කොළඹ සැඟව සිටි බවයි.\nකෘෂි නිෂ්පාදන වෙනුවෙන් මධ්‍යම පළාතේ දිරිය කාන්තාවට හිමි සම්මානයද හිමිකරගත් 51 හැවිරිදි අනුලා සුරවීර සහ ඇයගේ සැමියා වන කෘෂිකර්ම පර්යේෂණ නිලධාරියෙකු වන 53 හැවිරිදි ගාමිණී සුරවීර මෙහිදී ඝාතනයට ලක්ව තිබුණා.\nසැකකරු හෙට දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර, ඝාතනයට සම්බන්ධ තවත් සැකකරුවන් සිටින බවටයි පොලීසිය සැක පළ කරන්නේ.",
       "URL": "https://www.hirunews.lk/214779/ගලේවෙල-අඹුසැමි-යුවළ-ඝාතනයට-සොහොයුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3395"
}