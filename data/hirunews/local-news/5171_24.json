{
       "Source": "hirunews",
       "Timestamp": "Friday, 12 February 2016 - 17:08",
       "Headline": "නිදහස් කර ඇති ඉඩම් ඔප්පු රැසක් දුම්රිය දෙපාර්තමේන්තුවේ",
       "News Content": "අයවීම් අයකර නිදහස් කර ඇති ඉඩම් ඔප්පු රාශියක් මේ වන විට දුම්රිය දෙපාර්තමේන්තුව තුළ ගොඩගැසී ඇති බව දුම්රිය දෙපාර්තමේන්තුව පවසනවා.\nදැනට විශ්‍රාම ගොස් ඇති සහ මිය ගොස් ඇති ඇතැම් දුම්රිය සේවකයින්ගේ මෙම ඉඩම් ඔප්පු අයිතිවාසිකම් ඉදිරිපත් කර ලබා ගන්නා ලෙසයි සාමාන්‍යාධිකාරී බී.ඒ.පී. ආරියරත්න සඳහන් කළේ.\nමෙම ඉඩම් ඔප්පු සඳහා ඇති ණය මුදල් ගෙවා සියලූ අයවීම් අයකර නිදහස් කර ඇතත්, ඇතැම් සේවකයින් විශ්‍රාම යාම නිසා හෝ මිය යාම නිසා එම ඔප්පු තවදුරටත් දුම්රිය මූලස්ථානයේ පවතින බවයි දුම්රිය සාමාන්‍යාධිකාරීවරයා පෙන්වා දෙන්නේ.\nඅදාළ අයිතිකරුවන්ට හෝ ඔවුන්ගේ ඥාතීන්ට මෙම නිරවුල් ඔප්පු දුම්රිය මූලස්ථානයෙන් ලබා ගත හැකි බව ද දුම්රිය දෙපාර්තමේන්තුව සදහන් කළා.",
       "URL": "https://www.hirunews.lk/126093/නිදහස්-කර-ඇති-ඉඩම්-ඔප්පු-රැසක්-දුම්රිය-දෙපාර්තමේන්තුවේ",
       "Category": "Local News",
       "Parent URL": "https://www.hirunews.lk/local-news.php?pageID=5171"
}