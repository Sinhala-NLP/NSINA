{
       "Source": "hirunews",
       "Timestamp": "Wednesday, 18 August 2021 - 10:01",
       "Headline": "කොටගල නගරය සතියක කාලයක් වසා දැමේ",
       "News Content": "කොවිඩ් 19 වෛරසය පැතිර යාමේ අවදානමත් සමඟ වසංගතය පාලනය කිරිම සඳහා හැටන් කොටගල නගරය  මේ මස(19) දින සිට (26) දින දක්වා වසා දැමිමට එම නගරයේ වෙළඳ සංගමය තිරණය කර තිබෙනවා.\nකොටගල සෞඛ්‍ය වෛද්‍ය නිලධාරි කාර්යාල බල ප්‍රදේශය තුළ මේ වනවිට විශාල පිරිසකට කොවිඩ් 19 වෛරසය අසාදනය වී ඇති බවත් අසාදිතයන් අතරින් කිහිප දෙනෙකු මියගොස් ඇති බවත් වෙළඳ සංගමයේ සභාපතිවරයා කියා සිටියා.\nකොටගල ප්‍රදේශයේ දී (17) දින පස්වරුවේ රැස් වූ එම වෙළඳ සංගමයේ සමාජිකයින් කොටගල නගරය සතියක කාලයක් වසා දැමීමට ඒකමතික ව තිරණය කළ බවත් වසා තැබෙන කාලය තුළ කොටගල ප්‍රාදේශිය සභාවේ සෞඛ්‍ය අංශ නිලධාරින්ගේ සහයෝගය ලබාගෙන නගරය සම්පුර්ණයෙන් ම විෂබීජහරණය කිරිමට සැලසුම් කර ඇති බවත් කොටගල වෙළඳ සංගමයේ සභාපතිවරයා සඳහන් කළා.",
       "URL": "https://www.hirunews.lk/279993/කොටගල-නගරය-සතියක-කාලයක්-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=1746"
}