{
       "Source": "hirunews",
       "Timestamp": "Monday, 01 March 2021 - 10:46",
       "Headline": "වේවැල්වලින් පහරදීමෙන් ජීවිතක්ෂයට පත්වූ දැරියගේ පශ්චාත් මරණ පරීක්ෂණය අද (වීඩියෝ)",
       "News Content": "අමනුෂ්‍ය බලවේගයක් පළවා හැරීමට යැයි කියමින් සිදුකළ ශාන්තිකර්මයක් අතරතුර මීගහවත්ත ප්‍රදේශයේ නව හැවිරිදි දැරියක් ජීවිතක්ෂයට පත්වීමේ සිද්ධියට අත්අඩංගුවට ගත් එම දැරියගේ මව සහ ශාන්තිකර්මය සිදුකළ කාන්තාව අද (01) මහර අධිකරණය හමුවට ඉදිරිපත් කිරීමට නියමිතව තිබෙනවා.\nපොලිසිය සඳහන් කළේ, අදාළ ශාන්තිකර්මය අතරතුර අදාළ දැරියට වේවැල්වලින් සිදුකළ පහරදීම් හේතුවෙන් දැරිය මෙලෙස ජීවිතක්ෂයට පත්ව ඇති බවයි.\nදැරියගේ මෘත ශරීරය පිළිබඳ පශ්චාත් මරණ පරීක්ෂණය අද (01) දින රාගම රෝහලේ දී පැවැත්වීමට නියමිත බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පැවසුවේ.",
       "URL": "https://www.hirunews.lk/263970/වේවැල්වලින්-පහරදීමෙන්-ජීවිතක්ෂයට-පත්වූ-දැරියගේ-පශ්චාත්-මරණ-පරීක්ෂණය-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2118"
}