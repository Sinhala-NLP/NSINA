{
       "Source": "hirunews",
       "Timestamp": "Tuesday, 09 June 2020 - 7:00",
       "Headline": "ඊයේ  දිනයේදී මෙරටින් කොවිඩ් ආසාදිතයින් 22ක්",
       "News Content": "ඊයේ (08) දිනයේදී මෙරටින් කොවිඩ් ආසාදිතයින් විසි දෙදෙනෙකු හඳුනා ගත් බව සෞඛ්‍ය අංශ දැනුම් දෙනවා.\nකුවේට් රාජ්‍යයේ සිට පැමිණි 08ක්, චෙන්නායි සිට පැමිණි 04ක් සහ නාවික හමුදා සාමාජිකයින් 10ක් ඒ අතර වනවා.\nආසාදිතයින් 22ක් ඊයේ (08) දිනයේ හඳුනා ගැනීමත් සමඟ මෙරට සමස්ත කොරෝනා ආසාදිතයින්ගේ සංඛ්‍යාව 1857 දක්වා ඉහළ ගියා.\nඑමෙන්ම, ඊයේ දිනයේදී කොරෝනා ආසාදිතයින් 49 දෙනෙකු පූර්ණ සුවය ලබා රෝහල්වලින් පිටව යාමත් සමඟ මෙරට සුවය ලැබූ පුද්ගලයින්ගේ සංඛ්‍යාව ද 990 දක්වා ඉහළ ගියා.\nමීට අමතරව පුද්ගලයින් 856 දෙනෙකු තවදුරටත් වෛද්‍ය අධීක්ෂණය යටතේ ප්‍රතිකාර ලබන බවයි වසංගත රෝග විද්‍යා ඒකකය සඳහන් කළේ.\nඑමෙන්ම, තවදුරටත් පුද්ගලයින් 5109 දෙනෙකු නිරෝධායන මධ්‍යස්ථාන 43ක නිරෝධායනයට ලක්වෙමින් සිටින බවයි හමුදා මාධ්‍ය ප්‍රකාශක, බ්‍රිගේඩියර් චන්දන වික්‍රමසිංහ ප්‍රකාශ කළා.",
       "URL": "https://www.hirunews.lk/242625/ඊයේ-දිනයේදී-මෙරටින්-කොවිඩ්-ආසාදිතයින්-22ක්",
       "Category": "Local News",
       "Parent URL": "https://www.hirunews.lk/local-news.php?pageID=2673"
}