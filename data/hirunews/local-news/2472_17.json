{
       "Source": "hirunews",
       "Timestamp": "Sunday, 06 September 2020 - 21:50",
       "Headline": "විස්ස ගැන පක්ෂ විපක්ෂ කියන කතා (වීඩියෝ)",
       "News Content": "20 වන ව්‍යවස්ථා සංශෝධනය සම්බන්ධයෙන් පක්ෂ විපක්ෂ දේශපාලනඥයින් අදත් විවිධ අදහස් පළ කර සිටියා.\nඑහිදී  නාමල් උයන නිර්මාර්තෘ පුජ්‍ය වනවාසී  රාහුල හිමියන අද මධ්‍ය හමුවක් කැඳවා තිබුණා.\nඋන්වහන්සේ එහිදී  කියාසිටියේ ජනාධිපතිවරයාට විධායක බලය ලබා දීමෙන් රට ගොඩනැගීමට අවස්ථාව පවතින බවයි .\nසියලුම දේ නිවැරදි කළ යුතු වේලාවක මුලින්ම රජය උත්සහ දරන්නේ ව්‍යවස්ථාව සංශෝධනය කර රට ඉදිරියට ගෙන යාමට බව අද පැවති උත්සවයකට එක් වෙමින් කතානායක මහින්ද යාපා අබේවර්ධන ප්‍රකාශ කළා.\nමේ අතර එ.ජා.ප හිටපු පාර්ලිමේන්තු මන්ත්‍රී වජිර අබේවර්ධන ද ව්‍යවස්ථා සංශෝධනය පිළිබඳව මාධ්‍ය හමුවකදී අදහස් දැක්වූවා.\nඑහිදී ඔහු කියා සිටියේ මේ වන විට 19 වන ව්‍යවස්ථා සංශෝධනයේ කොටසක් ඉවත් කර ඇති බවත් කොටසක් ඉතිරි වී ඇති බවත් මේ වන විට යම් කෙනෙකුට ජේ.ර්.ජයවර්ධන නිවරදි යැයි සිතේ නම් ඔවුන්ට තමන් ස්තූති කරන බවයි.\nඑමෙන්ම මාධ්‍යවේදීන් නැගූ ප්‍රශ්න වලට පිළිතුරු  ලබා දෙමින් පරිසර අමාත්‍ය මහින්ද අමරවීර කියා සිටියේ අලුත් ව්‍යවස්ථාව තුලින් ඒකාධිපති පාලනයක් සිදුනොවන බවත් නව ව්‍යවස්ථාව අවුරුද්දක් වැනි කාලයක් තුළ ගෙන ඒමට කටයුතු කරන බවයි.\nමේ අතර මහා මාර්ග අමාත්‍ය ජොන්ස්ටන් ප්‍රනාන්දු  උත්සවයකට එක්වෙමින් කියා සිටියේ 19 වැනි ව්‍යවස්ථාවෙන් ඇති කළ ස්වාධීන කොමිෂන් සභා ස්වාධීනව කටයුතු නොකළ බවයි .\nඑමෙන්ම අද පවතී මාධ්‍ය හමුවකදී සමගි ජන බලවේගය නියෝජනය කරන පාර්ලිමේන්තු මන්ත්‍රී හර්ෂණ රාජකරුණා  සඳහන් කළේ  20 වන ව්‍යවස්ථා සංශෝධනයට එරෙහිව ගත හැකි සියළු ක්‍රියාමාර්ග ගැනීමට කටයුතු කරන බවයි.",
       "URL": "https://www.hirunews.lk/249572/විස්ස-ගැන-පක්ෂ-විපක්ෂ-කියන-කතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2472"
}