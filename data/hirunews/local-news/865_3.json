{
       "Source": "hirunews",
       "Timestamp": "Friday, 16 September 2022 - 9:56",
       "Headline": "නුවරඑළියේ නිවසක මහ පරිමාණ ගංජා වගාවක්",
       "News Content": "නුවරඑළිය - බ්ලැක්පූල් - රුවන්එළිය ප්‍රදේශයේ නිවසක සකස් කළ හරිතාගාරයක සිදු කරන ලද ගංජා වගාවක් වැටලූ පොලිස් විශේෂ කාර්ය බලකාය සැකකරුවෙකු අත්අඩංගුවට ගෙන තිබෙනවා.\nඊයේ (15) සිදු කළ මෙම වැටලීමේ දී දෙමුහුන් ගංජා පැළ 71ක් සොයාගත් බව යි පොලිස් විශේෂ කාර්ය බලකාය සඳහන් කළේ.\nසැකකරු 27 හැවිරිදි හලාවත ප්‍රදේශයේ පදිංචිකරුවෙකු වන අතර, අදාළ නිවස කුලියට ගෙන කිසිවෙකුටත් සැක නො සිතෙන පරිදි දීර්ඝ කාලයක් තිස්සේ මොහු මෙම වගාව සිදු කරගෙන ගොස් තිබෙනවා.\nමෙම ගංජා පැළ විදේශ රටවල සිට රැගෙන විත් ඇති අතර, වැටලීම සිදු කරන අවස්ථාවේ ඒවා අඩි 3ක් පමණ උසට වැඩී තිබූ බව සඳහන්.",
       "URL": "https://www.hirunews.lk/315526/නුවරඑළියේ-නිවසක-මහ-පරිමාණ-ගංජා-වගාවක්",
       "Category": "Local News",
       "Parent URL": "https://www.hirunews.lk/local-news.php?pageID=865"
}