{
       "Source": "hirunews",
       "Timestamp": "Saturday, 09 April 2016 - 18:48",
       "Headline": "මහින්දගේ ආරක්ෂාව ගැන ජනපති මෛත්‍රී කතා කරයි",
       "News Content": "ජනාධිපතිවරණයෙන් පරාජයට පත්වූ අයෙකුට නිවසට යාමට හෙළිකොප්ටර් ලබාදෙන වෙනත් රටක් ඇත්නම් ප්‍රකාශ කරන්නැයි ජනාධිපති මෛත්‍රීපාල සිරිසේන ඉල්ලීමක් කළා.\nඒ බිබිල ප්‍රදේශයේ අද (09) පැවති රැස්වීමකදී හිටපු ජනාධිපති මහින්ද රාජපක්ෂගේ හමුදා ආරක්ෂාව ඉවත් කිරීම පිළිබද මතවාද සම්බන්ධයෙන් අදහස් දක්වමින්.\nඑහිදී තවදුරටත් අදහස් දක්වමින් ජනාධිපති මෛත්‍රීපාල සිරිසේන ප්‍රකාශ කළේ තමන් මැතිවරණයෙන් පරාජයට පත්වූයේ නම් එවැනි තත්ත්වයක් නොලැබෙන බවයි.\nතමන්ට අවශ්‍ය හමුදා සාමාජිකයන් ආරක්ෂාවට තෝරා ගැනීමට හිටපු ජනාධිපතිවරයාට ඉඩ ලැබුණු බව සඳහන් කළ ජනාධිපති මෛත්‍රීපාල සිරිසේන රට වටේ ගොස් ආණ්ඩුවට එරෙහිව කටයුතු කරන්නට ඔහුට හමුදා ආරක්ෂාව ලැබී ඇතැයි කියා සිටියා.\nකෙසේ වෙතත්, තමන්ට හෝ අග්‍රාමාත්‍යවරයාට හමුදා ආරක්ෂාව නොමැති බවද ජනාධිපතිවරයා සඳහන් කළා.",
       "URL": "https://www.hirunews.lk/130503/මහින්දගේ-ආරක්ෂාව-ගැන-ජනපති-මෛත්‍රී-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5095"
}