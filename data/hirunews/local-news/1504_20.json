{
       "Source": "hirunews",
       "Timestamp": "Friday, 10 December 2021 - 9:52",
       "Headline": "ලෝක මානව හිමිකම් දිනය අදයි",
       "News Content": "එක්සත් ජාතීන්ගේ සංවිධානය විසින් ප්‍රකාශයටයට පත් කර ඇති ලෝක මානව හිමිකම් දිනය අදට යෙදී තිබෙනවා.\n2021 වසරේ ලෝක මානව හිමිකම් දින තේමාව වී ඇත්තේ සමානාත්මතාව, අසමානතාව අවම කිරීම හා මානව හිමිකම් ඉදිරියට ගෙන යාමයි.\nඒ අනුව මේ වසරේ මානව හිමිකම් දින තේමාව යටතේ පළමුව ගැනෙන 'සමානාත්මතාව' හරහා නිර්වචනය කෙරෙන්නේ - \"සියලු මනුෂ්‍යයින් නිදහසේ  උපත ලබා ඇති අතර, ගෞරවයෙන් හා අයිතිවාසිකම්වලින් සමාන වේ.\"යන්නයි.\nසමානාත්මතාව සහ වෙනස්කම් නො කිරීමේ මූලධර්ම මානව හිමිකම් සුරැකීමේ හදවත ලෙස සැලකෙනවා.\nකාන්තාවන් සහ ගැහැණු ළමයින්, ආදිවාසීන්, අප්‍රිකානු සම්භවයක් ඇති පුද්ගලයින්, සමරිසි පුද්ගලයින්, සංක්‍රමණිකයින් සහ ආබාධ සහිත පුද්ගලයින් ඇතුළු සමාජයන් හි වඩාත් ම මානව හිමිකම් උල්ලංඝනය වීමේ  අවදානමට ලක්විය හැකි පුද්ගලයින්ට බලපා ඇති ගැඹුරින් මුල් බැසගත් වෙනස්කම් සහමුලින් නැති කිරීම් හෝ උපරිමයෙන් පාලනය කිරීම සඳහා ආමන්ත්‍රණය කිරීම සහ විසඳුම් සෙවීම මේ වසරේ ලෝක මානව හිමිකම් දින මූලික තේමාවට ඇතුළත් වනවා.",
       "URL": "https://www.hirunews.lk/290571/ලෝක-මානව-හිමිකම්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1504"
}