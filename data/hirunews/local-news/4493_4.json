{
       "Source": "hirunews",
       "Timestamp": "Tuesday, 30 May 2017 - 7:39",
       "Headline": "Update - රට වෙනුවෙන් හිරු, හිරු සහන යාත්‍රා ක්‍රියාන්විතයට ලැබුණු ආධාර තොග කළුතර පීඩාවට පත් ජනතාවට",
       "News Content": "අයහපත් කාලගුණයෙන් විපතට පත් අපේම සහෝදර ජනතාවට සහන සැලසීම සඳහා ආසියානු මාධ්‍ය ජාලය ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතයට සමගාමීව ද්‍රව්‍යමය ආධාර එක්රැස් කරනු ලැබූ රථ පෙළ අද උදෑසන කළුතර දිස්ත්‍රික්කයේ ගං වතුර හේතුවෙන් විපතට පත් ජනතාව වෙත ආධාර බෙදීම සඳහා පිටත්ව යනවා.\nඒ අනුව කළුතර දිස්ත්‍රික් ලේකම් කාර්යාලයේ සහ ආපදා කළමනාකරණ මධ්‍යස්ථානය එක්ව අදාළ භාණ්ඩ තොග පීඩාවට පත්ව සිටින ජනතාව වෙත ලබාදීමට පියවර ගනු ඇති.\nඑමෙන්ම රට වෙනුවෙන් හිරු, හිරු සහන යාත්‍රා ක්‍රියාන්විතය යටතේ එක්රැස් කළ දෙවන ආධාර තොගය ද ඊයේ පස්වරුවේ ගුවන් හමුදාව වෙත භාරදුන්නා.\nකන්ටේනර් සහ ලොරි රථ විශාල ප්‍රමාණයකින් පුරවාගත් මෙම භාණ්ඩ තොගය රත්මලාන ගුවන් හමුදා කඳවුර වෙත භාර දුන් අතර, ඒවා ගොඩබිමින් ළඟාවීමට නොහැකි ප්‍රදේශවල රැදී සිටින ජනතාවට ලබාදීම ගුවන් හමුදාව විසින් අද තෙවන දිනටත් සිදුකෙරෙනු ඇති.\nඊයේ එහි දෙවන කොටස භාරදුන් අතර මීට පෙර ලබාදුන් ආධාර තොග ගුවන් වාර 30කට වැඩි ප්‍රමාණයකින් පීඩාවට පත්ව සිටින ජනතාව වෙත ලබාදීම ද විශේෂත්වයක්.\nදුකේදීත් සැපේදීත් නිරන්තරයෙන් ඔබ වෙනුවෙන් පෙනී සිටින හිරු ටී.වී. සහ හිරු එෆ්.එම්. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැලසීිමේ රට වෙනුවෙන් හිරු, හිරු සහන යාත්‍රා ක්‍රියාන්විතය ආරම්භ කළේ පසුගිය සිකුරාදා දිනයේයි.\nහිරු සහන යාත්‍රා ක්‍රියාන්විතයේ අංක 156/ 2 නාවල පාර, නුගේගොඩ යන ස්ථානයේ ස්ථාපිත ප්‍රධාන මධ්‍යස්ථානය වෙත සහ ප්‍රාදේශීය මධ්‍යස්ථාන වෙත මේ වනවිටත් විශාල වශයෙන් ආධාර ලැබෙමින් පවතිනවා.\nමෙලෙස ලැබෙන ආධාර තොගයෙන් පළමු කොටස විපතට පත් ජනතාවට කඩිනමින් බෙදාහැරීම සඳහා හිරු පිරිවර පෙරේදා පියවර ගත්තා.\nඑමෙන්ම ආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලුම මුදල් ත්‍යාග අත්හිටුවා එම මුදල් ආපදා හේතුවෙන් විපතට පත් ජනතාව වෙනුවෙන් වෙන් කිරීමට ද තීරණය කර තිබෙනවා.\nජනතාව විපතට පත්වූවන්ට ලබාදෙන ආධාර සහ සමානවම ආසියානු මාධ්‍ය ජාලයත් මෙම ජනතාව වෙනුවෙන් ආධාර ලබාදීම විශේෂත්වයක්.\nආපදා හේතුවෙන් සැබෑ ලෙසම විපතට පත් ජනතාව වෙනුවෙන් නිසි පරිදි මෙම ආධාර ලබාදීම සිදුකිරීමටයි  ‘‘රට වෙනුවෙන් හිරු’’, හිරු සහන යාත්‍රා ක්‍රියාන්විතය සූදානම්ව ඇත්තේ.\nUpdate :- Tuesday, May 30, 2017 8.44 am\n---------------------------------------------------------------------\nඅයහපත් කාලගුණයෙන් විපතට පත් අපේම සහෝදර ජනතාවට සහන සැලසීම සඳහා ආසියානු මාධ්‍ය ජාලය ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතයට මේ වන විට නන්දෙසින් ප්‍රතිචාර ලැබෙමින් පවතිනවා.\nඒ යටතේ එක්රැස් කළ දෙවන ආධාර තොගය ද ඊයේ පස්වරුවේ ගුවන් හමුදාව වෙත භාරදුන්නා.\nකන්ටේනර් සහ ලොරි රථ විශාල ප්‍රමාණයකින් පුරවාගත් මෙම භාණ්ඩ තොගය රත්මලාන ගුවන් හමුදා කඳවුර වෙත භාර දුන් අතර, ඒවා ගොඩබිමින් ළඟාවීමට නොහැකි ප්‍රදේශවල රැදී සිටින ජනතාවට ලබාදීම ගුවන් හමුදාව විසින් අද තෙවන දිනටත් සිදුකෙරෙනු ඇති.\nදුකේදීත් සැපේදීත් නිරන්තරයෙන් ඔබ වෙනුවෙන් පෙනී සිටින හිරු ටී.වී. සහ හිරු එෆ්.එම්. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැලසීිමේ රට වෙනුවෙන් හිරු, හිරු සහන යාත්‍රා ක්‍රියාන්විතය ආරම්භ කළේ පසුගිය සිකුරාදා දිනයේයි.\nහිරු සහන යාත්‍රා ක්‍රියාන්විතයේ අංක 156/ 2 නාවල පාර, නුගේගොඩ යන ස්ථානයේ ස්ථාපිත ප්‍රධාන මධ්‍යස්ථානය වෙත සහ ප්‍රාදේශීය මධ්‍යස්ථාන වෙත මේ වනවිටත් විශාල වශයෙන් ආධාර ලැබෙමින් පවතිනවා.\nමෙලෙස ලැබෙන ආධාර තොගයෙන් පළමු කොටස විපතට පත් ජනතාවට කඩිනමින් බෙදාහැරීම සඳහා හිරු පිරිවර පෙරේදා පියවර ගත්තා.\nඊයේ එහි දෙවන කොටස භාරදුන් අතර මීට පෙර ලබාදුන් ආධාර තොග ගුවන් වාර 30කට වැඩි ප්‍රමාණයකින් පීඩාවට පත්ව සිටින ජනතාව වෙත ලබාදීම ද විශේෂත්වයක්.\nමොරටුව - රාවතාවත්ත, භාවනා මූලස්ථානයේ පිහිටි ශ්‍රී වාචිස්සර දහම් පාසලේ එකතු කිරීමේ මධ්‍යස්ථානයක් ස්ථාපිත කර ඇති අතර, කෝට්ටේ රජමහා විහාරයේ සහ කොළොන්නාව පුරාණ රජමහා විහාරස්ථානයටත්, ද්‍රව්‍යාධාර තවදුරටත් ගෙනවිත් භාරදිය හැකියි.\nගම්පහ - මැදගම සිරිසුනන්දාරාමය, අත්තනගල්ල පුරාණ රජමහා විහාරයේ, දිවුලපිටිය - ප්‍රියදර්ශනාරාමය ආදී ස්ථානයන්ට ගම්පහ ප්‍රදේශයේ ජීවත් වන වන ඔබට ආධාර ද්‍රව්‍ය භාරදීමේ හැකියාව පවතිනවා.\nකුරුණෑගල දිස්ත්‍රික්කය තුළ ද හිරු සහන යාත්‍රා ව්‍යාපෘතියේ මධ්‍යස්ථාන 3 ක් ස්ථාපිත කර තිබෙනවා.\nඒ අනුව, කුරුණෑගල - පාදෙණිය රජමහා විහාරය, නිකවැරටිය - කොටවෙහෙර ශ්‍රී ජිනරතන සදහම් සෙවණ, කුරුණෑගල - බෞද්ධාලෝක විද්‍යාතන පිරිවෙන යන ස්ථානයන්ට තවදුරටත් ආධාර භාරදිය හැකියි.\nමහියංගනය රජමහා විහාරස්ථානයත් හිරු සහන යාත්‍රාවේ තවත් එක් මධ්‍යස්ථානයක්.\nනුවරඑලිය බෞද්ධ මධ්‍යස්ථානය වෙත පැමිණ විපතට පත්වූ අපේ ජනතාව වෙනුවෙන් ආධාර එකතු කරන හිරු සහන යාත්‍රාවට ආධාර ද්‍රව්‍ය භාරදිය හැකි වනවා.\nමහනුවර අස්ගිරිය චන්දානන්ද බෞද්ධ විද්‍යාලයද ආධාර ද්‍රව්‍ය එකතු කරන හිරු සහන යාත්‍රාවේ තවත් එක් මධ්‍යස්ථානයක්.\nහම්බන්තොට - මිරිජ්ජවිල පිහිටි දිස්ත්‍රික් සෞඛ්‍ය සේවා අධ්‍යක්‍ෂ කාර්යාලය සහ සීනිගම ශ්‍රී දෙවොල් මහා දේවාලය යන ස්ථානවලටද ද්‍රව්‍යමය ආධාර ලබාදිය හැකි වනවා.\nමේ අතර වැල්ලවාය ප්‍රධාන බස් නැවතුම්පල ඉදිරිපිට පිහිටි වෙල්ලස්ස මාධ්‍ය ඒකකයද හිරු සහන යාත්‍රාවේ තවත් එක් මධ්‍යස්ථානයක්.\nආධාර ලබාදුන් ජනතාව අතර විවිධ සංවිධාන මෙන්ම කලා ශිල්පීන් ද වනවා.\nඑමෙන්ම ආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලූම මුදල් ත්‍යාග අත්හිටුවා එම මුදල් ආපදා හේතුවෙන් විපතට පත් ජනතාව වෙනුවෙන් වෙන් කිරීමට ද තීරණය කර තිබෙනවා.\nඑමෙන්ම ජනතාව විපතට පත්වූවන්ට ලබාදෙන ආධාර සහ සමානවම ආසියානු මාධ්‍ය ජාලයත් මෙම ජනතාව වෙනුවෙන් ආධාර ලබාදීම විශේෂත්වයක්.\nආපදා හේතුවෙන් සැබෑ ලෙසම විපතට පත් ජනතාව වෙනුවෙන් නිසි පරිදි මෙම ආධාර ලබාදීම සිදුකිරීමටයි  ‘‘රට වෙනුවෙන් හිරු’’, හිරු සහන යාත්‍රා ක්‍රියාන්විතය සූදානම්ව ඇත්තේ.\nමේ අතර හිරු සහන යාත්‍රා ක්‍රියාන්විතයට සමගාමීව ද්‍රව්‍යමය ආධාර එක්රැස් කරනු ලැබූ රථ පෙළ අද පෙරවරුවේ කළුතර දිස්ත්‍රික්කයේ ගං වතුර හේතුවෙන් විපතට පත් ජනතාව වෙත ආධාර බෙදීම සඳහා පිටත්ව යනවා.",
       "URL": "https://www.hirunews.lk/162419/update-රට-වෙනුවෙන්-හිරු-සහන-යාත්‍රා-ක්‍රියාන්විතයට-ලැබුණු-ආධාර-තොග-කළුතර-පීඩාවට-පත්-ජනතාවට",
       "Category": "Local News",
       "Parent URL": "https://www.hirunews.lk/local-news.php?pageID=4493"
}