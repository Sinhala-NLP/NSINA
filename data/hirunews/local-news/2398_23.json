{
       "Source": "hirunews",
       "Timestamp": "Saturday, 10 October 2020 - 10:39",
       "Headline": "පොලිස් බුද්ධි අංශයේ උසස් නිලධාරියෙකු ලෙස පෙනී සිට මුදල් වංචා කළ අයෙකු අත්අඩංගුවට",
       "News Content": "පොලිස් බුද්ධි අංශයේ උසස් නිලධාරියෙකු ලෙස පෙනී සිටිමින් මුදල් වංචා කළ පුද්ගලයෙකු කුරුණෑගල ප්‍රදේශයේදී අත්අඩංගුවට ගෙන තිබෙනවා.\nකුරුණෑගල කොට්ඨාශ අපරාධ විමර්ශන අංශය ලද තොරතුරකට අනුව නගරයේ සිදුකළ විශේෂ වැටලීමකදීයි මෙම සැකකරු අත්අඩංගුවට ගෙන ඇත්තේ.\nජීප් රථයකින් ගමන් කරමින් සිටියදී අත්අඩංගුවට ගනු ලැබූ, ඔහු සන්තයේ තිබී පොලිස් නිළ ඇඳුමෙන් ලබා ගන්නා ලද ඡායාරූප කිහිපයක් පොලිස් භාරයට ගෙන තිබෙනවා.\nසැකකරු 47 හැවිරිදි නෙල්ලිය -මිනුවන්ගැටේ ප්‍රදේශයේ පදිංචිකරුවෙක්.",
       "URL": "https://www.hirunews.lk/252209/පොලිස්-බුද්ධි-අංශයේ-උසස්-නිලධාරියෙකු-ලෙස-පෙනී-සිට-මුදල්-වංචා-කළ-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2398"
}