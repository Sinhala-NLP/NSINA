{
       "Source": "hirunews",
       "Timestamp": "Tuesday, 11 July 2023 - 10:20",
       "Headline": "තුන්හෙළ ජන ගී කල්ලියට ඉන්දියාවේදී ජයක්",
       "News Content": "ඉන්දියාවේ නවදිල්ලි නුවර පැවති 06 වැනි ජාත්‍යන්තර ජන සංගීත සහ නර්තන තරඟාවලියේදී හොඳම ප්‍රාසාංගික කණ්ඩායම ලෙස “තුන්හෙළ ජන ගී කල්ලිය” ජයග්‍රහණය ලබා තිබෙනවා.\nමෙම තරඟාවලියට ඉදිරිපත් වූ රටවල් 13 ක් අභිබවා එම ජයග්‍රහණය ඔවුන් ලබා ඇත්තේ මෙරටට ආවේණික දේශීය නර්තන අංග, ජන ගී ගායනා සහ බෙර වාදන ඉදිරිපත් කරමින්.\nකොළඹ - මාදිවෙල පසිදු කලායතනය සහ නාරාහේන්පිට පමෝදා කලායතනය නියෝජනය කරමින් අවුරුදු 03 සිට අවුරුදු 51 දක්වා නර්තන සහ ගායන ශිල්පීන් 36 දෙනෙකු මෙම කණ්ඩායම නියෝජනය කරමින් තරඟාවලියට එක්වුණා.\nජයග්‍රහණය ලබාගත් ඔවුන් අද අලුයම ඉන්දියාවේ නවදිල්ලි අගනුවර සිට කටුනායක ගුවන්තොටුපළෙන් දිවයිනට පැමිණි බවයි ගුවන්තොටුපළ හිරු වාර්තාකරු කියා සිටියේ.",
       "URL": "https://www.hirunews.lk/340819/තුන්හෙළ-ජන-ගී-කල්ලියට-ඉන්දියාවේදී-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=194"
}