{
       "Source": "hirunews",
       "Timestamp": "Saturday, 13 February 2021 - 19:26",
       "Headline": "කොවිෂීල්ඩ් දෙවන මාත්‍රාව ලබාදී ප්‍රමාද වන ලකුණු (වීඩියෝ)",
       "News Content": "ඔක්ස්ෆර්ඩ් - ඇස්ට්‍රාසෙනෙකා කොවිෂීල්ඩ් එන්නතේ දෙවන මාත්‍රාව සති 08 ත්, 12 ත් අතර කාලයකදී ලබාදීම සම්බන්ධයෙන් අවධානය යොමුව ඇති බව ප්‍රාථමික සෞඛ්‍ය සේවා, වසංගත රෝග හා කොවිඩ් පාලන කටයුතු රාජ්‍ය ඇමතිනි සුදර්ශනී ප්‍රනාන්දුපුල්ලේ පවසනවා.\nඑන්නත පසුගිය ජනවාරි මස 29 වැනිදා සිට ලබාදීම ආරම්භ කෙරුණු අතර, මේ වනවිට පුද්ගලයින් එක්ලක්ෂ 79,197 කට එන්නතේ පළමු මාත්‍රාව ලබාදී තිබෙනවා.\nහිරු ප්‍රවෘත්ති අංශයට අදහස් දක්වමින් රාජ්‍ය අමාත්‍යවරිය සඳහන් කළේ විශේෂඥයින්ගේ මතය අනුව ඒ සම්බන්ධයෙන් ඉදිරියේදී තීරණයක් ගන්නා බවයි.\nකොරෝනා වසංගතය සමඟ කටයුතු කිරීමේදී ඉදිරිය පුරෝකථනය කිරීමේ හැකියාව සෞඛ්‍ය අමාත්‍යාංශය සතුව නොමැති බව වෛද්‍ය රසායනාගාර විද්‍යාඥ වෘත්තියවේදීන්ගේ විද්වත් සංගමයේ සභාපති රවී කුමුදේශ් ප්‍රකාශ කළා.\nමේ අතර පාකිස්ථානයේ සත්ව උද්‍යානයක සිටි වසරක් පමණ වයසැති කොටි පැටවුන් දෙදෙනෙකු කොවිඩ් 19 ආසාදිතව මිය ගොස් තිබෙනවා.",
       "URL": "https://www.hirunews.lk/262514/කොවිෂීල්ඩ්-දෙවන-මාත්‍රාව-ලබාදී-ප්‍රමාද-වන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2149"
}