{
       "Source": "hirunews",
       "Timestamp": "Friday, 09 March 2018 - 9:50",
       "Headline": "පළාත් පාලන ආයතන වල සභිකයින්ගේ නම් අද (09) ගැසට් කෙරේ",
       "News Content": "මෙවර මැතිවරණයේදී පළාත් පාලන ආයතන සඳහා තේරී පත් වූ සභිකයින්ගේ නාම ලේඛණය අද (09) ගැසට් මගින් ප්‍රකාශයට පත් කිරීමට කටයුතු කරන බව මැතිවරණ කොමිසම පවසනවා.\nහිරු ප්‍රවෘත්ති අංශය මේ සම්බන්ධයෙන් කළ විමසීමකදී එහි ප්‍රකාශකයෙකු මේ බව කියා සිටියා.\nරජයේ මුද්‍රණාලයාධිපතිනි ගංගානි ලියනගේ ද කියා සිටියේ පළාත් පාලන ආයතන වලට තේරී පත් වූ සභිකයින්ගේ නාම ලේඛණය මුද්‍රණය සඳහා ලැබී ඇති බවයි.\nඊට අදාළ නිර්දේශය ලැබුණු වහාම අද (09) එය ප්‍රකාශයට පත් කරන බව ද ඇය සඳහන් කළා.",
       "URL": "https://www.hirunews.lk/185478/පළාත්-පාලන-ආයතන-වල-සභිකයින්ගේ-නම්-අද-09-ගැසට්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4046"
}