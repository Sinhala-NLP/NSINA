{
       "Source": "hirunews",
       "Timestamp": "Monday, 11 September 2023 - 22:10",
       "Headline": "කළුතර පුද්ගලයින් හතර දෙනෙක්ට මරණ දඬුවම",
       "News Content": "තියුණු ආයුධවලින් පහරදී පුද්ගලයකු ඝාතනය කිරීම සම්බන්දයෙන් සිව්දෙනකුට අද (11) මරණ දඩුවම් නියම කර තිබෙනවා.\nකළුතර කලමුල්ල රිදී මාවතේ පදිංචිව පුද්ගලයෙකු 1996 ජනවාරි 02 දින මදිනකන්ද ප්‍රදේශයේ දී තියුණු ආයුධ සහ මොට ආයුධවලින් පහරදී ඝාතනය කිරීම සහ ඔහුගේ බාල සොහොයුරාට පහරදී බරපතළ තුවාල සිදුකිරීම සම්බන්දයෙන් සැකකරුවන් හත් දෙනෙකුට අධිචෝදනා එල්ල කර තිබූ බවයි වාර්තා වන්නේ.\nඒ අනුව නඩුවේ 1, 2,3 සහ 5 වන විත්තිකරුවන් හට මෙහිදී මරණ දඩුවම නියම කළ අතර , 6 සහ 7 විත්තිකරුවන් නිදොස් කොට නිදහස් කරන ලෙසයි මහාධිකරණ විනිසුරුවරයා නියම කළේ.\nකෙසේ වෙතත් අප වාර්තාකරු සඳහන් කළේ මෙම සිදුවීමට අදාළ 4 වන විත්තිකරු මේ වන විට මියගොස් ඇති බවට මහාධිකරණයේ දී කරුණු අනාවරණය වී ඇති බවයි.",
       "URL": "https://www.hirunews.lk/347968/කළුතර-පුද්ගලයින්-හතර-දෙනෙක්ට-මරණ-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=36"
}