{
       "Source": "hirunews",
       "Timestamp": "Monday, 05 June 2023 - 14:24",
       "Headline": "කිතුල් හකුරු කර්මාන්තකරුවන් ගැටලුවක (වීඩියෝ)",
       "News Content": "කිතුල් හකුරු කර්මාන්තය සදහා පවතින ගැටලු කිහිපයක් හේතුවෙන් තමන් දැඩි දුෂ්කරතාවකට පත්ව ඇති බව සම්ප්‍රදායික කිතුල් හකුරු නිෂ්පාදකයන් පවසනවා.\nඔවුන් පෙන්වා දෙන්නේ සුළු පිරිසක් විසින් වැඩි ලාභයක් ලබා ගැනීමේ අපේක්ෂාවෙන් කිතුල් හකුරු ලෙස සීනි වැඩි වශයෙන් යෙදු නිෂ්පාදන වෙළඳ පොලට නිකුත් කිරීම ඉන් ප්‍රධාන ගැටලුව වි ඇති බවයි.\nඑමගින් කිතුල් හකුරු කර්මාන්තයේ ප්‍රමිතියට දැඩි බලපෑමක් එල්ල වි ඇති බව සම්ප්‍රදායික කිතුල් හකුරු කර්මාන්ත නිෂ්පාදකයින් පෙන්වා දෙනවා.\nඑමෙන්ම කිතුල් වගාවට රිළවුන් විසින් සිදුකරන හානියද දැඩි ලෙස කර්මාන්තයට බලපා ඇති බවයි සම්ප්‍රදායික කිතුල් හකුරු කර්මාන්ත නිෂ්පාදකයින් සඳහන් කළේ.\nමේ අතර, පොහොර මිල දි ගැනීමේ වවුචර් පතක් මෙතෙක් තමන්ට නොලැබුනු බව රත්නපුර දිස්ත්‍රිකයේ ගොවින් චෝදනා කරනවා.\nඑම ගොවීන් බලධාරීන්ගෙන් ඉල්ලා සිටින්නේ පොහොර මිල දී ගැනීමේ පහසුකම් කඩිනමින් සළසා දෙන ලෙසයි.",
       "URL": "https://www.hirunews.lk/337100/කිතුල්-හකුරු-කර්මාන්තකරුවන්-ගැටලුවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=293"
}