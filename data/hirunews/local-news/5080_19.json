{
       "Source": "hirunews",
       "Timestamp": "Wednesday, 20 April 2016 - 17:03",
       "Headline": "කිරිබත්ගොඩට අයිස් වැස්සක්",
       "News Content": "දිවයිනට උතුරු සහ දකුණු අර්ධගෝලයෙන් පැමිණෙන සුළං තත්ත්වය හමුවේ වැඩි වර්ෂාපතනයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ වැසිත් සමඟ තාවකාලිකව තද සුළං තත්ත්වයක්ද ඇතිවිය හැකි බවයි.\nමේ අතර අද පස්වරුවේ ඇද හැලූනු වර්ෂාවත් සමඟ බලපෑ තද සුළං හේතුවෙන් කොළොන්නාව සහ කොටිකාවත්ත ප්‍රදේශවල නිවාස කිහිපයකට හානි සිදු වුණා.\nඑමෙන්ම කිරිබත්ගොඩ - නාතුඩුව ප්‍රදේශයට අද පස්වරුවේ අයිස් වැස්සක් ඇද හැලී තිබෙනවා.\nඑය විනාඩි 10 ක පමණ කාලයක් පැවති බවයි ප්‍රදේශවාසී කාන්තාවක් හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/131326/කිරිබත්ගොඩට-අයිස්-වැස්සක්",
       "Category": "Local News",
       "Parent URL": "https://www.hirunews.lk/local-news.php?pageID=5080"
}