{
       "Source": "hirunews",
       "Timestamp": "Saturday, 17 December 2022 - 15:49",
       "Headline": "ශිෂ්‍යත්වය නිසා අද නොකපන විදුලිය",
       "News Content": "අද (17) දිනයේ විදුලි කප්පාදුවක් සිදු නොකරන බව ලංකා විදුලිබල මණ්ඩලය පවසනවා.\n5 ශ්‍රේණිය ශිෂ්‍යත්ව විභාගය හෙට දිනයේ පැවැත්වීමට නියමිතව ඇති බැවින් මෙලෙස දෛනිකව සිදුකරන විදුලි කප්පාදුව ක්‍රියාත්මක නොකිරීමටයි ලංකා විදුලිබල මණ්ඩලය තීරණය කර ඇත්තේ.\n2022 වසරට අදාළ 5 ශ්‍රේණිය ශිෂ්‍යත්ව විභාගය පසුගිය අගෝස්තු මාසයේදී පැවැත්වීමට නියමිතව තිබුණ ද කොරෝනා වසංගතයත් සමග එම දෙසැම්බර් මාසය දක්වා කල් දැමුණා.\nඒ අනුව, හෙට විභාග මධ්‍යස්ථාන 2894 කදී අපේක්ෂකයන් තුන් ලක්ෂ 34,698 දෙනෙකු මෙවර ශිෂ්‍යත්ව විභාගය සඳහා පෙනී සිටීමට නියමිතයි.\nපෙර වසරට සාපේක්ෂව මෙවර විභාගය පැවැත්වීමේ ක්‍රමවේදයේ යම් වෙනසක් සිදුකර ඇති අතර, ඒ සම්බන්ධයෙන් පැහැදිලි කරමින් විභාග කොමසාරිස් ජනරාල් එල්.එම්.ඩී.ධර්මසේන කියා සිටියේ දෙවන ප්‍රශ්න පත්‍රය මෙම වර්ෂයේ සිට පළමුව ලබාදීමට සැලසුම් කර ඇති බවයි.",
       "URL": "https://www.hirunews.lk/322907/ශිෂ්‍යත්වය-නිසා-අද-නොකපන-විදුලිය",
       "Category": "Local News",
       "Parent URL": "https://www.hirunews.lk/local-news.php?pageID=660"
}