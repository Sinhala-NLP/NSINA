{
       "Source": "hirunews",
       "Timestamp": "Monday, 06 November 2017 - 13:58",
       "Headline": "මදුරන්කුලියේ බස් අනතුරින් තුවාල ලැබූ තවත් අයෙකු මියයයි (ඡායාරූප)",
       "News Content": "පුත්තලම - කොළඹ ප්‍රධාන මාර්ගයේ මදුරන්කුලිය ප්‍රදේශයේ අද සිදුවූ බස් රථ අනතුරෙන් බරපතල තුවාල ලබා හලාවත රෝහලේ ප්‍රතිකාර ලබමින් සිටි තවත් මගියෙකු මියගොස් තිබෙනවා.\nඒ අනුව සිද්ධියෙන් මියගිය සංඛ්‍යාව මේ වනවිට 6 දක්වා ඉහළ ගොස් ඇති අතර, තවත් 43 දෙනෙකු රෝහල් ගතව ප්‍රතිකාර ලබන බවයි හිරු වාර්තාකරුවන් සඳහන් කළේ.\nබස් රථය පැදවූ රියදුරු අත්අඩංගුවට ගැනීමෙන් අනතුරුව තුවාල ලබා සිටීම හේතුවෙන් ඔහුද පුත්තලම රෝහලට ඇතුළත් කර තිබෙනවා.\nඡායාරූප - පුත්තලම, ප්‍රියංකර කළුපහන",
       "URL": "https://www.hirunews.lk/175386/මදුරන්කුලියේ-බස්-අනතුරින්-තුවාල-ලැබූ-තවත්-අයෙකු-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4232"
}