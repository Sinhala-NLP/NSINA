{
       "Source": "hirunews",
       "Timestamp": "Sunday, 03 December 2017 - 12:52",
       "Headline": "යුද හමුදාවේ 200 ක් එතෙර මෙහෙයුමකට",
       "News Content": "සිවිල් යුද්ධයක් පවතින බටහිර අප්‍රිකානු රටක් වන මාලි දේශයේ එක්සත් ජාතින්ගේ මෙහෙයුම්වලට එක්වීම සදහා මෙරටින් 200 දෙනෙකුගෙන් යුත් යුධ හමුදා භට පිරිසක් ඉදිරි සති දෙක තුළ පිටත්ව යනවා.\nමෙම හමුදා ඛණ්ඩයට රෙජිමේන්තු 10ක භට පිරිසක් අයත්.\nඔවුන්ගේ් විසිර යාමේ පෙළපාලිය පනාගොඩ පිහිටි පාබල හමුදා රෙජිමේන්තු මුලස්ථානයේදී පැවැත්වුණු බවයි හමුදා මාධ්‍ය ප්‍රකාශක මේජර් ජෙනරාල් රොෂාන් සෙනෙවිරත්න ප්‍රකාශ කලේ.\nශ්‍රී ලංකා - ජගත් සංවිධාන සාමසාධක බල ඇණිය අවුරුද්දක කාලයක් මාලි දේශයේ මෙහෙයුම්වල නිරත විමට නියමිතයි.\nමේ අනුව එක්සත් ජාතින්ගේ සාම සාධක හමුදා භට කණ්ඩායම්හි අනුයුක්ත ශ්‍රී ලංකා භට පිරිසෙහි ප්‍රමාණය ඉදිරියෙදි සංඛ්‍යාත්මකව බලසේනාවක ප්‍රමාණයට දක්වා ඉහළ නංවා ගැනීමට පියවර ගැනෙනවා.\nමේ දක්වා එක්සත් ජාතීන්ගේ සාමසාධක මෙහෙයුම් සඳහා දායකත්වය දක්වා ඇති මෙරට යුධ හමුදා සාමාජිකයින්ගේ සංඛ්‍යාව 19 000 කට අධිකයි.",
       "URL": "https://www.hirunews.lk/177489/යුද-හමුදාවේ-200-ක්-එතෙර-මෙහෙයුමකට",
       "Category": "Local News",
       "Parent URL": "https://www.hirunews.lk/local-news.php?pageID=4189"
}