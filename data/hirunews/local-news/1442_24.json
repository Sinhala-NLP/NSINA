{
       "Source": "hirunews",
       "Timestamp": "Friday, 07 January 2022 - 12:31",
       "Headline": "පාස්කු නඩුවලින් නිදොස් කරන්නැයි ඉල්ලා මෛත්‍රී කළ ඉල්ලීම ඉවතට",
       "News Content": "ආණ්ඩුවේ ඇති අඩුපාඩු සම්බන්ධයෙන් විවේචන එල්ල කිරීමත් සමඟ රජයේ සිටින තම පක්ෂයේ අමාත්‍යවරුන්ට සහ රාජ්‍ය අමාත්‍යවරුන්ට ද ඉදිරියේදී සුසිල් ප්‍රේමජයන්ත හිටපු රාජ්‍ය අමාත්‍යවරයාට අත්වූ ඉරණමට මුහුණ දීමට සිදුවනු ඇතැයි හිටපු ජනාධිපති මෛත්‍රීපාල සිරිසේන ප්‍රකාශ කළා.\nඒ, ශ්‍රී ලංකා නිදහස් පක්ෂ කුරුණෑගල දිස්ත්‍රික් දිසා සමුළුවට අද (07) එක්වෙමින්.\nමේ අතර, පාස්කු ප්‍රහාරයේ වින්දිතයින්ට වන්දි අයකර දෙන ලෙස ඉල්ලා ගොනුකර ඇති නඩු විභාගයට නොගෙන නිෂ්ප්‍රභ කර තමන්ව එම චෝදනාවලින් නිදහස් කරන ලෙස හිටපු ජනාධිපති මෛත්‍රීපාල සිරිසේන කළ ඉල්ලීම කොළඹ දිසා අධිකරණය අද (07) ප්‍රතික්ෂේප කළා.\nඅදාළ නියෝගය නිකුත් කරනු ලැබුවේ හිටපු ජනාධිපතිවරයා ගොනු කළ මෝසමක් කොළඹ අතිරේක දිසා විනිසුරු චතුරිකා ද සිල්වා සලකා බැලූ අවස්ථාවේදීයි.",
       "URL": "https://www.hirunews.lk/293276/පාස්කු-නඩුවලින්-නිදොස්-කරන්නැයි-ඉල්ලා-මෛත්‍රී-කළ-ඉල්ලීම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1442"
}