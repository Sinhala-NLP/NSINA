{
       "Source": "hirunews",
       "Timestamp": "Saturday, 08 June 2019 - 13:12",
       "Headline": "රණකාමීන්ගේ පා ගමන කොළඹදී අවසන් වෙයි",
       "News Content": "යුද හමුදා ගුවන් සංක්‍රමික බලසේනාව අරඹා වසර 25ක් සපිරීම හා මානුෂීය මෙහෙයුම නිම කර වසර 10ක් සපිරීම නිමිත්තෙන් ආරම්භ කළ පා ගමන අද පෙරවරුවේ අවසන් වුණා.\nපසුගිය මැයි 29 වන දා මැදවච්චියෙන් ආරම්භ කළ මෙම පා ගමන මිහින්තලය, හබරණ, නාවුල, මහනුවර, කෑගල්ල සහ නිට්ටඹුව යන නගර පසු කරමින් අද අවසන් වුණේ කොළඹ නිදහස් චතුරස‍්‍රය වෙත පැමිණීමෙන් අනතුරුවයි.\nරණකාමීන්ගේ පා ගමන යනුවෙන් නම් කර ඇති මෙම පා ගමනේ සමාප්ති උත්සවය සඳහා යුද හමුදාපති ලූතිනන් ජෙනරාල් මහේෂ් සේනානායක ද එක්ව සිටියා.\nයුද හමුදාපති ලූතිනන් ජනරාල් මහේෂ් සේනානායක එහිදී සඳහන් කළේ රට තුළ මේ වනවිට සාමකාමී වාතාවරණයක් පවතින බවයි.",
       "URL": "https://www.hirunews.lk/217970/රණකාමීන්ගේ-පා-ගමන-කොළඹදී-අවසන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3312"
}