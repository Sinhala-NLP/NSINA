{
       "Source": "hirunews",
       "Timestamp": "Friday, 16 December 2022 - 21:26",
       "Headline": "වැලිගම ප්‍රාදේශීය සභාවෙන් සිසුන් විසිදාහකට නොමිලේ පාසල් උපකරණ",
       "News Content": "වැලිගම ප්‍රාදේශීය සභා බල ප්‍රදේශයේ සියලු ම පාසල් දරුවන්ට 2023 වසර සඳහා නොමිලේ පාසල් උපකරණ බෙදා දීම සඳහා ඉදිරිපත් කරන ලද යෝජනාවට පක්ෂ විපක්ෂ බහුතර මන්ත්‍රී එකඟතාව ලැබී තිබෙනවා.\nඒ අද (16) පැවැති වැලිගම ප්‍රදේශිය සභාවෙි මාසික සභා රැස්විමේ දී යි.\nසභාවේ එකඟතාව හිමි වූ යෝජනාවට අදාල වැඩසටහන යටතේ, එම බලප්‍රදේශයේ පාසල් දරුවන් 20000කට වැඩි පිරිසකට නොමිලේ පාසල් උපකරණ බෙදා දීමට සූදානම් අතර ඒ සඳහා වැලිගම ප්‍රාදේශීය සභාවේ සභා අරමුදලින් ලක්ෂ හාරසියයකට ආසන්න මුදලක් වෙන් කිරීමට කටයුතු කරන බවත් වැලිගම ප්‍රදේශිය සභාවේ සභාපති පුෂ්පකුමාර බැටිටගේ පවසනවා.\nඅදාල වැඩසටහන සම්බන්ධයෙන් වැඩිදුරටත් අදහස් දක්වමින්,\n\"ප්‍රදේශයේ සිසු සිසුවියන්ගේ අධ්‍යාපන කුසලතාවය ඉහලනන්වන්න ප්‍රාදේශිය සභාව හැටියට විශාල වැඩකොටසක් සිදුකරනවා. සැම වසරකම අපි ශිෂ්‍යත්ව සමිමන්ත්‍රණ කරනවා. ඒ විතරක් නෙමෙයි ක්‍රිඩා නවෝදය වැඩසටහන හරහා අධ්‍යාපනය සමග ක්‍රිඩාවෙන් ඉහලට යන්න ආධාර ලබාදෙන එකම ප්‍රාදේශිය සභාව වැලිගම ප්‍රදේශිය සභාව අපි විතරයි. ඒ නිසා අපි බැලුවා ජනතාව සිටින ආර්ථික අපහසුතාවය නිසා අධ්‍යාපනය රුචිකත්වය දක්වන දරුවන් පිරිසක් බිහිකිරිමේ අරමුණින් ඒ සදහා යම් සහනයක් වෙන්න ලබන 2023 වර්ෂය සදහා අභ්‍යාස පොත් ඇතුලු පාසල් උපකරණ බලප්‍රදේශයේ සියලුම පාසල් දරුවන්ට ලබාදිමට නියමිත‍යි.\"\nයනුවෙන්.",
       "URL": "https://www.hirunews.lk/322844/වැලිගම-ප්‍රාදේශීය-සභාවෙන්-සිසුන්-විසිදාහකට-නොමිලේ-පාසල්-උපකරණ",
       "Category": "Local News",
       "Parent URL": "https://www.hirunews.lk/local-news.php?pageID=662"
}