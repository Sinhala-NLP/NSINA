{
       "Source": "hirunews",
       "Timestamp": "Monday, 12 October 2020 - 8:53",
       "Headline": "ඇඳිරි නීතිය කඩකළ තවත් 19ක්, අත්අඩංගුවට ගත් මුළු සංඛ්‍යාව 120ක්",
       "News Content": "නිරෝධායන ඇඳිරි නීතිය කඩකළ තවත් 19 දෙනෙකු ගතවූ පැය 24 තුළ අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඔහු කියා සිටියේ ඒ අනුව මේ දක්වා කාලය තුළ පුද්ගලයින් 120 දෙනෙකු අත්අඩංගුවට ගෙන ඇති බවයි.\nපොලීසිය භාරයට ගෙන ඇති මුළු වාහන සංඛ්‍යාව 37ක්.\nපොලිස් බල ප්‍රදේශ 18ක නිරෝධායන ඇඳිරි නීතිය තවදුරටත් ක්‍රියාත්මක වන බවද පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/252338/ඇඳිරි-නීතිය-කඩකළ-තවත්-19ක්-අත්අඩංගුවට-ගත්-මුළු-සංඛ්‍යාව-120ක්",
       "Category": "Local News",
       "Parent URL": "https://www.hirunews.lk/local-news.php?pageID=2395"
}