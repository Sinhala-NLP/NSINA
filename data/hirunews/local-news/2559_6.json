{
       "Source": "hirunews",
       "Timestamp": "Sunday, 26 July 2020 - 16:20",
       "Headline": "පොලිස් අණ නොතකා ගමන් කළ වෑන් රථයේ සිටි සිව් දෙනාට අපරාධ චෝදනා",
       "News Content": "පොලිස් අණ නොතකා වෑන් රථයක ගමන් ගත් අපරාධවලට සම්බන්ධ පුද්ගලයන් 4 දෙනෙකු පොලීසිය අත්අඩංගුවට ගෙන තිබෙනවා.\nනාවුල පොලිස් බල ප්‍රදේශයේ රාජකාරියේ යෙදී සිටි පොලිස් නිලධාරීන් අදාළ වෑන් රථය නතර කරන ලෙසට නාවුල නගරයේදී දැනුම් දී ඇති බව සඳහන්.\nකෙසේ වෙතත්, අණ නොතකා ධාවනය කළ වෑන් රථය පසුව පොලිස් නිලධාරීන් හඹා ගොස් අත්අඩංගුවට ගෙන තිබුණා.\nපසුව එහි සිටි සැකකරුවන් 4 දෙනෙකු ඊයේ අත්අඩංගුවට ගනු ලැබූ අතර, ඔවුන් කුරුණෑගල ප්‍රදේශයේ පදිංචිකරුවන් වන බවයි පොලීසිය සඳහන් කළේ.\nඑමෙන්ම, අදාළ වෑන් රථයේ රියදුරු ලෙස කටයුතු කළ පුද්ගලයා ව්‍යාජ නම්වලින් පෙනී සිට ඇති බවට ද තොරතුරු අනාවරණ වී තිබෙනවා.",
       "URL": "https://www.hirunews.lk/246448/පොලිස්-අණ-නොතකා-ගමන්-කළ-වෑන්-රථයේ-සිටි-සිව්-දෙනාට-අපරාධ-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2559"
}