{
       "Source": "hirunews",
       "Timestamp": "Monday, 04 May 2020 - 7:18",
       "Headline": "ලන්ඩන්වල සිටි ශ්‍රී ලාංකික සිසුන් 207ක් අද අලුයම දිවයිනට (වීඩියෝ)",
       "News Content": "ශ්‍රී ලංකාවට පැමිණීමට නොහැකිව බ්‍රිතාන්‍යයේ, ලන්ඩන් නුවර අතරමං වී සිටි ශ්‍රී ලාංකික සිසුන් 207 දෙනෙකු රැගෙන ශ්‍රී ලන්කන් ගුවන් සේවයේ විශේෂ ගුවන් යානය අද (04) අලුයම කටුනායක ගුවන් තොටුපළ වෙත ලඟාවුණා.\nලන්ඩන් නුවර හීතෲ ගුවන් තොටුපළේ සිට අද දින අලුයම 3.30ට පැමිණි ශ්‍රී ලන්කන් ගුවන් සේවයේ යූ.එල්. 504 දරන ගුවන් යානයෙන් මෙම සිසුන්  මෙරටට පැමිණියා.\nමෙම සිසුන් පිරිස සහ ඔවුන්ගේ ගමන් මලු ගුවන් හමුදාව විසින් විෂබීජ හරණය කිරීමෙන් පසු, ශ්‍රී ලංකා යුධ හමුදාව විසින් බස් රථ මඟින් එම පිරිස නීරෝධායන කටයුතු සදහා රැගෙන යෑම සිදුකළ බවයි අප වාර්තාකරු පැවසුවේ.\nශ්‍රී ලංකාවට පැමිණීමේ අපේක්ෂාවෙන් ලන්ඩන් නුවර සිටින දෙවන සිසුන් කණ්ඩායම මෙරටට රැගෙන ඒම සදහා ශ්‍රී ලන්කන් ගුවන් සේවයට අයත් තවත් විශේෂ ගුවන් යානයක් අද (04) අලුයම කටුනායක ගුවන් තොටුපළෙන් ලන්ඩන් බලා පිටත්ව ගියා.\nමෙම ගුවන් යානය අද (04) උදෑසන 10.40ට ලන්ඩන් නුවර හීතෲ ගුවන් තොටුපළ වෙත ලඟාවීමට නියමිතයි.",
       "URL": "https://www.hirunews.lk/240008/ලන්ඩන්වල-සිටි-ශ්‍රී-ලාංකික-සිසුන්-207ක්-අද-අලුයම-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2756"
}