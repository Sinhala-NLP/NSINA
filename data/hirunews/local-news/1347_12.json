{
       "Source": "hirunews",
       "Timestamp": "Saturday, 19 February 2022 - 13:08",
       "Headline": "මෙරට මුහුදු සීමාව ආක්‍රමණය කළ ඉන්දීය ධීවරයින් 6 දෙනෙකු නාවික හමුදා භාරයට",
       "News Content": "මෙරට මුහුදු සීමාවේ අනවසරයෙන් ධීවර කටයුතුවල නිරතව සිටි ඉන්දීය ධීවරයින් 6 දෙනෙකු නාවික හමුදා භාරයට ගෙන තිබෙනවා. ඒ අද අලුයම යාපනය - කෝවිලන් ප්‍රදීපාගාරයට වයඹ දෙසින් වන මුහුදු තීරයේදියි.\nඉන්දීය ධීවරයින් හා යාත්‍රාව ඉදිරි නීතිමය කටයුතු සඳහා අදාළ අංශ වෙත යොමු කරන බවයි නාවික හමුදාව සඳහන් කළේ.\nමෙරට මුහුදු සීමාව තුල නීති විරෝධී හා අනවසර ධීවර කටයුතු මැඩ පැවැත්වීම සඳහා සිදු කරන මුර සංචාර අතරතුරයි මෙම ධීවර පිරිස නාවික හමුදා භාරයට ගෙන ඇත්තේ.\nපෙබරවාරි මාසය තුළ මේ දක්වා මෙරට මුහුදු තීරයට අනවසරයෙන් ඇතුලුවූ ඉන්දීය ධීවර යාත්‍රා හයක් සහ ධීවරයන් 29 දෙනෙකු නාවික හමුදා භාරයට ගෙන තිබෙනවා.",
       "URL": "https://www.hirunews.lk/297433/මෙරට-මුහුදු-සීමාව-ආක්‍රමණය-කළ-ඉන්දීය-ධීවරයින්-6-දෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1347"
}