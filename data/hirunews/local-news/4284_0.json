{
       "Source": "hirunews",
       "Timestamp": "Saturday, 07 October 2017 - 19:34",
       "Headline": "මහියංගනයේ ජනතාව වනඅලි තර්ජන හේතුවෙන් නිහඩ විරෝධතාවක",
       "News Content": "වන අලි තර්ජනයට විසදුම් ඉල්ලා මහියංගනය අවට ජනතාව මහියංගනය ප්‍රාදේශීය ලේකම් කාර්යාලය ඉදිරිපිට අද නිහඬ විරෝධතාවයක නිරතවුණා.\nඔවුන් දෙහිගොල්ල ප්‍රදේශයේ සිට රථ පෙලපාලියකින් මහියංගනය නගර වෙත පැමිණි බවයි හිරු වාර්තාකරු සදහන් කලේ.\nවන අලි ගැටලූව සම්බන්ධයෙන් වන ජිවි නිලධාරින්ට අවස්ථා කිහිපයකදී පැමිණිලි කළ ද ඉන් ඵලක් නොවූ බව විරෝධතාකරුවන් සදහන් කළා.\nමහියංගනය ප්‍රාදේශීය ලේකම් කාර්යාලය ඉදිරිපිට ඔවුන් විරෝධතාවයේ නිරත වන අවස්ථාවේ වනජිවි හා තිරසර සංවර්ධන අමාත්‍ය ගාමිණී ජයවික්‍රම පෙරේරාගේ ප්‍රධානත්වයෙන් වන අලි ගැටලූව පිලිබද සාකච්ජාවක්ද එහි පැවැත්වුණා.\nඊට ප්‍රදේශයේ මහා සංඝරත්නය මෙන්ම රාජ්‍ය නිලධාරින් ද එක්ව සිටි අතර ඉදිරිපත් වූ යෝජනා පිළිබදව ලබන 13 වනදා යලි සාකච්ජාවක් පැවැත්වීමට තීරණය වි තිබෙනවා.\nසාකච්ජාවෙන් අනතුරුව අමාත්‍ය ගාමිණී ජයවික්‍රම පෙරේරා සහ නිලධාරින් පිරිස ප්‍රාදේශිය ලේකම් කාර්යාලය ඉදිරිපිට විරෝධතාවයේ නිරත පිරිස් හමුවි කියා සිටියේ ඔවුන්ගේ ගැටලූවට විසදුම් ලබාදීම සදහා ඉදිරියේදී පියවර ගන්නා බවයි.",
       "URL": "https://www.hirunews.lk/172868/මහියංගනයේ-ජනතාව-වනඅලි-තර්ජන-හේතුවෙන්-නිහඩ-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4284"
}