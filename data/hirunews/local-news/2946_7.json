{
       "Source": "hirunews",
       "Timestamp": "Sunday, 19 January 2020 - 11:53",
       "Headline": "GSP+ බදු සහනය 2023 දක්වා",
       "News Content": "ජී.එස්.පී. ප්ලස් බදු සහනය, 2023 වසර දක්වා ශ්‍රී ලංකාවට ලබාදෙන බවට යුරෝපා සංගමය සහතික වී තිබෙනවා.\nකාර්මික අපනයන සහ ආයෝජන ප්‍රවර්ධන අමාත්‍ය ප්‍රසන්න රණතුංග සහ යුරෝපා සංගම් නියෝජිතයින් අතර පැවති හමුවකදී මේ බව දැනුම්දී ඇති බව සඳහන්.\nඑම සංගමයේ ශ්‍රී ලංකා මාලදිවයින් නියෝජිත කණ්ඩායමේ නියෝජ්‍ය සභාපති සහ දේශපාලන, වෙළඳ හා සන්නිවේදන ප්‍රධානී ත්‍රෝස්රටන් බර්ග්ෆෙඩ් එම සාකච්ඡාවේදී ප්‍රකාශ කර ඇත්තේ 2023 දක්වා එම බදු සහනය ලබාදීමට තීරණය කළද එහි නිරීක්ෂණ ක්‍රියාවලියේ වෙනසක් නොමැති බවයි.\nවෙළඳ වරණයන් පිළිබඳ පොදු ක්‍රමය හෙවත් ජී.එස්.පී., යුරෝපා සංගමය වෙත අපනයනය කරනු ලබන සංවර්ධනය වෙමින් පවතින රටවලට හඳුන්වාදුන් බදු සහනයක් වනවා.\nජී.එස්.පී. ප්ලස් යනු ජී.එස්.පී. සහනය ලබන සංවර්ධනය වෙමින් පවතින රටවලටම ලැබෙන අතිරේක උපාංගයක්.",
       "URL": "https://www.hirunews.lk/232567/gsp-බදු-සහනය-2023-දක්වා",
       "Category": "Local News",
       "Parent URL": "https://www.hirunews.lk/local-news.php?pageID=2946"
}