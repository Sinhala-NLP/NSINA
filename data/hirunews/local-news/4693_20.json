{
       "Source": "hirunews",
       "Timestamp": "Wednesday, 25 January 2017 - 13:38",
       "Headline": "බදුලු ඔයේ දියනෑමෙන් වළකින ලෙසට ආපදා කළමනාකරණ මධ්‍යස්ථානය ජනතාවට දැනුම් දෙයි",
       "News Content": "බදුල්ල දිස්ත්‍රික්කය පුරාවට ඇදහැලෙන අධික වර්ෂාවත් සමඟ බදුලු ඔයේ ජල මට්ටම ඉහළ ගොස් තිබෙනවා.\nදිස්ත්‍රික් ආපදා කළමනාකරණ මධ්‍යස්ථානය සඳහන් කළේ මේ හේතුවෙන් බදුලු ඔයේ දියනෑමෙන් වළකින ලෙසටයි.\nඑමෙන්ම, දියඇලි පාමුල දියනෑමෙන් වළකින ලෙසට ද ජනතාවට දැනුම් දෙනවා.\nමේ අතර, ඇල්ල - වැල්ලවාය සහ වැලිමඩ - නුවරඑළිය මාර්ගවලට ස්ථාන කිහිපයකින් පස් කඳු සහ ගස් කඩා වැටීමේ අවදානමක් ද පවතිනවා.\nමේ නිසා රියදුරන් ඒ පිලිබඳව සැලකිලිමත් වන ලෙසයි බදුල්ල දිස්ත්‍රික් ආපදා කළමනාකරණ මධ්‍යස්ථානය දැනුම් දෙන්නේ.",
       "URL": "https://www.hirunews.lk/152867/බදුලු-ඔයේ-දියනෑමෙන්-වළකින-ලෙසට-ආපදා-කළමනාකරණ-මධ්‍යස්ථානය-ජනතාවට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4693"
}