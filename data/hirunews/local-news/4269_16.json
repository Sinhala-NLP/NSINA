{
       "Source": "hirunews",
       "Timestamp": "Monday, 16 October 2017 - 12:49",
       "Headline": "විසුරුවා හැරුණු පළාත් සභා තුනෙහි ආණ්ඩුකාරවරුන් කොළඹට",
       "News Content": "නිල කාලය අවසන් වීම නිසා විසුරුවා හැරුණු පළාත් සභා තුනෙහි ආණ්ඩුකාරවරුන් ජනාධිපති මෛත්‍රිපාල සිරිසේන විසින්  අද(16) කොළඹට කැඳවා තිබෙනවා.\nඒ, එම පළාත් සභා තුනෙහි ඉදිරි කටයුතු පිළිබඳ සාකච්ඡා කිරීම සඳහායි.\nඒ අනුව  උතුරුමැද පළාත් ආණ්ඩුකාර පී.බී. දිසානායක, සබරගමුව පළාත් ආණ්ඩුකාර මාෂල් පෙරේරා සහ නැගෙනහිර පළාත් ආණ්ඩුකාර රෝහිත බෝගොල්ලාගම මෙම සාකච්ඡාවක් සඳහා එක්වනු ඇති.\nජනාධිපති කාර්යාලයේ අද දහවල් පැවැත්වෙන හමුවට මෙම පළාත් සභාවන්හි නිලධාරීන්ද සහභාගිවීමට නියමිතයි. අදාළ පළාත් සභාවල කාලය ඉකුත්වීමෙන් පසු ඒවායේ පරිපාලන කටයුතු පවත්වාගෙන යෑමේ බලය ආණ්ඩුකාරවරුන් වෙත පැවරුණා.\nඒ අනුව මැතිවරණය පවත්වා යළි පළාත් සභාව පිහිටුවන තුරු ඒවායේ පරිපාලන කටයුතු ආණ්ඩුකාරවරු විසින් සිදු කළයුතු වනවා.",
       "URL": "https://www.hirunews.lk/173612/විසුරුවා-හැරුණු-පළාත්-සභා-තුනෙහි-ආණ්ඩුකාරවරුන්-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4269"
}