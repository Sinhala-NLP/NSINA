{
       "Source": "hirunews",
       "Timestamp": "Friday, 19 January 2018 - 7:45",
       "Headline": "හිරු සිරිපා කරුණාව ඇරඹේ",
       "News Content": "සිරිලක සංවිධාන වන්නා වූ මහා වන්දනා චාරිකාව, හිරු සිරිපා කරුණාව 2018 අද (19) අලූයම ආරම්භ කෙරුණා.\nහිරු එෆ්.එම්. සංවිධාන කරන මේ බැතිබර වන්දනා චාරිකාවට එක්ව සිටින්නේ රට පුරා විසිරුණු හිරු ශ්‍රාවකයන්.\nඅද අලූයම කොළඹ, අනුරාධපුර, පස්සර, මිද්දෙණිය, අකුරැස්ස සහ පඬුවස්නුවර ඇතුළු ප්‍රදේශවලින් පිටත් වන වන්දනා බස් රථ නල්ලතන්නියට ළඟා වීමෙන් පසු එම වන්දනා නඩ සියල්ල එක්ව සිරිපා කරුණා කිරීමට නියමිතයි.\nආගමික වතාවත්වල නිරත වී ආශීර්වාද ලබාගැනීමෙන් අනතුරුවයි හිරු සිරිපා කරුණාවට එක්වන වන්දනා නඩ ගමන් ආරම්භ කළේ.\nආසියානු මාධ්‍ය ජාලයේ සභාපති රේනෝ සිල්වා මහතාගේ තවත් පින්බර සංකල්පයක් පරිදි  වාර්ෂිකව දියත් කෙරෙන මෙම මහා වන්දනා චාරිකාවේදී දිවයින පුරා විසිරුණු බැතිමතුන්ට හිරුගේ සියලූ සත්කාර මැද ශ්‍රීපාදස්ථානය කරුණා කිරීමට වරම් හිමි වනවා.\nඒ අනුව හිරු සිරිපා කරුණාව පෙරටු කර ගනිමින් උත්තරීතර පූජා කරඬු වහන්සේ 6 නමක් ද සිරිපා පුද බිම වෙත වැඩම කරවීමට හිරු කටයුතු සූදානම් කළේ මඟ දෙපස රැස්ව මෙම පින්බර චාරිකාවට දායක වන බැතිමතුන්ට ආශිර්වාද කිරීමේ අරමුණින්.\nප්‍රදේශ රැසක් ආවරණය වන පරිදි පූජා කරඬු වහන්සේ වැඩම කරවීමටයි හිරු සැලසුම් කර ඇත්තේ.",
       "URL": "https://www.hirunews.lk/181442/හිරු-සිරිපා-කරුණාව-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4119"
}