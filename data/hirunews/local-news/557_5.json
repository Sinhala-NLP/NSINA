{
       "Source": "hirunews",
       "Timestamp": "Sunday, 05 February 2023 - 9:42",
       "Headline": "ඇමරිකාව බැලුනය විනාශ කිරීම චීනය හෙළා දකී",
       "News Content": "ඇමරිකානු ගුවන් සීමාවේ පාවෙමින් තිබූ චීන බැලුනය ප්‍රහාරක ජෙට් යානයක් මගින් මිසයිල ප්‍රහාරයක් එල්ල කර බිම හෙලීම චීනය විසින් හෙළා දැක තිබෙනවා.\nචීන විදේශ අමාත්‍යාංශය නිවේදනයක් නිකුත් කරමින් එම ක්‍රියාවට සිය අසතුට පළ කර ඇති බවයි විදෙස් මාධ්‍ය වාර්තා කළේ.\nමිනිසුන් රහිත මෙවැනි බැලුනයකට ප්‍රහාරයක් එල්ල කිරීම මගින් ඇමරිකාව, ජාත්‍යන්තර භාවිතයන් බරපතළ ලෙස උල්ලංඝනය කර ඇති බවයි ඔවුන් පවසන්නේ.\nකෙසේ වෙතත් ඇමරිකාවේ ආරක්ෂක ලේකම් ලොයිඩ් ඔස්ටින් චීන බැලුනය බිම හෙලීම සම්බන්ධයෙන් අදහස් දක්වමින් ප්‍රකාශ කර ඇත්තේ රටේ ස්වෛරීභාවය වෙනුවෙන් අදාළ මෙහෙයුම සිදුකළ බවයි.\nඑසේම චීනය විසින් මෙම බැලුනය හිතාමතා සිය ගුවන් කලාපය වෙත යොමුකර ඇති බවට ද ඔහු චෝදනා කළා.",
       "URL": "https://www.hirunews.lk/326696/ඇමරිකාව-බැලුනය-විනාශ-කිරීම-චීනය-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=557"
}