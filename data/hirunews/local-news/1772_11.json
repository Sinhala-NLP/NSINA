{
       "Source": "hirunews",
       "Timestamp": "Friday, 06 August 2021 - 8:21",
       "Headline": "මහ කන්නයේ පාංශු පරීක්ෂාව ලබන සතියේ",
       "News Content": "මහකන්නයේ වී වගා කටයුතු පළමුව ආරම්භ කෙරෙන අම්පාර දිස්ත්‍රික්කයේ පාංශු පරීක්ෂාව ලබන සතියේ සිට ආරම්භ කිරීමට සැලසුම් කර ඇති බව කෘෂිකර්ම අධ්‍යක්ෂ ජනරාල් ආචාර්ය අජන්ත ද සිල්වා ප්‍රකාශ කළා.\nමෙවර මහ කන්නයේ සිට කාබනික පොහොර වගාව දිවයින පුරා ආරම්භ කිරීමට සැලසුම් කර ඇති අතර, ජනාධිපති මාධ්‍ය කේන්ද්‍රයේ ඊයේ පැවති මාධ්‍ය හමුවකට එක්වෙමින් ඔහු කියා සිටියේ මෙතෙක් භාවිත කළ යූරියා වෙනුවට කාබනික නයිට්‍රජන් පොහොර වර්ග ආනයනය කර ගොවීන් වෙත මෙවර බෙදා හරින බවයි.\nපාංශු පරීක්ෂාවෙන් පසු පොහොර නිකුත් කිරීමට කටයුතු කරන බව ද කෘෂිකර්ම අධ්‍යක්ෂ ජනරාල්වරයා කියා සිටියා.\nවී වගාව ආරම්භ කිරීමට පෙර වල් පැලෑටි මර්දනය කිරීම සඳහා මෙවර අමතර ජල මුරයක් මහ වාරි යෝජනා ක්‍රම වෙත නිකුත් කිරීමට කටයුතු කරන බවයි කෘෂිකර්ම අධ්‍යක්ෂ ජනරාල් ආචාර්ය අජන්ත ද සිල්වා වැඩිදුරටත් සඳහන් කළේ.",
       "URL": "https://www.hirunews.lk/278984/මහ-කන්නයේ-පාංශු-පරීක්ෂාව-ලබන-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=1772"
}