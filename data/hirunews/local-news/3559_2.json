{
       "Source": "hirunews",
       "Timestamp": "Saturday, 12 January 2019 - 16:48",
       "Headline": "හැටන් ඩන්බාර් ප්‍රදේශයේ වතුයායක ගින්නක්",
       "News Content": "හැටන් ඩන්බාර් වතු යායේ ඉලුක් සහිත ඉඩමක ගින්නක් හටගෙන තිබෙනවා.\nඅද දහවල් හටගත් මෙම ගින්න ප්‍රදේශයේ පවතින වියළි කාලගුණය සහ සුළං තත්වය හේතුවෙන් පැතිර යමින් පවතින බවයි අප වාර්තාකරු සඳහන් කළේ.\nඑය මැඩපැවැත්වීම සඳහා වතු කම්කරුවන් දැඩි උත්සාහයක නිරතවී තිබෙනවා.\nමේවන විට ගින්න හේතුවෙන් අක්කර 25 ක පමණ භූමි ප්‍රදේශයක් විනාශවී ඇතැයි අප වාර්තාකරු සඳහන් කළා.\nසතුන් දඩයම් කිරීමේ අරමුණින් කිසියම් පිරිසක් මෙලෙස ගිනි තබන්නට ඇතැයි සැක කෙරෙනවා.\nමධ්‍යම කඳුකරයේ පවතින මේ දිනවල පවතින වියළි කාලගුණික තත්වය සමග මෙවැනි රක්ෂිත ගිනි තැබීම් සිදුවන අතර එවැනි කටයුතුවල නිරතවන පුද්ගලයන් සිටී නම් පොලිසියට දැනුම්දෙන ලෙසටයි පරිසර සංවිධාන මහජනතාවගෙන් ඉල්ලා සිටින්නේ.",
       "URL": "https://www.hirunews.lk/208071/හැටන්-ඩන්බාර්-ප්‍රදේශයේ-වතුයායක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3559"
}