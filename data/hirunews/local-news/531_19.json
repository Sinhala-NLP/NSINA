{
       "Source": "hirunews",
       "Timestamp": "Thursday, 16 February 2023 - 19:18",
       "Headline": "වී කිලෝවකට රුපියල් 100කට වඩා ගෙවන්න බැහැ - ජනපති",
       "News Content": "රජය මගින් සහල්වලට පාලන මිලක් පනවා තිබිය දී කිසිම විටෙක ගොවීන්ගෙන් මිල දී ගන්නා වී කිලෝග්‍රෑමයක් සඳහා රුපියල් 100ක මුදලක් ගෙවීමට වී මෝල් හිමියන්ට නොහැකි බව වී මෝල් හිමියන්ගේ සංගමය පවසනවා.\nජනාධිපති රනිල් වික්‍රමසිංහ සහ වී මෝල් හිමියන් අතර අද (16) ජනාධිපති ලේකම් කාර්‍යාලයේ දී පැවති සාකච්ඡාවක දී මේ බව අවධාරණය කෙරුණා.\nකෙසේවෙතත් නිව් රත්න සහල් මෝල් අධිපති මිත්‍රපාල ලංකේශ්වර වී කොලෝවක් රුපියල් 100ට මිලට ගැනීම සම්බන්ධයෙන් පැවසුවේ රජයේ එම තීන්දුව ගොවීන්ට සහනයක් බවයි.\nනමුත් ඊට ප්‍රතිවිරුද්ධ අදහසක් ඉදිරිපත් කරමින් ඩඩ්ලි සිරිසේන සඳහන් කළේ රුපියල් 100කට වී මිල දී ගැනීම මගින් ගොවියන්ට අසාධාරණයක් සිදුවන බවත්, ඊට වඩා මුදලක් ඔවුන් වෙත ලැබිය යුතු බවයි.\nකෙසේවෙතත් ජනාධිපතිවරයා සමග වී මෝල් හිමියන් තමන් මුහුණ පා ඇති ගැටලු සම්බන්ධයෙන් සාකච්ඡා කළ අතර, ඔවුන් සඳහන් කළේ ජනාධිපතිවරයා විසින් ගොවීන්ට ගෙවීමට එකඟ වූ රුපියල් 100 වී කිලෝවකට වූ සහතික මිල කිසිසේත්ම ඊට වඩා වැඩි මිලක් නියම කිරීමට තමන්ට නොහැකි බවට පැවසූ බවයි.",
       "URL": "https://www.hirunews.lk/327573/වී-කිලෝවකට-රුපියල්-100කට-වඩා-ගෙවන්න-බැහැ-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=531"
}