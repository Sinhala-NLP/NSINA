{
       "Source": "hirunews",
       "Timestamp": "Monday, 03 July 2023 - 10:09",
       "Headline": "විරෝධතා අතහැර නිවෙස් වෙත යන්නැයි ප්‍රංශ ජනපතිගෙන් ඉල්ලීමක්",
       "News Content": "ප්‍රචන්ඩකාරී විරෝධතා අතහැර නිවෙස් වෙත යන ලෙස ප්‍රංශ ජනාධිපති එම්මානුවෙල් මැක්‍රොන් විරෝධතාකරුවන්ගෙන් ඉල්ලීමක් කර තිබෙනවා. විරෝධතා නතර කිරීමට හේතු පවතින බවයි ප්‍රංශ ජනාධිපතිවරයා පෙන්වාදී ඇත්තේ.\nප්‍රංශ ජනාධිපති එම්මානුවෙල් මැක්‍රොන්ගේ දෙවන ධුර කාලය තුළ ඇතිවූ මෙම විරෝධතා හමුවේ ඔහුට දැඩි අප්‍රසාදයක් එල්ලවී තිබෙනවා.\nප්‍රංශය පුරා දින පහක කාලයක් මේ වනවිට ප්‍රචන්ඩකාරී විරෝධතා පැවැත්වෙන අතර, විරෝධතාවලට මුල්වූ 17 හැවිරිදි තරුණයාගේ පවුලේ ඥාතීන්ද විරෝධතා නතර කරන ලෙසයි ඉල්ලීමක් කර තිබුණේ.\nකෙසේ වෙතත් විරෝධතාකරුවන් පවසන්නේ තමන්ට යළි නිවෙස් වෙත යාමට අවශ්‍ය නොවන අතර, පොලිසිය සමඟ පවතින මතභේදාත්මක තත්වය හමුවේ තමන්ට නිවෙස් තුළ යම් අනාරක්ෂිත බවක් ගොඩනැගී ඇති බවයි.",
       "URL": "https://www.hirunews.lk/339820/විරෝධතා-අතහැර-නිවෙස්-වෙත-යන්නැයි-ප්‍රංශ-ජනපතිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=218"
}