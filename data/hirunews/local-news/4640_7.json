{
       "Source": "hirunews",
       "Timestamp": "Monday, 27 February 2017 - 14:56",
       "Headline": "නව අගවිනිසුරුවරයා තෝරන්න ආණ්ඩුක්‍රම ව්‍යවස්ථා සභාව අද රැස්වෙයි",
       "News Content": "නව අගවිනිසුරුවරයා තෝරා ගැනීම සඳහා ආණ්ඩුක්‍රම ව්‍යවස්ථා සභාව අද රාත්‍රියේ රැස්වීමට නියමිතව තිබෙනවා.\nකතානායකවරයාගේ කාර්යාලය සඳහන් කළේ අද රාත්‍රී 9ට කථානායක කරූ ජයසූරියගේ ප්‍රධානත්වයෙන් මෙම සාකච්ඡාව පැවැත්වෙන බවයි.\nජනාධිපතිවරයා විසින් ආණ්ඩුක්‍රම ව්‍යවස්ථා සභාව වෙත යොමුකර ඇති ශ්‍රේෂ්ඨාධිකරණ විනිසුරුවරුන්ගේ නම් මෙහිදී සලකා බැලෙනු ඇති බවයි පාර්ලිමේන්තුවේ නියෝජ්‍ය මහලේකම් නීල් ඉද්දවෙල ප්‍රකාශ කළේ.\nඅගවිනිසුරු කේ. ශ්‍රී පවන් හෙට දිනයේදී ධුරයෙන් විශ්‍රාම යාමට නියමිත අතර, ව්‍යවස්ථා සභාවේ නිර්දේශ ලැබීමෙන් පසු ජනාධිපතිවරයා නව අගවිනිසුරුවරයා පත් කිරීමට නියමිතයි.",
       "URL": "https://www.hirunews.lk/155582/නව-අගවිනිසුරුවරයා-තෝරන්න-ආණ්ඩුක්‍රම-ව්‍යවස්ථා-සභාව-අද-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4640"
}