{
       "Source": "hirunews",
       "Timestamp": "Wednesday, 11 October 2017 - 18:38",
       "Headline": "රත්තොට පොලිසියේ ස්ථානාධිපති අත්අඩංගුවට",
       "News Content": "මාතලේ රත්තොට  පොලිස් ස්ථනාධිපතිවරයා මීට ටික වේලාවකට පෙර පොලිස් විශේෂ විමර්ශණ ඒකකය විසින් අත්අඩංගුවට ගෙන තිබෙනවා.\nඒ ග්‍රාම නිලධාරීවරියකට ලිංගික අතවර කිරීමේ සිද්ධියක් සම්බන්ධයෙන් ලැබුනු පැමිණිල්ලකට අනුවයි.\nරත්තොට පොලිස් ස්ථානාධිපති පොලිස් පරීක්ෂක උපාලි දිසානායකට මෙම චෝදනාව එල්ලවී ඇත්තේ ඔහු මහනුවර උඩුදුම්බර පොලිසියේ ස්ථානාධිපතිවරයා ලෙසට කටයුතු කරද්දීයි.\nපසුගිය අප්‍රේල් 9 වනදා සහ ඊට පෙර දිනකදී 34 හැවිරිදි දෙදරු මවක් වන ග්‍රාම නිලධාරීවරියකට මෙලෙස අතවර කරන ලදැයි පොලිස්පතිවරයාට පැමිණිල්ලක් ලැබී තිබෙනවා.\nපොලිස්පතිවරයා විසින් එය පොලිස් විශේෂ විමර්ශණ ඒකකයේ අධ්‍යක්ෂ ජ්‍යෙෂ්ඨ පොලිස් අධිකාරී මෙවන් ද සිල්වාට භාරදී ඇති අතර ඒ සම්බන්ධයෙන් කළ දීර්ඝ පරීක්ෂණයකින් පසුවයි පොලිස් නිලධාරීවරයා අද (11) අත්අඩංගුවට ගනු ලැබුවේ.\nග්‍රාම නිලධාරීවරියගේ සැමියා ඩෙංගු වැළඳී රෝහල්ගතව සිටියදී පොලිස් ස්ථානාධිපතිවරයා බීමතින් පැමිණ අතවර කළ බවට පැමිණිල්ල ලැබී තිබු බව සඳහන්.\nමෙම සිද්ධියෙන් කාලයකට පසු පැමිණිල්ල සිදුකර ඇත්තේ සැකකාර පොලිස් නිලධාරීවරයාගෙන් ග්‍රාම නිලධාරීවරියට මරණීය තර්ජන එල්ලවීම හේතුවෙන් බව ද සඳහන්.",
       "URL": "https://www.hirunews.lk/173236/",
       "Category": "Local News",
       "Parent URL": "https://www.hirunews.lk/local-news.php?pageID=4277"
}