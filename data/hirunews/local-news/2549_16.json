{
       "Source": "hirunews",
       "Timestamp": "Thursday, 30 July 2020 - 17:38",
       "Headline": "ජවිපෙ දුප්පතුන්ගේ පක්ෂයක් නොවේ - අනුර දිසානායක (වීඩියෝ)",
       "News Content": "ජවිපෙ දුප්පතුන්ගේ පක්ෂයක් නොවන බව එහි නායක අනුර කුමාර දිසානායක පවසනවා.\nඔහු මේ බව කියා සිටියේ හිරු ඇත්ත කාලීන වැඩසටහන හා එක්වෙමින්.\nජනතා විමුක්ති පෙරමුණේ මන්ත්‍රීවරු මහජන මුදල් වංචාකර නොමැති බවත් පසුගිය පාර්ලිමෙන්තුවේ සිටි තම පක්ෂයේ මන්ත්‍රීවරු 6 දෙනා මෙවර වැඩි කර ගැනීමට අපේක්ෂා කරන බවත් ඔහු සඳහන් කළා.\nජනතා විමුක්ති පෙරමුණේ ජන පදනම අඩුවීමට පසු ගිය කාලයේ තම පක්ෂය ගත් දේශපාලන තීන්දුද  බලපෑ බව ඔහු මෙහිදී පෙන්වාදුන්නා.\nනමුත් එම තීන්දු ගනු ලැබුවේ රට වෙනුවෙන් මිස පක්ෂය වෙනුවෙන් නොවන බව ද ඔහු පවසනවා .\nයහ පාලන ආණ්ඩුව නීතියට බලපෑම් කළ අවස්ථා තිබු බවත් විශේෂයෙන් වංචාකරුවන් බේරීමට ඔවුන් කටුතු කළ බව ද ඔහු අනාවරණ කළා.\nතම පක්ෂයේ බොහෝ නායකයන්ට යම් ආර්ථික පසුබිමක් තිබෙන බව කී ජවිපෙ නායකයා, උදාහරණ කිහිපයක් ද ඉදිරිපත් කළා.\nජවිපෙ නායකයා සමග හිරු කළ සම්පුර්ණ සාකච්ඡාව අඩංගු වීඩියෝව පහතින්.",
       "URL": "https://www.hirunews.lk/246779/ජවිපෙ-දුප්පතුන්ගේ-පක්ෂයක්-නොවේ-අනුර-දිසානායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2549"
}