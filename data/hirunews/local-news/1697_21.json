{
       "Source": "hirunews",
       "Timestamp": "Sunday, 12 September 2021 - 7:46",
       "Headline": "අගමැති අද ජී-20 අන්තර් ආගමික හා සංස්කෘතික සමුළු‍ව අමතයි",
       "News Content": "අග්‍රාමාත්‍ය මහින්ද රාජපක්ෂ අද ජී-20 අන්තර් ආගමික හා සංස්කෘතික සමුළු‍වේ  සමාරම්භක සැසියේ ප්‍රධාන දේශනය පැවැත්වීමට නියමිතයි.\nඅද ඉතාලියේ බොලොඤ්ඤා හි පැවැත්වෙන මෙම සමුළුවට සහභාගි විම සඳහා අග්‍රාමාත්‍යවරයා ඇතුළු දුත පිරිස පෙරේදා දිවයිනෙන් පිටත්ව ගියා.\nමෙවර එම සමුළුවේ තේමාව සංස්කෘතින් අතර සාමය, ආගම් අතර අවබෝධය යන්නයි.\nදින තුනක් පුරා පැවැත්වෙන ජී-20 අන්තර් ආගමික හා සංස්කෘතික සමුළුවට සමගාමිව අග්‍රාමාත්‍යවරයා රාජ්‍ය තාන්ත්‍රික හමුවිම් කිහිපයකට ද එක් විමට නියමිත බව අග්‍රාමාත්‍ය කාර්යාලය සඳහන් කළා.\nඉතාලියේ අග්‍රාමාත්‍ය මරියේ ඩ්‍රැගී, යුරෝපා පාර්ලිමේන්තුවේ සභාපති ඩේවිඩ් සසෝලි සහ ස්ලෝවෙනියා ජනාධිපති බොරුට් පාහෝර් , අග්‍රාමාත්‍යවරයා එසේ හමුවිමට නියමිත රාජ්‍ය තාන්ත්‍රිකයන්ගෙන් කිහිපදෙනෙකු වනවා.",
       "URL": "https://www.hirunews.lk/281989/අගමැති-අද-ජී-20-අන්තර්-ආගමික-හා-සංස්කෘතික-සමුළු‍ව-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=1697"
}