{
       "Source": "hirunews",
       "Timestamp": "Sunday, 27 November 2022 - 14:45",
       "Headline": "වෙරළ තීරය ආශ්‍රිතව අලුතින් සංචාරක ස්ථාන විසි හතරක්",
       "News Content": "සංචාරක කර්මාන්තය ප්‍රවර්ධනය උදෙසා මෙරට වෙරළ තීරය ආශ්‍රිතව අලුතින් සංචාරක ස්ථාන විසි හතරක් හඳුනාගෙන තිබෙනවා.\nවෙරළ සංරක්ෂණ හා වෙරළ සම්පත් කළමනාකරණ දෙපාර්තමේන්තුව මගින් මෙම ස්ථාන හඳුනාගෙන ඇති බවයි නාගරික සංවර්ධන හා නිවාස අමාත්‍යාංශය ප්‍රකාශ කළේ.\nවයික්කාල, මීගමුව, කොග්ගල, ලූනම යන කළපු, පුත්තලම කළපු දූපත් මෙන්ම නන්දිකඩාල්, සන්තකුලම්, සම්පල්තිව්, කුණුකලෙයි, නයාරු යන වෙරළ තීරයන් ඇතුලු තවත් ප්‍රදේශ කිහිපයකුයි මෙලෙස සංචාරක ස්ථාන ලෙස හඳුනාගෙන ඇත්තේ.\nඑම ස්ථාන පිළිබඳ දෙස් විදෙස් සංචාරකයන් දැනුවත් කිරීමට කඩිනම් වැඩපිළිවෙලක් සකස් කරන ලෙස නාගරික සංවර්ධන හා නිවාස අමාත්‍ය ප්‍රසන්න රණතුංග උපදෙස් ලබාදී තිබෙනවා.",
       "URL": "https://www.hirunews.lk/321415/වෙරළ-තීරය-ආශ්‍රිතව-අලුතින්-සංචාරක-ස්ථාන-විසි-හතරක්",
       "Category": "Local News",
       "Parent URL": "https://www.hirunews.lk/local-news.php?pageID=704"
}