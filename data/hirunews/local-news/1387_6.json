{
       "Source": "hirunews",
       "Timestamp": "Sunday, 30 January 2022 - 15:43",
       "Headline": "විසඳුම් නැති පොහොර අර්බුදය (වීඩියෝ)",
       "News Content": "කාබනික පොහොර යෙදීමෙන් වගාවන් අසාර්ථක වූ වී ගොවීන් සහ එළවළු ගොවීන් දැඩි පීඩාවට පත්ව සිටිනවා.\nඔවුන් ඉල්ලා සිටින්නේ සිය ජීවිකාව අහිමි වූ තමන්ට රජයෙන් වන්දි මුදලක් ලබා දෙන ලෙසයි.\nපොලොන්නරුව දිස්ත්‍රික්කයේ කිරිමැටියපිටිය ගොවීන්ගේ වී වගාවන් විනාශ වෙමින් පවතින බවට එම ගොවීන් පෙන්වා දෙනවා.\nමෙවර මහ කන්නය යටතේ කිරිමැටියපිටිය ගොවි ව්‍යාපාරයේ ගොවීන් අක්කර 150කට වැඩි බිම් ප්‍රමාණයක වගා කළ වී වගාවන්ට මාස 02කට ආසන්න\nකාලයක් ගත වී තිබෙනවා.\nවගාවන් නිසි ලෙස වර්ධනය නොවීම මත අස්වනු ලබා ගත නොහැකි තත්ත්වයක් උදා වී ඇති බවටයි ගොවීන් මැසිවිලි නඟන්නේ.\nමේ අතර ඌව පරණගම ප්‍රදේශයේ අර්තාපල් වගාවන්ට වැළදී ඇති පණු රෝගයක් හේතුවෙන් අස්වනු නෙලා ගැනීමට නොහැකි තත්ත්වයක් මතුව ඇති බවට එම\nගොවීන් මැසිවිලි නගනවා.\nඔවුන් පෙන්වා දෙන්නේ රජය ලබාදුන් කාබනික පොහොර යෙදීමෙන් පසු මෙම වගා හානිය සිදුව ඇති බවයි.\nතම ජීවිකාව සරි කර ගැනීමට ඇති එකම මාර්ගය විනාශ වී ඇති බැවින් ඔවුන් සිය වගාවන් වෙනුවෙන් වන්දි ලබා දෙන ලෙස රජයෙන් ඉල්ලා සිටිනවා.",
       "URL": "https://www.hirunews.lk/295670/විසඳුම්-නැති-පොහොර-අර්බුදය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1387"
}