{
       "Source": "hirunews",
       "Timestamp": "Thursday, 14 September 2017 - 11:32",
       "Headline": "මිතුරන් දෙදෙනෙක් අතර ගැටුමක් - එක් අයෙකුගේ බිරිඳක් ගසක එල්ලෙයි",
       "News Content": "ආරච්චිකට්ටුව- බත්තුලුඔය ප්‍රදේශයේ ව්‍යාපාරිකයෙකු තම මිතුරෙකුට එල්ල කළ කඩු පහරක් නිසා එම පුද්ගලයා බරපතල තුවාල ලබා තිබෙනවා.\nඑමෙන්ම ප්‍රහාරය එල්ල කළ පුද්ගලයාගේ බිරිඳ ගේ සිරුර නිවස අසල ගසක එල්ලෙමින් තිබියදී සොයාගෙන තිබෙනවා.\nඇය ව්‍යාපාරිකයාගේ බිරිඳ වන 37 හැවිරිදි එක් දරු මවක්.\nව්‍යාපාරික මිතුරාගේ කඩු ප්‍රහාරයකට ලක්වූ 28 හැවිරිදි අසල්වැසි මිතුරාගේ තත්වය බරපතල නිසා හලාවත රෝහලෙන් කොළඹ ජාතික රෝහලට මාරු කර යවා තිබෙනවා.\nව්‍යාපාරිකයා සිය කටයුත්තක් සඳහා පිටත්ව ගොස් පසුව වාහනය අතරමග නවතා ආපසු නිවසට පැමිණ තිබෙනවා.\nඑහිදී දැක ඇත්තේ 28 හැවිරිදි තරුණයා වන තම මිතුරා හා තම 37 හැවිරිදි බිරිඳ එකට සිටින අයුරුයි.\nඑය දැක මෙසේ කඩු පහර එල්ල කරන්නට ඇතැයි පොලිසිය සැක කරන බව අප වාර්තාකරු කියා සිටියා.\nමෙම එක් දරු මව හා තරුණයා අතර අනියම් සම්බන්ධයක් මෙම ප්‍රහාරයට හේතු වන්නට ඇති බවද පොලිසිය සැක කරනවා.\nකෙසේ වෙතත් සිද්ධියෙන් පසු ව්‍යාපාරිකයාගේ බිරිඳ වන 37හවිරිදි එක් දරු මවගේ සිරුර ද ගසක එල්ලී තිබි පොලිසිය සොයා ගත්තා.",
       "URL": "https://www.hirunews.lk/170891/මිතුරන්-දෙදෙනෙක්-අතර-ගැටුමක්-එක්-අයෙකුගේ-බිරිඳක්-ගසක-එල්ලෙයි",
       "Category": "Local News",
       "Parent URL": "https://www.hirunews.lk/local-news.php?pageID=4322"
}