{
       "Source": "hirunews",
       "Timestamp": "Monday, 21 June 2021 - 15:03",
       "Headline": "මත්ද්‍රව්‍ය ජාවාරම් කළ මත්ද්‍රව්‍ය නාශක කාර්යාංශයේ නිලධාරීන් 3 දෙනා ලබන 28 දක්වා රිමාන්ඩ්",
       "News Content": "මත්ද්‍රව්‍ය ජාවාරම්කරුවන් සමඟ එක්ව මත්ද්‍රව්‍ය ජාවාරම් කිරීමේ චෝදනාවට වසර එක හමාරක් පමණ අපරාධ පරීක්ෂණ දෙපාර්තමේන්තුව භාරයේ සිටි පොලිස් මත්ද්‍රව්‍ය නාශක කාර්යාංශයේ නිලධාරීන් 3 දෙනා ලබන 28 වන දා දක්වා රක්ෂිත බන්ධනාගාර ගත කර තිබෙනවා.\nඒ, කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවට සැකකරුවන් අද ඉදිරිපත් කළ අවස්ථාවේදීයි. මෙලෙස රක්ෂිත බන්ධනාගාර ගත කෙරුණේ උප පොලිස් පරීක්ෂකවරයෙක්, සැරයන්වරයෙක් සහ කොස්තාපල්වරයෙක්.\nඅදාළ සිද්ධිය සම්බන්ධයෙන් මීට පෙර මත්ද්‍රව්‍ය නාශක කාර්යාංශයේ නිලධාරීන් 15 දෙනෙකු ඇතුළු 20 දෙනෙකු අත්අඩංගුවට ගැනුණු අතර ඔවුන් ද මේ වන විට රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/274911/මත්ද්‍රව්‍ය-ජාවාරම්-කළ-මත්ද්‍රව්‍ය-නාශක-කාර්යාංශයේ-නිලධාරීන්-3-දෙනා-ලබන-28-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1870"
}