{
       "Source": "hirunews",
       "Timestamp": "Wednesday, 20 January 2016 - 17:12",
       "Headline": "මහනුවර වකුගඩු රෝගීන්ගේ හිඟ ඖෂධ කඩිනමින් ලබාදෙන්නැයි සෞඛ්‍ය ඇමතිගෙන් උපදෙස්",
       "News Content": "මහනුවර මහ රෝහලේ වකුගඩු රෝග විශේෂ ප්‍රතිකාර හා ශල්‍ය ඒකකයේ ප්‍රතිකාර ලබන රෝගීන්ට අවශ්‍ය ඖෂධ කඩිනමින් සපයා දෙන ලෙස සෞඛ්‍ය අමාත්‍යවරයා සෞඛ්‍ය අමාත්‍යාංශයේ වෛද්‍ය සැපයුම් ඒකකයට උපදෙස් ලබාදී තිබෙනවා.\nමෙම ඒකකයේ ප්‍රතිකාර ලබන රෝගීන්ට අවශ්‍ය ඖෂධ හිඟ බවට පළ වී තිබූ මාධ්‍ය වාර්තා සැලකිල්ලට ගෙන සෞඛ්‍ය අමාත්‍යවරයා මෙම උපදෙස් ලබාදුන් බවයි සෞඛ්‍ය අමාත්‍යාංශය සදහන් කළේ.\nප්‍රාදේශීය මිලදී ගැනීමේ කටයුතු හෝ සිදුකර රෝගීන්ට අවශ්‍ය ඖෂධ ලබාදෙන ලෙස සෞඛ්‍ය අමාත්‍යවරයා උපදෙස් ලබාදී තිබෙනවා.",
       "URL": "https://www.hirunews.lk/124384/මහනුවර-වකුගඩු-රෝගීන්ගේ-හිඟ-ඖෂධ-කඩිනමින්-ලබාදෙන්නැයි-සෞඛ්‍ය-ඇමතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=5202"
}