{
       "Source": "hirunews",
       "Timestamp": "Saturday, 17 June 2023 - 13:07",
       "Headline": "ගත වූ මාස 5 තුල ලාදුරු රෝගීන් 600 ක් වාර්තා වෙයි - වැඩිම රෝගීන් සංඛ්‍යාව කොළඹින්",
       "News Content": "ගත වූ මාස 5 ක කාලසීමාව තුළ ලාදුරු රෝගීන් 600 ක් පමණ වාර්තා වී ඇති බව ලාදුරු මර්දන ව්‍යාපාරය පවසනවා.\nඑහි වැඩබලන අධ්‍යක්ෂ විශේෂඥ වෛද්‍ය ප්‍රසාද් රණවීර පවසා සිටියේ වැඩිම රෝගීන් පිරිසක් කොළඹ දිස්ත්‍රික්කයෙන් වාර්තා වී ඇති බවයි.\nවැඩිදුරටත් අදහස් දක්වමින් ලාදුරු මර්දන ව්‍යාපාරයේ වැඩබලන අධ්‍යක්ෂ විශේෂඥ වෛද්‍ය ප්‍රසාද් රණවීර කියා සිටියේ කොළඹ දිස්ත්‍රික්කයෙන් මේ වනවිට ලාදුරු රෝගීන් 100 ක්, ගම්පහ දිස්ත්‍රික්කයෙන් 66 ක්, මඩකලපුවෙන් 56 ක් සහ කලුතර දිස්ත්‍රික්කයෙන් 47 ක් වාර්තා වී ඇති බවයි.\nයම් අයෙකුට ලාදුරු යැයි සැක කෙරන සම මතුපිට ලපයක් ඇත්නම් 075 40 88 640 යන දුරකථන අංකයට එහි ඡායාරූපය වට්ස්ඇප් කර තොරතුරු ලබාදිය හැකි අතර එහිදී රෝගී තත්ත්වයක් නම් වෛද්‍ය ප්‍රතිකාර වෙත යොමුකරන බවයි ඔහු වැඩිදුරටත් ප්‍රකාශකර සිටියේ.",
       "URL": "https://www.hirunews.lk/338209/ගත-වූ-මාස-5-තුල-ලාදුරු-රෝගීන්-600-ක්-වාර්තා-වෙයි-වැඩිම-රෝගීන්-සංඛ්‍යාව-කොළඹින්",
       "Category": "Local News",
       "Parent URL": "https://www.hirunews.lk/local-news.php?pageID=261"
}