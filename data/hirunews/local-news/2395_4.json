{
       "Source": "hirunews",
       "Timestamp": "Monday, 12 October 2020 - 11:18",
       "Headline": "කෝට්ටේ ශ්‍රී නාගවිහාරයේ විහාරාධිපති ධුරයට දේවහන්දියේ පඤ්ඤාසේකර නාහිමියෝ පත්වෙති",
       "News Content": "අපවත් වී වදාළ පුජ්‍ය මාදුළුවාවේ සෝභිත හිමියන් අධිපතිව වැඩවිසු කෝට්ටේ නාගවිහාරයේ අභිනව විහාරාධිපති ධූරයට කෝට්ටේ රජමහා විහාර පාර්ශවයේ උපාධ්‍යාය හා ප්‍රධාන සංඝනායක පුජ්‍ය දේවහන්දියේ පඤ්ඤාසේකර නාහිමියෝ පත්වී තිබෙනවා.\nකෝට්ටේ ශ්‍රී කල්‍යාණි සාමග්‍රීධම් මහා සංඝසභාවට අයත් ප්‍රධාන විහාරස්ථානයක් වන කෝට්ටේ ශ්‍රී නාගවිහාරයේ විහාරාධිපති ධූරය පුජ්‍ය මාදුළුවාවේ සෝභිත නාහිමියන්ගේ අපවත්වීමෙන් පසුව හිමිවුයේ කැලණියේ සෝරත හිමියන්ටයි.\nකෙසේවෙතත් උන්වහන්සේ උපවැදි වීම නිසා කෝට්ටේ සංඝසභා ව විසින් එම ධූරය සඳහා පුජ්‍ය දේවහන්දියේ පඤ්ඤාසේකර නාහිමියෝ මෙසේ පත්කර තිබෙනවා.\nපුජ්‍ය දේවහන්දියේ පඤ්ඤාසේකර නාහිමියෝ කොළඹ කෝට්ටේ පාරේ ජයවර්ධනාරාමාධිපති ධූරයද හොබවනවා.",
       "URL": "https://www.hirunews.lk/252348/කෝට්ටේ-ශ්‍රී-නාගවිහාරයේ-විහාරාධිපති-ධුරයට-දේවහන්දියේ-පඤ්ඤාසේකර-නාහිමියෝ-පත්වෙති",
       "Category": "Local News",
       "Parent URL": "https://www.hirunews.lk/local-news.php?pageID=2395"
}