{
       "Source": "hirunews",
       "Timestamp": "Friday, 13 May 2016 - 17:27",
       "Headline": "සෞඛ්‍ය රියදුරු ගැටළුව අට්ටාලයට නගී",
       "News Content": "තමන් දෙපාර්තමේන්තුගත කරන ලෙස ඉල්ලමින් උතුරුමැද පළාතේ සෞඛ්‍ය සේවා රියදුරන් ආරම්භ කළ අඛණ්ඩ වැඩවර්ජනය අදත් ක්‍රියාත්මකයි.\nමෙහිදී එක් සේවකයෙකු අනුරාධපුරයේ පිහිටි උතුරුමැද පළාත් සෞඛ්‍ය සේවා අධ්‍යක්ෂ කාර්යාලය ඉදිරිපිට ඉදිකළ අට්ටාලයක් මත අඛණ්ඩ උපවාසයක් ද ආරම්භ කර තිබෙනවා.\nකෙසේ වෙතත්,උතුරුමැද පළාත් ප්‍රධාන ලේකම් කේ.ඒ.තිලකරත්න ප්‍රකාශ කරන්නේ මේ පිළිබදව පළාත් සභාවේ අවදානය යොමු වී ඇති බවයි.\nඋපස්ථායක, කම්කරු වැනි අනියම් සේවාවන් සඳහා යොදාගත් පුද්ගලයන් ද සේවා අවශ්‍යතාව මත රියදුරන් ලෙස කටයුතු කරන බවත්, ඔවුන් සෞඛ්‍ය දෙපාර්තමේන්තුවට අන්තර්ග්‍රහණය කිරීම ගැටළුසහගත බවත් ඔහු කියා සිටියා.",
       "URL": "https://www.hirunews.lk/133136/සෞඛ්‍ය-රියදුරු-ගැටළුව-අට්ටාලයට-නගී",
       "Category": "Local News",
       "Parent URL": "https://www.hirunews.lk/local-news.php?pageID=5047"
}