{
       "Source": "hirunews",
       "Timestamp": "Saturday, 28 August 2021 - 7:34",
       "Headline": "තවත් කොරෝනා මරණ 214ක්",
       "News Content": "මෙරටින් මෙතෙක් තහවුරු කළ දිනක වැඩි ම කොරෝනා ආසාදිත මරණ සංඛ්‍යාව ඊයේ වාර්තා වුණා.\nඒ අනුව පෙරේදා දිනයේ දී සිදු ව ඇති එලෙස ඊයේ තහවුරු කළ මරණ සංඛ්‍යාව 214ක්.\nඅගෝස්තු 26 වනදා සිදු වූ කොරෝනා මරණ 214ක් ඊයේ සෞඛ්‍ය අධ්‍යක්ෂ ජනරාල්වරයා තහවුරු කළ අතර, ඒ අනුව මෙරට සමස්ත මරණ සංඛ්‍යාව 8371ක් දක්වා ඉහළ ගියා.\nකොරෝනා මරණ සංඛ්‍යාව 200 ඉක්ම වූ 2වන අවස්ථාව මෙය යි.\nඊයේ තවත් කොරෝනා ආසාදිතයින් 4591 දෙනෙකු හඳුනා ගැනුණු බව යුධ හමුදාපති ජෙනරාල් ශවේන්ද්‍ර සිල්වා සඳහන් කළා.\nඒ අතරින් විදේශයන්හි සිට පැමිණි  පුද්ගලයන් 30 දෙනෙකු ද සිටින බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව මෙරටින් වාර්තා වන මුළු කොරෝනා ආසාදිතයින් සංඛ්‍යාව හාර ලක්ෂ 16,961ක්  දක්වා ඉහළ ගියා.\nතවත් කොරෝනා ආසාදිතයින් 2122 දෙනෙකු ඊයේ සුවය ලබා රෝහල්වලින් පිට ව ගියා.\nමේ අතර චීනයේ නිෂ්පාදිත තවත් සයිනොෆාම් එන්නත් මාත්‍රා මිලියන 2යි දශම 3ක් අද අලුයම දිවයිනට රැගෙන ආවා.\nඅලුයම 5යි 20ට පමණ ශ්‍රි ලංකන් ගුවන් සේවයේ විශේෂ ගුවන් යානයකින් මෙම එන්නත් තොගය රැගෙන එනු ලැබුවා.\nඑම එන්නත් තොගයට ලක් රජය මඟින්  මිළදී ගත් එන්නත් මාත්‍රා 20 ලක්ෂයක් මෙන්ම, චීන මහජන විමුක්ති හමුදාව, ශ්‍රී ලංකා හමුදාවන්ට පරිත්‍යාග කරන ලද සයිනොෆාමි එනනත් මාත්‍රා ලක්ෂ 3ක් ඇතුළත්.\nඅද ලැබුණු එන්නත් තොගය සමඟ අගෝස්තු මාසයේ මිලියන 7ක් හා මේ දක්වා මිලියන 18ක් සයිනොෆාම් එන්නත් මෙරටට ලැබී ඇති බවයි කොලඹ පිහිටි චීන තානාපති කාර්යාලය සඳහන් කළේ.\nමේ අතර වයස අවුරුදු 60 ඉක්ම වූ  සියලු‍ පුරවැසියන්  එන්නත්කරණයට ලක් කිරීම  ඉදිරි දින කිහිපය තුළ වඩා වේගවත් කරන බව  සෞඛ්‍ය අමාත්‍ය කෙහෙලිය රඹුක්වැල්ල ප්‍රකාශ කළා.\nඑම වයස ඉක්ම වූ සෑ ම අයකුගේ ම  දිස්ත්‍රික් මට්ටමින් තොරතුරු ඇතුළත් සංඛ්‍යාලේඛන වාර්තාවක්  දිස්ත්‍රික් ලේකම්වරුන් හරහා  ඉතා කඩිනමින් ලබා ගැනීමට මේ වන විට පියවර ගෙන ඇති බවයි ඔහු කියා සිටියේ.\nරජයේ වෛද්‍ය නිලධාරීන්ගේ සංගමය සමඟ ඊයේ පැවති සාකච්ඡාවක දී ඔහු මේ බව  සඳහන් කළා.\nකොරෝනා මර්දනයෙහි  තාක්ෂණික වගකීම වසංගත රෝග ඒකකයට පැවරෙන බවත්  එම වගකීම් පිළිබඳව සෞඛ්‍ය අමාත්‍යංශයේ මූලික අවධානය යොමු විය යුතු බවත් රජයේ වෛද්‍ය නිලධාරීන්ගේ සංගමය මෙහි දී පෙන්වා දී තිබෙනවා.\nමේ අතර යාපනයේ පදිංචි වී. ත්‍යාගේන්ද්‍රන් විසින් ඉටුකම, කොවිඩ් 19 සෞඛ්‍ය හා සමාජ ආරක්ෂණ අරමුදලට රුපියල් මිලියන 10ක් ද පරිත්‍යාග කළ බව ජනාධිපති මාධ්‍ය අංශය සඳහන් කලා.",
       "URL": "https://www.hirunews.lk/280761/තවත්-කොරෝනා-මරණ-214ක්",
       "Category": "Local News",
       "Parent URL": "https://www.hirunews.lk/local-news.php?pageID=1726"
}