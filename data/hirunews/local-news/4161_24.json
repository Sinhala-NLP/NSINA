{
       "Source": "hirunews",
       "Timestamp": "Thursday, 21 December 2017 - 21:48",
       "Headline": "ජවිපෙ හිටපු මන්ත්‍රීන් 4ක් ජනපති හමුවී කී දේ",
       "News Content": "ජනතා විමුක්ති පෙරමුණේ හිටපු පාර්ලිමේන්තු මන්ත්‍රීවරුන් සිව් දෙනෙකු ඇතුළු සාමාජිකයින් 31 දෙනෙකු ජනාධිපති මෛත්‍රිපාල සිරිසේන මහතා හමුවී ඉදිරි පළාත් පාලන මැතිවරණය වෙනුවෙන් තම සහය පළකර තිබෙනවා.\nජනාධිති මාධ්‍ය අංශය නිවේදනය කළේ ඔවුන් අද පස්වරුවේ ජනාධිපති නිල නිවසේදී ජනපතිවරයා හමුවී ශ්‍රී ලංකා නිදහස් පක්ෂ සාමාජිකත්වය ලබා ගත් බවයි.\nමෙලෙස ජනාධිපතිවරයා හමුවූ සහය පළකර ඇති ජනතා විමුක්ති පෙරමුණේ හිටපු පාර්ලිමේන්තු මන්ත්‍රීවරුන් වන්නේ අන්ජාන් උම්මා, දිමුතු අබේකෝන්, එස්.කේ සුබසිංහ හා ආර්.පී.ඒ රණවීර යන මහත්ම මහත්මීන්.\nජනාධිපති මාධ්‍ය අංශය සදහන් කළේ මීට අමතරව පළාත් සභා මන්ත්‍රිවරුන් 7 දෙනෙකු ඇතුළු සමස්ත සාමාජිකයින් 31 දෙනෙකු ජනපතිවරයා හමුවී සිය සහය පළ කළ බවයි.\nමෙලෙස එක් වූ පිරිස ජනාධිපතිවරයා අතින් ශ්‍රී ලංකා නිදහස් පක්ෂ සාමාජිකත්වය ද ලබාගත්තා.",
       "URL": "https://www.hirunews.lk/179003/ජවිපෙ-හිටපු-මන්ත්‍රීන්-4ක්-ජනපති-හමුවී-කී-දේ",
       "Category": "Local News",
       "Parent URL": "https://www.hirunews.lk/local-news.php?pageID=4161"
}