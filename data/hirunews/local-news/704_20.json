{
       "Source": "hirunews",
       "Timestamp": "Sunday, 27 November 2022 - 14:36",
       "Headline": "මෙම වසරේ බන්ධනාගාර ගතවන රැඳවියන්ගේ වැඩිවීමක්",
       "News Content": "විවිධ චෝදනා සම්බන්ධයෙන් මෙම වසරේ බන්ධනාගාර ගතවන රැඳවියන්ගේ සංඛ්‍යාව ක්‍රමයෙන් වර්ධනය වී ඇති බවට බන්ධනාගාර දෙපාර්තමේන්තුව පවසනවා.\nඑහි සංඛ්‍යාලේඛන දත්ත අනුව සියයට 65 කට අධික සංඛ්‍යාවක් බන්ධනාගාරගතව ඇත්තේ මත්ද්‍රව්‍ය ආශ්‍රිත චෝදනාවලට අදාළවයි.\nඒ අනුව 2022 වර්ෂය තුළ මේ වන විට මත්ද්‍රව්‍ය චෝදනා සම්බන්ධයෙන් බන්ධනාගාරගතව ඇති රැඳවියන් සංඛ්‍යාව සමස්ත රැඳවියන්ට සාපේකෂව සියයට 50 ඉක්මවා ගොස් තිබෙනවා.\nමේ අතර මෙම වසරේ නොවැම්බර් 25 වන දින වන විට සමස්ත බන්ධනාගාර පද්ධතිය තුළ රැඳවියන් 26,000 කට අධික ප්‍රමාණයක් රඳවා තිබෙනවා.\nදිවයින පුරා පිහිටි බන්ධනාගාර තුළ රැඳවිය හැකි උපරිම රැඳවියන් සංඛ්‍යාව 13,200 ක් පමණ වුවත් දැනට බන්ධනාගාර තුළ උපරිම ධාරිතාවය මෙන් දෙගුණයක් රැඳවියන් සිටින බව ද බන්ධනාගාර කොමසාරිස් ජනරාල් මාධ්‍ය ප්‍රකාශක චන්දන ඒකනායක සඳහන් කළා.",
       "URL": "https://www.hirunews.lk/321412/මෙම-වසරේ-බන්ධනාගාර-ගතවන-රැඳවියන්ගේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=704"
}