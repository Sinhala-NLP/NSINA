{
       "Source": "hirunews",
       "Timestamp": "Tuesday, 23 November 2021 - 16:15",
       "Headline": "ප්‍රදේශ කිහිපයකට අනිද්දා ජල කප්පාදුවක්",
       "News Content": "අලුත්ගම, මතුගම හා අඟලවත්ත ඒකාබද්ධ ජල සම්පාදන ව්‍යාපෘතියේ අත්‍යාවශ්‍ය වැඩිදියුණු කටයුත්තක් හේතුවෙන් මෙම මස 25 වැනිදින පැය 10ක කාලයක් ප්‍රදේශ කිහිපයක ජල සැපයුම අත්හිටුවීමට තීරණය කර ඇති බව ජාතික ජල සම්පාදන හා ජලාපවාහන මණ්ඩලය පවසනවා.\nපෙරවරු 9 සිට පස්වරු 7 දක්වා කාලය තුළ මෙලෙස ජල සැපයුම අත්හිටුවන අතර, වාද්දූව , වස්කඩුව, පොතුපිටිය, කළුතර උතුර සහ දකුණ, කටුකුරුන්ද, නාගොඩ, බෙන්තොට, පයාගල, බෝම්බුවල, මග්ගොන, බේරුවල, දර්ගා නගරය , අලුත්ගම, පිළමිනාවත්ත, කළුවාමෝදර සහ මොරගල්ල යන ප්‍රදේශවලට මෙලෙස ජල සැපයුම අත්හිටවනු ඇති.",
       "URL": "https://www.hirunews.lk/288930/ප්‍රදේශ-කිහිපයකට-අනිද්දා-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1542"
}