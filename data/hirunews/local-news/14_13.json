{
       "Source": "hirunews",
       "Timestamp": "Friday, 22 September 2023 - 7:44",
       "Headline": "තිලීපන් සැමරුම් රථ පෙළපාලියට පහරදුන් හයදෙනාට ඇප",
       "News Content": "එල්.ටී.ටී.ඊ. සංවිධානයේ හිටපු ලුතිනන් කර්නල්වරයෙකු වන රාසයියා ප්‍රතීපන් හෙවත් ත්‍යාගී තිලීපන් සැමරුම් රථ පෙළපාලියට ත්‍රිකුණාමලයේදී පහරදුන් සිද්ධියට අත්අඩංගුවට ගත් සැකකරුවන් 6 දෙනා ඇප මත මුදා හැර තිබෙනවා.\nඒ, ත්‍රිකුණාමල මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. අදාළ සිද්ධිය සම්බන්ධයෙන් වන නඩුව ලබන මස 5 වනදා යළි කැඳවීමට නියමිතයි.\nතිලීපන්ගේ 36 වැනි සැමරුම වෙනුවෙන් නැගෙනහිර පළාතේ සිට උතුර පළාතට රථ පෙළපාලියක් සංවිධාන කර තිබුණේ පසුගිය 17 වනදායි.\nඑය ත්‍රිකුණාමලය හරහා ගමන් කරමින් තිබියදී සර්ධාපුර - 6 කණුව අසල රැඳී සිටි පිරිසක් ප්‍රහාරයක් එල්ල කළ අතර ඊට අදාළව සැකකරුවන් 06 දෙනෙකු අත්අඩංගුවට ගෙන තිබුණා.",
       "URL": "https://www.hirunews.lk/349042/තිලීපන්-සැමරුම්-රථ-පෙළපාලියට-පහරදුන්-හයදෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=14"
}