{
       "Source": "hirunews",
       "Timestamp": "Monday, 04 October 2021 - 19:29",
       "Headline": "අඹන්පොල දකුණ ග්‍රාම නිලධාරිවරයා තියුණු ආයුධවලින් පහරදී ඝාතනය කෙරේ",
       "News Content": "කුරුණෑගල - අඹන්පොල දකුණ ග්‍රාම නිලධාරිවරයා තියුණු ආයුධවලින් පහරදී ඝාතනය කර තිබෙනවා.\nදෙදරු පියෙකු වන 50 හැවිරිදි ඔහු ප්‍රාදේශීය ලේකම් කාර්යාලයේ පැවති රැස්වීමකට සහභාගි වීම සඳහා නිවසේ සිට යතුරුපැදියකින් ගමන් කරමින් සිටියදී අද උදෑසන වෑන් රථයකින් පැමිණි පිරිසක් ඔහු මෙලෙස ඝාතනය කර ඇති බවයි පොලීසිය පැවසුවේ.\nසැකකරුවන් හඳුනාගෙන ඇති අතර සිද්ධියට සම්බන්ධ වෑන් රථය ද මේ වනවිට සොයා ගෙන ඇති බව විමර්ශන මෙහෙයවන උසස් පොලිස් නිලධාරියෙකු හිරු ප්‍රවෘත්ති අංශයට ප්‍රකාශ කළා.",
       "URL": "https://www.hirunews.lk/284063/අඹන්පොල-දකුණ-ග්‍රාම-නිලධාරිවරයා-තියුණු-ආයුධවලින්-පහරදී-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1650"
}