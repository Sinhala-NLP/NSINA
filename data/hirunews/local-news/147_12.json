{
       "Source": "hirunews",
       "Timestamp": "Thursday, 27 July 2023 - 14:28",
       "Headline": "මෙරට මුහුදු තීරයේ ගමන් ගන්නා නැව් වලින් සිදුවන තෙල් කාන්දු නිරීක්ෂණය කිරීම සදහා චන්ද්‍රිකා තාක්ෂණය",
       "News Content": "මෙරට මුහුදු තීරයේ ගමන් ගන්නා නැව් වලින් සිදුවන තෙල් කාන්දුවීම් නිරීක්ෂණ සේවාවන් චන්ද්‍රිකා තාක්ෂණය මත පදනම්ව ලබා ගැනීමට අදාළව ප්‍රංශ රජය සමග අවබෝධතා ගිවිසුමකට එළඹීම සදහා අමාත්‍ය මණ්ඩලයට යෝජනාවක් ඉදිරිපත් කර තිබෙනවා.\nනාගරික සංවර්ධන හා නිවාස අමාත්‍ය ප්‍රසන්න රණතුංග විසින් මෙම යෝජනාව ඉදිරිපත් කර ඇති අතර, එය වසරක කාලයක් සදහා බලපැවැත්වෙන බවයි එම අමාත්‍යාංශය නිවේදනයක් නිකුත් කරමින් සඳහන් කළේ.\nමෙරට මුහුදු තීරයේ දිනකට නැව් 300 ක් 350 ක් පමණ ගමන් කරන බැවින් සමුද්‍ර ගමනාගමන ඝණත්වය ඉතා ඉහළ මට්ටමක පවතින බව ද නාගරික සංවර්ධන හා නිවාස අමාත්‍යාංශය ප්‍රකාශ කළා.",
       "URL": "https://www.hirunews.lk/342702/මෙරට-මුහුදු-තීරයේ-ගමන්-ගන්නා-නැව්-වලින්-සිදුවන-තෙල්-කාන්දු-නිරීක්ෂණය-කිරීම-සදහා-චන්ද්‍රිකා-තාක්ෂණය",
       "Category": "Local News",
       "Parent URL": "https://www.hirunews.lk/local-news.php?pageID=147"
}