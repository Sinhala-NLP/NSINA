{
       "Source": "hirunews",
       "Timestamp": "Wednesday, 31 May 2023 - 10:46",
       "Headline": "ගිනි අවි සන්තකයේ: දෙදෙනෙක් දැලේ",
       "News Content": "විදේශීය රටක නිෂ්පාදිත බෝර 12 තුවක්කුවක් සමඟ සැකකරුවකු ඊයේ (30) ආණමඩුව, කුමාරගම ප්‍රදේශයේදී අත්අඩංගුවට ගෙන තිබෙනවා.\nආණමඩුව පොලිස් ස්ථානයට ලද තොරතුරක් මත මෙම වැටලීම සිදු කර ඇති බවයි පොලිසිය පවසන්නේ.\nඅත්අඩංගුවට ගත් සැකකරු වයස අවුරුදු 66ක් වන කුමාරගම, ආණමඩුව ප්‍රදේශයේ පදිංචිකරුවෙක්.\nසැකකරු අද (31) ආණමඩුව මහේස්ත්‍රාත් අධ්කරණයට ඉදිරිපත් කිරීමට නියමිතයි.\nආණමඩුව පොලිසිය වැඩිදුර විමර්ශන සිදුකරනවා.\nමේ අතර, නාවලපිටිය, හපුගස්තලාව ප්‍රදේශයේදී ද විදේශීය රටක නිෂ්පාදිත බෝර 12 තුවක්කුවක් හා පතරොම් 03ක් සමඟ පුද්ගලයකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු 24 හැවිරිදි කොත්තුනුගොඩ, කලපිටිය ප්‍රදේශයේ පදිංචිකරුවෙක්.\nසැකකරු නාවලපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර නාවලපිටිය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/336662/ගිනි-අවි-සන්තකයේ-දෙදෙනෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=305"
}