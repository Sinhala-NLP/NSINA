{
       "Source": "hirunews",
       "Timestamp": "Wednesday, 01 June 2016 - 8:10",
       "Headline": "විජිත හේරත් අද යළි අධිකරණය හමුවට",
       "News Content": "රිය අනතුරක් සම්බන්ධයෙන් අත්අඩංගුවට ගෙන පසුව ඇප මත මුදාහැරුණු ජනතා විමුක්ති පෙරමුණේ ප්‍රචාරක ලේකම් පාර්ලිමේන්තු මන්ත්‍රී විජිත හේරත්, අද අලූත්කඬේ මහේස්ත්‍රාත් අධිකරණයට ඉදිරිපත් කිරීමට නියමිතයි.\nපොලිසිය සඳහන් කළේ පෙරේදා රාත්‍රියේ රාජගිරිය මංසන්ධියේදී මන්ත්‍රීවරයා ගමන් ගත් මෝටර් රථයක මාර්ගයේ පිහිටි දුරකථන කණුවක ගැටී ඇති බවයි.\nමන්ත්‍රීවරයාට නින්ද යාම හේතුවෙන් මෙම අනතුර සිදුව ඇති බවයි වාර්තා වන්නේ.\nපසුව මන්ත්‍රීවරයා පොලිස් ඇප මත මුදා හැරීමට පොලීසිය පියවර ගත්තා. කෙසේ වෙතත්, අනතුර සිදුවන අවස්ථාවේ දී මන්ත්‍රීවරයා බීමතින් සිටි බවට පැතිර යන ප්‍රචාරයන් අසත්‍ය බවයි ඔහු ඊයේ හිරු ප්‍රවෘත්ති අංශය කළ විමසීමකදී සදහන් කළේ.",
       "URL": "https://www.hirunews.lk/134490/විජිත-හේරත්-අද-යළි-අධිකරණය-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=5024"
}