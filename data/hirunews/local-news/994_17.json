{
       "Source": "hirunews",
       "Timestamp": "Monday, 25 July 2022 - 10:55",
       "Headline": "බැලුන් බෝට්ටුවකින් ඉන්දියාවට ගියේ උතුරේ වැසියන් පිරිසක්ද ? (ඡායාරූප)",
       "News Content": "උතුරේ සිට ඉන්දියාවට ගිය බවට සැකකෙරෙන බැලුන් බෝට්ටුවක් ඉන්දියාවේ තමිල්නාඩු වේදරායන් වෙරළේ අතහැර ගොස් තිබියදී තමිල්නාඩු පොලීසිය විසින් ඊයේ සොයාගෙන තිබෙනවා.\nහුළං පිරවීමෙන් පසුව දෙදෙනෙකුට ඉතා සුව සේ ගමන් කිරීමට හැකි මෙම බැලුන් බෝට්ටුව පොලීසිය විසින් සොයා ගන්නා විට එය අබලන් වී තිබූ බව වාර්තා වනවා.\nබෝට්ටුව අසල තිබී පොම්පයක් පාවහන්, ජැකට්, ඇස් කණ්ණාඩි, වතුර බෝතල් 18ක්, පාවෙන බෑග් වැනි ද්‍රව්‍ය කීපයක්ද පොලීසිය විසින් සොයා ගෙන තිබෙනවා.\nබෝට්ටුවෙන් පැමිණි පිරිස පලා ගොස් ඇති බවට සැකකෙරෙන අතර මෙසේ අභිරහස් ලෙස තමිල්නාඩු ප්‍රදේශයෙන් හමු වූ බෝට්ටුව සම්බන්ධයෙන් පොලීසිය\nවෙරලාරක්ෂක දෙපාර්තමේන්තුව පරීක්ෂණ ආරම්භ කොට තිබෙනවා.",
       "URL": "https://www.hirunews.lk/310899/බැලුන්-බෝට්ටුවකින්-ඉන්දියාවට-ගියේ-උතුරේ-වැසියන්-පිරිසක්ද-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=994"
}