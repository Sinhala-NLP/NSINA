{
       "Source": "hirunews",
       "Timestamp": "Wednesday, 17 May 2023 - 7:58",
       "Headline": "මහඉලුප්පල්ලම ප්‍රදේශයේ රිය අනතුරකින් පාසල් සිසුවෙක් ජීවිතක්ෂයට",
       "News Content": "කැකිරාව - එප්පාවල ප්‍රධාන මාර්ගයේ මහඉලුප්පල්ලම ප්‍රදේශයේ දී මෝටර් රථයක් සහ පා පැදියක් මුහුණට මුහුණ ගැටීමෙන් සිදු වූ අනතුරකින් පාසල් සිසුවෙක් ජීවිතක්ෂයට පත්ව තිබෙනවා.\nඊයේ [16) පස්වරුවේ සිදුවූ මෙම අනතුරින් ජීවිතක්ෂයට පත්ව ඇත්තේ 15 හැවිරිදි වියේ පසුවූ පාසල් සිසුවෙක් බව සඳහන්.\nමහඉලුප්පල්ලම ප්‍රදේශයේ පැවති උපකාරක පන්තියකට සහභාගී වී පාපැදියෙන් යළි නිවසට පැමිණෙමින් සිටිය දී මෙම අවාසනාවන්ත අනතුරට ඔහු මුහුණ පා ඇති අතර මෙහිදී සිසුවාගේ ඉදිරියෙන් පැමිණි මෝටර් රථය සිසුවාගේ ගැටී මාර්ගයෙන් ඉවතට පැණ පෙරලීගොස් මෙම අනතුර සිදුව තිබෙනවා.\nඅනතුරින් පසු සිසුවා සේනපුර ප්‍රාදේශීය රෝහලට ඇතුළත් කිරීමට කටයුතු කර තිබුණද ඒ වන විටත් සිසුවා මියගොස් සිටි බවයි වාර්තා වන්නේ.\nඅධික වේගයෙන් පැමිණි මෝටර් රථය පාලනය කර ගත නොහැකිව පැමිණ සිසුවාගේ ගැටුණු බවත් සිද්ධිය ඇසින් දුටුවන් පවසන්නේ සිය නිවසට මීටර් 500ක් පමණ දුරකින් අදාළ සිසුවා මෙම අවාසනාවන්ත අනතුරට මුහුණ දුන් බවත් ය.",
       "URL": "https://www.hirunews.lk/335419/මහඉලුප්පල්ලම-ප්‍රදේශයේ-රිය-අනතුරකින්-පාසල්-සිසුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=338"
}