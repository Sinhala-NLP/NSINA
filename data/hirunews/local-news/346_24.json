{
       "Source": "hirunews",
       "Timestamp": "Saturday, 13 May 2023 - 15:26",
       "Headline": "ඉම්රාන් ඛාන්ගේ පක්ෂයේ 540 ක් අත්අඩංගුවට",
       "News Content": "පාකිස්ථානයේ හිටපු අග්‍රාමාත්‍ය ඉම්රාන් ඛාන්ගේ පක්ෂයේ 540 දෙනෙකු අත්අඩංගුවට ගෙන තිබෙනවා.\nඉම්රාන් ඛාන්ගේ සභාපතීත්වයෙන් යුත් පී.ටී.අයි පක්ෂයේ නායකයින්, නිලධාරින් සහ සේවකයින් ද එලෙස අත්අඩංගුවට ගත් පිරිස අතර වන බවයි විදෙස් වාර්තා සඳහන් කළේ.\nපසුගිය බ්‍රහස්පතින්දා ජේල් පාරේ පිහිටි පී.ටී.අයි. පක්ෂ කාර්යාලය ද වැටලීමට පොලීසිය කටයුතු කළ අතර, සැකකරුවන් ලෙස අත්අඩංගුවට ගැනීමට නියමිත පක්ෂ සාමාජිකයින්ගේ ලැයිස්තුවක් ද පොලිස් ස්ථාන කිහිපයක ප්‍රදර්ශනයට යොදා තිබෙනවා.\nශ්‍රේෂ්ඨාධිකරණයෙන් ඇප නියම වූ පාකිස්ථාන හිටපු අග්‍රාමාත්‍ය ඉම්රාන් ඛාන් අද උදෑසන ලාහෝරයේ සමන්පාර්ක් හි නිවසට පැමිණියා.",
       "URL": "https://www.hirunews.lk/335070/ඉම්රාන්-ඛාන්ගේ-පක්ෂයේ-540-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=346"
}