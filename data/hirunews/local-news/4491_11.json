{
       "Source": "hirunews",
       "Timestamp": "Wednesday, 31 May 2017 - 7:57",
       "Headline": "Update -  ‘‘රට වෙනුවෙන් හිරු’’ සහන යාත්‍රාව රත්නපුරයට ගමන් අරඹයි",
       "News Content": "අයහපත් කාලගුණයෙන් විපතට පත් අපේම සහෝදර ජනතාවට සහන සැලසීම වෙනුවෙන් ආසියානු මාධ්‍ය ජාලය ආරම්භ කළ \"රට වෙනුවෙන් හිරු\", හිරු සහන යාත්‍රා ක්‍රියාන්විතයට ලැබුණු ද්‍රව්‍යමය ආධාර රැගත් ලොරි රථ සහ ට්‍රක් රථ පෙළ මීට සුළු මොහොතකට පෙර රත්නපුර දිස්ත්‍රික්කයේ විපතට පත් ජනතාව වෙත බෙදා හැරීම සදහා පිටත්ව ගියා.\nඒ නාවල පිහිටි අපගේ ප්‍රධාන මධ්‍යස්ථානය සිටයි.\nමේ අතර, මෙතෙක් ආධාර නොකළ ඔබ වෙනුවෙන් නාවල පිහිටි අපගේ ප්‍රධාන ආධාර එක්රැස් කිරීමේ මධ්‍යස්ථානයට අමතරව දිවයින පුරා පිහිටි මධ්‍යස්ථාන ජාලය පැය 24 පුරා ඒ සඳහා සූදානමින් සිටිනවා.\nඑමෙන්ම ආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලුම මුදල් ත්‍යාග අත්හිටුවා එම මුදල් ආපදා තත්ත්වයෙන් විපතට පත් ජනතාව වෙනුවෙන් වෙන් කිරීමට ද තීරණය කළා.\nඒ, පරිත්‍යාගශීලී ජනතාව විපතට පත්වූවන්ට ලබාදෙන ආධාර හා සමානවමයි.\nUpdate :- Wednesday, May 31, 2017 11.07 am\n------------------------------------------------------------------\nඅයහපත් කාලගුණයෙන් විපතට පත් අපේම සහෝදර ජනතාවට සහන සැලසීම වෙනුවෙන් ආසියානු මාධ්‍ය ජාලය ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතයේ හතර වන ආධාර තොගය අද රත්නපුරයේ ජනතාවට බෙදාහැරෙනවා.\nඒ, දිස්ත්‍රික් ලේකම් කාර්යාලයේ සම්බන්ධීකරණය යටතේයි.\nඊයේ දිනයේ තුන්වන ආධාර තොගය කළුතර දිස්ත්‍රික්කයට බෙදා දුන්නා.\nඑසේම \"රට වෙනුවෙන් හිරු\", හිරු සහන යාත්‍රා ක්‍රියාන්විතය වෙනුවෙන් නුගේගොඩ - නාවල පාරේ පිහිටි ප්‍රධාන මධ්‍යස්ථානයට මෙන්ම දිවයිනේ අනෙකුත් ප්‍රදේශවල ස්ථාපිත කර ඇති මධ්‍යස්ථානවලට මේ වනවිටත් ආධාර විශාල වශයෙන් ලැබෙමින් පවතිනවා.\nමොරටුව - රාවතාවත්ත, භාවනා මූලස්ථානයේ පිහිටි ශ්‍රී වාචිස්සර දහම් පාසලේ එකතු කිරීමේ මධ්‍යස්ථානයක් ස්ථාපිත කර ඇති අතර, කෝට්ටේ රජමහා විහාරයේ සහ කොළොන්නාව පුරාණ රජමහා විහාරස්ථානයටත්, ද්‍රව්‍යාධාර තවදුරටත් ගෙනවිත් භාරදිය හැකියි.\nගම්පහ - මැදගම සිරිසුනන්දාරාමය, අත්තනගල්ල පුරාණ රජමහා විහාරය, දිවුලපිටිය - ප්‍රියදර්ශනාරාමය ආදී ස්ථානයන්ට ගම්පහ ප්‍රදේශයේ ජීවත් වන වන ඔබට ද්‍රව්‍යමය ආධාර භාරදීමේ හැකියාව පවතිනවා.\nඑසේම කුරුණෑගල දිස්ත්‍රික්කය තුළ ද හිරු සහන යාත්‍රා ව්‍යාපෘතියේ මධ්‍යස්ථාන 3 ක් ස්ථාපිත කර තිබෙනවා.\nඒ අනුව, කුරුණෑගල - පාදෙණිය රජමහා විහාරය, නිකවැරටිය - කොටවෙහෙර ශ්‍රී ජිනරතන සදහම් සෙවණ, කුරුණෑගල - බෞද්ධාලෝක විද්‍යාතන පිරිවෙන යන ස්ථානයන්ට තවදුරටත් ආධාර භාරදිය හැකියි.\nනුවරඑලිය බෞද්ධ මධ්‍යස්ථානය මෙන්ම මහනුවර අස්ගිරිය චන්දානන්ද බෞද්ධ විද්‍යාලය, සහ හම්බන්තොට - මිරිජ්ජවිල පිහිටි දිස්ත්‍රික් සෞඛ්‍ය සේවා අධ්‍යක්‍ෂ කාර්යාලයේද රට වෙනුවෙන් හිරු සහන යාත්‍රාව වෙනුවෙන් ආධාර එක් රැස් කෙරෙනවා.\nවැල්ලවාය ප්‍රධාන බස් නැවතුම්පල ඉදිරිපිට වෙල්ලස්ස මාධ්‍ය ඒකකයද හිරු සහන යාත්‍රාවේ තවත් එක් මධ්‍යස්ථානයක්.\nරට වෙනුවෙන් හිරු, හිරු සහන යාත්‍රා ක්‍රියාන්විතය යටතේ එක්රැස් කළ පළවන සහ දෙවන ආධාර තොගය අප භාරදුන්නේ ගුවන් හමුදාව වෙතයි.\nඒවා ගොඩබිමින් ළඟාවීමට නොහැකි ප්‍රදේශවල රැදී සිටි ජනතාවට ලබාදීම ගුවන් හමුදාව විසින් සිදුකළා.\n\"රට වෙනුවෙන් හිරු\", හිරු සහන යාත්‍රා ක්‍රියාන්විතය වෙනුවෙන් ශ්‍රී ලංකා ගුවන් හමුදාව ගුවන් වාර ගමන් වාර විශාල ප්‍රමාණයක් වෙන් කිරීම ද විශේෂත්වයක්.\nඑමෙන්ම ආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලුම මුදල් ත්‍යාග අත්හිටුවා එම මුදල් ආපදා තත්ත්වයෙන් විපතට පත් ජනතාව වෙනුවෙන් වෙන් කිරීමට ද තීරණය කළා.\nඒ, පරිත්‍යාගශීලී ජනතාව විපතට පත්වූවන්ට ලබාදෙන ආධාර හා සමානවමයි.\nසැබෑ ලෙසම විපතට පත් ජනතාව වෙනුවෙන් නිසි පරිදි අවශ්‍ය ආධාර ලබාදීමට ‘‘රට වෙනුවෙන් හිරු’’, හිරු සහන යාත්‍රා ක්‍රියාන්විතය සූදානම්.",
       "URL": "https://www.hirunews.lk/162494/update-රට-වෙනුවෙන්-හිරු-සහන-යාත්‍රාව-රත්නපුරයට-ගමන්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4491"
}