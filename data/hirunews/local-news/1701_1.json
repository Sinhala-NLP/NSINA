{
       "Source": "hirunews",
       "Timestamp": "Friday, 10 September 2021 - 10:27",
       "Headline": "ශ්‍රී ලංකාව ලොව සංචාරයට සුදුසු ප්‍රමුඛ දිවයින් 25 අතරට",
       "News Content": "සුප්‍රකට 'ට්‍රැවල් ප්ලස් ලෙෂර්' සංචාරක මාර්ගෝපදේශ සඟරාව මඟින් ලොව සංචාරයට සුදුසු ප්‍රමුඛ දිවයින් 25 අතරට ශ්‍රී ලංකාව ද නම් කර තිබෙනවා.\nඅමෙරිකානු 'මෙරිඩිත්' මාධ්‍ය සමූහය මඟින් ප්‍රකාශයට පත්කරන එම සඟරාවේ නවතම කලාපයෙන් මෙලෙස ශ්‍රී ලංකාව නම් කර ඇත්තේ 24 වැනි ස්ථානයට යි.\nඑහි දී ශ්‍රී ලංකාව සීෂෙල්ස් දිවයින හා සම ස්ථානයට නම් කර තිබීම විශේෂත්වයක්.\nසංචාරකයින් අතර බලපෑමක් සිදුකළ හැකි ට්‍රැවල් ප්ලස් ලෙෂර් සඟරාව මේ වසර සඳහා ලොව හොඳ ම සංචාරක ගමනාන්ත තෝරා ගැනීමට පසුගිය ජනවාරි 11 වැනි දා සිට මැයි 10 වැනිදා දක්වා සමීක්ෂණයක් පවත්වනු ලැබුවා.",
       "URL": "https://www.hirunews.lk/281848/ශ්‍රී-ලංකාව-ලොව-සංචාරයට-සුදුසු-ප්‍රමුඛ-දිවයින්-25-අතරට",
       "Category": "Local News",
       "Parent URL": "https://www.hirunews.lk/local-news.php?pageID=1701"
}