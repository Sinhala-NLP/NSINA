{
       "Source": "hirunews",
       "Timestamp": "Friday, 22 December 2017 - 15:45",
       "Headline": "ශ්‍රී ලංකා පොදුජන පෙරමුණෙන් ඉල්ලීමක්",
       "News Content": "ශ්‍රී ලංකා පොදුජන පෙරමුණේ නාමයෝජනා ගැන අභියාචනාධිකරණ පෙත්සම් විභාගය අවසන් වන තුරු මහරගම නගර සභාවේ ඡන්දය නොපවත්න ලෙස ඉල්ලා ශ්‍රේෂ්ඨාධිකරණයට අද පෙත්සමක් ඉදිරිපත් කර තිබෙනවා.\nඒ, මහරගම නගර සභාවේ පොදුජන පෙරමුණේ කණ්ඩායම් නායක නිශාන්ත විමලචන්ද්‍ර ඇතුලූ පස්දෙනෙකු  විසින්.\nමැතිවරණ කොමිසමේ සභාපතිවරයා ඇතුලූ කිහිපදෙනෙකු එහි වග උත්තරකරුවන් ලෙස නම් කර තිබෙනවා.\nශ්‍රී ලංකා පොදුජන පෙරමුණ මහරගම නගර සභාව වෙනුවෙන් ඉදිරිපත් කළ නාම යෝජනා පත්‍රය ප්‍රතික්ෂේප වු අතර ඔවුන් ඊට අදාළව අභියාචනාධිකරණයට පෙත්සමක් ද ඉදිරිපත් කළා.\nඔවුන් මහරගම නගර සභාව වෙනුවෙන් ඉදිරිපත් කළ නාම යෝජනා පත්‍රය ප්‍රතික්ෂේප වී ඇත්තේ අපේක්ෂිකාවන්ට කාන්තා යනුවෙන් ලකුණු කිරීම වෙනුවට පුරුෂ යනුවෙන් ලකුණු කිරීම හේතුවෙන් බව පාර්ලිමේන්තු මන්ත්‍රී දිනේෂ් ගුණවර්ධන ප්‍රකාශකර තිබුනා.",
       "URL": "https://www.hirunews.lk/179052/ශ්‍රී-ලංකා-පොදුජන-පෙරමුණෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4160"
}