{
       "Source": "hirunews",
       "Timestamp": "Friday, 22 October 2021 - 12:55",
       "Headline": "එක්ස්ප්‍රස් පර්ල් නෞකාවේ බහලුම් 200ක් මීගමුව සිට බම්බලපිටිය දක්වා මුහුදේ",
       "News Content": "ගිනි ගැනීමෙන් අනතුරුව මේ වනවිට මුහුදුබත් වී ඇති එක්ස්ප්‍රස් පර්ල් නෞකාවට අයත් බවට සැක කෙරෙන බහලුම් 200ක් පමණ මීගමුව සිට බම්බලපිටිය දක්වා මුහුදේ තිබී සොයාගෙන තිබෙනවා.\nගින්න හට ගැනීමෙන් පසු සිදු වූ පිපිරීම් සමඟ නෞකාවේ තිබූ බහලුම්ම් විශාල ප්‍රමාණයක් මුහුදට වැටුණු අතර, ඇතැම් බහලුම් ගිනිගෙන විනාශයට පත්වුණා.\nනාරා ආයතනය විසින් සාගරයේ සිදු කළ සෝනාර් තරංග පරීක්ෂණයක් මඟින් මෙම බහලුම් සොයාගෙන ඇති අතර, ඒවා මෙම නෞකාවේ තිබූ බහලුම්ද යන්න නිශ්චිතවම හඳුනා ගැනීම සඳහා පරීක්ෂණ සිදු කරන බවයි නාරා ආයතනයේ උසස් නිලධාරියෙකු හිරු ප්‍රවෘත්ති අංශයට කියා සිටියේ.\nඅදාළ බහලුම් එම නෞකාවේ තිබූ ඒවා බවට තහවුරු වුවහොත් නෞකාව රක්ෂණය කර තිබූ ආයතනය හරහා ගොඩ ගැනීමට කටයුතු කරන බව එම නිලධාරීයා සඳහන් කළා.\nපසුගිය මැයි මාසයේදී කොළඹ වරාය ආසන්නයේදී ගිනිගෙන මුහුදුබත් වූ එක්ස්ප්‍රස් පර්ල් නෞකාවෙන් නයිටි්‍රක් ඇසිඩ් මෙටි්‍රක් ටොන් 25ක් සහ ප්ලාස්ටික් මෙටි්‍රක් ටොන් 400ක් මුහුදට එක්වුණා.",
       "URL": "https://www.hirunews.lk/285716/එක්ස්ප්‍රස්-පර්ල්-නෞකාවේ-බහලුම්-200ක්-මීගමුව-සිට-බම්බලපිටිය-දක්වා-මුහුදේ",
       "Category": "Local News",
       "Parent URL": "https://www.hirunews.lk/local-news.php?pageID=1613"
}