{
       "Source": "hirunews",
       "Timestamp": "Sunday, 09 October 2016 - 12:30",
       "Headline": "කාලගුණයෙන් අනතුරු ඇගවීමක්",
       "News Content": "දිවයින අවට මුහුදු ප්‍රදේශවල සුළං වේගය වැඩි විමේ අවධානමක් පවතින බව කාලගුණ විද්‍යා දෙපාර්තමේන්තුව පවසනවා.\nහම්බන්තොට සිට පොතුවිල් දක්වා සහ පුත්තලම සිට මන්නාරම හරහා කන්කසන්තුරය දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය පැයට කිලෝමීටර් 60 දක්වා වැඩි වීමේ හැකියාවක් පවතින බවයි දෙපාර්තමේන්තුව නිවේදනය කලේ.\nඑබැවින් එම මුහුදු ප්‍රදේශ විටින් විට රලු විය හැකියි.\nසෙසු මුහුදු ප්‍රදේශවල ද සුළගේ වේගය පැයට කිලෝමීටර් 50 දක්වා වැඩි වීමට ඉඩ ඇති බැවින් එම මුහුදු ප්‍රදේශ ද තරමක් රලු වියහැකි බවයි කාලගුණ විද්‍යා දෙපාර්තමේන්තුව ප්‍රකාශ කලේ.\nදිවයින හරාහ විටින් විට පැයට කිලෝමීටර් 50 ක පමණ වේගයකින් හමන සුළං තවදුරටත් බලාපොරොත්තු වනවා.\nබස්නාහිර / සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්වලත් ස්ථාන ස්වල්පයක වැසි ඇති වන අතර සෙසු ප්‍රදේශවල තවදුරටත් ප්‍රධාන වශයෙන් වැසි රහිත කාලගුණ තත්වයක් පවතින බව ද කාලගුණ විද්‍යා දෙපාර්තමේන්තුව සඳහන් කලා.",
       "URL": "https://www.hirunews.lk/144796/කාලගුණයෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4845"
}