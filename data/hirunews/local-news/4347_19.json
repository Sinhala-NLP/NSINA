{
       "Source": "hirunews",
       "Timestamp": "Tuesday, 29 August 2017 - 15:31",
       "Headline": "විස්සට එරෙහි පෙත්සම් විභාගයට දින නියම කෙරේ",
       "News Content": "20 වන ආණ්ඩුක්‍රම ව්‍යවස්ථා සංශෝධනය අභියෝගයට ලක් කරමින් පාර්ලිමේන්තු මන්ත්‍රී උදය ගම්මන්පිල ඇතුලූ පිරිසක් ඉදිරිපත් කර ඇති පෙත්සම් විභාගයට ගැනීමට ශ්‍රේෂ්ඨාධිකරණය අද දින නියම කළා.\nඒ අනුව අදාළ පෙත්සම් ලබන මස 6 වනදා විභාගයට ගන්නා බවයි අගවිනිසුරු ප්‍රියසාද් ඩෙප්, අනිල් ගුණරත්න සහ විජිත් මළල්ගොඩ යන ත්‍රිපුද්ගල විනිසුරු මඩුල්ල ප්‍රකාශ කළේ.\nඑමෙන්ම 20 වන ආණ්ඩුක්‍රම ව්‍යවස්ථා සංශෝධනයට අදාළ පෙත්සම් ගොනු කිරීම හෙටින් අවසන් කළ යුතු බවද විනිසුරුවරුන් සඳහන් කර තිබෙනවා.\nමහජන එක්සත් පෙරමුණ සහ පැෆ්රල් සංවිධානයද ඊයේ 20 වන ආණ්ඩුක්‍රම ව්‍යවස්ථා සංශෝධනයට එරෙහිව  ශ්‍රේෂ්ඨාධිකරණයට පෙත්සම් ගොනු කළා.",
       "URL": "https://www.hirunews.lk/169674/විස්සට-එරෙහි-පෙත්සම්-විභාගයට-දින-නියම-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4347"
}