{
       "Source": "hirunews",
       "Timestamp": "Tuesday, 05 June 2018 - 9:59",
       "Headline": "සමලිංගික ඇසුරක් පිහි ඇණුමක් දක්වා දුරදිග යයි",
       "News Content": "මාතලේ නගරයේ අවන්හලක කාමරයක් තුළ ලැගුම්ගෙන සිටි තරුණයින් දෙදෙනෙකු අතර ඇති වූ ගැටුමක් දුරදිගයාමෙන් ඇතිවු පිහි ඇනුමකින් එක් පුද්ගලයෙකු තුවාල ලබා මාතලේ දිස්ත්‍රික් මහ රෝහලවෙත ඇතුලත්කළ බව මාතලේ පොලිසිය පවසනවා.\nමාතලේ වාලවෙල හා රත්නපුර ප්‍රදේශයේ පදිංචි වයස අවුරුදු 21 හා 24 වයසැති මෙම තරුණයින් දෙදෙනා වසර දෙකකට පමණ පෙර එක් තරුණයෙකුගේ දුරකථනයකට පැමිණි කෙටි පණිවිඩයක් හේතුවෙන් දැන හදුනා ගෙන මාස ගනනක් දුරකථනයෙන් කථා කර ඇති කරගත් හිතවත් කම සමගිංගික ඇසුරක් බවට පත්ව ඇති බවට පොලිසිය විසින් සිදු කරන ලද මූලික පරික්ෂනයන්ගෙන් අනාවරණය කර ගැනිමට හැකිව තිබෙනවා.\nමෙම තරුණයින් දෙදෙනා විටින් විට ඔවුන්ගේ නිවෙස්හි දින ගනන් නැවති මිතුරන්ලෙස ආශ්‍රය කර ඇති අතර පසුගිය වසරේදී මෙම තරුණයින් දෙදෙනා මාතලේ නගරයේ ප්‍රධාන සිල්ලර බඩු වෙළද සැලක සේවයට එක්වී එහි නැවතුම් පලහි  නතර වී සේවය කර තිබෙනවා.\nමොවුන් දෙදෙනාගෙන් එක් අයෙකු එහි සේවයෙන් ඉවත්වි විදේශ ගතවිමට තිරණය කර ඇති අතර එම තිරණයට උරණවු අනෙක් තරුණයා අත්‍යවශ්‍ය  කාරණයක් කීමට ඇති බව පවසා අවසන් වරට ඔහුව හමුවන ලෙස ඉල්ලිමක් කර තිබෙනවා.\nඑම ඉල්ලීමට අනුව මාතලේ නගරයට පැමිණි එම තරුණයා සමග මාතලේ හිග්ගොල්ල ප්‍රදේශයේ අවන්හලක නතර වු මොවුන් දෙදෙනා අතර විදේශ ගතවිමට ගත් තිරණයට එරෙහිව ඇති වු බහින් බස් විම දුරදිග යාමෙන් පිහිණැමක් දක්වා වර්ධනය වී ඇතැයි පොලිසිය සඳහන් කළා.\nමොවුන් දෙදෙනොගෙන් එක් අයෙකුගේ ඇදුම් බැගයේ සගවා තිබූ වස බෝතලක්ද පොලිසිය විසින් සොයාගෙන තිබෙනවා.\nතුවාල වු පුද්ගලයා මාතලේ රෝහලේ ප්‍රතිකාර ලබන අතර අනෙක් සැකකරු මාතලේ අධිකරණයටඉදිරිපත් කිරිමට නියමිතයි.",
       "URL": "https://www.hirunews.lk/192344/සමලිංගික-ඇසුරක්-පිහි-ඇණුමක්-දක්වා-දුරදිග-යයි",
       "Category": "Local News",
       "Parent URL": "https://www.hirunews.lk/local-news.php?pageID=3911"
}