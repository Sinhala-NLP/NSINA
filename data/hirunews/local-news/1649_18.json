{
       "Source": "hirunews",
       "Timestamp": "Tuesday, 05 October 2021 - 6:56",
       "Headline": "අදත් දිවයිනේ ප්‍රදේශ කිහිපයකට ම වැසි",
       "News Content": "අද දිනයේ දිවයිනේ බොහෝ ප්‍රදේශවල අහස වලාකුළුවලින් බර ව පවතින අතර බස්නාහිර, සබරගමුව, මධ්‍යම, වයඹ, දකුණු සහ උතුරු පළාත්වල විටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nඑම ප්‍රදේශවල ඇතැම් ස්ථානවලට මි:මී 100ට වැඩි වැසි ඇති විය හැකියි.\nසෙසු ප්‍රදේශවවල තැනින් තැන වැසි හෝ ගිගුරුම් සහිත වැසි ඇති විය හැකි අතර ඒවා මි:මී 75 දක්වා වැඩි විය හැකි බවට යි වාර්තා වෙන්නේ.\nමධ්‍යම කඳුකරයේ බටහිර බෑවුම් ප්‍රදේශවලත් වයඹ, දකුන හා බස්නාහිර පළාත්වල සුළඟේ වේගය පැයට කි:මී 50 දක්වා වැඩි වෙනු ඇති.\nගිගුරුම් සහිත වැසි හා තාවකාලික සුළං මඟින් ඇති වෙන අකුණු අනතුරු අවම කරගැනීමට පියවරාගන්නා ලෙසට යි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/284084/අදත්-දිවයිනේ-ප්‍රදේශ-කිහිපයකට-ම-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1649"
}