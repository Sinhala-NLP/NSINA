{
       "Source": "hirunews",
       "Timestamp": "Saturday, 11 March 2023 - 13:45",
       "Headline": "ප්‍රදේශ කිහිපයක වායු ගුණාත්මක තත්ත්වය පහළට",
       "News Content": "දිවයිනේ දිස්ත්‍රික්ක කිහිපයක අද උදෑසන 8 වනවිට වායු ගුණාත්මකභාවය පහළ ගොස් තිබෙනවා.\nකාලගුණ විද්‍යා දෙපාර්තමේන්තුවේ දත්තවලට අනුව කොළඹ නගරයේ වායු ශුද්‍ර අංශ මට්ටම 52 ක් ව පවතින අතර, ඇමරිකානු වායු ගුණ තත්ව දර්ශකයට අනුව එය 149 ක්.\nඇමරිකානු වායු ගුණ තත්ත්ව දර්ශකයට අනුව බදුල්ල නගරයේ 151 ක්, ගාල්ල - කරාපිටිය 146 ක්, පුත්තලම නගරයේ 149 ක්, පොළොන්නරුව නගරයේ 143 ක් ලෙසත් දැක්වුණා.\nමේ අතර දිවයිනේ ප්‍රදේශ රැසකට අද දිනයේත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ බස්නාහිර, සබරගමුව සහ වයඹ පළාත්වලත්, මහනුවර, නුවරඑළිය, ගාල්ල සහ මාතර දිස්ත්‍රික්කවලත් තරමක තද වැසි ඇතිවිය හැකි බවයි.",
       "URL": "https://www.hirunews.lk/329622/ප්‍රදේශ-කිහිපයක-වායු-ගුණාත්මක-තත්ත්වය-පහළට",
       "Category": "Local News",
       "Parent URL": "https://www.hirunews.lk/local-news.php?pageID=483"
}