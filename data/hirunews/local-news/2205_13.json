{
       "Source": "hirunews",
       "Timestamp": "Monday, 18 January 2021 - 8:25",
       "Headline": "පුරාවිද්‍යාත්මක භූමිවලට හානි කිරීම ගැන පුළුල් පරීක්ෂණයක",
       "News Content": "පසුගිය කාලසීමාව තුළ වාර්තා වී ඇති පුරාවිද්‍යාත්මක වටිනාකමක් ඇති ස්ථානවලට හානි කිරීමේ සිද්ධීන් සම්බන්ධයෙන් පුළුල් විමර්ශණයක් සිදුකිරීමට පුරාවිද්‍යා දෙපාර්තමේන්තුව තීරණය කර තිබෙනවා.\nඑහි අවසන් වාර්තාවක් සතියක් තුළ සකස් කිරීමටයි එම දෙපාර්තමේන්තුව සැලසුම් කර ඇත්තේ.\nමේ අතර, පුරාවිද්‍යා දෙපාර්තමේන්තුවට සෑම පුරාවිද්‍යාත්මක වටිනාකමක් ඇති ස්ථාන රැකගැනීමේ හැකියාවක් නොමැති බව රාජ්‍ය අමාත්‍ය විදුර වික්‍රමනායක ප්‍රකාශ කළා.\nඔහු මේ බව කියා සිටියේ ගල්කිරියාගම - පලාගල - මහඋරුලෑව පුරාවිද්‍යාත්මක වටිනාකමක් ඇති ස්ථානයක් ඩෝසර් කිරීමේ සිද්ධිය සම්බන්ධයෙන් සොයා බැලීමට ඊයේ (17) එහි ගිය අවස්ථාවේදීයි.\nපසුගිය 09 වනදා මෙම පුරාවිද්‍යත්මක ස්මාරක සහිත භූමිය ඩෝසර් කිරීම පිළිබඳව හිරු ප්‍රවෘත්ති ඔස්සේ අනාවරණ කළා.",
       "URL": "https://www.hirunews.lk/259985/පුරාවිද්‍යාත්මක-භූමිවලට-හානි-කිරීම-ගැන-පුළුල්-පරීක්ෂණයක",
       "Category": "Local News",
       "Parent URL": "https://www.hirunews.lk/local-news.php?pageID=2205"
}