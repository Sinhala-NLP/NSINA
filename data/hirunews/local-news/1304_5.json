{
       "Source": "hirunews",
       "Timestamp": "Wednesday, 09 March 2022 - 18:19",
       "Headline": "මගේ බලාපොරොත්තුව වාසු ඉල්ලා අස්වෙන එක! - බැසිල් කියයි",
       "News Content": "ඊයේ පස්වරුවේ පැවති ආණ්ඩු පක්ෂයේ පසුපෙළ මන්ත්‍රීවරු හමුවේ දී මුදල් අමාත්‍ය බැසිල් රාජපක්ෂ විමල් වීරවංශ හා උදය ගම්මන්පිල අමාත්‍ය ධුරවලින් ඉවත් කිරීම හා වාසුදේව නානායක්කාර අමාත්‍ය ධුරයෙන් ඉවත් නොකිරීම පිළිබඳව කරුණු දක්වා තිබෙනවා.\nඑහිදී බැසිල් රාජපක්ෂ පවසා ඇත්තේ වාසු ඉවත් නොකළේ විමල් හා ගම්මන්පිල අමාත්‍ය ධුරවලින් ඉවත් කිරීමෙන් පසු ඔහු ද ඉල්ලා අස් වනු ඇතැයි යන අදහසින් බවයි.\nකෙසේ වෙතත් විමල් වීරවංශ හා උදය ගම්මන්පිල අමාත්‍ය ධුරයෙන් ඉවත් කළේ කැමැත්තකින් නොවන බවත් ඔවුන් ඉවත් වූවා කියා ආණ්ඩුව පවත්වාගෙන යාමේ ගැටලුවක් නැති බවත් මුදල් අමාත්‍යවරයා සඳහන් කර තිබෙනවා.\nතමනට බනින අය විවේචනය කරන අය සතුරන් නොවන බවද පවසා ඇති බැසිල් රාජපක්ෂ ඉවසීමෙන් වැඩ කරන ලෙසත් අග්‍රාමාත්‍ය තුමා ගෙන් දේශපාලන ඉවසීම ගැන ඉගෙනගෙන ගත හැකි බවත් තවදුරටත් සඳහන් කර තිබෙනවා.",
       "URL": "https://www.hirunews.lk/299084/මගේ-බලාපොරොත්තුව-වාසු-ඉල්ලා-අස්වෙන-එක-බැසිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1304"
}