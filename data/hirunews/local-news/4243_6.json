{
       "Source": "hirunews",
       "Timestamp": "Tuesday, 31 October 2017 - 17:40",
       "Headline": "ඉන්ධන මිල අඩු කිරීමේ තීරණයක් ?",
       "News Content": "ඛනිජ තෙල් නීතිගත සංස්ථාව ඉදිරි දින කිහිපයේදී තෙල් මිල අඩු කිරීම සඳහා තීරණයක් ගෙන ඇතැයි වාර්තා වනවා.\nවිශේෂයෙන්ම මේ වන විට ඛනිජ තෙල් නීතිගත සංස්ථාව ලබා ඇති ප්‍රගතිය සැලකිල්ලට ගනිමින් ඉදිරි මැතිවරණය සහ අයවැය ඉලක්ක කර මෙම තීරණය ගෙන ඇති බවයි අභ්‍යන්තර ආරංචි කියා සිටියේ.\nපසුගිය 26වැනිදා ඛනිජ තෙල් නීතිගත සංස්ථාව කැඳවූ ප්‍රවෘත්ති සාකච්ඡාවේදී පැවසුවේ ඛනිජ තෙල් නීතිගත සංස්ථාවේ ලාභය අගෝස්තු මාසයේදී රුපියල් මිලියන 7729 ක්ද සැප්තැම්බර් මාසයේදී රුපියල් මිලියන 9630ක්ද වන බව අනාවරණ වුනා.\nඅද (31) අමාත්‍යාංශයේ රැස්වූ තොග සමාලෝචන කමිටු රැස්වීමේදීද (stock review committee meeting) මේ බව සාකච්ඡා වී ඇති බවද වාර්තා වනවා.\nඒඅනුව ඉදිරි දින කිහිපයේදී විශේෂයෙන්ම ඩීසල් සහ පෙට්ට්‍රල් මිල සැලකිය යුතු මට්ටමින් අඩු කිරීමට නියමිත බව සඳහන්.",
       "URL": "https://www.hirunews.lk/174918/ඉන්ධන-මිල-අඩු-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4243"
}