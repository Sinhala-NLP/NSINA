{
       "Source": "hirunews",
       "Timestamp": "Monday, 14 November 2022 - 15:01",
       "Headline": "භාවිතයට නොගන්නා ඉඩම් දිගුකාලීන බදු පදනම යටතේ නිදහස් කිරීමට පියවර",
       "News Content": "කෘෂිකර්මය සඳහා ඉඩම් වෙන් කිරීමේ දී මේ වන විට භාවිතයට නොගන්නා සරුසාර කෘෂිකාර්මික ඉඩම් කොටස් අපනයන බෝග සඳහා දිගු කාලීන බදු පදනම යටතේ නිදහස් කිරීමට පියවර\nඑලෙස ඉඩම් කෘෂිකර්මාන්තය සඳහා බදු දීමේදී මේ වන විට පවතින නීති රීති සංශෝධනය කර ඒ සඳහා අවශ්‍ය කෙරෙන නව නීතිරීති පාර්ලිමේන්තුවට ඉදිරිපත් කිරීමටත් සැලසුම්.\nනවීන අපනයන කෘෂිකර්මාන්තය ඉලක්ක කරගත් එම ව්‍යාපෘති සඳහා එක්වන ආයෝජකයින් සඳහා අතිරේක ඉඩම් ආරක්ෂාවක් සැපයීම මෙම නව නීතිරිති රිති සංශෝධනයේ අරමුණයි.\nමෙම ව්‍යාපෘතිය සඳහා රජයේ ඉඩම් බැහැර කිරීම ඉඩම් ප්‍රතිසංස්කරණ කොමිෂන් සභාව, මහවැලි අධිකාරිය වැනි ආයතන වලින්, ඉවත් කර ප්‍රාදේශීය ලේකම් කොට්ඨාස හරහා පමණක් සිදු කිරීමට අරමුණු කර ගෙන ඇති බවත් ඒ සඳහා වන නීතිමය සංශෝධනයන් ඉදිරි වසර තුළ දී පාර්ලිමේන්තුවට ඉදිරිපත් කරන බවත් අයවැය ලේඛනය පාර්ලිමේන්තුවට ඉදිරිපත් කරමින් ජනාධිපතිවරයා පවසා සිටියා.",
       "URL": "https://www.hirunews.lk/320366/භාවිතයට-නොගන්නා-ඉඩම්-දිගුකාලීන-බදු-පදනම-යටතේ-නිදහස්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=735"
}