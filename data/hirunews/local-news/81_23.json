{
       "Source": "hirunews",
       "Timestamp": "Tuesday, 22 August 2023 - 11:49",
       "Headline": "සැකසහිත මෝටර් සයිකලයක් ඇළ මාර්ගයක",
       "News Content": "ඌරුතුඩාව ප්‍රදේශයේ ඇළ මාර්ගයක තිබී අද (22) උදෑසන පොලිසිය විසින් සැකසහිත යතුරුපැදියක් සොයා ගෙන තිබෙනවා.\nපොලිසිය සැක කරන්නේ මෙම යතුරුපැදිය කිසියම් අපරාධයකට යොදා ගන්නට ඇති බවයි.\nඅඟුරුවාතොට පොලිසියට ලද තොරතුරක් මත කරන ලද විමර්ශනයේදී මෙම යතුරුපැදිය අඟුරුවාතොට ඇළකට දමා ගොස් තිබියදී හමු වී ඇති අතර එහි චැසි සහ එන්ජින් අංක මකා දමා ඇති අතර ඉදිරිපස ලියාපදිංචි අංක තහඩුව පමණක් තිබූ බවයි වාර්තා වන්නේ.\nමෙම යතුරුපැදියේ සවි කර තිබූ ලියාපදිංචි අංක තහඩුව අනුව ඉදිරි විමර්ශන සිදු කරන බව පොලිසිය සඳහන් කළා.\nමෙම සිද්ධිය සම්බන්ධව අඟුරුවාතොට පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/345682/සැකසහිත-මෝටර්-සයිකලයක්-ඇළ-මාර්ගයක",
       "Category": "Local News",
       "Parent URL": "https://www.hirunews.lk/local-news.php?pageID=81"
}