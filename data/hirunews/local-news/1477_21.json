{
       "Source": "hirunews",
       "Timestamp": "Wednesday, 22 December 2021 - 9:04",
       "Headline": "බුත්තල - කතරගම මාර්ගයට පැමිණෙන වන අලි සංඛ්‍යාව වැඩි වේ(වීඩියෝ)",
       "News Content": "බුත්තල සිට කතරගම දක්වා යාල ජාතික වනෝද්‍යානය මැදින් දිවෙන ප්‍රධාන මාර්ගයේ දෙපසට පැමිණෙන වන අලි සංඛ්‍යාවේ වැඩිවීමක් දක්නට ලැබෙන බව වාර්තා වනවා.\nපසුගිය දින කිහිපය තුළම මාර්ගයේ ගමන් ගත් වාහන රැසකට වන අලි පහර දී ඇති අතර, ඒ හේතුවෙන් 5 දෙනෙකුට වැඩි සංඛ්‍යාවක් තුවාල ලබා රෝහල් ගත කළ බවයි, හිරු වාර්තාකරු සඳහන් කළේ.\nඇතැම් සංචාරකයින් සහ රථ වාහන රියදුරන් විසින් වන අලි ආසන්නයට ගොස් ආහාර ලබාදී ඡායාරූප ගැනීම් සිදුකරන බවත්, එය අනතුරුදායක ක්‍රියාවක් බවත්, පොලීසිය පෙන්වා දෙනවා.",
       "URL": "https://www.hirunews.lk/291786/බුත්තල-කතරගම-මාර්ගයට-පැමිණෙන-වන-අලි-සංඛ්‍යාව-වැඩි-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1477"
}