{
       "Source": "hirunews",
       "Timestamp": "Wednesday, 27 January 2021 - 13:56",
       "Headline": "අත්අඩංගුවේ සිටින මත්ද්‍රව්‍ය නාශක කාර්යාංශයේ නිලධාරින් 5 කගේ ඇප අයදුම්පතක් විභාගයට",
       "News Content": "ජාවාරම්කරුවන් සමඟ සබඳතා පැවැත්වීමේ චෝදනා එල්ල වූ මත්ද්‍රව්‍ය නාශක කාර්යාංශයේ පොලිස් පරීක්ෂක ලයනල් ජයරත්න ඇතුළු නිලධාරින් 5 දෙනෙකු ගොනුකර ඇති ඇප අයදුම්පත් ගැන ලිඛිත විරෝධතා ගොනුකිරීමට නීතිපතිවරයාට ලබන මස 25 වනදා දක්වා කල් ලබාදීමට කොළඹ මහාධිකරණය නියෝග කළා.\nඒ විනිසුරු මංජුල තිලකරත්න හමුවේ අදාළ ඇප අයදුම්පත්‍රය අද කැඳවූ අවස්ථාවේදියි.\nනීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් දිලීප පීරිස් ඊට අදාළ ඉල්ලීම සිදුකළා.\nමත්ද්‍රව්‍ය ජාවාරම් මැඩලීමේ වගකීම පැවරී ඇති නිලධාරින් ජාවාරම්කරුවන් සමඟ එක්ව කටයුතු කිරීම ඉතා බරපතල වරදක් බව නියෝජ්‍ය සොලිසිටර් ජනරාල්වරයා මෙහිදී පෙන්වා දුන්නා.\nසැකකරුවන් සිදුකර ඇති බරපතල වරද අනුව ඔවුන්ට ඇප ලබාදීම සම්බන්ධයෙන් දැඩිව විරෝධය පළ කරන බව ද ඔහු කියා සිටියා.",
       "URL": "https://www.hirunews.lk/260885/අත්අඩංගුවේ-සිටින-මත්ද්‍රව්‍ය-නාශක-කාර්යාංශයේ-නිලධාරින්-5-කගේ-ඇප-අයදුම්පතක්-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=2186"
}