{
       "Source": "hirunews",
       "Timestamp": "Monday, 13 March 2023 - 11:19",
       "Headline": "විමල් වීරවංශ අත්අඩංගුවට ගෙන අධිකරණයට ඉදිරිපත් කරන ලෙස වරෙන්තුවක්",
       "News Content": "පාර්ලිමේන්තු මන්ත්‍රී විමල් වීරවංශ අත්අඩංගුවට ගෙන අධිකරණයට ඉදිරිපත් කරන ලෙස දන්වා කොළඹ ප්‍රධාන මහේස්ත්‍රාත් අධිකරණය අද (13) වරෙන්තු නිකුත් කළා.\nඒ, 2016 වසරේ දී එක්සත් ජාතීන්ගේ මානව හිමිකම් කොමසාරිස් සෙයිද් අල් හුසේන් කුමරු ශ්‍රී ලංකාවට පැමිණි අවස්ථාවේ කොළඹ එක්සත් ජාතීන්ගේ ප්‍රධාන කාර්යාලය ඉදිරිපිට මාර්ගය අවහිර කරමින් සිදුකළ උද්ඝෝණයක් සම්බන්ධයෙන් සිදුවන නඩු කටයුත්තකට අදාළවයි.\nකුරුඳුවත්ත පොලිසිය විසින් කොළඹ ප්‍රධාන මහේස්ත්‍රාත් අධිකරණය හමුවේ ගොනුකර තිබූ එම නඩුව අද (13) කැඳවූ අවස්ථාවේ පාර්ලිමේන්තු මන්ත්‍රී විමල් වීරවංශ අධිකරණය හමුවේ පෙනී නොසිටීම හේතුවෙන් මෙලෙස වරෙන්තු නිකුත් කිරීමටයි කොළඹ ප්‍රධාන මහේස්ත්‍රාත් ප්‍රසන්න අල්විස් නියෝග කළේ.\nතවද එහිදී මෙම නඩුව ලබන ජූනි මස 19 දින යළි කැඳවීමට නියමිතයි.",
       "URL": "https://www.hirunews.lk/329806/විමල්-වීරවංශ-අත්අඩංගුවට-ගෙන-අධිකරණයට-ඉදිරිපත්-කරන-ලෙස-වරෙන්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=479"
}