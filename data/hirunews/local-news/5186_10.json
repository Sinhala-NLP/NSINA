{
       "Source": "hirunews",
       "Timestamp": "Monday, 01 February 2016 - 20:32",
       "Headline": "බිබිල ප්‍රාදේශීය සංවර්ධන රැස්වීම උණුසුම්",
       "News Content": "බිබිල ප්‍රාදේශීය ලේකම් කාර්යාලයේ අද පැවැත්වුණු සංවර්ධන කමිටු රැස්වීමේදී ගොවීන් පිරිසක් නොසන්සුන්කාරී ලෙස හැසිරීම හේතුවෙන් උණුසුම් තත්ත්වයක් ඇතිවුණා.\nමෙම රැස්වීමට සහභාගී වූ අමාත්‍යවරුන්ට ගොවීන්ගෙන් එල්ල වූයේ දැඩි විරෝධයක්.\nබිබිල ප්‍රාදේශීය ලේකම් කාර්යාලයේ පැවැති මෙම සංවර්ධන කමිටු රැස්වීම සඳහා අමාත්‍යවරුන් වන රංජිත් මද්දුම බණ්ඩාර සහ විජිත් විජයමුණි සොයිසා යන මහත්වරුන් එක්ව සිටියා.\nරැස්වීම අතරතුරදී ගොවීන්ට පොහොර සහනාධාරය ලබාදීම සම්බන්ධයෙන් ඇති වූ ගැටලුවක් හේතුවෙන් උණුසුම් තත්ත්වයක් ඇති වුණා.",
       "URL": "https://www.hirunews.lk/125249/බිබිල-ප්‍රාදේශීය-සංවර්ධන-රැස්වීම-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=5186"
}