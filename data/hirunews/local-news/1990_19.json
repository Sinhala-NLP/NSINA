{
       "Source": "hirunews",
       "Timestamp": "Wednesday, 28 April 2021 - 13:20",
       "Headline": "රාජිතට එරෙහි සුදුවෑන් නඩුව ජුනි 7ට කල් යයි",
       "News Content": "පසුගිය ජනාධිපතිවරණය සමයේ මහත් ආන්දෝලනයකට තුඩුදුන් සුදු වෑන් මාධ්‍ය සාකච්ඡාව පවත්වා එවක ජනාධිපති අපේක්ෂක ගෝඨාභය රාජපක්ෂට අසත්‍ය චෝදනා එල්ල කළේ යැයි පාර්ලිමේන්තු මන්ත්‍රී රාජිත සේනාරත්නට සහ රාජ්‍ය ඖෂධ නීතිගත සංස්ථාවේ හිටපු සභාපති රූමි මොහොමඩ්ට එරෙහිව පවරා ඇති නඩුව ජූනි මස 07 වනදා යලි කැදවීමට කොළඹ මහාධිකරණය අද නියම කළා.\nනියෝජ්‍ය සොලිසිටර් ජනරාල් දිලීප පීරිස් අධිකරණය හමුවේ කියා සිටියේ මෙම නඩුවේ සාක්ෂි වශයෙන් ඉදිරිපත් කර තිබෙන වීඩියෝ දර්ශන සකස් කළ පරිගණක පද්ධති පරීක්ෂා කිරීම සඳහා විත්ති පාර්ශවයට අවස්ථාවක් ලබාදී තිබුණ ද විත්තිය විසින් නීතිඥවරයෙකු යොමුකර නොතිබූ බවයි.\nඒ අනුව මැයි මස 14 වනදා පරිගණක පද්ධති පරීක්ෂා කිරීමට නීතිඥවරයෙකු සහභාගි කරවන ලෙස මහාධිකරණ විනිසුරු දමිත් තොටවත්ත අද නියෝග කළා.",
       "URL": "https://www.hirunews.lk/269784/රාජිතට-එරෙහි-සුදුවෑන්-නඩුව-ජුනි-7ට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1990"
}