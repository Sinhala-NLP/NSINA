{
       "Source": "hirunews",
       "Timestamp": "Sunday, 14 March 2021 - 14:14",
       "Headline": "නීතිය කාටත් එකයි - එරෙහිව ගියොත් අත්අඩංගුවට ගන්නවා - ආරක්ෂක ලේකම් කියයි (වීඩියෝ)",
       "News Content": "නීතිය කාටත් එකයි - එරෙහිව ගියොත් අත්අඩංගුවට ගන්නවා. - ආරක්ෂක ලේකම් කියයි\nරජයේ අනුමත නීති රීතිවලට අනුව කටයුතු නොකරන ඕනෑම අයෙකු ඉදිරියේදී කිසිදු පැකිලීමකින් තොරව අත්අඩංගුවට ගන්නා බව ආරක්ෂක ලේකම් ජෙනරාල් කමල් ගුණරත්න ප්‍රකාශ කළා.\nඒ, කොළඹ ඊයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්න වලට පිළිතුරු ලබා දෙමින්.\nමේ අතර, ජාතික සමගි පෙරමුණේ නායක අසාද් සාලි විසින් සිදුකරන ලද මතභේදකාරී ප්‍රකාශ සම්බන්ධයෙන් විමර්ශනය සඳහා අපරාධ පරීක්ෂණ දෙපාර්තමේන්තුවේ නිලධාරීන් 5 දෙනෙකුගෙන් යුත් කණ්ඩායමක් ද පත් කර තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ සහකාර පොලිස් අධිකාරීවරයෙකු විසින් මෙම පරීක්ෂණ කණ්ඩායම මෙහෙයවන බවයි.\nපසුව පාර්ශව කිහිපයක් අපරාධ පරීක්ෂණ දෙපාර්තමේන්තුවට මේ සම්බන්ධයෙන් පැමිණිලි කර තිබුණා.\nබෞද්ධ තොරතුරු කේන්ද්‍රයේ විධායක අධ්‍යක්ෂ පූජ්‍ය අගුලුගල්ලේ සිරි ජිනානන්ද හිමියන් ගොනු කර තිබූ පැමිණිල්ලකට අනුව උන්වහන්සේ ප්‍රකාශයක් ලබාදීම සඳහා අද අපරාධ පරීක්ෂණ දෙපාර්තමේන්තුවට කැදවා තිබුණා.",
       "URL": "https://www.hirunews.lk/265300/නීතිය-කාටත්-එකයි-එරෙහිව-ගියොත්-අත්අඩංගුවට-ගන්නවා-ආරක්ෂක-ලේකම්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2089"
}