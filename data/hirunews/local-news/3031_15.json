{
       "Source": "hirunews",
       "Timestamp": "Tuesday, 26 November 2019 - 7:59",
       "Headline": "රුවන්වැලි මහසෑයේ නව චූඩා මාණික්‍යය පැළඳ වූ කොත නිරාවරණය කිරීම අද",
       "News Content": "රන් පාදම සහිත නව චූඩා මාණික්‍යය රුවන්වැලි මහ සෑ රදුන්ට පැළදවීම ඊයේ පස්වරුවේ සිදුකෙරුණා.\nඒ අනුව අද උදෑසන 10.30ට චූඩා මාණික්‍යය පැළද වූ රන් අලේපිත කොත නිරාවරණය සිදුකිරීමට නියමිතයි. ඒ, මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන්ගේ ප්‍රධානත්වයෙන්.\nදැනට පවතින වසර 80කට පමණ පෙර රුවන්වැලි මහසෑ රඳුන්ට පළදවා ඇති චූඩා මාණික්‍යය වෙනුවට මෙලෙස ඔස්ටි්‍රයාවේදී කපා ඔප දැමූ ඉතා දුර්ලභ මැණික් වර්ගයක් වන ක්‍රිස්ටල් පාෂාණයෙන් සමන්විත නව චූඩා මාණික්‍යය පැළදවීම සිදුකෙරුණේ විශ්ව පාරමී පදනමේ සංකල්පයක් මතයි.\nඑමෙන්ම එහි රන් පාදමට මැණික් ගල් 5400කට අධික ප්‍රමාණයක් ඔබ්බවා තිබීම ද විශේෂත්වයක්.\nඒ අනුව අද උදෑසන නව චූඩා මාණික්‍යය පැළදවූ රන් අලේපිත කොත නිරාවරණය කරන බවයි නුවරකලාවියේ ප්‍රධාන සංඝනායක, ස්වර්ණමාලී මහා චෛත්‍යරාමාධිකාරී පූජ්‍ය පල්ලේගම හේමරතන නාහිමියන් සඳහන් කළේ.",
       "URL": "https://www.hirunews.lk/228994/රුවන්වැලි-මහසෑයේ-නව-චූඩා-මාණික්‍යය-පැළඳ-වූ-කොත-නිරාවරණය-කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=3031"
}