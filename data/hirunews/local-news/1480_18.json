{
       "Source": "hirunews",
       "Timestamp": "Monday, 20 December 2021 - 19:30",
       "Headline": "වත්තකින් පොල් ගෙඩියක් සොරකම් කළැ යි රජකාලේ දඬුවමක් (වීඩියෝ)",
       "News Content": "කුසගින්න නිවා ගැනීම සඳහා වත්තකින් පොල් ගෙඩියක් කඩා ගත් පුද්ගලයෙකු නිරුවත් කොට බරපතළ ලෙස පහරදීමේ සිද්ධියකට විරෝධය පල කරමින් නාත්තණ්ඩිය - හැවන ප්‍රදේශයේ ජනතාව අද දහවල් විරෝධතාවක නිරත වුණා.\nඊට පහරකෑමට ලක් වූ පුද්ගලයාගේ පවුලේ සාමාජිකයින් මෙන්ම ප්‍රදේශවාසීන් ද එක්ව සිටි බවයි හිරු වාර්තාකරු සඳහන් කළේ.\nනාත්තණ්ඩිය - හැවන ප්‍රදේශයේ කිසියම් සංවිධානයකට අයත් ඉඩමක පොල් වත්තකට ඇතුළු වී මෙම පුද්ගලයා පොල් ගෙඩියක් රැගෙන යන විටයි එලෙස පහරදීමට ලක් ව ඇත්තේ.\nඑහි දී අදාළ පොල් වත්තෙහි පාලන අධිකාරියේ පිරිසක් එක්ව මොහුට පහර දී දෑත් දෙපසට කර ලීයක ගැට ගසා ප්‍රදේශය පුරා ගමන් කරන ලෙසට බල කර ඇති බවට යි වාර්තා වන්නේ.\nපසු ව එය ඔවුන් වීඩියෝ කොට සමාජ මාධ්‍යයට මුදා හැරීමට ද කටයුතු කර තිබුණා.\nසිද්ධියට සම්බන්ධ පුද්ගලයින් අත්අඩංගුවට ගන්නා ලෙස බල කරමිනු යි එම පුද්ගලයාගේ මව, පවුලේ ඥාතීන් සහ ප්‍රදේශවාසීන් අද විරෝධතාවක නිතර වූයේ.",
       "URL": "https://www.hirunews.lk/291649/වත්තකින්-පොල්-ගෙඩියක්-සොරකම්-කළැ-යි-රජකාලේ-දඬුවමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1480"
}