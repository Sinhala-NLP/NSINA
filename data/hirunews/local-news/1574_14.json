{
       "Source": "hirunews",
       "Timestamp": "Monday, 08 November 2021 - 21:58",
       "Headline": "87 හැවිරිදි ශ්‍රි ලාංකික මිත්තණියක යෝර්ක් හි ශාස්ත්‍රපති උපාධියක් ලබාගත් වයස්ගතම පුද්ගලයා බවට පත්වෙයි",
       "News Content": "හෙට කනඩාවේ ටොරන්ටෝ යෝර්ක් විශ්ව විද්‍යාලයේ උපාධි ප්‍රදානෝත්සවයේ විශේෂ අවස්තාවක් එළැඹෙනවා.\nඒ එම විශ්ව විද්‍යාලයෙන් ශාස්ත්‍රපති උපාධියක් ලබා ගත් වයස්ගතම පුද්ගලයා සහ කැනේඩියානු විශ්ව විද්‍යාලයකින් උපාධියක් ලබා ගත් වයස්ගතම කාන්තාව වෙත ඔවුන්ගේ උපාධි ප්‍රදානෝත්සවයේදී උපාධි පිරිනැමීම හේතුවෙන්.\nඇයගේ මුනුබුරු මිනිබිරියන් තරමේ තරුණ තරුණියන් 4,000ක් පමන අතරේ මෙම විශේෂ තැනැත්තිය වන්නේ වරදලෙච්චමි ශන්මුගනාදන් හෙවත් වරධා මිත්තණියයි.\nඇය අපට විශේෂ වන්නේ මෙම 87 හැවිරිදි දිරිය මාතාව ශ්‍රී ලංකාවේ යාපනය අර්ධ අර්ධද්වීපයට ඔබ්බෙන් වූ වේලනායි දූපතේ පදිංචිකාරියක් ව සිටීම හේතුවෙන්.\nවරධා අතරමැදි මට්ටමේ පාසල් අධ්‍යාපනයෙන් විශිෂ්ට ලෙස සමත් වුවද, ඇයට තම උපන් බිමේ උසස් අධ්‍යාපනය කරගෙන යාමට නොහැකි වූයේ එකල වාර්ගික ස්ත්‍රී පුරුෂ සුළුතර සිසුන් සඳහා තිබූ සීමිත පාසල් ආසන සංඛ්‍යාව හේතුවෙන්.\n“මගේ එක් ගුරුවරයෙක් මගේ දෙමාපියන්ට උපදෙස් දුන්නා මාව විශ්වවිද්‍යාල අධ්‍යාපනය සඳහා පිටරට යවන්න කියලා. ඉතින්, ඔවුන් මාව ඉන්දියාවට යැව්වා, ”තමිල්නාඩු ප්‍රාන්තයේ මදුරාසි විශ්ව විද්‍යාලයෙන් සිය උපාධිය ලබා ගත් ෂන්මුගනාදන් පවසයි. නැවත ශ්‍රී ලංකාවට පැමිණි පසු, ඇය ප්‍රාදේශීය පාසලක ඉන්දියානු ඉතිහාසය සහ ඉංග්‍රීසි ඉගැන්වූ අතර, අවසානයේ ලංකා විශ්වවිද්‍යාලයෙන් අධ්‍යාපනය පිළිබඳ ඩිප්ලෝමාවක් ලබා ගත්තාය. කෙසේ වෙතත්, ඇගේ පියා රෝගාතුර වීමත් සමඟ පවුලේ කටයුතු බලා ගැනීමට ඇයට සිදු වූ විට වැඩිදුර අධ්‍යාපනය ලැබීමේ ඇගේ අභිලාෂය එතනින් අවසන් විය.\nපසුව ඇය ගුරුවරියක් සමඟ විවාහ වූ අතර ඔවුන් වඩාත් හොඳ අනාගතයක් සොයා ශ්‍රී ලංකාවෙන් පිටව ගියා.\nෂන්මුගනාදන් 2004 වසරේදී කැනඩාවට පැමිනෙන්නේ ඉතියෝපියාව, සියෙරා ලියොන්, නයිජීරියාව සහ එක්සත් රාජධානිය හරහා යන රටවල සිය ජීවිතය ගෙවා දැමීමෙන් අනතුරුවයි.\nඒ සඳහා ඇගේ දියණිය ඇයට අනුග්‍රහය දක්වනවා.\nකැනඩාවට පැමිණීමෙන් අනතුරුව නැවතත් සිය අධ්‍යාපනය ලැබීමේ ආශාව ඉස්මතු වන බැවින් ඇය ඇයගේ දියණිය හරහා යෝර්ක් ව්ශ්ව විද්‍යාලයේ දේශපාලන විද්‍යාව පිළිබඳ ශාස්ත්‍රපති වැඩසටහනට සම්බන්ධ වීමට ඉල්ලුම් කළා.\nෂන්මුගනාදන් වසර 30කට වැඩි කාලයකට පසු ශිෂ්‍යයෙකු ලෙස උපාධියක් ලබා ගැනීම සඳහා නැවත පැමිණීම වචන වලට පෙරළුවේ මෙලෙසින්, වයස අවුරුදු 85 දී, “මට කැම්පස් එකට යන්න, ආලින්දයේ ඇවිදින්න, පුස්තකාලේ කියවන්න..තරුණ ළමයි වගේ දේවල් කරන්න මට ලොකු වෙනසක් වුණා. මම එයට ආදරය කළා,කැම්පස් එකේ ඉන්න හැම වෙලාවෙම මට දැනුනේ මම පන්සලක ඉන්නවා වගේ. එය ඉතාම සාමකාමී සහ මාව නැවතත් ඉපදුනා හා සමාන හැඟීමක් ඇති කළා.\nඇය විශ්ව විද්‍යාලයට ගමන් කරන අතරතුර කැබ් රථ රියදුරන් සහ වෙනත් අය ඇය යෝර්ක් හි මහාචාර්යවරියක් යැයි සිතූ ආකාරය ගැනත් ඇය ශිෂ්‍යාවක් බව දැනගත් විට ඔවුන් පුදුමයට පත් වූ ආකාරය ගැනත් අය අදහස් පළ කර සිටියා.\n“ඇත්තටම මම ශිෂ්‍යයෙක් බව ඔවුන්ට පැවසීම මට මහත් ආඩම්බරයක් වුනා.\nඇය එක්සත් රාජධානියේ ලන්ඩන් විශ්ව විද්‍යාලයේ බර්ක්බෙක් විද්‍යාලයෙන් 50 ගණන්වල මැද භාගයේදී ඇගේ පළමු ශාස්ත්‍රපති උපාධිය සම්පූර්ණ කළ අතර ඉංග්‍රීසි දෙවන භාෂාවක් ලෙස ඉගැන්වීමේ ස්ථානයක් සොයා ගැනීමට පෙර උසස් පාසලේ ඉංග්‍රීසි සහ ආර්ථික විද්‍යා ගුරුවරුයක ලෙස කටයුතු කර තිබෙනවා.\n“මම හැදී වැඩුණේ මහත්මා ගාන්ධි ඉන්දියාවට නිදහස ලබා දුන් කාලයේ ය. මගේ නව යොවුන් වියේදී, දේශපාලනයේ, න්‍යායික සහ භාවිතයේ අවිහිංසාවාදී ක්‍රම අනුගමනය කළ හැකි ආකාරය පිළිබඳ ගාන්ධිගේ අදහස් සහ ඉගැන්වීම් මා බෙහෙවින් පැහැදුණා, ෂන්මුගනාදන්, සිවිල් යුද්ධයට හේතු, සාම ක්‍රියාදාමයන් සහ ශ්‍රී ලංකාවේ සාමයේ අපේක්ෂාව පිළිබඳව Zoom හරහා ඇයගේ ප්‍රධාන පර්යේෂණ පත්‍රිකාව ඉදිරිපත් කළ අතර එහි “යුද්ධය අවසන් වී ඇතත් දෙමළ ජනතාවගේ දුක්ගැනවිලි නිසි ලෙස විසඳන තුරු සාමයක් ලඟා නොවන බවත් ආණ්ඩුක්‍රම ව්‍යවස්ථාවේ බලය බෙදා ගැනීම හරහා සාමය ලඟා වනු ඇති බවටත් සඳහන්ව තිබුනා,”ඇයගේ පත්‍රිකාව අවසන් වන්නේ \"ක්ෂිතිජයේ සාමය ඇත, නමුත් එය සාක්ෂාත් කර ගැනීමට බොහෝ කාලයක් ගතවනු ඇත.\" යනුවෙන්.",
       "URL": "https://www.hirunews.lk/287422/87-හැවිරිදි-ශ්‍රි-ලාංකික-මිත්තණියක-යෝර්ක්-හි-ශාස්ත්‍රපති-උපාධියක්-ලබාගත්-වයස්ගතම-පුද්ගලයා-බවට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1574"
}