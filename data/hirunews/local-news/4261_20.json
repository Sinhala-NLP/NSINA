{
       "Source": "hirunews",
       "Timestamp": "Friday, 20 October 2017 - 17:56",
       "Headline": "අන්ධ වුවත්, දහසකුත් බාධා මැද මැටි අනමින් එදා වේල සරිකරගන්නා දිරිය තරුණයා",
       "News Content": "නිවසක තනිව දිවිගෙවන 30 හැවිරිදි ඇස් නොපෙනෙන තරුණයෙකු පිළිබඳ තොරතුරු වැල්ලවාය, ආනපල්ලම ප්‍රදේශයෙන් අපට වාර්තා වුණා.\nප්‍රදේශවාසීන් විසින් බන්දු ලෙස අමතන මෙම පුද්ගලයාගේ නම පී.කේ.චන්ද්‍රසිරි වන අතර ඇස් නොපෙනී ගොස් තිබුණේ ඔහුට වයස අවුරුදු 5දීයි.\nවයස අවුරුදු 4දී ඔහුගේ මව මියගොස් ඇති අතර පියා මෑතකදී හෘදයාබාධයකින් මරණයට පත්ව ඇති බවත් ඔහු එතැන් පටන් තනිවම එම නිවසේ දිවි ගෙවන බවත් සඳහන්.\nඔහුට වැඩිමහල් සහෝදරයන් දෙදෙනෙකු සිටින අතර විවාහ වී එම ප්‍රදේශයේම දිවිගෙවන නමුත් ඔවුන්ගේ අගහිඟකම් හේතුවෙන් මෙම තරුණයාට සැලකීමට නොහැකි වී තිබෙනවා.\nමෙම පුද්ගලයා ප්‍රදේශයේ ගඩොල් කපන ස්ථාන කිහිපයකට ගොස් මැටි අනමින් එදා වේල සරිකර ගැනීමට රුපියල් 300ක් හෝ 400ක් උපායාගනු ලබනවා.\nදිනකට තුන් වේලම කුසගිනි පුරවා ගැනීමට එම මුදල ප්‍රමාණවත් නොවුනත් එක් වේලක් පමණක් ඉන් පිරිමසා ගැනීම සඳහා අන්ධ වුවත් සිය රාජකාරියේ යෙදෙමින් මොහු දක්වන උනන්දුව අගය කළ යුතුයි.",
       "URL": "https://www.hirunews.lk/174020/අන්ධ-වුවත්-දහසකුත්-බාධා-මැද-මැටි-අනමින්-එදා-වේල-සරිකරගන්නා-දිරිය-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=4261"
}