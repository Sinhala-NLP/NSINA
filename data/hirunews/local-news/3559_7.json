{
       "Source": "hirunews",
       "Timestamp": "Saturday, 12 January 2019 - 15:04",
       "Headline": "ආණමඩුවෙන් කාන්තා මළ සිරුරක් සොයාගැනේ",
       "News Content": "ආණමඩුව - පූනවිටිය - ආඩිගම ප්‍රදේශයේ නිවසක් පිටුපස තිබී අත්පා ගැට ගසා ඝාතනය කළ එම නිවසේ පදිංචි කාන්තාවකගේ සිරුරක් පොලීසිය අද  සොයාගත්තා.\nඇගේ ගෙළ වයරයකින් සිරකර, දෙඅත් ගැටගසා තිබූ බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසැකකරුවන් හෝ ඝාතනයට හේතුව මෙතෙක් අනාවරණ වී නැහැ.\nපොලීසිය ප්‍රකාශ කළේ 66 හැවිරිදි ඇය තම සැමියා සමඟ නිවසේ පදිංචිව සිට ඇති බවයි.\nමේ අතර පිලියන්දල - හැඩිගම - අලූත්පාර ප්‍රදේශයේ දීද කැපුම් තුවාල සහිතව මිය ගිය තරුණයෙකුගේ සිරුරක් පොලීසිය ඊයේ රාත්‍රියේ සොයාගත්තා.\nමිය ගොස් තිබුණේ 22 හැවිරිදි රත්මලාන - ජයසුමනාරාම ප්‍රදේශයේ පදිංචි තරුණයෙක්.\nඔහුගේ ගෙල සහ පපු ප්‍රදේශයේ කැපුම් තුවාල කිහිපයක් තිබූ අතර, ඒ අනුව එය ඝාතනයක් බවට පොලීසිය සැක කරනවා.\nඑසේම තරුණයා පැමිණි බවට සැක කරන යතුරුපැදිය අසළ ප්‍රදේශයක තිබී අද දහවල් සොයාගත් බව පොලිසිය සඳහන් කළා.\nඑසේම අම්බලන්තොට - පහළ බැරගම ප්‍රදේශයෙන්ද පුතෙකුු විසින් මල් පෝච්චියකින් පහරදී තම පියා ඝාතනය කළ සිද්ධියක් වාර්තාවුණා.\nමියගොස් ඇත්තේ 56 හැවිරිදි එම ප්‍රදේශයේම පදිංචිකරුවෙක්.\nසීදූව - ඔටුගොඩ ප්‍රදේශයේ නිවසක ඇතිවූ බහින්බස්වීමක් දුරදිග ගොස් කාන්තාවක සිදුකළ තල්ලූ කිරීමකින් ඇද වැටුණු 48 හැවිරිදි පුද්ගලයෙකුද ඊයේ රාත්‍රියේ මියගොස් තිබුණා.",
       "URL": "https://www.hirunews.lk/208063/ආණමඩුවෙන්-කාන්තා-මළ-සිරුරක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3559"
}