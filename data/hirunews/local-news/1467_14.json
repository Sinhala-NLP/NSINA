{
       "Source": "hirunews",
       "Timestamp": "Monday, 27 December 2021 - 9:40",
       "Headline": "පිටත වටරවුම් අධිවේගී මාර්ගයේ අනතුරක් හේතුවෙන් වාහන තදබදයක්",
       "News Content": "පිටත වටරවුම් අධිවේගී මාර්ගයේ සිදු වූ රිය අනතුරක් හේතුවෙන් කඩවත සිට මාතර දෙසට රථවාහන තදබදයක් හටගෙන තිබෙනවා.\nඅතුරුගිරිය සහ කොතලාවල අතර කිලෝමීටර් 08 කණුව ප්‍රදේශයේදී සුඛෝපභෝගී මෝටර් රථයක් සහ ලොරියක් ගැටී ඇති බවයි මාර්ග සංවර්ධන අධිකාරිය සඳහන් කළේ.\nඅනතුර හේතුවෙන් කඩවත සිට මාතර දෙසට රථවාහන ධාවනය මේ වනවිට එක් මංතීරුවකට සීමා වී තිබෙනවා.\nකෙසේ වෙතත්, අනතුරට පත් වාහන කඩිනමින් මාර්ගයෙන් ඉවත් කර ගමනාගමනය යථා තත්ත්වයට පත් කිරීමට අවශ්‍ය පියවර ගනිමින් සිටින බවයි එම අධිකාරිය පැවසුවේ.",
       "URL": "https://www.hirunews.lk/292248/පිටත-වටරවුම්-අධිවේගී-මාර්ගයේ-අනතුරක්-හේතුවෙන්-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=1467"
}