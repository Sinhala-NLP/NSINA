{
       "Source": "hirunews",
       "Timestamp": "Wednesday, 29 December 2021 - 13:03",
       "Headline": "දියර කිරි ගොවීන් ලීටරයට රු. 20ක් ඉල්ලයි",
       "News Content": "දියර කිරි ඇසුරුම් කිරිම සඳහා ආනයනය කරනු ලබන ඇසුරුම් සඳහා රජය විසින් සියයට 5ක බද්දක් අය කිරිම මගින් දේශීය දියර කිරි නිෂ්පාදන කර්මාන්තය ගැටලු රැසකට මුහුණදී ඇති බවට ද වාර්තා වනවා.\nපශු සම්පත් රාජ්‍ය අමාත්‍ය ඩී.බී.හේරත් කියා සිටියේ, මුදල් අමාත්‍යවරයා අදාළ බද්ද ඉවත් කිරීමට එකඟතාවය පල කර ඇති බවයි.\nකෙසේ වෙතත්, වෙළඳපලේ දේශීය කිරිපිටි පැකට්ටුවක මිල රුපියල් 90 කින් ඉහළ ගොස් ඇති බැවින් කිරි ලිීටරයක මිල ද රුපියල් 20කින් ඉහළ දැමිය යුතු බවයි, කිරි ගොවීන් පෙන්වා දෙන්නේ.\nකිරි ලීටරයක මිල ද ඉහල නැංවිය යුතුය යන මතයේ තමන් ද සිටින බව පශු සම්පත් රාජ්‍ය අමාත්‍ය ඩී.බී.හේරත් සදහන් කළා.",
       "URL": "https://www.hirunews.lk/292466/දියර-කිරි-ගොවීන්-ලීටරයට-රු-20ක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1462"
}