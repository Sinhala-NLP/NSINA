{
       "Source": "hirunews",
       "Timestamp": "Thursday, 01 October 2020 - 14:06",
       "Headline": "මීගමුව ප්‍රදේශවාසීන්ගේ විරෝධය (වීඩියෝ)",
       "News Content": "මීගමුව මුන්නක්කරය ප්‍රදේශයේ කඩොලාන කපා ක්‍රීඩා පිටියක් ඉදිකිරීමට යොදන ලද පස් ඉවත් කිරීම මේ වන විට ආරම්භ වී තිබෙනවා.\nනමුත් අදාල පස් ඉවත් කිරීම අවිධිමත් අයුරින් සිදු කරන බව පවසමින් ජනතාව ඊට විරෝධය පළ කර සිටිනවා.\nමීගමුව සින්නඩිතෝට්ටම් දූපතේ වන සංරක්ෂණ දෙපාර්තමේන්තුවට අයත් කඩොලාන භූමියක කොටසක් කපා ක්‍රීඩා පිටියක් සැකසීම සම්බන්ධයෙන් පසුගිය දිනවල දැඩි කතාබහට ලක්වූවා.\nඒ වන සංරක්ෂණ දෙපාර්තමේන්තුවේ ගම්පහ දිස්ත්‍රික් කාර්යාලයේ දිසා වන නිලධාරිනී දේවානි ජයතිලක මහත්මිය මේ සම්බන්ධයෙන් ගම්පහ දිස්ත්‍රික් සම්බන්ධීකරණ කමිටු රැස්වීමේදී පළකළ දැඩි විරෝධය හේතුවෙන්.\nඉන් අනතුරුව වන සංරක්ෂණ දෙපාර්තමේන්තුව ධීවර අමාත්‍යංශයට සහ වෙරළ සංරක්ෂණ දෙපාර්තමේන්තුවට විරුද්ධව නඩු පවරණු ලැබූ අතර අදාල ක්‍රීඩා පිටිය ගොඩනැගීම සඳහා රැගෙන ආ පස් ඉවත් කිරීමට අධිකරණය නියෝග කළා.\nඑම පස් ඉවත් කිරීමට අදාල පාර්ශ්වයන් කටයුතු කිරීමේදී ගම්වාසී ජනතාව විරෝධය පළකරන්නේ කලපුව හරහා පස් සහ ගල් යොදා මාර්ගයක් ඉදි කිරීම මගින් මුන්නක්කරය ගම්මානය ජලයෙන් යට වන බව පවසමින්.\nපිරිස පාලනය කිරීම සඳහා පොලීසියද මැදිහත් වුණා.\nධීවර අමාත්‍යංශයේ අදාල පස් ඉවත් කිරීම භාරව කටයුතු කරන නිලධාරිවරයාද මෙහිදී අදහස් පළකළා.",
       "URL": "https://www.hirunews.lk/251553/මීගමුව-ප්‍රදේශවාසීන්ගේ-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2417"
}