{
       "Source": "hirunews",
       "Timestamp": "Thursday, 07 January 2016 - 9:31",
       "Headline": "අදත් ප්‍රදේශ රැසකට ගිගුරුම් සහිත වැසි - ජලාශ 34 ක වාන් දමයි",
       "News Content": "දිවයිනේ බොහෝ ප්‍රදේශවලට අද දිනයේදීත් ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි කාර්යයේ නියුතු කාලගුණ විද්‍යාඥ දර්ශන චමිල් ප්‍රේමතිලක සඳහන් කළේ මධ්‍යම, සබරගමුව, බස්නාහිර යන පළාත්වලට මෙන්ම ගාල්ල සහ මාතර යන දිස්ත්‍රික්කවලටද සවස් කාලයේදී ගිගුරුම් සහිත වැසි ඇතිවිය හැකි බවයි.\nඅධික වර්ෂාවත් සමඟ වාරිමාර්ග දෙපාර්තමේන්තුවට අයත් ජලාශ 34 ක් වාන් දමන බව එම දෙපාර්තමේන්තුව සඳහන් කළා.\nමේ අතර ඊයේ කොළඹ නගරයට ඇද හැලූනු අධික වර්ෂාවත් සමඟ ප්‍රධාන මාර්ග රැසක් ජලයෙන් යටවීම හේතුවෙන් දැඩි රථවාහන තදබදයක් ද ඇතිවුණා.\nඑමෙන්ම, වර්ෂාව හේතුවෙන් අම්පාර නගරයද ජලයෙන් යට වූ බවයි අප වාර්තාකරුවන් සඳහන් කළේ.",
       "URL": "https://www.hirunews.lk/123532/අදත්-ප්‍රදේශ-රැසකට-ගිගුරුම්-සහිත-වැසි-ජලාශ-34-ක-වාන්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=5219"
}