{
       "Source": "hirunews",
       "Timestamp": "Wednesday, 28 June 2023 - 11:45",
       "Headline": "පුරාවස්තු සොයා කැණීම් කළ පිරිසක් අත්අඩංඟුවට",
       "News Content": "සමනලවැව, රත්තනගොල්ල රක්ෂිත ප්‍රදේශයට අනවසරයෙන් ඇතුළු වී පුරාවස්තු සොයා කැණීම් කරමින් සිටි පුද්ගලයන් 17 දෙනෙකු ඊයේ (27) අත්අඩංඟුවට ගෙන තිබෙනවා.\nමෙම සැකකරුවන් සන්තකයේ තිබී කැණීම් කිරීමට යොදාගන්නා උපකරණ හා පූජා භාණ්ඩ ද පොලිස් භාරයට ගත් බව පොලිසිය පැවසුවා.\nඅත්අඩංඟුවට ගත් සැකකරුවන් අවුරුදු 19ත් 66ත් අතර වයස්වල පසුවන බලංගොඩ, හපුතලේ, ඕපනායක, වැලිගේපොළ, බෙලිහුල්ඔය, වේවැල්වත්ත, වැලිමඩ, පින්නවල සහ කල්තොට ප්‍රදේශවල පදිංචිකරුවන්.\nසැකකරුවන් අද (28) බලංගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.\nමෙම සිද්ධිය සම්බන්ධව සමනලවැව පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/339342/පුරාවස්තු-සොයා-කැණීම්-කළ-පිරිසක්-අත්අඩංඟුවට",
       "Category": "Local News",
       "Parent URL": "https://www.hirunews.lk/local-news.php?pageID=230"
}