{
       "Source": "hirunews",
       "Timestamp": "Tuesday, 29 August 2023 - 7:04",
       "Headline": "පාර්ලිමේන්තු මැති ඇමතිවරුන්ට විදේශගත වීමෙන් වලකින්නැයි දැනුම්දීමක්",
       "News Content": "ලබන පාර්ලිමේන්තු සතිය යෙදෙන සැප්තැම්බර් 05,06,07 සහ 08 යන දිනයන්හි විදේශ ගත වීමෙන් වලකින්නැයි ජනාධිපති රනිල් වික්‍රමසිංහ මැති ඇමැතිවරුන්ට සහ ආණ්ඩු පක්ෂ මන්ත්‍රීවරුන්ට විශේෂ දැනුම්දීමක් කර තිබෙනවා.\nසෞඛ්‍ය අමාත්‍ය කෙහෙළිය රඹුක්වැල්ලට එරෙහිව විපක්ෂයෙන් ගෙනා විශ්වාසභංග යෝජනාව මෙම දිනයන්හි දී විවාදයට ගෙන ඡන්ද විමසීමට නියමිත හෙයින් ජනාධිපතිවරයා ඉහත නියෝගය නිකුත් කර තිබෙනවා.\nඊයේ (28) පැවති කැබිනට් මණ්ඩල රැස්වීමේ දී ජනාධිපති රනිල් වික්‍රමසිංහ මෙම තීරණය ප්‍රකාශයට පත් කර ඇති බවයි වාර්තා වන්නේ.",
       "URL": "https://www.hirunews.lk/346458/පාර්ලිමේන්තු-මැති-ඇමතිවරුන්ට-විදේශගත-වීමෙන්-වලකින්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=65"
}