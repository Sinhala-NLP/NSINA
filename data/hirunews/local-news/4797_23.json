{
       "Source": "hirunews",
       "Timestamp": "Sunday, 13 November 2016 - 12:21",
       "Headline": "කඩවත නළ ජලයේ දුඟදක්",
       "News Content": "දින තුනක සිට තමන්ට ලැබෙන නළ ජලයේ දුඟදක් හමන බවට කඩවත, කිරිල්ලවල, වෑබඩ ප්‍රදේශවාසීන් චෝදනා කරනවා.\nඅවස්ථා කිහිපයකදී ජලසම්පාදන සහ ජලාපවහන මණ්ඩලය දැනුවත් කළත් තවමත් දුගඳ හමන ජලය ලැබෙන බවයි ඔවුන් ප්‍රකාශ කරන්නේ.\nඅප මේ සම්බන්ධයෙන් ජල සම්පාදන සහ ජලාපවහන මණ්ඩලයේ බස්නාහිර - උතුර කලාපය භාර කාර්යාලයෙන් විමසීමක් කළා.\nඑහි ජ්‍යෙෂ්ඨ ප්‍රකාශකයෙකු කියා සිටියේ අදාළ තත්ත්වය පිළිබඳව තම කාර්යාලය දැනුවත් වීමෙන් පසු දැනටමත් ජලය පිරිසිදු කිරීම සඳහා පියවර ගෙන ඇති බවයි.\nහදිසි වැසි තත්ත්වයන් සමඟ ජල මූලාශ්‍රයන්ට අපද්‍රව්‍ය එක්වීමෙන් යම් දුගඳක් හටගෙන ඇති බවට ඔවුන් සැක පළ කරනවා.\nඒ අනුව අදාළ අංශ දැනුවත් කර ඇති අතර, ජලය කාබනීකරණ කටයුතුද කඩිනම් කර ඇති බවයි එම ප්‍රකාශකයා වැඩිදුරටත් කියා සිටියේ.",
       "URL": "https://www.hirunews.lk/147454/කඩවත-නළ-ජලයේ-දුඟදක්",
       "Category": "Local News",
       "Parent URL": "https://www.hirunews.lk/local-news.php?pageID=4797"
}