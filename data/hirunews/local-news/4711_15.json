{
       "Source": "hirunews",
       "Timestamp": "Friday, 13 January 2017 - 12:16",
       "Headline": "සීතලට ගිනි තපිද්දී, කන්දකැටියේ දැරියක් ගිනි ඇවිලී මරුට",
       "News Content": "සීතලට ගිනි තපිමින් සිටියදී සිරුරට ගිනි ඇවිලීමෙන් පස් හැවිරිදි දැරියක් මියයාමේ පුවතක් හිරු ප්‍රවෘත්ති අංශයට වාර්තා වුණා.\nමෙලෙස ජීවිතක්ෂයට පත්ව ඇත්තේ බදුල්ල - කන්දකැටිය 24 කණුව ප්‍රදේශයේ පදිංචි දැරියක් බවයි කන්දකැටිය පොලිසිය සදහන් කළේ.\nඊයේ (12) උදෑසන එම දැරිය නිවසේ ලිප ආසන්නයේ මෙලෙස ගිනි තපිමින් සිටි ඇති අතර, ඇගේ මව වැසිකිලියට ගොස් තිබෙනවා.\nඑහිදී මෙම දැරිය ලිපට භූමිතෙල් දමා ඇත්තේ ගිනි ඇවිලවීම සදහායි.\nඑම අවස්ථාවේදී දැරිය ඇද සිටි ඇදුමට මෙලෙස ගිනි ඇවිලී ඇති බව පොලිසිය සදහන් කළා.\nඑහිදී, බරපතල පිලිස්සුම් තුවාල ලැබූ ඇය කන්දකැටිය රෝහලට ඇතුළත් කිරීමෙන් පසු මහියංගනය රෝහලට මාරු කෙරුණා.\nතවදුරටත් බරපතල තත්ත්වයේ පසුවීම හේතුවෙන්, අනතුරුව ඇය ඇතුළත් කෙරුණේ පේරාදෙණිය ශික්ෂණ රෝහල වෙතයි.\nඑහිදී ඊයේ පස්වරුවේ මෙම දැරිය මියගිය බව පොලිසිය සදහන් කළා.",
       "URL": "https://www.hirunews.lk/151963/සීතලට-ගිනි-තපිද්දී-කන්දකැටියේ-දැරියක්-ඇවිලී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4711"
}