{
       "Source": "hirunews",
       "Timestamp": "Monday, 17 October 2022 - 12:58",
       "Headline": "කුඩා දරුවකු ඇතුළු තිදෙනෙකුට මරු කැඳවූ අනතුර (ඡායාරූප)",
       "News Content": "අනුරාධපුර පාදෙණිය මාර්ගයේ දළදාගම මංසන්ධිය ආසන්නයේ දී මෝටර් රථ අනතුරක් සිදු වී තිබෙනවා.\nරියදුරුගේ පාලනයෙන් ගිලිහුණු මෝටර් රථය ගසක ගැටී සිදු වූ මෙම අනතුරෙන්, කුඩා දරුවෙකු ඇතුළු 03 දෙනෙකු ජීවිතක්ෂයට පත් ව ඇති බව යි පොලිසිය පවසන්නේ.\nමෙම මෝටර් රථයේ එක ම පවුලේ පස් දෙනෙකු ගමන් කර ඇති අතර, ඉන් තිදෙනෙකු යි මිය ගොස් ඇත්තේ.\nමිය ගිය අය අතර වයස අවුරුදු 71,70 සහ අවුරුදු තුන හමාරක දරුවකු ද වන බව යි වාර්තා වන්නේ.\nඔවුන් අනුරාධපුර ගුවන්තොටුපොළ පාර ප්‍රදේශයේ පදිංචිකරුවන් පිරිසක්.\nමෘතශරීර වාරියපොළ මෘතශරීරාගාරයේ තබා ඇති අතර, වැඩිදුර පරීක්ෂණ නාගොල්ලාගම පොලිසිය විසින් මෙහෙයවනු ඇති.",
       "URL": "https://www.hirunews.lk/318091/කුඩා-දරුවකු-ඇතුළු-තිදෙනෙකුට-මරු-කැඳවූ-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=797"
}