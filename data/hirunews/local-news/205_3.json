{
       "Source": "hirunews",
       "Timestamp": "Friday, 07 July 2023 - 19:44",
       "Headline": "රේගු බහලුම් පරීක්‍ක්‍ෂණ අංගන තුළ තදබදයක්",
       "News Content": "ශ්‍රී ලංකා රේගු බහලුම් පරීක්‍ක්‍ෂණ අංගන තුළ තදබදයක් නිර්මාණය වී ඇති බවත් පසුගිය සතියේ පැවැති දින පහක දීර්ඝ නිවාඩුව එයට හේතු වී ඇති බවත් රේගු මාධ්‍ය ප්‍රකාශක ජ්‍යෙෂ්ඨ රේගු අධ්‍යක්ෂ සුදත් සිල්වා අද (7) පැවසුවා.\nසාමාන්‍යයෙන් දිනකට ආනයකින බහලුම් දහසක් පමණ ලැබෙන බව කී සුදත් සිල්වා මහතා පසුගිය දින 5 ක දීර්ඝ නිවාඩුවෙන් පසුව ජූලි 4 වැනි දින බහලුම් 1,289 ක් සහ ජූලි 5 වැනි දින බහලුම් 1,498 ක් ලැබී තිබුණු බව ද සඳහන් කළා.\nඑම බහලුම් පරීක්‍ෂණ අංගන වෙත ගෙන ඒම අද ආරම්භ කළත් බහලුම් අංගනවල ධාරිතාව ඉක්මවා ඇති බවත් ශ්‍රී ලංකා රේගුවේ අවදානම් කළමනාකරණ කමිටු රැස්ව බහලුම් පරීක්‍ෂා කිරීම කඩිනම් කිරීම නිසා තදබදය හෙට වන විට අවස්න වනු ඇති බවට විශ්වාස කරන බවත් රේගු මාධ්‍ය ප්‍රකාශක ජ්‍යෙෂ්ඨ රේගු අධ්‍යක්ෂ සුදත් සිල්වා වැඩි දුරටත් සඳහන් කළා.",
       "URL": "https://www.hirunews.lk/340393/රේගු-බහලුම්-පරීක්‍ක්‍ෂණ-අංගන-තුළ-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=205"
}