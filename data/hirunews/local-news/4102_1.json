{
       "Source": "hirunews",
       "Timestamp": "Tuesday, 30 January 2018 - 12:11",
       "Headline": "මන්නාරමේ ධීවරයන්ට නොසිතූ ලෙස හමුවූ ඉල්ලම (ඡායාරූප)",
       "News Content": "මන්නාරම ප්‍රදේශයේ ධීවරයන්ට අසාමාන්‍ය ආකාරයෙන් මේ දිනවල එක් මුහුුදු මාලු විශේෂයක් හසුවෙමින් ඇතැයි වාර්තා වනවා.\nඅප වාර්තාකරු සඳහන් කළේ දිනකට මාලු කිලෝ 25000 කට වැඩි ප්‍රමාණයක් ධීවරයන් විසින් ගොඩබිමට රැගෙන එන බවයි.\nබෝල්ලා නැමති මාලු විශේෂය මෙලෙස හසුවන අතර මේ හේතුවෙන් මන්නාරම ප්‍රදේශයේ එම වර්ගයේ මසුන් කිලෝවක් රුපියල් 150 ත් 200 ත් අතර මුදලකට අලෙවි වන බව සඳහන්.\nමේ හේතුවෙන් ධීවරයන්ගේ ආර්ථිකයට ද වාසියක් ඇති අතර සාමාන්‍යයෙන් ධීවර රැකියාවට ගොස් ගතවන කාලයට වඩා ඉතා අඩු කාලයක් තුල විශාල මසුන් තොගයක් ලැබීම හේතුවෙන් ධීවරයන්ට මහත් අස්වැසිල්ලක් ද වී තිබෙනවා.\nමන්නාරම ධීවරයන් ප්‍රකාශ කර ඇත්තේ මෙම මසුන් ඉල්ලම පිළිබඳ ඉන්දීය ධීවරයන්ට දැන ගැනීමට ලැබුනහොත් ඔවුන් ට්‍රෝලර් යාත්‍රාවලින් පැමිණ මෙම මත්ස්‍ය අස්වැන්න ලබාගනු ඇති බවයි.\n(ඡායාරූප - රොමේෂ් මදුශංක)",
       "URL": "https://www.hirunews.lk/182400/මන්නාරමේ-ධීවරයන්ට-නොසිතූ-ලෙස-හමුවූ-ඉල්ලම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4102"
}