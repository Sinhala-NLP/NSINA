{
       "Source": "hirunews",
       "Timestamp": "Friday, 30 December 2016 - 6:39",
       "Headline": "උසස් පෙළ ප්‍රතිඵල නිකුත් කරන දිනය ගැන විභාග කොමසාරිස්ගෙන් සහතිකයක්",
       "News Content": "උසස් පෙළ ප්‍රතිඵලවල ප්‍රමාදයක් නොමැති බවත්, එය ලබන 12 වනදාට පෙර නිකුත් කිරීමට කටයුතු කරන බව විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර පවසනවා.\nකොමසාරිස්වරයා හිරු ප්‍රවෘත්ති අංශයට අදහස් දක්වමින් සඳහන් කළේ අසාධාරණයක් නොවන අයුරින් සිසුන්ට ප්‍රතිඵල ලබාදීම තම අරමුණ බවයි.\nකෙසේ වෙතත්, 2016 වසරේ උසස් පෙළ විභාගයේ ප්‍රතිඵල නිකුත් කිරීම ප්‍රමාදවීම තුළින් සිසුන්ට අසාධාරණයක් සිදුවන බවයි ලංකා ගුරු සංගමය සඳහන් කළේ.\nඑහි ප්‍රධාන ලේකම් ජෝශප් ස්ටාලින් කියා සිටියේ විභාග ප්‍රතිඵල ප්‍රමාදවීම පිළිබඳව පරීක්ෂණයක් ඉල්ලා තම සංගමය ජනාධිපතිවරයාට සහ\nඅගමැතිවරයාට ලිඛිත ඉල්ලීමක්ද සිදුකළ බවයි.\nමෙවර අධ්‍යයන පොදු සහතික පත්‍ර උසස් පෙළ විභාගය පසුගිය අගෝස්තු මස 2 වන දින ආරම්භ වූ අතර ඒ සඳහා සිසුන්  තුන්ලක්ෂ 15,605 ක් පෙනී සිටියා.\nකෙසේ වෙතත්, විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර අවධාරණය කළේ ජනවාරි 12 වනදාට පෙර විභාග ප්‍රතිඵල නිකුත් කිරීමට කටයුතු කරන බවයි.",
       "URL": "https://www.hirunews.lk/150872/උසස්-පෙළ-ප්‍රතිඵල-නිකුත්-කරන-දිනය-ගැන-විභාග-කොමසාරිස්ගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4732"
}