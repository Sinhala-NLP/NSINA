{
       "Source": "hirunews",
       "Timestamp": "Sunday, 28 August 2022 - 7:48",
       "Headline": "ඉන්ධන බෙදාහැරීම අද දිනයේත් (වීඩියෝ)",
       "News Content": "සාමාන්‍යයෙන් ඉරිදා දිනය (28) ඉන්ධන බෙදාහරින දිනයක් නොවූවද, පවතින තත්වය සැළකිල්ලට ගෙන අද දිනයේත් බෙදාහැරීම් කටයුතුවල නිරත වන බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා හිරු ප්‍රවෘත්ති අංශයට කියා සිටියේ පිරවුම්හල් ආශ්‍රිතව දැනට පවතින පෝලිම් දින දෙකක පමණ කාලයක් ඇතුළත අඩුවනු ඇති බවයි.\nමේ අතර, පාසල් ළමයින් ප්‍රවාහනය සඳහා අවශ්‍ය ඉන්ධන නොලැබුනහොත් ඉන් ඉවත්වීමට සිදුවන බව සමස්ත ලංකා අන්තර් දිස්ත්‍රික් පාසල් ළමුන් ප්‍රවාහන සංගමයේ සභාපති එන්.එම්.කේ. හරිස්චන්ද්‍ර පත්මසිරි පවසනවා.\nඑමෙන්ම සාමාන්‍ය පරිදි බස් ධාවනය සදහා ඉන්ධන නොලැබෙන්නේ නම් සංචිතවල ඇති සුපර් ඩීසල් හෝ බස් ධාවනය සදහා ලබා දෙන ලෙස ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න ඛනිජ තෙල් අමාත්‍යාංශයෙන් ඉල්ලීමක් කර තිබෙනවා.",
       "URL": "https://www.hirunews.lk/313919/ඉන්ධන-බෙදාහැරීම-අද-දිනයේත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=908"
}