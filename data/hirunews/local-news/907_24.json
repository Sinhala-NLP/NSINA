{
       "Source": "hirunews",
       "Timestamp": "Sunday, 28 August 2022 - 11:22",
       "Headline": "හිඟයකින් තොරව තෙල් දෙන්න පුළුවන් - සිපෙට්කෝ (වීඩියෝ)",
       "News Content": "ඩීසල්, පෙට්‍රල් හා භූමිතෙල් ඇතුලු සියලු ඉන්ධන තොග කිසිදු හිඟයකින් තොරව බෙදා හැරීමට ලංකා ඛනිජ තෙල් නීතිගත සංස්ථාව සතුව පවතින බව සිපෙට්කෝ නිවේදනයක් නිකුත් කරමින් සඳහන් කරනවා.\nසපුගස්කන්ද පිරිපහදුව නැවත ආරම්භ කර ඇති අතර එය අඛණ්ඩව ඉන්ධන නිෂ්පාදනය කිරීම සඳහා අවශ්‍ය පියවර ගෙන ඇති බවයි ඔවුන් කියා සිටින්නේ.\nඒ අනුව ඩීසල්, පෙට්‍රල් හා භූමිතෙල් ඇතුළු සියලුම ඉන්ධන සපුගස්කන්ද පිරිපහදුවේ නිෂ්පාදනය කෙරෙනු ඇති.\nඑමෙන්ම ආනයනික ඉන්ධන කොළොන්නාව හා මුතුරාජවෙල යන ඉන්ධන පර්‍යන්තයන්හි පවතින බව ද සිපෙට්කෝ නිවේදනය කරනවා.",
       "URL": "https://www.hirunews.lk/313939/හිඟයකින්-තොරව-තෙල්-දෙන්න-පුළුවන්-සිපෙට්කෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=907"
}