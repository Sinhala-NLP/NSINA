{
       "Source": "hirunews",
       "Timestamp": "Wednesday, 14 July 2021 - 14:05",
       "Headline": "ශ්‍රී ලංකාව හරහා ඉන්දියාවට සිදුකෙරෙන පුවක් ජාවාරමක් පිළිබඳ තොරතුරු",
       "News Content": "ඉන්දුනීසියාවේ තත්ත්වයෙන් බාල පුවක් ශ්‍රී ලංකාව හරහා ඉන්දියාවට රැගෙන ඒමේ ජාවාරමක් පිලිබඳව ටයිම්ස් ඔෆ් ඉන්දියා පුවත්පත වාර්තා කළා.\nමෙම පුවක් මුම්බායිහි ජවහර්ලාල් නේරු වරාය හරහා රැගෙන එන බවටයි තොරතුරු අනාවරණ වී ඇත්තේ.\nමෙම පුවක් ශ්‍රී ලංකාවේ නිෂ්පාදිත බවට ව්‍යාජ ලේඛන සකසා ඇත්තේ බදු මග හැරීමේ අදහසින්.\nඑමෙන්ම, තත්ත්වයෙන් බාල මෙම පුවක් දේශීය ව්‍යාපාරවලට ද තර්ජනයක් බවයි ඉන්දීය මාධ්‍ය සඳහන් කළේ.\nශ්‍රී ලංකාවේ සිට මුම්බායි වරාය වෙත රැගෙන එන මෙම ඉන්දුනීසියානු පුවක් ඉන්දියාවේ විවිධ ප්‍රදේශවලට බෙදා හරින අතර, එහි ප්‍රධාන කේන්ද්‍රය ලෙස හඳුනාගෙන ඇත්තේ නාග්පූර් නුවරයි.\nඑහිදී එම පුවක් රසායනික ධුමායනයකට ලක් කර වර්ණ ගන්වා වෙළඳපොලට නිකුත් කරන බවත්, ඒවා පිළිකා කාරක විය හැකි බවත්, වෛද්‍ය මත උපුටා දක්වමින් ඉන්දීය මාධ්‍ය පෙන්වා දෙනවා.",
       "URL": "https://www.hirunews.lk/276950/ශ්‍රී-ලංකාව-හරහා-ඉන්දියාවට-සිදුකෙරෙන-පුවක්-ජාවාරමක්-පිළිබඳ-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=1820"
}