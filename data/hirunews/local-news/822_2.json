{
       "Source": "hirunews",
       "Timestamp": "Thursday, 06 October 2022 - 10:45",
       "Headline": "අර්බුදය හමුවේ සෙමෙන් නමුත් ස්ථාවර ගමනක් යමින් සිටින බවට ජනපතිගෙන් ප්‍රකාශයක්",
       "News Content": "වෙනත් කිසිදු දේශපාලන පක්ෂයක් හෝ නායකයකු අවදානම ගැනීමට අකමැති වූ අවස්ථාවක තමන් මෙම දේශපාලන ගමන ආරම්භ කළ බව ජනාධිපති රනිල් වික්‍රමසිංහ පවසනවා.\nඒ, අද (06) පාර්ලිමේන්තුව අමතමින්.\nඑම අවදානම් සහගත මාවත සෙමෙන් සෙමෙන් නමුත් ස්ථාවර ව සකස් කරගෙන යමින් සිටින බවත් ජනපතිවරයා අවධාරණය කරනවා.\nයහපත් ජීවිතයක්, රටක් සහ අනාගතයක් අපේක්ෂාවෙන් රටේ බහුතරයක් මේ ගමනට සහාය දක්වන බව ද ජනාධිපති රනිල් වික්‍රමසිංහ එහි දී අවධාරණය කළා.\nමේ අතර, නිදහස් අධ්‍යාපනය සහ සෞඛ්‍යය පවත්වාගෙන යාමට නම්, රජයේ බදු ආදායම දළ දේශීය නිෂ්පාදිතයෙන් 18%ක පවත්වා ගත යුතු බවත් ජනාධිපතිවරයා පවසනවා.\nමුදල් මුද්‍රණය කළ හොත් යම් අවදානමක් ඇති වන නිසා රජය බදුවලින් ආදායම් ලැබිය යුතු බවත් ජනාධිපතිවරයා සඳහන් කරනවා.",
       "URL": "https://www.hirunews.lk/317160/අර්බුදය-හමුවේ-සෙමෙන්-නමුත්-ස්ථාවර-ගමනක්-යමින්-සිටින-බවට-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=822"
}