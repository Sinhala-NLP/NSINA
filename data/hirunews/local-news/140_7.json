{
       "Source": "hirunews",
       "Timestamp": "Sunday, 30 July 2023 - 10:15",
       "Headline": "මුලතිව් මුහුදේදී ධීවරයකු අතුරුදන්",
       "News Content": "මුලතිව් ප්‍රදේශයෙන් මුහුදු ගිය ධීවරයකු ඊයේ (29) අතුරුදන් වී තිබෙනවා.\nමුලතිව්, කලපාඩු දකුණ ප්‍රදේශයේ පදිංචි නවරත්නම් සුදේන්ද්‍රන් නමැති 39 හැවිරිදි මෙම ධීවරයා මසුන් මැරීම සදහා ගිය බෝට්ටුව මුහුදේ පාවෙමින් තිබියදී වෙනත් ධීවරයින් පිරිසක් විසින් සොයා ගෙන තිබෙන බව පොලිසිය පවසනවා.\nඑම බෝට්ටුව තුළ ධීවරයාගේ ඇදුම් පැලදුම් හා ඔහු විසින් පාවිච්චි කරන ලද භාණ්ඩ තිබී හමු වී ඇතත් ධීවරයා මෙතෙක් හමු වී නැහැ.\nඑම ධීවරයා අතුරුදන් වී ඇත්තේ 28 වන දා මසුන් මැරීමට මුහුදට ගිය අවස්ථාවේදීයි.\nසිද්ධිය සම්බන්ධයෙන් මුලතිව් පොලිසියට පැමිණිලි කිරීමෙන් පසුව පොලිසිය සිද්ධිය පිළිබදව නාවික හමුදාවට ද දැනුම් දී අතුරුදන් වූ ධීවරයා සෙවීමේ කටයුතු ආරම්භ කොට තිබෙනවා.",
       "URL": "https://www.hirunews.lk/343010/මුලතිව්-මුහුදේදී-ධීවරයකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=140"
}