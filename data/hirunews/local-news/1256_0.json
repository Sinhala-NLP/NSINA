{
       "Source": "hirunews",
       "Timestamp": "Saturday, 02 April 2022 - 10:13",
       "Headline": "රුසියාව සමඟ න්‍යෂ්ටික උණුසුම වළක්වන්න - ඇමරිකාව මිසයිල අත්හදාබැලීමක් කල් දමයි",
       "News Content": "යුක්රේනයට එරෙහිව යුද්ධයක පැටලී සිටින රුසියාව සමග න්‍යෂ්ටික අවි උණුසුම අවම කිරීමේ අරමුණින් ඇමෙරිකා එක්සත් ජනපදය සිය නවතම අන්තර් මහද්වීපික බැලිස්ටික් මිසයිල අත්හදා බැලීම අවලංගු කර තිබෙනවා.\nපසුගිය දෙවනදා ද ඇමෙරිකාව මෙම නවතම මිසයිලය අත්හදා බැලීම කල් දැමූ අතර, මෙවර එය අත්හිටුවා ඇත්තේ දෙවන වතාවටයි.\nයුක්රේන ආක්‍රමණයත් සමග රුසියාව සිය න්‍යෂ්ටික අවි සීරුවෙන් තැබීමට පියවර ගත් අතර, ඔවුන් සමග ගැටුමකට එළඹීමට අපේක්ෂා නොකරන බවයි ඇමෙරිකාව ප්‍රකාශ කළේ.\nන්‍යෂ්ටික අවියක් එල්ල කළ හැකි එල්.ජී.එම්. 30 ජී වර්ගයේ මෙම ඇමෙරිකානු මිසයිලය සැතපුම් 6000ක් පමණ ඈතින් වූ ඉලක්කයකට පැයට සැතපුම් 15,000 ක පමණ වේගයකින් එල්ල කළ හැකි බව සඳහන්.",
       "URL": "https://www.hirunews.lk/300992/රුසියාව-සමඟ-න්‍යෂ්ටික-උණුසුම-වළක්වන්න-ඇමරිකාව-මිසයිල-අත්හදාබැලීමක්-කල්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1256"
}