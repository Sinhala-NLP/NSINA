{
       "Source": "hirunews",
       "Timestamp": "Wednesday, 07 April 2021 - 7:27",
       "Headline": "ඉන්දියාව යළි අර්බුදයක - දෛනික කොරෝනා රෝගීන් එක්ලක්ෂ 15,000 ඉක්මවයි",
       "News Content": "ලොව පුරා කොරෝනා ආසාදිතයින් සංඛ්‍යාව දහතුන් කෝටි තිස් ලක්ෂ 1793ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ 28 ලක්ෂ 85,151ක් ලෙසයි.\nගත වූ පැය 24රේ වැඩිම ආසාදිතයින් සංඛ්‍යාවක් ඉන්දියාවෙන් වාර්තා වූ අතර වැඩිම මරණ සංඛ්‍යාවක් වාර්තා වූයේ බ්‍රසීලයෙන්.\nඉන්දීය දත්ත අනුව කොරෝනා ආරම්භයේ සිට වැඩිම ආසාදිතයින් සංඛ්‍යාවක් වාර්තා වී ඇත්තේ ඊයේ දිනයේයි.\nඉන්දියාවේ ඉහළම දෛනික කොරෝනා ආසාදිතයින් සංඛ්‍යාව පසුගිය 4 වන දා වාර්තා වූ අතර එය එක්ලක්ෂ 3793ක් ලෙසයි දැක්වුණේ.\nකෙසේ වෙතත් ඊයේ දිනයේදී එරට දෛනික ආසාදිතයින් සංඛ්‍යාව දැක්වුණේ එක්ලක්ෂ 15,269ක් ලෙසයි.\nඑරටින් දෛනික මරණ 631ක් වාර්තා වී තිබෙනවා.\nගතවූ පැය 24රේ වැඩිම මරණ සංඛ්‍යාවක් බ්‍රසීලයෙන් වාර්තා වන අතර, එය දැක්වුණේ 4211ක් ලෙසයි.\nඑරටින් දෛනික ආසාදිතයින් 82,869ක් වාර්තා වී තිබෙනවා.",
       "URL": "https://www.hirunews.lk/267714/ඉන්දියාව-යළි-අර්බුදයක-දෛනික-කොරෝනා-රෝගීන්-එක්ලක්ෂ-15000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2037"
}