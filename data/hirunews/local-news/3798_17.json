{
       "Source": "hirunews",
       "Timestamp": "Wednesday, 15 August 2018 - 7:42",
       "Headline": "හිටපු ජනපති මහින්දගෙන් අනිද්දා සී.අයි.ඩී. ය ප්‍රශ්න කරයි",
       "News Content": "මාධ්‍යවේදී කීත් නොයාර් පැහැර ගෙන ගොස් පහරදීමේ සිද්ධිය සම්බන්ධයෙන් අනිද්දා ප්‍රකාශයක් ලබා ගන්නා බව අපරාධ පරීක්ෂණ දෙපාර්තමේන්තුව හිටපු ජනාධිපති මහින්ද රාජපක්ෂට ලිඛිතව දැනුම් දී තිබෙනවා.\nඅපරාධ පරීක්ෂණ දෙපාර්තමේන්තුවේ ජ්‍යෙෂ්ඨ නියෝජ්‍ය පොලිස්පති රවී සෙනෙවිරත්නගේ අත්සනින් යුතුව මෙම ලිපිය කොළඹ - 7 - විජේරාම මාවතේ පිහිටි හිටපු ජනාධිපතිවරයාගේ නිළ නිවසට භාර දී ඇති බවයි වාර්තා වන්නේ.\nඅප මේ සම්බන්ධයෙන් හිටපු ජනාධිපති මහින්ද රාජපක්ෂගේ පෞද්ගලික ලේකම් උදිත් ලොකුබණ්ඩාරගෙන් විමසීමක් කළ අතර, ඔහු කියා සිටියේ එවැනි දැනුම්දීමක් මේ වන තෙක් හිටපු ජනාධිපතිවරයාට ලැබී නොමැති බවයි.\nකීත් නොයාර් පැහැර ගෙන ගොස් පහරදීමේ සිද්ධියට අදාළව හිටපු ආරක්ෂක ලේකම් ගෝඨාභය රාජපක්ෂ සහ කථානායක කරු ජයසූරිය ද මීට පෙර අපරාධ පරීක්ෂණ දෙපාර්තමේන්තුවට ප්‍රකාශ ලබාදී තිබුණා.\nමාධ්‍යවේදී කීත් නොයාර් පැහැරගෙන ගොස් පහර දී පසුව මුදා හැර තිබුණේ 2008 වසරේ මැයි මස 22 වන දායි.",
       "URL": "https://www.hirunews.lk/197550/හිටපු-ජනපති-මහින්දගෙන්-අනිද්දා-සී-අයි-ඩී-ය-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3798"
}