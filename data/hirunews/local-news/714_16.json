{
       "Source": "hirunews",
       "Timestamp": "Wednesday, 23 November 2022 - 14:27",
       "Headline": "\"මැරුණෙ බාල ම ජිරාෆ් නෙවෙයි වයසම කෙනා\" අමාත්‍යාංශය කියයි",
       "News Content": "දෙහිවල සත්වෝද්‍යානයේදී මියගොස් ඇත්තේ වයසින් වැඩිම ජිරාෆ් සත්වයා බව කෘෂිකර්ම, වනජීවී හා වන සම්පත් සංරක්ෂණ අමාත්‍යාංශය සඳහන් කළා.\nඒ, සත්වෝද්‍යානයේ සිටි බාලම ජිරාෆ් සත්වයා අභිරහස් ලෙස මියගොස් ඇති බවට පළවූ මාධ්‍ය වාර්තාවලට ප්‍රතිචාර දක්වමින්.\nවියපත් වීමත් සමඟ රෝගාබාධ සහ සංකූලතාවන් හේතුවෙන් මෙම සත්වයා මියගොස් ඇති බවයි එම අමාත්‍යාංශය නිවේදනය කළේ.\nඅවුරුදු 30 ක් පමණ වයසැති එම සත්වයා 1987 වර්ෂයේදී මෙරටට රැගෙන විත් තිබෙනවා.",
       "URL": "https://www.hirunews.lk/321088/මැරුණෙ-බාල-ම-ජිරාෆ්-නෙවෙයි-වයසම-කෙනා-අමාත්‍යාංශය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=714"
}