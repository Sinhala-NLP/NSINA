{
       "Source": "hirunews",
       "Timestamp": "Saturday, 29 June 2019 - 13:00",
       "Headline": "දකුණේ පාසල් කාලය පැයකින් දිගු වෙයි - ගුරු සංගම්වල විරෝධය",
       "News Content": "පාස්කු ඉරිදා ප්‍රහාරය හේතුවෙන් අතපසු වූ අධ්‍යයන කටයුතු ආවරණය කිරීම සඳහා අමතර පන්ති පවත්වන ලෙස දකුණු පළාත් ආණ්ඩුකාර කීර්ති තෙන්නකෝන් එම පළාත් සභාව යටතේ පාලනය වන පාසල් වෙත චක්‍රලේඛයක් මගින් දැනුම් දී තිබෙනවා.\nඒ අනුව අදාළ පාසල්වල විදුහල්පතිවරයාගේ අභිමතය පරිදි පස්වරු 2.30 දක්වා අදාළ අමතර ඉගැන්වීමේ කටයුතු සිදුකළ යුතු බවයි අදාළ චක්‍රලේඛයේ සදහන් වන්නේ.\nඑය අනිවාර්ය නොවන බව ද දකුණු පළාත් ආණ්ඩුකාර කාර්යාලය සඳහන් කළා. මෙම චක්‍රලේඛය දකුණු පළාත තුළ පිහිටි ජාතික පාසල් සඳහා අදාළ නොවන බව ද දකුණු පළාත් ආණ්ඩුකාර කාර්යාලය වැඩිදුරටත් කියා සිටියා.\nකෙසේ වෙතත්, දකුණු පළාත් ආණ්ඩුකාරවරයාගේ මෙම චක්‍රලේඛය සම්බන්ධයෙන් ශ්‍රී ලංකා නිදහස් ගුරු සේවා සංගමයේ සභාපතිනී වසන්තා හඳපාන්ගොඩ හා ලංකා ගුරු සංගමයේ ප්‍රධාන ලේකම් ජෝසෆ් ස්ටාලින් විරෝධය පළ කළා.",
       "URL": "https://www.hirunews.lk/219326/දකුණේ-පාසල්-කාලය-පැයකින්-දිගු-වෙයි-ගුරු-සංගම්වල-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3275"
}