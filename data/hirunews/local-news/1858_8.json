{
       "Source": "hirunews",
       "Timestamp": "Saturday, 26 June 2021 - 22:30",
       "Headline": "ශ්‍රී ලංකාවට දරුණු පරාජයක්",
       "News Content": "සංචාරක ශ්‍රී ලංකා කණ්ඩායම සමඟ පැවැති තෙවන විස්සයි විස්ස ක්‍රිකට් තරගයත් ලකුණු 89 කින් ජයගැනීමට එංගලන්ත කණ්ඩායම සමත් වුණා.\nතරගයේ කාසියේ වාසිය දිනු ශ්‍රී ලංකා කණ්ඩායමේ ආරාධනාවෙන් ප්‍රථමයෙන් පන්දුවට පහර දුන් එංගලන්ත කණ්ඩායම නියමිත පන්දුවාර විස්ස තුළ කඩුලු 06 ක් දැවි ලබාගත් ලකුණු සංඛ්‍යාව 180ක්.\nඑහිදී එංගලන්ත පිළ වෙනුවෙන් ඩේවිඩ් මාලන් ලකුණු 76ක් සහ ජොනි බෙයාර්ස්‍ට්‍රොව් ලකුණු 51 ක් රැස්කරගැනීමට සමත් වුණා.\nපන්දු යැවිමේදී දුෂ්මන්ත චමීර ලකුණු 17ක් ලබාදී කඩුලු 4ක් බිඳහෙළුවා.\nඅනතුරුව පිළිතුරු ඉනිම ක්‍රීඩා කිරීමට පිටියට පිවිසි ශ්‍රී ලංකා කණ්ඩායමට පන්දුවාර 18යි පන්දු 5ක් තුළ සියලු දෙනා දැවි ලබා ගැනීමට හැකි වූයේ ලකුණු 91 ක් පමණයි.\nඒ අනුව තරග තුනකින් සමන්විත විස්සයි විස්ස තරගාවලිය 3-0 ක් ලෙස එංගලන්ත කණ්ඩායම ජයගත්තා.",
       "URL": "https://www.hirunews.lk/275423/ශ්‍රී-ලංකාවට-දරුණු-පරාජයක්",
       "Category": "Local News",
       "Parent URL": "https://www.hirunews.lk/local-news.php?pageID=1858"
}