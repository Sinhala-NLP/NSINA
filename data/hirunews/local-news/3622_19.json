{
       "Source": "hirunews",
       "Timestamp": "Monday, 03 December 2018 - 12:24",
       "Headline": "පේදුරුතුඩුවේ සිට දෙවුන්දරතුඩුව දක්වා අබාධිත රණවිරුවකු ගමන් අරඹයි (ඡායාරූප)",
       "News Content": "ලෝක ආබාධිත දිනය නිමිතිකොටගෙන දෙවුන්දර තුඩුවේ සිට පේදුරුතුඩුව දක්වා රණවිරුවකු ගමන් ආරම්භ කර තිබෙනවා.\nඅද (03) උදැසන 8:00 පමණ දෙවුන්දර උපුල් වන් විෂ්ණු මහා දේවාලය අසලින් ආරම්භ වූ මෙම ගමන සඳහා ශ්‍රී ලංකා ගජබා රෙජිමේන්තුවේ රාජකාරි කළ දැනට අභිමන්සල සුවසහන නිකේතනයේ නේවාසිකව සිටින රණවිරු කෝප්‍රල් කරුණාරත්න එක් වුණා.\nමොහු ට්‍රයිසිකලයක ආධාරයෙන් දෙවුන්දර තුඩුවේ සිට පේදුරුතුඩුව දක්වා ගමන් ආරම්භ කළ අතර, මෙම ගමන දින 08 කින් පමණ නිමාවට පත් කිරීමට තමන් අදහස් කරන බවයි  ඔහු කියා සිටියේ.\nමෙහි අරමුණ වන්නේ ලෝක ආබාධිත දිනය නිමිතිකොට සියලුම ජාතින් අතර සමගිය, සහෝදරත්වය, සහ ජීවනය තවදුරටත් වැඩිදියුණු වේවා යන්නයි.\nමෙම අවස්ථාව සදහා යුද හමුදාපතිවරයා ද සහභාගී වුණා.\nඡායාරූප - මාතර, අදීෂ / වැලිගම, තරංග",
       "URL": "https://www.hirunews.lk/205390/පේදුරුතුඩුවේ-සිට-දෙවුන්දරතුඩුව-දක්වා-අබාධිත-රණවිරුවකු-ගමන්-අරඹයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3622"
}