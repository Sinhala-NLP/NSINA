{
       "Source": "hirunews",
       "Timestamp": "Friday, 27 May 2022 - 20:46",
       "Headline": "ගැටුම්වලට සම්බන්ධ 06ක් 31 තෙක් යළි රිමාන්ඩ් (වීඩියෝ)",
       "News Content": "ගාලුමුවදොර සහ කොල්ලුපිටියේ පවැති අරගලවලට පහරදීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 6දෙනෙකු ලබන 31 වන දා දක්වා තවදුරටත් රක්ෂිත බන්ධනාගාර ගත කරන ලෙස කොළඹ කොටුව මහේස්ත්‍රාත් අධිකරණය අද නියෝග කළා.\nඒ එම හඳුනා ගැනීමේ පෙරට්ටුවේ කටයුතු අද දින තුළ අවසන් කර ගැනීමට නොහැකි වීම හේතුවෙන්.\nඅනතුරුව සැකකරුවන් 6දෙනා ලබන 31වනදා දක්වා රක්ෂිත බන්ධනාගාර ගත කිරීමට නියෝග කළ කොළඹ කොටුව මහේස්ත්‍රාත් තිලිණ ගමගේ මහතා එදිනට සැකකරුවන් ආවරණය කර අධිකරණයට ඉදිරිපත් කරන ලෙස නියෝග කළා.\nමේ අතර බලපිටිය ප්‍රාදේශීය සභාවේ සභාපති සමන් ද සිල්වා මහතාගේ නිවසට පහරදීම සම්බන්ධයෙන් අම්බලංගොඩ පොලිසිය මගින් සැකකරුවෙකු අත්අඩංගුවට ගෙන තිබෙනවා.\nඑම සැකකරු මෙවර අ.පො.ස. සාමාන්‍ය පෙළ විභාගයේ ඉංග්‍රීසි විෂය සඳහා පෙනී සිටීමට නියමිතව සිටි අතර ඒ හේතුවෙන් ඊයේ දින ඔහුට විභාගයට පෙනී සිටීමට හැකි වුයේ නැහැ.\nසැකකරු බලපිටිය මහේස්ත්‍රාත් අධිකරණයට ඉදිරිපත් කිරිමෙන් පසු රුපියල් ලක්ෂයක බැගින්වු ශරීර ඇප දෙකක් මත මුදා හැරීමට කටයුතු කළා.\nමේ අතර පසුගිය 09 වැනිදා ගාලුමුවදොර පිටියේ සාමකාමී අරගලයට එල්ලවු ප්‍රහාරයට සමගාමිව දිවයින පුරා ප්‍රචණ්ඩකාරී ක්‍රියා 854ක් මේවන විට වාර්තා වී ඇති බව පොලිසිය සඳහන් කළා.\nමේ අතර සමාජවාදී තරුණ සංගමයේ ජාතික සංවිධායක එරංග ගුනසේකර මහතා අපරාධ පරීක්ෂණ දෙපාර්තමේන්තුව වෙත කැදවා තිබුණා. ඒ පසුගිය 9 වැනිදා ගාලුමුවදොර සිදුවු සිද්ධිය සම්බන්ධයෙන් ප්‍රකාශයක් ලබා ගැනිම සඳහායි.\nපසුගිය 9 වැනිදා හම්බන්තොට වීරකැටිය ප්‍රදේශයේ ඩී.ඒ. රාජපක්ෂ ස්මාරකයට හානි කිරීම ඇතුළු ප්‍රචණ්ඩ ක්‍රියාවලට වීරකැටිය පොලිසිය විසින් ඊයේ සැකපිට අත්අඩංගුවට ගත් ස්වාමින් වහන්සේ දෙනමක් ඇතුළු 15 දෙනෙකු වලස්මුල්ල\nමහේස්ත්‍රාත් අධිකරණයට ඉදිරිපත් කිරීමෙන් අනතුරුව එළැඹෙන 31 වැනිදා දක්වා රක්ෂිත බන්ධනාගාර ගත කර තිබෙනවා.\nඑම නඩු විභාගය පැවැත්වෙන අතරතුර වලස්මුල්ල මහේස්ත්‍රාත් අධිකරණය ඉදිරිපිට පිරිසක් නිහඩ විරෝධතාවයක ද නිරත වුණා.\nපසුගියදා රටේ ඇතිවු ප්‍රචණ්ඩකාරී සිදුවිම් මුවාවෙන් අහිංසක දේශපාලන මතදරන්නන් සහ මහා සංඝරත්නය පරිසරවේදින් සමාජ ක්‍රියාකාරින් අත්අඩංගුවට ගැනිමේ උත්සහයක නිරතවන බව පවසමින් පුජ්‍ය පාහියන්ගල ආනන්ද සාගර\nහිමියන් අද පොලිස් මුලස්ථානයට පැමිණිල්ලක් ඉදිරිපත් කළා.\nමේ අතර සමගි ජන බලවේගය නිවේදනයක් නිකුත් කරමින් සඳහන් කළේ මැයි 9 වැනිදා වාර්තා වූ ප්‍රචන්ඩ ක්‍රියාවලට සම්බන්ධවුවන් සහ පෙළඹවු පිරිස් අත්අඩංගුවට ගැනීමට කටයුතු නොකරන පසුබිමක නීතිපතිවරයාගේ උපදෙස් පවා\nනොතකමින් සාමකාමී උද්ඝෝෂණයේ නිරතවු පිරිස් අත්අඩංගුවට ගැනිම නීතියේ ආධිපත්‍ය අභියෝගයට ලක් කිරිමක් බවයි.\nමේ අතර රට තුළ පවතින අර්බුදවලට විසඳුම් ඉල්ලා පසුගිය අප්‍රේල් 9 වැනිදා කොළඹ ගාලුමුවදොර ජනාධිපති ලේකම් කාර්යාලය ඉදිරිපිට ආරම්භ කළ විරෝධතාවට ඊයේ රාත්‍රියේත් ජනතාව එක්ව සිටියා.\nගාලුමුවදොර අරගලය අද ක්‍රියාත්මක වන්නේ 49 වැනි දිනටයි.\nගාලුමුවදොර අරගලයට හෙට දිනය වන විට දින 50ක් පිරිම නිමිත්තෙන් සංවිධාන කර ඇති වැඩ කටයුතු සම්බන්ධයෙන් දැනුවත් කිරිමට අරගල භූමියේදි ප්‍රවෘත්ති සකච්ජාවක් කැදවා තිබුණා.\nමේ අතර හෙට දින කොල්ලුපිටියේ සංවිධානකර ඇති පාගමන වලාක්වාලමින් කොටුව පොලිසිය කල ඉල්ලීමකට අනුව කොටුව මහේස්ත්‍රාත් අධිකරණය වාරණ නියෝගයක් නිකුත් කර තිබෙනවා.\nඑහි දැක්වෙන්නේ කොල්ලුපිටිය මංසන්ධියේ සිට කොටුව අධිකරණ බලසීමාව තුල පිහිටි ශ්‍රී ලංකාවේ ප්‍රධාන ආර්ථික මර්මස්ථාන වන මහ බැංකුව, ලංකා බැංකු මුලස්ථානය, ලෝක වෙළද මධ්‍යස්ථානය, ශ්‍රී ලංකා රේගුව, ශ්‍රී ලංකා වරාය\nඅධිකාරිය, වරාය නගරය, පොලිස් මුලස්ථානය, නාවික හමුදා මුලස්ථානය, මුදල් අමත්‍යාංශය, ජනාධිපති මන්දිරය, පිහිටි ප්‍රදේශයට උද්ඝෝෂකයින් ඇතුල්විම තහනම් කරමින් මෙම නියෝගය නිකුත් කර තිබෙන බවයි.\nඑමෙන්ම ජනාධිපති මාවත ඇතුළු මාර්ග කිහිපයක ගමන් කිරිම හෝ ඇතුල්විම සිදු නොකල යුතු බවද එහි වැඩිදුරටත් සඳහන්.\nමේ අතර අරලියගහ මන්දිරය ඉදිරිපිට ක්‍රියාත්මක අඛණ්ඩ විරෝධතාවය ද ඊයේ රාත්‍රියෙත් ක්‍රියාත්මක වුණා.\nඅරලියගහ මන්දිරය ඉදිරිපිට අඛණ්ඩ විරෝධතාව අද ක්‍රියාත්මක වුණේ 15 වැනි දිනටයි.",
       "URL": "https://www.hirunews.lk/305476/ගැටුම්වලට-සම්බන්ධ-06ක්-31-තෙක්-යළි-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1138"
}