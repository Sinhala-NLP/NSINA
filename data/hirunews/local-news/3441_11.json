{
       "Source": "hirunews",
       "Timestamp": "Friday, 22 March 2019 - 18:53",
       "Headline": "අගමැති හමුවූ ජවිපෙ දෙවන පියවරකටත් සූදානම්",
       "News Content": "20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් ජනතා විමුක්ති පෙරමුණ සහ අග්‍රාමාත්‍ය රනිල් වික්‍රමසිංහ සමග සාකච්ඡාවක් අද පැවැත්වුණා.\nඒ පාර්ලිමේන්තු සංකීර්ණයේ පිහිටි අග්‍රාමාත්‍යවරයාගේ කාර්යාලයේදීයි.\nමෙම සාකච්ඡාව සදහා ජනතා විමුක්ති පෙරමුණ නියෝජනය කරමින් එහි නායක අනුර කුමාර දිසානායක සහ විජිත හේරත් මෙන්ම නලින්ද ජයතිස්ස යන පාර්ලිමේන්තු මන්ත්‍රීවරුන් එක්ව සිටියා.\nසාකච්ඡාවෙන් අනතුරුව පාර්ලිමේන්තු මන්ත්‍රී විජිත හේරත් කියා සිටියේ මෙම සාකච්ඡාවල සාර්ථක අසාර්ථකභාවය මත පදනම්ව 20 වන සංශෝධනය සම්මත කර ගැනීම සදහා වන දෙවන පියවරට එළඹෙන බවයි.",
       "URL": "https://www.hirunews.lk/212949/අගමැති-හමුවූ-ජවිපෙ-දෙවන-පියවරකටත්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=3441"
}