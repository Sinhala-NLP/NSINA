{
       "Source": "hirunews",
       "Timestamp": "Thursday, 01 July 2021 - 16:40",
       "Headline": "සංචාරක හෝටලයක රහසිගතව පවත්වාගෙන ගිය සූදූපොළක් වටලයි (වීඩියෝ)",
       "News Content": "නිරෝධායන නීති සහ පළාත් සංචරණ නීති උල්ලංඝනය කරමින් අලුත්ගම ප්‍රදේශයේ සංචාරක හෝටලයක පවත්වාගෙන ගිය බූරු පිටියක් පොලිසිය විසින් වටලා තිබෙනවා.\nඑහිදී සැකකරුවන් 26 දෙනකු අත්අඩංගුවටගත් බවයි පොලිසිය සඳහන් කළේ.\nඅදාල සංචාරක හෝටලයේ සුපිරි පන්නයේ කාමර කිහිපයක මෙම බූරුපිටිය පවත්වාගෙන ගොස් ඇති බවටයි හෙළිවී ඇත්තේ.\nඊයේ (30) රාත්‍රියේ සිදුකළ මෙම වැටලීමේදී අත්අඩංගුවට ගෙන ඇත්තේ ගාල්ල, කැකනදුර, දෙවිනුවර, ඇඹිලිපිටි, කොස්ගොඩ, කළුතර,අඟුරුවාතොට, පානදුර, කළුතර, බේරුවල, අලුත්ගම සහ දර්ගා නගරය යන යන ප්‍රදේශවල පදිංචිකරුවන්.\nඑහිදී හෝටලයේ හිමිකරුගේ සහෝදරයෙකු ද අත්අඩංගුවට ගෙන ඇති අතර සූදු පිටියේ තිබූ රුපියල් 35,000ක මුදලක් සහ කාඩ් කුට්ටම් කිහිපයක් ද පොලිස් භාරයට ගෙන තිබෙනවා.",
       "URL": "https://www.hirunews.lk/275791/සංචාරක-හෝටලයක-රහසිගතව-පවත්වාගෙන-ගිය-සූදූපොළක්-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1848"
}