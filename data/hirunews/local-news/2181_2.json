{
       "Source": "hirunews",
       "Timestamp": "Saturday, 30 January 2021 - 8:03",
       "Headline": "බස්නාහිර සෙසු ශ්‍රේණි විවෘත කිරීම ගැන අවධානය",
       "News Content": "අදියරෙන් අදියර බස්නාහිර පළාතේ පාසල්වල අනෙකුත් ශ්‍රේණි ආරම්භ කිරීම පිළිබඳව සති අන්තයේ තීරණයකට පැමිණිය හැකි බව අධ්‍යාපන අමාත්‍යාංශය පවසනවා.\nඊට අදාළව ප්‍රාදේශීය සම්බන්ධීකරණ කමිටු පවත්වා විවෘත කළ හැකි අනෙකුත් ශ්‍රේණි පිළිබඳව තීරණයක් ගන්නා ලෙසයි මේ වනවිට දැනුම් දී ඇත්තේ.\nපොදු තීරණයක් නොමැතිව, පාසල් බලධාරින්ට අනෙකුත් ශ්‍රේණි විවෘත කිරීමට හැකියාව ලැබෙන අතර, ප්‍රාථමික අංශද කඩිනමින් විවෘත කිරීම අපේක්ෂාවයි.\nමේ වනවිට බස්නාහිර පළාතේ පාසල්වල අධ්‍යයන කටයුතු සිදුකෙරෙන්නේ සාමාන්‍ය පෙළ සිසුන් සඳහා පමණයි.\nඒ අනුව, පෙබරවාරි 15 ට පෙර ආරම්භ කළ හැකි බස්නාහිර පාසල්වල අනෙකුත් ශ්‍රේණි පිළිබඳව කඩිනම් තීරණයක් ගැනීමට නියමිත බව අධ්‍යාපන අමාත්‍ය ජී.එල්. පීරිස් ප්‍රකාශ කළා.",
       "URL": "https://www.hirunews.lk/261108/බස්නාහිර-සෙසු-ශ්‍රේණි-විවෘත-කිරීම-ගැන-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2181"
}