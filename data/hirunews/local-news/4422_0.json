{
       "Source": "hirunews",
       "Timestamp": "Friday, 14 July 2017 - 12:44",
       "Headline": "අංගොඩ වෙඩි තැබීමට දෙන්නෙක් අල්ලන්න පොලිස් පරීක්ෂණ",
       "News Content": "අංගොඩ - මුල්ලේරියාව - උඩුමුල්ල ප්‍රදේශයේ පෞද්ගලික ආයතනයකට වෙඩි ප්‍රහාරයක් එල්ල කළ සිද්ධියට සම්බන්ධ සැකකරුවන් අත්අඩංගුවට ගැනිමට සඳහා පොලිස් කණ්ඩායම් කිහිපයක් පරික්ෂණ ආරම්භ කර තිබෙනවා.\nඒ සදහා අංගොඩ සහ මුල්ලේරියාව ප්‍රදේශ අවට සී.සී.ටිවි දර්ශන ද නිරීක්ෂණය කරමින් සිටින බවයි පොලිසිය සදහන් කළේ.\nඅදාළ පෞද්ගලික ආයතනයට ඊයේ පස්වරුවේ මෙම වෙඩි ප්‍රහාරයක් එල්ල වු අතර පොලිස් පරීක්ෂණවලදී හෙළි වුණේ කප්පම් මුදල් නොගෙවීම නිසා මෙය සිදුව ඇති බවයි.\nඅදාළ ආයතනයේ හිමිකරුගෙන් අවස්ථා ගණනාවකදී කප්පම්කරුවන් මුදල් ඉල්ලා ඇති අතර ඔහු ඒවා ලබාදී නැහැ.\nඅනතුරුවයි යතුරුපැදියකින් පැමිණි පුද්ගලයන් දෙදෙනෙකු අදාළ ආයතනයේ කාර්යාලය දෙසට වෙඩි තබා පළා ගොස් තිබුණේ.\nඑහිදී කිසිවෙකුටත් හානියක් සිදුවී නොමැති වුවත්, එම ස්ථානයේ නතර කර තිබූ වාහන කිහිපයකට අලාභ හානි වී සිදුව තිබුණා.\nමේ අතර, අනුරාධපුර ප්‍රදේශයේ අපරාධ රැසකට සම්බන්ධ බවට සැකකරන සුදුපුතා නොහොත් නානායක්කාර මුදියන්සේලාගේ තුෂාර නමැත්තා පොලිසිය මහනුවරදී අත්අඩංගුවට ගෙන තිබුණා.\nඅධිකරණයට ඉදිරිපත් කිරීමෙන් පසු ඔහු ලබන මස 18 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/165877/අංගොඩ-වෙඩි-තැබීමට-දෙන්නෙක්-අල්ලන්න-පොලිස්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4422"
}