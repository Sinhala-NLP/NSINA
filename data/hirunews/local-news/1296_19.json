{
       "Source": "hirunews",
       "Timestamp": "Sunday, 13 March 2022 - 13:46",
       "Headline": "ඌව වෙල්ලස්ස සටන යළි ඇරඹෙයි (වීඩියෝ)",
       "News Content": "ඌව වෙල්ලස්ස ජනතාවගේ ඉඩම් අයිතිය පැහැර නොගන්නා ලෙසට බලකරමින් බිබිල නගර මධ්‍යයේදී උද්ඝෝෂණයක් සංවිධාන කර තිබුණා.\nඒ, ජන අයිතීන් සුරැකීමේ සංවිධානය විසින්.\nබිබිල, දෙහිගම ජනතාවගේ පාරම්පරික ඉඩම් අක්කර 65,000 ක් බහුජාතික සමාගම් විසින් අත්පත් කර ගැනීමේ සූදානමක් පවතින බවට චෝදනා කරමින් ජන අයිතීන් සුරැකීමේ සංවිධානය විසින් මෙම විරෝධතාවය සංවිධාන කර තිබුණා.\nවිරෝධතාවය සඳහා මහා සංඝරත්නය, අම්පාර මොනරාගල - බදුල්ල ආදී දිස්ත්‍රික්කවල ජනතාව ඇතුළු පිරිසක් බිබිල නගර මධ්‍යයේ සිට පාගමනින් බිබිල බෝධිරුඛ්ඛාරාම විහාරස්ථානය වෙත පැමි‍ණියා.",
       "URL": "https://www.hirunews.lk/299376/ඌව-වෙල්ලස්ස-සටන-යළි-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1296"
}