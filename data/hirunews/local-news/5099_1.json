{
       "Source": "hirunews",
       "Timestamp": "Thursday, 07 April 2016 - 8:06",
       "Headline": "අනතුරු දෙකකින් පස්දෙනෙකු මරුට",
       "News Content": "කැකිරාව සහ දඹුල්ල ප්‍රදේශවල ඊයේ පස්වරුවේ සිදුවූ රිය අනතුරු දෙකකින් පුද්ගලයින් පස්දෙනෙකු ජීවිතක්ෂයට පත්වී තිබෙනවා.\nකැකිරාව - ගල්නෑව - සේනපුර ප්‍රදේශයේදී  යතුරුපැදියක් මාර්ගයෙන් ඉවතට පැන ගසක ගැටී ඊයේ පස්වරුවේ සිදුවූ  අනතුරකින් පුද්ගලයින් තුන්දෙනෙකු මියගියා.\nයතුරුපැදියේ ගමන් ගත් දෙදෙනෙකු අනතුර සිදුවූ ස්ථානයේදීම ජීවිතක්ෂයට පත්වූ අතර, බරපතල තුවාල ලැබූ අනෙක් පුද්ගලයා මියගියේ සේනපුර රෝහලට ඇතුළත් කිරීමෙන් අනතුරුවයි.\nඔවුන්  අවුරුදු 43, 32 සහ 27 යන වයස්වල පසුවන කැකිරාව ප්‍රදේශයේ පදිංචිකරුවන්.\nමේ අතර දඹුල්ල හබරණ ප්‍රධාන මාර්ගයේ හිරිවඩුන්න ප්‍රදේශයේදී සුඛෝපභෝගී ජීප් රථයක ගැටී සිදුවූ අනතුරකින් ත්‍රිරෝද රථයක ගමන් ගත් දෙදෙනෙකු මියගියා.\nමොවුන් අවුරුදු 35 සහ 42 යන වයස්වල පසුවන හිරිවඩුන්න ප්‍රදේශයේම පදිංචිකරුවන්.\nසිද්ධිය සම්බන්ධයෙන් සුඛෝපභෝගී ජීප් රථයේ ගමන් ගත් ව්‍යාපාරිකයන් දෙදෙනෙකු අත්අඩංගුවට ගෙන ඇති අතර, ඔවුන් ත්‍රිකුණාමලය ප්‍රදේශයේ පදිංචිකරුවන් වනවා.",
       "URL": "https://www.hirunews.lk/130296/අනතුරු-දෙකකින්-පස්දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5099"
}