{
       "Source": "hirunews",
       "Timestamp": "Thursday, 18 May 2023 - 21:56",
       "Headline": "වාහනය පෙර භාවිත කළ අයිතිකරුවන්ගේ නම් ලියාපදිංචි කිරීමේ සහතිකයෙන් ඉවත් කෙරේ",
       "News Content": "මෙතෙක් මෝටර් රථ ප්‍රවාහන දෙපාර්තමේන්තුව විසින් මෝටර් රථ ලියාපදිංචි කිරීමේ සහතිකයේ ඇතුළත් කළ වාහනය භාවිත කළ පෙර අයිතිකරුවන්ගේ පූර්ණ ලයිස්තුව 2023 මැයි 17 වන දින සිට ඉවත් කිරීමට තීරණය කර තිබෙනවා.\nනිවේදනයක් නිකුත් කරමින් එම දෙපාර්තමේන්තුව පවසන්නෙ ආසන්නම පෙර හිමි කරුවාගේ තොරතුරු පමණක් සහතිකයේ ඇතුළත් කරනු ඇති බවයි.\nමෝටර් රථ ප්‍රවාහන දෙපාර්තමේන්තුව විසින් පවත්වාගෙන යනු ලබන පරිගණක දත්ත ගොනුවේ පෙර අයිතිකරුවන්ගේ සම්පූර්ණ තොරතුරු දිගටම පවත්වාගෙන යන බව ද එම නිවේදනයේ සඳහන්ව තිබෙනවා.\nවාහනයක් අලෙවි කිරීමට යෑමේ දී මෙම පෙර අයිතිකරුවන් ලයිස්තුව මෝටර් රථය ලියාපදිංචි කිරීමේ සහතිකයේ පැවතීම විශාල ගැටලුවක් බවද දිගින් දිගටම ප්‍රකාශ වීම නිසා මෙම තීරණය ගත් බවයි මෝටර් රථ ප්‍රවාහන දෙපාර්තමේන්තුව සඳහන් කරන්නේ.",
       "URL": "https://www.hirunews.lk/335573/වාහනය-පෙර-භාවිත-කළ-අයිතිකරුවන්ගේ-නම්-ලියාපදිංචි-කිරීමේ-සහතිකයෙන්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=334"
}