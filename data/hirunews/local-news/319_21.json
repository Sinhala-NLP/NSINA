{
       "Source": "hirunews",
       "Timestamp": "Wednesday, 24 May 2023 - 16:55",
       "Headline": "අලි සබ්රි රහීම් පාර්ලිමේන්තුවට",
       "News Content": "ප්‍රකාශ නොකළ රත්‍රං සහ ස්මාට් ජංගම දුරකථන තොගයක් සමඟ ඊයේ (23) ශ්‍රී ලංකා රේගුව විසින් අත්අඩංගුවට ගෙන පසුව දඩයක් ගෙවා නිදහස් වූ පාර්ලිමේන්තු මන්ත්‍රී අලි සබ්රි රහීම් මහතා මීට සුළු මොහොතකට පෙර පාර්ලිමේන්තුවට පැමිණියා.\nඑහිදී මහජන උපයෝගීතා කොමිසමේ සභාපති ජනක රත්නායක ඉවත් කරන යෝජනාවට මන්ත්‍රී අලි සබ්රි රහීම් විපක්ෂව සිය ඡන්දය භාවිතා කොට තිබෙනවා.\nඅත්අඩංගුවට ගත් මන්ත්‍රි අලි සබ්රි රහීම් රුපියල් මිලියන7.5ක දඩ මුදලක් මත නිදහස් කර තිබුණු අතර ඔහු සන්තකයේ තිබූ රත්‍රං කිලෝ 3.5ක ප්‍රමාණය සහ ජංගම දුරකථන 91 ඇතුලු සියලු භාණ්ඩ රාජසන්තක කර තිබෙනවා.\nෆ්ලයි ඩුබායි ගුවන් සේවයට අයත් එෆ් ඉසෙඩ් 547 දරණ ගුවන් යානයෙන් මැදපෙරදිග සිට දිවයිනට පැමිණි අවස්ථාවේ මන්ත්‍රීවරයා අත්අඩංගුවට ගෙන ඇත්තේ ගුවන් තොටුපලේ ප්‍රභූ පර්යන්තයේදීයි.",
       "URL": "https://www.hirunews.lk/336109/අලි-සබ්රි-රහීම්-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=319"
}