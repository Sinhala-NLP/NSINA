{
       "Source": "hirunews",
       "Timestamp": "Tuesday, 06 December 2022 - 16:12",
       "Headline": "සත පහක්වත් බදු නොගෙවන කැසිනෝ ව්‍යාපාර 3ක් ගැන හෙළිදරව්වක්",
       "News Content": "කිසිදු බදු මුදලක් නොගෙවමින් ඔන් ලයින් ක්‍රමයට රට තුළ ක්‍රියාත්මකවන කැසිනෝ ව්‍යාපාර 03ක් පවතින බව රජයේ මුදල් පිළිබඳ කාරක සභාවේ සභාපති ආචාර්ය හර්ෂ ද සිල්වා අද (06) පාර්ලිමේන්තුවේ දී හෙළිදරවු කළා.\nඑහි දී ඔහු කියා සිටියේ, අදාල කැසිනෝ ආයතන පවත්වාගෙන යනු ලබන ලිපිනයන් සොයාගෙන දේශීය ආදායම් බදු දෙපාර්තමේන්තුවේ නිලධාරීන් ගිය නමුත් එම ලිපිනයන්වල අදාල ව්‍යාපාර නැති බව ඊයේ (05) පැවති මුදල් පිළිබඳ කාරක සභාවේ දී හෙළි වූ බව පවසමින්.\n“ මෙම ඔන්ලයින් කැසිනෝ ආයතන රජයට කිසිම බද්දක් ගෙවන්නෙ නෑ. මේ ලිපිනයන් සොයාගෙන ගිය දේශීය ආදායම් දෙපාර්තමේන්තු නිලධාරීන්ට අදාල ලිපිනයන්හි මෙම ව්‍යාපාර නොමැති බව පෙනී ගියා. නමුත් අන්තර්ජාලයෙන් පමණක් පමණක් මෙම ව්‍යාපාර තිබෙනවා. දැනට කැසිනෝ ව්‍යාපර 07ක් පමණ රට තුළ තිබෙනවා. නමුත් යම් පමණකට හෝ බදු ගෙවන්නෙ ව්‍යාපාර 04ක් පමණයි.“ යනුවෙන් මන්ත්‍රීවරයා කියා සිටියා.\nමේ බව කියා සිටි මන්ත්‍රීවරයා පාර්ලිමේන්තුවට පැවසුවේ ඊයේ (05)0 කැසිනෝ ව්‍යාපාර නියාමනය කිරිමේ පනත රජයේ මුදල් කාරක සභාවට ඉදිරිපත් කළ නමුත් එය අනුමත කීරීම තව දුරටත් ප්‍රතික්ෂේප කළ බව යි.\nඊට හේතුව ලෙස ඔහු සඳන් කළේ, මෙම පනත තුළ කැසිනෝ ව්‍යාපාර නියාමනය කිරීම සඳහා අත්‍යාව්‍යශ වූ ආයතනයක් පිහිටුවීම සම්බන්ධව විධිමත් ක්‍රියාවලියක් නොවීම බවත්, අදාල ආයතනය පිහිටුවීමට මුදල් අමාත්‍යාංශය වසර දෙකක කාලයක් ඉල්ලා සිටි බවයි.\nඑපමණ කාලයක් ලබා දිය නොහැකි බව රජයේ මුදල් පිළිබඳ කාරක සභාවේ මතය වූ බවත්, මෙම ආයතනය කඩිනමින් පිහිටුවීම සඳහා යෝජනා කරන දින වකවානු අද පස්වරු 3 ට පෙර ලබා දෙන ලෙස මුදල් අමාත්‍යාංශ ලේකම්වරයාට නියෝග කළ බවත් ආචාර්ය හර්ෂ ද සිල්වා පාර්ලිමේන්තුවේ දී පැවසුවා.",
       "URL": "https://www.hirunews.lk/322101/සත-පහක්වත්-බදු-නොගෙවන-කැසිනෝ-ව්‍යාපාර-3ක්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=684"
}