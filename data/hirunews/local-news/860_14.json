{
       "Source": "hirunews",
       "Timestamp": "Sunday, 18 September 2022 - 8:23",
       "Headline": "ජපාන පාර්ලිමේන්තු මන්ත්‍රීවරයෙක් දිවයිනට පැමිණෙයි (වීඩියෝ)",
       "News Content": "ජපානයේ හිටපු නියෝජ්‍ය අමාත්‍යවරයෙකු මෙන්ම වත්මන් පාර්ලිමේන්තු මන්ත්‍රීවරයෙකු වන මත් සුෂිතා ෂිම්පේ දිවයිනට පැමිණ තිබෙනවා.\nඔහු ජපන් ශ්‍රී ලංකා පාර්ලිමේන්තු මිත්‍ර සංසදයේ විධායක සාමාජිකයෙකු වන අතර, මෙලෙස දිවයිනට පැමිණ ඇත්තේ තුන්වන වරටයි.\nජපානයේ විදේශ ආධාර සපයන මණ්ඩලය වන ඕඩීඒ අරමුදලේ සභාපතිවරයා ලෙසද මෙම මන්ත්‍රිවරයා මීට පෙර කටයුතු කර ඇති බවයි වාර්තාවන්නේ.\nශ්‍රී ලංකාවේ වර්තමාන තත්වය පිළිබඳ ජපන් රජය දැනුවත් කිරීම, යටිතල පහසුකම් සම්බන්ධ අඩුපාඩු සහ අවශ්‍ය වන නව ක්‍රමවේදයන් පිළිබඳව සොයාබැලීම, ජපන් ශ්‍රී ලංකා පළුදු වූ සබඳතාවන් නැවත ශක්තිමත් කිරීම ඇතුලු කරුණු ගණනාවක් මොහුගේ පැමිණීමෙන් ඉටුකරගැනීමට අපේක්ෂිතයි.\nලබන 23 වනදා දක්වා ජපන් පාර්ලිමේන්තු මන්ත්‍රීවරයා මෙරට රැඳී සිටීමට නියමිතයි.",
       "URL": "https://www.hirunews.lk/315690/ජපාන-පාර්ලිමේන්තු-මන්ත්‍රීවරයෙක්-දිවයිනට-පැමිණෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=860"
}