{
       "Source": "hirunews",
       "Timestamp": "Wednesday, 18 May 2022 - 18:22",
       "Headline": "සැප වාහනවලින් පොඩි වාහනවලට මාරු වූ මන්ත්‍රීවරු",
       "News Content": "පාර්ලිමේන්තු මන්ත්‍රීවරු බොහෝ දෙනෙක් මේ දිනවල පාර්ලිමේන්තුවට පැමිණෙන්නේ සැප පහසු ලොකු වාහන වෙනුවට කුඩා මොටර්ර්ථවල බව වාර්ථා වෙනවා.\nපාර්ලිමේන්තුවේ වාහන නැවතුම්පොළෙහි එම වාහන නවතා තිබෙන අයුරු මේ දිනවල දැකගන්නට පුළුවන්.\nකුඩා ප්‍රමාණයේ කාර් ,කුඩා වෑන්, බොහෝ මන්ත්‍රීවරු මේ දිනවල භාවිත කරන බව යි දැනගන්ට ඇත්තේ.\nවිශේෂයෙන් ශ්‍රී ලංකා පොදුජන පෙරමුණේ බොහෝ මන්ත්‍රීවරු මෙලෙස කුඩා වාහනවලට මාරු වී ඇති බවයි සඳහන් වන්නේ.\nපසුගිය 9 වන දා රට තුළ ඇතිවූ භීෂණකාරී තත්ත්වයන් සමඟ මන්ත්‍රිවරු රැසකගේ නිවාස ,දේපළ විනාශ වුණා.\nඑම නිසා මන්ත්‍රීවරු තවදුරටත් සිය ආරක්ෂාව සඳහා මෙලෙස කුඩා වාහනවලට මාරු වී ඇති බවයි පාර්ලිමේන්තු කටයුතු ආරංචි මාර්ග පැවසුවේ.\nකෙසේ වෙතත් මන්ත්‍රීවරුන්ට වෙනදාට වඩා ආරක්ෂකයින් වැඩි පිරිසක් යොදවා සිටින බවද දැනගන්නට තිබෙනවා.\nබොහෝ මන්ත්‍රීවරු පුද්ගලිකව සිය ආරක්ෂාව වැඩිකරගෙන සිටින බවද දැනගන්නට තිබෙනවා.\nපාර්ලිමෙන්තුව ඉවර වී සමහර මන්ත්‍රීවරු කුඩා වාහන වලින් සිය නිවෙස් වෙත යන විට ඔවුන්ට එම නිවෙස් වල ගේට්ටු අරින්නවත් මෙහෙකරුවන් පැමිණ නැති බව ද දැනගන්නට තිබෙනවා.\nඊට හේතු වී ඇත්තේ එම කුඩා වාහනයේ පැමිණෙන්නේ සිය හාම්පුතා බව මෙහෙකරුවන් හඳුනා නො ගැනීමයි.",
       "URL": "https://www.hirunews.lk/304672/සැප-වාහනවලින්-පොඩි-වාහනවලට-මාරු-වූ-මන්ත්‍රීවරු",
       "Category": "Local News",
       "Parent URL": "https://www.hirunews.lk/local-news.php?pageID=1160"
}