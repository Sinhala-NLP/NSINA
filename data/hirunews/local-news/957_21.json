{
       "Source": "hirunews",
       "Timestamp": "Sunday, 07 August 2022 - 17:16",
       "Headline": "උඩරට දුම්රිය මාර්ගයේ ධාවන කටයුතු අනිද්දා සිට යලි ආරම්භ කෙරේ - දුම්රිය දෙපාර්තුමේන්තුව",
       "News Content": "උඩරට දුම්රිය මාර්ගයේ ගමනාගමන කටයුතු යලිත් අනිද්දා (09)  සිට ආරම්භ කරන බව දුම්රිය සමාන්‍යාධිකාරිවරයා අද (07) ප්‍රකාශ කළා.\nඒ අද ප්‍රවාහන අමාත්‍ය බන්දුල ගුණවර්ධන, පාර්ලිමේන්තු මන්ත්‍රී මහින්දානන්ද අලුත්ගමගේ යන අයගේ ප්‍රධානත්වයෙන් සහ දුම්රිය දෙපාර්තුමේන්තුවේ සමාන්‍යාධිකාරිවරයා ඇතුළු උසස් නිලධාරින්ගේ සහභාගිත්වයෙන් උඩරට දුම්රිය මාර්ගයේ යලි ධාවන කටයුතු ආරම්භ කිරිම සම්බන්ධයෙන් විශේෂ\nසාකච්ඡාවක් නාවලපිටිය දුම්රිය ස්ථානයේදි පැවැති අවස්ථාවේ දී යි.\nමෙම සාකච්ඡාවේදි හිටපු අමාත්‍ය මහින්දානන්ද අලුත්ගමගේ කියා සිටියේ උඩරට දුම්රිය මාර්ගයේ දුම්රියන් ධාවනය නොවිම හේතුවෙන් ඉගුරුඔය, ගලබොඩ යන ප්‍රදේශවල ජනතාවට සහ පාසල් ළමුන්ට ප්‍රවාහන පහසුකම් නො මැති විමෙන් දැඩි පිඩාවට පත් වි ඇති බවයි.\nමෙහි දි දුම්රිය දෙපාර්තුමේන්තුවේ නිලධාරින් ප්‍රවාහන අමාත්‍යවරයා හමුවේ කියා සිටියේ නාවලපිටිය සිට නානුඔය දුම්රිය ස්ථානය දක්වා දුම්රිය මාර්ගයේ ස්ථාන කිහිපයකම නායයාම්, පස් සහ ගල් පෙරලි ඇති බවත්, එවා මේ වන විට යථා තත්ත්වයට පත් කිරිමේ කටයුතු අවසන් අදිරයේ පවතින බවයි.\nමේ අනුව එළඹෙන 09 වැනි දින සිට උඩරට දුම්රිය මාර්ගයේ ධාවන කටයුතු ආරම්භ කිරිමට හැකි බව ද දුම්රිය දෙපාර්තුමේන්තුවේ නිලධාරින් අමාත්‍යවරයා හමුවේ කියා සිටියා.\nමෙහි දි අදහස් දැක් වු ප්‍රවාහන අමාත්‍ය බන්දුල ගුණවර්ධන කියා සිටියේ දුම්රිය දෙපාර්තුමේන්තුව ලාභ ලබන ආයතනයක් බවට පත් කල යුතු බවත්, දුම්රිය සේවකයින්ගේ වැටුප්, අතිකාල දිමනා සහ මෙහෙයුම් කටයුතු සදහා අවශ්‍ය මුදල් දෙපාර්තුමේන්තුව විසින් ම උපයා ගත යුතු බවයි.",
       "URL": "https://www.hirunews.lk/312169/උඩරට-දුම්රිය-මාර්ගයේ-ධාවන-කටයුතු-අනිද්දා-සිට-යලි-ආරම්භ-කෙරේ-දුම්රිය-දෙපාර්තුමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=957"
}