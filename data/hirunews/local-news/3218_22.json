{
       "Source": "hirunews",
       "Timestamp": "Saturday, 03 August 2019 - 12:06",
       "Headline": "නීති විරෝධී විදේශීය දුම්වැටි තොගයක් සමඟ පුද්ගලයෙකු අත්අඩංගුවට",
       "News Content": "විදේශීය දුම්වැටි තොගයක් ඩුබායි හි සිට නීතිවිරෝධී ලෙස මෙරටට රැගෙන ආ ශ්‍රී ලාංකිකයෙකු කටුනායක ගුවන්තොටපුලේදී අද අලූයම අත්අඩංගුවට ගෙන තිබෙනවා.\nගාල්ල - ඉමදූව ප්‍රදේශයේ පදිංචි 33 හැවිරිදි ව්‍යාපාරිකයෙකු වන ඔහු රැගෙන ආ ගමන් මල්ලේ අසුරා තිබී මෙම දුම්වැටි සොයා ගත් බවයි ගුවන්තොටුපල රේගුව සඳහන් කළේ.\nරුපියල් ලක්ෂ හයහමාරක් පමණ වටිනා දුම්වැටි තොගයක් එහිදී සොයා ගෙන තිබෙනවා.\nඅත්අඩංගුවට ගත් පුද්ගලයාට රුපියල් 50,000ක දඩයක් පනවා ඇති අතර, දුම්වැටි තොගය රාජසන්තක කළ බවයි රේගුව වැඩිදුරටත් සඳහන් කළේ.",
       "URL": "https://www.hirunews.lk/221453/නීති-විරෝධී-විදේශීය-දුම්වැටි-තොගයක්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3218"
}