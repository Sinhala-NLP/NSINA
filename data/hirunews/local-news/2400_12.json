{
       "Source": "hirunews",
       "Timestamp": "Friday, 09 October 2020 - 14:00",
       "Headline": "නිවෙස්වල ගොඩ ගැසී ඇති විද්‍යුත් අපද්‍රව්‍ය ළඟම පිහිටි තැපැල් කාර්යාලයට භාරදෙන්න - පරිසර අමාත්‍යාංශයෙන් ඉල්ලීමක්",
       "News Content": "භාවිතයෙන් ඉවත් කර ඇති නිවෙස්වල එක්රැස් වී තිබෙන විද්‍යුත් අපද්‍රව්‍ය ළඟම ඇති තැපැල් කාර්යාලයට භාරදෙන ලෙස පරිසර අමාත්‍යාංශය ඉල්ලීමක් කරනවා.\nමෙම විද්‍යුත් අපද්‍රව්‍ය මගින් සිදුවන පරිසර දූෂණය පිළිබඳව සලකා බලා තැපැල් දෙපාර්තමේන්තුව මගින් ඒවා එක්රැස් කිරීම පසුගිය 02 වැනිදා සිට ආරම්භ කෙරුණා.\nඑය හෙට දිනයෙන් අවසන් වීමට නියමිතව ඇති බැවින් තවදුරටත් නිවෙස්වල පවතින අදාළ විද්‍යුත් අපද්‍රව්‍ය ළඟම ඇති තැපැල් කාර්යාල වෙත භාරදෙන ලෙසයි විෂය භාර අමාත්‍ය මහින්ද අමරවීර ප්‍රකාශ කළේ.\nඅද පෙරවරුවේ අඟුණුකොලපැලැස්ස ප්‍රදේශයේ පැවති අපද්‍රව්‍ය එක්රැස් කිරීමේ වැඩසටහනකට එක්වෙමින් අමාත්‍යවරයා සඳහන් කළේ ඉලෙක්ට්‍රොනික අපද්‍රව්‍යවල අඩංගු බැර ලෝහවර්ග හේතුවෙන් දැවැන්ත පරිසර හානියක් සිදුවන බවයි.",
       "URL": "https://www.hirunews.lk/252157/නිවෙස්වල-ගොඩ-ගැසී-ඇති-විද්‍යුත්-අපද්‍රව්‍ය-ළඟම-පිහිටි-තැපැල්-කාර්යාලයට-භාරදෙන්න-පරිසර-අමාත්‍යාංශයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2400"
}