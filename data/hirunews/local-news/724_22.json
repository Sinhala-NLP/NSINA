{
       "Source": "hirunews",
       "Timestamp": "Friday, 18 November 2022 - 19:05",
       "Headline": "ජලජ මිනිසුන් මධ්‍යසාර, සංගීතය සහ පාපන්දු තහනම් කරයි",
       "News Content": "කොලොම්බියාවේ ඇමසන් වනාන්තර කලාපයේ ජීවත්වන ටිකුණා හෙවත් ජලජ මිනිසුන් ලෙස හදුන්වන ආදිවාසී ගෝත්‍රික ජනතාව සති තුනක කාලයකට මධ්‍යසාර, පාපන්දු සහ සංගීතය තහනම් කිරීමට කටයුතු කර තිබෙනවා.\nඒ එම ආදිවාසි ජනතාව අතර ඉහළ යන තරුණ සියදිවි නසාගැනීම් පාලනය සදහායි.\nශාන්තිකර්ම සිදු කරන පුද්ගලයන්ගේ මග පෙන්වීම මත ඔවුන් මෙම තහනම පනවා ඇති අතර නූතන බටහිර ආභාසයන් සිය ආදිවාසි තරුණ කණ්ඩායම් අතර ව්‍යාප්ත වීම හමුවේ ඇති වී තිබෙන යක්ෂ බලපෑම් මෙම සියදිවි නසා ගැනීම්වලට හා එකිනෙකා අතර ගැටුම්වලට හේතුවී ඇති බවට ඔවුන් විශ්වාස කරනවා.\nඒ අනුව අදාළ ගෝත්‍රිකයන්ගේ මුතුන් මිත්තන් සතුව තිබූ වටිනාකම් වත්මන් තරුණ පරම්පරාව වෙතින් ගිලිහීමට බලපා ඇති යක්ෂ ආත්මයන් කාලයකට ඔවුන්ගෙන් ඈත් කර තැබීමටයි ශාන්තිකර්මවල නිරත පුද්ගලයන් ගෝත්‍රික නායකයන්ට උපදෙස් ලබා දී ඇත්තේ.",
       "URL": "https://www.hirunews.lk/320734/ජලජ-මිනිසුන්-මධ්‍යසාර-සංගීතය-සහ-පාපන්දු-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=724"
}