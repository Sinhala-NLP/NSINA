{
       "Source": "hirunews",
       "Timestamp": "Tuesday, 16 April 2019 - 11:42",
       "Headline": "ත්‍රිකුණාමලය නාවික හමුදා කඳවුර අසල පුද්ගල ඝාතනයක්",
       "News Content": "ත්‍රිකුණාමලය නාවික හමුදා කඳවුර අසල දී පුද්ගලයෙකුට තියුණු ආයුධයකින් පහරදී ඝාතනයකර තිබෙනවා.\nඅද (16) පෙරවරුවේ මෙම ඝාතනය සිදුව ඇති අතර මියගොස් ඇත්තේ 21 හැවිරිදි තරුණයෙක්.\nමෙම ඝාතනය සිදුවන අවස්ථාවේ දී මියගිය තරුණයා යතුරුපැදියක් පදවාගෙන යන අතරතුර පසුපස සිටි තරුණයා එකවරම මියගිය තරුණයාගේ ගෙළ කපා තිබෙනවා.\nපසුව ඔහු යතුරුපැදියෙන් වැටී, එම ස්ථානයෙන් මිදී පලා යමින් සිටියදී අසල තිබූ නාවික හමුදා කඳවුර ආසන්නයේ ඇද වැටී මියගොස් ඇති බවයි වාර්තාවන්නේ.\nආදර සම්බන්ධතාවක් මුල් කරගනිමින් මෙම ඝාතනය සිදුව ඇති බවයි අප වාර්තාකරු ප්‍රකාශ කළේ.\nසිද්ධිය සම්බන්ධයෙන් එක් සැකකරුවෙක් අත්අඩංගුවට ගෙන තිබෙනවා.\nමියගිය පුද්ගලයාගේ දේහය ත්‍රිකුණාමලය රෝහලේ තැන්පත්කර ඇති බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/214555/ත්‍රිකුණාමලය-නාවික-හමුදා-කඳවුර-අසල-පුද්ගල-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=3401"
}