{
       "Source": "hirunews",
       "Timestamp": "Friday, 26 August 2022 - 9:20",
       "Headline": "මැයි 9 වැනි දා සහ ඉන් පසු නො සන්සුන්කාරි සිද්ධීන්වලට තවත් 7ක් අත්අඩංගුවට",
       "News Content": "මැයි මස 9 වනදා සහ ඉන් පසු ඇති වු නොසන්සුන්කාරි සිද්ධින්වලට සම්බන්ධ තවත් සැකකරුවන් 7 දෙනෙක් අත්අඩංගුවට ගෙන තිබෙනවා.\nඉන් සැකකරුවන් සිව් දෙනෙකු අත්අඩංගුවට ගෙන ඇත්තේ, පසුගිය මැයි මස 10 වනදා උමංදාව බෞද්ධ විශ්ව ගම්මානයට පහරදීමේ සිද්ධියට අදාළව යි.\nඔවුන් නිකවැරටිය - මඩහපොල ප්‍රදේශයේ පදිංචිකරුවන්.\nඑමෙන්ම, හිටපු අමා්‍යවරුන් වන රෝහිත අබේගුණවර්ධන, ජොන්ස්ටන් ප්‍රනාන්දු සහ අරුන්දික ප්‍රනාන්දුගේ නිවසේවලට පහර දී අලාභ හානි සිදුකිරීමේ සිද්ධීන්වලට සම්බන්ධ තවත් සැකකරුවන් දෙදෙනෙකු ද අත්අඩංගුවට ගෙන තිබෙනවා.\nඑම සැකකරුවන් රත්මලාන සහ දංකොටුව ප්‍රදේශවල පදිංචිකරුවන්.\nමේ අතර, ගාලුමුවදොර විරෝධතාවයට පැමිණි පුද්ගලයින් ප්‍රවාහනය කළ බස් රථ 5කට අලාභ හානි කර ගිනි තැබීමේ සිද්ධියකට අදාළව තවත් සැකකරුවෙකු අත්අඩංගුවට ගත් බව පොලිස් මාධ්‍ය කොට්ඨාශය සඳහන් කළා.",
       "URL": "https://www.hirunews.lk/313757/මැයි-9-වැනි-දා-සහ-ඉන්-පසු-නො-සන්සුන්කාරි-සිද්ධීන්වලට-තවත්-7ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=913"
}