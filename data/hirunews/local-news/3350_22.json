{
       "Source": "hirunews",
       "Timestamp": "Wednesday, 15 May 2019 - 18:51",
       "Headline": "නව අගවිනිසුරු වැඩ අරඹයි",
       "News Content": "නව අගවිනිසුරු ජයන්ත ජයසූරිය අද ශ්‍රේෂ්ඨාධිකරණයේදී සිය ධුරයේ වැඩකටයුතු ආරම්භ කළා.\nඒ වෙනුවෙන් පැවති උත්සවයේදී ඔහු කියා සිටියේ ජනතා විශ්වාසය ලබාගැනීමට නම් නීතීඥ වෘත්තියට සම්බන්ධ සියලූ පාර්ශවයන් සැමවිටම අපක්ෂපාතී ලෙස කටයුතු කළ යුතු බවයි.\nරටේ ජනතාව නීති පද්ධතිය පිළිබඳව තබා ඇති විශ්වාසය ආරක්ෂා කළ යුතු බවද ඔහු මෙහිදී කියා සිටියා.\nනීතියේ ආධිපත්‍යයේ උසස්ම ස්ථානය ලෙස සැළකෙන ශ්‍රේෂ්ඨාධිකරණය නිවැරදිව නීතිය ක්‍රියාත්මක කළ යුතු බවයි නව අගවිනිසුරුවරයා මෙම උත්සවයේදී සඳහන් කළේ.\nඑසේම එවැනි ආයතනයක ගෞරවය ආරක්ෂා කිරීම නීතීඥ වෘත්තියට සම්බන්ධ සියල්ලන්ගේම වගකීම බවද ඔහු මෙහිදී වැඩිදුරටත් ප්‍රකාශ කළා.",
       "URL": "https://www.hirunews.lk/216445/නව-අගවිනිසුරු-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=3350"
}