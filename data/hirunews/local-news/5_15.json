{
       "Source": "hirunews",
       "Timestamp": "Tuesday, 26 September 2023 - 22:22",
       "Headline": "දිය නෑමට ගිය තරුණයෙක් දිය පාරට ගසාගෙන ගොස් ජීවිතක්ෂයට පත්වෙයි",
       "News Content": "දොළ මාර්ගයක දිය නෑමට ගිය තරුණයෙකු ජීවිතක්ෂයට පත්ව තිබෙනවා.\nබුලත්සිංහල හල්වතුර ප්‍රදේශයේ දොළ මාර්ගයක දිය නෑමට ගිය අවස්ථාවේදී ඔහු මෙම අනතුරට මුහුණ දී තිබෙනවා.\nමෙසේ ජීවිතක්ෂයට පත්ව ඇත්තේ හොරණ, කදන්හේන , කබල්ලෑගොඩ ප්‍රදේශයේ පදිංචිව සිටි 22 හැව්රිදි තරුණයකු බවයි වාර්තා වෙන්නේ.\nතරුණයා තවත් පිරිසක් සමඟ දොළ මාර්ගයේ දිය නාමින් සිටි අවස්ථාවේදී එක් වරම දොළේ ජලය වැඩි වී මොහු ගසාගෙන ගොස් ඇති බව සඳහන්.\nපසුව සොයාබැලීමේදී මෘතදේහය ඇල මාර්ගයේ නිල්වල නමින් හදුන්වන ප්‍රදේශයේ තිබී සොයාගෙන ඇති බවත් මෘතදේහය පශ්චාත් මරණ පරීක්ෂණය සදහා ඉංගිරිය මූලික රෝහල් යොමු කර ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/349492/දිය-නෑමට-ගිය-තරුණයෙක්-දිය-පාරට-ගසාගෙන-ගොස්-ජීවිතක්ෂයට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5"
}