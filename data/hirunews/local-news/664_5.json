{
       "Source": "hirunews",
       "Timestamp": "Friday, 16 December 2022 - 7:37",
       "Headline": "සපුගස්කන්ද පිරිපහදුව වැඩ යළි ඇරඹෙයි",
       "News Content": "ආනයනික බොරතෙල් නොමැතිවීම හේතුවෙන් මාස හතරක කාලයක් වසා දමා තිබූ සපුගස්කන්ද තෙල් පිරිපහදුවේ නිෂ්පාදන කටයුතු අද (16) සිට යළි ආරම්භ කෙරෙනවා.\nමර්බර්න් නමැති ආනයනික බොරතෙල් මෙටි්‍රක් ටොන් 90,000ක් රැගත් නෞකාවක් කොළඹ වරායට පසුගිය දා සේන්දු වූ අතර ඒවා සපුගස්කන්ද පිරිපහදු සංකීර්ණය වෙත ගොඩ බෑමේ කටයුතු සිදු කෙරුණු බව යි ඛනිජ තෙල් නීතිගත සංස්ථාව ප්‍රකාශ කළේ.\nඑමෙන්ම, තවත් මෙටි්‍රක් ටොන් 90,000ක බොරතෙල් තොගයක් ආනයනය කිරීමට අවශ්‍ය ප්‍රසම්පාදන කටයුතු දැනටමත් අවසන් කර තිබෙනවා.\nඒ අනුව, යළිත් සපුගස්කන්ද තෙල් පිරිපහදුව පූර්ණ ධාරිතාවයෙන් යුතු ව පිරිපහදු නිෂ්පාදන ක්‍රියාවලිය සිදු කරන බවයි ලංකා ඛනිජ තෙල් නීතිගත සංස්ථාව ප්‍රකාශ කළේ.\nඑමඟින් ඩීසල් මෙටි්‍රක් ටොන් 1,600ක් ද පෙට්‍රල් මෙටි්‍රක් ටොන් 550ක් ද භූමිතෙල් හා ගුවන් යානා ඉන්ධන මෙටි්‍රක් ටොන් 950ක් ද දිනකට වෙළඳපොලට නිකුත් කිරීමේ හැකියාව පවතින බව ද එම සංස්ථාව කියා සිටියා.",
       "URL": "https://www.hirunews.lk/322782/සපුගස්කන්ද-පිරිපහදුව-වැඩ-යළි-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=664"
}