{
       "Source": "hirunews",
       "Timestamp": "Friday, 12 May 2023 - 7:39",
       "Headline": "රාගල සතොසේ හිටපු සහකාර කළමනාකරු අත්අඩංගුවට",
       "News Content": "පදියපැලැල්ල ප්‍රදේශයේ දී ලංකා සතොසට අයත් රාගල අලෙවිසැලේ භාණ්ඩ තොග වංචා කිරීමක් සම්බන්ධයෙන් සැකකරුවෙකු ඊයේ(11) දහවල් අත්අඩංගුවට ගෙන තිබෙනවා.\nඅපරාධ පරීක්ෂණ දෙපාර්තමේන්තුවේ නිලධාරීන් විසින් සිදුකරනු ලැබූ විමර්ශනකට අදාලවයි මෙම සැකකරුව අත්අඩංගුවට ගෙන තිබෙන්නේ.\nමොහු විසින් වංචා කර ඇති භාණ්ඩවල වටිනාකම රුපියල් එක්කෝටි පනස් එක් ලක්ෂ 13,012 ක් වන බවයි පොලිසිය පවසන්නේ.\nමෙලෙස අත්අඩංගුවට ගත් සැකකරු වයස අවුරුදු 47ක් වන පදියපැලැල්ල ප්‍රදේශයේ පදිංචි ඉහත අලෙවිසැලේ සහකාර කළමණාකරුවෙකු ලෙස සේවය කල අයෙක්.\nසැකකරු අද දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/334935/රාගල-සතොසේ-හිටපු-සහකාර-කළමනාකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=350"
}