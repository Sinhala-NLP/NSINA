{
       "Source": "hirunews",
       "Timestamp": "Monday, 15 November 2021 - 15:39",
       "Headline": "අලව්ව පන්ගොල්ල ප්‍රදේශයේ පිපිරීමක් (වීඩියෝ)",
       "News Content": "අලව්ව පන්ගොල්ල ප්‍රදේශයේදී අද උදෑසන නිවසක පිපිරීමක් සිදුව තිබෙනවා.\nඅදාළ පිපිරීම පන්ගොල්ල ප්‍රදේශයේ පිහිටි දෙමහල් නිවසක සිදුව ඇති බවට තොරතුරු වාර්තා වනවා.\nපිපිරීම හේතුවෙන් කාන්තාවන් දෙදෙනෙක් තුවාල ලබා අලව්ව ප්‍රාදේශීය රෝහලට ඇතුළත් කර ඇති බව අප වාර්තාකරු සඳහන් කළා.\nපිපිරීමත් සමඟ අදාළ නිවසට බරපතළ හානි සිදුව තිබෙනවා.\nමෙම පිපිරීමට හේතුව මෙතෙක් අනාවරණ වී නොමැති අතර නිවසේ හිමිකරු මීට පෙර ගල්වලක් පවත්වාගෙන ගොස් ඇති බවට තොරතුරු අනාවරණය වී තිබෙනවා.\nබෝයවලාන පොලිසිය පිපිරීම සම්බන්ධයෙන් වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/288079/අලව්ව-පන්ගොල්ල-ප්‍රදේශයේ-පිපිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1560"
}