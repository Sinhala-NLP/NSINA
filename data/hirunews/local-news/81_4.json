{
       "Source": "hirunews",
       "Timestamp": "Tuesday, 22 August 2023 - 15:28",
       "Headline": "ගාල්ල බන්ධනාගාරය සති දෙකක තහනම් කලාපයක් කරයි",
       "News Content": "ගාල්ල බන්ධනාගාර රැඳවියන් අතර මේ දිනවල ව්‍යාප්ත වෙමින් පවතින මෙනින්ගොකොකස් බැක්ටීරියාව හේතුවෙන් බන්ධනාගාරයට නව රැඳවියන් ඇතුළත් කිරීම, රැඳවියන් උසාවි ගෙන්වීම සති 2ක් යන තෙක් තහනම් කර තිබෙනවා.\nඑමෙන්ම, රැඳවියන් මුණගැසීමට බන්ධනාගාරය තුළට පැමිණෙන අමුත්තන් ද සති 2ක් යන තෙක් සීමා කර ඇති බව ගාල්ල බන්ධනාගාර සෞඛ්‍ය සේවා අධ්‍යක්ෂක දන්වා සිටිනවා.\nබන්ධනාගාර සෞඛ්‍ය සේවා අධ්‍යක්ෂවරයා වැඩිදුරටත් සඳහන් කළේ මෙම බැක්ටීරියා තත්ත්වය පැතිර යාම මේ වන විට පාලනය කර ඇති බවයි.\nඒ සඳහා අවශ්‍ය ඖෂධ ඊයේ දිනයේදී ගාල්ල බන්ධනාගාරයේ රැඳවියන්ට සහ නිලධාරීන්ට ලබා දීම ආරම්භ කළ බව ද ඔහු කියා සිටියා.",
       "URL": "https://www.hirunews.lk/345714/ගාල්ල-බන්ධනාගාරය-සති-දෙකක-තහනම්-කලාපයක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=81"
}