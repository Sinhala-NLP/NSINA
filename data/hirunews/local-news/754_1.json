{
       "Source": "hirunews",
       "Timestamp": "Sunday, 06 November 2022 - 7:54",
       "Headline": "සීනි බදු වංචාව පිළිබඳ වාර්තාව ලබන සතියේ (වීඩියෝ)",
       "News Content": "2020 වසරේ දී සිදු වූ ආන්දෝලනාත්මක සීනි බදු වංචාව සම්බන්ධයෙන් දේශීය ආදායම් බදු දෙපාර්තමේන්තුව සකස් කළ වාර්තාව ලබන සතියේ තමන් වෙත ලැබෙන බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nවිගණකාධිපතිවරයා විසින් සකස් කළ වාර්තාව පාදක කර ගනිමින් මෙම වාර්තාව සකස් කෙරෙන අතර, තමන් වෙත ලැබුණු පසුව එය පාර්ලිමේන්තුවට ඉදිරිපත් කරන බවයි රාජ්‍ය අමාත්‍යවරයා කියා සිටියේ.\nඔහු මේ බව කියා සිටියේ රුවන්වැල්ල ප්‍රදේශයේ ආදර්ශ පලතුරු උද්‍යානයක් නැරඹීමේ අවස්ථාවට එක්වෙමින්.",
       "URL": "https://www.hirunews.lk/319738/සීනි-බදු-වංචාව-පිළිබඳ-වාර්තාව-ලබන-සතියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=754"
}