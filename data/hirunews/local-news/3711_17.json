{
       "Source": "hirunews",
       "Timestamp": "Sunday, 07 October 2018 - 13:43",
       "Headline": "ආර්ථික අර්බුදයට විසඳුම භාරකාර ආණ්ඩුවක් නොවේ - බන්දුල ගුණවර්ධන",
       "News Content": "පවතින ආර්ථික අර්බුදයට විසඳුම භාරකාර ආණ්ඩුවක් නොවන බව ඒකාබද්ධ විපක්ෂය පවසනවා.\nඑහි පාර්ලිමේන්තු මන්ත්‍රී බන්දුල ගුණවර්ධන කොළඹ අද පැවති මාධ්‍ය හමුවකට එක්වෙමින් සඳහන් කළේ, එය සිදුකළ හැකිවන්නේ් පූර්ණ ජනතා විශ්වාසයකින් ගොඩනැගෙන ආණ්ඩුවක් මගින් පමණක් බවයි.\nමෙහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී බන්දුල ගුණවර්ධන කියා සිටියේ එක් වසරක් තුළ වැඩිම විදේශ ණය ප්‍රමාණයක් ලබාගෙන ඇත්තේ වත්මන් ආණ්ඩුව බවයි.\nමේ අතර ලබන බදාදා පාර්ලිමේන්තුවට ගෙන ඒමට නියමිත, හිටපු එල්.ටී.ටී.ඊ. සාමාජිකයින්ට වන්දි ගෙවන හානි පූර්ණ පනතක් සම්බන්ධයෙන්ද මෙම ප්‍රවෘත්ති සාකච්ඡාවේදී අදහස් පලවුණා.",
       "URL": "https://www.hirunews.lk/201578/ආර්ථික-අර්බුදයට-විසඳුම-භාරකාර-ආණ්ඩුවක්-නොවේ-බන්දුල-ගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=3711"
}