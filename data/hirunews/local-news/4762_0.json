{
       "Source": "hirunews",
       "Timestamp": "Friday, 09 December 2016 - 11:57",
       "Headline": "5 ශිෂ්‍යත්වයේ කඩඉම් ලකුණු නිකුත් වෙයි",
       "News Content": "මේ වසරේ පැවති 5 ශ්‍රේණිය ශිෂ්‍යත්ව විභාගයේ කඩයිම් ලකුණු අධ්‍යාපන අමාත්‍යාංශය මගින් අද (09) ප්‍රකාශයට පත් කළා.\nඒ අනුව, වැඩිම ලකුණු සංඛ්‍යාවක් එනම්, කඩයිම් ලකුණු 184 ක් අවශ්‍ය වන්නේ කොළඹ - රාජකීය විද්‍යාලයට සහ විශාකා විද්‍යාලයට ඇතුළත් වීමටයි.\nමහනුවර ධර්මරාජ විද්‍යාලයට සහ මහාමායා බාලිකා විද්‍යාලයට ලකුණු 181 ක් අවශ්‍ය වන අතර, කොළඹ ආනන්ද විද්‍යාලයට සහ කුරුණෑගල - මලියදේව පිරිමි විද්‍යාලයට ඇතුළත් වීම සදහා අවශ්‍ය කඩයිම් ලකුණු සංඛ්‍යාව 180 ක්.\nගාල්ල - රිච්මන්ඞ් විද්‍යාලය, කොළඹ - දේවිබාලිකා විද්‍යාලය සහ කුරුණෑගල - මලියදේව බාලිකා විද්‍යාල සදහා කඩයිම් ලකුණු 179ක් අවශ්‍ය වන අතර, කොළඹ - නාලන්දා සහ මහනුවර - කිංග්ස්වුඩ් විද්‍යාල සදහා ලකුණු 178 ක කඩයිම් ලකුණු සංඛ්‍යාවක් ප්‍රකාශයට පත්වී තිබෙනවා.\nගාල්ල - සවුත්ලන්ඩ්  බාලිකා විද්‍යාලයට ඇතුළත් වීමට අවශ්‍ය කඩයිම් ලකුණු සංඛ්‍යාව 177 ක්.",
       "URL": "https://www.hirunews.lk/149298/5-ශිෂ්‍යත්වයේ-කඩඉම්-ලකුණු-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4762"
}