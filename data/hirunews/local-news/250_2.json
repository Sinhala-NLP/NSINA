{
       "Source": "hirunews",
       "Timestamp": "Wednesday, 21 June 2023 - 11:01",
       "Headline": "දූෂණ විරෝධී පනත් කෙටුම්පත පිළිබඳ විවාදය ඇරඹේ",
       "News Content": "දූෂණ විරෝධී පනත් කෙටුම්පත පිළිබඳ පාර්ලිමේන්තු විවාදය මේ වනවිට ආරම්භ වී තිබෙනවා.\nකෙසේ වෙතත්, අදාළ පනත් කෙටුම්පත සභානායක අමාත්‍ය සුසිල් ප්‍රේමජයන්ත පාර්ලිමේන්තුවට ඉදිරිපත් කිරීමේදී සංශෝධන සඳහා අමතර දිනයක් විපක්ෂය විසින් ඉල්ලා සිටි අතර, ඊට ආණ්ඩු පක්ෂයේ එකඟත්වය පළ කළා.\nඒ අනුව කතානායකවරයා සභාවට දැනුම් දුන්නේ ඉදිරි පක්ෂ නායක රැස්වීමේදී ඒ සම්බන්ධයෙන් තීරණයක් ගන්නා බවයි.\nමෙම පනත් කෙටුම්පතට අමතරව අපරාධ වින්දිතයන් සහ සාක්ෂිකරුවන් හට සහය දීමේ සහ ආරක්ෂා කිරීමේ පනත් කෙටුම්පත, සිවිල් නඩු විධාන සංග්‍රහය සංශෝධන පනත් කෙටුම්පත ද අද පාර්ලිමේන්තුවේදී විවාදයට ලක්වනවා.",
       "URL": "https://www.hirunews.lk/338592/දූෂණ-විරෝධී-පනත්-කෙටුම්පත-පිළිබඳ-විවාදය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=250"
}