{
       "Source": "hirunews",
       "Timestamp": "Saturday, 08 August 2020 - 13:46",
       "Headline": "පුතුන් දෙදෙනා සසුනට පූජා කළ දඹුල්ලේ අම්මා (වීඩියෝ)",
       "News Content": "උපතින්ම උරුම කරගත් දරිද්‍රතාවය නිසා තම දරු දෙදෙනා සසුනට පුජා කළ මවක් පිලිබඳව අපට කණ්ඩලම ප්‍රදේශයෙන් වාර්තා වුණා\nමේ කණ්ඩලම ප්‍රදේශයේ ජීවත්වන වයි.එම් දිස්නා කුමාරි මාතාව.\nතම ඇස් දෙකවන් තම පුතුන් දෙදෙනා සසුන් ගත කරන්නට ඇයට සිදුවන්නේ පවුලේ ඇති නිමක් නොවන අඟහිඟකම් හේතුවෙන්.\nවයස අවුරුදු 7 දී සසුනට පුජා කළ දරුවන් දෙදෙනා දැන් කුරුණැගල සහ දඹුල්ල ප්‍රදේශන්හි විහාරස්ථානවල වැඩ වාසය කරනවා.\nවිරාමයක් ලද විගස තම මව බැහැදකින්නට මේ ස්වාමීන් වහන්සේ දෙනම අමතක කරන්නේ නැහැ.\nකුඩා කාලයේ සිටම විඳි දුෂ්කරතා විවාහයෙන් පසුව යම්තාක් දුරට හෝ අඩුවේයැයි බලාපොරොත්තු වුවද අවසානයේ එයද ඇයට උරුම කළේ දුක්බර ශෝකාන්තයක්ම පමණයි.\nඅවසානයේ තම පුතුන් දෙදෙනා සසුනට පුජා කරන්නට කටයුතු කළ මේ මව, දහසකුත් බාධක මැද තම දියණිය රැක බලා ගන්නට කටයුතු කරන්නේ ඉඳහිට ලැබෙන කුලී රස්සාවෙන්.",
       "URL": "https://www.hirunews.lk/247364/පුතුන්-දෙදෙනා-සසුනට-පූජා-කළ-දඹුල්ලේ-අම්මා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2532"
}