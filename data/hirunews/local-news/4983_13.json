{
       "Source": "hirunews",
       "Timestamp": "Friday, 01 July 2016 - 12:23",
       "Headline": "හෝමාගම අවන්හලට පැන පහරදුන් උප සභාපති අත්අඩංගුවට",
       "News Content": "හෝමාගම - ගොඩගම ප්‍රදේශයේ අවන්හලකට කඩා වැදී පුද්ගලයෙකුට පහරදී බරපතල තුවාල සිදුකිරීමේ සිද්ධිය සම්බන්ධයෙන් චෝදනා එල්ලවූ හෝමාගම ප්‍රාදේශීය සභාවේ හිටපු උප සභාපති ඉන්දික කෝරලගේ අද (01) අත්අඩංගුවට ගෙන තිබෙනවා.\nපෙරේදා රාත්‍රියේ අදාළ පහරදීමෙන් ව්‍යාපාරිකයෙකු වන වජිර අසේල කළුබෝවිල නැමැත්තා බරපතල තුවාල ලබා හෝමාගම රෝහලට ඇතුළත් කෙරුණා.\nපසුව වැඩිදුර ප්‍රතිකාර සඳහා ඔහු ජාතික රෝහලට මාරු කර යවා තිබෙනවා.\nසිද්ධිය සම්බන්ධයෙන් මේ වනවිට හිටපු උප සභාපතිවරයා ඇතුළු පුද්ගලයින් 06 දෙනෙකු අත්අඩංගුවට ගෙන ඇති බවයි පොලිසිය සඳහන් කළේ.\nඔවුන් අද හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/136934/හෝමාගම-අවන්හලට-පැන-පහරදුන්-උප-සභාපති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4983"
}