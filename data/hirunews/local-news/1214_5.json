{
       "Source": "hirunews",
       "Timestamp": "Saturday, 23 April 2022 - 13:20",
       "Headline": "ඉන්දුනීසියාව පාම් ඔයිල් අපනයනය තහනම් කරයි",
       "News Content": "දේශීය වෙළඳපොලේ අවශ්‍යතාවන් සපුරාලීම සඳහා ලබන සතියේ පාම් ඔයිල් අපනයනය තහනම් කිරීමට ඉන්දුනීසියාව තීරණය කර ඇති බව එරට ජනාධිපති ජෝකෝ විඩෝඩෝ පවසනවා.\nලොව විශාලතම පාම් ඔයිල් නිෂ්පාදකයා වන ඉන්දුනීසියාවේ, දේශීය වශයෙන් පාම් ඔයිල් හිඟයක් මතුවීම ඊට හේතුවයි.\nරුසියානු ආක්‍රමණය හේතුවෙන් යුක්රේනයේ එළවළු තෙල් අපනයනය අඩාල වීමද ඉන්දුනීසියානු පාම් ඔයිල් සඳහා ඉහළ ඉල්ලුමක් ලැබීමට හේතුවක්.\nමේ නිසා ඉන්දුනීසියානු අපනයනකරුවන් දේශීය වෙළඳපොලේ අවශ්‍යතා නොසළකා පාම් ඔයිල් අපනයනයට පෙළඹී සිටිනවා.\nමෙලෙස දේශීය වෙළඳපොලේ වගකීම් සපුරාලීමකින් තොරව අපනයනය සඳහා බලපත්‍ර නිකුත් කිරීමේදී ඉන්දුනීසියානු වෙළඳ අමාත්‍යාංශයේ දූෂණයක් සිදුව ඇති බවටද එරට නීතිපතිවරයා චෝදනා කළා.\nඒ සම්බන්ධයෙන් සිංගප්පූරු විල්මා ජාත්‍යන්තරයේ අනු සමාගමක් ඇතුලු එරට ප්‍රධාන පෙළේ පාම් ඔයිල් නිෂ්පාදන සමාගම් 3 ක නිලධාරීන් කිහිපදෙනෙකු අත්අඩංගුවට ගෙන ඇති බව සඳහන්.",
       "URL": "https://www.hirunews.lk/302611/ඉන්දුනීසියාව-පාම්-ඔයිල්-අපනයනය-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1214"
}