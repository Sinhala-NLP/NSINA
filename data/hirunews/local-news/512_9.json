{
       "Source": "hirunews",
       "Timestamp": "Sunday, 26 February 2023 - 11:02",
       "Headline": "ඉන්දියාව පැරදවූ ශාරීරික අභියෝගතා සහිත ශ්‍රී ලංකා කණ්ඩායම දිවයිනට",
       "News Content": "ශාරීරික අභියෝගතා සහිත ඉන්දීය ජාතික ක්‍රිකට් කණ්ඩායම සමඟ චෙන්නායි හි පැවති පන්දු වාර විස්ස තරගාවලිය ජයගත් ශ්‍රී ලංකා ශාරීරික අභියෝගතා කණ්ඩායම අද (26) අලුයම දිවයිනට පැමිණියා.\nඔවුන් පිළිගැනීම සඳහා ගුවන් තොටුපල වෙත පැමිණ සිටියේ හිටපු අමාත්‍ය සරත් වීරසේකර සහ ශ්‍රී ලංකා අභියෝගතා සහිත වූවන්ගේ ක්‍රිකට් කණ්ඩායමේ සභාපති ලක්ෂාන් ප්‍රනාන්දු ඇතුලු නිලධාරීන් පිරිසක්.\nමෙම තරගාවලිය ශ්‍රී ලංකා ශ්‍රී ලංකා ශාරීරික අභියෝගත සහිත කණ්ඩායම ජයගත්තේ තුනට බින්දුවක් ලෙසයි.\nමේ අතර මීළඟ ශාරීරික අභියෝගතා සහිත වූවන්ගේ ලෝක කුසලාන තරගාවලිය මෙරටදී පැවැත්වීමට යෝජනා වී ඇති බව ද සඳහන්.",
       "URL": "https://www.hirunews.lk/328354/ඉන්දියාව-පැරදවූ-ශාරීරික-අභියෝගතා-සහිත-ශ්‍රී-ලංකා-කණ්ඩායම-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=512"
}