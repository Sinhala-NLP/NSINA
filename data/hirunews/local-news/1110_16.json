{
       "Source": "hirunews",
       "Timestamp": "Wednesday, 08 June 2022 - 13:50",
       "Headline": "සල්ලි අතපත ගෑ ලොක්කෝ ගොඩක් අද කෝප් කමිටුව හමුවට",
       "News Content": "හිටපු ජනාධිපති ලේකම් ආචාර්ය පී. බී. ජයසුන්දර, හිටපු මහ බැංකු අධිපතිවරුන් වන අජිත් නිවාඩ් කබ්රාල්, මහාචාර්ය ඩබ්ලිව්. ඩී. ලක්ෂ්මන් ඇතුළු මුදල් අමාත්‍යාංශයේ ජ්‍යෙෂ්ඨ නිලතල හෙබවූ කිහිපදෙනෙකු අද (08) පාර්ලිමේන්තු මුදල් කාරක සභාවට කැඳවා තිබෙනවා.\nපාර්ලිමේන්තු මුදල් කාරක සභා සභාපති අනුර ප්‍රියදර්ශන යාපා පැවසුවේ, රටේ වත්මන් ආර්ථික අර්බුදයට බලපා ඇති හේතු පිළිබඳ මුදල් කාරක සභාව සිදු කරන විමර්ශනයට අදාළව මෙම කැඳවීම කර ඇති බවයි.\nඒ අනුව අද පස්වරු 2.00 ට මුදල් කාරක සභාව හමුවේ එම පිරිස පෙනී සිටීමට නියමිත බවයි අනුර ප්‍රියදර්ශන යාපා පැවසුවේ.\nමෙම පිරිසට අමතරව මුදල් අමාත්‍යාංයේ හිටපු ලේකම් එස් .ආර්. ආටිගල ඇතුළු පසුගිය කාලයේ මහ බැංකුවේ හා මුදල් අමාත්‍යංශයේ ජ්‍යෙෂ්ඨ නිලතල හෙබවූ පිරිසක් ද අද දිනයේ මුදල් කාරක සභාව හමුවේ පෙනී සිටීමට නියමිතයි.",
       "URL": "https://www.hirunews.lk/306571/සල්ලි-අතපත-ගෑ-ලොක්කෝ-ගොඩක්-අද-කෝප්-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=1110"
}