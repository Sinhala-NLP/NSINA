{
       "Source": "hirunews",
       "Timestamp": "Wednesday, 22 June 2022 - 7:09",
       "Headline": "අද පමණක් රැස් වෙන පාර්ලිමේන්තුව",
       "News Content": "මෙම සතියේ පාර්ලිමේන්තුව අද (22) දිනයේ පමණක් රැස්වීමට තීරණය කර තිබෙනවා.\nකථානායක මහින්ද යාපා අබේවර්ධනගේ ප්‍රධානත්වයෙන් ඊයේ (21) රැස් වූ පාර්ලිමේන්තු කටයුතු පිළිබද කාරක සභාවේ දී එම තීරණය ගත් බව පාර්ලිමේන්තු මහලේකම් ධම්මික දසනායක පැවසුවා.\nපවතින ඉන්ධන හිඟය හේතුවෙන් මෙම තීරණය ගෙන ඇති බව සඳහන්.\nපාර්ලිමේන්තුව මේ සතියේ ඊයේ දින සිට ලබන 24 වැනි දින දක්වා රැස්වීමට යි මීට පෙර පැවති පාර්ලිමේන්තු කටයුතු පිළිබඳ කාරක සභාවේ දී තීරණය වී තිබුණේ.\nමේ අතර, ව්‍යාපාරික ධම්මික පෙරේරා මහතා අද පාර්ලිමේන්තු මන්ත්‍රීවරයෙකු ලෙස දිවුරුම්දීමට නියමිත යි.\nහිටපු මුදල් අමාත්‍ය බැසිල් රාජපක්ෂගේ ඉල්ලා අස්වීමෙන් පසු හිස් වූ ශ්‍රී ලංකා පොදුජන පෙරමු‍ණු ජාතික ලැයිස්තු මන්ත්‍රී ධුරය සඳහා ඔහු අද පාර්ලිමේන්තුවේ දිවුරුම්දීමට නියමිත බව වාර්තා වනවා.",
       "URL": "https://www.hirunews.lk/307835/අද-පමණක්-රැස්-වෙන-පාර්ලිමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=1077"
}