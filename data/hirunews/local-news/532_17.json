{
       "Source": "hirunews",
       "Timestamp": "Thursday, 16 February 2023 - 12:53",
       "Headline": "ලබන මාසයේත් අයි.එම්.එෆ් ණය නැහැ- හින්දුස්ථාන් ටයිම්ස් පුවත්පත",
       "News Content": "ලබන මස පැවැත්වෙන ජාත්‍යන්තර මූල්‍ය අරමුදලේ විධායක කමිටු රැස්වීමේදී ද මෙරට හිමිවන ණය මුදල සඳහා අනුමැතිය නොලැබෙනු ඇතැයි ද හින්දුස්ථාන් ටයිම්ස් පුවත්පත ප්‍රකාශ කළා.\nජාත්‍යන්තර මූල්‍ය අරමුදලේ ණය තිරසරභාවය පිළිබඳ විශ්ලේෂණය පදනම් කර ගනිමින් පැරිස් සමාජය සහ ඉන්දියාව අදාළ මුදල ලබා ගැනීමට සහාය ලබා දී ඇති නමුත් චීනය ණය ප්‍රතිව්‍යූහගත කිරීම සහ අත්හිටුවීමේ කාලසීමාව සම්බන්ධයෙන් තවමත් වෙනත් අදහසක සිටින බවයි එම පුවත්පත පෙන්වා දෙන්නේ.\nඇතිවී තිබෙන අර්බුදයෙන් අත්මිදීම සඳහා මූල්‍ය අරමුදලේ ණය ලබා ගැනීමට ශ්‍රී ලංකාවට දීර්ඝ කාලයක් ගත කළ නොහැකි බව ද එහි සඳහන්.\nපසුගිය අවුරුදු සියයක කාලය තුල ශ්‍රී ලංකා දේශපාලනඥයින්ගේ ප්‍රියතම දේශපාලන නවාතැන චීනය බව පවසන “ද හින්දුස්ථාන් ටයිම්ස්” පුවත්පත, ත්‍රිකුණාමල වරාය සංවර්ධනය කිරීම සම්බන්ධයෙන් ඉන්දියාව ලබා දුන් යෝජනාවට තවමත් ශ්‍රී ලංකාව පිළිතුරක් ලබා දී නොමැති බව පෙන්වා දෙනවා.",
       "URL": "https://www.hirunews.lk/327537/ලබන-මාසයේත්-අයි-එම්-එෆ්-ණය-නැහැ-හින්දුස්ථාන්-ටයිම්ස්-පුවත්පත",
       "Category": "Local News",
       "Parent URL": "https://www.hirunews.lk/local-news.php?pageID=532"
}