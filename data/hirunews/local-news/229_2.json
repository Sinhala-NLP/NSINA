{
       "Source": "hirunews",
       "Timestamp": "Wednesday, 28 June 2023 - 20:35",
       "Headline": "පේරාදෙණිය රෝහලේ ඇසිඩ් ප්‍රහාරයක්- සිව් දෙනෙකුට තුවාල",
       "News Content": "පේරාදෙණිය ශික්ෂණ රෝහලේ සායනයක් අතරතුර පුද්ගලයෙකු විසින් එල්ල කරන ලද ඇසිඩ් ප්‍රහාරයකට ලක්වූ රෝගීන් 4 දෙනෙකු ප්‍රතිකාර සඳහා එම රෝහලටම ඇතුළත් කර තිබෙනවා.\nඉන් එක් අයෙකුගේ තත්ත්වය බරපතල බැවින් වැඩිදුර ප්‍රතිකාර සඳහා ඔහු මහනුවර ජාතික රෝහලට මාරුකරු යැවූ බවයි පොලිසිය ප්‍රකාශකර සිටියේ.\nඅද (28) පස්වරු 2.30ට පමණ ශික්ෂණ රෝහලේ දෙවන මහලේ පැවති වෛද්‍ය සායනයක් අතරතුරදී පුද්ගලයෙකු විසින් ප්‍රතිකාර ලබා ගැනීම සඳහා පැමිණි සිටි තවත් පුද්ගලයෙකුට ඇසිඩ් ප්‍රහාරය එල්ල කර තිබෙනවා.\nඑම අවස්ථාවේ දී ඒ අසල සිටි තවත් පුද්ගලයන් තිදෙනෙකුට ඇසිඩ් වැදී ඇති බවයි පොලිසිය සදහන් කළේ.\nපසුව ඇසිඩ් ප්‍රහාරය එල්ල කර පුද්ගලයා පොලිසිය අත්අඩංගුවට ගෙන ඇති අතර ඔහු ප්‍රකාශ කර ඇත්තේ තම බිරිද සමඟ සම්බන්ධතාවක් පැවැත්වීම නිසා අදාළ පුද්ගලයාට ඇසිඩ් ප්‍රහාරයක් එල්ල කර බවයි.",
       "URL": "https://www.hirunews.lk/339399/පේරාදෙණිය-රෝහලේ-ඇසිඩ්-ප්‍රහාරයක්-සිව්-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=229"
}