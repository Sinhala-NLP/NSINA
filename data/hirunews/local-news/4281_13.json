{
       "Source": "hirunews",
       "Timestamp": "Monday, 09 October 2017 - 11:44",
       "Headline": "අතවර කරන්න ගිය කරාටේ මාස්ටර් පොලිසියට",
       "News Content": "බද්දේගම ප්‍රදේශයේ කරාටේ පන්තියකට පැමිණි සිසුවියක් නිරුවත් කළ කරාටේ ගුරුවරයෙක් බව කියන පුද්ගලයෙකු අත්අඩංගුවට ගෙන තිබෙනවා.\nකරාටේ පුහුණුවට මෙම 12 හැවිරිදි සිසුවිය මෙම පන්තියට පැමිණ තිබෙනවා.\nපන්තිය නොපැවෙත්වෙන දිනක ද කරාටේ මාස්ටර් එම සිසුවියට පුහුණුව සඳහා පැමිණෙන ලෙස දැනුම් දී ඇතැයි සඳහන්.\nසිසුවිය පැමිණි පසු ඇයව නිරුවත් කර ලිංගික අතවර කිරීමට ගුරුවරයා උත්සහ ගෙන තිබෙනවා.\nමෙම සිද්ධිය ගැන කිසිවකුට හෝ පවසා තිබුණහොත් මරාදමන බවත් ඔහු පැවසු බව සිසුවිය පොලිසියට කළ පැමිණිල්ලේ සඳහන්.\nකරාටේ මාස්ටර්ගේ තර්ජනයට බිය වූ දැරිය සිද්ධිය කාටත් නොකියා සිය දින පොතේ සටහන් කොට තිබෙනවා.\nඑය දුටු මව දියණියගෙන් විමසා සියල්ල හෙළිකරගෙන ඇය සමග පොලිසියට ගොස් පැමිණිල්ලක් කර ඇති මවයි අප වාර්තාකරු කියා සිටියේ.\nසැකකරු නීතිඥයෙකු මගින් පොලිසියට භාර වුණා.",
       "URL": "https://www.hirunews.lk/172983/අතවර-කරන්න-ගිය-කරාටේ-මාස්ටර්-පොලිසියට",
       "Category": "Local News",
       "Parent URL": "https://www.hirunews.lk/local-news.php?pageID=4281"
}