{
       "Source": "hirunews",
       "Timestamp": "Thursday, 01 June 2023 - 6:57",
       "Headline": "කඩුවකින් පහර දී තරුණයකු ඝාතනය කරලා",
       "News Content": "පානදුර වෑකඩ ප්‍රදේශයේදී කඩුවකින් පහර දී බරපතළ තුවාල ලැබූ පුද්ගලයකු ඊයේ (31) මියගොස් තිබෙනවා.\nමෙලෙස මරණයට පත් වී ඇත්තේ 23 හැවිරිදි මෝදරවිල තට්ටු නිවාසවල පදිංචිකරුවෙක්.\nමෙම මරණය පිළිබඳ විමර්ශනය සිදු කරන පානදුර දකුණ පොලිසිය පවසන්නේ මෙම අපරාධය සිදු කිරීම සඳහා සැකකරු ත්‍රිරෝද රථයකින් පැමිණ, පහර දීමට උත්සාහ කළ අවස්ථාවේ මියගිය අය පෞද්ගලික ඇඟලුම් කම්හලක භූමියකට දිව ගොස් ඇති බවයි.\nඑහිදී ඔහු පසුපස දිව ගිය සැකකරු ඒ තුළට ඇතුළු වී කඩුවකින් පහර දී මෙම ඝාතනය සිදු කර තිබෙන බව පොලිසිය අනාවරණය කොට තිබෙනවා.\nසිද්ධිය සම්බන්ධයෙන් පානදුර මහේස්ත්‍රාත් අධිකරණයට කරුණු වාර්තා කර මහේස්ත්‍රාත් පරීක්ෂණය සිදු කර පශ්චාත් මරණ පරීක්ෂණය සිදු කිරීමට නියෝග කර ඇති බවයි පොලිසිය පවසන්නේ.\nසැකකරු මේ වන විට හඳුනාගෙන ඇති අතර ඔහු අත්අඩංගුවට ගැනීම සඳහා පානදුර දකුණ පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/336728/කඩුවකින්-පහර-දී-තරුණයකු-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=303"
}