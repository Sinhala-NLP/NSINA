{
       "Source": "hirunews",
       "Timestamp": "Wednesday, 16 November 2016 - 18:17",
       "Headline": "කැබිනට් මාධ්‍ය හමුවේදී බයිට්වීම ගැන සංවාද",
       "News Content": "ජනමාධ්‍ය මගින් එල්ල වු විවේචන හමුවේ ඉහළ නැංවු ජල ගාස්තුව ක්‍රියාත්මක නොකිරීමට තීරණය කල බව නගර සැළසුම් සහ ජල සම්පාදන අමාත්‍ය රවුෆ් හකිම් ප්‍රකාශ කළා.\nඔහු මේ බව කියා සිටියේ අද පැවති කැබිනට් තීරණ දැනුම් දීමේ මාධ්‍ය හමුවට එක්වෙමින්.\nමාර්ග නීති කඩ කිරීමේදී පැනවෙන අවම දඩ මුදල රුපියල් 2500ක් දක්වා ඉහල නැංවිමට කර ඇති යෝජනාව සම්බන්ධයෙන් මුදල් අමාත්‍යවරයා මාධ්‍ය වෙත එල්ල කරන චෝදනා පිළිබඳව මාධ්‍යවේදීන් එහිදි ප්‍රශ්න කර සිටියා.\nඑසේම 2019 වසර අවසන් වන විට සියලූ අධීවේගි මාර්ග ඉදිකිරිම් කටයුතු අවසන් කරන බව ලක්ෂමන් කිරිඇල්ල අමාත්‍යවරයා එහිදි කියා සිටියා.\nබැදුම්කර සිද්ධිය සම්බන්ධයෙන්ද එහිදි මාධ්‍යවේදින් අමාත්‍යවරයාගෙන් ප්‍රශ්න කළ අතර පිළිතුරු ලබාදෙමින් සිටි ඔහු දැන් බයිට් කරා මදිදැයි මාධ්‍යවේදීන්ගෙන් විමසා සිටීමද විශේෂත්වයක්.",
       "URL": "https://www.hirunews.lk/147688/කැබිනට්-මාධ්‍ය-හමුවේදී-බයිට්වීම-ගැන-සංවාද",
       "Category": "Local News",
       "Parent URL": "https://www.hirunews.lk/local-news.php?pageID=4793"
}