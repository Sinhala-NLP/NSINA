{
       "Source": "hirunews",
       "Timestamp": "Thursday, 15 September 2022 - 16:40",
       "Headline": "මියන්මාරයේ අශීන් ඥානිස්සර හිමිගෙන් ශ්‍රී ලංකාවට ඩොලර් 10,000ක පරිත්‍යාගයක්",
       "News Content": "ශ්‍රී ලංකාවේ ජනතාවට අවශ්‍ය අත්‍යවශ්‍ය ඖෂධ සහ ආහාර ද්‍රව්‍ය මිලදී ගැනීම සඳහා මියන්මාරයේ සිටගු සයදාව් හි උප සංඝරාජ ස්වාමීන්ද්‍රයන් වන අතිපූජ්‍ය ආචාර්ය අශීන් ඥානිස්සර හිමි ශ්‍රී ලංකා රජය වෙත ඩොලර් 10,000ක මුදලක් පරිත්‍යාග කර තිබෙනවා.\nඑය ආසන්න වශයෙන් ශ්‍රී ලංකා මුදලින් රුපියල් 3,679,200ක් පමණ වනවා.\nමෙම මූල්‍ය පරිත්‍යාගය සිටගු සයදාව් හි අතිපූජ්‍ය අචාර්ය අශීන් ඥානිස්සර හිමියන් විසින් යැංගොන් හි පිහිටි සිටගු ජාත්‍යන්තර බෞද්ධ ඇකඩමියේ දී මියන්මාරයේ ශ්‍රී ලංකා තානාපති ජනක බණ්ඩාර වෙත නිල වශයෙන් භාර දෙනු ලැබුවා.\nතානාපතිවරයා මියන්මාරයේ උප සංඝරාජ ස්වාමින්ද්‍රයන් බැහැදැකීමට පැමිණි අවස්ථාවේ දීයුඉ මෙම පරිත්‍යාගය සිදුකර ඇත්තේ.\nපරිත්‍යාගය භාරගත් තානාපති ජනක බණ්ඩාර, මෙවැනි දුෂ්කර අවස්ථාවක් හමුවේ ශ්‍රී ලංකාව වෙත ඩොලර් 10,000ක මුදලක් පරිත්‍යාගකරමින් දැක්වූ සහයෝගය වෙනුවෙන් මියන්මාරයේ අති පූජ්‍ය ආචාර්ය සංඝරාජ ස්වාමීන්ද්‍රයන් වෙත සිය අවංක ස්තුතිය හා කෘතවේදීත්වය පළ කළ බවයි විදේශ අමාත්‍යංශය කියාසිටියේ.",
       "URL": "https://www.hirunews.lk/315474/මියන්මාරයේ-අශීන්-ඥානිස්සර-හිමිගෙන්-ශ්‍රී-ලංකාවට-ඩොලර්-10000ක-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=866"
}