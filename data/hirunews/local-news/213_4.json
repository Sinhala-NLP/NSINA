{
       "Source": "hirunews",
       "Timestamp": "Tuesday, 04 July 2023 - 20:30",
       "Headline": "ස්කොට්ලන්තයට ළකුණු 31 ක තියුණු ජයක්",
       "News Content": "2023 එක්දින ලෝක කුසලානයට සුදුසුකම් ලබා ගැනීමේ තරගාවලියේ සුපිරි හය දෙනාගේ වටයේ ස්කොට්ලන්තය සහ සිම්බාබ්වේ කණ්ඩායම අතර අද\nසිම්බාබ්වේ දේශයේ බුලවායෝහිදී පැවති තීරණාත්මක තරගයෙන් ස්කොට්ලන්ත කණ්ඩායම ළකුණු 31කින් ජයග්‍රහණය කළා.\nමෙම තරගයේ කාසිය වාසිය දිනා ගත් සිම්බාබ්වේ නායකයා පළමුව පන්දුවට පහරදීමට ස්කොට්ලන්ත කණ්ඩායමට ආරාධනා කළා.\nඒ අනුව ස්කොට්ලන්ත කණ්ඩායම පන්දුවාර 50 අවසානයේ කඩුලු 08ක් දැවී ලකුණු 234 ක් රැස්කළා.\nස්කොට්ලන්ත කණ්ඩායම වෙනුවෙන් මැතිව් ක්‍රොස් ලකුණු 38ක් සහ මයිකල් ලීස්ක් ලකුණු 48ක් ලබා ගත්තා, ෂෝන් විලියම්ස් ලකුණු 41කට කඩුලු 3ක් බිඳ දැමුවා.\nපිළිතුරු ඉනිම ආරම්භ කළ සිම්බාබ්වේ කණ්ඩායමට නොසිතු ඉරණමකට මුහුණ දෙන්න සිදු වුණේ මුල් කඩුලු 5 ලකුණු 91ක් තුළ බිඳ දමන්නට ස්කොට්ලන්ත\nපන්දු බල ඇණියට හැකිවීමත් සමගයි.\nසිම්බාබ්වේ කණ්ඩායමේ වැඩිම ළකුණු වු 83 ක් ක් රයන් බර්ලි ලබාගත් අතර වෙස්ලි ළකුණු 40 ක් තම කණ්ඩායම වෙනුවෙන් ලබා ගත්තා. පන්දු යැවීමේදී ක්‍රිස් සෝල් ළකුණු 33 ට කඩුළු 03 ක් ද බ්‍රැන්ඩන් මැක්මුලන් ළකුණු 31 ට කඩුළු 02 ක් ද බිදහෙළුවා.\nපන්දු වාර 41 යි පන්දු 1 දී සියළු දෙනාම දැවී සිම්බාබ්වේ කණ්ඩායම ළකුණු 203 ට සීමා කිරීමට ස්කොට්ලන්ත ක්‍රීඩකයින් සමත් උනා.",
       "URL": "https://www.hirunews.lk/340028/ස්කොට්ලන්තයට-ළකුණු-31-ක-තියුණු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=213"
}