{
       "Source": "hirunews",
       "Timestamp": "Thursday, 14 July 2022 - 15:13",
       "Headline": "ජනපති මැදුරේදී ගංජා සමග පුද්ගලයෙකු අත්අඩංගුවට",
       "News Content": "විරෝධතාකරුවන් විසින් අත්පත් කරගෙන තිබූ ජනාධිපති මන්දිරය තුලදී ගංජා සහිත කුඩා පාර්සලයක් සමග සැකකරුවෙකු අත්අඩංගුවට ගෙන තිබෙනවා.\nඑහි සේවයේ නිරත පොලිස් විශේෂ කාර්ය බලකාය විසිනුයි සැකකරු අත්අඩංගුවට ගෙන ඇත්තේ.\nඔවුන් අද උදෑසන කාලයේ රාජකාරියේ නිරතව සිටියදී ජනපති මන්දිරයේ පිහිණුම් තටාකය අසල සැක කටයුතු ලෙස හැසිරුණු පුද්ගලයෙකු පරීක්ෂා කර තිබෙනවා.\nඑම සැකකරු සන්තකයේ තිබී ගංජා සහිත කුඩා පාර්සලයක් යොසායෙගන ඇති අතර එම පුද්ගලයා වැඩිදුර විමර්ශන සඳහා කොටුව පොලිසියට ඉදිරිපත් කෙරුණා.\nසැකකරු මීරිගම ප්‍රදේශයේ පදිංචි 24 හැවිරිදි අයෙක් බවයි පොලිසිය සඳහන් කළේ.\nඔහු අද කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/309969/ජනපති-මැදුරේදී-ගංජා-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1022"
}