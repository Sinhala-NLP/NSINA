{
       "Source": "hirunews",
       "Timestamp": "Monday, 05 October 2020 - 8:12",
       "Headline": "ට්‍රම්ප් ආධාරකරුවන් පුදුමයට පත් කරයි",
       "News Content": "කොරෝනා වෛරසය ආසාදනය වී රෝහල් ගතකළ ඇමරිකානු ජනාධිපති ඩොනල්ඞ් ට්‍රම්ප් රෝහලෙන් පිටතට පැමිණ තම ආධාරකරුවන් පුදුමයට පත් කරමින් ඔවුන්ට ආචාර කර තිබෙනවා.\nමුඛ ආවරණයක් පැළඳ රෝහලේ සිට පිටතට පැමිණී ඔහු තම මෝටර් රථයට නැගී ආධාරකරුවන්ට ආචාරය පළ කළ බවයි විදෙස් වාර්තා සඳහන් කළේ.\nමේ අතර ලොව පුරා කොරෝනා ආසාදිත සංඛ්‍යාව තුන්කෝටි පනස් තුන්ලක්ෂ 88,157 දක්වා ඉහළ ගොස් තිබෙනවා.\nඑමෙන්ම මරණ සංඛ්‍යාව දැක්වෙන්නේ දස ලක්ෂ 41,537 ක් ලෙසයි.\nගතවූ පැය විසි හතරේ වැඩිම ආසාදිතයන් සහ මරණ සංඛ්‍යාවක් තවදුරටත් ඉන්දියාවෙන් වාර්තාවනවා.",
       "URL": "https://www.hirunews.lk/251830/ට්‍රම්ප්-ආධාරකරුවන්-පුදුමයට-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2410"
}