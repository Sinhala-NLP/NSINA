{
       "Source": "hirunews",
       "Timestamp": "Thursday, 13 October 2022 - 7:36",
       "Headline": "මුහුදුබඩ මාර්ගයේ දුම්රිය කාලසටහනේ සංශෝධනය කල් දමයි",
       "News Content": "අද (13) සිට මුහුදුබඩ මාර්ගයේ දුම්රිය කාලසටහනේ සිදුකිරීමට ගිය සංශෝධනය කල් දැමූ බව දුම්රිය දෙපාර්තමේන්තුව පවසනවා.\nඔවුන් සැලසුම් කර තිබුණේ එම මාර්ගයේ ධාවනය කෙරෙන ඇතැම් දුම්රිය නියමිත වේලාවට වඩා මිනිත්තු 10කට හෝ ඊට අඩු කාලයකට පෙර ධාවනය කරවීමටයි.\nකාර්යාල දුම්රිය සඳහා එය බොහෝ දුරට අදාළ වන බව ප්‍රකාශ කර තිබුණා.\nකෙසේ වෙතත්, ඒ පිළිබඳව මගී ජනතාව දැනුවත් කර තිබුණේ අදාළ දුම්රිය ස්ථාන මගින්. ඊයේ පස්වරුව වනතුරුම දුම්රිය පාලක මැදිරිය හෝ දුම්රිය තොරතුරු අංශ ඒ පිළිබඳව නිසිලෙස දැනුවත් නොවී තිබීමද විශේෂත්වයක්.\nකෙසේ වෙතත්, හිරු ප්‍රවෘත්ති අංශය ඇමතූ මගී ජනතාව ප්‍රකාශ කළේ ඊයේ පස්වරුවේ අදාළ කාලසටහන් සංශෝධනය කල් දැමූ බව දුම්රිය ස්ථානවලින් නිවේදනය කළ බවයි.\nමේ අතර අලුත්වැඩියා කටයුත්තක් හේතුවෙන් පොල්ගහවෙල - අලව්ව දුම්රිය ස්ථාන අතර පිහිටි යහලේගන්මෝදර දුම්රිය හරස් මාර්ගය හෙට සහ අනිද්දා වසා දැමෙනු ඇති.",
       "URL": "https://www.hirunews.lk/317704/මුහුදුබඩ-මාර්ගයේ-දුම්රිය-කාලසටහනේ-සංශෝධනය-කල්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=808"
}