{
       "Source": "hirunews",
       "Timestamp": "Sunday, 09 August 2020 - 16:01",
       "Headline": "වෙහෙරගල ජලාශයේ මඩ වලක එරුණු ඇතින්නියක බේරා ගැනේ (ඡායාරූප සහ වීඩියෝ )",
       "News Content": "බුත්තල, වෙහෙරගල, ජලාශයේ මඩ වලක එරී සිටි ඇතින්නියක වනජීවි නිලධාරීන් විසින් නිරුපද්‍රිතව මුදාගැනීමට කටයුතු කර තිබෙනවා.\nවනජීවී නිලධාරීන්ට ලැබුණු තොරතුරක් මත ක්‍රියාත්මක කළ පැය කිහිපයක මෙහෙයුමකින් අනතුරුව ඇතින්න මුදා ගැනීමට හැකි වුණා.\nමෙලෙස අනතුරට ලක්ව ඇත්තේ වයස අවුරුදු 35ක් පමණ වන ඇතින්නක්.\nජලය පානය කිරීම සදහා අලිරංචුව සමගින් වෙහෙරගල ජලාශයට පැමිණ අවස්ථාවේදී මෙම සත්වයා මඩ වලක වැටී ඇතැයි සඳහන්.\nබේරා ගැනීමෙන් පසුව ගල්ගේ සහ දාහතේ කණුව වනජීවි කාර්යාල වල නිලධාරීන් එක්ව ඇතින්නට ප්‍රතිකාර කර  වනයට මුදා හැරීමට පියවර ගත්තා.",
       "URL": "https://www.hirunews.lk/247442/වෙහෙරගල-ජලාශයේ-මඩ-වලක-එරුණු-ඇතින්නියක-බේරා-ගැනේ-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2530"
}