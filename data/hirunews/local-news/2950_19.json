{
       "Source": "hirunews",
       "Timestamp": "Thursday, 16 January 2020 - 19:38",
       "Headline": "රෝග වාහකයෙකු විය හැකි තවත් මදුරුවෙක් සොයා ගැනේ",
       "News Content": "රෝග වාහකයෙකු විය හැකි බවට සැක කෙරෙන නව මදුරු විශේෂයක් මෙරටින් වාර්තා වී ඇති බව වෛද්‍ය පර්යේෂණ ආයතනය පවසනවා.\nකියුලෙක්ස් ගණයට අයත් මෙම නව මදුරු විශේෂය මීරිගම සෞඛ්‍ය වෛද්‍ය නිලධාරි කොට්ඨාශයට අයත් අඹේපුස්ස ප්‍රදේශයෙන් පළමු වරට සොයා ගත් බවයි වෛද්‍ය පර්යේෂණ ආයතනයේ කීට විද්‍යා අංශයේ ප්‍රධානී විශේෂඥ වෛද්‍ය සාගරිකා සමරසිංහ හිරු ප්‍රවෘත්ති අංශයට සඳහන් කළේ.\nඑසේම, නව මදුරු විශේෂය ගැන වේවැල්දෙණිය ප්‍රදේශයෙන් ද තොරතුරු වාර්තා වී තිබෙනවා.\nමෙම මදුරුවන් ජැපනීස් එස්සෙපපලයිට්ස් හෙවත් මොලේ උණ බෝ කරන මදුරු විශේෂයට බොහෝ සමානකමක් දක්වන බවටයි දැනට සිදුකරන ලද පරීක්ෂණවලින් අනාවරණ වී ඇත්තේ.\nඒ අනුව, ශ්‍රී ලංකාවෙන් වාර්තා වන මදුරු විශේෂ සංඛ්‍යාව 154 දක්වා ඉහළ ගොස් තිබෙනවා.",
       "URL": "https://www.hirunews.lk/232388/රෝග-වාහකයෙකු-විය-හැකි-තවත්-මදුරුවෙක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2950"
}