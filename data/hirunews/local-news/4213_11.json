{
       "Source": "hirunews",
       "Timestamp": "Friday, 17 November 2017 - 19:08",
       "Headline": "ඇලෝසියස්ට මන්ත්‍රීවරුන් දුන් ඇමතුම් නිසා,මැතිසබය උණුසුම් - අල්ලස් කොමිසමටත් පැමිණිලි",
       "News Content": "පර්පෙචුවල් ටෙ‍්‍රෂරීස් සමාගමේ හිමිකරු අර්ජුන් ඇලෝසියස් සමඟ දුරකතන සබඳතා පැවැත් වූ කෝප් කමිටු සාමාජිකයන් පස් දෙනාගේ වත්කම් සහ ඔවුන්ගේ සමීපතමයින්ගේ වත්කම් පරීක්ෂා කරන ලෙස ඉල්ලමින් ඒකාබද්ධ විපක්ෂය අද අල්ලස් කොමිසමට පැමිණිලි 05 ක් සිදුකළා.\nඒ, පාර්ලිමේන්තු මන්ත්‍රී ශෙහාන් සේමසිංහ ඇතුළු මන්ත්‍රීවරුන් පස් දෙනෙකු විසින්.\nමේ අතර, බැඳුම්කර කොමිසමේ පරීක්ෂණ සම්බන්ධයෙන් පාර්ලිමේන්තුවේදී අදත් ප්‍රශ්න කෙරුණු අතර, එහිදී අදහස් පළ කළ පාර්ලිමේන්තු මන්ත්‍රී සී.බී. රත්නායක, සභානායක අමාත්‍ය ලක්ෂ්මන් කිරිඇල්ල, පාර්ලිමේන්තු මන්ත්‍රී හෙක්ටර් අප්පුහාමි, අමාත්‍යවරුන් වන ලක්ෂ්මන් සෙනෙවිරත්න, දයාසිරි ජයසේකර සහ කෝප් කමිටුවේ සභාපති, පාර්ලිමේන්තු මන්ත්‍රී සුනිල් හඳුන්නෙත්ති අතර උණුසුම් තත්ත්වයක් ඇති වුණා.\nඅල්ලස් කොමිසමට පැමිණිලි කිරීමට පෙර කොළඹ දී එක්වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් මාධ්‍ය හමුවක් ද පැවැත්වුවා.",
       "URL": "https://www.hirunews.lk/176293/ඇලෝසියස්ට-මන්ත්‍රීවරුන්-දුන්-ඇමතුම්-නිසාමැතිසබය-උණුසුම්-අල්ලස්-කොමිසමටත්-පැමිණිලි",
       "Category": "Local News",
       "Parent URL": "https://www.hirunews.lk/local-news.php?pageID=4213"
}