{
       "Source": "hirunews",
       "Timestamp": "Sunday, 07 February 2021 - 19:44",
       "Headline": "තවත් මිනිස් ජීවිත දෙකක් බිලිගත් වන අලි ගැටලුව",
       "News Content": "වන අලි ගැටලු නිසා දුෂ්කර ගම්මානවල ජනතාව මුහුණදෙන ගැටලු විවිධාකාර වී තිබෙනවා.\nගලෙන්බිඳුනුවැව - අලුත්ගම ගම්මානයේ 65 හැවිරිදි සිව්දරු පියෙකු ඊයේ (06) පස්වරුවේ වන අලි ප්‍රහාරයකට ලක්ව ජීවිතක්ෂයට පත්වුණා.\nමේ අතර, කහටගස්දිගිලිය - මුකිරියාව ප්‍රදේශයේ හේනක පැල් රකිමින් සිටි 48 හැවිරිදි පුද්ගලයෙකු ද වන අලියෙකුගේ පහරදීමකින් ඊයේ (06) ජිවිතක්ෂයට පත්වුණා.\nමේ අතර, ගඩොල් කර්මාන්තයෙන් ජිවත් වන පොළොන්නරුව - බැඳිවැව  - මහඔය ගම්මානයේ පවුල් 350 ක් පමණ මේ වනවිට ගැටලු රැසකට මුහුණ පා ඇත්තේ ගම්මානය වටා අලි වැටක් ඉදිකිරීම හේතුවෙන්.\nපරාක්‍රම සමුද්‍රය ආසන්නයේ මෙම ගම්මානය පිහිටා ඇති අතර අලිවැට නිසා ඔවුන්ට මැටි ලබා ගැනීමේ දුෂ්කරතා මතුවීම මෙම තත්ත්වයට හේතුවයි.\nමේ අතර, වැලි ජාවාරම්කරුවෙකු පසුපස හඹා යමින් සිටි වන සංරක්ෂණ නිලධාරියෙකු වන අලියෙකුගේ පහරදීමකින් තුවාල ලැබූ පුවතක් ද කරුවලගස්වැව - වන්නියාගම ප්‍රදේශයෙන් වාර්තා වුණා.",
       "URL": "https://www.hirunews.lk/261925/තවත්-මිනිස්-ජීවිත-දෙකක්-බිලිගත්-වන-අලි-ගැටලුව",
       "Category": "Local News",
       "Parent URL": "https://www.hirunews.lk/local-news.php?pageID=2162"
}