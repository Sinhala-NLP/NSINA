{
       "Source": "hirunews",
       "Timestamp": "Tuesday, 06 June 2017 - 19:21",
       "Headline": "ආපදාවට ලක්වූ යටිතල පහසුකම්වලට අදාළ වියදම් ඇස්තමේන්තු කඩිනමින් ලබාදෙන ලෙස ජනපතිගෙන් උපදෙස්",
       "News Content": "ආපදාවෙන් විපතට පත්වූ හම්බන්තොට දිස්ත්‍රික්කයේ ජනතාව වෙනුවෙන් ක්‍රියාත්මක වැඩසටහන් පිළිබඳව ජනාධිපති මෛත්‍රීපාල සිරිසේන අද නිලධාරීන්ගෙන් කරුණු විමසුවා.\nඒ, හම්බන්තාට දිස්ත්‍රික් ලේකම් කාර්යාලයේ පැවති විශේෂ සාකච්ඡාවකදියි.\nඅදාළ කටයුතු කඩිනම් සහ විධිමත් අයුරින් සිදුකරන ලෙසයි ජනාධිපතිවරයා එහිදී ප්‍රකාශ කළේ.\nඑසේම හානි වූ මාර්ග, පාලම් සහ බෝක්කු අලූත්වැඩියා කිරීමට අදාළ වියදම් ඇස්තමේන්තුව කඩිනමින් ලබාදෙන ලෙස උපදෙස් දුන් ජනාධිපති මෛත්‍රීපාල සිරිසේන අනවසර ඉදිකිරීම් ඉවත් කිරීමේ අවශ්‍යතාවද මෙහිදී පැහැදිළි කළා.\nමේ අතර පොළොන්නරුවේ ඉදිකිරිමට නියමිත වකුගඩු රෝහල ගොඩනැගීම පිළිබද අවබෝධතා ගිවිසුමටද ජනාධිපති කාර්යාලයේදී අද අත්සන් තැබුනේ ජනාධිපති මෛත්‍රිපාල සිරිසේන ඉදිරියේයි.\nසෞඛ්‍ය, පෝෂණ හා දේශිය වෛද්‍ය අමාත්‍යංශයේ අතිරේක ලේකම් ජනක චන්ද්‍ර ගුප්තා සහ චීන තනාපති කාර්යාලයේ ආර්ථික සහ වාණිජ උපදේශක යැංග් සුයු-ආන් ඊට අත්සන් කළා.\nමෙය ජාතික මට්ටමේ රෝහලක් ලෙස ඉදිකෙරෙන අතර ඒ සදහා රුපියල් බිලියන 12 ක් වැය වනවා.",
       "URL": "https://www.hirunews.lk/162983/ආපදාවට-ලක්වූ-යටිතල-පහසුකම්වලට-අදාළ-වියදම්-ඇස්තමේන්තු-කඩිනමින්-ලබාදෙන-ලෙස-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4481"
}