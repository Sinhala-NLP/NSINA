{
       "Source": "hirunews",
       "Timestamp": "Saturday, 25 March 2017 - 8:27",
       "Headline": "සරත් වීරසේකරගෙන් ඇමති අමරවීරට පිළිතුරු",
       "News Content": "ලක් රජය රට තුළ සිදුකරන ප්‍රකාශ ජිනිවා මානව හිමිකම් කොමිසමේදී ක්‍රියාත්මක නොවන බව හිටපු පාර්ලිමේන්තු මන්ත්‍රී රියර් අද්මිරාල් සරත් වීරසේකර ප්‍රකාශ කළා.\nඔහු මේ බව කියා සිටියේ පසුගිය දා මානව හිමිකම් කොමිසමේ රැස්වීමකදී ඔහු සිදුකළා යැයි කියන ප්‍රකාශයක් සම්බන්ධයෙන් අමාත්‍ය මහින්ද අමරවීර කළ ප්‍රකාශයකට අදාළව කරුණු දක්වමින්.\nශ්‍රී ලංකාවේ මානව හිමිකම් පිළිබද සොයා බැලීම සඳහා විශේෂ නියෝජිතයෙකු පත් කරන ලෙසට ජිනිවා හිදී රියර් අද්මිරාල් සරත් වීරසේකර ඉල්ලීමක් කර ඇති බවත් ඒ පිළිබදව  කණගාටුව පළ කරන බවත් අමාත්‍ය මහින්ද අමරවීර පසුගිය දා ප්‍රකාශ කළා.\nමේ අතර, ශ්‍රී ලංකාව සම්බන්ධයෙන් ඉදිරිපත් කර ඇති මානව හිමිකම් යෝජනාවලිය සඳහා තවත් වසර දෙකක කාලයක් ලබාදීමට ගත් තීරණය වෙනුවෙන් සම අනුග්‍රාහකත්වය දැක්වූ සියලූ රටවල් වෙත ස්තූතිය පළ කරන බව නිවේදනයක් නිකුත් කරමින් රජය ප්‍රකාශ කළා.\nඑසේම දෙමළ ජාතික සන්ධානය ද නිවේදනයක් නිකුත් කරමින් අදාළ පාර්ශව වෙත ඊට ස්තූතිය පළ කර සිටියා.",
       "URL": "https://www.hirunews.lk/157667/සරත්-වීරසේකරගෙන්-ඇමති-අමරවීරට-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=4597"
}