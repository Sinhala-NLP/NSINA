{
       "Source": "hirunews",
       "Timestamp": "Thursday, 20 July 2023 - 9:34",
       "Headline": "මැයි 9 සිද්ධියට තවත් සැකකරුවකු අත්අඩංගුවට",
       "News Content": "පසුගිය වසරේ මැයි 9 වන දා නිට්ටඹුව නගරයේදී සුඛෝපභෝගී ජීප් රථයක් ගිනි තබා විනාශ කිරීමේ සිද්ධියට සම්බන්ධ ප්‍රධාන සැකකරුවකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ නිට්ටඹුව - රන්පොකුණුගම ප්‍රදේශයේදී ඊයේ (19) සැකකරු අත්අඩංගුවට ගත් බවයි.\nමෙලෙස අත්අඩංගුවට ගත් සැකකරු 40 හැවිරිදි බණ්ඩාරගම ප්‍රදේශයේ පදිිංචිකරුවෙක් වන අතර, ඔහු රන්පොකුණුගම ප්‍රදේශයේ තාවකාලිකව පදිංචි වී සිටිනවා.\nසැකකරු කොළඹ ප්‍රදේශයේ රාජ්‍ය බැංකුවක තාක්ෂණවේදියෙකු ලෙස රැකියාවේ නිරතවන්නෙකු බවයි අනාවරණය වී ඇත්තේ.",
       "URL": "https://www.hirunews.lk/341865/මැයි-9-සිද්ධියට-තවත්-සැකකරුවකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=168"
}