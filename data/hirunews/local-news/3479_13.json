{
       "Source": "hirunews",
       "Timestamp": "Thursday, 28 February 2019 - 8:46",
       "Headline": "හෙරොයින් ජාවාරමේ නිරත වූ කාන්තාවක් ඇතුළු තිදෙනෙකු අල්ලයි",
       "News Content": "ග්‍රෑන්ඩ්පාස් සහ මාළිගාවත්ත ප්‍රදේශවලදී හෙරොයින් ජාවාරමේ නිරතවූ තුන්දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ හෙරොයින් ග්‍රෑම් 25 යි මිලිග්‍රෑම් 740ක් සමඟ සැකකරුවන් දෙදෙනෙකු ග්‍රෑන්ඩ්පාස් ප්‍රදේශයේදී සංවිධානාත්මක අපරාධ කොට්ඨාශයේ නිලධාරීන් ඊයේ (27) රාත්‍රියේ අත්අඩංගුවට ගෙන ඇති බවයි.\nඔවුන්ගෙන් සිදුකළ ප්‍රශ්න කිරීම්වලදී මෙම ජාවාරමට සම්බන්ධ තවත් කාන්තාවක් මාළිගාවත්ත ප්‍රදේශයේදී අත්අඩංගුවට ගෙන තිබුණා.\nඇය සතුව තිබූ හෙරොයින් ග්‍රෑම් 50 යි මිලිග්‍රෑම් 340 ක් සහ රුපියල් දෙලක්ෂ හතළිස් දහසක මුදලක්ද සොයාගනු ලැබුවා.",
       "URL": "https://www.hirunews.lk/211377/හෙරොයින්-ජාවාරමේ-නිරත-වූ-කාන්තාවක්-ඇතුළු-තිදෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3479"
}