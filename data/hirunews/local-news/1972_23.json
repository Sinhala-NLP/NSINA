{
       "Source": "hirunews",
       "Timestamp": "Thursday, 06 May 2021 - 7:49",
       "Headline": "විපක්ෂ නායකවරයා, එක්සත් ජාතීන්ගේ නේවාසික නියෝජිත සමඟ සාකච්ඡාවක්",
       "News Content": "එක්සත් ජාතීන්ගේ සංවිධානයේ නේවාසික නියෝජිත හානා සිංගර් සහ විපක්ෂ නායක සජිත් ප්‍රේමදාස අතර හමුවක් ඊයේ සිදුවුණා.\nඒ, විපක්ෂ නායක කාර්යාලයේදියි.\nඑහිදී මෙරට පැතිර යන කොරෝනා වෛරසය සම්බන්ධයෙන් විශේෂ අවධානයක් යොමු කෙරුණු අතර, ඒ හරහා මතු වී ඇති අභියෝග පිළිබදව ද කතාබහට ලක්වූ බවයි විපක්ෂ නායක කාර්යාලය සඳහන් කළේ.\nඒ වෙනුවෙන් අවශ්‍ය සහය ලබාදෙන ලෙසටයි විපක්ෂ නායකවරයා එක්සත් ජාතීන්ගේ නේවාසික නියෝජිතවරියගෙන් ඉල්ලා ඇත්තේ.\nඒ සම්බන්ධයෙන් තමන්ගේ උපරිම මැදිහත්වීම සිදුකරන බවට ඇය සහතික වී තිබෙනවා.\nවිවිධාකාර දේශපාලන මති මතාන්තර හා පරස්පරතා පැවතිය ද කොරෝනා ව්‍යවසනය මැඩලීමට රජය ගෙන ඇති වැඩපිළිවෙලට සහය ලබාදෙන බවයි එහිදී විපක්ෂ නායකවරයා නියෝජිතවරිය සමග ප්‍රකාශ කර ඇත්තේ.\nඑමෙන්ම, සමගි ජන බලවේගය කොරෝනා ව්‍යවසනය තුළින් දේශපාලන නොකරන බවත්, විපක්ෂ නායකවරයා එහිදී අවධාරණය කළා.",
       "URL": "https://www.hirunews.lk/270572/විපක්ෂ-නායකවරයා-එක්සත්-ජාතීන්ගේ-නේවාසික-නියෝජිත-සමඟ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1972"
}