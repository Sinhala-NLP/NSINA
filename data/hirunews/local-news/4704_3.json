{
       "Source": "hirunews",
       "Timestamp": "Wednesday, 18 January 2017 - 15:58",
       "Headline": "ගාලු වරායට නුදුරින් නෞකාවකින් මුහුදට වැටුනු විදේශිකයෙකු ගැන පරීක්ෂණ",
       "News Content": "ගාල්ල වරායට නාවික සැතපුම් 10 ක් දුරින් නැංගුරම් ලා තිබූ නෞකාවකින් මුහුදට වැටී 48 හැවිරිදි ක්‍රොඒෂියා ජාතිකයෙකු මියයෑමේ සිද්ධියක් සම්බන්ධයෙන් පොලීසිය පරීක්ෂණ ආරම්භ කර තිබෙනවා.\nමෙම පුද්ගලයා සහ තවත් දෙදෙනෙකු ගාල්ල වරාය වෙත ඒමට වෙනත් යාත්‍රාවකට ගොඩවෙමින් සිටියදී ඊයේ රාත්‍රියේ මෙම අනතුර සිදුව ඇති බවයි පොලීසියට ලැබුණු පැමිණිල්ලේ සඳහන් වන්නේ.\nඅදාළ නෞකාව ඊජිප්තුවේ සිට සිංගප්පූරුව බලා යාත්‍රා කරමින් තිබූ නෞකාවක්.",
       "URL": "https://www.hirunews.lk/152349/ගාලු-වරායට-නුදුරින්-නෞකාවකින්-මුහුදට-වැටුනු-විදේශිකයෙකු-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4704"
}