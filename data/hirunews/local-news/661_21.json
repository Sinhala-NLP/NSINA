{
       "Source": "hirunews",
       "Timestamp": "Saturday, 17 December 2022 - 10:25",
       "Headline": "පාසලක ගංජා සුරුට්ටු බිව්ව මුරකරු ඇතුළු සිව්දෙනෙකු අත්අඩංගුවට",
       "News Content": "ගම්පොළ පොලිස් වසමේ පිහිටි ප්‍රධාන රජයේ පාසලක සූක්ෂ්ම අයුරින් ගංජා භාවිත කළ පුද්ගලයින් සිව්දෙනෙකු පොලිස් අත් අඩංගුවට ගෙන තිබෙනවා.\nගම්පොල පොලිසියට ලැබුණු බුද්ධි තොරතුරකට අනුවයි ඊයේ (16) රාත්‍රියේ දී මෙම වැටලීම සිදු කෙරුණේ.\nඑහිදී නීතිවිරෝධී අයුරින් ගංජා පාසලට ගෙනැවිත් ඇත්තේ එහි ආරක්ෂක කටයුතුවල නිරත මුරසේවකයා බවටයි පොලිස් විමර්ශනවල දී අනාවරණය වී ඇත්තේ.\nඅත් අඩංගුවට ගත් සෙසු සැකකරුවන් තිදෙනා ගම්වාසීන් ලෙසින් පාසලට ඇතුල් වී මුරකරු සමග හවුලේ ගංජා භාවිත කළ අය බවට හෙළි වී තිබෙනවා.\nසැකකරුවන් අද (17) ගම්පොළ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/322865/පාසලක-ගංජා-සුරුට්ටු-බිව්ව-මුරකරු-ඇතුළු-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=661"
}