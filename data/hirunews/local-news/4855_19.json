{
       "Source": "hirunews",
       "Timestamp": "Saturday, 01 October 2016 - 14:57",
       "Headline": "ශිෂ්‍ය නායකයෙකුට තියුණු ආයුධයකින් පහර දුන් සිසුවෙකු  අත්අඩංගුවට",
       "News Content": "කටුගස්තොට ප්‍රදේශයේ පාසලක ශිෂ්‍ය නායකයෙකුට තියුණු ආයුධයකින් පහර දී බරපතල තුවාල සිදුකළ එම විදුහලේම 10 වන වසරේ සිසුවෙකු අද අත්අඩංගුවට ගෙන තිබෙනවා.\nවිදුහලේ 11 වන වසරේ සිසුවෙකු වූ එම ශිෂ්‍ය නායකයාට ප්‍රහාරය එල්ල වී ඇත්තේ පසුගිය බදාදායි.\nක්‍රිකට් තරඟයක් සම්බන්ධයෙන් ඇති වූ බහින්බස්වීමක් දුරදිග යාමෙන් මෙම ප්‍රහාරය එල්ල වී ඇති බව සදහන්.\nරෝහල් ගත කළ එම ශිෂ්‍යයාගේ උරහිසේ තිබී අගල් දෙකක පමණ පිහි කැබැල්ලක් ඊයේ ශල්‍යකර්මයක් මගින් ඉවත් කර තිබෙනවා.\nඅත්අඩංගුවට ගත් සැකකාර සිසුවා අද දින මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/144238/ශිෂ්‍ය-නායකයෙකුට-තියුණු-ආයුධයකින්-පහර-දුන්-සිසුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4855"
}