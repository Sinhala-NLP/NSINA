{
       "Source": "hirunews",
       "Timestamp": "Wednesday, 23 March 2016 - 11:56",
       "Headline": "අද රෑ වෙන දේ දන්නවද?",
       "News Content": "චන්ද්‍ර ග්‍රහණයක් ලෙස හදුන්වන්නේ චන්ද්‍රයා හා සූර්යයා අතරට පෘථිවිය පැමිණ ඒක රේඛීය වීමෙන් පෘථිවියේ සෙවනැල්ල චන්ද්‍රයා මතට වැටීමෙන් ඇතිවන සංසිද්ධියයි.\nකොළඹ විශ්ව විද්‍යාලයේ භෞතික විද්‍යා අධ්‍යයන අංශයේ මහාචාර්ය චන්දන ජයරත්න පැවසුවේ අද (23) සිදුවන්නේ ඡායා චන්ද්‍රග්‍රහණයක් බවයි.\nඒ අනුව චන්ද්‍රයාගේ කොටසක් පමණක් වැසීයාම සිදු වන බව සඳහන්.\nපස්වරු 3යි 9ට ආරම්භ වන මෙම චන්ද්‍රග්‍රහණය ශ්‍රී ලංකා වාසීන්ට දැකබලා ගත හැකිවන්නේ පස්වරු 6යි 40ට පමණ බවද මහාචාර්ය චන්දන ජයරත්න වැඩිදුරටත් සඳහන් කළා.\nවසරේ දෙවන චන්ද්‍රග්‍රහණය  ලබන සැප්තැම්බර් මස 16 වනදා රාත්‍රියේදී සිදුවීමට නියමිතයි.",
       "URL": "https://www.hirunews.lk/129171/අද-රෑ-වෙන-දේ-දන්නවද",
       "Category": "Local News",
       "Parent URL": "https://www.hirunews.lk/local-news.php?pageID=5119"
}