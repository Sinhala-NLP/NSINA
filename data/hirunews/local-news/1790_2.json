{
       "Source": "hirunews",
       "Timestamp": "Wednesday, 28 July 2021 - 18:08",
       "Headline": "ශ්‍රී ලංකාවේ කොරෝනා ආසාදිතයන් ලක්ෂ 3 ඉක්මවයි (වීඩියෝ)",
       "News Content": "ශ්‍රී ලංකාවේ කොරෝනා වෛරස් ආසාදිතයන් ලක්ෂ 3 සීමාව ඉක්මවා ගොස් තිබෙනවා.\nඒ අද තවත් ආසාදිතයන් 1380ක් වාර්තාවීමත් සමගයි.\nමෙරට සමස්ත කොරෝනා වෛරස් ආසාදිතයන් සංඛ්‍යාව 301,272ක්.\nමේ අතර කොරෝනා වෛරසය ආසාදනය වී රෝහල්ගතව ප්‍රතිකාර ලබමින් සිටි තවත් 1499 දෙනෙකු සුවය ලබා රෝහල්වලින් පිටව ගොස් තිබෙනවා.\nඒ අනුව සුවය ලැබූ සමස්ත ආසාදිතයන් සංඛ්‍යාව දැක්වෙන්නේ 271,855ක් ලෙසටයි.\nමේ අතර, මෙරට අවුරුදු 30 ට වැඩි ජනගහනයෙන් 68.4% කට කොරෝනා එන්නතක එක් මාත්‍රාවක් හෝ ලබාදී ඇති බව සෞඛ්‍ය අමාත්‍යාංශය පවසනවා.\nඇස්ට්‍රාසෙනෙකා එන්නත් මාත්‍රා 728,460 ක් ලබන 31 වැනිදා පස්වරුවේ මෙරටට රැගෙන එන බව සෞඛ්‍ය ඇමතිනි පවිත්‍රා වන්නිආරච්චි සඳහන් කළා.\nඅදාළ එන්නත් තොගය ප්‍රදානයක් ලෙස හිමිවන්නේ ලෝක සෞඛ්‍ය සංවිධානයේ කොවැක්ස් පහසුකම යටතේයි.\nඇස්ට්‍රාසෙනෙකා එන්නතේ දෙවැනි මාත්‍රාව බලාපොරොත්තුවෙන් සිටින 490,000 කට පමණ අදාළ මාත්‍රාව ලබාදීම සඳහා මෙම එන්නත් භාවිත කරන බව සෞඛ්‍ය අමාත්‍යවරිය වැඩිදුරටත් සඳහන් කළා.\nඅද දිනයේත් කොරෝනා ආසාදිතයන් 1,499 දෙනෙකු සුවය ලබා රෝහල්වලින් පිටව ගොස් තිබෙනවා.\nඒ අනුව සුවය ලැබූ මුළු සංඛ්‍යාව දෙලක්ෂ 71,855 දෙනෙකු දක්වා ඉහළ ගොස් ඇති බවයි වසංගත රෝග විද්‍යා අංශය සඳහන් කළේ.\nමේ අතර, අගෝස්තු මාසයෙන් පසුව පෞද්ගලික බස් රථවල කොරෝනා එන්නත් ලැබූ පුද්ගලයින් පමණක් රැගෙන යාම කෙරෙහි අවධානය යොමුකර ඇති බවයි ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියේ.",
       "URL": "https://www.hirunews.lk/278252/ශ්‍රී-ලංකාවේ-කොරෝනා-ආසාදිතයන්-ලක්ෂ-3-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1790"
}