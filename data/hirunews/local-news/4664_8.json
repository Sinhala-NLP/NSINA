{
       "Source": "hirunews",
       "Timestamp": "Monday, 13 February 2017 - 8:16",
       "Headline": "විදුලිබල ඇමති ජනතා විරෝධය මත ව්‍යාපෘතියක් අත්හිටුවයි",
       "News Content": "ජනතා විරෝධය මැද කුරුණෑගල - මාවතගම - පිටියකන්දවත්ත ප්‍රදේශයේ යෝජිත ජෛව ස්කන්ධ සැකසුම් හා හුවමාරු මධ්‍යස්ථානය තාවකාලිකව නවතා දැමීමට විදුලිබල සහ පුනර්ජනනීය බලශක්ති අමාත්‍ය රංජිත් සියඹලාපිටිය තීරණය කළා.\nඊයේ පෙරවරුවේ මෙම මධ්‍යස්ථානයට මුල්ගල තැබීම සඳහා අමාත්‍ය රංජිත් සියඹලාපිටිය එම ස්ථානයට පැමිණි අවස්ථාවේදී ප්‍රදේශවාසීන් අදාළ ව්‍යාපෘතියට සිය විරෝධය පළ කළේ මෙමඟින් පරිසර හානියක් සිදුවන බව පවසමින්ග ඔවුන් තමන්ගේ විරෝධතාව ප්‍රකාශ කරමින් ලිපියක්ද අමාත්‍යවරයා වෙත භාරදී තිබෙනවා.\nපසුව අමාත්‍යවරයා උත්සව භූමියට පිවිස අදාළ ව්‍යාපෘතියේ  සමරු ඵලකය ද විවෘත කර ඇති අතර එම අවස්ථාව වනවිට එහි කිසිවෙකුත් නොසිටි බවයි ප්‍රදේශයේ හිරු වාර්තාකරු සඳහන් කළේ.\nකෙසේ වෙතත් අමාත්‍යවරයා එම ස්ථානයෙන් පිටතට ගොස් විරෝධතාවයේ නිරත ජනතාව සමඟ සාකච්ඡා කිරීමෙන් අනතුරුවයි මෙම මධ්‍යස්ථානයේ ඉදිකිරීමේ කටයුතු තාවකාලිකව නතර කරන බව ප්‍රකාශ කළේ.",
       "URL": "https://www.hirunews.lk/154334/විදුලිබල-ඇමති-ජනතා-විරෝධය-මත-ව්‍යාපෘතියක්-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4664"
}