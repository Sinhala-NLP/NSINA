{
       "Source": "hirunews",
       "Timestamp": "Monday, 24 October 2022 - 9:03",
       "Headline": "මාලදිවයිනේ ගංජා ජාවාරමේ යෙදුණු ලාංකිකයෙකුට ජීවිතාන්තය දක්වා සිරදඬුවම්",
       "News Content": "මාලදිවයිනේ ගංජා ජාවාරමේ නිරත වූ ශ්‍රී ලාංකිකයෙකුට එරට පොලිසිය විසින් ජීවිතාන්තය දක්වා සිර දඬුවම් නියම කර තිබෙනවා.\nවිදෙස් මාධ්‍ය වාර්තා කළේ, රණසිංහ තිස්ස හේවා නමැති පුද්ගලයෙකුට අපරාධ අධිකරණය ඊයේ (23) දිනයේ දී මෙම තීන්දුව ලබා දුන් බවයි.\nමාලදිවයින් පුවත් වෙබ් අඩවියක් වන 'ආවාස්' වාර්තා කර ඇත්තේ, ආණ්ඩුක්‍රම ව්‍යවස්ථාවේ 51(අ) ව්‍යවස්ථාවේ දක්වා ඇති පරිදි සාධාරණ සැකයෙන් ඔබ්බට ගංජා ප්‍රවාහනය කිරීමේ චෝදනාවට මෙම පුද්ගලයාව වැරදිකරු කරමින් අධිකරණ නියෝගය ක්‍රියාත්මක කර ඇති බවයි.\nඑමෙන්ම මෙම පුද්ගලයාට මත්ද්‍රව්‍ය පනත යටතේ ජීවිතාන්තය දක්වා සිරදඬුවම් සහ ලංකා මුදලින් රුපියල් 2,334,000ක් ද නියම වී තිබෙනවා.",
       "URL": "https://www.hirunews.lk/318670/මාලදිවයිනේ-ගංජා-ජාවාරමේ-යෙදුණු-ලාංකිකයෙකුට-ජීවිතාන්තය-දක්වා-සිරදඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=783"
}