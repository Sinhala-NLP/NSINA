{
       "Source": "hirunews",
       "Timestamp": "Sunday, 02 April 2023 - 15:08",
       "Headline": "කතරගම වෙඩි තැබීමකින් පුද්ගලයෙකුට තුවාලයි",
       "News Content": "කතරගම - පරණ වැඩිහිටිකන්ද මාර්ගයේ අද (02) දහවල් සිදුවූ වෙඩිතැබීමකින් පුද්ගලයෙකු තුවාල ලබා රෝහල්ගතකර තිබෙනවා.\nපොලිසිය සඳහන් කළේ යතුරු පැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදුකර පළාගොස් ඇති බවයි.\nවෙඩි තැබීමෙන් රෝහල්ගතකර ඇත්තේ 46 හැවිරිදි එම ප්‍රදේශයේම පදිංචි ප්‍රදීප් ලක්මාල් නොහොත් “උඩවත්තේ මංජු” නැමැත්තෙක්.\nමොහු කරාතේ ගුරුවරයෙකු වන අතර පසුපස හබාගොස් වෙඩි තැබීම සිදුකර ඇති බව සඳහන්. වෙඩි වැදීමෙන් ඔහුගේ පාදවලට හානි සිදුව තිබෙනවා.\nමේ අතර පොළොන්නරුව - ගල්ඔය ප්‍රදේශයේ විහාරස්ථානයක දහම් පාසලට පැමිණි 15 හැවිරිදි ශිෂ්‍යාවකට පුද්ගලයෙකු තියුණු ආයුධයකින් පහර දී තිබෙනවා.\nවිහාරස්ථානයේ බණ මඩුව තුළ දී අද (02) උදෑසන මෙම පහරදීම සිදුව ඇති අතර අදාළ ශිෂ්‍යාව ප්‍රතිකාර සඳහා ඇතුළත් කෙරුණේ කන්තලේ මූලික රෝහලටයි.\nතිස්හැවිරිදි සැකකරු අත්අඩංගුවට ගෙන ඇති අතර ඔහු ප්‍රකාශ කර ඇත්තේ තමන් සමඟ ප්‍රේම සබඳතාවක් පවත්වාගෙන යන ලෙසට කළ යෝජනාව අදාළ සිසුවිය ප්‍රතික්ෂේප කිරීම හේතුවෙන් පහරදීම සිදුකළ බවයි.",
       "URL": "https://www.hirunews.lk/331542/කතරගම-වෙඩි-තැබීමකින්-පුද්ගලයෙකුට-තුවාලයි",
       "Category": "Local News",
       "Parent URL": "https://www.hirunews.lk/local-news.php?pageID=438"
}