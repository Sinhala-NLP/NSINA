{
       "Source": "hirunews",
       "Timestamp": "Tuesday, 23 February 2021 - 8:07",
       "Headline": "සිටි බස් සේවාවට නව ප්‍රවාහන වේදිකා කිහිපයක් නුදුරේදීම",
       "News Content": "පාර්ක් ඇන්ඩ් රයිඩ් සිටි බස් සේවාව නුදුරේදීම හඳුනාගත් ප්‍රවාහන වේදිකා කිහිපයක් සඳහා ව්‍යාප්ත කිරීමට තීරණය කර තිබෙනවා.\nඒ අනුව නුදුරේදීම එම සේවාව පිලියන්දල ප්‍රධාන බස් නැවතුමේ සිට ක්‍රියාත්මක කිරීමට ඊයේ පැවති සාකච්ඡාවකදී තීරණය වූ බවයි ප්‍රවාහන අමාත්‍යංශය නිවේදනය කළේ.\nඒ සඳහා විධිමත් මගී ප්‍රවාහන කාල සටහනක් සැකසීමට සහ සිටි හෙවත් නාගරික බස් සේවාවේ දැනට පවතින දුර්වලතා මග හරවා ගෙන, එම සේවය තවදුරටත් කාර්යක්ෂමව ව්‍යාප්ත කිරීමට අවශ්‍ය පියවර ගන්නා ලෙසයි ප්‍රවාහන අමාත්‍ය ගාමිණි ලොකුගේ නිලධාරීන්ට උපදෙස් ලබා දී ඇත්තේ.",
       "URL": "https://www.hirunews.lk/263400/සිටි-බස්-සේවාවට-නව-ප්‍රවාහන-වේදිකා-කිහිපයක්-නුදුරේදීම",
       "Category": "Local News",
       "Parent URL": "https://www.hirunews.lk/local-news.php?pageID=2130"
}