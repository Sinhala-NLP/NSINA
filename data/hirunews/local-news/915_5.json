{
       "Source": "hirunews",
       "Timestamp": "Thursday, 25 August 2022 - 14:11",
       "Headline": "අනුමැතියක් නැති ව්‍යාපාරවලට තෙල් නෑ - අමාත්‍ය කංචන විජේසේකර",
       "News Content": "අනුමැතියකින් සහ මාර්ගෝපදේශවලට අනුකූල නොවන පරිදි ඉන්ධන ගබඩා ටැංකි පිහිටුවා ඇති ස්ථානවලට ලංකා ඛනිජතෙල් නීතිගත සංස්ථාව තෙල් බෙදාහැරීමක් සිදු නොකරන බව විදුලිබල හා බලශක්ති අමාත්‍ය කංචන විජේසේකර පවසනවා.\nඅමාත්‍යවරයා ට්විටර් පණිවුඩයක් නිකුත් කරමින් ප්‍රකාශ කළේ, අනුමැතියකින් තොරව එලෙස පිහිටුවා ඇති ඉන්ධන ගබඩා සහ ටැංකි 2100ක් පවතින බවට නිරීක්ෂණය වී ඇති බවයි.\nකෙසේ වෙතත් ඛනිජතෙල් නීතිගත සංස්ථාව හරහා ඉන්ධන බෙදා හැරීමේ දී ප්‍රමුඛත්වය ලබා දෙන්නේ ඛනිජතෙල් නීතිගත සංස්ථාවට අයත් ඉන්ධන පිරවුම්හල්වලට පමණක් බවයි අමාත්‍යවරයා නිකුත් කර ට්විටර් පණිවුඩයේ සදහන් වන්නේ.\nඑමෙන්ම අපනයන ව්‍යාපාර සදහා ඉන්ධන ලබා ගැනීමේදී ඩොලර් මගින් මුදල් ගෙවිය යුතු බවටයි අමාත්‍යවරයා වැඩිදුරටත් දැක්වෙන්නේ.",
       "URL": "https://www.hirunews.lk/313692/අනුමැතියක්-නැති-ව්‍යාපාරවලට-තෙල්-නෑ-අමාත්‍ය-කංචන-විජේසේකර",
       "Category": "Local News",
       "Parent URL": "https://www.hirunews.lk/local-news.php?pageID=915"
}