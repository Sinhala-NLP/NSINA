{
       "Source": "hirunews",
       "Timestamp": "Sunday, 09 July 2017 - 8:07",
       "Headline": "මෙරට ධීවර පනත අකුළාගන්නැයි ඉල්ලා තමිල්නාඩු ධීවරයන් අද සිට උපවාසයේ",
       "News Content": "ශ්‍රී ලංකාව සම්මත කරගත් නව ධීවර පනත් කෙටුම්පත හකුලා ගන්නැයි ඉල්ලා තමිල්නාඩුවේ ධීවරයන් අද සිට උපවාසයක් ආරම්භ කරනවා.\nඑහි ධීවර සංගම් මෝදි රජයෙන් ඉල්ලා සිටින්නේ එම පනත ඉවත් කරගන්නැයි ලක් රජයට බලපෑම් කරන ලෙසයි.\nනව පනත මගින් තමිල්නාඩු ධීවරයන්ට ඉන්දීය මුහුදු සීමාව ඉක්මවා යාමට හැකියාවක් නොලැබීම ඊට හේතුවයි.\nපෝක් සමුද්‍ර සන්ධියේ නිදහසේ මසුන් මැරීමට තමන්ට අයිතියක් ඇති බව ඔවුන් කියා සිටිනවා.\nඑමෙන්ම ශ්‍රී ලංකාව විසින් අත්අඩංගුවට ගෙන සිටින තමිල්නාඩු ධීවරයන් සහ ධීවර යාත්‍රා නිදහස් කරගැනීමද ඔවුන්ගේ උපවාසයේ එක් අරමුණක්.\nබොටම් ට්‍රෝලින් තහනම් කිරීම සහ අනවසරයෙන් මසුන් මැරීමට විශාල දඩ මුදල් නියම කරන ශ්‍රී ලංකාව සම්මත කරගත් නව ධීවර පනතට දැඩි විරෝධයක් පළ කරන්නැයි ඉල්ලා තමිල්නාඩු මහ ඇමති කේ. පලනිස්වාමි ඉන්දීය අග්‍රාමාත්‍ය මෝදි වෙත පසුගිය සිකුරාදා ලිපියක්ද යොමු කළා.",
       "URL": "https://www.hirunews.lk/165428/මෙරට-ධීවර-පනත-අකුළාගන්නැයි-ඉල්ලා-තමිල්නාඩු-ධීවරයන්-අද-සිට-උපවාසයේ",
       "Category": "Local News",
       "Parent URL": "https://www.hirunews.lk/local-news.php?pageID=4431"
}