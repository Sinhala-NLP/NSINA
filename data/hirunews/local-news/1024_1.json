{
       "Source": "hirunews",
       "Timestamp": "Wednesday, 13 July 2022 - 17:53",
       "Headline": "පොල්දූව වටරවුම අසල විරෝධතාකරුවන් පිරිසක් විසුරුවා හැරීමට ජල හා කදුලු ගෑස් ප්‍රහාරයක් (වීඩියෝ)",
       "News Content": "බත්තරමුල්ල - පාර්ලිමේන්තුව අසල පොල්දූව වට රවුමේ රැඳී සිටිමින්, විරෝධතාවයේ නිරත වූ පුරවැසි අරගලකරුවන් පිරිසකට පොලිසිය විසින් ජල සහ කදුලු ගෑස් ප්‍රහාරයක් එල්ල කර තිබෙනවා.\nඅද (13) පස්වරුවේ මෙම කදුලු ගෑස් ප්‍රහාරය පොලිස් කැරලි මර්දන ඒකකය විසින් එල්ල කරනු ලැබුවා.\nඅද දින ජනාධිපති ගෝඨාභය රාජපක්ෂ සිය ධුරයෙන් ඉල්ලා අස්වීමේ නිල නිවේදනය නිකුත් කරන බවට පැවසුව ද, මෙතෙක් එය ඉටු නොවීම සහ ජනපති තනතුරේ වැඩ බැලීමට පත් වූ නව ජනපති රනිල් වික්‍රමසිංහට විරෝධය පළ කරමිනුයි මෙලෙස විරෝධතාකරුවන් උද්ඝෝෂණයේ නිරත වූයේ.",
       "URL": "https://www.hirunews.lk/309901/පොල්දූව-වටරවුම-අසල-විරෝධතාකරුවන්-පිරිසක්-විසුරුවා-හැරීමට-ජල-හා-කදුලු-ගෑස්-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1024"
}