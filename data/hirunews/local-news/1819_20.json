{
       "Source": "hirunews",
       "Timestamp": "Thursday, 15 July 2021 - 7:38",
       "Headline": "නාවලපිටියේදි දැරියක් අපයෝජන කිරිමේ සිද්ධියට සැකකරුවන් 05 දෙනෙක් අත්අඩංගුවට (වීඩියෝ)",
       "News Content": "නාවලපිටිය ප්‍රදේශයේ 13න් හැවිරිදි දැරිය අපයෝජනය කිරීමේ සිද්ධියට පියා ඇතුළු තවත් පස් දෙනකු අත්අඩංගුවට ගෙන තිබෙනවා.\nඔවුන් අතර මෙම දැරිය රැගෙන ගොස් දින ගණනාවක් ගල් ගුහාවක රඳවාගෙන සිටි තිස් දෙහැවිරිදි පුද්ගලයෙකුද සිටින බවයි නාවලපිටිය පොලිසියේ ළමා හා කාන්තා කාර්යාංශය සඳහන් කරන්නේ.\nනාවලපිටිය හරංගල ඉලුක්තැන්න ප්‍රදේශයේ අවු 13 ක පාසල් දැරියක් අපයෝජන කිරීමේ සිද්ධියක් අද වාර්තා වුනා.\nමෙලෙස අපයෝජනයට ලක්වූ දැරිය ඉකුත් (01) දින සිට නිවසින් අතුරුදන් වි ඇති බවට ඇයගේ මව විසින් නාවලපිටිය පොලිසියට පැමිනිල්ලක් සිදුකර තිබෙනවා.\nපැමිණිල්ලෙන් අනතුරුව සිදු කල විමර්ශන වලදී හෙලිවී ඇත්තේ මෙලෙස අතුරුදන්ව සිටි දැරිය ඉකුත් (07) දින වටද්දර පොලිසිය වෙත ඇගේ ඥාතීන් පිරිසක් විසින් භාර දි ඇති බවයි.\nපසුව වටද්දර පොලිසිය විසින් එම දැරිය නාවලපිටිය පොලිසිය වෙත භාර දී තිබෙනවා.\nඉන් අනතුරුව අදාළ දැරිය නාවලපිටිය පොලිසිය විසින් නාවලපිටිය අධිකරණ වෛද්‍යවරයා වෙත ඉදිරිපත් කර ඇත්තේ වෛද්‍ය පරීක්ෂණයක් සඳහායි.\nදැරිය විසින් නාවලපිටිය මහ රෝහලේ අධිකරණ වෛද්‍යවරයා වෙත කල ප්‍රකාශයක් අනුවයි සැකකරුවන් පස් දෙනෙකු අත්අඩංගුවට ගෙන ඇත්තේ.\nඑහිදී ඇය පවසා ඇත්තේ වසර 10 දි තම පියා තමන්ව අපයෝජනය කල බවයි.\nපසුව අත්අඩංගුවට ගත් පුද්ගලයා තමන්ව හරංගල ප්‍රදේශයේ ගල් ගුහාවකට රැගෙන ගොස් දින කිහිපයක් එහි රදවාගෙන අපයෝජනය කල බවත් ඇය හෙළි කර තිබෙනවා.\nසිද්ධිය සම්බන්ධයෙන් විමර්ෂණ පවත්වන නාවලපිටිය පොලිසිය පවසන්නේ තිස් දෙහැවිරිදි පුද්ගලයා සහ පියා මෙම සිද්දියේ ප්‍රධාන සැකකරුවන් බවයි.\nකෙසේ වෙතත් අත්අඩංගුවට ගැනුණු සෙසු සැකකරුවන් අතර දැරියගේ ඥාතියකුද සිටින බවයි නාවලපිටිය පොලිසිය වැඩිදුරටත් සඳහන් කළේ.\nඔවුන් බාල වයස්කාර දැරියක් අපයෝජනය කිරීමට අනුබල දුන්නේය යන චෝදනා යටතේ අත්අඩංගුවට ගෙන තිබෙනවා.",
       "URL": "https://www.hirunews.lk/276997/නාවලපිටියේදි-දැරියක්-අපයෝජන-කිරිමේ-සිද්ධියට-සැකකරුවන්-05-දෙනෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1819"
}