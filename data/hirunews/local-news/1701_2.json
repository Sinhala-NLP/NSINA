{
       "Source": "hirunews",
       "Timestamp": "Friday, 10 September 2021 - 10:15",
       "Headline": "නැගෙනහිර පළාතේ කලපු ගොඩකිරීම් ගැන පරිසර ඇමති වාර්තාවක් කැඳවයි",
       "News Content": "නැගෙනහිර පළාත තුළ සිදුවෙන නීතිවිරෝධී කලපු ගොඩ කිරීම් සම්බන්ධයෙන් පරිසර අමාත්‍ය මහින්ද අමරවීර කඩිනම් වාර්තාවක් කැඳවා තිබෙනවා.\nඅමාත්‍යවරයා පවසන්නේ නැගෙනහිර පළාතේ කලපු ගොඩ කිරීම, ඇතැම් ප්‍රාදේශීය දේශපාලනඥයින්ගේ මැදිහත් වීම මත සිදුවෙන බවට තොරතුරු වාර්තා වී ඇති බවයි.\nඑමඟින් විශාල පරිසර හානියක් සිදු වෙන බව නිරීක්ෂණය වී ඇති අතර, මේ පිළිබඳ ව සොයා බලා කඩිනම් වාර්තාවක් සපයන ලෙසයි පරිසර අමාත්‍යවරයා භූ විද්‍යා හා පතල් කැණීම් කාර්යාංශයට නියෝග කර ඇත්තේ.",
       "URL": "https://www.hirunews.lk/281846/නැගෙනහිර-පළාතේ-කලපු-ගොඩකිරීම්-ගැන-පරිසර-ඇමති-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=1701"
}