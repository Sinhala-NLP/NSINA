{
       "Source": "hirunews",
       "Timestamp": "Monday, 07 February 2022 - 15:24",
       "Headline": "පානීය ජල බෝතල්වල නව මිල ගණන් ප්‍රකාශයට පත් කෙරේ",
       "News Content": "උපරිම සිල්ලර මිලක් නියම කරමින් නිකුත් කර තිබූ ගැසට් නිවේදනය අවලංගු කිරීමෙන් පසු පානීය ජල බෝතලයක මිල ඉහළ දමා තිබෙනවා.\nශ්‍රී ලංකා ජල බෝතල් සංගමයේ සභාපති උපුල් සෙනරත් සඳහන් කළේ රුපියල් 35කට අලෙවි වූ මිලිලීටර 500 පානීය ජල බෝතලයක මිල රුපියල් 15 කින් ඉහළ නංවා ඇති බවයි.\nපානීය ජල බෝතලයක් සඳහා උපරිම සිල්ලර මිලක් නියම කර පනවා තිබූ ගැසට් නිවේදනය ඉවත් කරමින් පසුගිය දා අතිවිශේෂ ගැසට් නිවේදනයක් පාරිභෝගික අධිකාරිය විසින් නිකුත් කරනු ලැබුවේ ශ්‍රී ලංකා ජල බෝතල් සංගමය කළ ඉල්ලීමක් සැළකිල්ලට ගනිමින්.\nනැව් ගාස්තු ප්ලාස්ටික් ඇතුලු අමුද්‍රව්‍ය මිල ඉහළ ගොස් තිබීම නිසා උපරිම සිල්ලර මිල ඉවත් කරන ලෙස ඔවුන් ඉල්ලා තිබුණා.\nඒ අනුව නව මිලට අනුව රුපියල් 50 ක්ව පැවති ලීටරයේ ජල බෝතලයක මිල රුපියල් 70 දක්වා රුපියල් විස්සකින් ඉහළ දමා ඇති අතර, ලීටර 1.5 ජල බෝතලයක නව මිල රුපියල් 90ක්.\nඑම ජල බෝතලයක් මීට පෙර අලෙවි වූයේ රුපියල් 75කටයි.\nඑසේම ලීටර් 5 ජල බෝතලයක් රුපියල් 200 දක්වාත්, ලීටර් 7 ජල බෝතලයක් රුපියල් 240 දක්වාත් ඉහළ දමා තිබෙනවා.",
       "URL": "https://www.hirunews.lk/296396/පානීය-ජල-බෝතල්වල-නව-මිල-ගණන්-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1370"
}