{
       "Source": "hirunews",
       "Timestamp": "Tuesday, 04 July 2017 - 8:56",
       "Headline": "පෙම්වතා එක්ක ත්‍රිරෝද රථයකින් යද්දී 16 හැවිරිදි පෙම්වතිය රථයෙන් එළියට පනී",
       "News Content": "ත්‍රිරෝද රථයකින් පිටතට පැනීම හේතුවෙන් 16 හැවිරිදි පාසල් සිසුවියක් පසුගියදා (02) තුවාල ලබා අරණායක දිසා රෝහලට ඇතුළත් කර තිබෙනවා.\nමෙය සිදුව ඇත්තේ ඇය අරණායක, දික්පිටිය ප්‍රදේශයේ පැවති උපකාරක පංතියකට සහභාගී වීමට යන අවස්ථාවේදීයි.\nසිය 24 හැවිරිදි පෙම්වතා සමඟ ත්‍රිරෝද රථයයකින් උපකාරක පන්තියකට යමින් සිටියදි දෙදෙනා අතර සිදුවූ ආරවුලක් හේතුවෙන් මෙලෙස ත්‍රිරෝද රථයෙන් එළියට පැන ඇති වවයි වාර්තා වන්නේ.\nදෙබත්ගම, කුමාරපුර ප්‍රදේශයේ පදිංචි අදාල සිසුවිය උපකාරක පන්තියට ඇරලවීම සඳහා අට්ටාපිටිය ප්‍රදේශයේ පදිංචි අදාල තරුණයා නිරන්තරයෙන් පැමිණෙන බව සදහන්.\nඅරණායක පොලිසිය පැවසුවේ  ත්‍රිරෝද රථයෙන් පැනීමෙනන් තුවාල ලැබූ සිසුවිය ප්‍රතිකාර ලබා රෝහලෙන් පිටව ගොස් ඇති බවයි.",
       "URL": "https://www.hirunews.lk/165035/පෙම්වතා-එක්ක-ත්‍රිරෝද-රථයකින්-යද්දී-16-හැවිරිදි-පෙම්වතිය-රථයෙන්-එළියට-පනී",
       "Category": "Local News",
       "Parent URL": "https://www.hirunews.lk/local-news.php?pageID=4439"
}