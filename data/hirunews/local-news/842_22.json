{
       "Source": "hirunews",
       "Timestamp": "Monday, 26 September 2022 - 17:46",
       "Headline": "චීනයේ හමුදා කුමන්ත්‍රණයක් - ෂී ජින්ග් පින් නිවාස අඩස්සියේ?",
       "News Content": "චීනයේ හමුදා කුමන්ත්‍රණයකින් එරට ජනාධිපති ෂී ජින්ග් පින්ග් නෙරපා දමා ඔහු නිවාස අඩස්සියක රඳවා තබා ඇති බවට සමාජ මාධ්‍යවල පුවත් සංසරණය වීමත් සමඟ ලොව පුරා මහත් ආන්දෝලනයක් මතු ව තිබෙනවා.\nඇතැම් වාර්තාවල දැක්වුණේ, එරට හමුදා ප්‍රධානී ලී කියෝමින්ග් එරට පාලනය ලබා ගැනීමට නියමිත බවට වාර්තා වන බව යි.\nචීනයේ බීජිං නුවර උඩුගුවනේ වාණිජ ගුවන් ගමන් සිදු කිරීම ද නවතා දමා ඇති බවත් ගුවන් යානා 9000කගේ පමණ ගුවන් ගමන් තාවකාලික ව නවතා දමා ඇති බවත් වාර්තා වනවා.\nකෙසේ වෙතත් එලෙස ගුවන් ගමන් අත්හිටුවා නොමැති බව ෆ්ලයිට් රේඩාර් වෙබ් අඩවිය සනාථ කරන අතර, මේ සම්බන්ධයෙන් තවමත් එරට පාලක කොමියුනිස්ට් පක්ෂය කිසිදු ප්‍රතිචාරයක් දක්වා නැහැ.\nචීන ජනපති ෂි ජින්ග් පින්ග් කොවිඩ් වසංගතයෙන් පසු පළමු වරට පසුගිය දා උස්බෙකිස්ථානයේ කලාපීය සමුළුවකට ද සහභාගි වුණා.",
       "URL": "https://www.hirunews.lk/316375/චීනයේ-හමුදා-කුමන්ත්‍රණයක්-ෂී-ජින්ග්-පින්-නිවාස-අඩස්සියේ",
       "Category": "Local News",
       "Parent URL": "https://www.hirunews.lk/local-news.php?pageID=842"
}