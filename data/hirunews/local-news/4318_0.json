{
       "Source": "hirunews",
       "Timestamp": "Sunday, 17 September 2017 - 17:14",
       "Headline": "මහබාගේ වෙඩි තැබිමක්",
       "News Content": "කැළණිය - මහබාගේ ප්‍රදේශයේදී වෙඩි තැබීමක් සිදුව තිබෙනවා.\nඉඩම් ආරවුලක් මුල් කර ගනිමින් අද පස්වරුවේ අදාල වෙඩි තැබීම සිදුව ඇති බවත්, ඉන් කිසිවෙකුටත් හානියක් සිදුව නොමැති බවත් පොලීසිය සඳහන් කළා.\nමහබාගේ පිහිටි පෞද්ගලික ඉඩමක කිසියම් පිරිසක් විසින් බැකෝ යන්ත්‍රයක් යොදා ගනිමින් පස් කැපීම් කටයුතු සිදු කිරීමට සුදානම් වන විට ඉඩමේ හිමිකරු පැමිණ අදාල කටයුත්ත වහා නවතන ලෙස පවසමින් අහසට වෙඩි තබා තිබෙනවා.\nඑම අවස්ථාවේදී ඉඩමේ අයිතිකරු සහ අදාල පිරිස අතර බහින්බස්වීමක් සිදුව ඇති අතර, ඒ සම්බන්ධයෙන් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/171137/මහබාගේ-වෙඩි-තැබිමක්",
       "Category": "Local News",
       "Parent URL": "https://www.hirunews.lk/local-news.php?pageID=4318"
}