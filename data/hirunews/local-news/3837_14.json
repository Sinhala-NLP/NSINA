{
       "Source": "hirunews",
       "Timestamp": "Sunday, 22 July 2018 - 7:27",
       "Headline": "මත්තල ගැන අවසන් තීන්දුවක් නැහැ - නිදහස් පක්ෂය කියයි",
       "News Content": "කිසිවිටෙකත් මත්තල ගුවන්තොටුපල විකිණීමට ඉඩ නොතබන බව අමාත්‍ය මහින්ද අමරවීර පවසනවා.\nහම්බන්තොට ප්‍රදේශයේ පැවති උත්සවයකට එක්වෙමින් අමාත්‍යවරයා සඳහන් කළේ මත්තල ගුවන් තොටුපල සම්බන්ධයෙන් මේ වනතුරුත් අවසන් තීන්දුවක් ගෙන නොමැති බවයි.\nඒ සම්බන්ධයෙන් කැබිනට් මණ්ඩලයේදී පුළුල් ලෙස සාකච්ඡා කිරීමෙන් අනතුරුව තීරණයකට එළඹෙන බවයි අමාත්‍යවරයා තවදුරටත් සඳහන් කළේ.\nකෙසේ වෙතත් කුමන ක්‍රමයකින් හෝ මත්තල ගුවන් තොටුපල සක්‍රිය කළ යුතු බව රාජ්‍ය අමාත්‍ය අජිත් පී. පෙරේරා සඳහන් කළා.\nඔහු මේ බව කියා සිටියේ ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින්.",
       "URL": "https://www.hirunews.lk/195750/මත්තල-ගැන-අවසන්-තීන්දුවක්-නැහැ-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3837"
}