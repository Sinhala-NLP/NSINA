{
       "Source": "hirunews",
       "Timestamp": "Thursday, 24 November 2022 - 16:48",
       "Headline": "ගාලු කුමාරි නවතියි - පසුපසින් ආ තවත් දුම්රිය දෙකක් අසරණ වෙයි",
       "News Content": "බම්බලපිටිය දුම්රිය නැවතුමේ දී ගාල්ල බලා ධාවනය වූ ගාලු කුමාරි දුම්රිය කාර්මික දෝෂයකට ලක් වීම හේතුවෙන් ක්‍රියා විරහිත වී තිබෙනවා.\nමේ හේතුවෙන් එම දුම්රිය පසුපස පැමිණි තවත් දුම්රිය දෙකක් සිය ගමනාන්තයන් කරා යාමට නොහැකිව බම්බලපිටිය දුම්රිය ස්ථානය ආසන්නයේ නවත්වා ඇති බවයි එහි සිටින අප වාර්තාකරු සඳහන් කළේ.\nසවස 3.45ට කොළඹ කොටුවෙන් පිටත් වූ ගාලු කුමා‍රි දුම්රියේ තිරිංග පද්ධතිය සිරවීම හේතුවෙන් මෙලෙස බම්බලපිටිය දුම්රිය ස්ථානයේ දී නැවතී තිබෙනවා.\nකෙසේවෙතත් පැයකට අධික කාලයක් පුරා සිදුකළ හදිසි අලුත්වැඩියා කටයුතුවලින් පසු ගාලු කුමාරි දුම්රිය නැවත ධාවනයට සුදුසු තත්ත්වයට පත්කර ගැනීමට හැකි වී ඇති බවයි අප වාර්තාකරු පැවසුවේ.\nමේ හේතුවෙන් බම්බලපිටිය දුම්රිය ස්ථානයේ දැඩි මගී තදබදයක් ද හටගෙන තිබෙනවා.",
       "URL": "https://www.hirunews.lk/321174/ගාලු-කුමාරි-නවතියි-පසුපසින්-ආ-තවත්-දුම්රිය-දෙකක්-අසරණ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=712"
}