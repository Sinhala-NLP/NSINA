{
       "Source": "hirunews",
       "Timestamp": "Tuesday, 22 August 2023 - 15:44",
       "Headline": "මන්ත්‍රීවරුන් තීරුබදු රහිත වාහන බලපත්‍ර ඉල්ලා නෑ",
       "News Content": "වත්මන් පාර්ලිමේන්තුවේ කිසිදු මන්ත්‍රීවරයෙකු තීරුබදු රහිත වාහන බලපත්‍ර ලබාදෙන මෙන් මුදල් අමාත්‍යාංශයට කිසිදු ඉල්ලීමක් යොමුකර නොමැති බව වැඩබලන මුදල් අමාත්‍ය ෂෙහාන් සේමසිංහ පවසනවා.\nඔහු අද පාර්ලිමේන්තුවේදී සඳහන් කළේ මුදල් අමාත්‍යාංශයේ ජ්‍යෙෂ්ඨ නිලධාරියෙකු ප්‍රකාශ කළේ යැයි පවසමින් මේ සම්බන්ධයෙන් පැතිර යන ප්‍රචාරය අසත්‍යය බවයි.\nපාර්ලිමේන්තු මන්ත්‍රීවරුන් තීරුබදු රහිත වාහන බලපත්‍ර ඉල්ලා ඇති බවට විවිධ වාර්තා පසුගිය දින කිහිපයේ පළවී තිබුණා. මේ සම්බන්ධයෙන් කිසිදු සාකච්ඡාවක් මුදල් අමාත්‍යාංශ බලධාරීන් සිදු නොකළ බවද වැඩබලන මුදල් අමාත්‍යවරයා පාර්ලිමේන්තුවේදී වැඩිදුරටත් සඳහන් කළා.",
       "URL": "https://www.hirunews.lk/345718/මන්ත්‍රීවරුන්-තීරුබදු-රහිත-වාහන-බලපත්‍ර-ඉල්ලා-නෑ",
       "Category": "Local News",
       "Parent URL": "https://www.hirunews.lk/local-news.php?pageID=81"
}