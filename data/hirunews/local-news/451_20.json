{
       "Source": "hirunews",
       "Timestamp": "Monday, 27 March 2023 - 11:14",
       "Headline": "වසන්ත මුදලිගේට එරෙහි නීතිපතිගේ අභියාචනය තුන්වනදා කැඳවයි",
       "News Content": "අන්තර් විශ්වවිද්‍යාලයීය බල මණ්ඩලයේ කැඳවුම්කරු වසන්ත මුදලිගේ නිදහස් කිරීමට එරෙහිව නීතිපතිවරයා විසින් ඉදිරිපත් කළ අභියාචනය ලබන මස 3 වනදා කැඳවීමට කොළඹ මහාධිකරණය අද (27) නියෝග කළා.\nඒ මහාධිකරණ විනිසුරුවරයා අද දින නිවාඩු ලබා සිටීම හේතුවෙන්.\nඅද පෙත්සම සළකා බැලූ අවස්ථාවේ වගඋත්තරකාර වසන්ත මුදලිගේ අධිකරණය හමුවේ පෙනී සිටියා.\nත්‍රස්තවාදය වැළැක්වීමේ පනත යටතේ රක්ෂිත බන්ධනාගාරගත කර සිටි අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ප්‍රමාණවත් සාක්ෂි නොමැති බව සඳහන් කරමින් කොළඹ ප්‍රධාන මහේස්ත්‍රාත්වරයා විසින් ඔහු නිදහස් කර තිබුණා.\nඑම තීරණය නීතියට පටහැනි යැයි තීන්දු කොට එය ප්‍රතිශෝධනය කරන ලෙස ඉල්ලමිනුයි නීතිපතිවරයා මෙම අභියාචනය කොළඹ මහාධිකරණය හමුවේ ගොනුකර ඇත්තේ.",
       "URL": "https://www.hirunews.lk/331035/වසන්ත-මුදලිගේට-එරෙහි-නීතිපතිගේ-අභියාචනය-තුන්වනදා-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=451"
}