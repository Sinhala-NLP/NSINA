{
       "Source": "hirunews",
       "Timestamp": "Monday, 03 July 2023 - 22:00",
       "Headline": "මියගිය බිරිඳ ශීතකරණයේ තබා ගත් සැමියා අත්අඩංගුවට",
       "News Content": "මියගිය සිය බිරිඳගේ සිරුර දින කිහිපයක් පුරා ශීතකරණයේ සඟවා තබා ගත් පුවතක් ඉන්දියාවෙන් වාර්තා වී තිබෙනවා.\nඇයගේ අවසන් කටයුතු සඳහා මුම්බායි සිට පුතා පැමිණෙන තෙක් මෙසේ මළ සිරුර සඟවා තබා ගත් බවයි පොලිසිය හමුවේ අදාළ සැකකරුවා පාපොච්චාරණය කර ඇත්තේ.\nකෙසේ වෙතත් විදෙස් මාධ්‍ය වාර්තා කරන්නේ මෙම කාන්තාව පසුගිය සිකුරාදා දිනයේ මියගොස් ඇති බවත් මේ දක්වා සැකකරු ඇයගේ දේහය සඟවා තබා ගෙන ඇති බවත් ය.\nමිය ගිය කාන්තාවගේ සහෝදරයා චෝදනා කරන්නේ තම සහෝදරිය සැකකරු විසින් ඝාතනය කර අති බවයි.\nතම බිරිඳ සෙංමාලය වැළදීමෙන් ජීවිතක්ෂයට පත් වූ බව පොලිස් ප්‍රශ්න කිරීම් හමුවේ සැකකරු ප්‍රකාශ කර ඇති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/339909/මියගිය-බිරිඳ-ශීතකරණයේ-තබා-ගත්-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=216"
}