{
       "Source": "hirunews",
       "Timestamp": "Wednesday, 26 July 2023 - 9:20",
       "Headline": "අග්බෝ හස්තියාගේ පාදය අද ස්කෑන් පරීක්ෂාවකට (වීඩියෝ)",
       "News Content": "බඳින තුවක්කුවක් පත්තුවීමෙන් තුවාල ලැබූ අග්බෝ හස්තියාගේ පාදය කොළඹ වනජිවි පශු වෛද්‍ය කණ්ඩායමක් විසින් අද ස්කෑන් පරීක්ෂාවකට ලක් කිරීමට නියමිත බව සඳහන්.\nහිරු ප්‍රවෘත්ති අංශය කළ විමසීමකදී පරිසරවේදී නයනක රන්වැල්ල කියා සිටියේ අග්බෝ හස්තියාගේ ඇවිදීමේ වේගයේ වර්ධනයක් පැවතියත් ශරීරය ක්‍රමයෙන් කෘෂ වන ස්වභාවයක් දක්නට ලැබෙන බැවින් ප්‍රතිකාර තවදුරටත් කඩිනම් කළ යුතු බවයි.\nපසුගිය 20 වනදා සිට මෙලෙස එම හස්තියාට ප්‍රතිකාර කටයුතු ආරම්භ කෙරුණේ කිලෝමීටර් 35 ක් පමණ කැලෑව අභ්‍යන්තරයට වන්නයි.\nපැය 24 පුරාවට නිරන්තරයෙන් අග්බෝ හස්තියාගේ සෞඛ්‍ය තත්ත්වය අධීක්ෂණය කරන වනජිවි සහ පශු වෛද්‍ය නිලධාරින්ට මේ වනවිට ඔවුන්ගේ අවශ්‍ය ආහාරපාන සහ ජලය සපයා ගැනීමේ දුෂ්කරතා මතුව ඇති බව ද වාර්තා වනවා",
       "URL": "https://www.hirunews.lk/342548/අග්බෝ-හස්තියාගේ-පාදය-අද-ස්කෑන්-පරීක්ෂාවකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=151"
}