{
       "Source": "hirunews",
       "Timestamp": "Friday, 12 February 2016 - 7:24",
       "Headline": "පනු කැදලි සහ  ගුල්ලෝ ගහපු  හාල් - මැෂින් එකෙන් පොලිෂ්කර කඩේට යවන හැටි -(හිරු CIA)",
       "News Content": "අධිකරණ නියෝගයක් මත සත්ත්ව ආහාර සඳහා නිකුත් කරනු ලැබූ සහල් තොගයක් නැවත සකස්කර මිනිස් පරිභෝජනයට යැවීමේ මහා පරිමාණ ජාවාරමක් පිළිබඳ හිරු සී.අයි.ඒ. වෙත තොරතුරු වාර්තා වුණා.\nඒ අනුව අප කළ රහසිගත ගවේෂණයේදී හෙළි වූයේ සත්ත්ව ආහාර සඳහා යොමු කර තිබූ එම සහල් තොගය ලබාගත් ව්‍යාපාරිකයෙකු ඒවා වාරියපොල ප්‍රදේශයේ ඔහුට අයත් ගබඩාවක තැන්පත් කර ඇති බවයි.\nනමුත් ව්‍යාපාරිකයා එම සහල් තොගයෙන් කොටසක් නැවත සකස් කිරීම සඳහා වාරියපොල, කුඹුක්ගැටේ ප්‍රදේශයේ පිහිටි ඔහුට අයත් සහල් ගබඩාවට ගෙනවිත් තිබුණා. පාරිභෝගික සේවා අධිකාරියේ කුරුණෑගල දිස්ත්‍රික් කාර්යාල නිලධාරීන් අදාළ සහල් මෝල වටලනු ලැබුවේ  ඒ අනුවයි.\nපාරිභෝගික සේවා අධිකාරියේ නිලධාරීන් මෙම සහල් ගබඩාවට මුද්‍රා තබනු ලැබුවා. නිලධාරීන් පැවසුවේ මේ පිළිබඳව වාරියපොළ අධිකරණයට බී වාර්තාවක් මගින් කරුණු වාර්තා කරන බවයි. එය සිදුවන්නේ කෙසේද ?\nහිරු CIA මී ළඟ  පියවර වෙන්වන්නේ එම තොරතුරු ඔබ වෙත ගෙන ඒමටයි.",
       "URL": "https://www.hirunews.lk/126028/පනු-කැදලි-සහ-ගුල්ලෝ-ගහපු-හාල්-මැෂින්-එකෙන්-පොලිෂ්කර-කඩේට-යවන-හැටි-හිරු-cia",
       "Category": "Local News",
       "Parent URL": "https://www.hirunews.lk/local-news.php?pageID=5173"
}