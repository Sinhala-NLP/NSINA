{
       "Source": "hirunews",
       "Timestamp": "Saturday, 07 October 2017 - 13:57",
       "Headline": "කාත්තන්කුඩි නිවසකින් ලක්ෂ 60 ක රත්රන් සහ මුදල් සොරකම් කළ 4 ක් අත්අඩංගුවට",
       "News Content": "කාත්තන්කුඩි - කල්ලඩි ප්‍රදේශයේ නිවසකින් රුපියල් ලක්ෂ 60 කට අධික වටිනාකමකින් යුත් රන් ආභරණ සහ විදෙස් මුදල් තොගයක් සොරකම් කළ පුද්ගලයින් සිව් දෙනෙකු අත්අඩංගුවට ගෙන තිබෙනවා.\nඅදාළ සොරකම සදහා එම නිවසේ කුලී පදනම මත රැදී සිටි පුද්ගලයින් තුන්දෙනෙකු සම්බන්ධවී ඇති බවයි පොලිසිය සදහන් කළේ.\nඔවුන් ත්‍රිකුණාමල ප්‍රදේශයේ පදිංචිකරුවන් වන අතර නිවසේ හිමිකරුවන් නිවසින් පිටතට ගිය අවස්ථාවේදී මෙම සොරකම සිදු කර ඇති බව සදහන්.\nරන් ආභරණ සහ විදෙස් මුදල් තබා ඇති ආරක්ෂිත පෙට්ටගම සමගින්ම මොවුන් සොරකම් කර ඇති බව ද පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/172845/කාත්තන්කුඩි-නිවසකින්-ලක්ෂ-60-ක-රත්රන්-සහ-මුදල්-සොරකම්-කළ-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4284"
}