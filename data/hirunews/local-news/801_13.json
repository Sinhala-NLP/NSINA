{
       "Source": "hirunews",
       "Timestamp": "Saturday, 15 October 2022 - 13:00",
       "Headline": "තිළිණි ප්‍රියමාලි අදත් ස්ථානීය පරීක්ෂාවක් සඳහා රැගෙන යයි (වීඩියෝ)",
       "News Content": "රුපියල් කෝටි ගණනක මුදල් වංචා කිරීමේ සිද්ධියට අදාළව රක්ෂිත බන්ධනාගාර ගත කර සිටින තිළිණි ප්‍රියමාලි අද (15) දිනයේත් ස්ථානීය පරීක්ෂාවක් සඳහා වැලිකඩ බන්ධනාගාරයෙන් රැගෙන විත් තිබෙනවා.\nවැලිකඩ බන්ධනාගාරයේ කාන්තා අංශයේ රඳවා සිටින තිළිණි ප්‍රියමාලි අද පෙරවරුවේ බන්ධනාගාර නිලධාරීන්ගේ විශේෂ ආරක්ෂාව යටතේ අපරාධ පරීක්ෂණ දෙපාර්තමේන්තුව විසින් ස්ථානීය පරීක්ෂාව සඳහා රැගෙන ගිය බවයි බන්ධනාගාර දෙපාර්තමේන්තුව සඳහන් කළේ.\nපෙරේදා දිනයේදී ඇය ලෝක වෙළඳ මධ්‍යස්ථානයේ පවත්වාගෙන ගිය ව්‍යාපාරික ස්ථානයට රැගෙන ආවේ ද ස්ථානීය පරීක්ෂාවක් සඳහායි.",
       "URL": "https://www.hirunews.lk/317934/තිළිණි-ප්‍රියමාලි-අදත්-ස්ථානීය-පරීක්ෂාවක්-සඳහා-රැගෙන-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=801"
}