{
       "Source": "hirunews",
       "Timestamp": "Saturday, 01 May 2021 - 6:35",
       "Headline": "ඉන්දියාවෙන් දිනකදී වර්තාගත කොරෝනා ආසාදිතයින් සංඛ්‍යාවක්",
       "News Content": "ඉන්දියාවේ දිනක වාර්තා වූ කොරෝනා ආසාදිතයන් සංඛ්‍යාව 400,000 ඉක්මවා ගොස් තිබෙනවා.\nඒ අනුව පසුගිය පැය 24 තුල එරටින් වාර්තා වූ ආසාදිතයින් සංඛ්‍යාව 402,110ක්.\nඑය ලොව රටකින් දිනකදී වාර්තා වූ වැඩිම ආසාදිතයන් සංඛ්‍යාව ලෙසයි විදෙස් මාධ්‍ය වාර්තා කරන්නේ.\nගෙවුණු පැය 24ක කාලය තුළ ඉන්දියාවෙන් වාර්තා වන කොවිඩ් මරණ සංඛ්‍යාව 3,522 ක්.\nඑරට මුළු මරණ සංඛ්‍යාව දැක්වුණේ 211,835ක් ලෙසයි.\nඊට අමතරව බ්‍රසීලයෙන් දෛනික මරණ 2870ක් සහ ආසාදිතයින් 73,076ක් වාර්තා වනවා.\nලොව සමස්ත කොරෝනා ආසාදිතයින් සංඛ්‍යාව පහලොස් කෝටි දහනව ලක්ෂ අනූ දෙදහස් දෙසීය පහළොවක් ලෙස සටහන් වන අතර, මරණ සංඛ්‍යාව දැක්වෙන්නේ තිස්එක් ලක්ෂ අනූතුන්දහස් හැට එකක් ලෙසයි.",
       "URL": "https://www.hirunews.lk/270045/ඉන්දියාවෙන්-දිනකදී-වර්තාගත-කොරෝනා-ආසාදිතයින්-සංඛ්‍යාවක්",
       "Category": "Local News",
       "Parent URL": "https://www.hirunews.lk/local-news.php?pageID=1984"
}