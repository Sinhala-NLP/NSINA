{
       "Source": "hirunews",
       "Timestamp": "Thursday, 18 May 2017 - 8:31",
       "Headline": "මීතොටමුල්ලට අලුත් උපකරණයක්",
       "News Content": "මීතොටමුල්ල කුණු කන්ද නායයෑමට ලක්වූ ප්‍රදේශයේ වැසි මාපක දර්ශකයක් සවි කිරීමට කටයුතු යොදා ඇති බව ජාතික ගොඩනැගිලි පර්යේෂණ සංවිධානය පවසනවා.\nවැසි ඇද වැටීමත් සමග එම ප්‍රදේශයේ ඇතිවිය හැකි අවදානම් තත්ත්වය පිළිබඳ දැනගැනීම සඳහා මෙම පියවර ගත් බවයි එම සංවිධානයේ නාය යෑම් අංශයේ ප්‍රධානී ආර්.එම්.එස්. බණ්ඩාර හිරු ප්‍රවෘත්ති අංශයට කියා සිටියේ.\nනායයෑමට ලක්වූ කුණු කන්ද ආශ්‍රිතව විටින් විට මීතේන් වායු පරීක්ෂණ ක්‍රියාත්මක කරන බවද ඔහු ප්‍රකාශ කළා.\nමේ අතර හදිසි ආපදා තත්ත්වයක් ඇතිවුවහොත් ඒ සඳහා පියවර ගැනීමට හමුදා ආරක්ෂක මුරපලක් මේ වනවිට ස්ථාපිත කර ඇති බවයි හමුදා මාධ්‍ය ප්‍රකාශක රොෂාන් සෙනෙවිරත්න කියා සිටියේ.",
       "URL": "https://www.hirunews.lk/161574/මීතොටමුල්ලට-අලුත්-උපකරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4512"
}