{
       "Source": "hirunews",
       "Timestamp": "Wednesday, 04 September 2019 - 19:42",
       "Headline": "ක්‍රිකට් සරසවියක් ඉදිකිරීමට මල්වතු විහාරයට අයත් ඉඩමක් ලබාගැනීම ගැන කෝප් කමිටුවේ අවධානය",
       "News Content": "ශ්‍රී ලංකා ක්‍රිකට් ආයතනයේ යෝජනාවකට අනුව ක්‍රිකට් විශ්වවිද්‍යාලයක් ඉදිකිරීම සඳහා මල්වතු විහාරයට අයත් මහනුවර - කටුගස්තොට ප්‍රදේශයේ ඉඩමක් 2016 වසරේදී ලබාගැනීම සම්බන්ධයෙන් ඊයේ කෝප් කමිටුවේදී අවධානයට ලක්වුණා.\nඒ, අදාළ ඉඩමට ගෙවීම් සිදුකළත් මෙතෙක් එහි කටයුතු කිසිවක් සිදු නොකර තිබීම හේතුවෙන්.\nකෝප් කමිටුව එහි සභාපති, පාර්ලිමේන්තු මන්ත්‍රී සුනිල් හඳුන්නෙත්තිගේ ප්‍රධානත්වයෙන් රැස්වූ අතර, ශ්‍රී ලංකා ක්‍රිකට් ආයතනය නියෝජනය කරමින් එහි ලේකම් මොහාන් ද සිල්වා, ප්‍රධාන විධායක නිලධාරී ඈෂ්ලි ද සිල්වා සහ විධායක කමිටු සාමාජික සුජීව ගොඩලියද්ද ඇතුළු නිලධාරීන් පිරිසක් එහි පැමිණ සිටියා.",
       "URL": "https://www.hirunews.lk/223615/ක්‍රිකට්-සරසවියක්-ඉදිකිරීමට-මල්වතු-විහාරයට-අයත්-ඉඩමක්-ලබාගැනීම-ගැන-කෝප්-කමිටුවේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=3163"
}