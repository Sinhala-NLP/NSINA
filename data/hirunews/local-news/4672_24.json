{
       "Source": "hirunews",
       "Timestamp": "Tuesday, 07 February 2017 - 18:03",
       "Headline": "ජගත් වෙසක් දින සැමරුම් වෙබ් අඩවිය එළි දකී",
       "News Content": "මේ වසරේ ශ්‍රී ලංකාවේදී පැවැත්වෙන එක්සත් ජාතීන්ගේ 14 වන වෙසක් දින සැමරුම සහ ලෝක බෞද්ධ සමුළුව වෙනුවෙන් නිර්මාණය කළ නිල වෙබ් අඩවිය අද විවෘත කෙරුණා.\nඒ, ජනාධිපති මෛත්‍රිපාල සිරිසේන අතින්.\nඑම අවස්ථාවට කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ මහානායක අතිපූජ්‍ය ආචාර්ය රාජකීය පණ්ඩිත ඉත්තෑපානේ ධම්මාලංකාර හිමියන් ද එක්ව සිටි බවයි ජනාධිපති මාධ්‍ය අංශය සඳහන් කළේ.\nමේ අතර ශ්‍රී ලංකාවේ ප්‍රථම වරට දෙමළ භාෂාවට පරිවර්තනය කළ නීති අණපනත්වල පළමු වෙළුම අධිකරණ සහ බුද්ධශාසන අමාත්‍ය විජේදාස රාජපක්ෂ විසින් අද ජනාධිපතිවරයාට පිළිගන්වා තිබෙනවා.",
       "URL": "https://www.hirunews.lk/153898/ජගත්-වෙසක්-දින-සැමරුම්-වෙබ්-අඩවිය-එළි-දකී",
       "Category": "Local News",
       "Parent URL": "https://www.hirunews.lk/local-news.php?pageID=4672"
}