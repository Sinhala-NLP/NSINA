{
       "Source": "hirunews",
       "Timestamp": "Tuesday, 23 August 2022 - 15:56",
       "Headline": "මැලේසියානු හිටපු අගමැතිගේ අභියාචනය ඉවතට - වසර 12 ක සිරදඬුවම තහවුරු කෙරේ",
       "News Content": "මැලේසියාවේ හිටපු අග්‍රාමාත්‍ය නජීබ් රසාක්ට මීට පෙර අධිකරණය මගින් පනවා තිබූ වසර 12 ක සිරදඬුවම එරට ෆෙඩරල් අධිකරණය විසින් අද තහවුරු කළා.\n69 හැවිරිදි හිටපු මැලේසියානු අග්‍රාමාත්‍යවරයා 2020 වසරේදී බලය අයුතු ලෙස භාවිත කිරීම සහ මුදල් විශුද්ධිකරණය යන චෝදනාවලට වරදකරු වුණා.\nඒ සමග ඔහුට වසර 12 ක සිරදඩුවමක් සහ ඇමෙරිකානු ඩොලර් මිලියන 46 ක දඩයක් පනවනු ලැබුවා.\nඅද ඇමරිකානු ඩොලරයේ වටිනාකමට අනුව මෙම දඩ මුදල ශ්‍රී ලංකා රුපියල් \"දහසය බිලියන පන්සිය පනස් හය මිලියන හත්ලක්ෂ අසූ අට දහස් හාරසිය හැට හතරක් වනවා.\nඊට එරෙහිව හිටපු අග්‍රාමාත්‍යවරයා සිදුකළ අභියාචනය එරට ෆෙඩරල් අධිකරණය ප්‍රතික්ෂේප කිරීමෙන් අනතුරුවයි මෙලෙස ඔහුට අද දිනයේදී මීට පෙර ලබාදුන් දඬුවම තහවුරු කෙරුණේ.",
       "URL": "https://www.hirunews.lk/313537/මැලේසියානු-හිටපු-අගමැතිගේ-අභියාචනය-ඉවතට-වසර-12-ක-සිරදඬුවම-තහවුරු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=919"
}