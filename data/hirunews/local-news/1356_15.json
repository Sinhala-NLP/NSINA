{
       "Source": "hirunews",
       "Timestamp": "Monday, 14 February 2022 - 19:41",
       "Headline": "ආදරවන්තයින්ගේ දිනයේ ශෝකාන්තය",
       "News Content": "40 හැවිරිදි පුද්ගලයෙකුට ආදරය කළ කාන්තාවන් දෙදෙනෙකු එක ම දිනෙක ගෙල වැලලා ගැනීමේ පුවතක් ආදරවන්තයින්ගේ දිනය දා පිළියන්දල ප්‍රදේශයෙන් වාර්තා වුණා.\nඑහිදී එක් කාන්තාවකට සිද්ධියෙන් දිවි අහිමි වී ඇති බවටයි පොලීසිය සදහන් කළේ.\nඅනෙක් කාන්තාව මේ වන විට කළුබෝවිල රෝහලේ ප්‍රතිකාර ලබනවා.\nමෙහිදී මිය ගියේ වයස අවුරුදු 60ක පමණ පිළියන්දල ප්‍රදේශයේ කාන්තාවක්.\nරෝහල්ගතව ප්‍රතිකාර ලබන්නේ ද පිළියන්දල ප්‍රදේශයේම පදිංචි 32 හැවිරිදි කාන්තාවක් බවයි පොලීසිය සදහන් කළේ.\nමිය ගිය කාන්තාවගේ සැමියා මීට වසර 15කට පමණ පෙර මිය ගොස් ඇති අතර පසුව 25 හැවිරිදි තරුණයෙකු සමග ඇසුරක් පවත්වා තිබෙනවා.\nඒ අනුව එම තරුණයා තමා වෙතම නතු කර ගැනීමේ උපක්‍රමයක් ලෙස ඇය සතුව තිබූ සියලු දේපළ ඔහුගේ නමට ලිවීමට යි කාන්තාව කටයුතු කර ඇත්තේ.\nපසුව දෙදෙනා දිගු කලක් එකට දිවි ගෙවා ඇති අතර මීට දින කිහිපයකට ඉහත දී අදාළ කාන්තාවට අසන්නට ලැබී ඇත්තේ මෙම පුද්ගලයා පිළියන්දල ප්‍රදේශයේම තරුණියක් සමග විවාහ වී ඇති බවයි.\nපසුව 60 හැවිරිදි කාන්තාව සිය නිවසේ ඊයේ දින ගෙළ වැලලාගෙන තිබෙනවා.\nපසුව 32 හැවිරිදි කාන්තාව ද මෙම පුවත අසන්නට ලැබීමත් සමග තමන් විවාහ වී සිටියේ 60 හැවිරිදි කාන්තාවක් සමග ඇසුරක් පැවැත්වූ පුද්ගලයෙකු සමග බවට අනාවරණ වීමත් සමග ඇය ද ඊයේ දින සිය නිවස තුළ දී ගෙල වැලලාගෙන සිය දිවි හානි කර ගැනීමට උත්සාහ දරා ඇති බව සඳහන්.\nකෙසේ වෙතත් රෝහල්ගත කර ඇය මේවන විට නිරුපද්‍රිතව සිටන බව පොලීසිය සදහන් කළා.",
       "URL": "https://www.hirunews.lk/297017/ආදරවන්තයින්ගේ-දිනයේ-ශෝකාන්තය",
       "Category": "Local News",
       "Parent URL": "https://www.hirunews.lk/local-news.php?pageID=1356"
}