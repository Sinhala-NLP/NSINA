{
       "Source": "hirunews",
       "Timestamp": "Saturday, 16 October 2021 - 19:02",
       "Headline": "දියර පොහොර තොගයක් අඟහරුවාදා දිවයිනට  (වීඩියෝ)",
       "News Content": "පරිසර හිතකාමී කෘෂිකර්මාන්තය සඳහා ලොව භාවිතයට ගැනෙන නැනෝ නයිට්‍රජන් ප්‍රභවයක් සහිත විශේෂිත දියර පොහොර ලීටර විසි දෙලක්ෂයක් ඉදිරි දින කිහිපය තුල ලැබීමට නියමිත බව කෘෂිකර්ම අමාත්‍යංශය පවසනවා.\nඑහි ලේකම් මහාචාර්ය උදිත් ජයසිංහ හිරු ප්‍රවෘත්තී අංශයට කියා සිටියේ එහි පළමු පොහොර තොගය ඉන්දියාවේ සිට ලබන අගහරුවාදා මෙරටට ලඟා වන බවයි.\nකෙසේ වෙතත්, අවශ්‍ය පරිදි පොහොර නොමැති වීමෙන් වගාවන් සිදු කරගැනීමට නොහැකිව තමන් දැඩි අසීරුතාවයට පත්ව ඇති බව පවසමින් දිවයිනේ විවිධ ප්‍රදේශවල ගොවීන් අදත් විරෝධතාවල නිරත වුණා.",
       "URL": "https://www.hirunews.lk/285198/දියර-පොහොර-තොගයක්-අඟහරුවාදා-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1623"
}