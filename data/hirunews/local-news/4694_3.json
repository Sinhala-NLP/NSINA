{
       "Source": "hirunews",
       "Timestamp": "Wednesday, 25 January 2017 - 11:46",
       "Headline": "සිව්වැනි යොවුන් පාර්ලිමේන්තුව රැස්වෙයි",
       "News Content": "රට කිසිවෙකුටත් විකිණීමට කටයුතු නොකරන බව අග්‍රාමාත්‍ය රනිල් වික්‍රමසිංහ පවසනවා.\nඔහු මේ බව කියා සිටියේ සිව්වැනි යොවුන් පාර්ලිමේන්තුව මහරගම තරුණසේවා සභාවේ පිහිටි විශේෂ පාර්ලිමේන්තු සභා ගර්භයේදී අද (25) උදෑසන රැස්වූ අවස්ථාවේදීයි.\nයොවුන් පාර්ලිමේන්තුවේ මන්ත්‍රී ධුර 225 ක් සඳහා මධ්‍යස්ථාන 661 කදී ඡන්ද විමසීම සිදුකෙරුණේ පසුගිය වසරේ දෙසැම්බර් මස 18 වැනිදායි.\nඑහිදී මන්ත්‍රීවරුන් 176 දෙනෙකු යෞවන සමාජ ඡන්දයෙන් තේරී පත් වූ අතර, සෙසු 49 දෙනා ජාතික ලැයිස්තු මන්ත්‍රීවරුන් වනවා.\nසිව්වන යොවුන් පාර්ලිමේන්තුවේ මංගල සැසිවාරය අද පෙරවරු 10 ට ආරම්භ කෙරුණු අතර, එහිදී පාර්ලිමේන්තුවේ අග්‍රාමාත්‍ය ධුරය , කථානායක, නියෝජ්‍ය කථානායක සහ නියෝජ්‍ය කාරක සභා සභාපතිවරයා දිවුරුම්දීම සිදුකෙරුණා.",
       "URL": "https://www.hirunews.lk/152851/සිව්වැනි-යොවුන්-පාර්ලිමේන්තුව-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4694"
}