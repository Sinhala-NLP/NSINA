{
       "Source": "hirunews",
       "Timestamp": "Tuesday, 14 February 2023 - 13:39",
       "Headline": "තන්තිරිමලේ වනඅලි ගැටලුවක්",
       "News Content": "අනුරාධපුර තන්තිරිමලේ ප්‍රදේශයේ ජනතාව වන අලි හේතුවෙන් දැඩි පීඩාවට පත් වී සිටිනවා.\n2014 වසරේ සිට මේ වසර දක්වා පුද්ගලයින් 30කට ආසන්න සංඛ්‍යාවක් වන අලි ප්‍රහාර වලට ලක්වීමෙන් මිය ගොස් ඇති බවයි වාර්තා වන්නේ.\nමෙම ගැටලුව සම්බන්ධයෙන් අවස්ථා කීපයකදී බලධාරීන් දැනුවත් කළද මේ වන තෙක් තමන්ට විසදුමක් නොලැබුණ බවයි ඊයේ තන්තිරිමලේ ප්‍රදේශයේදී උද්ඝෝෂණයක් සංවිධානය කරමින් ප්‍රදේශයේ ජනතාව චෝදනා කළේ.\nමේ අතර, අනුරාධපුර පලුගස්වැව - නාමල්පුර ප්‍රදේශයේ පිහිටි අක්කර 15ක පමණ තම ඉඩම වටා ඉදිකර තිබූ අලි වැට කැකිරාව වනසංරක්ෂණ නිලධාරීන් විසින් ගලවා ඉවත් කළ බවට එහි හිමිකරු පවසනවා.\nමේ හේතුවෙන් වගාවද විනාශ වී ඇති බවයි ඔහු චෝදනා කළේ.",
       "URL": "https://www.hirunews.lk/327400/තන්තිරිමලේ-වනඅලි-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=536"
}