{
       "Source": "hirunews",
       "Timestamp": "Sunday, 28 August 2016 - 13:49",
       "Headline": "තවත් ඇමරිකානු යුද නෞකාවක් හෙට ශ්‍රී ලංකාවට",
       "News Content": "යූ.එස්.එස් ෆ‍්‍රෑන්ක් කේබල් නමැති ඇමරිකානු යුද නෞකාව සුහද චාරිකාවක් සඳහා හෙට කොළඹ වරායට පැමිණෙනවා.\nඇමරිකානු ගුුවාම් නාවික කඳවුරේ රඳවා ඇති මෙම නෞකාව සබ්මැරීන සඳහා සේවා සැලසීම ද විශේෂත්වයක්.\n500 කට අධික මෙහි සිටින කාර්ය මණ්ඩලය ගොඩබිමට පැමිණ විවිධ ක්‍රියාකාරකම්වල නිරත වනු ඇති.\nදැනට ඇමරිකානු නාවික හමුදාවේ පස්වන සහ 7 වන නාවික බලඇණිවලට මෙමගින් සේවා සලසනු ලබනවා.\nමේ වසරේදී ශ්‍රී ලංකාවට පැමිණෙන තුන්වන ඇමරිකානු යුද නෞකාව මෙයයි.\nමීට පෙර යූ.එස්.එස් බ්ලූ රිජ් නෞකාව සහ නිව්  ඕලින්ග්ස් යුද නෞකා ශ්‍රී ලංකාවට පැමිණියා.",
       "URL": "https://www.hirunews.lk/141658/තවත්-ඇමරිකානු-යුද-නෞකාවක්-හෙට-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4904"
}