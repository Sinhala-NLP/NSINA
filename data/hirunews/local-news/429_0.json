{
       "Source": "hirunews",
       "Timestamp": "Friday, 07 April 2023 - 10:28",
       "Headline": "ගනේමුල්ල සංජීවගේ ප්‍රධාන ගෝලයෙකු අත්අඩංගුවට",
       "News Content": "සංවිධානාත්මක අපරාධ කල්ලි නායකයෙකු වන ගනේමුල්ල සංජීව නමැත්තාගේ ප්‍රධාන ගෝලයෙකු වන උදේශික විදුරංග නොහොත් විද්දා නමැත්තා සමග තවත් පුද්ගලයෙකු හෙරොයින් සමග පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nලද තොරතුරකට අනුව කඩවත බස්නැවතුම්පොල ඉදිරිපිට දී ඊයේ(06) වෑන් රථයක් සමග මොවුන් අත්අඩංගුවට ගෙන ඇති අතර, එහි තිබී හෙරොයින් ග්‍රෑම් 15 යි මිලිග්‍රෑම් 500 ක් ද පොලිස් භාරයට ගැණුනා.\nසැකකරු ත්‍රස්තවාදී ක්‍රියා හා මනුෂ්‍ය ඝාතන 3කට සම්බන්ධ වී ඇති අතර, මෙතෙක් ඔහු සැඟව සිට ඇති බව සඳහන්.\nවිද්දා නමැත්තා සමග අත්අඩංගුවට ගත් අනෙක් පුද්ගලයා වෑන් රථයේ රියදුරු ලෙස කටයුතු කළ 23 හැවිරිදි වැල්ලම්පිටිය ප්‍රදේශයේ පදිංචිකරුවෙක්.\nමේ අතර කොල්ලකෑම් ඇතුලු අපරාධ රැසකට සම්බන්ධ යුවළක් දඹුල්ල - ජලාශ පාර ප්‍රදේශයේ සංචාරක හෝටලයක ලැගුම්ගෙන සිටියදී මාතලේ කොට්ඨාස අපරාධ විමර්ශන ඒකකය ඊයේ(06) අත්අඩංගුවට ගෙන තිබෙනවා.\nකැළණිය - ගෝනවල ප්‍රදේශයේ පදිංචි මොවුන් 27 සහ 44 යන වයස්වල පසුවන්නන් බවයි පොලිසිය කියා සිටියේ.",
       "URL": "https://www.hirunews.lk/331914/ගනේමුල්ල-සංජීවගේ-ප්‍රධාන-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=429"
}