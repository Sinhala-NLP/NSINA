{
       "Source": "hirunews",
       "Timestamp": "Tuesday, 28 February 2017 - 15:09",
       "Headline": "නඩුවකට අදාළව ඥාණසාර හිමියන්ට චෝදනා කියවා දෙයි",
       "News Content": "නඩු කටයුත්තක් අතරතුර අධිකරණයට කඩා වැදී කලහකාරි ලෙස හැසිරීම ඇතුලූ චෝදනා 4ක් සම්බන්ධයෙන් බොදුබල සේනා සංවිධානයේ මහ ලේකම් පූජ්‍ය ගලබොඩඅත්තේ ඥානසාර හිමියන් වෙත අද චෝදනා පත්‍ර කියවා දෙනු ලැබුවා.\nඅභියාචනාධිකරණයේ අදාළ චෝදනා ගොනුකර ඇත්තේ නිතිපතිවරයා විසින්.\nඑහිදී ඥානසාර හිමියන් සඳහන් කළේ තමන් අදාළ සිද්ධිය සම්බන්ධයෙන් නිවැරදිකරු බවයි. ඒ අනුව නඩුව ලබන මැයි 16 වනදා විභාගයට ගන්නා ලෙස අභියාචනාධිකරණ සභාපති විනිසුරු විජිත් මලල්ගොඩ, පී‍්‍රති පද්මන් සූරසේන යන විනිසුරුවරුන් නියෝග කලා.\nහෝමාගම මහේස්ත්‍රාත් අධිකරණයේදී ප්‍රදීප් එක්නැලිගොඩ අතුරුදන් වීමට අදාල නඩුව විභාග වෙමින් තිබියදී උන්වහන්සේ අධිකරණය වෙත ගොස් කලහකාරි අන්දමින් හැසිරීමට අදාලවයි මෙම නඩුව පවරා ඇත්තේ.",
       "URL": "https://www.hirunews.lk/155688/නඩුවකට-අදාළව-ඥාණසාර-හිමියන්ට-චෝදනා-කියවා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4638"
}