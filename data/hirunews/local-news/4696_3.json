{
       "Source": "hirunews",
       "Timestamp": "Tuesday, 24 January 2017 - 8:38",
       "Headline": "පාසල් සිසුවෙකුට පහර දුන් ක්‍රීඩා උපදේශකයෙකු සහ ළමයින් 4 දෙනෙකු අත්අඩංගුවට",
       "News Content": "පාසල් සිසුවෙකුට පහරදීමේ සිද්ධියක් සම්බන්ධයෙන් ක්‍රීඩා උපදේශකවරයෙකු සහ ළමයින් 4 දෙනෙකු පොලීසිය අත්අඩංගුවට ගෙන තිබෙනවා.\nපහරකෑමට ලක්වූ මෙම පාසල් සිසුවා දැනට කොළඹ ජාතික රෝහලේ 72 වන වාට්ටුවේ ප්‍රතිකාර ලබන බව සදහන්.\nදෙමටගොඩ ප්‍රදේශයේ විදුහලක 10 වන ශ්‍රේණියේ ඉගෙනුම ලබන මෙම සිසුවාට පසුගිය 20 වන දා පාසලේ රගර් පුහුණු කරන ගුරුවරයා ඇතුළු තවත් සිසුන් 4 දෙනෙකු එක්ව පහර දී තිබෙනවා.\nරගර් ක්‍රීඩා කරන ලෙස බල කරමින් මෙම සිසුවා පන්ති කාමරයකට රැගෙන ගොස් යකඩ බටයක එල්ලා පොලුවලින් පහර දී වධ හිංසා කර ඇති බවයි ඔහුගේ දෙමව්පියන් පොලීසියට පැමිණිල්ලක් ඉදිරිපත් කරමින් සදහන් කර ඇත්තේ.\nඒ අනුව අත්අඩංගුවට ගත් සැකකරුවන් අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/152751/පාසල්-සිසුවෙකුට-පහර-දුන්-ක්‍රීඩා-උපදේශකයෙකු-සහ-ළමයින්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4696"
}