{
       "Source": "hirunews",
       "Timestamp": "Wednesday, 14 December 2016 - 16:21",
       "Headline": "ලබන ජනවාරියේ සිට චීන සමාගම හම්බන්තොට වරායේ වැඩ අරඹයි",
       "News Content": "ලබන වසරේ ජනවාරි මුල් සතියේදී චීන සමාගම සමඟ මාගම්පුර වරායේ වැඩකටයුතු ආරම්භ කරන බව වරාය හා නාවික කටයුතු අමාත්‍ය අර්ජුණ රණතුංග ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් අමාත්‍යවරයා ප්‍රකාශ කළේ ජනවාරි 6 හෝ 7 යන දිනවල මීට අදාළ ගිවිසුමට අත්සන් තැබීමට අපේක්ෂා කරන බවයි.\nමේ අතර වර්ජනයේ නිරත සේවකයින් හෙට දහවල් දෙකට පෙර යළි සේවයට වාර්තා නොකළහොත් හම්බන්තොට ප්‍රදේශයේ පිරිස් බඳවා ගෙන වරාය කටයුතු සිදුකරන බවද අමාත්‍යවරයා මෙහිදී සඳහන් කළා.",
       "URL": "https://www.hirunews.lk/149685/ලබන-ජනවාරියේ-සිට-චීන-සමාගම-හම්බන්තොට-වරායේ-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4754"
}