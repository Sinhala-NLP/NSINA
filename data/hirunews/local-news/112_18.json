{
       "Source": "hirunews",
       "Timestamp": "Wednesday, 09 August 2023 - 9:21",
       "Headline": "ආණ්ඩුවේ ණය සීමාව බිලියන 9000කින් ඉහළ නැංවෙන විවාදයත් අද",
       "News Content": "විසර්ජන සංශෝධන පනත් කෙටුම්පත දෙවැනි වර කියැවීමේ විවාදය අද (09) පැවැත්වීමට පාර්ලිමේන්තු කටයුතු පිළිබඳ කාරක සභාවේදී තීරණය කර තිබෙනවා.\nකථානායක මහින්ද යාපා අබේවර්ධනගේ ප්‍රධානත්වයෙන් ඊයේ (08) මෙම කාරක සභාව රැස්වුණා.\nඒ අනුව ණය ගැනීමේ සීමාව රුපියල් බිලියන 4979 සිට රුපියල් බිලියන 13,979ක් දක්වා වැඩි කිරීමට මෙම කෙටුම්පත මගින් යෝජනා කර තිබෙනවා.\nඑමෙන්ම පසුගිය 21 වන දා පැවති පාර්ලිමේන්තු කටයුතු පිළිබඳ කාරක සභා රැස්වීමේදී තිරණය කළ පරිදි ඔට්ටු ඇල්ලීම හ සූදු බදු සංශෝධන පනත් කෙටුම්පත දෙවැනි වර කියැවීම සහ ධීවර හා ජලජ සම්පත් පනත යටතේ නියෝග පිළිබඳ විවාදය ද අද පැවැත්වෙනවා.",
       "URL": "https://www.hirunews.lk/344181/ආණ්ඩුවේ-ණය-සීමාව-බිලියන-9000කින්-ඉහළ-නැංවෙන-විවාදයත්-අද",
       "Category": "Local News",
       "Parent URL": "https://www.hirunews.lk/local-news.php?pageID=112"
}