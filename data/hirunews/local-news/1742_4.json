{
       "Source": "hirunews",
       "Timestamp": "Friday, 20 August 2021 - 13:21",
       "Headline": "කොවිඩ් කාර්ය සාධක බලකාය රැස් වේ - සෞඛ්‍ය අමාත්‍යාංශයේ මුල් පුටුවල වෙනසක් ?",
       "News Content": "කොරෝනා ව්‍යාප්තිය සම්බන්ධයෙන් කොවිඩ් කාර්ය සාධක බලකායේ විශේෂ රැස්වීමක් ජනාධිපති ගෝඨාභය රාජපක්ෂගේ ප්‍රධානත්වයෙන් ජනාධිපති කාර්යාලයේ දී මේ වනවිට ආරම්භ වී තිබෙනවා.\nමෙම සාකච්ඡාවට පෙර ජනාධිපතිවරයා සහ සෞඛ්‍ය අමාත්‍ය කෙහෙළිය රඹුක්වැල්ල අතර ද සාකච්ඡාවක් පැවැත්වුණා.\nජනාධිපති මාධ්‍ය ප්‍රකාශක කිංස්ලි රත්නායක සඳහන් කළේ රට තුළ පවතින තත්ත්වය සම්බන්ධයෙන් සහ කොරෝනා ව්‍යාප්තිය පිළිබඳ ව ගන්නා තීරණ පිළිබඳ ව ජනාධිපතිවරයා ජාතිය අමතා විශේෂ ප්‍රකාශයක් සිදුකරන බවයි.\nප්‍රකාශය සිදුකරන දිනය සහ වේලාව ඉදිරියේ දී දැනුම් දෙන බව ද ජනාධිපති මාධ්‍ය ප්‍රකාශකවරයා සඳහන් කළා.\nමේ අතර සෞඛ්‍ය අමාත්‍යාංශයේ ලේකම් ධුරය සහ සෞඛ්‍ය සේවා අධ්‍යක්ෂ ජනරාල් යන තනතුරුවල වෙනසක් සිදුකිරීමට නියමිත බව ආරංචි මාර්ග සඳහන් කළා.\nමේ සම්බන්ධයෙන් ජාතික පුවත්පතක් ද අද කරුණු වාර්තා කර තිබූ අතර, රෝහල් කිහිපයක අධ්‍යක්ෂ ධුරවල වෙනසක් ද සිදුකිරීමට නියමිත බවයි එමඟින් දක්වා තිබුණේ.",
       "URL": "https://www.hirunews.lk/280183/කොවිඩ්-කාර්ය-සාධක-බලකාය-රැස්-වේ-සෞඛ්‍ය-අමාත්‍යාංශයේ-මුල්-පුටුවල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=1742"
}