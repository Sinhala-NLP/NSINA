{
       "Source": "hirunews",
       "Timestamp": "Sunday, 17 January 2016 - 7:34",
       "Headline": "නව ව්‍යවස්ථාවෙන්   රට බෙදන්නේ නෑ",
       "News Content": "ආණ්ඩුක්‍රම ව්‍යවස්ථාව සකස් කිරීමේදී පාර්ලිමෙන්තු කමිටුවක් අවශ්‍ය බව ශ්‍රී ලංකා නිදහස් පක්ෂයේ ස්ථාවරය වී ඇතැයි අමාත්‍ය නිමල් සිරිපාල ද සිල්වා පවසනවා. ඔහු සඳහන් කළේ ඇතැමුන් නව ව්‍යවස්ථාව මඟින් රට බෙදීමට උත්සාහ ගන්නා බවට දැනටමත් අසත්‍ය ප්‍රචාර සිදුකරමින් සිටින බවයි. බදුල්ල නගර සභාවේ ඊයේ (16) පැවති උත්සවයකට එක්වෙමින් අමාත්‍යවරයා මේ බව සඳහන් කළා.\n\"....අලුත් ආණ්ඩුක්‍රම ව්‍යවස්ථාවක් පිළිබඳ විවිධ මත තියෙනවා.. තමුන්නාන්සෙලා ඒ ගැන බයවෙන්න එපා....ශ්‍රී.ල.නි.පය.. කවදාවත් රට පාවාදෙන්නේ නැහැ... ශ්‍රී ලංකා නිදහස් පක්ෂය මේ ආණ්ඩුක්‍රම ව්‍යවස්ථාව සකස් කිරීමේදී ඉතා පැහැදිලි ස්ථාවරයක ඉන්නවා... පාර්ලිමේන්තු කමිටුවක් අවශයයි කියන ස්ථාවරයේ ශ්‍රී.නි.ප.ය ඉන්නවා... ඒ වගේම විධාය .ක ජනාධිපතිධුරයේ යම් යම් බලතල අඩුකළ යුතුයි කියන ස්ථාවරයේ ඉන්නවා... ඒ පිළිබඳ පුළුල් කථිකාවතක් ඇති කරනවා... මේ රටේ බුද්ධාගම රාජ්‍ය ආගම ලෙස පිළිගන්නේ... මේ රටේ ව්‍යවස්ථාව ඒකීය රාජ්‍යක් ලෙස සකස් වුණු ව්‍යවස්ථාවක් තුළ සියළු ජාතීන්ට සමගියෙන් සමාදානයෙන් ඉන්න පුළුවන් පසුබිමක් නිර්මාය කරන ව්‍යවස්ථාවක් සකස් කිරීම තමයි ශ්‍රී.ල.නි.ප.යේ ස්ථාවරය වන්නේ... ඒක නිසා සමහර අය දැන්මම ජනතාව අවුස්සන්න හදනවා රට කැබලි කරන්න යනවා කියලා..... ශ්‍රී.ල.නි.පයේ ඉන්න අප හැමදාම රටය කැබලි කරනවාට විරුද්ධ වෙච්ච අය... ඒ අයට වැඩිය අපි දේශප්‍රේමියි.... ඒ නිසා රටට කිසිම හානියක් කිරීම මේ ව්‍යවස්ථා සංශෝධනය තුළින් අපි ඉඩ දෙන්නේ නැති බව කියනවා... නමුත් ව්‍යවස්ථා සංශෝධනයක අළවශ්‍යතාවය අපි දැඩි ලෙස පිළිගන්නවා...\"",
       "URL": "https://www.hirunews.lk/124157/නව-ව්‍යවස්ථාවෙන්-රට-බෙදන්නේ-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5207"
}