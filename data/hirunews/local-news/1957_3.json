{
       "Source": "hirunews",
       "Timestamp": "Thursday, 13 May 2021 - 13:36",
       "Headline": "ප්‍රතිපත්ති පූජාවට මුල්තැන දෙමින් සෞඛ්‍ය නිර්දේශයන්ට අනුව, වෙසක් සමරන්න - මහානාහිමිවරුන් ඉල්ලයි",
       "News Content": "පවතින කොරෝනා අවදානම හේතුවෙන් ප්‍රතිපත්ති පූජාවට මුල්තැන දෙමින් නිවසේ සිට වෙසක් උත්සවය සමරන ලෙස මහානායක හිමිවරුන් නිවේදනයක් නිකුත් කරමින් ශ්‍රී ලංකාවාසී බෞද්ධ ජනතාවගෙන් ඉල්ලීමක් කරනවා.\nවිහාරස්ථානවල හා ඉන් පිටත ජනතාව එක්රැස් වන දාන,ශීල භාවනා, වෙසක් තොරණ හෝ වෙනත් පුණ්‍යඋත්සවය සංවිධාන නොකොට සෞඛ්‍ය නිර්දේශ අනුව කටයුතු කිරීම අත්‍යාවශ්‍ය බවයි මහානායක හිමිවරුන් නිවේදනයක් නිකුත් කරමින් සඳහන් කළේ.\nමේ අතර, යාපනය නාගදීප රජමහා විහාරස්ථානය කේන්ද්‍ර කර ගනිමින් පැවැත්වීමට නියමිතව තිබූ රාජ්‍ය වෙසක් උත්සවය සහ වැඩසටහන බුද්ධ ශාසන, ආගමික සහ සංස්කෘතික කටයුතු අමාත්‍යාංශය මගින් අවලංගු කෙරුණා.\nකෙසේ නමුත් සෞඛ්‍ය අමාත්‍යාංශයේ උපදේශයන්ට අනුකූලව සංකේතාත්මක කෙටි වැඩසටහනක් ලබන 24 වනදා හුණුපිටිය ගංගාරාම විහාරස්ථානය කේන්ද්‍රකොට ගෙන පැවැත්වෙනු ඇති.",
       "URL": "https://www.hirunews.lk/271242/ප්‍රතිපත්ති-පූජාවට-මුල්තැන-දෙමින්-සෞඛ්‍ය-නිර්දේශයන්ට-අනුව-වෙසක්-සමරන්න-මහානාහිමිවරුන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1957"
}