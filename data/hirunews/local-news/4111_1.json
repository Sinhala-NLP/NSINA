{
       "Source": "hirunews",
       "Timestamp": "Wednesday, 24 January 2018 - 11:10",
       "Headline": "42 හැවිරිදි කාන්තාවකට මරණය කැඳවූ සැත්කම",
       "News Content": "වෛද්‍යවරයෙකුගේ නොසැළකිල්ල හේතුවෙන් තම බිරිඳ මියගිය බවට පේරාදෙණිය - සඟබෝගම ප්‍රදේශයේ පදිංචි පුද්ගලයෙකු චෝදනා කරනවා.\nඔහු කියා සිටියේ 42 හැවිරිදි තම බිරිඳට මහනුවර පෞද්ගලික රෝහලකදී මෙම සැත්කම සිදුකර ඇත්තේ පේරාදෙණිය ශික්ෂණ රෝහලේ ප්‍රසව හා නාරිවේද විශේෂඥ වෛද්‍යවරයෙකු විසින් බවයි.\nසැත්කමෙන් පසු බරපතල ලෙස රෝගී වූ මෙම කාන්තාව පේරාදෙණිය ශික්ෂණ රෝහලට ඇතුළත් කර එහි දැඩි සත්කාර ඒකකයේ ප්‍රතිකාර ලබමින් සිටියදී පසුගිය 20 වනදා මිය ගොස් තිබෙනවා.\nවෛද්‍යවරයා සිදුකළ ශල්‍යකර්මය හේතුවෙන් ශරීරයේ අභ්‍යන්තර අවයවවලට හානි සිදුවීමෙන් ඇය මරණයට පත්ව ඇතැයි අධිකරණ වෛද්‍ය නිලධාරිවරයා සිදුකළ මරණ පරීක්ෂණයේදී අනාවරණ වී ඇත්තේ.",
       "URL": "https://www.hirunews.lk/181878/42-හැවිරිදි-කාන්තාවකට-මරණය-කැඳවූ-සැත්කම",
       "Category": "Local News",
       "Parent URL": "https://www.hirunews.lk/local-news.php?pageID=4111"
}