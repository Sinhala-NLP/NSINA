{
       "Source": "hirunews",
       "Timestamp": "Saturday, 16 January 2021 - 15:36",
       "Headline": "පාර්ලිමේන්තුව වසා දැමීමට තීරණයක් ගෙන නැතැයි කතානායක කියයි (වීඩියෝ )",
       "News Content": "පවතින කොරෝනා අවදානම හමුවේ පාර්ලිමේන්තුව වසා දැමීමට තීරණයක් ගෙන නොමැති බව කතානායක මහින්ද යාපා අබේවර්ධන පවසනවා.\nවැලිගම ප්‍රදේශයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින් ඔහු කියාසිටියේ කොරෝනා වසංගතය අවසන් වන තෙක් රාජකාරී නතරකරගෙන සිටිය නොහැකි බවයි.\nඑබැවින් සෞඛ්‍ය ක්‍රමවේදයන්ට අනුකූලව කටයුතු කරන ලෙසට පාර්ලිමේන්තු කාර්ය මණ්ඩලයට මෙන්ම මැති ඇමතිවරුන්ට ද උපදෙස් ලබාදී ඇති බව කතානායකවරයා කියාසිටියා.\nපාර්ලිමේන්තුවේ කටයුතු පවත්වාගෙන යා හැකි පරිදි මන්ත්‍රීවරුන් ඇතුලු සියලුදෙනා දාකත්වය ලබාදිය යුතු බව ද කතානායකවරයා මෙහිදී අවධාරණය කළා.",
       "URL": "https://www.hirunews.lk/259867/පාර්ලිමේන්තුව-වසා-දැමීමට-තීරණයක්-ගෙන-නැතැයි-කතානායක-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2208"
}