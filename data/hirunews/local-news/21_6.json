{
       "Source": "hirunews",
       "Timestamp": "Tuesday, 19 September 2023 - 10:26",
       "Headline": "නීතිවිරෝධී දුම්වැටි 45,000 ක් සමඟ ව්‍යාපාරිකයන් දෙදෙනෙකු අත්අඩංගුවට",
       "News Content": "රුපියල් ලක්ෂ 45ක වටිනාකමකින් යුත් විදේශීය දුම්වැටි 45,000 ක් නීතිවිරෝධීව රැගෙන ආ ව්‍යාපාරිකයන් දෙදෙනෙකු කටුනායක ගුවන්තොටුපළේදී රේගු නිලධාරින් අත්අඩංගුවට ගෙන තිබෙනවා.\nකල්මුණේ පදිංචි පුද්ගලයෙකු සහ යටියන්තොට ප්‍රදේශයේ පදිංචි කාන්තාවක් මෙලෙස අත්අඩංගුවට ගෙන ඇති අතර ඔවුන් දෙදෙනා ඩුබායි සිට මෙම දුම්වැටි තොගය රැගෙන විත් ඇති බවයි ගුවන්තොටුපළ හිරු වාර්තාකරු කියා සිටියේ.\nමෙම සැකකරුවන් දෙදෙනා නිරන්තරයෙන් ගුවන්ගමන්වල යෙදෙමින් විදේශවලින් භාණ්ඩ රැගෙනවිත් මෙරට තුළ අලෙවිකිරීමේ ව්‍යාපාරයක නිරතව සිටින්නන් බවද අනාවරණ වී තිබෙනවා.",
       "URL": "https://www.hirunews.lk/348723/නීතිවිරෝධී-දුම්වැටි-45000-ක්-සමඟ-ව්‍යාපාරිකයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=21"
}