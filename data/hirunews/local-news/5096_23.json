{
       "Source": "hirunews",
       "Timestamp": "Friday, 08 April 2016 - 19:06",
       "Headline": "ඉවත්වීමට ගිය බැසිල් යළි දේශපාලනට",
       "News Content": "දේශපාලනයෙන් ඉවත්ව සිටීමට තමන් ගත් තීරණය වෙනස් කළ බව හිටපු අමාත්‍ය බැසිල් රාජපක්ෂ පවසනවා.\nඔහු මෙම අදහස් පළ කළේ ප්‍රකාශයක් ලබාදීම සඳහා බරපතල වංචා විමර්ශනය ජනාධිපති කොමිසම වෙත අද පැමිණීමෙන් අනතුරුව මාධ්‍ය වෙත අදහස් දක්වමින්.\nපසුගිය ආණ්ඩු සමයේදී ගුවන් හමුදාවට අයත් යානා යොදා ගනිමින් ඔහු සිදුකළ අභ්‍යන්තර ගුවන් ගමන් පිළිබඳ විමර්ශනයට අදාළව ප්‍රකාශයක් ලබාදීමටයි හිටපු අමාත්‍යවරයා බරපතල වංචා දූෂණ සොයන ජනාධිපති විමර්ශන කොමිසම වෙත පැමිණියේ.\nඑහිදී ඔහුගෙන් විමර්ශන කොමිසම පැය 6කට ආසන්න කාලයක් ප්‍රකාශ සටහන් කරගෙන තිබුණා.",
       "URL": "https://www.hirunews.lk/130431/ඉවත්වීමට-ගිය-බැසිල්-යළි-දේශපාලනට",
       "Category": "Local News",
       "Parent URL": "https://www.hirunews.lk/local-news.php?pageID=5096"
}