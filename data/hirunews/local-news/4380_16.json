{
       "Source": "hirunews",
       "Timestamp": "Wednesday, 09 August 2017 - 8:01",
       "Headline": "අමාත්‍ය මණ්ඩලය අද රැස්වෙයි",
       "News Content": "අමාත්‍ය මණ්ඩලය ජනාධිපති මෛත්‍රීපාල සිරිසේනගේ ප්‍රධානත්වයෙන් අද රැස්වීමට නියමිතයි.\nමෙහිදී අමාත්‍ය රවී කරුණානායකට එරෙහිව ඉදිරිපත්ව ඇති විශ්වාසභංග යෝජනාව සම්බන්ධයෙන් ද සාකච්ඡා කරනු ඇති බවයි දේශපාලන ආරංචි මාර්ග සඳහන් කළේ.\nමේ වන විට ගැසට් කර ඇති ආණ්ඩුක්‍රම ව්‍යවස්ථාවේ 20 වන සංශෝධනය සඳහා වූ කෙටුම්පත සහ පළාත් සභා ඡන්ද විමසීම් සංශෝධන කෙටුම්පත සම්බන්ධයෙන් ද අමාත්‍ය මණ්ඩලයේ අවදානය යොමු වනු ඇති බව ද වාර්තා වනවා.\nඅමාත්‍ය රවී කරුණානායකට එරෙහි විශ්වාසභංග යෝජනාව විවාදයට ගැනීම පිළිබදව හෙට රැස්වන පක්ෂ නායක රැස්වීමේදී තීරණයක් ගන්නා බව කථානායක කරු ජයසූරිය ඊයේ ප්‍රකාශ කළා.",
       "URL": "https://www.hirunews.lk/167959/අමාත්‍ය-මණ්ඩලය-අද-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4380"
}