{
       "Source": "hirunews",
       "Timestamp": "Friday, 11 August 2023 - 22:18",
       "Headline": "මරණ පරීක්ෂණයක් නොකර වළ දැමූ සිරුර අධිකරණ නියෝගයකින් ගොඩ අරන්",
       "News Content": "2018 වර්ෂයේ ඇල්ල ප්‍රදේශයේ සිදු වූ රිය අනතුරකින් පසු එම ප්‍රදේශයේ පදිංචි 39 හැවිරිදි පුද්ගලයකු වසර 05ක් තිස්සේ කෝමා තත්ත්වයක පසු වූ අතර, අනතුර පිළිබඳ කිසිදු තොරතුරක් දැන ගැනීමට පොලිසියට නොහැකි වී තිබුණා.\nඅනතුර සම්බන්ධ නඩු විභාගය මේ මස 04 කැඳවනු ලැබූ අවස්ථාවේ, එම පුද්ගලයා ඊට දින කිහිපයකට පෙර මරණයට පත්ව කිසිදු මරණ පරීක්ෂණයකින් ද තොරව භූමදානය කර ඇති බව හෙළි වී තිබුණා.\nඒ අනුව බණ්ඩාරවෙල මහේස්ත්‍රාත් අධිකරණය නියෝග කළේ එම පුද්ගලයාගේ සිරුර ගොඩගෙන, මරණ පරීක්ෂණය පවත්වන ලෙසයි.\nගොඩගත් සිරුර බදුල්ල මහ රෝහලට ගෙන යාමට කටයුතු කළ අතර මරණ පරීක්ෂණය පවත්වනු ලබනවා.",
       "URL": "https://www.hirunews.lk/344494/මරණ-පරීක්ෂණයක්-නොකර-වළ-දැමූ-සිරුර-අධිකරණ-නියෝගයකින්-ගොඩ-අරන්",
       "Category": "Local News",
       "Parent URL": "https://www.hirunews.lk/local-news.php?pageID=105"
}