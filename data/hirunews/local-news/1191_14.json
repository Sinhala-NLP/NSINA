{
       "Source": "hirunews",
       "Timestamp": "Thursday, 05 May 2022 - 7:47",
       "Headline": "නියෝජ්‍ය කතානායක ගැන තීරණයක් අද",
       "News Content": "පාර්ලිමේන්තුවේ නියෝජ්‍ය කතානායකවරයා තෝරාපත් කර ගැනීම අද සිදු කිරීමට නියමිත යි.\nහිටපු නියෝජ්‍ය කතානායක ලෙස කටයුතු කළ රංජිත් සියඹලාපිටියගේ ඉල්ලා අස්වීම ජනාධිපතිවරයා පිළිගෙන ඇති බව කතානායක මහින්ද යාපා අබේවර්ධන පාර්ලිමේන්තුව හමුවේ ඊයේ දැනුම් දුන්නා.\nඒ අනුව අද දිනයේ ඊට අදාළ ඡන්ද විමසීම සිදු කරන බවයි ඔහු කියා සිටියේ.\nසමගි ජන බලවේගය විසින් නියෝජ්‍ය කතානායකවරයා ලෙස පාර්ලිමේන්තු මන්ත්‍රී ඉමිතියාස් බාකීර් මාකර්ගේ නම යෝජනා කිරීමට නියමිත යි.\nඑමෙන්ම අග්‍රාමාත්‍ය මහින්ද රාජපක්ෂ ද අද දිනයේ දී රටේ පවතින ආර්ථික තත්වය පිළිබඳ පාර්ලිමේන්තුවේ දී විශේෂ ප්‍රකාශයක් සිදු කිරීමට නියමිත බව වාර්තා වනවා.\nමේ අතර, පසුගිය කාලයේ නිලධාරීන් කිහිපදෙනෙකු විසින් දේශපාලනඥයින් පාලනය කර ඇති බව පාර්ලිමේන්තු මන්ත්‍රී බන්දුල ගුණවර්ධන ඊයේ පාර්ලිමේන්තුවේ දී ප්‍රකාශ කළා.",
       "URL": "https://www.hirunews.lk/303531/නියෝජ්‍ය-කතානායක-ගැන-තීරණයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=1191"
}