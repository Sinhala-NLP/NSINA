{
       "Source": "hirunews",
       "Timestamp": "Sunday, 02 May 2021 - 8:55",
       "Headline": "ව්‍යාජ අංක තහඩු සහ හෙරොයින් සමඟ හතරදෙනෙකු කල්මුණේදී අත්අඩංගුවට",
       "News Content": "කල්මුණේ - මරදමුණේ  ප්‍රදේශයේ සිදුකළ විශේෂ රථවාහන පරික්ෂාවකදී ව්‍යාජ අංක තහඩු දෙකක් සහ හෙරොයින් ග්‍රෑම් 3ක් සමඟ හතරදෙනෙකු අත්අඩංගුවට ගෙන තිබෙනවා.\nමොවුන් කිසියම් අපරාධයක් සිදු කිරීම සඳහා මෙම ව්‍යාජ අංක තහඩු භාවිතා කර ඇත්ද යන්න සම්බන්ධයෙන් පරීක්ෂණ ආරම්භ කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ.\nඑමෙන්ම වෑන් රථයට පිටුපසින් පැමිණි මෝටර් රථයක් පරික්ෂාවට ලක් කිරීමේදී හෙරොයින් වර්ගයේ මත්කුඩු ග්‍රෑම් 3ක් සමඟ තවත් පුද්ගලයෙකු අත්අඩංගුවට ගෙන තිබෙනවා. මෙම සැකකරුවන් මාලිගාවත්ත, දෙහිවල හා ග්‍රෑන්ඩ්පාස් ප්‍රදේශවල පදිංචිකරුවන්.",
       "URL": "https://www.hirunews.lk/270164/ව්‍යාජ-අංක-තහඩු-සහ-හෙරොයින්-සමඟ-හතරදෙනෙකු-කල්මුණේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1981"
}