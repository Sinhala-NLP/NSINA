{
       "Source": "hirunews",
       "Timestamp": "Thursday, 31 March 2016 - 17:25",
       "Headline": "අනුනායක ස්වාමීන් වහන්සේලා දෙනමම අස්ගිරි පාර්ශවයේ මහනායක පදවිය සඳහා ඉදිරිපත් වීමට තීරණය කරයි",
       "News Content": "ශ්‍යාමෝපාලි මහා නිකායේ අස්ගිරි මහා විහාර පාර්ශවයේ මහනායක පදවිය සඳහා ඉදිරිපත් වීමට එම පාර්ශවයේ අනුනායක ස්වාමීන් වහන්සේලා දෙනමම තීරණය කර තිබෙනවා.\nපොලොන්නරුව සොලොස්මස්ථානාධිපති පූජ්‍ය වේඬරුවේ උපාලි ස්වාමීන්ද්‍රයන් වහන්සේ සහ බදුල්ල - මුතියංගන රජමහා විහාරාධිපති පූජ්‍ය වරකාගොඩ ඥාණරතන ස්වාමීන් වහන්සේ ඒ අනුව මහනායක පදවිය සඳහා ඉදිරිපත්වීම සඳහා සංඝ සභික හිමිවරුන්ට දැහැත් පිළිගන්වමින් දැනුම් දී ඇති බව සඳහන්.\nඅතිපූජ්‍ය ගලගම ශ්‍රී අත්තදස්සී මහනාහිමියන්ගේ අපවත්වීමෙන් පුරප්පාඩු වූ අස්ගිරි මහනායක පදවිය සඳහා සුදුසු ජ්‍යෙෂ්ඨ හිමිනමක් පත්කර ගැනීම ලබන 07 වනදා පස්වරුවේ සිදුකිරීමට නියමිතයි.",
       "URL": "https://www.hirunews.lk/129823/අනුනායක-ස්වාමීන්-වහන්සේලා-දෙනමම-අස්ගිරි-පාර්ශවයේ-මහනායක-පදවිය-සඳහා-ඉදිරිපත්-වීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5107"
}