{
       "Source": "hirunews",
       "Timestamp": "Thursday, 11 March 2021 - 6:43",
       "Headline": "කෝටි  එක හමාරක කේරළ ගංජා සමඟ සැකකරුවන් දෙදෙනෙක් උතුරු මුහුදේදී  අත්අඩංගුවට",
       "News Content": "ඉන්දියාවේ සිට බෝට්ටු මඟින් මෙරටට ගෙන ආ කේරළ ගංජා කිලෝ ග්‍රෑම් 141ක් සමඟ සැකකරුවන් දෙදෙනෙකු යාපනය, එළුවේතීව් දූපත ආසන්න මුහුදු සීමාවේදී ඊයේ (10) අත්අඩංගුවට ගෙන ඇති බව කයිට්ස් පොලිසිය පවසනවා.\nපොලිසිය පැවසුවේ නාවික හමුදාව සිදුකළ විශේෂ සෝදිසි මෙහෙයුමකදී ඩිංගි යාත්‍රාවකින් කේරළ ගංජා තොගය ගෙනා සැකකරුවන් අත්අඩංගුවට ගැනීමට හැකි වූ බවයි.\nසැකකරුවන් නිරෝධායන නීති අනුව නිරෝධායනය වෙනුවෙන් කයිට්ස් මහජන සෞඛ්‍ය පරීක්ෂක කාර්යාලය වෙත යොමුකොට ඇති අතර කේරළ ගංජා තොගය කයිට්ස් පොලිසිය වෙත භාරදී තිබෙනවා.\nඅත්අඩංගුවට ගත් කේරළ ගංජා තොගය රුපියල් කෝටි එකහාමාරක් පමණ වටිනාකමින් යුක්ත බවද ආරක්ෂක අංශ නිළධාරීන් සදහන් කළේ.\nඅත්අඩංගුවට ගත් සැකකරුවන් මන්නාරම, පේසාලෙයි ප්‍රදේශයේ පදිංචි පුද්ගලයින් දෙදෙනෙකු වන අතර, සැකකරුවන් ඉන්දීය ජාවාරම්කරුවන්ගෙන් කේරළ ගංජා ලබාගෙන මෙරටට රැගෙන ඒමේදී මෙම අත්අඩංගුවට ගැනීම සිදූකළ බවයි පොලිසිය සඳහන් කළේ.",
       "URL": "https://www.hirunews.lk/264979/කෝටි-එක-හමාරක-කේරළ-ගංජා-සමඟ-සැකකරුවන්-දෙදෙනෙක්-උතුරු-මුහුදේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2096"
}