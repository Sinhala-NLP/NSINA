{
       "Source": "hirunews",
       "Timestamp": "Friday, 21 April 2017 - 7:48",
       "Headline": "පුතුගේ වියෝව දරාගත නොහැකිවු මවක් මියයයි",
       "News Content": "සිය පුතුගේ වියෝව දරාගත නොහැකි වු මවක් පුතුගේ අවසන් කටයුතු සිදුවන අවස්ථාවේ මරණයට පත්වීමක් පිළිබඳ අනුරාධපුර සාලියපුර මාන්කඩවල ප්‍රදේශයෙන් වාර්තා වනවා.\nමෙලෙස අවාසනාවන්ත ලෙස ජීවිතක්ෂයට පත්වී ඇත්තේ ළමුන් 6 දෙනෙකුගේ මවක් වන 59 හැවිරිදි කාන්තාවක්.\nඇයගේ පුත්‍රයකු පසුගිය 17 වනදා හදිසි හෘදයාබාධයකින් මරණයට පත්වී ඇත්තේ අලුත් අවුරුදු නිවාඩුව සඳහා නිවසට පැමිණ සිටියදීයි.\n32 හැවිරිදි ඔහු වැලිසර ප්‍රදේශයේ පෞද්ගලික ආයතනයක සේවය කරන අයෙක් බවයි අප වාර්තාකරු කියාසිටියේ.\nපෙරේදා පස්වරුවේ එම තරුණයාගේ අවසන් කටයුතු සඳහා දේහය සාලියපුර සුසාන භූමියට රැගෙන යාමට සුදානමින් ආගමික වතාවත් සිදුවන අතරවාරයේ මෙම මව සිහිසුන්ව වැටී තිබෙනවා.\nඅනතුරුව ඇය අනුරාධපුර ශික්ෂණ රෝහලට ඇතුලත් කිරීමෙන් අනතුරුව මරණයට පත්ව ඇති බවයි වාර්තා වන්නේ.",
       "URL": "https://www.hirunews.lk/159625/පුතුගේ-වියෝව-දරාගත-නොහැකිවු-මවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4554"
}