{
       "Source": "hirunews",
       "Timestamp": "Friday, 14 January 2022 - 10:26",
       "Headline": "රැකියා ලබාදෙන පවසා මුදල් වංචා කළ කාන්තාවක් අත්අඩංගුවට",
       "News Content": "රැකියා ලබාදෙන පවසා මුදල් වංචා කළ කාන්තාවක් බත්තරමුල්ල ප්‍රදේශයේදී අත්අඩංගුවට ගෙන තිබෙනවා.\nකොළඹ අපරාධ කොට්ඨාසයට ලද පැමිණිල්ලකට අනුව මෙම සැකකාරිය ඊයේ (13) අත්අඩංගුවට ගෙන ඇති අතර, ඇය, පසුගිය 2020 වසරේ මෙම ජාවාරම සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅත්අඩංගුවට ගත් 35 හැවිරිදි දොඩංගොඩ ප්‍රදේශයේ පදිංචි මෙම සැකකාරිය ප්‍රාදේශීය සභා වැඩ පරිපාලක නිලධාරිනියක් බවට තොරතුරු අනාවරණ වී තිබෙනවා.",
       "URL": "https://www.hirunews.lk/293975/රැකියා-ලබාදෙන-පවසා-මුදල්-වංචා-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1425"
}