{
       "Source": "hirunews",
       "Timestamp": "Saturday, 03 December 2022 - 22:17",
       "Headline": "නිරෝධායනයේ දී හමුදා නිලධාරියෙකුගේ බිරිඳකගේ ගිණුමකට මුදල් බැරවෙලා - අමාත්‍ය මනූෂ නානායක්කාර (වීඩියෝ)",
       "News Content": "කොරෝනා වසංගතය සමයේ දී විදෙස් රටවල සිට මෙරටට පැමිණ හෝටල් නිරෝධායනයට යොමු කළ මිනිසුන්ගෙන් අසාධාරණ ලෙස මුදල් ගසා කෑ බව කම්කරු අමාත්‍ය මනූෂ නානායක්කාර පවසනවා.\nඅද (03) පෙරවරුවේ කම්කරු කාරක සභා පාර්ලිමේන්තු විවාදයට එක්වෙමින් මන්ත්‍රීනී තලතා අතුකෝරල නැගූ ප්‍රශ්නයකට පිළිතුරු යොමු කරමිනුයි අමාත්‍යවරයා මේ බව සඳහන් කළේ.\nහෝටල් නිරෝධායනය තුළ දී එහි කාල සීමාවට අනුව බිල රුපියල් 14000ක් නම්, ඉන් 1000ක මුදලක් හමුදා නිලධාරියෙකුගේ බිරිඳකගේ ගිණුමට බැර වී ඇති බවට තොරතුරු අනාවරණය වී ඇති බව අමාත්‍යවරයා මෙහිදී වැඩිදුරටත් කියා සිටියා.",
       "URL": "https://www.hirunews.lk/321890/නිරෝධායනයේ-දී-හමුදා-නිලධාරියෙකුගේ-බිරිඳකගේ-ගිණුමකට-මුදල්-බැරවෙලා-අමාත්‍ය-මනූෂ-නානායක්කාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=690"
}