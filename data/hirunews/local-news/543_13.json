{
       "Source": "hirunews",
       "Timestamp": "Saturday, 11 February 2023 - 14:29",
       "Headline": "ගොයම කහවීමෙන් ඇළහැර ගොවීන් කබළෙන් ළිපට (වීඩියෝ)",
       "News Content": "ඇළහැර ගොවි ව්‍යාපාරයේ මෙවර මහ කන්නයේ වගාකළ ගොයමට කොළ කහ වීමේ රෝගය හේතුවෙන් දැඩි හානි සිදුව ඇති බව ගොවීන් පවසනවා.\nඒ හේතුවෙන් මෙවර වගාකළ කුඹුරු අක්කර 300ක් පමණ ගොයම පීදීම පවා පමා වී ඇති බවයි ඔවුන් පෙන්වා දෙන්නේ.\nමෙවර මහ කන්නයේ වී අස්වනු නෙලීම ආරම්භ කර තිබුණත් වී අස්වනු විකිණීමේදී තමන්ට හිමිවන්නේ රුපියල් 65 ත් 70 ත් අතර අවම මිලක් බව මඩකලපුව, වාකරේ ප්‍රදේශයේ ගොවීන් පවසනවා.\nවී වගාව සඳහා අවශ්‍ය පොහොර නිසි වේලාවට නොලැබීමෙන් මෙවර මහ කන්නයේ අස්වනුද 50%කින් පමණ පහත බැස ඇති බවටත්, අධික වියදමක් දරා පොහොර මිලදී ගෙන කුඹුරු වගාකළද තමන්ට වැය වූ මුදල හෝ ලබාගැනීමට නොහැකි වී ඇති බවටත් ඔවුන් මැසිවිලි නගනවා.\nමේ අතර, මහනුවර දිස්ත්‍රික්කයේ අක්කර 500ක පමණ කහ වගාකළ ගොවීන් ද තම අස්වනු නිසි මිලකට අලෙවිකරගත නොහැකිව දැඩි ලෙස පීඩාවට පත්ව සිටිනවා.\nමේ වනවිට අස්වනු නෙලීම ආරම්භ කර තිබුණ ද කහ කිලෝවක් රුපියල් 50කට හෝ අලෙවි කිරීමට නොහැකි බවට කහ ගොවීන් මැසිවිළි නගනවා.",
       "URL": "https://www.hirunews.lk/327169/ගොයම-කහවීමෙන්-ඇළහැර-ගොවීන්-කබළෙන්-ළිපට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=543"
}