{
       "Source": "hirunews",
       "Timestamp": "Thursday, 18 August 2022 - 8:09",
       "Headline": "පික්මී ලංකා ධීවර සංස්ථාව සමඟ හවුල්කාරීත්ව ගිවිසුමක්",
       "News Content": "පික්මී හි අත්‍යවශ්‍ය භාණ්ඩ බෙදාහැරීමේ අංශයක් වන පික්මී මාකට් ප්‍රවාහන සේවය තවදුරටත් වැඩිදියුණු කරමින් ලංකා ධීවර සංස්ථාව සමඟ එක්ව නව හවුල්කාරීත්ව ගිවිසුමකට අනුගත වී තිබෙනවා.\nඒ අනුව පික්මී මාකට් පාරිභෝගිකයින්ට ධීවර සංස්ථා අලෙවිසැල්වලින් නැවුම් මාළු ඇණවුම් කිරීමේ හැකියාව පවතිනවා.\nපික්මී මාකට් හි ප්‍රධානී මාර්ක් පෙරේරා සඳහන් කළේ හොඳින් ඇසුරුම් කළ නැවුම් මාළු පහසු මිලකට තම සේවාව හරහා පාරිභෝගිකයින්ට ලබාදෙන බවයි.\nඑමෙන්ම, කුකුළු මස්, එළවළු, ඖෂධ, කිරි නිෂ්පාදන සහ වෙනත් භාණ්ඩ නිවෙස් වෙත ප්‍රවාහනය කිරීමේ සේවාව තවදුරටත් ක්‍රියාත්මක බව ද පික්මී මාකට් හි ප්‍රධානී මාර්ක් පෙරේරා සඳහන් කළා.",
       "URL": "https://www.hirunews.lk/313062/පික්මී-ලංකා-ධීවර-සංස්ථාව-සමඟ-හවුල්කාරීත්ව-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=932"
}