{
       "Source": "hirunews",
       "Timestamp": "Sunday, 07 March 2021 - 15:53",
       "Headline": "වල්සපුගල යළි මාරාන්තික උපවාසයක්",
       "News Content": "හම්බන්තොට යෝජිත වන අලි කළමණාකරන රක්ෂිතය ගැසට් කිරීම ඇතුළු තවත් ඉල්ලීම් කිහිපයක් මුල් කර ගනිමින් වලව ඒකාබද්ධ ගොවි සංවිධානය විසින් වල්සපුගල ප්‍රදේශයේ ආරම්භ කර ඇති සත්‍යග්‍රහය අද යළිත් මාරාන්තික උපවාසයක් බවට පත් කර තිබෙනවා.\nඒ, දින 50කට පසුවයි.\nප්‍රදේශයේ හිරු වාර්තාකරු සඳහන් කළේ සෙත් පිරිත් සජ්ඣායනා කිරීමෙන් අනතුරුව ඔවුන් මෙලෙස මාරාන්තික උපවාසය ආරම්භ කළ බවයි.\nපසුගිය ජනවාරි මස 18 වන දා ප්‍රථමයෙන් අලි කළමනාකරණ රක්ෂිතය ගැසට් කරන ලෙස ඉල්ලමින් සත්‍යග්‍රහයක් ආරම්භ කළා.\nඅනතුරුව ජනවාරි 20 වන දා එය මාරාන්ති උපවාසයක් බවට පත් කළ අතර පසුව බලධාරීන් විසදුම් ලබාදෙන බවට දුන් පොරොන්දුව මත එය අවසන් කොට සත්‍යග්‍රහය පමණක් සිදුකරගෙන ගොස් තිබුණා.",
       "URL": "https://www.hirunews.lk/264613/වල්සපුගල-යළි-මාරාන්තික-උපවාසයක්",
       "Category": "Local News",
       "Parent URL": "https://www.hirunews.lk/local-news.php?pageID=2104"
}