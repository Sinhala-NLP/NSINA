{
       "Source": "hirunews",
       "Timestamp": "Thursday, 07 April 2016 - 14:58",
       "Headline": "කාන්තාවන්ට විහිළු කළ ආයූර්වේද සිසුවෙකුට වැඩ වරදී",
       "News Content": "මාර්ගයේ ගමන් ගන්නා කාන්තාවන්ට හිරිහැර වන අන්දමින් හැසිරුණු තරුණයෙකු ප්‍රදේශවාසීන්ගේ පහරකෑමට ලක්වී රෝහල් ගතකිරීමේ පුවතක් පානදුර ප්‍රදේශයෙන් වාර්තා වනවා.\nපොලීසිය සඳහන් කළේ මෙලෙස පහරකෑමට ලක්ව රෝහල් ගතකර ඇත්තේ අවුරුදු 27 ක් වයසැති ආයුර්වේද වෛද්‍ය සිසුවෙකු බවයි.\nමොහු දීර්ඝ කාලයක සිට පානදුර - වෑකඩ මාර්ගයේ ගමන් ගන්නා කාන්තාවන්ට අනශ්‍ය ලෙස විහිලූ කර ඇති බව සඳහන්.\nමේ පිළිබඳව උරණ වූ ප්‍රදේශවාසීන් ඊයේ රාත්‍රියේ අදාළ සිසුවාට පහරදී තිබෙනවා.",
       "URL": "https://www.hirunews.lk/130341/කාන්තාවන්ට-විහිළු-කළ-ආයූර්වේද-සිසුවෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5098"
}