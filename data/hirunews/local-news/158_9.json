{
       "Source": "hirunews",
       "Timestamp": "Sunday, 23 July 2023 - 19:18",
       "Headline": "ඉන්දීය “ඒ” කණ්ඩායමට ලකුණු 353ක ඉලක්කයක්",
       "News Content": "නැගී එන කණ්ඩායම් අතර පැවැත්වෙන ආසියානු එක්දින ක්‍රිකට් තරගාවලියේ අවසන් මහා තරගය ඉන්දීය ඒ සහ පාකිස්ථාන ඒ කණ්ඩායම් අතර මේ වන වට කොළඹ ආර්.ප්‍රේමදාස ක්‍රිකට් ක්‍රිඩාංගනයේදි පැවත්වෙනවා.\nතරගයේ කාසියේ වාසිය දිනු ඉන්දීය ඒ කණ්ඩායම තීරණය කළේ පළමුව පන්දුවට පහරදීමේ අවස්ථාව පාකිස්ථාන ඒ කණ්ඩායමට ලබාදීමටයි.\nඒ අනුව තරගයේ පළමුව පන්දුවට පහරදුන් පාකිස්ථාන “ඒ” කණ්ඩායම නියමිත පන්දුවාර 50 අවසානයේ කඩුලු‍ 08 ක් දැවි ලකුණු 352 ක් ලබා ගත්තා.\nපාකිස්ථාන කණ්ඩායමේ තයියබ් තහීර් ලකුණු 108ක් රැස්කළ අතර ඊට හතරේ පහර 12ක් සහ 6 පහර 4ක් අන්තර්ගත වුනා.\nමේ වන විට පිලිතුරු ඉනිම ක්‍රිඩාකරන ඉන්දීය “ඒ” කණ්ඩායම පන්දුවාර 12 ක් අවසානයේ කිසිවෙකු නොදැවී ලකුණු 82 ක් ලබා සිටිනවා.",
       "URL": "https://www.hirunews.lk/342264/ඉන්දීය-ඒ-කණ්ඩායමට-ලකුණු-353ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=158"
}