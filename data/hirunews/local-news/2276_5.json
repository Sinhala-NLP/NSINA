{
       "Source": "hirunews",
       "Timestamp": "Monday, 14 December 2020 - 10:19",
       "Headline": "රුපියල් දෙකෝටි හැත්තෑහතර ලක්ෂයක් වටිනා කහ සහ එනසාල් සමඟ 04 දෙනෙකු මන්නාරමේදී අත්අඩංගුවට",
       "News Content": "නීතිවිරෝධී ලෙස මෙරටට ගෙන්වන ලද රුපියල් දෙකෝටි හැත්තෑහතර ලක්ෂයක් වටිනා කහ සහ එනසාල් තොගයක් සමග සැකකරුවන් තුන්දෙනෙකු ශ්‍රී ලංකා යුද හමුදාව මගින් මන්නාරම - පේසාලේ ප්‍රදේශයේදී අත්අඩංගුවට ගෙන තිබෙනවා.\nයුද හමුදා බුද්ධි අංශ වෙතින් ලද තොරතුරක් අනුව, කඞ්ඩුකරන්කුඩිඉරිප්පු ප්‍රදේශයේදී ඊයේ (13) මධ්‍යම රාත්‍රී 12.30ට පමණ මොවුන් අත්අඩංගුවට ගෙන ඇත්තේ ප්‍රදේශයේ භට පිරිස් විසින්.\nඑහිදී ඔවුන් කැබ් රථයකින් ප්‍රවාහනය කරමින් තිබූ කහකිලෝ ග්‍රෑම් 4300ක් සහ එනසාල් කිලෝ 80ක් සොයා ගැණුනා.\nසැකකරුවන් වැඩිදුර විමර්ශන සඳහා තලෙයිමන්නාරම පොලීසිය වෙත භාර දුන් බවයි යුද හමුදාව වැඩිදුරටත් ප්‍රකාශ කළේ.\nඅත්අඩංගුවට ගත් ප්‍රධාන සැකකරු 27 හැවිරිදි තලවිල ප්‍රදේශයේ පදිංචිකරුවෙක්.\nසැකකරුවන්ගෙන් සිදුකරන ලද වැඩිදුර ප්‍රශ්න කිරීම් වලදී අනාවරණ වී ඇත්තේ මෙම කහ සහ එන්සාල් තොගය ඉන්දියාවේ සිට මුහුදු මාර්ගයෙන් දිවයිනට රැගෙන ආ බවයි.",
       "URL": "https://www.hirunews.lk/256981/රුපියල්-දෙකෝටි-හැත්තෑහතර-ලක්ෂයක්-වටිනා-කහ-සහ-එනසාල්-සමඟ-04-දෙනෙකු-මන්නාරමේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2276"
}