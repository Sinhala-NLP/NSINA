{
       "Source": "hirunews",
       "Timestamp": "Wednesday, 14 September 2022 - 7:09",
       "Headline": "සුබසාධන ප්‍රතිලාභීන්ට අයදුම්පත් ඉදිරිපත් කිරීමේ හැකියාව",
       "News Content": "සුබසාධන ප්‍රතිලාභ පනත යටතේ ප්‍රතිලාභීන් හඳුනා ගැනීම, නිර්ණායක පදනම් කරගත් විනිවිද ස්වභාවයෙන් යුත් තේරීම් ක්‍රියාවලියක් යටතේ සිදුකරන බව සුබසාධක ප්‍රතිලාභ මණ්ඩලය පවසනවා.\nඑහි සභාපති බී. විජේරත්න රජයේ ප්‍රවෘත්ති දෙපාර්තමේන්තුවේ ඊයේ (13) කැදවා තිබූ මාධ්‍ය හමුවට එක්වෙමින් කියා සිටියේ, ඊට අදාළ ප්‍රතිලාභීන්ට අයදුම්පත් ඉදිරිපත් කිරීමේ හැකියාව පවතින බව යි.\nමේ අතර, සුබසාධන ප්‍රතිලාභ පනත ක්‍රියාත්මක විය යුත්තේ ජාත්‍යන්තර මූල්‍ය අරමුදලෙහි උපදෙස්වලට අනුව නොවන බවට සමස්ත ලංකා සමෘද්ධි හා කෘෂි නිලධාරි සංගමය ප්‍රකාශ කළා.\nකොළඹ පැවති මාධ්‍ය හමුවක දී එහි සභාපති කිත්සිරි ගමගේ චෝදනා කළේ, සමෘද්ධි ප්‍රතිලාභ කප්පාදු කිරීමට ආණ්ඩුවේ සූදානමක් පවතින බවට යි.",
       "URL": "https://www.hirunews.lk/315330/සුබසාධන-ප්‍රතිලාභීන්ට-අයදුම්පත්-ඉදිරිපත්-කිරීමේ-හැකියාව",
       "Category": "Local News",
       "Parent URL": "https://www.hirunews.lk/local-news.php?pageID=871"
}