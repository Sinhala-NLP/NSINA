{
       "Source": "hirunews",
       "Timestamp": "Thursday, 11 August 2022 - 13:55",
       "Headline": "හිටපු පළාත් සභා මන්ත්‍රී නිහාල් වෙදආරච්චි අත්අඩංගුවට (වීඩියෝ)",
       "News Content": "මැයි 9 වනදා කලහකාරි සිද්ධීන්ට අදාළව සමගි ජනබලවේගයේ පාර්ලිමේන්තු මන්ත්‍රී දිලීප් වෙදආරච්චිගේ සොහොයුරෙකු වන දකුණු පළාත් සභාවේ හිටපු මන්ත්‍රී නිහාල් වෙදආරච්චි පොලීසිය අද (11) අත්අඩංගුවට ගත්තා.\nපසුව ඔහු හෙට දිනය දක්වා රක්ෂිත බන්ධනාගාර ගත කෙරුණේ තංගල්ල වැඩබලන මහේස්ත්‍රාත් රංජිත් ගුණසේකර හමුවට ඉදිරිපත් කිරීමෙන් අනතුරුවයි.\nමේ අතර, කොටුව ජනාධිපති මන්දිරයට ඇතුලු වී ජනාධිපතිවරයා අසුන් ගන්නා ආසනවල සිට ඡායාරූප සමාජ මාධ්‍යයට නිකුත් කිරීම සම්බන්ධයෙන් අත්අඩංගුවට ගත් කාන්තාවන් දෙදෙනා ඇප මත මුදා හැර තිබෙනවා.\nඒ ඔවුන් අද අලුත්කඩේ අංක 6 අධිකරණය වෙත ඉදිරිපත් කිරීමෙන් අනතුරුවයි.\nඑහිදී නියෝග කළේ සැකකාර කාන්තාවන් දෙදෙනා රුපියල් ලක්ෂ 3 ක ශරීර ඇපයක් මත මුදා හරින ලෙසටයි.\nකොළඹ මධ්‍යම කොට්ඨාශ අපරාධ විමර්ශන ඒකකය විසින් අද අත්අඩංගුවට ගත් මෙම කාන්තාවන් දෙදෙනා මොරටුව ප්‍රදේශයේ පදිංචිකරුවන්.",
       "URL": "https://www.hirunews.lk/312470/හිටපු-පළාත්-සභා-මන්ත්‍රී-නිහාල්-වෙදආරච්චි-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=949"
}