{
       "Source": "hirunews",
       "Timestamp": "Saturday, 23 October 2021 - 13:11",
       "Headline": "පාසල් ප්‍රාථමික අංශ ඇරඹීමට සියල්ල සූදානම් - ගුරු සංගම් අකුරට වැඩ (වීඩියෝ)",
       "News Content": "ලබන සඳුදා සිට දිවයිනේ සියලුම ප්‍රාථමික පාසල් ආරම්භ කිරීම සඳහා මේ වනවිටත් සියලු කටයුතු සූදානම් කර ඇති බව අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා ප්‍රකාශ කළා.\nසිසුන් 200ට අඩු ප්‍රාථමික පාසල් පසුගිය 21 වනදා විවෘත කෙරුණා.\nඑහි දෙවන අදියර ලෙසයි දිවයින පුරා සියලුම ප්‍රාථමික පාසල් සඳුදා මෙලෙස විවෘත කෙරෙන්නේ.\nකෙසේ වෙතත් අධ්‍යාපන අමාත්‍යාංශ ලේකම් මහාචාර්ය කපිල පෙරේරා දෙමාපියන්ගෙන් සහ ගුරුවරුන්ගෙන් ඉල්ලා සිටියේ අද සහ හෙට දිනවල පාසල් වෙත ගොස් පිරිසිදු කිරීමේ කටයුතු සඳහා සහය දක්වන ලෙසටයි.\nකෙසේ වෙතත් ලංකා ගුරු සංගමයේ ලේකම් ජෝෂප් ස්ටාලින් හිරු ප්‍රවෘත්ති අංශයට කියා සිටියේ සිය ගුරුවරුන් පාසල් පිරිසිදු කිරීමේ කටයුතු සඳහා යොමු නොකරන බවයි.\nකෙසේ නමුත් ගුරුවරුන් සඳුදා සිට ඉගැන්වීම් කටයුතුවල පමණක් නිරත වන බවත් ඔහු වැඩිදුරටත් සඳහන් කළා.",
       "URL": "https://www.hirunews.lk/285826/පාසල්-ප්‍රාථමික-අංශ-ඇරඹීමට-සියල්ල-සූදානම්-ගුරු-සංගම්-අකුරට-වැඩ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1610"
}