{
       "Source": "hirunews",
       "Timestamp": "Friday, 04 November 2016 - 11:15",
       "Headline": "පණ්ඩිත් අමරදේවයන්ගේ දේහය නිදහස් චතුරස‍්‍රයේ තැන්පත් කෙරේ",
       "News Content": "අභාවප්‍රාප්ත ආචාර්ය පණ්ඩිත් අමරදේවයන්ගේ දේහය මේ වනවිට මහජන ගෞරවය සදහා නිදහස් චතුරස‍්‍රයේ තැන්පත් කර තිබෙනවා.\nදේහය රැගත් පෙරහර අද උදෑසන බොරැල්ලේ පිහිටි පෞද්ගලික මල් ශාලාවකින් ගමන් ආරම්භ කළ අතර, එය බෞද්ධාලෝක මාවත ඔස්සේ නිදහස් චතුරස‍්‍රය වෙත පැමිනුණා.\nජනාධිපති මෛත්‍රීපාල සිරිසේන ඇතුළු දේශපාලනඥයන් රැසක් කලාකරුවන් සමග ඊට එක්වූයේ දේහයට පුෂ්පෝපහාර දක්වමින්.\nඑමෙන්ම, ම ග දෙපස සිටි අති විශාල ජනකායක් ද දේහයට පුෂ්පෝපහාර දැක්වූ බවයි අප වාර්තාකරු සදහන් කළේ.\nඅභාවප්‍රාප්ත ඩබ්ලිව්. ඩී. අමරදේවයන්ගේ දේහය හෙට පස්වරු 3.30 වනතුරු නිදහස් චතුරස‍්‍රයේ මහජන ගෞරවය සදහා තැන්පත් කර තැබෙන අතර, අවසන් කටයුතු ඉන් අනතුරුව සිදුකිරීමට නියමිතයි.\nදැයේ උත්කෘෂ්ඨ ගණයේ කලාකරුවෙකු වන පණ්ඩිත් ආචාර්ය ඩබ්ලිව්.ඩී. අමරදේවයන්ගේ අභාවය නිමිත්තෙන් රජය විසින් ඊයේ සතියක ශෝක කාලයක් ප්‍රකාශයට පත් කළා.",
       "URL": "https://www.hirunews.lk/146802/පණ්ඩිත්-අමරදේවයන්ගේ-දේහය-නිදහස්-චතුරස‍්‍රයේ-තැන්පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4809"
}