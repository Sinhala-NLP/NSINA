{
       "Source": "hirunews",
       "Timestamp": "Sunday, 28 January 2018 - 12:58",
       "Headline": "ශ්‍රී ලංකාව මූල්‍ය විශුද්ධිකරණ අවදානම ඉහළ රටවල් අතරට",
       "News Content": "ශ්‍රී ලංකාව මූල්‍ය විශුද්ධිකරණ අවදානම ඉහළ රටක් ලෙස අන්තර් රාජ්‍ය මූල්‍ය ක්‍රියාකාරීත්ව කාර්ය සාධක බලකාය නම්කර තිබෙනවා.\nදේශසීමා හරහා සිදුවන මූල්‍ය විශුද්ධිකරණය මෙන්ම ත්‍රස්ත මූල්‍ය කටයුතුවලින් ජාත්‍යන්තර මූල්‍ය පද්ධතියට එල්ලවන තර්ජන පිටු දැකීම එම සංවිධානයේ අරමුණයි.\nඑමගින් සිදුකරන නිරීක්ෂණයන් අනුව වාර්ෂිකව නිර්දේශ ඉදිරිපත් කරනු ලබනවා.\nමෙවර එහි මූල්‍ය විශුද්ධිකරන අවදානම වැඩි රටවල් අතරට ශ්‍රී ලංකාව සමග උතුරු කොරියාව, ඉතියෝපියාව, ඉරාකය සහ සිරියාව ආදී රටවල්ද නම් කර ඇති බව සඳහන්.\nඅන්තර් රාජ්‍ය මූල්‍ය කාර්ය සාධක බලකාය සමග  එක්ව කටයුතු කිරීම සඳහා පසුගිය වසරේ ඔක්තෝම්බරයේදී ශ්‍රී ලංකාව එකඟත්වයකට පැමිණුනා.\nඒ මූල්‍ය විශුද්ධිකරණ සහ ත්‍රස්ත මූල්‍ය කටයුතු වැළැක්වීම සඳහා එහි තාක්ෂණික සහය ද ලබාගැනීමේ අරමුණින්.\nඅන්තර් රාජ්‍ය කාර්ය සාධක බලකායේ නිර්දේශ 40 ක් මේ වසර අවසන් වනවිට ක්‍රියාවට නැංවීමටයි මහ බැංකු මූල්‍ය බුද්ධි ඒකකය සැළසුම් කර ඇත්තේ.",
       "URL": "https://www.hirunews.lk/182247/ශ්‍රී-ලංකාව-මූල්‍ය-විශුද්ධිකරණ-අවදානම-ඉහළ-රටවල්-අතරට",
       "Category": "Local News",
       "Parent URL": "https://www.hirunews.lk/local-news.php?pageID=4104"
}