{
       "Source": "hirunews",
       "Timestamp": "Sunday, 07 November 2021 - 6:39",
       "Headline": "ළිඳකට පැන පිහිනීමට ගිය පාසල් සිසුවෙක් මරුට",
       "News Content": "යාපනය වඩුක්කෝඩෙයි ප්‍රදේශයේ ළිඳක ගිලීමෙන් පාසල් සිසුවෙකු මියගොස් තිබෙනවා.\nඊයේ පාසලේ පැවැත්වූ ශ්‍රමදාන වැඩසටහනකට සහභාගී ව ීමෙන් අනතුරුව සිසුන් පිරිසක් ළිඳකින් දිය නෑමට ගිය අවස්ථාවේදීයි එක් අයෙක් මෙම අනතුරට ලක්වී ඇත්තේ.\nමෙම සිසුවා වඩුක්කෝඩෙයි ප්‍රදේශයේම පදිංචි 18 හැවිරිදි අයෙක්.\nඔහු දිය නෑමට ගිය අවස්ථාවේදී ළිඳට පැන පිහිනීමට උත්සාහ කිරීමේදී මෙලෙස දියේ ගිලී ඇතැයි සඳහන්.\nමිතුරන් සහ ප්‍රදේශවාසීන් එක්ව ඔහු ගොඩට ගෙන රෝහල් ගත කරන අවස්ථාවේදී මරණයට පත්ව තිබෙනවා.\nසිද්ධිය පිළිබඳ පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/287224/ළිඳකට-පැන-පිහිනීමට-ගිය-පාසල්-සිසුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1579"
}