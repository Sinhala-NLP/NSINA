{
       "Source": "hirunews",
       "Timestamp": "Sunday, 24 July 2016 - 6:45",
       "Headline": "බෝයාවේ නළයක් පිපිරී මුහුදෙන් බොර තෙල් සැපයුම නවතී",
       "News Content": "මුතුරාජවෙල තෙල් ගබඩා පර්යන්ත සංකීර්ණයට මුහුදෙන් සැපයුම් සිදු කරන බෝයාවේ නළයක් පුපුරා යාම නිසා එම තෙල් සැපයුම් තාවකාලිකව අත්හිටුවා ඇති බව ඛනිජ තෙල් නීතිගත සංස්ථාව පවසනවා.\nඑහි සභාපති සහ කළමනාකාර අධ්‍යක්‍ෂ ටී.ජී. ජයසිංහ හිරු ප්‍රවෘත්ති අංශයට කියා සිටියේ එම නළය අලූත්වැඩියා කිරීමේ කටයුතු අද අවසන් කිරීමට හැකිවනු ඇති බවයි.\nබෝයාවේ නළය පිපිරීම  නිසා සිංගප්පූරුවෙන් පැමිණි නැවකින් බොරතෙල් ගොඩබෑම නතරවී තිබෙනවා.\nකෙසේ නමුත් තෙල් හිඟයක් ඇතිවීමේ අවදානමක් නොමැති බවයි සංස්ථා සභාපතිවරයා අවධාරණය කළේ.",
       "URL": "https://www.hirunews.lk/138822/බෝයාවේ-නළයක්-පිපිරී-මුහුදෙන්-බොර-තෙල්-සැපයුම-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4952"
}