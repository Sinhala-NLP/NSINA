{
       "Source": "hirunews",
       "Timestamp": "Wednesday, 12 July 2023 - 15:33",
       "Headline": "ඉපලෝගමදී භාණ්ඩ හා මුදල් පැහැර ගැනීමක්",
       "News Content": "අන්තර්ජාලය හරහා ඇණවුම් කළ භාණ්ඩ බෙදා හරිමින් සිටි භාණ්ඩ බෙදා හැරීම් සේවා සමාගම් දෙකක සේවකයින් දෙදෙනෙකු ගස් බැද ඔවුන් සතුව තිබූ ලක්ෂ තුනකට ආසන්න විටිනාකමකින් යුත් භාණ්ඩ හා මුදල් තොගයක් පැහැරගෙන පලාගිය සංවිධානාත්මක කල්ලියක් අත්අඩංගුවට ගැනීම සඳහා ඉපලෝගම පොලිස් ස්ථානය මගින් මෙහෙයුම් ආරම්භ කර තිබෙනවා. ඳ\nඅද(12) දහවල් ඉපලෝගම පොලිස් වසමට අයත් සේනපුර යාය 05 ප්‍රදේශයේදී මෙම මංකොල්ල කෑම සිදුව තිබුණා.\nසිදුවීමට මුහුණ පෑ සේවකයින් දෙදෙනා ඉපලෝගම පොලිස් ස්ථානයට ඒ සම්බන්ධයෙන් පැමිණිලි කිරීමට කටයුතු කර තිබෙන අතර අන්තර්ජාලය ඔස්සේ ඇණවුම් කළ භාන්ඩ තොගයක් බෙදාහරිමින් සිටියදී ඉපලෝගම සේනපුර යාය 05 ප්‍රදේශයේ දී කිසියම් පුද්ගලයින් පිරිසක් විසින් මෙම බෙදා හැරීම් සේවකයන් දෙදෙනා අල්ලා ගස් බැඳ ඔවුන් සතුව තිබූ බෙදා හැරීමට නියමිත භාණ්ඩ හා මුදල් මෙන්ම ඔවුන්ගේ ජංගම දුරකතන දෙකක්ද සැකකරුවන් මෙලෙස මංකොල්ල කා පලාගොස් ඇතැයි පොලිසිය කියයි.\nමෙම සංවිධානාත්මක අපරාධය සිදුකළ සැකකරුවන් සොයා මේ වනවිට පොලිස් විමර්ශණ ආරම්භ කර ඇති අතර ඉපලෝගම පොලිස් ස්ථානය මගින් ඒ සම්බන්ධව ඉදිරි විමර්ශණ සිදු කරනවා.",
       "URL": "https://www.hirunews.lk/340970/ඉපලෝගමදී-භාණ්ඩ-හා-මුදල්-පැහැර-ගැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=190"
}