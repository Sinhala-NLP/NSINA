{
       "Source": "hirunews",
       "Timestamp": "Monday, 13 December 2021 - 21:33",
       "Headline": "දඹුල්ල කණ්ඩායම අසීරු අඩියක",
       "News Content": "එල්.පී.එල් 2021 තරගාවලියේ තවත් තරගයක් මේ වනවිට පැවැත්වෙන්නේ දඹුල්ල හා යාපනය කණ්ඩායම් දෙක අතරයි.\nකාසියේ වාසිය දිනාගත් ජැෆ්නා කින්ග්ස් පිලේ ආරාධනයෙන් පළමුව පන්දුවට පහර දුන් දඹුල්ල කණ්ඩායම සියලු දෙනා දැවී රැස් කරගත්තේ, ලකුණු 69ක් පමණයි.\nජැෆ්නා කින්ග්ස් වෙනුවෙන් පළමු පන්දුවාරය මහීෂ් තීක්ෂණ ක්‍රියාත්මක කළ අතර, ඔහු සිය පළමු පන්දුවාරයෙන් ම දඹුල්ල පිතිකරුවන් දෙදෙනෙකු ම ක්‍රීඩාගාරයට හරවා යැවුවේ අතිවිශිෂ්ට උඩ පන්දුවක් ද රැකගනිමින්.\nවනිඳු හසරංග, මහීෂ් තීක්ෂණ හා චතුරංග ද සිල්වා යන දඟ පන්දු බලඇණිය දිගින් දිගට ම දඹුල්ල ක්‍රීඩකයින්ට ප්‍රබල පීඩනයක් එල්ල කිරීමට සමත් වුණා.\nචතුරංග ද සිල්වා ලකුණු 16ට කඩුලු 4ක් දවා ගැනීම ද විශේෂත්වයක්.",
       "URL": "https://www.hirunews.lk/290920/දඹුල්ල-කණ්ඩායම-අසීරු-අඩියක",
       "Category": "Local News",
       "Parent URL": "https://www.hirunews.lk/local-news.php?pageID=1496"
}