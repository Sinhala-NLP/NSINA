{
       "Source": "hirunews",
       "Timestamp": "Saturday, 13 March 2021 - 13:11",
       "Headline": "මහමෙරටත් වඩා දැනෙන පවුල් බර, ලාබාල වයසේදීම කරට ගත් 9 වසරේ සිසුවා (වීඩියෝ)",
       "News Content": "නෙත් අඳ පියා සහ තම කුඩා නැඟණිය රැකබලා ගන්නා අපූරු පුතෙකු පිළිබඳව අපට වාර්තා වුණේ දඹුල්ල - හල්මිල්ලෑව ප්‍රදේශයෙන්.\n9 වසරේ ඉගෙන ගන්නා නුවන් තිළිණ මීට වසර කිහිපයකට පෙර සිදු වූ අනතුරකින් නුවන්ගේ පියාගේ දෑස් අන්ධ වීමත් සමග නුවන්ගේ මව ඔවුන් හැර යනවා.\nදෑස් අන්ධ පියාගේ සහ කුඩා නැඟණියගේ සියලු වගකීම් ඉන්පසුව පැටවෙන්නේ නුවන්ගේ කරමතයි.\nඅසල්වාසීන්ගෙන් ලැබෙන යම් උපකාරයකින් බඩවියත සරිකරගන්නා මේ පවුලට අඟහිඟකම්වලින් නම් අඩුවක් නෑ.\nමහමෙරටත් වඩා දැනෙන පවුල් බර ලාබාල වයසේදීම කරට ගනිමින් අධ්‍යාපන කටයුතු වලටද නොඅඩුව අවධානය යොමු කරන තිළිණගේ එකම අධිෂ්ඨානය තම නැඟණියගේ අධ්‍යාපන කටයුතු කෙසේ හෝ සාර්ථක කර ගැනීමයි.\nමේ සඳහා සංවේදී සිත් ඇත්තවුන්ගේ කුඩා හෝ උපකාරයක් බලාපොරොත්තු වන බව පුංචි තිළිණ පැවසූවේ හැඬූ කඳුලින්.",
       "URL": "https://www.hirunews.lk/265211/මහමෙරටත්-වඩා-දැනෙන-පවුල්-බර-ලාබාල-වයසේදීම-කරට-ගත්-9-වසරේ-සිසුවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2091"
}