{
       "Source": "hirunews",
       "Timestamp": "Sunday, 09 April 2017 - 7:22",
       "Headline": "විදුලිය අඹුසැමි යුවළක් බිළි ගනී (ඡායාරූප)",
       "News Content": "විදුලිසැර වැදීමෙන් අඹුසැමි යුවළක් මියගොස් තිබෙනවා.\nඊයේ පෙරවරු 8.30 ට පමණ මෙම අනතුර සිදුව ඇත්තේ චුන්නාකම් සෙල්ලාච්චි ප්‍රදේශයේ නිවසක් තුලදීයි.\nමියගොස් ඇත්තේ 42 හැවිරිදි පුද්ගලයෙක් සහ ඔහුගේ 36 හැවිරිදි බිරිඳයි.\nනිවසේ සාලයේ සිට වෙනත් ස්ථානයකට විදුලිය ලබාගැනීමට යාමේදී ඔවුන්ට විදුලිසැර වැදී ඇති බවටයි අනාවරණ වී ඇත්තේ.\nමෘත ශරීර පශ්චාත් මරණ පරීක්ෂණයෙන් පසු ඥාතීන්ට භාරදී තිබෙනවා.\nනව වසර වෙනුවෙන් නිවස අලංකාර කිරීම සඳහා ඔවුන් දෙදෙනා මෙලස වෙනත් ස්ථානයකට විදුලිය ලබාගැනීමට උත්සාහ කර ඇති බවයි අප වාර්තාකරු සඳහන් කලේ.\nඑහිදී මෙම පුද්ගලයා බිත්තියට ඇණයක් ගැසු ගිය අවස්ථාවේ එය බිත්තිය ඇතුලත තිබු විදුලි රැහැණකට සම්බන්ධ වීමෙන් ඔහුට විදුලිසැර වැදී තිබෙනවා.\nඔහුගේ අතේ එම අවස්ථාවේ තිබු විදුලි කම්බියක එක් කොනක් බිරිඳගේ අතේ ද රැඳී තිබීම හමුවේ ඇයට ද විදුලිසැර වැදී ඇතැයි සඳහන්.\nපොලිසිය සඳහන් කළේ මෙම සිද්ධිය පිළිබඳ චුන්නාකම් පොලිසිය මගින් විමර්ශණ ආරම්භ කර ඇති බවයි.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/158811/විදුලිය-අඹුසැමි-යුවළක්-බිළි-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4571"
}