{
       "Source": "hirunews",
       "Timestamp": "Saturday, 18 June 2022 - 17:46",
       "Headline": "ඉන්ධන බවුසර් රථ 3ක බලපත්‍ර වහාම ක්‍රියාත්මක වන පරිදි අත්හිටුවයි (වීඩියෝ)",
       "News Content": "ඉන්ධන ප්‍රවාහන බවුසර් රථ 3ක බලපත්‍ර වහාම ක්‍රියාත්මක වන පරිදි අත්හිටුවා තිබෙනවා.\nලංකා ඛනිජතෙල් නීතිගත සංස්ථාව සහ ලංකා ඉන්දියන් ඔයිල් සමාගම විසිනුයි මෙම තීරණ ගෙන ඇත්තේ.\nඉන්ධන ප්‍රවාහන රථ 3ක් විසින් නීති විරෝධී ආකාරයෙන් ඉන්ධන බෙදා හැරීම ගැන සමාජ මාධ්‍යයේ සංසරණය වන සිදුවීම් කිහිපයකට අදාළ පරීක්ෂණ අවසන් වන තෙක් මෙම පියවර ගැනීමට කටයුතු කර තිබෙනවා.\nමේ අතර බම්බලපිටිය ප්‍රදේශයේදී මාර්ගය අසලදී ඉන්ධන බවුසරයකින් බාහිර පාර්ශ්වයකට ඉන්ධන ලබාදීම සම්බන්ධයෙන් ලංකා අයිගඕගසි සමාගම නිවේදනයක් නිකුත් කර තිබෙනවා.\nඑහි දැක්වෙන්නේ අදාළ බවුසර් රථය මගින් නියමිත ක්‍රමවේදයන් උල්ලංඝණය කර ඇති බැවින් ඒ සම්බන්ධයෙන් විමර්ශනයක් ක්‍රියාත්මක කරන බවයි.\nඇහැළියගොඩ ප්‍රදේශයේදීද ඉන්ධන බවුසරයකින් බාහිර පාර්ශ්වයක් වෙත ඉන්ධන ලබාදෙන අයුරු දක්නට ලැබුණා.",
       "URL": "https://www.hirunews.lk/307495/ඉන්ධන-බවුසර්-රථ-3ක-බලපත්‍ර-වහාම-ක්‍රියාත්මක-වන-පරිදි-අත්හිටුවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1085"
}