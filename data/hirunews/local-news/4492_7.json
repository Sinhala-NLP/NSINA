{
       "Source": "hirunews",
       "Timestamp": "Tuesday, 30 May 2017 - 15:18",
       "Headline": "අතුරුදන්වුවන්ගේ ඥාතීන් කිලිනොච්චියේදී ඒ 9 පාර වසයි (ඡායාරූප)",
       "News Content": "යුද සමයේ අතුරුදන්වුවන්ගේ ඥාතීන් පිරිසක් කිලිනොච්චිය ප්‍රදේශයේදී ඒ 9 මාර්ගය අවහිර කරමින් විරෝධතාවක නිරතවී තිබෙනවා.\nඒ අතුරුදන්වුවන් පිළිබඳ තොරතුරු ලබාදෙන්නැයි ඉල්ලා ඔවුන් ආරම්භ කළ සත්‍යග්‍රහයට දින 100 ක් ගතවී ඇතත් විසඳුමක් නොලැබුනු බවට චෝදනා කරමින්.\nඅප වාර්තාකරු සඳහන් කළේ මෙම විරෝධතාවට එරෙහිව කිලිනොච්චිය මහේස්ත්‍රාත් අධිකරණයෙන් ලබාදුන් නියෝගය ද නොතකමින් මෙම පිරිස විරෝධතාවයේ නිරත වන බවයි.\nමේ හේතුවෙන් ඒ 9 මාර්ගයේ දැඩි රථ වාහන තදබදයක් ද හටගත් අතර විකල්ප මාර්ග ඔස්සේ වාහන ධාවනය කරවීමට පොලිසිය පියවර ගෙන තිබෙනවා. මෙම විරෝධතාවට දේශපාලන පක්ෂ නියෝජතයන් වන එස් ශ්‍රීධරන් / සෙල්වම් අෙඩෙක්කලනාදන් සහ ආනන්ද සංගරී ඇතුලු පිරිසක් ද එක්ව සිටින බව සඳහන්.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/162463/අතුරුදන්වුවන්ගේ-ඥාතීන්-කිලිනොච්චියේදී-ඒ-9-පාර-වසයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4492"
}