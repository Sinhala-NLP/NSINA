{
       "Source": "hirunews",
       "Timestamp": "Sunday, 16 October 2022 - 7:14",
       "Headline": "T20 ලෝක කුසලානයේ පළමු තරගය අද ශ්‍රී ලංකාව හා නැමීබියාව අතර",
       "News Content": "T20 ලෝක කුසලාන ක්‍රිකට් තරගාවලියේ පළමු තරගය අද (16) පැවැත්වෙනවා.\nපළමු වටයේදී ශ්‍රී ලංකාව ඒ කාණ්ඩයෙන් තරඟ වදින අතර, අද පැවැත්වෙන තරඟයේදී ශ්‍රී ලංකාවේ ප්‍රතිවාදී කණ්ඩායම වන්නේ නැමීබියාවයි.\nමෙම තරගය මෙරට වේලාවෙන් ආරම්භ වන්නේ අද පෙරවරු 9ටයි.\nඔස්ට්‍රෙලියාවේ Geelong හි සිමන්ඩ්ස් ක්‍රීඩාංගනයේ දි පළමු T20 තරගය දෙරට අතර ආරම්භ වනවා.\nශ්‍රී ලංකා කණ්ඩායමේ නායකත්වය දසුන් ශානකට හිමිව ඇති අතර, ඔවුන් පසුවන්නේ පසුගියදා ශුරයින් ලෙස නිමාවට පත් වූ ආසියානු කුසලානයේ ජය උණුසුමත් සමගයි.\nනැමීබියානු කණ්ඩායම නවක ක්‍රීඩකයින්ගෙන් සමන්විත බව ද ජාත්‍යන්තර ක්‍රිකට් කවුන්සිලය පෙන්වා දෙනවා.\nජෙරාඩ් එරස්මස් නැමීබියානු කණ්ඩායමේ නායකත්වය දරනවා.\nමෙවර තරඟාවලියට රටවල් 16 ක් එක්වන අතර, ශ්‍රී ලංකාව ඇතුළු රටවල් 08 ක් පළමු වටයේ තරඟ සඳහා අද සිට මුහුණ දෙනවා.",
       "URL": "https://www.hirunews.lk/317988/t20-ලෝක-කුසලානයේ-පළමු-තරගය-අද-ශ්‍රී-ලංකාව-හා-නැමීබියාව-අතර",
       "Category": "Local News",
       "Parent URL": "https://www.hirunews.lk/local-news.php?pageID=800"
}