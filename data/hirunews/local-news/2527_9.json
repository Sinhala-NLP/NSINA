{
       "Source": "hirunews",
       "Timestamp": "Tuesday, 11 August 2020 - 10:13",
       "Headline": "නිට්ටඹුවේදී තියුණු ආයුධයකින් පහර දී පුද්ගලයෙකු ඝාතනය කෙරේ (වීඩියෝ)",
       "News Content": "නිට්ටඹුව - එගොඩවත්ත - බෝගෝඩගම ප්‍රදේශයේ දොඩකඩවෙල වෙල් යාය ආසන්නයේදී තියුණු ආයුධයකින් පහර දී පුද්ගලයෙකු ඝාතනය කර තිබෙනවා.\nඊයේ රාත්‍රියේ දෙපිරිසක් අතර ඇති වූ ආරවුලක් දුරදිග යාමෙන් මෙම ඝාතනය සිදුව ඇති බවයි පොලීසිය සඳහන් කළේ.\nඝාතනයට ලක්වූ පුද්ගලයාගේ මළ සිරුර වෙල් යාය ආසන්නයේ තිබියදී සොයාගෙන ඇති අතර සිද්ධියට සම්බන්ධ සැකකරුවන් මෙතෙක් අත්අඩංගුවට ගෙන නැහැ.\nඝාතනයට ලක්ව ඇත්තේ 26 හැවිරිදි නිට්ටඹුව - යටියන ප්‍රදේශයේ පදිංචිකරුවෙක්.",
       "URL": "https://www.hirunews.lk/247565/නිට්ටඹුවේදී-තියුණු-ආයුධයකින්-පහර-දී-පුද්ගලයෙකු-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2527"
}