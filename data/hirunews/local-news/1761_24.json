{
       "Source": "hirunews",
       "Timestamp": "Wednesday, 11 August 2021 - 11:09",
       "Headline": "'ඩෙල්ටා ප්ලස්' ඉන්දියාවේ කොරෝනා ව්‍යාප්තිය ඉහළ නංවා නො මැති බව හෙළි වෙයි",
       "News Content": "ඉන්දියාවේ කොරෝනා වෛරස් ව්‍යාප්තියට ඩෙල්ටා ප්ලස් ප්‍රභේදය ප්‍රධාන වශයෙන් හේතු වී නො මැති බවට එරට සෞඛ්‍ය බලධාරින් පවසනවා.\nනවදිල්ලියේ ජාතික රෝග පාලන මධ්‍යස්ථානයේ ප්‍රධානී සුජිත් සිං සඳහන් කළේ, ඉන්දියාවේ කොරෝනා ආසාදිතයින් අතුරින් මෙතෙක් හමු වී ඇත්තේ ඩෙල්ටා ප්ලස් ප්‍රභේදය ආසාදනය වූ 86 දෙනෙකු පමණක් බවයි.\nඉන් වැඩි ම පිරිසක් එනම් 34 දෙනෙකු මහාරාෂ්ට්‍ර ප්‍රාන්තයෙන් හමු වී ඇති අතර, මධ්‍ය ප්‍රදේශ් ප්‍රාන්තයෙන් 11 දෙනෙකු සහ තමිල්නාඩුවෙන් 10 දෙනෙකු හඳුනාගෙන තිබෙනවා.\nඩෙල්ටා ප්‍රභේදයේ උප ප්‍රභේදයක් වන ඩෙල්ටා ප්ලස් ප්‍රභේදය, ඩෙල්ටා ප්‍රභේදය අභිබවා ගිය අහිතකර බලපෑමකින් යුක්ත බවට සාක්ෂි ලැබී නැහැ.\nකෙසේ නමුත්, ප්‍රභේද විශ්ලේෂණයට ලක් කරන ඉන්දියාවේ කොරෝනා සාම්පල්වලින් සියයට 80ත් 90ත් අතර ප්‍රමාණයක් ඩෙල්ටා ප්‍රභේදය ආසාදනය වූවන් බවට සඳහන්.",
       "URL": "https://www.hirunews.lk/279413/ඩෙල්ටා-ප්ලස්-ඉන්දියාවේ-කොරෝනා-ව්‍යාප්තිය-ඉහළ-නංවා-නො-මැති-බව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1761"
}