{
       "Source": "hirunews",
       "Timestamp": "Friday, 12 May 2023 - 10:58",
       "Headline": "කළුතර සිසුවියගේ මරණයේ ප්‍රධාන සැකකරු රිමාන්ඩ්",
       "News Content": "කළුතර දී 16 හැවිරිදි දැරියක් පස් මහල් ගොඩනැගිල්ලකින් ඇද වැටී මියයාමේ සිදුවීමට අදාල මරණයට සම්බන්ධ ප්‍රධාන සැකකරු මැයි 26 දක්වා රිමාන්ඩ් බන්ධනාගාර ගත කිරීමට නියෝග කර තිබෙනවා.\nකළුතර හෝටලයක තුන්වන මහලෙන් වැටී පාසල් සිසුවියක් මියයාමේ සිද්ධියට අදාළව අත්අඩංගුවට ගත් ප්‍රධාන සැකකරු, රැඳවුම් නියෝගයෙන් අනතුරුව අද (12) අධිකරණයට ඉදිරිපත් කිරීම සිදු වුණා.\nකළුතර දකුණ ඉසුරු උයන අංක 63 ලිපිනයේ පදිංචි ධනුෂ්ක ගයාන් සහබන්දු නම් සැකකරු පැය 48ක් රඳවාගෙන ප්‍රශ්න කිරීමටයි කළුතර ප්‍රධාන මහේස්ත්‍රාත් නීතා හේමමාලී හාල්පන්දෙනිය මහත්මිය පසුගිය නඩු වාරයේදී අවසර ලබා දුන්නේ.",
       "URL": "https://www.hirunews.lk/334959/කළුතර-සිසුවියගේ-මරණයේ-ප්‍රධාන-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=350"
}