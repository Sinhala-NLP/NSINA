{
       "Source": "hirunews",
       "Timestamp": "Sunday, 16 April 2023 - 13:52",
       "Headline": "හෙට කොළඹට එන්න විශේෂ බස් රථ සේවාවක් (වීඩියෝ)",
       "News Content": "අලුත් අවුරුදු සඳහා ගම් බිම් බලා ගිය ජනතාවට යළි පැමිණීම සඳහා විශේෂ බස් රථ සේවාවක් ක්‍රියාත්මක කර ඇති බව ලංකා ගමනාගමන මණ්ඩලය පවසනවා.\nමේ අතර අද(16) දිනයේ දීත් දක්ෂිණ අධිවේගී මාර්ගයේ දැඩි වාහන තදබදයක් පැවති බව හිරු වාර්තාකරුවන් ප්‍රකාශ කළා.\nමේ හේතුවෙන් පින්නදූව පිවිසුමේ පිටවීමේ කවුළුව අසළ දිගු පෝලිම් පවතින බවටයි වාර්තා වන්නේ.\nහෙට දිනයේ යළිත් සිය සේවා ස්ථාන කරා පැමිණෙන ජනතාව හට අවශ්‍ය පරිදි බස් රථ යොදවා ඇති බවයි ලංකා ගමනාගමන මණ්ඩලයේ සභාපති ලලිත් ද අල්විස් ප්‍රකාශ කළේ.\nඑමෙන්ම පෞද්ගලික බස් රථද අවශ්‍ය පරිදි යොදවා ඇති බවයි ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න කියා සිටියේ.",
       "URL": "https://www.hirunews.lk/332658/හෙට-කොළඹට-එන්න-විශේෂ-බස්-රථ-සේවාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=411"
}