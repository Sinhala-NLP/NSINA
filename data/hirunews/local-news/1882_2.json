{
       "Source": "hirunews",
       "Timestamp": "Wednesday, 16 June 2021 - 8:40",
       "Headline": "කිලෝ 12.5 ගෑස් සිලින්ඩර  සොයා ඊයෙත් මෙහෙයුම්",
       "News Content": "කිලෝ 12.5 එල් පී ගෑස් සිලින්ඩර වෙළඳසැල්වල නැති බව පාරිභෝගික අධිකාරිය ලැබුණු තොරතුරක් මත ඊයේ පාමංකඩ ප්‍රදේශයේ ගෑස් අලවිසැල් පරීක්ෂාවකට ලක් කෙරුණා.\nඑහිදී පාරිභෝගික අධිකාරියේ එක් නිලධාරීයෙකු සාමාන්‍ය පුද්ගලයකු ලෙස අදාල වෙලඳසැල් වෙත ගොස් ලොකු ප්‍රමානයේ සිලින්ඩර ඉල්ලූ විට කඩහිමියා ප්‍රකාශ කර ඇත්තේ එම ප්‍රමාණයේ ගෑස් සිලින්ඩර නොමැති බවයි.\nපසුව පාරිභෝගික අධිකාරියේ නිලධාරීන් සිය අනන්‍යතාව පෙන්වා වෙලඳසැල පරික්ෂා කල විටදී එම ප්‍රමාණයේ ගෑස් සිලින්ඩර 27 එම අලෙවිසැලේ තිබී සොයා ගැනුනා.\nතමන් සන්තක භාණ්ඩ තබා ගෙන පාරිභෝගිකයා නොමග යැවීම වරදක් බව පෙන්වා දුන් පාරිභෝගික අධිකාරියේ නිලධාරීන් අදාල වෙලඳසැල් හිමියාට නඩු පැවරීමක් සිදු කලා.\nමේ අනුව එම සැලේ හිමිකරු මාලිගාකන්ද උසාවියට ඉදිරිපත් කිරීමට නියමිතයි.\nමහේස්ත්‍රාත් වරයාගේ උපදෙස් මත ඔවුන්ට ඉදිරි නීති ක්‍රියාමාර්ග ගන්න බවයි පාරිභෝගික අදිකාරියේ  නිලධාරීන්  කියා සිටියේ.\nමේ අනුව එම වෙලඳසැලේ හිමිකරු මාලිගාකන්ද උසාවියට ඉදිරිපත් කිරීමට නියමිතයි.",
       "URL": "https://www.hirunews.lk/274431/කිලෝ-12-5-ගෑස්-සිලින්ඩර-සොයා-ඊයෙත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=1882"
}