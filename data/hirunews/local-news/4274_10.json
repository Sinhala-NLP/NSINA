{
       "Source": "hirunews",
       "Timestamp": "Friday, 13 October 2017 - 11:06",
       "Headline": "ගල්කිස්ස බාලිකා විදුහලක සිසුවියන් දෙදෙනෙකු මත් වී රෝහලේ",
       "News Content": "ගල්කිස්ස බාලිකා විදුහලක සිසුවියන් දෙදෙනෙකු, අසල වෙළෙඳ සැලකින් කෑ ටොෆි නිසා මත්වූ පුවතක් වාර්තා වනවා.\n\"ලව් .....\" යන නමින් ආරම්භ වන නමක් ඇති මෙම ටොෆි වර්ගය කෑමෙන් පසු සිසුවියන් දෙදෙනා මත වී පසුව කළුබෝවිල රෝහලේ ප්‍රතිකාර ලබා තිබෙනවා.\nටොෆි අලෙවි කල වෙළෙඳ සැලේ සැකකරුවන් වන දෙහිවල මොහොමඩ් රිස්ලි රිෂාඩ්, මොහොමඩ් රිෂාඩ් මොහොමඩ් රිස්වාන් නමැති සැකකරුවන් මේ මස 19 වන දා අධිකරණයට ඉදිරිපත් කරන ලෙසයි ගල්කිස්ස අධිකරණය නියෝග කර ඇත්තේ.\nඅලෙවි කළ ටොෆි පරීක්ෂණ සඳහා රජයේ රස පරීක්ෂකට යොමු කර ඇතැයි සඳහන්.\nපසුගිය 25 වනදා ගල්කිස්ස අදාළ බාලිකා විදුහලේ නියෝජ්‍ය විදුහල්පතිනිය පොලිසියට මේ ගැන ප්‍රකාශයක් කර තිබෙනවා.\nඒ අනුව එම විදුහලේ 8 වන ශ්‍රේණියේ ඉගෙන ගන්නා සිසුවියන් දෙදෙනෙකු අසල පිහිටි වෙළෙඳ සැලකින් මෙම ටොෆි වර්ගය මිලට ගෙන පසුව ඒවා කෑමෙන් අනතුරුව මත වී ඇති තිබෙනවා.",
       "URL": "https://www.hirunews.lk/173381/",
       "Category": "Local News",
       "Parent URL": "https://www.hirunews.lk/local-news.php?pageID=4274"
}