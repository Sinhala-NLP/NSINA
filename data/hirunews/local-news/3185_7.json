{
       "Source": "hirunews",
       "Timestamp": "Thursday, 22 August 2019 - 18:34",
       "Headline": "වෛද්‍ය වර්ජනයෙන් රෝහල් රැසකට බලපෑම්",
       "News Content": "බාල ඖෂධ හා රජයේ රෝහල්වල පවතින දැඩි ඖෂධ හිඟය ඇතුළු ඉල්ලීම් 08 ක් මුල් කරගනිමින් රජයේ වෛද්‍ය නිලධාරීන්ගේ සංගමය අද පෙරවරු 8ට ආරම්භ කළ සංකේත වැඩවර්ජනය මේ වනවිටත් ක්‍රියාත්මකයි.\nවෛද්‍ය අධ්‍යාපනයේ අවම ප්‍රමිතිය නීතිගත නොකිරීම, සුදුසුකම් සහිත වෛද්‍ය උපාධිධාරීන්ට සීමාවාසික පත්වීම් ලබාදීම ප්‍රමාද කිරීම, වෛද්‍යවරුන්ගේ ස්ථාන මාරු ක්‍රමවේදයන් දේශපාලනීකරණය කිරීමද වැනි කරුණු ද ඔවුන්ගේ ඉල්ලීම් අතරට අයත්.\nමෙම වර්ජනය මාතෘ රෝහල්, ළමා රෝහල්, මහරගම අපේක්ෂා රෝහල සහ විශේෂිත වකුගඩු රෝගී ප්‍රතිකාර ඒකක මෙන්ම ත්‍රිවිධ හමුදා රෝහල්වල ක්‍රියාත්මක වන්නේ නැහැ.\nකෙසේ වෙතත්, වර්ජනය හේතුවෙන් දිවයිනේ අනෙකුත් රෝහල්වල දෛනික කටයුතුවලට දැඩි බාධා එල්ල වී තිබෙනවා.",
       "URL": "https://www.hirunews.lk/222745/වෛද්‍ය-වර්ජනයෙන්-රෝහල්-රැසකට-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=3185"
}