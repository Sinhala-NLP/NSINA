{
       "Source": "hirunews",
       "Timestamp": "Wednesday, 11 July 2018 - 7:25",
       "Headline": "ඒකාබද්ධය සීනිගම දී අද පොල් ගසයි",
       "News Content": "රජයට එරෙහිව සීනිගම දේවාලයේදී අද (11) පෙරවරුවේ පොල් ගසා දේව කන්නලව්වක් පැවැත්වීමට ඒකාබද්ධ විපක්ෂය තීරණය කර තිබෙනවා.\nරටට හා ජනතාවට සිදුවන අසාධාරණකම් සම්බන්ධයෙන් නීතිය ක්‍රියාත්මක නොකිරීම හා මත්තල ගුවන් තොටුපළ ඇතුළු රටේ ජාතික සම්පත් විකිණීමට විරෝධය පළ කරමිනුයි පොල් ගසා මෙම දේව කන්නලව්ව සිදුකිරීමට නියමිතව ඇත්තේ.\nමේ අතර, ඉදිරියේදී ඒකාබද්ධ පොදුජන පෙරමුණ ලෙස කටයුතු කිරීමට ඒකාබද්ධ විපක්ෂයේ පක්ෂ නායක රැස්වීමේදී තීරණයකට එළඹි බව පාර්ලිමේන්තු මන්ත්‍රි රංජිත් සොයිසා පවසනවා.\nහිටපු ජනාධීපති මහින්ද රාජපක්ෂගේ ප්‍රධානත්වයෙන් කොළඹ විජේරාම මාවතේ පිහිටි ඔහුගේ නිල නිවසේදී ඊයේ (10) පැවති ඒකාබද්ධ විපක්ෂයේ පක්ෂ නායක රැස්වීමේදී මෙම තීරණයට එළඹ ඇති බව සඳහන්.",
       "URL": "https://www.hirunews.lk/194935/ඒකාබද්ධය-සීනිගම-දී-අද-පොල්-ගසයි",
       "Category": "Local News",
       "Parent URL": "https://www.hirunews.lk/local-news.php?pageID=3855"
}