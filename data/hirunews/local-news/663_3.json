{
       "Source": "hirunews",
       "Timestamp": "Friday, 16 December 2022 - 14:55",
       "Headline": "මෙරට නිෂ්පාදිත ගිණි අවි 03ක් සමඟ සැකකරුවන් තිදෙනෙකු අත්අඩංගුවට",
       "News Content": "ඇලපාත, ගිරිපාගම ප්‍රදේශයේ දී මෙරට නිෂ්පාදිත ගිණි අවියක් සන්තකයේ තබා ගෙන සිටි සැකකරුවෙකු පොලිසිය අත්අඩංගුවට ගෙන තිබෙනවා.\nඊයේ (15) අත්අඩංගුවට ගත් සැකකරු වයස අවුරුදු 49ක රත්තනපුර ප්‍රදේශයේ පදිංචි අයෙක්\nඔහු අද (16) දින රත්නපුර මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර තවත් මෙරට නිෂ්පාදිත ගිණි අවියක් සන්තකයේ තබා ගෙන සිටි සැකකරුවෙකු සිරිපුර, නුවරගල ප්‍රදේශයේ දී ඊයේ (15) පොලිසිය අත්අඩංගුවට ගෙන තිබෙනවා.\nඑම ප්‍රදේශයේම පදිංචි සැකකරු වයස අවුරුදු 39ක අයෙක්.\nඔහු අද (16) දින පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඑමෙන්ම, ඕපනායක, බටේවෙල ප්‍රදේශයේ දී ඊයේ (15) මෙරට නිෂ්පාදිත ගිණි අවියක් සන්තකයේ තබා ගෙන සිටි සැකකරුවෙකු පොලිසිය අත්අඩංගුවට ගෙන තිබෙනවා.\n43 හැවිරිදි සැකකරු ඕපනායක, හත්කැලේ ප්‍රදේශයේ පදිංචිකරුවෙක්.\nපොලිසිය පවසන්නේ එම සැකකරු අද (16) බලංගොඩ මහේස්ත්‍රාත් අධිකරණයට ඉදිරිපත් කිරීමට නියමිත බවයි.",
       "URL": "https://www.hirunews.lk/322817/මෙරට-නිෂ්පාදිත-ගිණි-අවි-03ක්-සමඟ-සැකකරුවන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=663"
}