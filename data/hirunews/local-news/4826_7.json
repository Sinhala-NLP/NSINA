{
       "Source": "hirunews",
       "Timestamp": "Sunday, 23 October 2016 - 7:39",
       "Headline": "යාපනයේ සිද්ධිය ගැන සාධාරණ පරීක්ෂණයක් සිදුවේවි- මහින්ද",
       "News Content": "යාපනයේදී සරසවි සිසුන් දෙදෙනෙකු මියයාමේ සිද්ධිය සම්බන්ධයෙන් සාධාරණ පරීක්ෂණයක් පවත්වනු ඇතැයි තමා අපේක්ෂා කරන බව හිටපු ජනාධිපති මහින්ද රාජපක්ෂ පවසනවා.\nඔහු මේ බව ප්‍රකාශ කළේ පොළොන්නරුව - සෝමාවතී රජමහා විහාරයේ කඨින පිංකමට සහභාගි වීමෙන් අනතුරුව මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින්.\nමේ අතර පාර්ලිමේන්තු මන්ත්‍රී ජයන්ත සමරවීර අත්අඩංගුවට ගැනීමට විරෝධය පළ කරමින් ඊයේ කළුතර බස් නැවතුම්පොල ඉදිරිපිටදී විරෝධතාවක් පැවැත්වුණා.\nඊට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් කිහිප දෙනෙකුද එක්ව සිටියා.\nවිරෝධතාව හේතුවෙන් ගාලු පාරේ එක් මංතීරුවක්ද අවහිර වූ බවයි එහි ගිය හිරු වාර්තාකරු සඳහන් කළේ.",
       "URL": "https://www.hirunews.lk/145848/යාපනයේ-සිද්ධිය-ගැන-සාධාරණ-පරීක්ෂණයක්-සිදුවේවි-මහින්ද",
       "Category": "Local News",
       "Parent URL": "https://www.hirunews.lk/local-news.php?pageID=4826"
}