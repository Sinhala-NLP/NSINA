{
       "Source": "hirunews",
       "Timestamp": "Friday, 08 September 2023 - 11:06",
       "Headline": "ශාන්ති කර්මයක් අතරතුරදී  කාන්තාවක් අබිරහස් ලෙස මියයයි",
       "News Content": "ශාන්ති කර්මයක් සිදුකරන අතරතුර දුම් ඇල්ලීම හේතුවෙන් සිහි සිහිමූර්ඡා වූ කාන්තාවක් මිය ගොස් තිබෙන බව බේරුවලින් වාර්තා වෙනවා.\nමෙලෙස මියගොස්  ඇත්තේ විසි හැවිරිදි කන්කානම්ගොඩ, ආරියවංශ මාවත  ,බේරුවල ප්‍රදේශයේ පදිංචි කාන්තාවක් බව අනාවරණය වෙනවා.\nමෙම කාන්තාවට ඇති වූ අසනීප තත්ත්වයක් හේතුවෙන් පසුගිය පස්වැනිදා තිහාරිය  ප්‍රදේශයේදී ශාන්ති කර්මයක් සිදුකර තිබෙනවා.එහිදී සිදුකළ දුම් ඇල්ලීම හේතුවෙන් මෙම කාන්තාව සිහිමුර්ජා වීමෙන් අනතුරුව පෞද්ගලික රෝහලක් වෙත රැගෙන ගොස් නැවත නිවසට රැගෙන එමින් සිටියදී පසුගිය 6 වැනිදා මිය ගොස් ඇති බව පොලීසිය පවසනවා.\nපසුගිය හත්වැනි දා සිදුකළ පශ්චාත් මරණ පරීක්ෂණයේදී  විවෘත තීන්දුවක් ලබාදී ඇති අතර තරුණියගේ  සිරුරේ  කොටස් පරීක්ෂණ සඳහා රජයේ  රස පරීක්ෂක වෙත යවා ඇති බව පොලීසිය වැඩිදුරටත් පවසනවා.",
       "URL": "https://www.hirunews.lk/347558/ශාන්ති-කර්මයක්-අතරතුරදී-කාන්තාවක්-අබිරහස්-ලෙස-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=44"
}