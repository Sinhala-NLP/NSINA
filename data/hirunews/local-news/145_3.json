{
       "Source": "hirunews",
       "Timestamp": "Friday, 28 July 2023 - 11:28",
       "Headline": "අමරකීර්ති අතුකෝරල ඝාතනයේ විත්තිකරුවන්ට ඇප (වීඩියෝ)",
       "News Content": "හිටපු පාර්ලිමේන්තු මන්ත්‍රී අමරකීර්ති අතුකෝරල ඝාතන සිද්ධියට අදාළව චෝදනා එල්ල වී සිටින විත්තිකරුවන් 37 දෙනෙකු දැඩි ඇප කොන්දේසි මත මුදා හැර තිබෙනවා.\nඒ මීට අදාළ නඩුව ත්‍රිපුද්ගල විනිසුරු මඩුල්ලක් හමුවේ ගම්පහ මහාධිකරණයේ අද (28) කැඳ වූ අවස්ථාවේදීයි.\nශ්‍රී ලංකා පොදුජන පෙරමුණ නියෝජනය කරමින් පොළොන්නරුව දිස්ත්‍රික්කයෙන් පාර්ලිමේන්තුවට තේරී පත් වූ අමරකීර්ති අතුකෝරල නිට්ටඹුව ප්‍රදේශයේදී පහරදී ඝාතනයට ලක්වූයේ අරගලය ක්‍රියාත්මක වූ පසුගිය වසරේ මැයි මස 9 වනදායි.\nමන්ත්‍රීවරයාගේ ආරක්ෂාවට සිටි පොලිස් සැරයන්වරයෙකු ද එහිදී ඝාතනය කෙරුණා.",
       "URL": "https://www.hirunews.lk/342806/අමරකීර්ති-අතුකෝරල-ඝාතනයේ-විත්තිකරුවන්ට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=145"
}