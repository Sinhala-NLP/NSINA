{
       "Source": "hirunews",
       "Timestamp": "Thursday, 15 June 2023 - 14:05",
       "Headline": "ජෙරම්ගේ පෙත්සමට නීතිපතිවරයා මුලික විරෝධතා මතු කරයි",
       "News Content": "තමන්ව අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා දේවගැති ජෙරොම් ප්‍රනාන්දු ගොනු කර ඇති රිට් පෙත්සම විභාගයට නොගෙන නිෂ්ප්‍රභ කරන්නැයි ඉල්ලා නීතිපතිවරයා අද අභියාචනාධිකරණය හමුවේ මූලික විරෝධතා මතු කර තිබෙනවා.\nඒ සෝභිත රාජකරුණා සහ ඒ. මරික්කාර් යන අභියාචනාධිකරණ විනිසුරු මඩුල්ල ඉදිරියේ එම පෙත්සම අද කැඳවූ අවස්ථාවේදීයි.\nඑහිදී නීතිපතිවරයා වෙනුවෙන් පෙනී සිටි ජ්‍යෙෂ්ඨ රජයේ නීතිඥ ෂමින්ද වික්‍රම විසින් මෙම මූලික විරෝධතා මතු කළ අතර අනතුරුව පෙත්සම් වැඩිදුර සලකා බැලීම ලබන 19 වන දා තෙක් කල් දැමුණා.",
       "URL": "https://www.hirunews.lk/338020/ජෙරම්ගේ-පෙත්සමට-නීතිපතිවරයා-මුලික-විරෝධතා-මතු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=266"
}