{
       "Source": "hirunews",
       "Timestamp": "Friday, 02 July 2021 - 10:16",
       "Headline": "සංක්‍රමණ දීමනා අරමුදල් පිටරට යැවීම සීමා කෙරේ",
       "News Content": "සංක්‍රමණික දීමනාවට හිමිකම් කියන විගාමිකයන් විසින් සංක්‍රමණ දීමනාව යටතේ අරමුදල් ආපසු සියරට යැවීම, ඇමෙරිකානු ඩොලර් 10,000 දක්වා සීමා කරමින් අතිවිශේෂ ගැසට් නිවේදනයක් නිකුත් කර තිබෙනවා.\nඒ මුදල් අමාත්‍යවරයා ලෙස අග්‍රාමාත්‍ය මහින්ද රාජපක්ෂ විසින්.\nඒ අනුව ඕනෑම විදේශ ව්‍යවහාර මුදලකින් එලෙස යැවිය හැකි උපරිමය ඇමෙරිකානු ඩොලර් 10,000 ක්.\nඑසේම, පොදු අවසරය යටතේ සංක්‍රමණික දීමනාවට පළමු වරට හිමිකම් කියන විගාමිකයන් සඳහා සුදුසුකම්ලත් සංක්‍රමණික දීමනාව ද ඇමෙරිකානු ඩොලර් 30,000 දක්වා මෙම ගැසට් නිවේදනයෙන් සීමා කර තිබෙනවා.\nඑහි සඳහන් වන්නේ ශ්‍රී ලංකාව තුල හෝ ශ්‍රී ලංකාවෙන් පිටත වීසා ලබාගෙන ඇති ඕනෑම ශ්‍රී ලාංකිකයෙකු වෙනුවෙන් කරනු ලබන ප්‍රේෂණ සහ විදේශ විනිමය නිකුත් කිරීම ද ඇමෙරිකානු ඩොලර් 20,000 දක්වා සීමා කෙරෙන බවයි.\nවෙනත් රටක තාවකාලික නේවාසික වීසා යටතේ ශ්‍රී ලංකාව හැර යාමට අදහස් කරන ශ්‍රී ලංකාව තුල නේවාසික ඕනෑම පුද්ගලයෙකු වෙනුවෙන් විදේශ විනිමය නිකුත් කිරීම සීමා කර ඇත්තේ ඇමෙරිකානු ඩොලර් 10,000 දක්වායි.",
       "URL": "https://www.hirunews.lk/275848/සංක්‍රමණ-දීමනා-අරමුදල්-පිටරට-යැවීම-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1847"
}