{
       "Source": "hirunews",
       "Timestamp": "Saturday, 02 December 2017 - 15:55",
       "Headline": "අයහපත් කාලගුණයෙන් තවදුරටත් ලක්ෂයකට වැඩි පිරිසකට පීඩා",
       "News Content": "දිවයිනේ දිස්ත්‍රික්ක 16 කට බලපෑම් එල්ල කළ ආපදා තත්ත්වය හේතුවෙන් තවමත් එක්ලක්ෂ 6076 දෙනෙකු පීඩාවට පත්ව සිටින බව ආපදා කළමනාකරණ මධ්‍යස්ථානය ප්‍රකාශ කළා.\nපුද්ගල මරණ 15 ක් මේ වනවිට වාර්තා වී ඇති අතර, තුවාල ලබා රෝහල් ගත කළ සංඛ්‍යාව 27 ක්. නිවාස 694 ක් පැවති ආපදා තත්ත්වය හේතුවෙන් සම්පූර්ණයෙන්ම විනාශ වී තිබෙනවා.\nඅර්ධහානි සිදුවූ සංඛ්‍යාව 25,117 ක්.\nමේ අතර, දැනට පවතින ගංවතුර තත්ත්වය ඉදිරි දින දෙක තුළ ක්‍රමයෙන් පහව යනු ඇති බවයි වාරිමාර්ග දෙපාර්තමේන්තුව සදහන් කළේ.\nනිල්වලා ගිං සහ කළු ගංගාවල ඉහළ ධාරා ප්‍රදේශවල යහපත් කාලගුණික තත්ත්වයක් පවතින අතර එම ප්‍රදේශවල ගංවතුර තත්ත්වය මේ වනවිට පහව ගොස් ඇතැයි ද වාරිමාර්ග දෙපාර්තමේන්තුව සදහන් කළා.\nනමුත් ගංගාවල පහළ නිම්නයේ තවමත් ගංවතුර තත්ත්වයක් පවතින බවයි එම දෙපාර්තමේන්තුව වැඩිදුරටත් සදහන් කළේ.",
       "URL": "https://www.hirunews.lk/177447/අයහපත්-කාලගුණයෙන්-තවදුරටත්-ලක්ෂයකට-වැඩි-පිරිසකට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4190"
}