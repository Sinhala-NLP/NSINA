{
       "Source": "hirunews",
       "Timestamp": "Monday, 07 August 2023 - 15:26",
       "Headline": "සමනල වැවෙන් ජලය නිදහස් කිරීම සහ විදුලිය සැපයුම් යෝජනා අද කැබිනට්ටුවට",
       "News Content": "සමනල වැවෙන් උඩවලව ජලාශයට ජලය නිදහස් කිරීම සහ අඛණ්ඩව විදුලිය දීමේ වැඩපිළිවෙළට අදාළ යෝජනා සහ විසඳුම් සකස් කිරීම විදුලිබල හා බලශක්ති අමාත්‍යාංශයේදී අද (07) පෙරවරුවේ සිදු වුණා.\nවාරිමාර්ග දෙපාර්තමේන්තුව සහ විදුලිබල මණ්ඩලය අතර ඊයේ ජනාධිපති ලේකම් කාර්යාලයේදී සිදු වූ සාකච්ඡාවට අනුව එම යෝජනා සකස් කෙරුණු බවයි එම අමාත්‍යාංශය කියා සිටියේ.\nඑම යෝජනා අද පස්වරුවේ පැවැත්වෙන අමාත්‍ය මණ්ඩලය හමුවට ඉදිරිපත් කිරීමට නියමිත බව ද විදුලිබල හා බලශක්ති අමාත්‍යාංශය කියා සිටියා.",
       "URL": "https://www.hirunews.lk/343960/සමනල-වැවෙන්-ජලය-නිදහස්-කිරීම-සහ-විදුලිය-සැපයුම්-යෝජනා-අද-කැබිනට්ටුවට",
       "Category": "Local News",
       "Parent URL": "https://www.hirunews.lk/local-news.php?pageID=117"
}