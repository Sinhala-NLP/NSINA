{
       "Source": "hirunews",
       "Timestamp": "Friday, 30 September 2022 - 10:23",
       "Headline": "දකුණු ආසියානු කාන්තා පැසිපන්දු ශූරියන් දිවයිනට",
       "News Content": "දකුණු ආසියානු කාන්තා පැසිපන්දු ශූරතාව දෙවන වරටත් දිනාගත් ශ්‍රී ලංකා කණ්ඩායම අද (30) පෙරවරුවේ දිවයිනට පැමිණියා.\nමෙවර තරගාවලිය සඳහා කණ්ඩායම් හයක් එක්වූ අතර, ඊයේ පැවති අවසන් තරගයේ දී සත්කාරක මාලදිවයින් කණ්ඩායම ලකුණු 72ට 59ක් ලෙස පරාජයට පත් කරමිනුයි ශ්‍රී ලංකාව එහි ශූරතාව දිනාගනු ලැබුවේ.\nඅද දිවයිනට පැමිණි කාන්තා පැසිපන්දු කණ්ඩායම පිළිගැනීම සඳහා විශේෂ උත්සවයක් ද කටුනායක ගුවන් තොටුපලේ දී සංවිධාන කර තිබූ බව හිරු ගුවන් තොටුපල වාර්තාකරු සඳහන් කළා.",
       "URL": "https://www.hirunews.lk/316680/දකුණු-ආසියානු-කාන්තා-පැසිපන්දු-ශූරියන්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=834"
}