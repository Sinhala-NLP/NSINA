{
       "Source": "hirunews",
       "Timestamp": "Monday, 31 July 2023 - 10:41",
       "Headline": "\"බටානා\" සොරකම් කළා යැයි චෝදනා කොට 15 හැවිරිදි දරුවෙක්ට පහර දෙයි",
       "News Content": "වයස අවුරුදු 15 ක දරුවෙකු , වගා බිමකින් බටානා සොරකම් කළ බවට චෝදනා කොට පහරදීමක් සිදුකළ පුද්ගලයන් දෙදෙනෙක් අත්අඩංගුවට ගෙන තිබෙනවා.\nමෙම සිදුවීම වී ඇත්තේ ඊයේ(30) සවස කල්පිටිය - මණ්ඩලකුඩාව ප්‍රදේශයේදී.\nපහරකෑමට ලක්වූ දරුවා කල්පිටිය දිසා රෝහලට ඇතුලත් කර ඇති අතර මෙලෙස පහර කෑමට ලක්ව ඇත්තේ කල්පිටිය- කුරක්කන්හේන ප්‍රදේශයේ පදිංච් දරුවෙක්.\nපොලිසිය සදහන් කළේ, තවත් දරුවන් දෙදෙනෙකු සමග පහර කෑමට ලක් වූ දරුවා අදාළ ප්‍රදේශයේ ඇති බටානා වගාවක් අසලින් ගමන් කරමින් සිටින විට එහි රැදි සිටි පුද්ගලයින් දෙදෙනෙකු දරුවන්ගේ අතට බටානා මල්ලක් ලබා දී ඇති බවයි.\nඅනතුරුව බටානා සොරකම් කළ බවට චෝදනා කරම්න් මෙම පහර දීම සිදුකර තිබෙනවා.\nමේ වන විට පහර දීම සිදුකළ පුද්ගලයන් දෙදෙනා කල්පිටිය පොලිසිය විසින් අත්අඩංගුවට ගෙන ඇති අතර සැකකරුවන් දෙදෙනා අද(31) පුත්තලම අධිකරණය හමුවට ඉදිරිපත් කිරිමට නියම්තයි",
       "URL": "https://www.hirunews.lk/343128/බටානා-සොරකම්-කළා-යැයි-චෝදනා-කොට-15-හැවිරිදි-දරුවෙක්ට-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=137"
}