{
       "Source": "hirunews",
       "Timestamp": "Sunday, 31 December 2017 - 7:55",
       "Headline": "ජී.එස්.පී. ගැන යළි බලාපොරොත්තුවක්",
       "News Content": "ශ්‍රී ලංකාව ඇතුලූ ප්‍රතිලාභ ලබන රටවල් ඇමරිකානු ජී.එස්.පී. බදු සහනය යළි බලාත්මක කරගැනීමට අපේක්ෂා කරන බව රජයේ ප්‍රවෘත්ති දෙපාර්තමේන්තුව සඳහන් කළා.\nඑය හෙට සිට ක්‍රියාත්මක නොවන බවයි ඇමරිකානු තානාපති කාර්යාලය පසුගියදා ප්‍රකාශ කළේ.\nකෙසේ වෙතත් රජය පවසන්නේ එක්සත් ජනපදයෙන් ජී.එස්.පී. සහනය බලාත්මක කිරීම අත්හිටවූ පළමු අවස්ථාව මෙය නොවන බවයි.\nමෙරට සමස්ත අපනයනවලින් සියයට 27.5 ක් ඇමරිකාවට අපනයනය කෙරෙන අතර, පසුගිය වසරේ එමඟින් ලැබූ ආදායම ඇමරිකානු ඩොලර් බිලියන 2.8 ක්.\nමේ වසරේ පළමු මාස 10 තුළ එම අපනයන වලින් ශ්‍රී ලංකාව ඩොලර් බිලියන 2.4 ක් උපයාගෙන තිබෙනවා.",
       "URL": "https://www.hirunews.lk/179758/ජී-එස්-පී-ගැන-යළි-බලාපොරොත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=4149"
}