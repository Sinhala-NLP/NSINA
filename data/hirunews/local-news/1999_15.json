{
       "Source": "hirunews",
       "Timestamp": "Saturday, 24 April 2021 - 13:13",
       "Headline": "දේශීය කර්මාන්ත සඳහා අවශ්‍ය අමුද්‍රව්‍ය ගැටළුවට කඩිනම් විසඳුම්",
       "News Content": "දේශීය කර්මාන්ත සඳහා අවශ්‍ය අමුද්‍රව්‍ය පිළිබඳ ගැටලුවලට කඩිනම් ප්‍රායෝගික ක්‍රියාමාර්ග ගන්නා බව අමාත්‍ය ආචාර්ය බන්දුල ගුණවර්ධන පවසනවා.\nඅමාත්‍යවරයා මේ බව ප්‍රකාශ කළේ පාරම්පරික දේශීය පොල්තෙල් නිෂ්පාදකයින් සහ පොල්තෙල් ආනයනකරුවන් සමඟ පැවති සාකච්ඡාවකදීයි.\nපාම් ඔයිල් තහනම් කළ පසුව ගැටලුකාරි තත්ත්වයන්ට මුහුණදෙන දේශීය කර්මාන්තකරුවන් සමග සාකච්ඡා කර ඔවුන්ට විකල්ප ක්‍රමවේද සම්බන්ධයෙන් විසඳුම් ලබාදීමට ජනාධිපති ගෝඨාභය රාජපක්ෂ උපදෙස් ලබාදී ඇති බවයි වෙළඳ අමාත්‍ය බන්දුල ගුණවර්ධන එහිදී ප්‍රකාශ කළේ.\nදේශීය බිස්කට් කර්මාන්තයේ ගුණාත්මක භාවය පවත්වාගැනීම මෙන්ම, දේශීය පොල්තෙල් නිෂ්පාදනකරුවන් දිරිගන්වමින් ආනයනික පාම්තෙල් භාවිතය අවම කිරීම පිළිබඳ එහිදී සාකච්ඡා වූ බව අමාත්‍යාංශය වැඩිදුරටත් සඳහන් කළා.",
       "URL": "https://www.hirunews.lk/269373/දේශීය-කර්මාන්ත-සඳහා-අවශ්‍ය-අමුද්‍රව්‍ය-ගැටළුවට-කඩිනම්-විසඳුම්",
       "Category": "Local News",
       "Parent URL": "https://www.hirunews.lk/local-news.php?pageID=1999"
}