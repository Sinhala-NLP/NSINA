{
       "Source": "hirunews",
       "Timestamp": "Tuesday, 07 December 2021 - 10:23",
       "Headline": "ඩයගම, ආග්‍රාඔය ගඟෙන් කාන්තා මළ සිරුරක් හමුවෙයි",
       "News Content": "ඩයගම ප්‍රදේශයේ, ආග්‍රාඔය ගඟෙන් කාන්තා මළ සිරුරක් හමු වී තිබෙනවා.\nප්‍රදේශයේ පුද්ගලයෙකු දැක ලබාදුන් තොරතුරක් මතයි,ඊයේ(06)සවස ඩයගම පොලීසිය විසින් මළ සිරුර ගොඩ ගෙන ඇත්තේ.\nමෙම මළ සිරුර ඩයගම වතුයායේ පදිංචිව සිටි, 53 හැවිරිදි ස්වාමිනාදන් තංගේෂ්වරි නැමති කාන්තාවගේ බවයි පොලීසිය පවසන්නේ.\nඇය තනිවම ජීවත්ව සිට ඇති බවට ප්‍රදේශවාසීන් පවසන අතර, මළ සිරුර සම්බන්ධව පශ්චාත් මරණ පරීක්ෂණය සඳහා නුවරඑළිය මහරෝහල වෙත ගෙන ගොස් තිබෙනවා.\nසිද්ධිය සම්බන්ධ වැඩිදුර පරීක්ෂණ ඩයගම පොලීසිය විසින් සිදුකෙරෙනු ඇති.",
       "URL": "https://www.hirunews.lk/290265/ඩයගම-ආග්‍රාඔය-ගඟෙන්-කාන්තා-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1512"
}