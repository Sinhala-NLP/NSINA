{
       "Source": "hirunews",
       "Timestamp": "Monday, 20 June 2022 - 15:59",
       "Headline": "ජනාධිපති කාර්යාලයට ඇතුලුවන පිවිසුම් අවහිර කිරීමේ සිද්ධියට අත්අඩංගුවට ගත් 21 දෙනා අධිකරණයට",
       "News Content": "ජනාධිපති කාර්යාලයට ඇතුලුවන පිවිසුම් දෙක සහ මුදල් අමාත්‍යාංශය මෙන්ම මහා භාණ්ඩාගාරයට පිවිසීම සඳහා භාවිත කරමින් තිබූ දොරටු දෙක අවහිර කරමින් විරෝධතාවයේ නිරත වීම සම්බන්ධයෙන් අත්අඩංගුවට ගත් 21 දෙනා අධිකරණයට ඉදිරිපත් කර තිබෙනවා.\nඔවුන් කොළඹ - කොටුව මහේස්‍රාත් අධිකරණයට වෙත ඉදිරිපත් කර බවයි හිරු අධිකරණ වාර්තාකරු සඳහන් කළේ.\nඅත්අඩංගුවට ගත් මෙම පිරිස අතරට හිමි නමක්, කාන්තාවන් හතරදෙනෙකු සහ පිරිමි 16 දෙනෙකු අයත් වනවා.\nකොළඹ ලෝටස් මාර්ගය දෙසින් ජනාධිපති ලේකම් කාර්යාලයට පිවිසෙන පිවිසුම් දෙක සහ මුදල් අමාත්‍යාංශයට පිවිසෙන පිවිසුම අවහිර කරමින් අරගලකරුවන් ඉදිකළ අට්ටාල ඉවත් කිරීමට අද පෙරවරුවේ පොලිසිය පියවර ගත්තා.\nඑහිදී ඇති වූ උණුසුම් තත්ත්වයත් සමඟ භික්ෂූන් වහන්සේ නමක, කාන්තාවන් සිව්දෙනෙකු ඇතුළු පුද්ගලයින් 21 දෙනෙකු පොලිස් අත්අඩංගුවට පත්වුණා.\nපවතින ආර්ථික අර්බුදය සම්බන්ධයෙන් ජාත්‍යන්තර මූල්‍ය අරමුදලේ නියෝජිතයින් සමඟ අද පැවැත්වීමට නියමිත සාකච්ඡාවලට බාධා වන ලෙස මෙලෙස අරගලකරුවන් ජනාධිපති ලේකම් කාර්යාලයේ සහ මුදල් අමාත්‍යාංශයේ පිවිසුම් අවහිර කිරීමට පියවර ගෙන තිබූ බවයි පොලිසිය සඳහන් කළේ.",
       "URL": "https://www.hirunews.lk/307685/ජනාධිපති-කාර්යාලයට-ඇතුලුවන-පිවිසුම්-අවහිර-කිරීමේ-සිද්ධියට-අත්අඩංගුවට-ගත්-21-දෙනා-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=1081"
}