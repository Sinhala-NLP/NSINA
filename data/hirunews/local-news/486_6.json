{
       "Source": "hirunews",
       "Timestamp": "Friday, 10 March 2023 - 10:09",
       "Headline": "විරෝධය දැක්වුවොත් රජයේ රස්සා නෑ! (වීඩියෝ)",
       "News Content": "රාජ්‍ය විරෝධී විරෝධතාවලට සම්බන්ධ වන පුද්ගලයන්ට ඉදිරියේ දී රාජ්‍ය සේවයේ රැකියා අවස්ථා නො දීමට රජය තීරණය කර ඇති බව දේශපාලන ආරංචි මාර්ග පවසනවා.\nඒ ආකාරයේ විරෝධතා හෝ කඩාකප්පල්කාරී ක්‍රියාවලට සම්බන්ධ වන පුද්ගලයන් හඳුනාගෙන වාර්තාවක් පවත්වගෙන යාමට කටයුතු කරන බව යි එම ආරංචි මාර්ග වාර්තා කරන්නේ.\nමෙකී වාර්තා දත්ත බැංකුවක් ආකාරයෙන් පවත්වා ගෙන යාමට කටයුතු කර ඒ ආකාරයේ පුද්ගලයන් රජයේ රැකියා සඳහා අයදුම් කළ විට ඔවුන් අදාළ රැකියාව සඳහා නුසුදුස්සන් සේ සැලකීමට පදනම් ලේඛනයක් සකස් කරන බව එහි සඳහන්.",
       "URL": "https://www.hirunews.lk/329514/විරෝධය-දැක්වුවොත්-රජයේ-රස්සා-නෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=486"
}