{
       "Source": "hirunews",
       "Timestamp": "Saturday, 24 December 2016 - 9:43",
       "Headline": "මිනුවන්ගොඩ,දඬුගම්ඔයෙන් මතුවූ අමුතුම පෙට්ටිය",
       "News Content": "මිනුවන්ගොඩ,ඕපාත,දඩුගම්ඔයේ තිබී අවි ආයුධ සහිත ට්‍රන්ක් පෙට්ටියක් පොලීසිය ඊයේ සොයා ගත්තා.\nඑහි තිබී විදේශ රටක නිෂ්පාදිත දුම් බෝම්බයක්,ටී - 84 උණ්ඩ 47ක්,මැගසින් දෙකක් සහ ඒවා පිරිසිදු කිරීමේ බුරුසුවක් ද සොයා ගැනුණු බවයි පොලීසිය වැඩිදුරටත් සඳහන් කළේ.\nපොලිස් විශේෂ කාර්ය බලකාය විසින් එහි තිබූ දුම් බෝම්බය නිශ්ක්‍රීය කර තිබෙනවා.\nපසුගිය දෙසැම්බර් 7 වන දා ද මෙම ස්ථානයේදීම තවත් ට්‍රන්ක් පෙට්ටියක තිබී රිවෝල්වර් දෙකක්, ගිනි අවියක් සහ විදේශීය රටක නිෂ්පාදිත අත්බෝම්බ දෙකක් ද සොයා ගැනුණා.\nමෙම ගිනි අවි කිසියම් පාතාල කණ්ඩායමක් විසින් සඟවන්නට ඇති බවට පොලීසිය සැක පළ කරනවා.",
       "URL": "https://www.hirunews.lk/150463/මිනුවන්ගොඩදඬුගම්ඔයෙන්-මතුවූ-අමුතුම-පෙට්ටිය",
       "Category": "Local News",
       "Parent URL": "https://www.hirunews.lk/local-news.php?pageID=4740"
}