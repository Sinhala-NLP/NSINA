{
       "Source": "hirunews",
       "Timestamp": "Wednesday, 23 March 2016 - 10:40",
       "Headline": "ගැබිණි මව්වරුන් 112ක් මිය යයි",
       "News Content": "මෙරට ගැබිණි මව්වරුන් 112 ක්  පසුගිය වසරේදී මිය ගොස් ඇතැයි සෞඛ්‍යා අමාත්‍යංශය පවසනවා.\nසෞඛ්‍ය අමාත්‍යංශය එළිදැක්වූ මාතෘ මරණ විමර්ශන වාර්තාවේයි ඒබව සදහන්ව ඇත්තේ.\nමියගිය කාන්තාවන්ගෙන් සියයට 81 ක් ද්විතීය මට්ටමට වඩා අධ්‍යාපනය ලැබූවන් බව අනාවරණ වී තිබෙනවා.\nඔවුන්ගෙන් සියයට 75 ක් ග්‍රාමීය හෝ වතුකරයේ කාන්තාවන්.\nඔවුන් බහුතරයක් අඩු ආදයම් ලබන පවුල් වල පුද්ගලයින් බවද අනාවරණ වී තිබෙනවා.\nඑම  මාතෘ මරණ 112 න් 70 ක් වළක්වා ගැනීමට හැකියාව තිබුණද ප්‍රතිකාර කිරීමේ ප්‍රමාදය හේතුවෙන් රෝහල් තුළ සිදුව ඇති මරණ සංඛ්‍යාව 38ක්.\nගතවූ වසරේදී මාතෘ මරණ හේතුවෙන් දරුවන් 118 දෙනෙකුට මව අහිමි තිබෙනවා.\nමාතෘ මරණ වලට ප්‍රධාන හේතු ලෙස හදුනාගෙන ඇත්තේ ශ්වසන රෝග - හෘද රෝග - ගබ්සා කිරීම් - රුධිර වහනය - කළල තරලයට ලේ මුසුවීම වැනි දේ බවයි අනාවරණ වී ඇත්තේ.",
       "URL": "https://www.hirunews.lk/129162/ගැබිණි-මව්වරුන්-112ක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=5119"
}