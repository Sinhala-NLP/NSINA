{
       "Source": "hirunews",
       "Timestamp": "Saturday, 18 February 2017 - 18:07",
       "Headline": "නිදහස් පක්ෂයට මීගමුවේදී වැඩමුළුවක්",
       "News Content": "ශ්‍රී ලංකා නිදහස් පක්ෂයේ අමාත්‍යවරුන්, ප්‍රධාන අමාත්‍යවරුන් ඇතුළු නියෝජිතයන් වෙනුවෙන් විශේෂ වැඩමුළුවක් අද (18) මීගමුවේදී පැවති බව එහි මාධ්‍ය ප්‍රකාශක රාජ්‍ය අමාත්‍ය ඩිලාන් පෙරේරා ප්‍රකාශ කළා.\nජනාධිපති මෛත්‍රීපාල සිරිසේන, හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග මෙන්ම පක්ෂයේ ජ්‍යෙෂ්ඨයන් රැසක් ඊට එක්වූ බවයි ඔහු කියා සිටියේ.\nආර්ථික තත්ත්වය ඇතුළු කරුණු රැසක් පිළිබදව එහිදී අවධානය යොමුවූ බව රාජ්‍ය අමාත්‍ය ඩිලාන් පෙරේරා සදහන් කළා.\nඑහිදී මහ බැංකුවේ අධිපතිවරයා සහ නියෝජ්‍ය අධිපතිවරයා විශේෂ දේශන දෙකක්ද පැවැත් වූ බවයි රාජ්‍ය අමාත්‍යවරයා කියා සිටියේ.",
       "URL": "https://www.hirunews.lk/154840/නිදහස්-පක්ෂයට-මීගමුවේදී-වැඩමුළුවක්",
       "Category": "Local News",
       "Parent URL": "https://www.hirunews.lk/local-news.php?pageID=4655"
}