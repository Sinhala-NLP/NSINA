{
       "Source": "hirunews",
       "Timestamp": "Monday, 12 September 2022 - 16:51",
       "Headline": "මහ රැජිනියට ගෞරව දැක්වීමට මෛත්‍රීපාල සිරිසේන මහ කොමසාරිස් කාර්‍යාලයට",
       "News Content": "දෙවැනි එලිසබෙත් මහරැජිනගේ අභාවයට ශෝකය ප්‍රකාශ කිරීම සඳහා අද දින (12) හිටපු ජනාධිපති මෛත්‍රිපාල සිරිසේන බ්‍රිතාන්‍ය මහ කොමසාරිස් කාර්යාලයට ගොස් තිබෙනවා.\nපසු ව හිටපු ජනාධිපතිවරයා ශෝක සටහන අදාළ ග්‍රන්ථයේ සටහන් කිරීමෙන් අනතුරු ව මෙරට බ්‍රිතාන්‍ය මහ කොමසාරිස්වරිය වන සාරා හල්ටන් සමඟ කෙටි පිළිසඳරක ද නිරත වූ බව සඳහන්.\nඑහි දී හිටපු ජනාධිපති මෛත්‍රිපාල සිරිසේන බ්‍රිතාන්‍ය මහ රැජිණ 2015 වර්ෂයේ දී එතුමා ජනාධිපති වීමෙන් අනතුරුව බ්‍රිතාන්‍ය බකිංහැම් මාලිගාවට කැඳවා තෑගි ලබා දීම සහ සංග්‍රහ කිරීම පිළිබඳ මතකය ද ආවර්ජනය කළ බව යි වාර්තා වන්නේ.\nමෙහි දී බ්‍රිතාන්‍ය මහ කොමසාරිස්තුමිය සඳහන් කර ඇත්තේ, ලෝකයේ බොහෝ දෙනෙක් කම්පා වන මේ මොහොතේ එම ශෝකය බෙදා ගැනීම සඳහා ඔබතුමාගේ පැමිණීම ගෞරවයක් බව හා එලිසබෙත් මහ රැජිණ සමඟ තිබූ සම්බන්ධතාව පිළිබඳ මතකයන් බෙදා ගැනීම ද සුවිශේෂ බව යි.",
       "URL": "https://www.hirunews.lk/315236/මහ-රැජිනියට-ගෞරව-දැක්වීමට-මෛත්‍රීපාල-සිරිසේන-මහ-කොමසාරිස්-කාර්‍යාලයට",
       "Category": "Local News",
       "Parent URL": "https://www.hirunews.lk/local-news.php?pageID=873"
}