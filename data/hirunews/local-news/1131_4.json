{
       "Source": "hirunews",
       "Timestamp": "Tuesday, 31 May 2022 - 8:04",
       "Headline": "9 වන දා සිද්ධියට බොරලැස්ගමුව නගර සභාවේ සභාපතිත් අත්අඩංගුවට - රැට්ටාට ඇප",
       "News Content": "පසුගිය මැයි 9 වන දා ගාලුමුවදොර ඇති වූ සිද්ධියට අදාළව බොරලැස්ගමුව නගර සභාවේ සභාපති අරුණ ප්‍රියශාන්ත ඊයේ අත්අඩංගුවට ගැනුණා. ඔහු අද දිනයේ අධිකරණය වෙත ඉදිරිපත් කිරීමට නියමිතයි.\nසිද්ධියට අදාළව පාර්ලිමේන්තු මන්ත්‍රීවරුන් දෙදෙනෙකු ඇතුළු 16 දෙනෙකු මේ වන විට අත්අඩංගුවට ගෙන තිබෙනවා.\nමේ අතර, කොම්පඤ්ඤවීදිය පොලීසිය මගින් අත්අඩංගුවට ගත් සමාජ මාධ්‍ය ක්‍රියාකාරී රතිඳු සේනාරත්න හෙවත් “රැට්ටා” ඇප මත මුදා හැරීමට අධිකරණය නියෝග කළා.\nඒ, සැකකරු කොළඹ ප්‍රධාන මහේස්ත්‍රාත් තිළිණ ගමගේ හමුවට ඊයේ ඉදිරිපත් කිරීමෙන් අනතුරුවයි.\nඒ අනුව සැකකරු රුපියල් ලක්ෂයක ශරීර ඇපයක් මත මුදා හැරීමට මහේස්ත්‍රාත්වරයා නියෝග කරනු ලැබුවා.\nපසුගිය 25 වන දා කොළඹ කොටුව මහේස්ත්‍රාත් අධිකරණය ඉදිරිපිට මාර්ගයේ නීතිවිරෝධීව රැස්වීම, අයුතු අවහිරය, සාපරාධීව බිය ගැන්වීම ඇතුළු තවත් චෝදනා රැසක් යටතේ මොහු ඊයේ අත්අඩංගුවට ගැනුණේ කොම්පඤ්ඤවීදිය පොලීසිය වෙත භාර වීමෙන් අනතුරුවයි.",
       "URL": "https://www.hirunews.lk/305758/9-වන-දා-සිද්ධියට-බොරලැස්ගමුව-නගර-සභාවේ-සභාපතිත්-අත්අඩංගුවට-රැට්ටාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1131"
}