{
       "Source": "hirunews",
       "Timestamp": "Wednesday, 04 August 2021 - 16:27",
       "Headline": "මහජන ආරක්ෂක ඇමති මහරගම පොලිස් ස්ථානාධිපතිගේ සුවදුක් විමසයි",
       "News Content": "ශල්‍යකර්මයකට ලක්ව තලවතුගොඩ පෞද්ගලික රෝහලක ප්‍රතිකාර ලබන මහරගම පොලීසියේ ස්ථානාධිපති ප්‍රධාන පොලිස් පරීක්ෂක එච්.එච්. ජනකාන්තගේ සුවදුක් විමසීම සඳහා මහජන ආරක්ෂක අමාත්‍ය ආචාර්ය සරත් වීරසේකර අද එම රෝහලට ගොස් තිබෙනවා.\nඅන්තර් විශ්වවිද්‍යාලයීය ශිෂ්‍ය බල මණ්ඩලය සහ නිදහස් අධ්‍යාපන උදෙසා සිසු ජන ව්‍යාපාරය පාර්ලිමේන්තු පිවිසුම අසළ ඊයේ සංවිධානය කර තිබූ විරෝධතාව අතරතුර සිදුවූ අනතුරකින් පොලිස් ස්ථානාධිපතිවරයාගේ වම් අතේ ඇඟිලි දෙකකට හානි සිදුවුණා.\nමේ අතර යෝජිත නව කොතලාවල ආරක්ෂක විශ්වවිද්‍යාල පනත් කෙටුම්පතට විරෝධය පළළ කරමින් වෛද්‍ය පීඨ ශිෂ්‍ය ක්‍රියාකාරී කමිටුව අද පස්වරුවේ කොළඹ - ලිප්ටන් වටරවුම අසළ විරෝධතාවක නිරතවුණා.",
       "URL": "https://www.hirunews.lk/278859/මහජන-ආරක්ෂක-ඇමති-මහරගම-පොලිස්-ස්ථානාධිපතිගේ-සුවදුක්-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=1775"
}