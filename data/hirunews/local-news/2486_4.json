{
       "Source": "hirunews",
       "Timestamp": "Monday, 31 August 2020 - 20:49",
       "Headline": "ඉන්දියාව, කොරෝනා වෛරසයේ නව ගෝලීය කේන්ද්‍රය වන ලකුණු",
       "News Content": "ඉන්දියාව කොවිඩ් 19 වසංගතයේ නව ගෝලීය කේන්ද්‍රය වනු ඇති බවට විශේෂඥයන් අනාවැකි පළ කරනවා.\nඉන්දියාව ඊයේ දිනයේදී ලොව මෙතෙක් දිනකදී වාර්තා කළ වැඩිම කොරෝනා ආසාදිතයන් සංඛ්‍යාව සටහන් කළ අතර, එරට මුළු ආසාදිත සංඛ්‍යාව මේ වන විට 36 ලක්ෂය ඉක්මවා තිබෙනවා.\nඉන්දියාවෙන් කොරෝනා මරණ 64,469ක් ද වාර්තා වන අතර, ඇමරිකා එක්සත් ජනපදය සහ බ්‍රසීලය හැරුණු කොට කොරෝනා වෛරසයෙන් වැඩිම පීඩාවට ලක්වූ රට වන්නේ ඉන්දියාවයි.\nඑහෙත් නුදුරේදීම ඉන්දියාව, බ්‍රසීලය අභිබවා දෙවන තැනට පැමිණෙනු ඇති බවත්, අවසානයේ ඇමරිකාව ද අභිබවා යමින් කොරෝනා ගෝලීය වසංගතයේ දරුණුම කේන්ද්‍රස්ථානය විය හැකි බවත්, ඉන්දීය වසංගත රෝග විද්‍යා ආයතනයේ විද්‍යාඥයෙකු වන නාමන් ෂා පෙන්වා දෙනවා.",
       "URL": "https://www.hirunews.lk/249097/ඉන්දියාව-කොරෝනා-වෛරසයේ-නව-ගෝලීය-කේන්ද්‍රය-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=2486"
}