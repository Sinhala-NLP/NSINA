{
       "Source": "hirunews",
       "Timestamp": "Thursday, 06 January 2022 - 12:11",
       "Headline": "නිතර ඇරීමට වැසීමට යෑමෙන් සපුගස්කන්ද පිරිපහදුව අවදානමක බවට හෙළිදරව්වක්",
       "News Content": "වසර 40ක් පුරාවට අඛණ්ඩ ව සිදු කරගෙන පැමිණ් සපුගස්කන්ද තෙල් පිරිපහදුව, මේ ආකාරයට නිතර නිතර ඇරීමට වැසීමට යෑමෙන් මහත් අර්බුද රැසකට හේතුවක් විය හැකි බව ඛනිජ තෙල් සංස්ථා හිටපු ජ්‍යේෂ්ඨ නියෝජ්‍ය සාමාන්‍ය අධිකාරි වැඩබලන පාලන හිටපු වැඩබලන සභාපති සිරිල් සුදුවැල්ල ප්‍රකාශ කරනවා\nසපුගස්කන්ද තෙල් පිරිපහදුව පිළිබඳ විශේෂ ප්‍රකාශයක් සිදු කරමිනු යි ඔහු මේ බව හෙළි කළේ.\nසපුගස්කන්ද පිරිපහදුව දිනකට බැරල් 50000 ධාරිතාවකින් යුත් පිරිපහදුවක් වන අතර, එහි සැකැස්ම ඇත්තේ, නො කඩවා අවම වසර දෙකක් වත් ක්‍රියාත්මක කිරීම සඳහා යැ යි ඔහු එහි දී පැවසුවා.\nඑමෙන්ම පිරිපහදුව මඟින් ඛනිජ තෙල් සෘජුව රැගෙන ඒමට වඩා විශාල ලාභ ගැනීමට හැකි බවත් ඔහු ප්‍රකාශ කළා.\nලොව අනික් පිරිපහදුවලට සාපේක්ෂ ව සපුගස්කන්ද පිරිපහදුව යනු, ඒකක රාශියක් තිබෙන පුහුණු මධ්‍යස්ථානයක් බව අවධාරණය කළ ඔහු, ඒ හරහා පුහුණු කරන ඉන්ජිනේරුවන්ට විදේශීය ඉල්ලුම විශාල බවත් සඳහන් කරනවා.\nඅලියෙක් වැට්ටුවොත් නැගිට්ටවන්න අසීරු වෙන්නේ යම් සේ ද සපුගස්කන්ද පිරිපහදුව ද මෙසේ නිතර ඇරීමට වැසීමට යෑමෙන් බරපතළ අර්බුද රැසකට මුහුණ දීමට සිදු වන බව හිටපු වැඩබලන සභාපති සිරිල් සුදුවැල්ල අවසාන වශයෙන් ප්‍රකාශ කළා.",
       "URL": "https://www.hirunews.lk/293176/නිතර-ඇරීමට-වැසීමට-යෑමෙන්-සපුගස්කන්ද-පිරිපහදුව-අවදානමක-බවට-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1445"
}