{
       "Source": "hirunews",
       "Timestamp": "Sunday, 16 August 2020 - 7:30",
       "Headline": "දෙමළ සන්ධානයත් කමිටුවක් පත් කරයි",
       "News Content": "දෙමළ ජාතික සන්ධානය සඳහා හිමි වූ ජාතික ලැයිස්තු මන්ත්‍රී ධුරය සඳහා සිදුකළ පත්කිරීම පිළිබඳ නැවත සාකච්ඡා කිරීම සඳහා ඉලංගෙයි තමිල් අරසු පක්ෂයේ දේශපාලන මණ්ඩලය ත්‍රිකුණාමලයේදී ඊයේ රැස්වුණා.\nඒ ‍ජාතික ලැයිස්තුව සඳහා සිදුකළ පත්කිරීම පිළිබඳ දෙමළ ජාතික සන්ධානයේ පක්ෂ අතරද මතබේදාත්මක තත්ත්වයක් උද්ගත වී තිබීම හේතුවෙන්.\nඉන් අනතුරුව, අදහස් දැක්වූ දෙමළ ජාතික සන්ධානයේ නායක ආර්. සම්බන්ධන් මෙලෙස අදහස් පළ කළා.\n‘‘ජාතික ලැයිස්තු පත්කිරීම ගැන අපි නැවත සලකා බැලූ‍වා. ඒ ගැන තීරණයේ කිසිම වෙනසක් නැහැ කියණ තීරණය ගත්තා. නමුත් එම පත්කිරීම සම්බන්ධයෙන් ගත් ක්‍රියාවලිය පිළිබඳව ඉලංගෙයි තමිල් අරසුකච්චි මධ්‍යම කාරක සභාව ලබන 29 වැනිදා වවුනියාවේදී රැස්වෙලා ඉදිරියටත් සලකා බලනවා. මැතිවරණයේදි ලැබූ ප්‍රතිථලය විශ්ලේෂණය කිරීම සඳහා ස්වාධීන කමිටවක් පත්කරන්නත් අපි තීරණය කළා. පක්ෂයේ මධ්‍යම කාරක සභාව රැස්වී එම පත්කිරීම කඩිකමින් කරනවා.’’",
       "URL": "https://www.hirunews.lk/247909/දෙමළ-සන්ධානයත්-කමිටුවක්-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2518"
}