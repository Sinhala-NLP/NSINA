{
       "Source": "hirunews",
       "Timestamp": "Friday, 13 November 2020 - 13:22",
       "Headline": "2015 පොහොර ගෙන්වීම ගැන පරීක්ෂණයක්",
       "News Content": "2015 වසරේ මෙරටට ප්‍රමිතියෙන් තොර දියර පොහොර ගෙන්වීම මගින් රජයේ මුදල් රුපියල් මිලියන ගණනක් වංචා කිරීම සම්බන්ධයෙන් සිදුකරන පරීක්ෂණ කඩිනම් කරන ලෙස කෘෂිකර්ම අමාත්‍ය මහින්දානන්ද අලුත්ගමගේ බලධාරීන්ට උපදෙස් ලබාදී තිබෙනවා.\nඒ, වත්තල පිහිටි ලංකා පොහොර සමාගමේ නිරික්ෂණ චාරිකාවකට ඊයේ එක්වෙමින්.\n2015 වසරේ කල් ඉකුත්වූ දියර පොහොර ලීටර එක්ලක්ෂ 18,000 ක් ගෙන්වා ඇති බවට චෝදනා එල්ලවී තිබෙනවා.\nපොහොර සමාගමේ නිලධාරින්ගේ විරෝධය නොතකමින් මෙම පොහොර මිලදීගෙන ඇත්තේ බැංකු ණය ඇතුලු වරප්‍රසාද රැසක් ලබාගනිමින් බවට අනාවරණ වී ඇති බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/254623/2015-පොහොර-ගෙන්වීම-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2335"
}