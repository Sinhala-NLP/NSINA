{
       "Source": "hirunews",
       "Timestamp": "Tuesday, 12 September 2023 - 20:08",
       "Headline": "බෙල්ලන්විල වනජීවියේ සිටි කලු වඳුරන් සොරා ගනී  (වීඩීයෝ)",
       "News Content": "බෙල්ලන්විල අත්තිඩිය ප්‍රදේශයේ වනජීවී මධ්‍යස්ථානයක සිටි කලු වඳුරු පැටව් 4 දෙනෙක් සොරාගෙන ගොස් තිබෙනවා.\nඅදාළ සැකකරුවන් වඳුරු පැටවුන් සිටින කුටියට පැමිණ සිටින ආකාරය එහි තිබු සීසීටීවී දර්ශනවල පටිගත වී ඇති බවයි වාර්තා වන්නේ.\nවනජීවී අඩවි සහකාරකවරයා පවසා ඇත්තේ මෙම වනජීවී මධ්‍යස්ථානයේ ප්‍රතිකාර ලබමින් සිටි කලු වඳුරන් පසුගිය 9 වනදා පැහැරගෙන ගොස් ඇති බවයි.\nමෙම සොරකමට මෝටර් රථයක් භාවිතා කර ඇති බවට පොලිසිය මේ වන විටත් සොයාගෙන ඇති අතර සැකකරුවන් පිලිබඳ තොරතුරක් වෙතොත් වනජීවි හදිසි ඇමතුම් අංකය 1992, පුනුරුත්තාපන මධ්‍යස්ථානය 0113604147යන අංකයට දැනුම් දෙන ලෙස පොලිසිය මහජනතාවගේ සහය පතනවා.",
       "URL": "https://www.hirunews.lk/348072/බෙල්ලන්විල-වනජීවියේ-සිටි-කලු-වඳුරන්-සොරා-ගනී-වීඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=34"
}