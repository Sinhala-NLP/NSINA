{
       "Source": "hirunews",
       "Timestamp": "Sunday, 09 January 2022 - 13:08",
       "Headline": "තවත් ගෑස් නැව් දෙකක් සහ පෙට්‍රල් නැවක් දිවයිනට",
       "News Content": "වෙළඳපොලේ ගෑස් හිඟවීමත් සමඟ පාරිභෝගිකයින් දැඩි අපහසුතාවකට ලක්ව ඇති මොහොතක තවත් ගෑස් නැව් දෙකක් දිවයිනට පැමිණ තිබෙනවා.\nඒ අනුව අදාළ නෞකා උස්වැටකෙයියාව ප්‍රදේශයේ නැංගුරම් ලා ඇති බවයි අප වාර්තාකරු සඳහන් කළේ.\nඅදාළ නෞකාවලින් රැගෙන ආ ගෑස්වල ප්‍රමිතිය පරීක්ෂා කිරීම සඳහා ප්‍රමිති ආයතනයේ නිලධාරීන් මේ වනවිටත් එහි සාම්පල ලබාගෙන අවසන්.\nකෙසේ වෙතත් එම ගෑස් මෙතෙක් ගොඩබෑම සිදුකර නැහැ. මීට අමතරව පෙට්‍රල් රැගත් නෞකාවක් ද දිවයිනට පැමිණ ඇති අතර, එම නෞකාව ද උස්වැටකෙයියාව මුහුදු තීරයේ නැංගුරම් ලා තිබෙනවා.",
       "URL": "https://www.hirunews.lk/293448/තවත්-ගෑස්-නැව්-දෙකක්-සහ-පෙට්‍රල්-නැවක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1438"
}