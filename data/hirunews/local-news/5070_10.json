{
       "Source": "hirunews",
       "Timestamp": "Wednesday, 27 April 2016 - 15:47",
       "Headline": "බලය අල්ලන්න මටත් අයිතියක් තියෙනවා - සම්බන්ධන් කියයි",
       "News Content": "වෙනම පළාතක් ඉල්ලීම පිළිබඳ කිසිවකු බියට පත්නොවිය යුතු බව විපක්ෂ නායක ආර් සම්බන්ධන් පවසනවා.\nඋතුරේ වැඩි ජන කොටසක් දමිළ ජනතාව වන බැවින් ඔවුන්ට වෙනම පළාතක් ලබාදීම වරදක් නොවන බවයි ඔහු සඳහන් කරන්නේ.\nහිරු ගොසිප් සමග විශේෂ සංවාදයකට එක්වෙමින් ආර් සම්බන්ධන් මෙම අදහස් පළකලා.\nඋතුරු පළාත් සභාව ඉල්ලා ඇත්තේ රට බෙදීමක් නොව දමිළ භාෂාව කථා කරන පිරිස් වෙනුවෙන් වෙනම පළාතක් බව ද විපක්ෂ නායකවරයා පෙන්වා දෙනවා.\nඋතුරු පළාත් සභාව සම්මත කල යෝජනාවට අදාළ තීන්දුව ගනු ලබන්නේ උතුරු පළාත නොව මධ්‍යම රජය මගින් බව ද ඔහු කියාසිටියා.\nඑමෙන්ම තමා කිසිදු අවස්ථාවක කිලිනොච්චියේ හමුදා කඳවුරකට බලහත්කාරයෙන් ඇතුලු නොවු අතර ඒ සම්බන්ධයෙන් පරීක්ෂණයකට වුව ද මුහුණදීමට සුදානම් බවයි විපක්ෂ නායක ආර් සම්බන්ධන් අවධාරණය කලේ.",
       "URL": "https://www.hirunews.lk/131886/බලය-අල්ලන්න-මටත්-අයිතියක්-තියෙනවා-සම්බන්ධන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5070"
}