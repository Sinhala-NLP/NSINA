{
       "Source": "hirunews",
       "Timestamp": "Thursday, 21 April 2022 - 8:52",
       "Headline": "ගොඩනැගිලි ද්‍රව්‍ය සංස්ථාවේ මූල්‍ය ප්‍රකාශන වාර්තා ගැන කෝප් කමිටුවේදී තොරතුරු",
       "News Content": "සීමාසහිත ලංකා ගොඩනැගිලි ද්‍රව්‍ය සංස්ථාව තුළ 2016 වසරෙන් පසු කිසිදු මූල්‍ය ප්‍රකාශන වාර්තාවක් සකස් කර නොමැති බව කෝප් කමිටුවේදී අනාවරණ වී තිබෙනවා.\nඑම සංස්ථාවේ 2015 සහ 2016 මූල්‍ය වර්ෂ සඳහා වූ විගණකාධිපති වාර්තාව සහ එහි වර්තමාන කාර්ය සාධනය පිළිබඳව සාකච්ඡා කිරීමට කෝප් කමිටුව පසුගියදා රැස්වූ අවස්ථාවේදී මේ පිළිබඳ තොරතුරු අනාවරණ වූ බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nපරිගණක මෘදුකාංග ගැටළුවක් නිසා 2017, 2018 සහ 2019 වර්ෂවලට අදාළ දත්ත මැකී ගොස් ඇති බව පැමිණ සිටි නිලධාරීන් සඳහන් කර තිබෙනවා. මේ නිසා මූල්‍ය ප්‍රකාශන පිළිබඳ තොරතුරු නොමැති බවයි ඔවුන් කියා සිටියේ.",
       "URL": "https://www.hirunews.lk/302420/ගොඩනැගිලි-ද්‍රව්‍ය-සංස්ථාවේ-මූල්‍ය-ප්‍රකාශන-වාර්තා-ගැන-කෝප්-කමිටුවේදී-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=1219"
}