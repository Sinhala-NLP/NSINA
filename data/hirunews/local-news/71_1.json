{
       "Source": "hirunews",
       "Timestamp": "Saturday, 26 August 2023 - 15:46",
       "Headline": "පුනර්ජනනීය ව්‍යාපෘති 6 ක ප්‍රගතිය සමාලෝචනය කෙරේ",
       "News Content": "2030 වසර වන විට සමස්ත විදුලි බල අවශ්‍යතාවෙන් සියයට 70 ක් පුනර්ජනනීය බලශක්තිය මගින් සපුරා ගැනීමේ රජයේ ඉලක්ක ගත වැඩ පිළිවෙලට සමගාමීව ක්‍රියාත්මක පුනර්ජනනීය ව්‍යාපෘති 6 ක ප්‍රගතිය සමාලෝචනය කර තිබෙනවා.\nඒ විදුලිබල හා බලශක්ති අමාත්‍යාංශයේදී විෂයභාර අමාත්‍යවරයාගේ ප්‍රධානත්වයෙන් පැවති සාකච්ඡාවකදීයි.\nඅදාළ පුනර්ජනනීය ව්‍යාපෘති සඳහා රජයේ අවසර ලබා ගැනීම, ඉඩම් පවරා ගැනීම, සම්ප්‍රේශන මාර්ග ඉදි කිරීම, විදුලිය මිලදී ගැනීමේ ගිවිසුම්ගත වීම් සහ මූල්‍ය අවශ්‍යතා සම්බන්ධයෙන් එහිදී දීර්ඝ වශයෙන් සාකච්ඡා කර තිබෙනවා.\nඅදාණි ග්‍රින් එනර්ජි සමාගම විසින් සංවර්ධනය කරන මන්නාරම සහ පුනරීන් හී මෙගාවොට් 500 ක සුළං බල ව්‍යාපෘතිය 2025 වසරේ ජනවාරි මාසයේදී අවසන් කිරීමට එම සමාගම එකඟතාව පළකර ඇති බවද එහිදී අනාවරණ කෙරුණා.",
       "URL": "https://www.hirunews.lk/346179/පුනර්ජනනීය-ව්‍යාපෘති-6-ක-ප්‍රගතිය-සමාලෝචනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=71"
}