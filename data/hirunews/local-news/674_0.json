{
       "Source": "hirunews",
       "Timestamp": "Sunday, 11 December 2022 - 15:48",
       "Headline": "බහුදින ධීවර යාත්‍රාවක් පෙරළීමෙන් අතුරුදන් වු එක් අයෙකු සොයාගැනේ (වීඩියෝ)",
       "News Content": "සංගමන්කන්ද තුඩුව සිට නාවික සැතපුම් 46 ක් ගිණිකොණ දෙසින් වූ ගැඹුරු මුහුදේ බහුදින ධීවර යාත්‍රාවක් පෙරළීමෙන් අතුරුදන්ව සිටි එක් ධීවරයෙකු සොයාගෙන තිබෙනවා.\nමෙහෙයුම දියත් කරන ලද රණරිසි නෞකාවේ නිලධාරීන් එම ධීවර යාත්‍රාවේ එන්ජින් කාමරයේ සිරව සිටි ධීවරයා නිරුපද්‍රිතව මුදාගෙන ප්‍රතිකාර සඳහා ගොඩබිමට රැගෙන එමින් පවතින බවයි නාවික හමුදා මාධ්‍ය ඒකකය ප්‍රකාශ කළේ.\nපසුගිය නොවැම්බර් 26 වනදා ත්‍රිකුණාමලයෙන් ධීවරයින් පස්දෙනෙකු සමඟ පිටත්ව ගිය හිම්සර නැමති බහුදින යාත්‍රාව අද (11) අලුයම අනතුරට ලක්ව තිබුණේ පැවති සුළිසුළං තත්වය හේතුවෙන්.\nඑම අවස්ථාවේ යාත්‍රාවේ සිටි ධීවරයින් තුන්දෙනෙකු බේරාගෙන තිබුණේ තවත් බහුදින යාත්‍රාවකින්.\nඅතුරුදන්ව ඇති අනෙක් පුද්ගලයා සොයා තවදුරටත් නාවික හමුදා මෙහෙයුම් ක්‍රියාත්මකයි.",
       "URL": "https://www.hirunews.lk/322438/බහුදින-ධීවර-යාත්‍රාවක්-පෙරළීමෙන්-අතුරුදන්-වු-එක්-අයෙකු-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=674"
}