{
       "Source": "hirunews",
       "Timestamp": "Wednesday, 23 October 2019 - 10:06",
       "Headline": "දෙපානමදී තරුණයෙකු ඝාතනය කිරීමේ සිද්ධියට 10ක් අත්අඩංගුවට",
       "News Content": "පන්නිපිටිය - දෙපානම පෞද්ගලික අධ්‍යාපන ආයතනයක් ඉදිරිපිට දී තරුණයෙකු ඝාතනය කිරීමේ සිද්ධිය සම්බන්ධයෙන් එහි ප්‍රධාන සැකකරු ඇතුළු 10 දෙනෙකු අත්අඩංගුවට ගෙන තිබෙනවා.\nඅද අලූයම මෙලෙස ඝාතනයට ලක්ව තිබුණේ 18 හැවිරිදි දෙපානම ප්‍රදේශයේ පදිංචි තරුණයෙකු වන අතර, අත්අඩංගුවට ගත් ප්‍රධාන සැකකරු පන්නිපිටිය - පොල්වත්ත ප්‍රදේශයේ පදිංචිකරුවෙකු බවයි පොලීසිය සඳහන් කළේ.\nප්‍රේම සබඳතාවක් මුල් කර ගනිමින් මෙම ඝාතනය සිදුව ඇති බවටයි පොලීසිය සැක පළ කරන්නේ.",
       "URL": "https://www.hirunews.lk/226810/දෙපානමදී-තරුණයෙකු-ඝාතනය-කිරීමේ-සිද්ධියට-10ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3084"
}