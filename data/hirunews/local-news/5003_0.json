{
       "Source": "hirunews",
       "Timestamp": "Friday, 17 June 2016 - 7:20",
       "Headline": "තැපැල් අතිකාල වර්ජනය අවසන්",
       "News Content": "නව බඳවාගැනීමේ පටිපාටියක් සහ අතිකාල රාජකාරි ඉටු කිරීමේදී ලබාදෙන ප්‍රසාද ගෙවීම් යළි ලබාගැනීම ඇතුලූ ඉල්ලීම් 14 ක් මුල් කරගනිමින් තැපැල් සේවකයන් ක්‍රියාත්මක කළ අතිකාල වර්ජනය ඊයේ (16) මධ්‍යම රාත්‍රියේ සිට අවසන් කර තිබෙනවා.\nඒකාබද්ධ තැපැල් වෘත්තිය  සමිති පෙරමුණේ සම කැඳවුම්කරු චින්තක බණ්ඩාර හිරු ප්‍රවෘත්ති අංශයට කියා සිටියේ අග්‍රාමාත්‍ය ලේකම්, රාජ්‍ය පරිපාලන අමාත්‍යාංශයේ ලේකම්, තැපැල් අමාත්‍ය එච්.එම්.හලීම් ඇතුළු නිලධාරීන් සමඟ සාකච්ඡා කිරීමෙන් අනතුරුව මෙම තීරණයට එළැඹි බවයි.\nඑහෙත් අදාළ ඉල්ලීම් පොරොන්දු වූ පරිදි ලබානොදුනහොත් ජුලි මස 04 වනදා සිට යළිත් අඛන්ඩ වර්ජනයකට එළැඹෙන බව ඔහු එහිදී කියා සිටියා.",
       "URL": "https://www.hirunews.lk/135766/තැපැල්-අතිකාල-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5003"
}