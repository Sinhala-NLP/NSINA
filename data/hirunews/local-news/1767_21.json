{
       "Source": "hirunews",
       "Timestamp": "Sunday, 08 August 2021 - 13:38",
       "Headline": "ගංඟා ආශ්‍රිත රක්ෂිත මායිම් සලකුණු කරන්නැ යි මධ්‍යම පරිසර අධිකාරියට උපදෙස්",
       "News Content": "ගංඟා ආශ්‍රිත ව සිදුවන පාරිසරික දූෂණය වැළැක්වීම සඳහා සියලු ම ගංඟා ආශ්‍රිතව රක්ෂිත මායිමක් සළකුණු කිරීමට පරිසර අමාත්‍යාංශය, මධ්‍යම පරිසර අධිකාරියට උපදෙස් ලබා දී තිබෙනවා.\nඑහි මූලික පියවරක් ලෙසින් හංවැල්ලේ සිට පෑලියගොඩ දක්වා කැලණි ගඟ ආශ්‍රිත ව පරිසර සංරක්ෂණ කලාපයක් නම් කිරීමට නියමිත බවයි පරිසර අමාත්‍යාංශයේ ලේකම් විශේෂඥ වෛද්‍ය අනිල් ජාසිංහ සඳහන් කළේ.\nමේ වනවිට රට පුරා ගංඟා පද්ධති ආශ්‍රිත ව එක් රැස්වන අපද්‍රව්‍ය එම පද්ධතියටම බැහැර කරන ස්ථාන 10,733 ක් හඳුනාගෙන තිබෙනවා.",
       "URL": "https://www.hirunews.lk/279192/ගංඟා-ආශ්‍රිත-රක්ෂිත-මායිම්-සලකුණු-කරන්නැ-යි-මධ්‍යම-පරිසර-අධිකාරියට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1767"
}