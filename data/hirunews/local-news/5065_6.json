{
       "Source": "hirunews",
       "Timestamp": "Sunday, 01 May 2016 - 13:31",
       "Headline": "රජයේ හොඳ වැඩ ගැන ජනතාව දැනුවත් නොකිරීම වරදක්ලු",
       "News Content": "යහපාලන රජය සිදුකරන යහපත් ක්‍රියා පිළිබඳව ජනතාව දැනුවත් නොකිරීම අඩුපාඩුවක් බව ජනාධීපති මෛත්‍රීපාල සිරිසේන පවසනවා.\nමේ නිසා විරුද්ධවාදීන් ආණ්ඩුව සිදුනොකරන දෑ ගැන පමණක් කරුණු දක්වන බවයි දිවංගත රණසිංහ ප්‍රේමදාස මැතිතුමාගේ 23 වන ගුණ සමරු උත්සවයට එක්වෙමින් ජනාධිපතිවරයා කියා සිටියේ.\nකොළඹ අලූත් කඩේ පිහිටි ශ්‍රීමත් රණසිංහ ප්‍රේමදාස මැතිදුන්ගේ පිලිරුව අසල පැවති මෙම ගුණසමරු උත්සවයේදී ජනාධිපතිවරයා හිටපු ජනාධිපති රණසිංහ ප්‍රේමදාස සමයේ සිද්ධියක්ද මෙලෙස සිහිපත් කළා.\nමෙම අවස්ථාවට එක්වූ අග්‍රාමාත්‍ය රනිල් වික්‍රමසිංහ ප්‍රකාශ කළේ අද සියල්ලන්ටම නිදහසේ අදහස් දැක්වීමට අවස්ථාවක් උදාවී ඇති බවයි.\nඑය පක්ෂ දේශපාලනයෙන් ඔබ්බට ගොස් ඇති බවත් අග්‍රාමාත්‍යවරයා කියා සිටියා.\nදිවංගත රණසිංහ ප්‍රේමදාසගේ පුත් නිවාස හා ඉදිකිරීම් අමාත්‍ය සජිත් ප්‍රේමදාසද මෙම අවස්ථාවට එක්වුණා.\nඅපවත්වී වදාළ පූජ්‍ය මාදුලූවාවේ සෝභිත හිමියන් සිහිපත් කරමින් හෝමාගම - මාදුළුවාව  ප්‍රදේශයේ ඉදිවන මාදුළුවාවේ සෝභිත හිමි අනුස්මරණ උදාගම්මානය සඳහා ඔප්පු පිරිනැමීමද අද සිදු කෙරුණා.",
       "URL": "https://www.hirunews.lk/132150/රජයේ-හොඳ-වැඩ-ගැන-ජනතාව-දැනුවත්-නොකිරීම-වරදක්ලු",
       "Category": "Local News",
       "Parent URL": "https://www.hirunews.lk/local-news.php?pageID=5065"
}