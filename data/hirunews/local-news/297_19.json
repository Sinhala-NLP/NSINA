{
       "Source": "hirunews",
       "Timestamp": "Saturday, 03 June 2023 - 7:33",
       "Headline": "දිය රකුසාට ජීවිත දෙකක් බිලිවෙයි",
       "News Content": "මහවෙල - රජ්ජම්මත ප්‍රදේශයේදී සුදු ගඟේ දිය නෑමට ගිය පිරිසක් අතරින් එක් පුද්ගලයෙකු දියේ ගිලී නාලන්දා රෝහලට ඇතුලත් කිරීමේදී මිය ගොස් තිබෙනවා.\nමියගිය පුද්ගලයා වයස අවුරුදු 22 ක් වු පාමුල්ල, කිහිලුව ප්‍රදේශයේ පදිංචි යුධ හමුදා සෙබළෙක්.\nමෘත ශරීරය හදිසි මරණ පරීක්ෂණය සහ පශ්චාත් මරණ පරීක්ෂණය සිදු කර ඥාතීන්ට භාරදී ඇති බවයි වාර්තා වී ඇත්තේ.\nඅදාළ පුද්ගලයා රාජකාරී කරනු ලබන යුධ හමුදා කඳවුරේ නිලධාරීන් පිරිසක් සමඟ රාජකාරී කටයුත්තක් සඳහා ඉහත ප්‍රදේශයට පැමිණ දිය නෑමට ගොස් සිටියදී අනතුරට ලක්ව ඇති බවයි වාර්තා වන්නේ.\nඑමෙන්ම ගල්කිරියාගම- උස්සාන පාලම අසලදී හැවැන්වැල්ල ඔයේ දිය නෑමට ගිය පිරිසක් අතරින් එක් පුද්ගලයෙකු දියේ ගිලී බරපතල තත්ත්වයේ ගලේවෙල රෝහලට ඇතුලත් කිරීමේදී මියගොස් ඇති බවට ගල්කිරියාගම පොලිස් ස්ථානයට ලද පණිවිඩයක් මත විමර්ශන ආරම්භ කර තිබෙනවා.\nමියගිය පුද්ගලයා වයස අවුරුදු 37 ක් වූ උස්සාන, දේවහුය ප්‍රදේශයේ පදිංචිකරුවෙක්.\nමෘත ශරීරය ගලේවෙල රෝහලේ මෘත ශරීරාගාරයේ තැන්පත් කර ඇති බවයි වාර්තා වන්නේ.",
       "URL": "https://www.hirunews.lk/336921/දිය-රකුසාට-ජීවිත-දෙකක්-බිලිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=297"
}