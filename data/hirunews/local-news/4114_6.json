{
       "Source": "hirunews",
       "Timestamp": "Monday, 22 January 2018 - 13:56",
       "Headline": "දරුවන් දෙදෙනාට මන්නයකින් කොටා, දිවිය හැර ගිය හමුදා සෙබලා",
       "News Content": "බිරිඳ සමඟ ඇතිවූ ආරවුලක් මත සිය පුතාට සහ දියණියට මන්නයකින් පහරදී තුවාල සිදුකළ පුද්ගලයෙකු ඊයේ (21) රාත්‍රියේ ගෙල වැළලාගෙන තිබෙනවා.\nමෙලෙස වැළලාගෙන සියදිවි හානිකරගෙන ඇත්තේ අනුරාධපුරය - මිහින්තලේ - වෙරුප්පන්කුලම ප්‍රදේශයේ පදිංචි 42 හැවිරිදි යුධ හමුදා සෙබළෙක් බවයි වාර්තා වන්නේ.\nඅදාල සෙබළා නිවාඩු ලබා නිවසට පැමිණ සිටි අවස්ථාවේ මෙම සිදුවීම සිදුව ඇති අතර තුවාල ලැබූ දරුවන් දෙදෙනා අනුරාධපුර රෝහල වෙත ඇතුළත්කර තිබෙනවා.\nතුවාල ලැබූ දරුවන් දෙදෙනා අවුරුදු 03 සහ අවුරුදු 06 යන වයස් සීමාවල පසුවන්නන් බවයි අප වාර්තාකරු සඳහන් කළේ.\nගැබිණියක් වූ 31 හැවිරිදි සිය බිරිඳ සමඟ ඊයේ රාත්‍රියේ ඇති වූ අරවුලකට කෝපවී රාත්‍රී ආහාර ගනිමින් සිටි දරුවන් දෙදෙනාට අදාල පුද්ගලයා මන්නයෙන් පහරදී ඇති බවයි පරීක්ෂණ වලදී අනාවරණය වී ඇත්තේ.\nඅනතුරුව යුධ හමුදා සෙබළා නිවස පසුපස ගසක නයිලෝන් ලණුවක් ආධාරයෙන් ගෙළ වැළලාගෙන සියදිවි හානිකරගෙන තිබෙනවා.",
       "URL": "https://www.hirunews.lk/181716/දරුවන්-දෙදෙනාට-මන්නයකින්-කොටා-දිවිය-හැර-ගිය-හමුදා-සෙබලා",
       "Category": "Local News",
       "Parent URL": "https://www.hirunews.lk/local-news.php?pageID=4114"
}