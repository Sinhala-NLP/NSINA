{
       "Source": "hirunews",
       "Timestamp": "Wednesday, 24 November 2021 - 7:33",
       "Headline": "කොරෝනාවෙන් පසු පළමු වරට ක්‍රිකට් ප්‍රේක්ෂකයින්ට, ගාලු තරගයේ දොර ඇරේ",
       "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩායම අතර ගාල්ල ජාත්‍යන්තර ක්‍රීඩාංගණයේ පැවැත්වෙන පළමු ටෙස්ට් තරගයේ හතරවන දිනය අදයි.\nඊයේ තරගය නතර කරනවිට පළමු ඉනිම ක්‍රීඩා කරන කොදෙව් කණ්ඩායම කඩුලු 9ක් දැවී ලකුණු 224ක් ලබා සිටියා.\nඒ ශ්‍රී ලංකා කණ්ඩායම පළමු ඉනිම සඳහා සියලු දෙනා දැවී ලබාගත් ලකුණු 386ට පිළිතුරු ලෙසයි.\nමේ අතර, අද සිට 50%ක ධාරිතාවයෙන් යුතුව ක්‍රීඩාලෝලීන්ට තරගය නැරඹීමට අවස්ථාව ලබා දී ඇති බව ශ්‍රී ලංකා ක්‍රිකට් ආයතනය ප්‍රකාශ කළා.\nඒ සඳහා එන්නත් මාත්‍රා දෙක ම ලබාගත් බවට සඳහන් කාඩ්පත අනිවාර්ය වනවා.\nකොරෝනා ව්‍යාප්තිය හමුවේ සෞඛ්‍ය මාර්ගෝපදේශ පැනවීමෙන් පසු ක්‍රිකට් තරගයක් ක්‍රීඩාංගණයට ගොස් නැරඹීම සඳහා ශ්‍රී ලාංකික ප්‍රේක්ෂකයින්ට අවස්ථාව හිමිවන්නේ අද පළමු වරටයි.",
       "URL": "https://www.hirunews.lk/288969/කොරෝනාවෙන්-පසු-පළමු-වරට-ක්‍රිකට්-ප්‍රේක්ෂකයින්ට-ගාලු-තරගයේ-දොර-ඇරේ",
       "Category": "Local News",
       "Parent URL": "https://www.hirunews.lk/local-news.php?pageID=1542"
}