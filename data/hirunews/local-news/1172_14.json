{
       "Source": "hirunews",
       "Timestamp": "Friday, 13 May 2022 - 12:43",
       "Headline": "නව අගමැති ඉන්දීය මහ කොමසාරිස් හමු වෙයි",
       "News Content": "ශ්‍රී ලංකාවේ ඉන්දීය මහ කොමසාරිස් ගෝපාල් බාග්ලේ නව අග්‍රාමාත්‍ය රනිල් වික්‍රමසිංහ අද උදෑසන මුණගැසී තිබෙනවා.\nමෙරට ඉන්දීය මහ කොමසාරිස් කාර්යාලය ට්විටර් පණිවුඩයක් නිකුත් කරමින් සඳහන් කළේ, නව අග්‍රාමාත්‍යවරයාට සුබපැතුම් එක් කිරීම සඳහා මහ කොමසාරිස්වරයා ඔහු හමුවූ බවයි.\nඑහිදී මෙරට ආර්ථික පුනර්ජීවනය සහ ස්ථාවර භාවය උදෙසා ඉන්දු - ශ්‍රී ලංකා සහයෝගීතාව අඛන්ඩව පවත්වාගැනීම පිළිබඳව සාකච්ඡා වී තිබෙනවා.\nසියලුම ශ්‍රී ලාංකිකයන්ගේ යහපත උදෙසා ප්‍රජාතන්ත්‍රවාදී ක්‍රියාවලින් ඉදිරියට ගෙන යෑමද සාකච්ඡා කළ කරුණුවලට අයත් වන බව මෙරට ඉන්දීය මහ කොමසාරිස් කාර්යාලය වැඩිදුරටත් සඳහන් කළා.\nමේ අතර ජපාන තානාපති මිෂුකොෂි හිඩෙයිකි ද නව අග්‍රාමාත්‍ය රනිල් වික්‍රමසිංහ අද උදෑසන මුණගැසී සාකච්ඡා කර තිබෙනවා.",
       "URL": "https://www.hirunews.lk/304214/නව-අගමැති-ඉන්දීය-මහ-කොමසාරිස්-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1172"
}