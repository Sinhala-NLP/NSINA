{
       "Source": "hirunews",
       "Timestamp": "Thursday, 18 November 2021 - 23:11",
       "Headline": "සිර මැදිරියේදී මියගිය පුද්ගලයාගේ සිරුර භාරගැනීම බිරිඳ ප්‍රතික්ෂේප කරයි",
       "News Content": "පවුල් ආරවුල් පැමිණිල්ලක් මත අත්අඩංගුවට ගෙන සිටියදී, පනාමුර පොලිසියේ සිර මැදිරිය තුළ දී මියගිය පුද්ගලයාගේ පශ්චාත් මරණ පරීක්ෂණයෙන් අනතුරුව, ඔහුගේ සිරුරේ කොටස් වැඩිදුර පරීක්ෂණ සඳහා රජයේ රස පරීක්ෂකවරයා වෙත යොමු කර තිබෙනවා.\nඑමෙන්ම අදාළ පුද්ගලයාගේ සිරුර භාර ගැනීම ද බිරිඳ විසින් ප්‍රතික්ෂේප කර ඇති බවයි වාර්තා වන්නේ.\nපොලීසිය සඳහන් කළේ, අදාළ සැකකරු දැඩි ලෙස මත්ද්‍රව්‍යවලට ඇබ්බැහි වී සිටි අයෙකු වන අතර, ඔහු මීට පෙර ද අවස්ථා දෙකකදී පවුල් ආරවුල් හේතුවෙන් සියදිවි හානි කර ගැනීමට උත්සාහ කර ඇති බවයි.",
       "URL": "https://www.hirunews.lk/288477/සිර-මැදිරියේදී-මියගිය-පුද්ගලයාගේ-සිරුර-භාරගැනීම-බිරිඳ-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1552"
}