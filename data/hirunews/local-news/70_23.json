{
       "Source": "hirunews",
       "Timestamp": "Saturday, 26 August 2023 - 16:36",
       "Headline": "පාර්ලිමේන්තු සේවිකාවන්ට හිංසා කළ තවත් පිරිසකට වැඩ වරදී",
       "News Content": "පාර්ලිමේන්තු ගෘහ පාලනය අංශයේ ඇතැම් සේවිකාවන්ට හිංසන කළ සිද්ධියට සම්බන්ධව සේවකයන් තවත් පිරිසකට විනය ක්‍රියාමාර්ග ගෙන තිබෙනවා.\nපාර්ලිමේන්තු ප්‍රධානියෙක් පවසන්නේ මේ පිළිබඳව විශේෂ කමිටුවක් වාර්තාවක් ඉදිරි සතියේ දී පාර්ලිමේන්තු මහ ලේකම්වරියට ලබා දීමට නියමිත බවයි.\nසිදු කළ විමර්ශනවල දී ලිංගික හිංසන කටයුතු වල උපකාර කළ පුද්ගලයින් කිහිපදෙනෙකු අනාවරණය වී තිබෙනවා.\nඔවුන් පිළිබඳව ඉදිරියේ දී ක්‍රියාමර්ග ගැනීමට නියමිත ඇති බව සඳහන් වෙනවා.\nපාර්ලිමේන්තු මහ ලේකම්වරිය පවසන්නේ මෙවැනි කටයුතු පිළිබඳව වැළැක්වීමට වැඩපිළිවෙලක් ක්‍රියාත්මක කර ඇති අතර, වගකිව යුත්තන්ට තරාතිරම නොබලා දැඩි ක්‍රියාමර්ග ගන්නා බවයි.",
       "URL": "https://www.hirunews.lk/346184/පාර්ලිමේන්තු-සේවිකාවන්ට-හිංසා-කළ-තවත්-පිරිසකට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=70"
}