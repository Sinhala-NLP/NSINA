{
       "Source": "hirunews",
       "Timestamp": "Saturday, 29 January 2022 - 19:12",
       "Headline": "‘සිරිලක මහා වන්දනා ගමන - හිරු සිරිපා කරුණාව සාර්ථකව අවසන් (වීඩියෝ)",
       "News Content": "අපේ කාලයේ සංවිධානය වූ ‘සිරිලක මහා වන්දනා ගමන - හිරු සිරිපා කරුණාව අද සාර්ථකව අවසන් වුණා.\nහිරු එෆ්.එම්. සංවිධාන කළ මෙම බැතිබර වන්දනා චාරිකාව සඳහා රට පුරා විසිරුණු හිරු ශ්‍රාවකයන් එක්ව සිටි අතර ඔවුන් ගමන ආරම්භ කළේ කොළඹ, පිටබැද්දර, කන්තලේ, හෙට්ටිපොල, කැබිතිගොල්ලෑව සහ බිබිල යන ප්‍රදේශවලින්.\nඊයේ උදෑසන පිටත් වූ එම වන්දනා බස් රථ හැටන් නගරයට ළගා වීමෙන් අනතුරුව උත්තරීතර කරඬු වහන්සේ පෙරටු කරගෙන නල්ලතන්නිය බලා ගමන් ආරම්භ කෙරුණා.\nසියළු වන්දනා නඩ එක්ව සිරිපා මළුව බලා බැතිසිතින් කරුණා කිරීම ආරම්භ කරනු ලැබූවේ මහා සංඝරත්නයේ ආශිර්වාදය මධ්‍යයේයි.\nහිරු මාධ්‍ය ජාලයේ සභාපති රේනෝ සිල්වා මහතාගේ තවත් පින්බර සංකල්පයක් පරිදි වාර්ෂිකව දියත් කෙරෙන මෙම මහා වන්දනා චාරිකාවේදී දිවයින පුරා විසිරුණු බැතිමතුන්ට හිරුගේ සියළු පුද සත්කාර මැද ශ්‍රී පාදස්ථානය වන්දනා කිරීමට වරම් හිමි වුණා.\nහිරු සිරිපා කරුණාව පෙරටු කර ගනිමින් උත්තරීතර පූජා කරඬු වහන්සේ 06 නමක්ද සිරිපා පුදබිම වෙත වැඩම කරවීමට හිරු මෙවරත් කටයුතු කළේ මග දෙපස රැස්ව, මෙම පින්බර චාරිකාවට දායක වන බැතිමතුන්ට ආශිර්වාද කිරීමේ අරමුණින්.",
       "URL": "https://www.hirunews.lk/295603/සිරිලක-මහා-වන්දනා-ගමන-හිරු-සිරිපා-කරුණාව-සාර්ථකව-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1388"
}