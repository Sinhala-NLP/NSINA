{
       "Source": "hirunews",
       "Timestamp": "Sunday, 16 August 2020 - 20:01",
       "Headline": "කොරෝනා වෛරසයේ නව ජාන වෙනස්වීමක්",
       "News Content": "දැනට පවත්නා ව්‍යාප්තියට වඩා 10 ගුණයකින් වැඩි කොරෝනා වෛරසයේ නව ජාන වෙනස්වීමක් මලයාසියාවෙන් සොයාගෙන තිබෙනවා.\nඑරට වෛද්‍ය පර්යේෂණ ආයතනය විසින් කොරෝනා පොකුරු දෙකක ආසාදිතයන් යොදා ගනිමින් සිදුකළ අධ්‍යයනයකින් මේ බව අනාවරණ වී ඇති බවයි විදෙස් වාර්තා සඳහන් කළේ.\nවඩා පහසුවෙන් ආසාදනය වන මෙම නව කොරෝනා ජාන ප්‍රභේදය සීඝ්‍රයෙන් ව්‍යාප්ත වන බැවින් ප්‍රජාව වඩාත් සැලකිලිමත් විය යුතු බවට එරට සෞඛ්‍ය අමාත්‍යාංශයේ අධ්‍යක්ෂ ජනරාල් නූර් හිෂාම් අබ්දුල්ලාහ් සිය ෆෙස් බුක් ගිණුමට සටහනක් ද එක් කර තිබෙනවා.\nමේ අතර, ලොව පුරා කොරෝනා ආසාදිත සංඛ්‍යාව මේ වන විට දෙකෝටි දහසය ලක්ෂ 40,992 දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ හත්ලක්ෂ 69,481ක් ලෙසයි.",
       "URL": "https://www.hirunews.lk/247973/කොරෝනා-වෛරසයේ-නව-ජාන-වෙනස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=2517"
}