{
       "Source": "hirunews",
       "Timestamp": "Thursday, 03 August 2023 - 15:53",
       "Headline": "ඩොනල්ඩ් ට්‍රම්ප්ට එරෙහි නඩු විභාගය අද",
       "News Content": "හිටපු එක්සත් ජනපද ජනාධිපති ඩොනල්ඩ් ට්‍රම්ප් අද(03) වොෂින්ටන්හී ෆෙඩරල් උසාවියේ පෙනී සිටීමට නියමිතයි.\nඒ 2020 මැතිවරණ පරාජය වෙනස් කිරීමට කුමන්ත්‍රණය කිරීම යන චෝදනාව යටතේ.\nමෙම නඩු විභාගය වෙනුවෙන් වොෂින්ටන්හී ආරක්ෂාව තර කර ඇති අතර මෙම චෝදනාවට අමතරව ඩොනල්ඩ් ට්‍රම්ප්ට එරෙහිව තවත් අපරාධ නඩු දෙකක් ද ගොනු කර තිබෙනවා.\nනිළියකට මුදල් ගෙවීමක් වසන් කිරීමට රහසිගත ලිපිගොනු වැරදි ලෙස පරිහරණය කිරීම සහ ව්‍යාපාරික වාර්තා ව්‍යාජ ලෙස සකස් කිරීම ඔහුට එරෙහිව ඇති එක් චෝදනාවක් වෙනවා.\nඅනෙක් චෝදනාව වන්නේ ජෝර්ජියා ප්‍රාන්තයේ මැතිවරණ ප්‍රතිඵලය කඩාකප්පල් කිරීමට උත්සාහ කිරීමයි.\nමේ අතර ට්‍රම්ප්ට පුද්ගලිකව ම නඩු විභාගය සඳහා පෙනී සිටීමට නියමිත බවට වාර්තා වී තිබෙනවා.\nට්‍රම්ප්ට එරෙහිව ගොනුකර ඇති අධිචෝදනා අතර එක්සත් ජනපදයට වංචා කිරීම, කුමන්ත්‍රණය කිරීම, සාක්ෂිකරුවෙකුට හානි කිරීම සහ පුරවැසියන්ගේ අයිතිවාසිකම්වලට එරෙහිව කුමන්ත්‍රණය කිරීම යනාදී අධිචෝදනා 04ක් පවතිනවා.",
       "URL": "https://www.hirunews.lk/343494/ඩොනල්ඩ්-ට්‍රම්ප්ට-එරෙහි-නඩු-විභාගය-අද",
       "Category": "Local News",
       "Parent URL": "https://www.hirunews.lk/local-news.php?pageID=128"
}