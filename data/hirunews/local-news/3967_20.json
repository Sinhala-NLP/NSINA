{
       "Source": "hirunews",
       "Timestamp": "Monday, 30 April 2018 - 8:10",
       "Headline": "අභාවප්‍රාප්ත ලෙස්ටර් ජේම්ස් පීරිස්ගේ අවසන් කටයුතු රාජ්‍ය අනුග්‍රහය සහිතව",
       "News Content": "හෙළයේ මහා සිනමාවේදී ජගත් කීර්තිධර සම්මානනීය චිත්‍රපට අධ්‍යක්ෂ අභාවප්‍රාප්ත ආචාර්ය ලෙස්ටර් ජේම්ස් පීරිස්ගේ අවසන් කටයුතු රාජ්‍ය අනුග්‍රහය ඇතිව සිදුකිරීමට ජනාධිපති මෛත්‍රීපාල සිරිසේන උපදෙස් ලබාදී තිබෙනවා.\nඒ අනුව අභාවප්‍රාප්ත ආචාර්ය ලෙස්ටර් ජේම්ස් පීරිස්ගේ අවසන් කටයුතු ලබන 02 වනදා සවස කොළඹ නිදහස් චතුරශ්‍ර පරිශ්‍රයේදී සිදුකිරීමට නියමිතයි.\nකොළඹ පෞද්ගලික රෝහලකදී ඊයේ (29) රාත්‍රියේ අභාවප්‍රාප්ත වූ ආචාර්ය ලෙස්ටර් ජේම්ස් පීරිස් මිය යන විට 99 වන වියේ පසුවුණා.\nඔහුගේ දේහය මේ වන විට කොළඹ - 5, ආචාර්ය ලෙස්ටර් ජේම්ස් පීරිස් මාවතේ පිහිටි ඔහුගේ නිවසේ තැන්පත් කර තිබෙනවා.",
       "URL": "https://www.hirunews.lk/189596/අභාවප්‍රාප්ත-ලෙස්ටර්-ජේම්ස්-පීරිස්ගේ-අවසන්-කටයුතු-රාජ්‍ය-අනුග්‍රහය-සහිතව",
       "Category": "Local News",
       "Parent URL": "https://www.hirunews.lk/local-news.php?pageID=3967"
}