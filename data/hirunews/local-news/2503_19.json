{
       "Source": "hirunews",
       "Timestamp": "Sunday, 23 August 2020 - 15:12",
       "Headline": "කොරෝනා ආසාදනය වීමෙන් මියගිය කාන්තාවගේ අවසන් කටයුතු සිදුකෙරේ (වීඩියෝ)",
       "News Content": "කොරෝනා ආසාදනය වී ජීවිතක්ෂයට පත්වූ 47 හැවිරිදි කාන්තාවගේ අවසන් කටයුතු අද පස්වරුවේ කොටිකාවත්ත පොදු සුසාන භූමියේදී සිදුකෙරුණා.\nඉන්දියාවේ සිට පැමිණි මෙම කාන්තාව ඊයේ මැදියම් රැයේ අයි.ඩී.එච්. රෝහලේ ප්‍රතිකාර ලබමින් සිටියදී ජීවිතක්ෂයට පත්වුණා.\nඇය අගෝස්තු මස 20 වන දින ඉන්දියාවේ සිට මෙරටට පැමිණි පසු ඉරණවිල නිරෝධායන මධ්‍යස්ථානය වෙත යොමු කෙරුණා.\nඑහිදී ඇයට කොරෝනා ආසාදනය වී ඇති බවට අනාවරණ වීමෙන් පසුවයි ප්‍රතිකාර සඳහා අයි.ඩී.එච්. රෝහල වෙත යොමු කර තිබුණා.\nඇය මීට මාස 6කට පමණ පෙර ඉන්දියාවට ගොස් තිබුණේ පිළිකා රෝගයකට ප්‍රතිකාර ගැනීම සඳහායි.\nඇය මාවතගම ප්‍රදේශයේ පදිංචි කාන්තාවක්.\nඇගේ, සැමියා ද මේ වන විට නිරෝධායනයට ලක්වෙමින් සිටින අතර, ඔහුට සිය බිරිඳගේ අවසන් කටයුතු සඳහා සහභාගිවීමට අවස්ථාව සලසා දී තිබුණා.",
       "URL": "https://www.hirunews.lk/248458/කොරෝනා-ආසාදනය-වීමෙන්-මියගිය-කාන්තාවගේ-අවසන්-කටයුතු-සිදුකෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2503"
}