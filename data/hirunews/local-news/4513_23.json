{
       "Source": "hirunews",
       "Timestamp": "Wednesday, 17 May 2017 - 10:40",
       "Headline": "බඩ අඩු කරගන්න සොයාගත් අලුත් ක්‍රමය",
       "News Content": "බොහෝ දෙනෙකුට ප්‍රශ්නයක් වී ඇති උදරය නෙරා ඒමටත් විසඳුම් ගෙනෙන සොයා ගැනීමක් පිළිබඳ විදෙස් පුවත් සේවා වාර්තා කරනවා.\nමෙසේ, තෙල් සහිත ආහාර වේලක්‌ ගත් විටදී උදරය වටා තෙල් තට්‌ටුවක්‌ බැඳීම නතර කර ශරීර බර අඩුකිරීමට උපකාර වන්නේ ශ්‍රී ලංකාවේ ඕනෑ තරම් ඇති කුරුඳු පොතුයි.\nඇමරිකානු හෘද සංගමය වෙත ඉදිරිපත් කර ඇති අලුත්ම අධ්‍යයන වාර්තාවකින් මේ බව හෙළි වී තිබෙනවා.\nඇමරිකා එක්‌සත් ජනපදයේ පර්යේෂකයන් කණ්‌ඩායමක්‌ මෙම අධ්‍යයනය කර ඇති අතර ඒ අනුව කුරුඳුපොතු ආහාරයට එක්‌කර ගැනීමෙන් ශරීරයට අහිතකර ආහාර වර්ග අනුභව කළ විටදී හෘදය වස්‌තුවට ඇති වන හානිය අඩු කිරීමට හැකියාව පවතිනවා.\nශරීරයෙහි තෙල් ගබඩා කිරීමේ ක්‍රියාදාමය මන්දගාමී කිරීමටත්, මතක ශක්‌තිය වර්ධනය කිරීමටත් කුරුඳු පොතුවලට හැකි බවයි මෙම අධ්‍යයනය කියා සිටින්නේ.\nතෙල් ගබඩා කිරීමේ ක්‍රියාදාමය මන්දගාමී කිරීමටත්, මතක ශක්‌තිය වර්ධනය කිරීමට වන මොළය ආශ්‍රිත ප්‍රෝටීනයක් වර්ධනය කිරීමටත්, බඩවැල් ආශ්‍රිත රෝග මර්දනය කිරීමටත් මෙමගින් උපකාර ලැබෙනවා.\nඑමෙන්ම අධි රුධිර පීඩනය හා හෘදය රෝග වළකා ගැනීමට ද කුරුඳු පොතු ආහාරයට එක්කර ගැනීමෙන් හැකි බව අධ්‍යයනය ගැන පළ වූ විදෙස් වාර්තාවල සඳහන්.\nකුරුඳු පොතුවල ආතතියේ ශරීරයට හානි සිදුවීම වැළැක්‌වීමේ ප්‍රතිඔක්‌සිකාරක ගුණයක්‌ පවතින බවද අධ්‍යයනවලදී හෙළි වී තිබෙන බවයි එහි දැක්වෙන්නේ.",
       "URL": "https://www.hirunews.lk/161512/බඩ-අඩු-කරගන්න-සොයාගත්-අලුත්-ක්‍රමය",
       "Category": "Local News",
       "Parent URL": "https://www.hirunews.lk/local-news.php?pageID=4513"
}