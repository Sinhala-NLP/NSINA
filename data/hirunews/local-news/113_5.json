{
       "Source": "hirunews",
       "Timestamp": "Tuesday, 08 August 2023 - 22:17",
       "Headline": "පෙම් සබඳතාව නැවැත්තුවට පෙම්වතියට පිහියෙන් ඇනලා",
       "News Content": "පෙම් සබඳතාවයක් නතර කිරීමෙන් කෝපයට පත් 24 හැවිරිදි තරුණයෙකු 16 හැවිරිදි පාසල් සිසුවියකට පිහි ප්‍රහාරයක් එල්ල කර තිබෙනවා.\nඉන් තුවාල ලැබූ සිසුවිය රෝහල්ගත කර ඇති අතර මීට වසරකට පමණ පෙර මොවුන් දෙදෙනා සමාජ මාධ්‍ය ජාලා ඔස්සේ දැන හඳුනාගෙන ඇති බවයි පොලිසිය සඳහන් කළේ.\nමිණිපේ, හසලක මොරයාය ප්‍රදේශයේදී පාසල් යමින් සිටි 16 හැවිරිදි සිසුවියකට පුද්ගලයෙකු පිහි ඇනුමක් සිදුකර තිබුණේ අද උදෑසනයි.\nපිහි ඇනුම සිදුකළ පුද්ගලයා පසුව ගම්වාසීන් එක්ව අල්ලා ගස් බැඳ හසලක පොලිසියට භාරදීමට කටයුතු කළා.\nපිහි ඇනුමෙන් තුවාල ලැබූ සිසුවිය මහියංගනය මූලික රෝහලට ඇතුළත් කර තිබෙනවා\nපිහි ඇනුමට ලක්වූ සිසුවියගේ මව විදෙස්ගතව සිටින අතර පියා ද රැකියාවක් සඳහා වෙනත් ප්‍රදේශයකට ගොස් ඇති බවත් ඇය පසුවන්නේ මිත්තණිය භාරයේයි.\nපිහි ඇනුම සිදුකල පුද්ගලයා වයස අවරුදු 24 ක අවිවාහක පුද්ගලයෙක් වන අතර ඔහු ලුණුවැව, තඹුත්තේගම ප්‍රදේශයේ පදිංචිකරුවෙක්.\nපාසැල් සිසුවිය සහ අදාළ තරුණයා සමාජ මාධ්‍ය ජාලා ඔස්සේ හඳුනාගෙන තිබූ අතර ඔවුන් වසරක කාලයක් ප්‍රේම සබඳතාවයක් පවත්වාගෙන ගොස් තිබෙනවා.\nපසුව සිසුවිය ප්‍රේම සබඳතාව නවතා දැමීමට කටයුතු කර ඇති අතර එයට උරණ වී මෙම පිහි ඇනුම සිදුකළ බවට අදාළ තරුණයා ප්‍රකාශ කළ බව පොලිසිය පැවසුවා.",
       "URL": "https://www.hirunews.lk/344129/පෙම්-සබඳතාව-නැවැත්තුවට-පෙම්වතියට-පිහියෙන්-ඇනලා",
       "Category": "Local News",
       "Parent URL": "https://www.hirunews.lk/local-news.php?pageID=113"
}