{
       "Source": "hirunews",
       "Timestamp": "Saturday, 26 January 2019 - 18:47",
       "Headline": "ව්‍යවස්ථාවට එරෙහිව ලන්ඩනයේත් විරෝධතා",
       "News Content": "‘‘රට බෙදන ෆෙඩරල් ව්‍යවස්ථා මර උගුල පරදවමු’’ මැයෙන් දැවැන්ත උද්ඝෝෂණයක් ලන්ඩනයේ ශ්‍රී ලංකා මහකොමසාරිස් කාර්යාලය ඉදිරිපිටදී ඊයේ පැවැත්වුණා.\nමෙය සංවිධානය කර තිබුණේ එක්සත් රාජධානියේ වෙසෙන දේශප්‍රේමී ශ්‍රී ලාංකිකයෝ සංවිධානය විසින්.\nඑහිදී ඔවුන් කියා සිටියේ 27,000 ක් රණවිරුවන් ජීවිත පරිත්‍යාගයෙන් සහ 14,000 ක් රණවිරුවන් ආබාධිත තත්ත්වයට පත්ව රැකගත් මාතෘ භූමිය බෙදුම්වාදීන්ගේ සහ ජාත්‍යන්තරයේ බලපෑමට යටත්ව පාවාදීමට ඉඩ ලබා දිය නොහැකි බවයි.\nසටන් පාඨ සහ පුවරු ප්‍රදර්ශනය කරමින් පැය 3 කට ආසන්න වේලාවක් ඔවුන් ලන්ඩනයේ - ශ්‍රී ලංකා මහකොමසාරිස් කාර්යාලය ඉදිරිපිට මෙලෙස විරෝධතාවයේ නිරත වුණා.",
       "URL": "https://www.hirunews.lk/209094/ව්‍යවස්ථාවට-එරෙහිව-ලන්ඩනයේත්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=3533"
}