{
       "Source": "hirunews",
       "Timestamp": "Saturday, 27 May 2017 - 15:14",
       "Headline": "දරුණු වූ කාලගුණයට ගොදුරු වූ පුංචි මල් කැකුළු 03 (ඡායාරූප)",
       "News Content": "අයහපත් කාලගුණ තත්වය හේතුවෙන් බුලත්සිංහල, වේයන්ගල්ල ප්‍රදේශයේ පස් කන්දක් කඩා වැටීමෙන් එකම පවුලේ කුඩා ගැහැණු දරුවකු හා පිරිමි දරුවන් දෙදෙනෙකු මියගොස් තිබෙනවා.\nමෙලෙස මියගොස් ඇත්තේ වයස අවුරුදු හත සහ දොළහ යන වයස් සීමාවල පසුවන දරුවන් තිදෙනෙකු බවයි අප වාර්තාකරු සදහන් කළේ.\nදිවයිනේ දිස්ත්‍රික්ක 14ක බලපා ඇති අයහපත් කාලගුණ හේතුවෙන් මේ වන විට පුද්ගලයින් 100 දෙනෙකු මිය ගොස් තවත් 99 දෙනෙකු අතුරුදන් වී තිබෙනවා.\nදෙලක්ෂයකට අධික පිරිසක් මේ වන විට පීඩාවට ලක්ව ඇති බවයි වාර්තා වන්නේ.\nඡායාරූප -  අලුත්ගම  තුසිත කුමාර ද සිල්වා",
       "URL": "https://www.hirunews.lk/162281/දරුණු-වූ-කාලගුණයට-ගොදුරු-පුංචි-මල්-කැකුළු-03-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4496"
}