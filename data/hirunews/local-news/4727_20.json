{
       "Source": "hirunews",
       "Timestamp": "Monday, 02 January 2017 - 14:47",
       "Headline": "ත්‍රිරෝද රථයක් දුම්රියක ගැටී තුන්දෙනෙකුට තුවාල",
       "News Content": "අද අලුයම කොළඹ,කොටුවේ සිට කන්කසන්තුරේ දක්වා ධාවනය වෙමින් තිබූ රාත්‍රී තැපැල් දුම්රියේ ත්‍රිරෝද රථයක් ගැටීමෙන් තුන්දෙනෙකු තුවාල ලබා තිබෙනවා.\nඅනුරාධපුරය,ශ්‍රාවස්තිපුර දුම්රිය හරස් මාර්ගයේදී මෙලෙස දුම්රියේ ගැටී ඇත්තේ අනුරාධපුරය,ජයන්ති මාවතේ පිහිටි ප්‍රධාන පෙළේ උත්සව ශාලාවක සේවය කරන කාන්තාවන් දෙදෙනෙකු රැගෙන පැමිනි ත්‍රිරෝද රථයක්.\nඅනතුර සිදුවන අවස්ථාවේදී දුම්රිය හරස් මාර්ගයේ රාජකාරියේ නිරතව සිටි ගේට්ටු මුරකරු දුම්රියක් පැමිණෙන බව දැනුම්දී ඇති අතර, එය නොතකා ත්‍රිරෝද රථයේ රියදුරු දුම්රිය හරස් මාර්ගය හරහා යාමට උත්සහා කිරීමේදි අනතුර සිදුව ඇති බව සදහන්.\nතුවාල ලැබූවන් අනුරාධපුර ශික්ෂණ රෝහලේ ප්‍රතිකාර ලබන අතර ත්‍රිරෝද රථයේ පිටුපස ගමන් ගත් කාන්තාවන් දෙදෙනා අනුරාධපුර,හිදෝගම ප්‍රදේශයේ පදිංචිකාරිණියන්.",
       "URL": "https://www.hirunews.lk/151118/ත්‍රිරෝද-රථයක්-දුම්රියක-ගැටී-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4727"
}