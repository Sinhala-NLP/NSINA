{
       "Source": "hirunews",
       "Timestamp": "Friday, 27 January 2017 - 15:20",
       "Headline": "හැටන් ප්‍රදේශයේ අනතුරකින් ජීවිත දෙකක්‌ අහිමිවෙයි  (ඡායාරූප)",
       "News Content": "කොටගල,දිඹුල සිට හැටන් දක්වා ධාවනය වු ත්‍රිරෝද රථයක් හා හැටන් සිට තලවාකැලේ දක්වා ධාවනය වු ලොරි රථයක් මුහුණට මුහුණලා ගැටිමෙන් සිදුවූ අනතුරකින් දෙදෙනෙකු මියගොස් තවත් දෙදෙනෙකු බරපතල තුවාල ලබා තිබෙනවා.\nහැටන්,කුඩාගම ප්‍රදේශයේ දී අද දහවල් මෙම අනතුර සිදුව ඇති බවයි අප වාර්තාකරු පැවසුවේ.\nඅනතුරෙන් තුවාල ලැබූවන් දික්ඔය මුලික රෝහලට ඇතුලත් කර ඇති අතර බරපතල තත්වයේ පසුවූවන් නාවලපිටිය මුලික රෝහල වෙත මාරුකර යවා ඇති බවයි වාර්තා වන්නේ.\nඅනතුර සම්බන්ධයෙන් ලොරි රථයේ රියදුරා හැටන් පොලිසිය විසින් අත්අඩංගුවට ගෙන තිබෙනවා.\nමේ අතර නුවරඑළියේ සිට බෙන්තොට දක්වා විදේශිකයන් පිරිසක් රැගෙන ගිය වෑන් රථයක් වටවල,කුයිල්වත්ත ප්‍රදේශයේදි අනතුරට පත්ව තිබෙනවා.\nපවතින වැසි සහිත කාලගුණ තත්වය හේතුවෙන් මාර්ගය ලිස්සා යෑමෙන් මෙම අනතුර සිදුව ඇති බව සදහන්.\nඅනතුරෙන් වෑන් රථයේ ගමන්ගත් විදේශිකයන්ට හානියක් සිදුවී නොමැති බවයි වාර්තා වන්නේ.\nහැටන්,කුඩාගම ප්‍රදේශයේ සිදුවූ අනතුර\nවටවල,කුයිල්වත්ත ප්‍රදේශයේදි සිදුවූ අනතුර\nඡායාරූප - හැටන් රංජිත් රාජපක්‍ෂ  සහ මස්කෙළිය ගාමිණී බණ්ඩාර",
       "URL": "https://www.hirunews.lk/153052/හැටන්-ප්‍රදේශයේ-අනතුරකින්-ජීවිත-දෙකක්‌-අහිමිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4690"
}