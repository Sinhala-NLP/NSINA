{
       "Source": "hirunews",
       "Timestamp": "Monday, 04 January 2016 - 13:23",
       "Headline": "රිය අනතුරකින් ගවයින් 5ක් මරුට",
       "News Content": "පානදුර - හොරණ මාර්ගයේ හොරණ ශ්‍රී ලංගම ඩිපෝව අසලදී ලොරි රථයක් මාර්ගයෙන් ඉවතට පැන අසල තිබූ නිවසක ගැටී සිදුවූ අනතුරකින් බලපත්‍ර නොමැතිව එම රථයෙන් රැගෙන යමින්  සිටි ගවයින් පස්දෙනෙකු මියගොස් තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අද අලූයම හතරයි තිහට පමණ මෙම අනතුර සිදුවන අවස්ථාවේ ලොරි රථයෙන් ගවයින් 18 දෙනෙකු අනවසරයෙන් රැගෙන යමින් සිටි බවයි.\nමෙම අනතුරෙන් ලොරි රථයේ සිටි රිය සහයකයන් දෙදෙනෙකුද හොරණ රෝහලට ඇතුළත් කර තිබෙනවා.\nමෙම රථයේ රියදුරු පලාගොස් ඇති අතර ඔහු සොයා මෙහෙයුම් ක්‍රියාත්මකයි.",
       "URL": "https://www.hirunews.lk/123361/රිය-අනතුරකින්-ගවයින්-5ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5223"
}