{
       "Source": "hirunews",
       "Timestamp": "Saturday, 28 May 2022 - 8:01",
       "Headline": "ශ්‍රී ලංකාව අයි.සී.සී. ටෙස්ට් ශූරතාවලියේ 4 වන ස්ථානයට",
       "News Content": "බංග්ලාදේශය පරදවා ටෙස්ට් තරගාවලි ජයක් වාර්තා කළ ශ්‍රී ලංකාව අයි.සී.සී. ටෙස්ට් ශූරතාවලියේ ප්‍රසාද ලකුණු සටහනේ 4 වන ස්ථානයට පැමිණ තිබෙනවා.\nඒ, පාකිස්ථාන කණ්ඩායම අභිබවා යමින්.\nඑමෙන්ම මෙම පරාජයත් සමඟ බංග්ලාදේශ කණ්ඩායම ටෙස්ට් ශූරතාවලි ප්‍රසාද ලකුණු සටහනේ අටවන ස්ථානය දක්වා පහත වැටෙනවා.\nමේ අතර බංග්ලාදේශ ටෙස්ට් තරගාවලියේ වීරයා බවට පත්වූ ඇන්ජලෝ මැතිව්ස් අයි.සී.සී. ටෙස්ට් පිතිකරු දර්ශකයේ විසි එක්වන ස්ථානය දක්වා ස්ථාන පහකින් ඉදිරියට පැමිණ තිබෙනවා.\nඑමෙන්ම කුසල් මෙන්ඩිස් පිතිකරු දර්ශකයේ 49 වන ස්ථානය දක්වා ස්ථාන හතරකින් ඉදිරියට පැමිණ ඇති අතර, දිනේෂ් චන්දිමාල් ස්ථාන හයකින් ඉදිරියට පැමිණ ඇත්තේ 53 වන ස්ථානයයි.\nමීට අමතරව ශ්‍රී ලංකා පිලේ වේග පන්දු යවන ක්‍රීඩක කසුන් රාජිත ටෙස්ට් පන්දු යවන්නනගේ දර්ශකයේ 75 වන ස්ථානයේ සිට 61 වන ස්ථානය දක්වා ඉදිරියට පැමිණියා.\nඑමෙන්ම දෙවන ටෙස්ට් තරගයේ කඩුලු 10 ක් ලබාගත් අසිත ප්‍රනාන්දු ටෙස්ට් පන්දු යවන්නන් සියයේ දර්ශකයට ඇතුලු වී ඇත්තේ එහි 96 වන ස්ථානය හිමිකරගනිමින්.",
       "URL": "https://www.hirunews.lk/305495/ශ්‍රී-ලංකාව-අයි-සී-සී-ටෙස්ට්-ශූරතාවලියේ-4-වන-ස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=1138"
}