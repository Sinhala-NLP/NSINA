{
       "Source": "hirunews",
       "Timestamp": "Wednesday, 16 February 2022 - 20:19",
       "Headline": "විදුලි බල වෘත්තීය සමිතිවලින් අනතුරු ඇඟවීමක් (වීඩියෝ)",
       "News Content": "මාස එකහමාරක කාලයක් සඳහා ලංකා විදුලි බල මණ්ඩලයට අවශ්‍ය ඉන්ධන එකවර ආනයනය කිරීමට සැළසුම් කර ඇති බව මහජන උපයෝගීතා කොමිසම පවසනවා.\nකෙසේ වෙතත් විදුලි බල මණ්ඩලයල ලංකා IOC සමාගමෙන් ඉන්ධන මිලදී ගැනීම හරහා මෙරට තාපවිදුලි බලාගාර එම සමාගම සතුවීමේ අවදානමක් පවතින බවටයි විදුලි බල වෘත්තීය සමිති චෝදනා කරන්නේ.\nතාප විදුලි බලාගාරවලට අවශ්‍ය ඉන්ධන වරින් වර හිඟවීම මෙරට ස්ථාවර විදුලි සැපයුමට පසුගිය දිනවලදී එල්ල කළේ දැඩි බලපෑමක්.\nඒ සඳහා ගෙන ඇති නව පියවර පිළිබඳ මහජන උපයෝගීතා කොමිසම පැහැදිළි කළා.\nමේ අතර අවශ්‍යතාව අනුව ඉදිරි මාස 03ක කාලයක් සඳහා අවශ්‍ය අවස්ථාවල විදුලිය කප්පාදු කිරීමට අවසර දෙන්නැයි ලංකා විදුලිබල මණ්ඩලය මීට පෙර මහජන උපයෝගීතා කොමිෂන් සභාවෙන් ඉල්ලීමක් කර තිබුණා.\nකෙසේ වෙතත් ඊට අවසර ලබා නොදෙන බව මහජන උපයෝගීතා කොමිසම ඊයේ ප්‍රවෘත්ති සාකච්ඡාවක් කැඳවමින් සඳහන් කළ අතර ඊට ගත යුතු විකල්ප ක්‍රියාමාර්ග කිහිපයක්ද දැනුම් දුන්නා.\nමෙම චෝදනා සම්බන්ධයෙන් අප මහජන උපයෝගිතා කොමිසමෙන් ප්‍රශ්න කළා.\nමේ අතර මුළු රටම රට විදුලි අර්බුදයකට මුහුණ දී ඇති පසුබිමක ගාල්ල සමුද්‍ර මාවතේ සහ උණවටුන ප්‍රදේශයේ ඇතැම් වීදි පහන් දිවා කාලයේත් දැල්වෙන අයුරු දක්නට ලැබුණා.",
       "URL": "https://www.hirunews.lk/297204/විදුලි-බල-වෘත්තීය-සමිතිවලින්-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1352"
}