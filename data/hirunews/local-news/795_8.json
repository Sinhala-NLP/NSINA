{
       "Source": "hirunews",
       "Timestamp": "Tuesday, 18 October 2022 - 14:09",
       "Headline": "දුම්රියවල අසාමාන්‍ය ප්‍රමාදයක් (වීඩියෝ)",
       "News Content": "දුම්රිය ප්‍රමාදය මෙරට දුම්රිය මගීන් සාමාන්‍යයෙන් මුහුණ දෙන සුලබ අත්දැකීමක් බවට විවාදයක් නැහැ.\nනමුත් මේ දිනවල අසාමාන්‍ය ලෙස දුම්රිය ප්‍රමාද වීමෙන් දුම්රිය මගීන් පත් ව සිටින්නේ දැඩි පීඩාවකට යි.\nකාර්යාල දුම්රිය ද ඇතුළු ව මෙම දුම්රිය ප්‍රමාදය වැඩි වශයෙන් වාර්තා වන්නේ, මුහුදුබඩ දුම්රිය මාර්ගය ආශ්‍රිතව යි.\nදුම්රිය සැලකෙන්නේ ලෝකය පුරා ජනප්‍රිය මෙන්ම වේගවත් පොදු ප්‍රවාහන ක්‍රමයක් වශයෙන්.\nකලට වේලාවට ගමන් බිමන් සිදු කරගත හැකි වීම ද දුම්රිය සේවයට තිබූ ලක්ෂණයක් ලෙස හඳුන්වා දිය හැකි යි.\nනමුත් ලංකාවේ නම් දුම්රිය ගැන මගීන්ගේ මතය ඊට හාත්පස වෙනස්.\nදිනකට දුම්රිය ගමන් වාර බොහෝ ගණනක් ප්‍රමාද වීම එතරම් ම අපේ රටේ සාමාන්‍ය තත්ත්වයක් බවට පත් වුණු කරුණක්.\nගත වූ සති කිහිපයක සිට දුම්රිය ප්‍රමාදය අසාමාන්‍ය තත්ත්වයකට පත් ව ඇති ආකාරය බොහෝ ප්‍රදේශවල දී නිරීක්ෂණය වනවා.",
       "URL": "https://www.hirunews.lk/318182/දුම්රියවල-අසාමාන්‍ය-ප්‍රමාදයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=795"
}