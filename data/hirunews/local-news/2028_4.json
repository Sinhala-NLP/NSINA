{
       "Source": "hirunews",
       "Timestamp": "Sunday, 11 April 2021 - 6:25",
       "Headline": "ඊයේ දිනයේ රන් මාල කැඩීමේ සිදුවීම් 5ක්",
       "News Content": "ඊයේ (10) දිනයේදී දිවයින පුරා ප්‍රදේශ කිහිපයකින් ගෙල බැඳි රන් මාල කඩා ගැනීමේ සිදුවීම් 5ක් වාර්තාවී ඇති බව පොලිසිය පවසනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ මීගමුව අවිස්සාවේල්ල තිස්සමහාරාම රාගම සහ ජාඇල ප්‍රදේශවලින් මෙම සිදුවීම් වාර්තාවී ඇති බවයි.\nයතුරුපැදිවලින් පැමිණ යමක් විමසන මුවාවෙන් රන් මාල කඩා ගැනීම සිදුවී ඇතැයි ද ඔහු පෙන්වා දුන්නා.\nරන් මාල කඩා ගැනීමේ සිදුවීම්වලට අදාළ සැකකරුවන් තුන්දෙනෙකු ඊයේ දිනයේ අත්අඩංගුවට ගෙන ඇති බවයි පොලිසිය සඳහන් කළේ.\nඋත්සව සමයේදී මෙවැනි කටයුතු සම්බන්ධයෙන් අවදානයෙන් කටයුතු කරන ලෙසට ද නියෝජ්‍ය පොලිස්පති අජිත් රෝහණ ජනතාවගෙන් ඉල්ලීමක් කළා.",
       "URL": "https://www.hirunews.lk/268113/ඊයේ-දිනයේ-රන්-මාල-කැඩීමේ-සිදුවීම්-5ක්",
       "Category": "Local News",
       "Parent URL": "https://www.hirunews.lk/local-news.php?pageID=2028"
}