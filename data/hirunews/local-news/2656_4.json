{
       "Source": "hirunews",
       "Timestamp": "Tuesday, 16 June 2020 - 8:07",
       "Headline": "ජගත් මානව හිමිකම් මණ්ඩලය, වර්ගවාදය පිළිබඳව විවාදයකට සැරසේ",
       "News Content": "වර්ගවාදය සහ පොලිස් ප්‍රචණ්ඩත්වය සම්බන්ධයෙන් හදිසි විවාදයක් පැවැත්වීමට ජිනිවා නුවර එක්සත් ජාතීන්ගේ මානව හිමිකම් මණ්ඩලය එකඟ වී තිබෙනවා.\nඒ, ඇමරිකාවේ ජෝර්ජ් ෆ්ලොයිඩ් ඝාතනයට පසු මතු වූ විරෝධතා රැල්ල සමඟ අප්‍රිකානු රටවල් සිදුකළ ඉල්ලීමකට අනුවයි.\nජගත් මානව හිමිකම් මණ්ඩලයේ 43 වන සැසි වාරය පසුගිය මාර්තු මාසයේ කොවිඩ් නයින්ටීන් ගෝලීය වසංගතය සමඟ අත්හිටුවනු ලැබූ අතර, දැන් එය යළි ආරම්භ වී තිබෙනවා.\nජගත් මානව හිමිකම් මණ්ඩලයේදී වර්ගවාදය පිළිබඳ හදිසි විවාදයකට අනුමැතිය හිමි වී ඇත්තේ එහි වසර 14 ඉතිහාසයේ 5 වන හදිසි විවාදය ලෙසයි.",
       "URL": "https://www.hirunews.lk/243173/ජගත්-මානව-හිමිකම්-මණ්ඩලය-වර්ගවාදය-පිළිබඳව-විවාදයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=2656"
}