{
       "Source": "hirunews",
       "Timestamp": "Tuesday, 24 October 2017 - 13:25",
       "Headline": "පුලතිසිපුර විද්‍යා පීඨ සිසුවියන් අතර, ගැටුම පිළිබඳ පරීක්ෂණයක් (ඡායාරූප)",
       "News Content": "පොළොන්නරුව - පුලතිසිපුර ජාතික අධ්‍යාපන විද්‍යාපීඨයේ පළමු වසරේ සහ දෙවන වසරේ සිසුවියන් අතර ඇති වූ ගැටුම සම්බන්ධයෙන් මේ වන විට පරීක්ෂණයක් ආරම්භ කර තිබෙනවා.\nවිද්‍යා පීඨයේ ශිෂ්‍ය භෝජනාගාරයේ ඊයේ රාත්‍රියේදී ඇති වූ  බහින්බස්වීමක් දුරදිග යාම මෙම ගැටුමට මුල් වී ඇති බව සඳහන්.\nගැටුමෙන් සිසුවියන්ට හෝ විද්‍යා පීඨයේ දේපළවලට දැඩි හානියක් සිදුවී නොමැති අතර, එම අවස්ථාවේදීම පොලීසිය මැදිහත් වී ගැටුම සමථයකට පත් කෙරුණු බවයි පොලීසිය සදහන් කළේ.\nකෙසේ වෙතත්, හිරු ප්‍රවෘත්ති අංශය මෙම ගැටුම සම්බන්ධයෙන් එහි පීඨාධිපති කේ.ඒ. ගුණපාලගෙන් විමසීමක් කළා.\nඑහිදී ඔහු ප්‍රකාශ කළේ ගැටුමට හේතුව සහ සිද්ධියට සම්බන්ධ සිසුවියන් පිළිබද මේ වනවිට තොරතුරු ලබා ගනිමින් සිටින බවයි.\nඡායාරූප - මින්නේරිය, රොෂාන් තුෂාර",
       "URL": "https://www.hirunews.lk/174292/පුලතිසිපුර-විද්‍යා-පීඨ-සිසුවියන්-අතර-ගැටුම-පිළිබඳ-පරීක්ෂණයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4256"
}