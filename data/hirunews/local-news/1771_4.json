{
       "Source": "hirunews",
       "Timestamp": "Friday, 06 August 2021 - 18:43",
       "Headline": "තියුණු ආයුධයකින් පහර දී පුද්ගලයෙකු ඝාතනය කෙරේ",
       "News Content": "අහංගම - මිදිගම තුර්කි ගම්මානයේදී තියුණු ආයුධ වලින් පහර දී පුද්ගලයෙකු ඝාතනය කර තිබෙනවා.\nපොලිසිය සඳහන් කළේ මිදිගම - ගස්මුල්ල වත්ත ප්‍රදේශයේ පදිංචි 36 හැවිරිදි දෙදෙරු පියෙකු මෙලෙස ඝාතනයට ලක්ව ඇති බවයි.\nඅහංගම ප්‍රදේශයේ අවන්හලකදී ඇති වූ බහින් බස්වීමක් දුර දිග යාමෙන් මෙම ඝාතනය සිදු වී ඇති අතර අමිල විජේසේකර හෙවත් දේනුවල පෝක් අමිල ඇතුළු පිරිසක් මෙම පහර දීම සිදුකර තිබෙනවා.\nසිද්ධියෙන් තවත් අයෙකු තුවාල ලබා කරාපිටිය ශික්ෂණ රෝහලට ඇතුළත් කර ඇති අතර, සැකකරුට එරෙහිව මත්කුඩු ඇතුළු තවත් චෝදනා රැසක් සම්බන්ධයෙන් අධිකරණයේ නඩු විභාග වන බවයි පොලිසිය සඳහන් කළේ.",
       "URL": "https://www.hirunews.lk/279042/තියුණු-ආයුධයකින්-පහර-දී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1771"
}