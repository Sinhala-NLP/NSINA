{
       "Source": "hirunews",
       "Timestamp": "Tuesday, 26 September 2023 - 8:12",
       "Headline": "අපරාධ රැසකට සම්බන්ධ සැකකරුවකු හෙරොයින් සමඟ කොටු",
       "News Content": "කොහුවල, සරණංකර මාවත ප්‍රදේශයේදී ගල්කිස්ස කොට්ඨාස අපරාධ විමර්ශන කාර්යංශයේ නිලධාරීන්ට ලද තොරතුරක් මත කරන ලද වැටලීමකදී හෙරොයින් ග්‍රෑම් 10 මිලිග්‍රෑම් 100ක් සමඟ සැකකරුවකු අත්අඩංගුවට ගෙන කොහුවල පොලිස් ස්ථානයට ඉදිරිපත් කර තිබෙනවා.\nඅත්අඩංගුවට ගත් සැකකරු වයස අවුරුදු 40ක් වන දෙහිවල ප්‍රදේශයේ පදිංචිකරුවෙක්.\nසැකකරුගෙන් සිදු කළ වැඩිදුර ප්‍රශ්න කිරීමේදී වැල්ලවත්ත හා කොහුවල පොලිස් වසම්වල සොරකම් කිරීම්, අපරාධ රැසකට සම්බන්ධ සැකකරුවකු බවට අනාවරණය වී තිබෙනවා.\nසැකකරු සන්තකයේ තිබී සොරාගන්නා ලද බිත්ති විදුලි පංකාවක් හා විවිධ වර්ගයේ ඇඟ ගැල්වුම් වර්ග ද පොලිස් භාරයට ගත් බව පොලිසිය පවසනවා.\nකොහුවල පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/349402/අපරාධ-රැසකට-සම්බන්ධ-සැකකරුවකු-හෙරොයින්-සමඟ-කොටු",
       "Category": "Local News",
       "Parent URL": "https://www.hirunews.lk/local-news.php?pageID=7"
}