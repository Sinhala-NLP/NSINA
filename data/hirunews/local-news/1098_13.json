{
       "Source": "hirunews",
       "Timestamp": "Monday, 13 June 2022 - 13:25",
       "Headline": "හෙට ප්‍රදේශ කිහිපයකට වැසි තත්වයේ වැඩිවීමක්",
       "News Content": "ඌව - නැගෙනහිර සහ උතුරුමැද පළාත්වලට හෙට (14) දිනයේ ගිගුරුම් සහිත වැසි තත්වයේ වැඩිවීමක් බලාපොරොත්තු වන බව කාලගුණ විද්‍යා දෙපාර්තමේන්තුව ප්‍රකාශ කළා.\nබස්නාහිර, සබරගමුව සහ වයඹ පළාත්වලටත්, මහනුවර, නුවරඑළිය, ගාල්ල සහ මාතර දිස්ත්‍රික්කවලටත් වැසි වාර කිහිපයක් ඇතිවිය හැකි බවයි එම දෙපාර්තමේන්තුව පෙන්වා දුන්නේ.\nබොහෝවිට එම ප්‍රදේශවලට මිලිමීටර 50 ක තරමක තද වැසි ඇතිවිය හැකි බව ද සඳහන්.\nඑමෙන්ම පුත්තලම සිට මන්නාරම හරහා කන්කසන්තුරය දක්වා සහ මාතර සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය පැයට කිලෝමීටර 50 ත් 55 ත් අතර දක්වා ඉහළ යා හැකි බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/307018/හෙට-ප්‍රදේශ-කිහිපයකට-වැසි-තත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1098"
}