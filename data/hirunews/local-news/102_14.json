{
       "Source": "hirunews",
       "Timestamp": "Sunday, 13 August 2023 - 10:59",
       "Headline": "දඩයමේ ගිය ව්‍යාපාරිකයන් පස් දෙනෙකු  ගිනි අවි සමග අත්අඩංගුවට",
       "News Content": "ගෝනුන් දඩයමේ ගිය මුස්ලිම් ජාතික ව්‍යාපාරිකයින් පස්දෙනකු පන්විල පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මාවනැල්ල ප්‍රදේශයේ පදිංචි ව්‍යාපාරිකයන් පිරිසක් බව අනාවරණය වනවා.\nසැකකාර පුද්ගලයින් සතුව තිබී විදේශීය රටක නිෂ්පාදිත බෝර 12 ගිනි අවි දෙකක්,ඔවුන් පැමිණි වෑන් රථය,ඊයේ රාත්‍රියේ ඝාතනය කළ කිලෝ සීයකට අධික බරින් යුක්ත  ගෝනෙකුගේ සිරුරක් පොලිසිය විසින් සොයාගෙන තිබෙනවා.\nඅත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිත බව පොලීසිය පවසනවා.",
       "URL": "https://www.hirunews.lk/344649/දඩයමේ-ගිය-ව්‍යාපාරිකයන්-පස්-දෙනෙකු-ගිනි-අවි-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=102"
}