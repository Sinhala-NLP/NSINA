{
       "Source": "hirunews",
       "Timestamp": "Tuesday, 03 May 2016 - 9:59",
       "Headline": "එක් දරු මවකට මරු කැදවූ යකැදුරා සහ ගෝලයන් යළි රිමාන්ඩ්",
       "News Content": "ශාන්තිකර්මයක් සිදුකිරීමට යාමේදී එක් දරු මවක් මිය යාමේ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටින කට්ටඩියා සහ ගෝලයන් තුන්දෙනාට ඇප නියම කිරීම අනුරාධපුර ප්‍රධාන මහේස්ත්‍රාත් හර්ෂණ කැකුණවෙල ඊයේ යළි ප්‍රතික්ෂේප කළා.\nසැකරුවන් මේ මස 9 වන දා දක්වා යළි රක්ෂිත බන්ධනාගාර ගත කළ මහේස්ත්‍රාත්වරයා අනුරාධපුර පොලීසියේ අපරාධ විමර්ශන අංශයට නියෝග කළේ විමර්ශනවල ප්‍රගතිය දැක්වෙන වාර්තාවක් අධිකරණය වෙත ඉදිරිපත් කරන ලෙසයි.\nඅනුරාධපුර - ඇලයායපත්තුව - නෙල්ලිකුලම ප්‍රදේශයේ 36 හැවිරිදි එක් දරු මවක් පසුගිය මාර්තු 13 වන දා මිය ගියේ ශාන්තිකර්මයක් අතරතුර කට්ටඩියා විසින් ඇගේ මුඛයට දෙහි ගෙඩියක් ඇතුළු කිරීම නිසා හුස්ම සිරවීමෙන්.",
       "URL": "https://www.hirunews.lk/132281/එක්-දරු-මවකට-මරු-කැදවූ-යකැදුරා-සහ-ගෝලයන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5062"
}