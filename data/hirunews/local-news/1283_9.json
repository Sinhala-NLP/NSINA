{
       "Source": "hirunews",
       "Timestamp": "Sunday, 20 March 2022 - 7:28",
       "Headline": "වසර 11 කට පසුව යළිත් වන අලි සංගණනයක්",
       "News Content": "වන අලි සංගණනයක් සිදුකරන බව වනජීවි හා වනසංරක්ෂණ අමාත්‍ය සී.බී. රත්නායක පවසනවා.\nඊට අදාළ කටයුතු ආරම්භ කරන ලෙස වනජීවි දෙපාර්තමේන්තුවේ අධ්‍යක්ෂ ජනරාල්වරයාට තමන් උපදෙස් ලබාදුන් බවයි අමාත්‍යවරයා කියා සිටියේ.\nමෙවර වන අලි සංගණනයක් සිදු කෙරෙන්නේ වසර 11 කට පසුවයි.\nඑහිදී මෙරට වෙසෙන වන අලි සංඛ්‍යාව කොපමණද යන්න පිළිබඳව මෙන්ම වන අලින්ගේ ව්‍යාප්තිය, ගහණ ඝණත්වය සහ වයස් සීමාවන් පිළිබඳවද තොරතුරු ලබාගනු ඇති.\nපසුගිය 2019 වසරේ සැප්තැම්බර් මාසයේදීද වන අලි සංගණනයක් සිදුකිරීමට සැලසුම් කර තිබුණද එය කල් දැමීමට වනජීවි දෙපාර්තමේන්තුව පියවර ගත්තේ පැවති වර්ෂා සහිත කාලගුණ තත්ත්වය හේතුවෙන්.\nමීට පෙර 2011 වර්ෂයේදී අවසන් වරට වන අලින්ගේ සංගණනයක් සිදුකර ඇති අතර, එහිදී මෙරට වන අලි 5879 ක් සිටින බවට අනාවරණ වී තිබුණා.",
       "URL": "https://www.hirunews.lk/299883/වසර-11-කට-පසුව-යළිත්-වන-අලි-සංගණනයක්",
       "Category": "Local News",
       "Parent URL": "https://www.hirunews.lk/local-news.php?pageID=1283"
}