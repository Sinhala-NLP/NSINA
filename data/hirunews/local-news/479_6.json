{
       "Source": "hirunews",
       "Timestamp": "Monday, 13 March 2023 - 11:42",
       "Headline": "කිවි නායක විලියම්සන්ගෙන් විශිෂ්ට ශතකයක්",
       "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර ක්‍රයිස්චර්ච් හි පැවැත්වෙන පළමු ටෙස්ට් තරගයේ අවසන් දිනය වන අද (13) දිනයේ දී කිවි නායක Kane Williamson ශතකයක් ලබා ගැනීමට මීට ටික වේලාවකට පෙර සමත් වුණා.\nඑය විලියම්සන්ගේ 27 වැනි ශතකය ලෙස ඔහුගේ ක්‍රිකට් වාර්තා පොතට එක්වනවා.\nවිලියම්සන්ගේ ශතකයට වර්ණවත් හතරේ පහර 10ක් හා එක් හයේ පහරක් ඇතුළත්.\nමේ වනවිට සිය දෙවැනි ඉනිම වෙනුවෙන් ක්‍රීඩා කරන නවසීලන්ත කණ්ඩායම ශ්‍රී ලංකා කණ්ඩායමෙන් එල්ල වූ ලකුණු 285ක ඉලක්කය ජයග්‍රහණය සඳහා හඹා යමින් සිටිනවා.\nදෙවැනි ඉනිම අරඹමින් කිවියන් වෙනුවෙන් පිටියට ආරම්භක පිතිකරුවන් ලෙස පැමිණියේ Tom Latham සමගින් Devon Conway යි.\nලැතම් ලකුණු 25ක් ලබා සිටිය දී දැවී ගියේ දඟ පන්දු යවන ප්‍රභාත් ජයසූරියගේ පන්දුවක් හමුවේ.\nඉන්පසුව ඩෙවොන් කොන්වේගේ කඩුල්ලත් සමග පිටියට එක් ව සිටි විලියම්සන් සහ හෙන්රි එක්ව නවසීලන්ත ඉනිම ගොඩනැගීමට උත්සාහ කළ ද මැට් හෙන් රි දැවී ගියේ ජයසූරියගේ පන්දුවක් හමුවේ ලකුණු 20ක් ලබා සිටියදියි.\nකෙසේවෙතත් මේ වනවිට නවසීලන්ත කණ්ඩායම සිය ජයග්‍රහණය පෙනෙන මානයේ සිටින්නේ තවත් කඩුලු 05ක් අතැතිව ලකුණු 18ක් පමණක් ශ්‍රී ලංකාවට වඩා පිටිපසින් සිටිමින්.\nපන්දුවට පහරදෙමින් පිටියේ රැඳී සිටින්නේ නායක විලියම්සන් සමගින් Michael Bracewell යි.",
       "URL": "https://www.hirunews.lk/329809/කිවි-නායක-විලියම්සන්ගෙන්-විශිෂ්ට-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=479"
}