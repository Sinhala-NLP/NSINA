{
       "Source": "hirunews",
       "Timestamp": "Sunday, 21 November 2021 - 11:14",
       "Headline": "ශ්‍රී ලංකාව සහ ඉන්දියාව අතර ඍජු ගුවන් ගමන් වාර වැඩි කිරීමට සැලසුම්",
       "News Content": "ශ්‍රී ලංකාව සහ ඉන්දියාව අතර ඍජු ගුවන් ගමන් සේවා වාර සංඛ්‍යාව ඉහළ නැංවීමට පියවර ගන්නා බව සංචාරක අමාත්‍ය ප්‍රසන්න රණතුංග පවසනවා.\nශ්‍රී ලංකන් ගුවන් සේවය ඉන්දියාව ඉලක්ක කරගෙන ක්‍රියාත්මක කරන විශේෂ ප්‍රවර්ධන වැඩසටහන යටතේ දිවයිනට පැමිණි ඉන්දීය සමාජ මාධ්‍ය වෙබ් අඩවි ක්‍රියාකාරීන් සමඟ පැවති හමුවකදී අමාත්‍යවරයා මේ බව සඳහන් කළා.\nඑලෙස පැමිණි එම වෙබ් අඩවි ක්‍රියාකාරීන් 25දෙනා යාල, කතරගම ඇතුළු දිවයිනේ සංචාරක ආකර්ෂණය සහිත ප්‍රදේශ රැසක සංචාරයන්හි නිරතවුණා.\nඔවුන් සමග පැවති හමුවේදී සංචාරක අමාත්‍ය ප්‍රසන්න අමරතුංග පෙන්වා දුන්නේ 2019 වසරේදී මෙරටට පැමිණි සංචාරකයන්ගෙන් සියයට 18ට වැඩි ප්‍රතිශතයක් ඉන්දියානුවන් බවයි.\nමේ වසරේදීද මේ වනවිට ඉන්දීය සංචාරකයින් 85,000කට වැඩි පිරිසක් දිවයිනට පැමිණ තිබෙනවා.\nකොවිඩ් වසංගතයට පෙර ශ්‍රී ලංකන් ගුවන් සේවය ඉන්දියාවේ ප්‍රධාන නගර 11ක් වෙත සතියකට ගුවන් ගමන් වාර 100කට අධික සංඛ්‍යාවක් ක්‍රියාත්මක කළ බවයි අමාත්‍යවරයා පෙන්වා දුන්නේ.\nඑම ගුවන් ගමන් නැවත ආරම්භ කිරීමට කටයුතු කරමින් සිටින බව අමාත්‍යවරයා සඳහන් කළා.",
       "URL": "https://www.hirunews.lk/288701/ශ්‍රී-ලංකාව-සහ-ඉන්දියාව-අතර-ඍජු-ගුවන්-ගමන්-වාර-වැඩි-කිරීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=1548"
}