{
       "Source": "hirunews",
       "Timestamp": "Tuesday, 11 January 2022 - 14:51",
       "Headline": "අභිනවයෙන් ඉදි වූ කොත් වහන්සේ බැතිමතුන්ගේ වන්දනයට පිදෙයි (වීඩියෝ)",
       "News Content": "හක්මණ - දෙනගම සිරි විජයාරාම පුරාණ විහාරස්ථානයේ අභිනවයෙන් ඉදි කරන ලද චෛත්‍යයේ කොත් වහන්සේ නිරාවරණය කිරීම සිදු කෙරුණා.\nතිස්සමහාරාම සඳගිරි උභය රජමහා විහාරාධිපති ආචාර්ය පූජ්‍ය දේවාලේගම ධම්මසේන හිමියන්ගේ ජන්ම දිනයට සමගාමීවයි මෙම පුණ්‍ය කර්මය සිදු කෙරුණේ.\nතිස්සමහාරාම සඳගිරි උභය රාජමහා විහාරාධිපති ශ්‍යාමෝපාලි වංශික මහා නිකායේ මල්වතු පාර්ශ්වයේ මාතර හම්බන්තොට දෙපළාතේ ප්‍රධාන සංඝ නායක, ආචාර්ය පූජ්‍ය දේවාලේගම ධම්මසේන හිමියන්ගේ ජන්ම දිනයට සමගාමීව පිංකමක් මාලාවක් පැවැත්වුණා.\nඒ අනුව, හක්මණ - දෙනගම සිරි විජයාරාම පුරාණ විහාරස්ථානයේම අභිනවයෙන් ඉදි කරන ලද චෛත්‍යයේ කොත් වහන්සේ නිරාවරණය කිරීම සිදු කෙරුණේ පූජ්‍ය දේවාලේගම ධම්මසේන හිමියන්ගේ ප්‍රධානත්වයෙන්.\nඑම අවස්ථාව සඳහා ත්‍රෛනිකායික භික්ෂූන් වහන්සේ ඇතුළු සැදැහැවතුන් විශාල පිරිසක් එක්ව සිටියා.\nමෙහිදී තිස්සමහාරාම විහාර ගිලන් භික්ෂු අරමුදල මගින් ගිලන් වූ භික්ෂූන් වහන්සේ උදෙසා අවශ්‍ය උපකරණ ලබා දීමක් ද සිදු කෙරණා.\nඅනතුරුව භික්ෂූන් වහන්සේ 150 නමක් උදෙසා සංඝගත දක්ෂිණාවක් ද පැවැත්වුණා.",
       "URL": "https://www.hirunews.lk/293680/අභිනවයෙන්-ඉදි-වූ-කොත්-වහන්සේ-බැතිමතුන්ගේ-වන්දනයට-පිදෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1432"
}