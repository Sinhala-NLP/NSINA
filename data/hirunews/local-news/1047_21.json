{
       "Source": "hirunews",
       "Timestamp": "Monday, 04 July 2022 - 11:31",
       "Headline": "ශ්‍රී ලංකාවේ ආර්ථිකය මරණ මංචකයක් අභියස - උද්ධමනය සියයට 122ක් (වීඩියෝ)",
       "News Content": "මේ වනවිට ශ්‍රී ලංකාවේ ආර්ථිකය මරණ මංචකයක් අභියස සිටින බව අමරිකානු ආර්ථික විද්‍යාඥ ස්ටීව් හැන්කේ (Steve Hanke) පවසනවා.\nසිය නිල ට්විටර් ගිණුමේ සටහනක් තබමින් ඔහු පෙන්වා දෙන්නේ මේ වනවිට ශ්‍රී ලංකාවේ උද්ධමනය 122%ක් දක්වා ඉහල ගොස් ඇති බවයි.\nජාත්‍යන්තර මූල්‍ය අරමුදල පවා ශ්‍රී ලංකාවට ඇපදීමේ ණය ක්‍රමවේදය ප්‍රතික්ෂේප කර ඇති අතර, අයි.එම්.එෆ්. විසින් ශ්‍රී ලංකාවේ ආර්ථිකය සවිමත් කරගැනීමට වැඩසටහන් 16ක් සම්පාදනය කර දී තිබූ බව ද හෙතෙම පවසනවා.\nඑහෙත් ශ්‍රී ලංකා බලධාරින් කිසිවෙකු එම වැඩසටහන් ක්‍රියාත්මක කර නොමැති බවයි ආර්ථික විද්‍යාඥවරයා කියා සිටින්නේ.\nඑමෙන්ම ජුනි මාසයේ දින 30ක කාලය තුළ වැඩිම උද්ධමනයක් වාර්තා වී ඇති සිම්බාබ්වේ රාජ්‍යයට පසුව අවම මට්ටමක දියුණුවක් ඇති වැඩිම උද්ධමන වේගයක් ඇති රාජ්‍යය ලෙස ශ්‍රී ලංකාව සටහනේ පෙරමුණට පැමිණ තිබෙනවා.\nඒ උද්ධමනය සියයට 117ක් ලෙස සටහන් කරමින්.\nතුන්වැනි තැන හිමිව ඇත්තේ තුර්කියටයි.",
       "URL": "https://www.hirunews.lk/308996/ශ්‍රී-ලංකාවේ-ආර්ථිකය-මරණ-මංචකයක්-අභියස-උද්ධමනය-සියයට-122ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1047"
}