{
       "Source": "hirunews",
       "Timestamp": "Friday, 12 October 2018 - 20:44",
       "Headline": "නීති විරෝධී පච්ච කොටන්නා කොටුකළ මෙහෙයුම",
       "News Content": "සංචාරක වීසා බලපත්‍ර නීති උල්ලංඝනය කරමින් මෙරට පච්චා කෙටීමේ රැකියාවක නිරත වූ රුසියානු ජාතිකයෙකු අත්අඩංගුවට ගැනීමට ගාල්ල කොට්ඨාස දූෂණ මර්දන ඒකකය සමත්වුණා.\nපොලිසිය පැවසුවේ අදාළ පුද්ගලයා අධිකරණයට ඉදිරිපත් කිරීමෙන් අනතුරුව මේ මස 23 වැනිදා දක්වා රක්ෂිත බන්ධනාගාර ගත කෙරුණු බවයි.\nගාල්ල ප්‍රදේශයේ සෞඛ්‍යාරක්ෂිත නොවන ආකාරයට පච්චා කෙටීමේ රැකියාවක නිරත වන රුසියානු ජාතිකයෙකු පිළිබඳ හිරු ප්‍රවෘත්ති වෙත තොරතුරක් වාර්තා වුණා.\nඒ අනුව අප කළ දැනුම් දීම මත රුසියානු ජාතිකයා රැඳී සිටි ගාල්ල - මිලිද්දූව ප්‍රදේශයේ හෝටලය වෙත ගාල්ල කොට්ඨාස දූෂණ මර්දන ඒකකයේ නිලධාරීන් විසින් ඔහුව අත්අඩංගුවට ගැනුණා.",
       "URL": "https://www.hirunews.lk/202002/නීති-විරෝධී-පච්ච-කොටන්නා-කොටුකළ-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3702"
}