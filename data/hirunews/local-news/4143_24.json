{
       "Source": "hirunews",
       "Timestamp": "Wednesday, 03 January 2018 - 16:05",
       "Headline": "දිවියා ඇල්ලීමේ මෙහෙයුම (ඡායාරූප)",
       "News Content": "හැටන් පන්මුර් වතුයායේ කම්කරුවන් 7 දෙනෙකුට තුවාල සිදුකළ දිවියා අල්ලා ගැනීම සඳහා විශේෂ ආරක්ෂිත කූඩුවක උගුලක් ඇටවීම කෙරෙහි වනජීවී නිලධාරීන්ගේ අවධානය යොමුවී තිබෙනවා.\nඅද දිනයේ ද මෙතෙක් එම දිවියා සොයා ගැනීමට නොහැකිවී ඇති බවයි අප වාර්තාකරු සඳහන් කළේ.\nඋඩවලව සහ නල්ලතන්නිය වනජීවී කාර්යාල නිලධාරීන් / හැටන් පොලිසිය සහ වතු කම්කරුවන් එක්ව ඊයේ මෙන්ම අද දිවියා අල්ලා ගැනීමට මෙහෙයුමක් ක්‍රියාත්මක කළා.\nඒ උඩවලව පශු වෛද්‍ය කාර්යාලයේ වෛද්‍ය විජිත පෙරේරාගේ අධීක්ෂණය යටතේයි.\nකොටියා අල්ලා වතු යායෙන් ඉවත් කිරීමට ප්‍රමාද වීම පිලිබඳ කම්කරුවන් සහ වනජීවී නිලධාරීන් අතර උණුසුම් තත්වයක් ද හටගැනුනා.\nතේ වතු ආශ්‍රිතව ජීවත්වන ලංකාවට ආවේණික වඳ වීමේ තර්ජනයකට ලක්ව ඇති මෙවැනි දිවියන් ජීවත්වන අතර එවැනි සතුන් කිහිප දෙනෙකු කම්කරුවන් විසින් විවිධ ක්‍රම යොදාගෙන ඝාතනය කර තිබුනා.\nඑමෙන්ම තේ වතු ආශ්‍රිතව සැරිසරන මෙවැනි දිවියන් පළවා හැරීමට විශේෂ මෙහෙයුමක් ද වනජීවී නිලධාරීන් පසුගියදා සිදුකරනු ලැබුවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/180056/දිවියා-ඇල්ලීමේ-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4143"
}