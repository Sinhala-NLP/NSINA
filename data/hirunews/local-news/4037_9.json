{
       "Source": "hirunews",
       "Timestamp": "Thursday, 15 March 2018 - 8:57",
       "Headline": "අලුයම සිදු වූ අනතුරකින් තරුණයින් දෙදෙනෙක් එම ස්ථානයේම මියයයි (ඡායාරූප)",
       "News Content": "මාතර - වැලිගම ප්‍රධාන මාර්ගයේ කප්පරතොට ප්‍රදේශයේ සිදුවූ අනතුරකින් දෙදෙනෙකු ජීවිතක්ෂයට පත්ව තිබෙනවා.\nඅද (15) අලූයම මෝටර් රථයක් සහ ටිපර් රථයක් එකිනෙක ගැටීමෙන් මෙම අනතුර සිදුව ඇති බවයි පොලිසිය සඳහන් කළේ.\nඅනතුරින් මෝටර් රථයේ ගමන් කළ රත්මලාන සහ ගල්කිස්ස ප්‍රදේශවල පදිංචි දෙදෙනෙකු ජීවිතක්ෂයට පත්ව තිබෙනවා.\nමේ අතර මීගමුව - මීරිගම ප්‍රධාන මාර්ගයේ පත්තිනිගොඩැල්ල - අටේ කණුව ප්‍රදේශයේ ඊයේ (14) සිදුවූ තවත් අනතුරකින් දෙදෙනෙකු ජීවිතක්ෂයට පත්වුණා.\nපොලීසිය සඳහන් කළේ යතුරුපැදියක් සහ ටිපර්  රථයක් එකිනෙක ගැටීමෙන් මෙම අනතුර සිදුව ඇති බවයි.\n(ඡායාරූප වැලිගම තරංග ගුණරත්න)",
       "URL": "https://www.hirunews.lk/185951/අලුයම-සිදු-වූ-අනතුරකින්-තරුණයින්-දෙදෙනෙක්-එම-ස්ථානයේම-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4037"
}