{
       "Source": "hirunews",
       "Timestamp": "Monday, 24 April 2023 - 10:20",
       "Headline": "කුවේටයේ අතරමංව සිටි ශ්‍රී ලාංකිකයින් පනස් දෙදෙනෙකු දිවයිනට",
       "News Content": "කුවේටයේ ගෘහ සේවයට ගොස් මෙරටට පැමිණීමට නොහැකිව සිටි පනස් දෙදෙනෙකු අද අලුයම කටුනායක ගුවන් තොටුපලින් දිවයිනට පැමිණ තිබෙනවා.\nකුවේට් රාජ්‍යයේ ශ්‍රී ලංකා තානාපති කාර්යාලයේ ලියාපදිංචි වී මෙරටට එවූ පස්වන කණ්ඩායම මෙය වන අතර, ශ්‍රී ලංකන් ගුවන් සේවයට අයත් යූ එල් 230 දරණ යානයෙන් ඔවුන් අද අලුයම පැමිණි බවයි.\nගුවන් තොටුපල හිරු වාර්තාකරුට අනුව එම පිරිස අතර පිරිමි පුද්ගලයන් 17 දෙනෙකු සහ කාන්තාවන් 35 දෙනෙකු සිට තිබෙනවා.",
       "URL": "https://www.hirunews.lk/333306/කුවේටයේ-අතරමංව-සිටි-ශ්‍රී-ලාංකිකයින්-පනස්-දෙදෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=394"
}