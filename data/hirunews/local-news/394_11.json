{
       "Source": "hirunews",
       "Timestamp": "Monday, 24 April 2023 - 14:23",
       "Headline": "ඩෙල්ෆ්ට් දූපතේ උද්ඝෝෂණයක්",
       "News Content": "ඩෙල්ෆ්ට් (නැදුම් දුපත) හි ආරක්ෂාව තහවුරු කරන ලෙස ඉල්ලමින් ප්‍රදේශවාසීන් අද (24) උද්ඝෝෂණයක් ආරම්භ කර තිබෙනවා.\nඑම ප්‍රදේශයේ ජනතාව නෙඩුන්දිව් ප්‍රාදේශීය ලේකම් කාර්යාලය ඉදිරිපිට අලුයම සිට විරෝධතාවයේ නිරත වන බවයි අප ප්‍රාදේශීය වාර්තාකරු සඳහන් කළේ.\nප්‍රදේශවාසීන් විසින් නෙඩුන්දිව් ප්‍රාදේශීය ලේකම්වරයා මාර්ගයෙන් නෙඩුන්දිව් පොලිසියට පෙත්සමක් ද භාර දී තිබෙනවා.\nඒ ඔස්සේ ප්‍රදේශයේ ජනතාවගේ ආරක්ෂාව වෙනුවෙන් පොලිස් ස්ථානය මඟින් සෑම ප්‍රජාවකම සුපරීක්ෂාකාරී කමිටු පිහිටුවීම ආදී වූ විවිධ ඉල්ලීම් ඉදිරිපත් කර තිබෙන බව සඳහන්.",
       "URL": "https://www.hirunews.lk/333323/ඩෙල්ෆ්ට්-දූපතේ-උද්ඝෝෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=394"
}