{
       "Source": "hirunews",
       "Timestamp": "Wednesday, 19 April 2023 - 21:19",
       "Headline": "ගාලුමුවදොර අරගල භුමියේ ඉදිරිපෙළ ක්‍රියාකාරිකයෙකු වූ බුද්ධි ප්‍රබෝධ කරුණාරත්න ජීවිතක්ෂයට (වීඩියෝ)",
       "News Content": "ගාලුමුවදොර අරගල භුමියේ ඉදිරිපෙළ ක්‍රියාකාරිකයෙකු ලෙස කටයුතු කළ තරුණයෙකු ජීවිතක්ෂයට පත්ව තිබෙනවා.\nඔහුගේ මරණයට හේතුව තහවුරු කර නැතත් එය සිය දිවි නසා ගැනීමක් බවටයි සැක කෙරෙන්නේ.\nබුද්ධි ප්‍රබෝධ කරුණාරත්න නම් මෙම තරුණයා ලන්ඩන් විශ්වවිද්‍යාලයේ නීති උපාධිධාරියෙක්.\nපුවත්පත් මාධ්‍යවේදියෙකු හා බ්ලොග් රචකයකු වූ ඔහු ගාලුමුවදොර අරගල භූමියේ පළමු කුඩාරම ඉදි කළ තැනැත්තා බව අරගලයට සහය දුන් පිරිස් පවසනවා.\nබුද්ධිගේ දේහය පිළිබද අවසන් කටයුතු අද (19) මහරගම ගොඩිගමුවේ දී සිදුකෙරුණා.\nඔහුගේ මරණයට හේතුව මෙතෙක් තහවුරු කර නැහැ.\nඔබ ඉන්නේ මානසික ගැටළුවක ද?\nදැන්ම අමතන්න\nඅර්බුද නිරාකරණ සේවය - 1333\nජාතික මානසික සෞඛ්‍ය ආයතනය - 1326",
       "URL": "https://www.hirunews.lk/332942/ගාලුමුවදොර-අරගල-භුමියේ-ඉදිරිපෙළ-ක්‍රියාකාරිකයෙකු-වූ-බුද්ධි-ප්‍රබෝධ-කරුණාරත්න-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=404"
}