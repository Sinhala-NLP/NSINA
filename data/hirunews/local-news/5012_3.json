{
       "Source": "hirunews",
       "Timestamp": "Friday, 10 June 2016 - 15:21",
       "Headline": "සාලාව අවට විශේෂ සම්බන්ධීකරණ කාර්යාල 12ක්",
       "News Content": "සාලාව යුද හමුදා කඳවුරේ සිදුවූ පිපිරීමෙන් හානියට පත් ප්‍රදේශවල ඉදිරි කටයුතු සම්බන්ධීකරණය සඳහා ග්‍රාම නිලධාරී කොට්ඨාශ මට්ටමින් විශේෂ කාර්යාලයක් පිහිටුවීමට රජය එකඟ වී තිබෙනවා.\nසාලාව ප්‍රදේශයේ දැන් පැවැත්වෙන සාකච්ඡාවකදී ප්‍රදේශවාසීන්ගේ ඉල්ලීම  අනුව නීතිය හා සාමය පිළිබඳ අමාත්‍ය සාගල රත්නායක ඊට එකඟත්වය පළ කළ බවයි එම ස්ථානයේ සිටින අප වාර්තාකරු ප්‍රකාශ කළේ.\nඒ අනුව හෙට සිට සාලාව කඳවුර අසළ ග්‍රාම නිලධාරී කොට්ඨාශ 12ක ග්‍රාම නිලධාරී කාර්යාල කේන්ද්‍ර කරගෙන මෙම විශේෂ සම්බන්ධීකරණ කාර්යාල ක්‍රියාත්මක වනවා.\nආරක්ෂක අංශ සාමාජිකයන් මෙන්ම තක්සේරු නිලධාරීන් ද ඊට අනුයුක්ත කර ජනතාවට සිදුවූ හානි පිළිබද නිවැරදි තොරතුරු රැස් කර ගැනීමට එමගින් අපේක්ෂිතයි.",
       "URL": "https://www.hirunews.lk/135211/සාලාව-අවට-විශේෂ-සම්බන්ධීකරණ-කාර්යාල-12ක්",
       "Category": "Local News",
       "Parent URL": "https://www.hirunews.lk/local-news.php?pageID=5012"
}