{
       "Source": "hirunews",
       "Timestamp": "Saturday, 24 September 2022 - 13:03",
       "Headline": "පොල් මිලෙහි ප්‍රතිශතාත්මක පහළ වැටීමක්",
       "News Content": "පසුගිය දා (22) පැවති වෙන්දේසියේ දී ශ්‍රී ලංකාවේ සාමාන්‍ය පොල් මිල සියයට 1.6 කින් පහළ ගොස් තිබෙනවා.\nඑහි දී ගෙඩි 1,000ක මිල සටහන් ව තිබුණේ රුපියල් 51,396.19ක් ලෙසයි.\nශ්‍රී ලංකා පොල් සංවර්ධන අධිකාරිය විසින් පවත්වන ලද මෙම වෙන්දේසියේ දී ගෙඩි 1,000 ක් සඳහා ඉහළ ම මිල රුපියල් 65,800 සිට රුපියල් 63,700 ක් ලෙසත් අඩුම මිල රුපියල් 50,000 සිට 51,500 දක්වා සටහන්ව තිබුණා.\nවෙන්දේසිය සඳහා පොල් ගෙඩි 1,020,438ක් ඉදිරිපත් කළ අතර, ඉන් 813,551ක් අලෙවි වී තිබුණා.\nමේ අතර 2022 ජනවාරි සිට අගෝස්තු දක්වා කාලය තුළ පොල් ආශ්‍රිත නිෂ්පාදන අපනයනය පෙර වසරට සාපේක්ෂව ඩොලර් මිලියන 537 සිට ඩොලර් මිලියන 573 දක්වා 7%කින් ඉහළ ගොස් තිබුණා.",
       "URL": "https://www.hirunews.lk/316188/පොල්-මිලෙහි-ප්‍රතිශතාත්මක-පහළ-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=847"
}