{
       "Source": "hirunews",
       "Timestamp": "Tuesday, 03 November 2020 - 15:58",
       "Headline": "පාර්ලිමේන්තු සභාවේ අග්‍රාමාත්‍යවරයාගේ නියෝජිතයා ලෙස අමාත්‍ය ඩග්ලස් දේවානන්දා පත් කෙරේ",
       "News Content": "පාර්ලිමේන්තු සභාවේ අග්‍රාමාත්‍යවරයාගේ නියෝජිතයා ලෙස ධීවර අමාත්‍ය අමාත්‍ය ඩග්ලස් දේවානන්දා පත් කළ බව අග්‍රාමාත්‍ය කාර්යාලය නිවේදනය කරනවා.\nඅග්‍රාමාත්‍ය කාර්යාලය නිවේදනය කළේ අග්‍රාමාත්‍ය මහින්ද රාජපක්ෂ, ඊයේ (02) ඒ සම්බන්ධයෙන් කතානායකවරයා දැනුවත් කර ඇති අතර, ඊට ඔහුගේ අනුමැතිය ද හිමිව ඇති බවයි.\n20 වන ව්‍යවස්ථා සංශෝධනයට අනුව පාර්ලිමේන්තු සභාවේ සංයුතිය ද වෙනස් වනවා.\nඒ අනුව, පාර්ලිමේන්තු සභාව අග්‍රාමාත්‍යවරයා, කතානායකවරයා, විපක්ෂ නායකවරයා ඇතුළුව, අග්‍රාමාත්‍යවරයා විසින් පත් කරන නියෝජිතයෙකු, කතානායක විසින් පත් කරන නියෝජිතයෙකු හා විපක්ෂ නායකවරයා විසින් පත් කරන නියෝජිතයෙකුගෙන් සමන්විතයි.",
       "URL": "https://www.hirunews.lk/253927/පාර්ලිමේන්තු-සභාවේ-අග්‍රාමාත්‍යවරයාගේ-නියෝජිතයා-ලෙස-අමාත්‍ය-ඩග්ලස්-දේවානන්දා-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2353"
}