{
       "Source": "hirunews",
       "Timestamp": "Thursday, 08 April 2021 - 8:15",
       "Headline": "අද පක්ෂ නායක රැස්වීමක්",
       "News Content": "පාර්ලිමේන්තුවේ අද සහ හෙට න්‍යාය පත්‍රය පිළිබඳ අවසන් තීන්දුවක් ගැනීම සඳහා විශේෂ පක්ෂ නායක රැස්වීමක් අද පෙරවරු 9ට කථානායක මහින්ද යාපා අබේවර්ධනගේ ප්‍රධානත්වයෙන් පැවැත්වෙනවා.\nපාස්කු කොමිසමේ වාර්තාව පිළිබඳව විවාදය අද දිනයේදීත් පැවැත්වීමට නියමිතව තිබුණා.\nවිපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල ඊයේ කථානායකවරයාගෙන් අද සහ හෙට පාර්ලිමේන්තු න්‍යාය පත්‍රය පිළිබදව ප්‍රශ්න කර සිටි අතර එහිදී කථානායකවරයා කියා සිටියේ පක්ෂ නායක රැස්වීමක් කැදවා මේ සම්බන්ධයෙන් තීරණයක් ගන්නා බවයි.\nඒ අනුවයි මෙම පක්ෂ නායක රැස්වීම අද පැවැත්වෙන්නේ.",
       "URL": "https://www.hirunews.lk/267829/අද-පක්ෂ-නායක-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=2034"
}