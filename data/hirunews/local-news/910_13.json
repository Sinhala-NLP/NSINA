{
       "Source": "hirunews",
       "Timestamp": "Saturday, 27 August 2022 - 11:15",
       "Headline": "නාවික හමුදා සහායෙන් පුබුදුගම වගුරුබිමේ ගින්න නිවෙයි",
       "News Content": "වත්තල, පුබුදුගම වගුරුබිම ආශ්‍රිත කැළෑ ප්‍රදේශයේ හදිසියේ හටගත් ගින්නක් මැඩපැවැත්වීම සඳහා ඊයේ (26) නාවික හමුදාව එම ස්ථානය වෙත තම ගිනි නිවීමේ කණ්ඩායම් තුනක් (03) යොමු කර ගින්න නිවා දැමීමට සහාය පළ කර තිබෙනවා.\nඒ අනුව, බටහිර නාවික විධානය මඟින් ගිනි නිවීමේ රථ 02ක් සහ ජල බවුසර් 03ක් සමඟ ශ්‍රි ලංකා නාවික නෞකා ගැමුණු, රංගල සහ කැළණි ආයතනයන් ගෙන් ගිනි නිවීමේ කණ්ඩායම් 03 ක් මේ සඳහා අනුයුක්ත කර තිබුණා.\nතවද, මෙම ගින්න මැඩපැවැත්වීම සඳහා අනුයුක්තව සිටි අනෙකුත් පාර්ශවයන් හා එක්ව නාවික හමුදා කණ්ඩායම් මෙම වගුරුබිම ආශ්‍රිත කැළෑ ප්‍රදේශයේ පැතිරෙමින් තිබූ ගින්න නිවා දැමීම‍ට කටයුතු කර තිබෙනවා.",
       "URL": "https://www.hirunews.lk/313851/නාවික-හමුදා-සහායෙන්-පුබුදුගම-වගුරුබිමේ-ගින්න-නිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=910"
}