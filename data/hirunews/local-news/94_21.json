{
       "Source": "hirunews",
       "Timestamp": "Wednesday, 16 August 2023 - 10:08",
       "Headline": "මෙරට නිෂ්පාදිත ගිනි අවි ප්‍රදේශ දෙකකින් හමු වී සැකකරුවන් දෙදෙනෙකු අත්අඩංගුවට",
       "News Content": "ඉගිණියාගල- දේවාලහිඳ ප්‍රදේශයේ මෙරට නිෂ්පාදිත ගිනි අවියක් සමඟ සැකකරුවෙකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 49ක දේවාලහිඳ ප්‍රදේශයේ පදිංචිකරුවෙක් බවයි වාර්තා වන්නේ.\nපොලිසිය පැවසුවේ සැකකරු අම්පාර මහේස්ත්‍රාත් අධිකරණයට ඉදිරිපත් කිරීමට නියමිත අතර වැඩිදුර විමර්ශන ඉගිණියාගල පොලිසිය විසින් සිදුකරන බවයි.\nමේ අතර, උඩුදුම්බර - කුඹුක්ගොල්ල ප්‍රදේශයේ ද මෙරට නිෂ්පාදිත ගිනි අවියක් සමඟ සැකකරුවෙකු අත්අඩංගුවට ගෙන තිබෙනවා.\nමෙම වැටලීම සිදුකර ඇත්තේ උඩුදුම්බර පොලිසියට ලද තොරතුරක් මතයි.\nඅත්අඩංගුවට ගත් සැකකරු වයස අවුරුදු 54ක කුඹුක්ගොල්ල,මීමුරේ පදිංචිකරුවෙක් බවයි වාර්තා වන්නේ.\nපොලිසිය වැඩිදුරටත් පැවසුවේ සැකකරුවන් තෙල්දෙණිය මහේස්ත්‍රාත් අධිකරණයට ඉදිරිපත් කිරීමට නියමිත අතර, මේ පිළිබඳව වැඩිදුර විමර්ශන උඩදුම්බර පොලිසිය සිදුකරන බවයි.",
       "URL": "https://www.hirunews.lk/344978/මෙරට-නිෂ්පාදිත-ගිනි-අවි-ප්‍රදේශ-දෙකකින්-හමු-වී-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=94"
}