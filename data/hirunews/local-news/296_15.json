{
       "Source": "hirunews",
       "Timestamp": "Saturday, 03 June 2023 - 16:46",
       "Headline": "ගෑස් මිල වෙනස් වෙයි? - අද හෙටම තීරණයක්",
       "News Content": "ලාෆ්ස් ගෑස් සමාගම තම මිල ගණන් පිළිබඳ තීරණයක් ගැනීමට ලබන සතියේ දී සාකච්ඡා කිරීමට නියමිත බව වාර්තා වනවා.\nඑමෙන් ම ලිට්‍රෝ සමාඟමද තම මිල ගණන් වෙනස් කිරීමට බලාපොරොත්තුවන බවයි සඳහන් වන්නේ.\nමේ අතර කිලෝග්‍රෑම් 12.5ක ගෑස් සිලින්ඩරයක මිල රුපියල් 400කින් පමණ පහළ යනු ඇති බව ලිට්‍රෝ සමාගම පවසන්නේ.\nපසුගිය මස 3වනදා ලිට්‍රෝ සමාගම සිදුකළ මිල සංශෝධනයේදී ද ගෑස් මිල අඩු කළා.\nඑහිදී කිලෝග්‍රෑම් 12.5ක ගෑස් සිලින්ඩරයක මිල රුපියල් 100කින්, කිලෝග්‍රෑම් 5ක ගෑස් සිලින්ඩරයක මිල රුපියල් 40කින් සහ කිලෝග්‍රෑම් 2.3ක ගෑස් සිලින්ඩරයක මිල රුපියල් 19කින් පහළ දැමීම සිදු වුණා.\nඒ අනුව කිලෝග්‍රෑම් 12.5ක ගෑස් සිලින්ඩරයක මිල රුපියල් 3,638ක්, කිලෝග්‍රෑම් 5ක ගෑස් සිලින්ඩරයක මිල රුපියල් 1,462ක් සහ කිලෝග්‍රෑම් 2.3ක ගෑස් සිලින්ඩරයක මිල රුපියල් 681ක් ලෙස මේ වනවිට මිල සටහන්ව තිබෙනවා.\nහෙට මධ්‍යම රාත්‍රියේ සිදුවන මිල සංශෝධනයෙන් අනතුරුව කිලෝග්‍රෑම් 12.5ක ගෑස් සිලින්ඩරයක මිල රුපියල් 3,238ක් දක්වා පහළ යනු ඇති බවයි අපේක්ෂා කරන්නේ.\nමේ අතර සමස්ත ලංකා ආපන ශාලා හිමියන්ගේ සංගමයේ සභාපති අසේල සම්පත් පැවසුවේ ගෑස් මිල සංශෝධනයේ වාසිය ජනතාවට ලබාදීම සඳහා පාරිභෝගික අධිකාරිය මැදිහත්ව වැඩපිළිවෙලක් සකස් කළ යුතු බවයි.",
       "URL": "https://www.hirunews.lk/336962/ගෑස්-මිල-වෙනස්-වෙයි-අද-හෙටම-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=296"
}