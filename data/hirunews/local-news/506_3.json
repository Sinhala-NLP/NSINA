{
       "Source": "hirunews",
       "Timestamp": "Wednesday, 01 March 2023 - 7:43",
       "Headline": "කොවිඩ් වෛරසය පැතිරුණේ චීනයේ රසායනාගාර කාන්දුවකින් ද?",
       "News Content": "FBI අධ්‍යක්ෂ ක්‍රිස්ටෝපර් වේ ප්‍රකාශ කර ඇත්තේ, කොවිඩ්-19 වෛරසය බොහෝ දුරට චීන රජය විසින් පාලනය කරන ලද රසායනාගාරයකින් ආරම්භ වූවක් බව කාර්යාංශය විශ්වාස කරන බව යි.\nවසංගතයේ මූලාරම්භය බොහෝ විට රසායනාගාර සිදුවීමක් බවත් FBI විසින් දැන් සෑහෙන කාලයක් තිස්සේ ඒ බව තක්සේරු කර ඇති බවත් ඔහු විදේශ මාද්‍යයක් වෙත පවසා තිබෙනවා.\nවසංගත වයිරසය මතු වූ ආකාරය පිළිබඳ FBI හි විනිශ්චය පිළිබඳ පළමු මහජන තහවුරු කිරීම ලෙස මේ බව හැඳින්විය හැකි යි.\nකෙසේ වෙතත් චීනය විසින් මෙම රසායනාගාර කාන්දුව පිළිබඳ චෝදනාව ප්‍රතික්ෂේප කර ඇති අතර. එම චෝදනාව අපහාසාත්මක ලෙස ද හඳුන්වනවා.",
       "URL": "https://www.hirunews.lk/328632/කොවිඩ්-වෛරසය-පැතිරුණේ-චීනයේ-රසායනාගාර-කාන්දුවකින්-ද",
       "Category": "Local News",
       "Parent URL": "https://www.hirunews.lk/local-news.php?pageID=506"
}