{
       "Source": "hirunews",
       "Timestamp": "Sunday, 01 May 2022 - 8:13",
       "Headline": "තායිලන්තයෙන් අඩු මිලට ගෑස්",
       "News Content": "මෙරටට අඩු මිලට ගෑස් ආනයනය කිරීම සඳහා තායිලන්තයේ සියාම් ගෑස් සමාගම සමග ඉදිරි සතියේ දී ගිවිසුම් අත්සන් තබන බව ලිට්‍රෝ සමාගම පවසනවා.\nඑම සමාගම හිරු ප්‍රවෘත්තී අංශයට සඳහන් කළේ, එම තායිලන්ත සමාගමෙන් ගෑස් ආනයනය සඳහා ඉදිරි සතිය තුල කැබිනට් අනුමැතිය ලබා ගැනීමට නියමිත බවයි.\nමේ අතර ලිට්‍රෝ සමාගම සඳහන් කලේ බහුලව ගෑස් භාවිතයට ගැනෙන සියයට 28ක්වූ නාගරික පාරිභෝගික ප්‍රජාවට සහ කර්මාන්ත ශාලාවලට ප්‍රමුඛතාවය ලබා දෙමින් ගෑස් බෙදාහැරීමේ කටයුතු සිදු කෙරෙන බවයි.\nකෙසේ වෙතත් දිවයින පුරා පවතින ගෑස් හිඟය සම්පූර්ණයෙන්ම පහව යාමට තවත් මාසයක පමණ කාලයක් ගත වනු ඇති බව ලිට්‍රෝ සමාගම පෙන්වා දෙනවා.\nමේ අතර දිවයින පුරා ගෑස් අලෙවි මධ්‍යස්ථාන ඉදිරිපිට තවදුරටත් දිගු පෝලිම් පවතින බවයි අප වාර්තාකරුවන් සඳහන් කළේ.\nමේ අතර ලෝක කම්කරු දිනය යෙදී ඇති අද විදුලි කප්පාදුවක් සිදු නො කරන බව මහජන උපයෝගිතා කොමිසන් සභාව ප්‍රකාශ කළා.\nඑම කොමිසම සඳහන් කළේ රාමසාන් දිනය යෙදී ඇති ලබන 3 වනදාද විදුලි කප්පාදුවක් සිදු නොකරන බවයි.",
       "URL": "https://www.hirunews.lk/303222/තායිලන්තයෙන්-අඩු-මිලට-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=1199"
}