{
       "Source": "hirunews",
       "Timestamp": "Friday, 16 June 2017 - 18:14",
       "Headline": "වෙළඳපොළේ සහල් හිඟයක් ඇති විය නොහැකි බව ජනපති කියයි",
       "News Content": "කිසිවිටෙකත් වෙළඳපොළේ සහල් හිඟයක් ඇති විය නොහැකි බව ජනාධිපති මෛත්‍රීපාල සිරිසේන ප්‍රකාශ කළා.\nඒ, සහල් තොග පවත්වාගෙන යාම පිළිබදව සොයා බැලීමේ විශේෂ සාකච්ඡාවක් ජනාධිපති කාර්යාලයේදී අද කැදවමින්.\nවෙළෙඳපොළේ සහල් හිඟයක් පවතින බවට ලැබුණු තොරතුරුවලට අනුව ජනාධිපතිවරයා මෙම සාකච්ඡාව කැදවා තිබුණා.\nඑහිදී ජනාධිපති මෛත්‍රීපාල සිරිසේන පවතින සහල් තොග පිළිබදව කරුණු විමසූ අතර ඒ පිළිබදව වෙළෙද අමාත්‍යාංශය නිරන්තරයෙන් අධීක්ෂණය කළ යුතු බවට ද උපදෙස් ලබාදුන්නා.",
       "URL": "https://www.hirunews.lk/163718/වෙළඳපොළේ-සහල්-හිඟයක්-ඇති-විය-නොහැකි-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4466"
}