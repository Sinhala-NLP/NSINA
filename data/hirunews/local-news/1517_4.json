{
       "Source": "hirunews",
       "Timestamp": "Sunday, 05 December 2021 - 6:37",
       "Headline": "70 ලක්ෂයකට අධික කේරළ ගංජා තොගයක් සමග පුද්ගලයෙකු STF අත්අඩංගුවට (වීඩියෝ)",
       "News Content": "ඉන්දියාවෙි සිට රහසිගතව මෙරටට ගෙන ආ කේරළ ගංජා තොගයක් ලොරි රථයක් මගින් ප්‍රවාහනය කරමින් සිටියදී විශේෂ කාර්ය බලකා නිලධාරීන්ගේ අත්අඩංගුවට ගෙන තිබෙනවා.\nගෝනහේන කඳවුරේ විශේෂ කාර් ය බලකා නිලධාරින්ට ලද තොරතුරකට අනුවයි, මිනුවන්ගොඩ - ගල්කන්ද හන්දියේ දී අත් අඩංගුවට ගැනුණා.\nමෙලෙස අත්අඩංගුවට ගෙන ඇත්තේ, මිනුවන්ගොඩ ප්‍රදේශයේ ම පදිංචි 39 හැවිරිදි පුද්ගලයෙකු වන අතර, සැකකරු සන්තකයේ තිබී කේරළ ගංජා කිලෝග්‍රෑම් 30යි, ග්‍රෑම් 673ක්, ජංගම දූරකථනයක් සහ ඔහුට අයත් ලොරි රථයක් ද විශේෂ කාර් ය බලකා නිලධාරින් සිය භාරයට ගෙන තිබෙනවා.\nවිශේෂ කාර් ය බලකා නිලධාරීන් විසින් සොයා ගන්නා ලද කේරළ ගංජා තොගයෙහි දළ වටිනාකම රුපියල් ලක්ෂ 70කට අධික බවයි වාර්තා වන්නේ.\nකෙසේ වෙතත්, සිද්ධිය සම්බන්ධයෙන් වැඩිදුර පරීක්ෂණ සිදු කිරීමට සැකකරු සහ භාරයට ගත් කේරළ ගංජා තොගය ඇතුළු නඩු භාණ්ඩ මිනුවන්ගොඩ පොලීසියට භාර දී තිබෙනවා.",
       "URL": "https://www.hirunews.lk/290042/70-ලක්ෂයකට-අධික-කේරළ-ගංජා-තොගයක්-සමග-පුද්ගලයෙකු-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1517"
}