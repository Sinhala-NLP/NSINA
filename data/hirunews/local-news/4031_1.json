{
       "Source": "hirunews",
       "Timestamp": "Monday, 19 March 2018 - 12:39",
       "Headline": "තලවතුගොඩදී ඔයකට පෙරළුණු BMW  මෝටර් රථයේ තොරතුරු හෙලිවෙයි",
       "News Content": "තලංගම - තලවතුගොඩ ප්‍රදේශයේ ඔයකට පෙරළුණු BMW  වර්ගයේ මෝටර් රථයේ හිමිකාරීත්වය සම්බන්ධයෙන් ජනාධිපතිවරයාගේ සබඳතාවක් නොමැති බව පොලිස් මූලස්ථානය නිවේදනය කළා.\nසමාජ මාධ්‍ය හරහා මේ සම්බන්ධයෙන් ප්‍රචාරය වූ තොරතුරු පිළිබඳව අවධානය යොමු කරමිනුයි පොලිස් මූලස්ථානය මෙම නිවේදනය නිකුත් කළේ.\nඒ අනුව අදාළ මෝටර් රථයේ හිමිකරු මාදිවෙල - සිගේරා පාරේ පදිංචිකරුවෙකු බවට තහවුරු වී තිබෙනවා.\nමෝටර් රථය මේවන විට තලංගම පොලිසිය භාරයේ තිබෙන අතර අනතුර සම්බන්ධයෙන් පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/186290/තලවතුගොඩදී-ඔයකට-පෙරළුණු-bmw-මෝටර්-රථයේ-තොරතුරු-හෙලිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4031"
}