{
       "Source": "hirunews",
       "Timestamp": "Thursday, 13 January 2022 - 14:03",
       "Headline": "17කට මරු කැඳවූ රිය අනතුර",
       "News Content": "දකුණු අප්‍රිකාවේ ඊසානදිග ලිම්පෝපෝ ප්‍රාන්තයේ අධිවේගී මාර්ගයක සිදු වූ අනතුරකින්  17 දෙනෙකු පිළිස්සී මියගොස් තිබෙනවා.\nබස් රථයක් සහ ජීප් රථයක් එකිනෙක ගැටීමෙන් මෙම අනතුර සිදුවී ඇති අතර ජීප් රථයේ ටයරයක් පුපුරා යාම අනතුරට හේතු වී ඇති බවයි වාර්තා වන්නේ.\nසිද්ධිය වන අවස්ථාවේදී බස් රථයේ මගීන් 22 නෙකු ගමන් ගෙන ඇති අතර, ඉන් 17 දෙනෙකු පිළිස්සීමෙන් මිය ගොස් තිබෙනවා. තවත් 8 දෙනෙකු පිළිස්සුම් තුවාල ලබා රෝහල් ගත කර ඇති බවයි විදෙස් මාධ්‍ය සදහන් කළේ.\nඅනතුර සිදුවූ ස්ථානයේදීම පුද්ගලයන් 12 දෙනෙකු මියගොස් ඇති අතර අනෙක් 5 දෙනා මරණයට පත්වී ඇත්තේ රෝහල් ගත කිරීමෙන් අනතුරුවයි.\nඅනතුරට ලක්වූ ජිප් රථයේ ගමන් කර ඇත්තේ එහි රියදුරා පමණක් වන අතර ඔහු ද බරපතල තුවාල හේතුවෙන් මරණයට පත්ව ඇතැයි සඳහන්.\nමියගිය පුද්ගලයන්ගේ අනන්‍යතාව මෙතෙක් තහවුරු කරගෙන නොමැති අතර පොලිසිය සහ සෞඛ්‍ය අංශ පවසන්නේ සිරුරු දැඩි ලෙස පිළිස්සී තිබීම හේතුවෙන් ඒවා හඳුනාගත නොහැකි බවයි.",
       "URL": "https://www.hirunews.lk/293897/17කට-මරු-කැඳවූ-රිය-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=1427"
}