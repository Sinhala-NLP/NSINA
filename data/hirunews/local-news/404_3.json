{
       "Source": "hirunews",
       "Timestamp": "Wednesday, 19 April 2023 - 21:03",
       "Headline": "පවතින අධික උණුසුම ගැන අනතුරු ඇගවීම් (වීඩියෝ)",
       "News Content": "යල කන්නයේ ගොවිතැන් කටයුතු ආරම්භ කර ඇති ගොවීන්, පවතින දැඩි උණුසුම හමුවේ ශරීරයේ පවතින ජලය ප්‍රශස්ත මට්ටමක පවත්වා ගැනීමට අවධානය යොමුකළ යුතු බව සෞඛ්‍ය අංශ පෙන්වා දෙනවා.\nඅනුරාධපුර ශික්ෂණ රෝහලේ අධ්‍යක්ෂ වෛද්‍ය දුලාන් සමරවීර කියා සිටියේ හිරු රශ්මියට දිගු වේලාවක් නිරාවරණය වීමෙන් ඇති වන අහිතකර ප්‍රතිඵල වලක්වා ගැනීම සදහා ගොවිතැන් කටයුතු අතරතුර සෙවණකට පැමිණ විවේක ගැනීම ද වැදගත් වන බවයි.\nමේ අතර, පවතින උෂ්ණත්වය හමුවේ ගර්භනී මව්වරුන් ද ජලය පානය කිරීම වැඩිකළ යුතු බවයි කාසල්වීදිය කාන්තා රෝහලේ නාරි සහ ප්‍රසව විශේෂඥ වෛද්‍ය, මහාචාර්ය සනත් ලැනරොල් කියා සිටියේ.\nදිවයිනේ පවතින අධික උණුසුම් සහිත කාලගුණ තත්ත්වය හේතුවෙන් පාසල් දරුවන් මෙන්ම, රාජකාරිවල නිරත ජනතාව ද මේ දිනවල දැඩි පීඩාවකට පත්ව තිබෙනවා.",
       "URL": "https://www.hirunews.lk/332940/පවතින-අධික-උණුසුම-ගැන-අනතුරු-ඇගවීම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=404"
}