{
       "Source": "hirunews",
       "Timestamp": "Sunday, 12 May 2019 - 19:10",
       "Headline": "රජයේ පාසල්වල ප්‍රාථමික අංශයේ අධ්‍යයන කටයුතු හෙට ආරම්භ වෙයි",
       "News Content": "රජයේ පාසල්වල ප්‍රාථමික අංශයේ දෙවන වාරයේ අධ්‍යයන කටයුතු හෙට (13) සිට ආරම්භ කිරීමට අධ්‍යාපන අමාත්‍යාංශය පියවර ගෙන තිබෙනවා.\nකතෝලික පාසල්වල අධ්‍යයන කටයුතු ද මෙම සතිය තුළ ආරම්භ කරන බවට මීට පෙර ප්‍රකාශ කළද ඒ සම්බන්ධයෙන්ද මෙතෙක් අවසන් තීරණයක් ගෙන නොමැති බවයි අඟරදගුරු පදවියේ ජන සන්නිවේදන හා සංස්කෘතික කේන්ද්‍රයේ අධ්‍යක්ෂ එඩ්මන්ඩ් තිලකරත්න පියතුමන් සඳහන් කළේ.\nහය ශ්‍රේණියේ සිට 13 වන ශ්‍රේණිය දක්වා දෙවන වාරය පසුගිය සතියේ ආරම්භ කළද සිසුන්ගේ පැමිණීම පැවතියේ ඉතා දුර්වල මට්ටමකයි.\nමේ අතර, පාස්කු ඉරිදා ත්‍රස්ත ප්‍රහාරයෙන් අනතුරුව අද (12) ආරම්භ වූ දහම් පාසල්වලට දරුවන්ගේ පැමිණීම ද ඉතා අවම මට්ටමක පැවතුණා.\nහිරු ප්‍රාදේශීය වාර්තාකරුවන් සදහන් කළේ ඇතැම් ප්‍රදේශවල එක් සිසුවෙකු හෝ නොපැමිණි දහම් පාසල් ද දක්නට ලැබුණු බවයි.",
       "URL": "https://www.hirunews.lk/216251/රජයේ-පාසල්වල-ප්‍රාථමික-අංශයේ-අධ්‍යයන-කටයුතු-හෙට-ආරම්භ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3355"
}