{
       "Source": "hirunews",
       "Timestamp": "Tuesday, 21 December 2021 - 13:26",
       "Headline": "රබර් වගාවට සහනාධාර වාරික 5කින් ගෙවීමට අනුමැතිය",
       "News Content": "වගාකරුවන් පෙළඹවීමේ අරමුණෙන් රබර් නැවත වගාව සහ නව වගාව සඳහා ලබාදෙන සහනාධාරය වාරික 5කින් ගෙවීමට අමාත්‍ය මණ්ඩල අනුමැතිය හිමිව තිබෙනවා.\nමීට පෙර, රබර් නැවත වගාව සඳහා හෙක්ටයාරයකට රුපියල් 350,000ක් සහ නව වගාව සඳහා හෙක්ටයාරයකට රුපියල් ලක්ෂ 3ක මුදලක් රජය සහනාධාර ලෙස වාරික 8කින් වසර 7ක් තුළ ගෙවනු ලැබුවා.\nඑසේම පැළ සිටුවා වසර 5ක් අවසන් වීමට පෙර රබර් පැළය සෙන්ටිමීටර් 50ක් දක්වා වර්ධනයක් පෙන්නුම් කරන වගාවන් සඳහා හෙක්ටයාරයකට රුපියල් 14,000ක දිරි දීමනාවක් ලබාදීමට ද අමාත්‍ය මණ්ඩල අනුමැතිය හිමිවුණා.",
       "URL": "https://www.hirunews.lk/291711/රබර්-වගාවට-සහනාධාර-වාරික-5කින්-ගෙවීමට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1479"
}