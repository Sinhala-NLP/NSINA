{
       "Source": "hirunews",
       "Timestamp": "Thursday, 23 July 2020 - 13:33",
       "Headline": "වසර 10ක සිට අත්හැර දමා ඇති රංගභූමිය (වීඩියෝ)",
       "News Content": "මේ පුත්තලම ආනමඩුව නගරයේ ඉදිකිරීම් ආරම්භ කර අඩක් නිම කොට අතහැර දමා ඇති රංග ශාලා භූමියයි.\nගොඩනැගිල්ලේ වැඩකටයුතු ආරම්භ කර තිබෙන්නේ 2010 වසරේ ඔයාමඩුව දැයට කිරුළ වැඩසටහනට සමගාමීවයි.\nඒ සඳහා ඇස්තමේන්තුගත කර තිබූ මුදල රුපියල් ලක්ෂ 500ක්.\n10 වසරක් ඉක්ම යමින් පැවතියද බලයට පත්වූ කිසිදු ආණ්ඩුවක් මේ ගොඩනැගිල්ලේ ඉදි කිරීම් අවසන් කිරීමට තවමත් පියවර ගෙන නැහැ.\nකිසිදු බලධාරියෙකුගේ අවධානය යොමු නොවීමෙන් විනාශ මුඛයට යමින් පවතින මෙම ගොඩනැගිල්ලේ අද වනවිට විවිධ අපචාර ක්‍රියා සිදුවන බවටද ගම්වැසියන් චෝදනා කරනවා.\nජනතා මුදලින් නඩත්තු වන බලධාරීන් නිසි අවධානයක් යොමු කර මෙම රංගශාලා භූමියේ වැඩ කටයුතු කඩිනමින් අවසන් කර ජනසතු කරන තෙක් තෙක් රතු මිනිත්තුව අවධානයෙන්.",
       "URL": "https://www.hirunews.lk/246231/වසර-10ක-සිට-අත්හැර-දමා-ඇති-රංගභූමිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2565"
}