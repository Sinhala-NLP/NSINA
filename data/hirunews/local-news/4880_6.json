{
       "Source": "hirunews",
       "Timestamp": "Wednesday, 14 September 2016 - 12:29",
       "Headline": "සයිටම් නඩුවට මැදිහත්වීමට ඉඩ දෙනවා ද නැද්ද ? - නියෝගය ඔක්තෝම්බර් 5 වනදා",
       "News Content": "ශ්‍රී ලංකා වෛද්‍ය සභාවේ ලියාපදිංචිය ලබාදෙන ලෙස ඉල්ලා මාලඹේ පෞද්ගලික වෛද්‍ය විද්‍යාලයේ සිසුන් පිරිසක් ගොනු කළ පෙත්සම්වලට මැදිහත්කරුවන් වීමට පාර්ශව 13ක් කරනු ලැබූ ඉල්ලීම සම්බන්ධයෙන් නියෝගය ඔක්තෝම්බර් මස 05 වැනිදා ලබාදීමට නියමිතයි.\nඒ මෙම පෙත්සම් අද අභියාචනාධිකරණ සභාපති විනිසුරු විජිත් මලල්ගොඩ සහ පී‍්‍රති පද්මන් සූරසේන හමුවේ කැදවූ අවස්ථාවේදීයි.\nරජයේ වෛද්‍ය නිලධාරීන්ගේ සංගමය, සමස්ත ලංකා වෛද්‍ය නිලධාරීන්ගේ සංගමය ඇතුළු පාර්ශව 13ක් විසිනුයි මෙම පෙත්සමට මැදිහත්කරුවන් වීමට අවසර ඉල්ලා තිබුණේ.",
       "URL": "https://www.hirunews.lk/142960/සයිටම්-නඩුවට-මැදිහත්වීමට-ඉඩ-දෙනවා-ද-නැද්ද-නියෝගය-ඔක්තෝම්බර්-5-වනදා",
       "Category": "Local News",
       "Parent URL": "https://www.hirunews.lk/local-news.php?pageID=4880"
}