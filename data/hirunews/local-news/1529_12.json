{
       "Source": "hirunews",
       "Timestamp": "Monday, 29 November 2021 - 15:10",
       "Headline": "මැණිකෙලා දෙදෙනා වටගොඩ දී හමු වේ (වීඩියෝ)",
       "News Content": "කොවිඩ් 19 වෛරසය පැතිර යාමේ අවදානමත් සමග මාස 08කට පමණ ආසන්න කාලයක් තාවකාලිකව නතර කර තිබූ උඩරට දුම්රිය මාර්ගයේ ධාවන කටයුතු අද (29) දින යළි ආරම්භ කෙරුණා.\nඒ අනුව පොඩි මැණිකේ දුම්රිය කොළඹ කොටුවේ සිට බදුල්ල දක්වාත්, බදුල්ලේ සිට කොළඹ කොටුව දක්වාත් ධාවන කටයුතු මෙලෙස ආරම්භ කළ බවයි වාර්තා වන්නේ.\nකොළඹ කොටුව සිට බදුල්ල දක්වා ධාවනය කළ පොඩි මැණිකේ දුම්රිය සහ බදුල්ල සිට කොළඹ දක්වා ධාවනය වූ පොඩි මැණිකේ දුම්රිය අද (29) දින දහවල් 1ට පමණ අට මසකට පසු තලවකැලේ වටගොඩ දුම්රිය ස්ථානයේදි දුම්රියන් දෙක එකිනෙක මාරු වීම ද සිදු වුණා.\nබදුල්ලේ සිට කොළඹ දක්වා ධාවනය වන දුම්රියේ ගමන් කිරීමට ද දෙස් විදෙස් සංචාරකයින් විශාල පිරිසක් එක්ව සිටීම ද විශේෂත්වයක්.",
       "URL": "https://www.hirunews.lk/289544/මැණිකෙලා-දෙදෙනා-වටගොඩ-දී-හමු-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1529"
}