{
       "Source": "hirunews",
       "Timestamp": "Sunday, 05 February 2023 - 13:38",
       "Headline": "අවුකන පිළිමෙට ඉඩම් කොල්ලකරුවන්ගෙන් තර්ජනයක් (වීඩියෝ)",
       "News Content": "ඵෙතිහාසික අවුකන රජමහා විහාරය සතු ඉඩම් විශාල ප්‍රමාණයක් ප්‍රදේශවාසීන් විසින් අත්පත් කරගෙන ඇති බවට අවුකන රජමහා විහාරයේ විහාරාධිපති පූජ්‍ය ශාස්ත්‍රවේල්ලීයේ ධම්මකිත්ති හිමියන් පවසනවා.\nමේ නිසා විහාරස්ථානයේ ආරක්ෂාවටද දැඩි තර්ජනයක් එල්ල වී ඇති බවයි විහාරාධිපති හිමියන් පවසන්නේ.\nඅවුකන විහාරස්ථානය දෙස් විදෙස් සංචාරකයින් ගේ මෙන්ම බොදු බැතිමතුන් අතර සුප්‍රසිද්ධ වි ඇත්තේ ලෝක ප්‍රකට අවුකන ප්‍රතිමාව හේතුවෙන්.\nනමුත් මෙම ඵෙතිහාසික වටිනාකමකින් යුතු අවුකන විහාරස්ථානය සතු ඉඩම්වලට අනවසරයෙන් පුද්ගලයින් ඇතුළු වී එම ඉඩම් අත්පත් කර ගැනීම නිසා මේ වන විට දැඩි අර්බුදකාරී තත්ත්වයක් මතුවී වී තිබෙනවා.\nමේ හේතුව නිසා විහාරස්ථානයේ පුරාවිද්‍යාත්මක නටඹුන්වලට ද දැඩි බලපැමක් එල්ල වී තිබෙන අතර විහාරස්ථානයේ ආරක්ෂාවටද බලපෑම් එල්ල වන බව විහාරාධිපති හිමියන් පවසනවා.",
       "URL": "https://www.hirunews.lk/326714/අවුකන-පිළිමෙට-ඉඩම්-කොල්ලකරුවන්ගෙන්-තර්ජනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=556"
}