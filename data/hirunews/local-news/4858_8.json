{
       "Source": "hirunews",
       "Timestamp": "Thursday, 29 September 2016 - 17:22",
       "Headline": "ගුවන් හමුදාව ඕනෑම අවස්ථාවකට සූදානම්",
       "News Content": "යුද්ධය අවසන් වී තිබුණ ද ශ්‍රී ලංකා ගුවන් හමුදාවේ කාර්ය භාරය අවසන් වී නොමැති බව නව ගුවන් හමුදාපති එයාර් මාෂල් කපිල ජයම්පති පවසනවා.\nගුවන් හමුදාපති ධුරයේ වැඩ භාර ගැනීමෙන් පසු අස්ගිරි සහ මල්වතු මහා නාහිමිවරුන් බැහැදැකීම සදහා අද (29) මහනුවරට පැමිණි ඔහු ශ්‍රී දළඳා මාලිගාව ද වැඳපුදා ගත්තා.\nඅනතුරුව මාධ්‍ය වෙත අදහස් දක්වමින් ඔහු සදහන් කළේ රටේ ජාතික ආරක්ෂාව වෙනුවෙන් ඕනෑම අවස්ථාවක කටයුතු කිරීමට ගුවන් හමුදාව සූදානමින් සිටින බවයි.\nමේ අතර ගුවන් හමුදාපතිවරයා අද පස්වරුවේ අනුරාධපුර ජය ශ්‍රී මහා බෝධීන් වහන්සේ වැද ආශිර්වාද ලබා ගත්තා.\nඡායාරූප- එප්පාවල  තිසර සමල්",
       "URL": "https://www.hirunews.lk/144096/ගුවන්-හමුදාව-ඕනෑම-අවස්ථාවකට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4858"
}