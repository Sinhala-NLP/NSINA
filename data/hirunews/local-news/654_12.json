{
       "Source": "hirunews",
       "Timestamp": "Tuesday, 20 December 2022 - 16:44",
       "Headline": "මත්ද්‍රව්‍ය පිටුදැකීම සඳහා ජනාධිපති කාර්ය සාධක බලකායක්",
       "News Content": "විෂ මත්ද්‍රව්‍ය සහ අන්තරායකර ඖෂධ භාවිතය වැළැක්වීම සඳහා ජනාධිපති කාර්ය සාධක බලකායක් පිහිටුවීමට ජනාධිපති රනිල් වික්‍රමසිංහ තීරණය කර තිබෙනවා.\nඒ සඳහා මේ වනවිට පියවර ගනිමින් සිටින බවයි ජනාධිපති මාධ්‍ය අංශය නිවේදනය කළේ.\nගත වූ සතිය තුළ අයිස් මත්ද්‍රව්‍ය පිළිබඳ සමාජය තුළ බරපතළ කථිකාවක් ඇති වූ අතර, පාසල් සිසුන් අතර ද මෙම මත්ද්‍රව්‍ ශීඝ්‍රයෙන් ව්‍යාප්ත වන බව යි ආරංචි වුණේ.\nපොලිසිය ද මත්ද්‍රව්‍ය ව්‍යාප්තිය මර්දනය කිරීම සඳහා විශේෂ වැඩපිළිවෙළක් ක්‍රියාත්මක කරමින් සිටින අතර, ගුණා සහ පූකුඩුකන්නා ඇතුළු අපරාධ කල්ලි සාමාජිකයින් 09 දෙනෙකු ද ඉන්දියාවේ දී අත්අඩංගුවට ගැනුණා.\nමොවුන් නම ගිය අපරාධකරුවන් හා මත්ද්‍රව්‍ය ජාවාරම්කරුවන් ලෙස පොලිසිය වාර්තා කරනවා.",
       "URL": "https://www.hirunews.lk/323130/මත්ද්‍රව්‍ය-පිටුදැකීම-සඳහා-ජනාධිපති-කාර්ය-සාධක-බලකායක්",
       "Category": "Local News",
       "Parent URL": "https://www.hirunews.lk/local-news.php?pageID=654"
}