{
       "Source": "hirunews",
       "Timestamp": "Saturday, 22 October 2016 - 8:02",
       "Headline": "අදත් අකුණු සහ සුළං සමග තද වැසි",
       "News Content": "දිවයිනේ බොහෝ ප්‍රදේශවලට අද දිනයේත් තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම වැසි ඇතිවන විටදී තද සුළං සහ අකුණු ද  බලාපොරොත්තුවිය හැකි බවයි කාර්යයේ නියුතු කාලගුණ විද්‍යාඥ නිමල් බණ්ඩාර ඒකනායක කියා සිටියේ.\nඋතුරු සහ නිරතදිග ප්‍රදේශවල වැසි තත්වයේ තරමක වැඩි වීමක් ඉදිරි දින කිහිපයේදී අපේක්ෂා කෙරෙනවා.\nකාලගුණ විද්‍යා දෙපාර්තමේන්තුව ප්‍රකාශ කලේ උතුර / බස්නාහිර / මධ්‍යම / සබරගමුව සහ වයඹ පළාත්වල මෙන්ම ගාල්ල සහ මාතර දිස්ත්‍රික්වල විටින් විට වැසි හෝ ගිගුරුම් සහිත වැසි ඇතිවන බවයි.\nසෙසු ප්‍රදේශවල පස්වරු 2 න් පසු වැසි හෝ ගිගුරුම් සහිත වැසි ඇතිවනවා.\nඇතැම් ස්ථානවලට මිලිමීටර් 75 ත් 100 ත් අතර තද වැසි ද ඇතිවීමට හැකි බවයි කාලගුණ විද්‍යා දෙපාර්තමේන්තුව නිවේදනය කලේ.",
       "URL": "https://www.hirunews.lk/145793/අදත්-අකුණු-සහ-සුළං-සමග-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4827"
}