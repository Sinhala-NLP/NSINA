{
       "Source": "hirunews",
       "Timestamp": "Sunday, 21 August 2016 - 11:37",
       "Headline": "සිඟිති දරුවා මෙලොව එළිය දකින්නට පෙර පිය සෙනෙහස අහිමිවේ (ඡායාරූප)",
       "News Content": "බලංගොඩ ප්‍රදේශයේ පසුගිය 16 දා අතුරුදන්වූ 35 හැවිරිදි පුද්ගලයෙකුගේ මළ සිරුර සමනල වැව අහස් පොකුණ රක්ෂිතයේ තිබී සොයාගෙන තිබෙනවා.\nඅතූරුදන්වූ පුද්ගලයාගේ බිරිඳ කල්තොට පොලිසියට කළ පැමිණිල්ලකට අනුව කළ විමරෂනයකදියි පොලිසිය මේ පුද්ගලයගේ මළ සිරුර සහ ත්‍රීරෝද රථය  සොයාගෙන ඇත්තේ.\nආයුධයකින් පහර දීම හේතුවෙන් අධික ලෙස රුධිරය වහනය වීමෙන් මෙම මරණය සිදු වී ඇති බවයි පශ්චාත් මරණ පරීක්ෂණයේදී අනවරණවී ඇත්තේ.\nවෘත්තියෙන් ත්‍රීරෝද රථ රියදුරකුවන ඔහු කුලී රථ ගමනක් යන බව පවසා නිවසින් පිටත්ව ඇති බවයි මියගිය පුද්ගලයාගේ බිරිඳ කළ පැමිණිල්ලේ සඳහන් වන්නේ.\nමියගිය පුද්ගලයා එක් දරු පියෙකුවන අතර තවත් මාස කිහිපයකින් ඔහුගේ බිරිඳට දරුවකු ලැබීමටද නියමිත බවයි අප වාර්තාකරු සඳහන් කළේ.\nකෙසේවෙතත් මේ සම්බන්ධව කිසිඳු පුද්ගලයෙකු අත්අඩංගුවට ගෙන නොමැති අතර කල්තොට පොලිසිය වැඩි දුර පරීක්ෂණ පවත්වයි.\nඡායාරූප - බලංගොඩ රෝහණ වසන්ත",
       "URL": "https://www.hirunews.lk/141123/සිඟිති-දරුවා-මෙලොව-එළිය-දකින්නට-පෙර-පිය-සෙනෙහස-අහිමිවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4914"
}