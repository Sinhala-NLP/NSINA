{
       "Source": "hirunews",
       "Timestamp": "Wednesday, 13 July 2022 - 20:52",
       "Headline": "ජනපතිගේ ඉල්ලා අස්වීමේ ලිපිය, සිංගප්පූරුවට ළඟාවීමෙන් පසු",
       "News Content": "ජනාධිපති ගෝඨාභය රාජපක්ෂ මාලදිවයිනේ සිට සිංගප්පූර්ව දක්වා යාමට නියමිත බවට විදෙස් මාධ්‍ය වාර්තා පවසනවා.\nසිංගප්පූරුවට ළගාවීමෙන් අනතුරුව ඔහු සිය ඉල්ලා අස්වීමේ ලිපිය කතානායකවරයා වෙත යොමු කිරීමට සූදානම් බවටයි වාර්තා වන්නේ.\nජනාධිපති ගෝඨාභය රාජපක්ෂ සිය ධුරයෙන් ඉල්ලා අස්වීමට අදාළ නිල ලිපිය අද දිනය තුළ ලබාදෙන බවටයි ජනාධිපතිවරයා කථානායක මහින්ද යාපා අබේවර්ධනට දැනුම්දී තිබුණේ.\nඅද පස්වරුවේ විශේෂ ප්‍රකාශයක් කරමින් කථානායකවරයා මේ බව දැනුම් දුන්නා.\nමේ අතර ජනාධිපති ගෝඨාභය රාජපක්ෂ අද අලුයම ගුවන් හමුදා යානයකින් මාලදිවයින බලා පිටත්ව ගියා.\nගුවන් හමුදාව පැවසුවේ රජය කළ ඉල්ලීමකට අනුව ජනාධිපතිවරයාට සහ ඔහුගේ බිරිඳට පිටව යාමට ගුවන් යානයක් ලබා දුන් බවයි.\nජනාධිපති ගෝඨාභය රාජපක්ෂ අද අළුයම පිටව ගොස් ඇති ඇත්තේ ශ්‍රී ලංකා ගුවන් හමුදාවට අයත් ඇන්ටොනෝව් 32 වර්ගයේ ගුවන් යානයකින්.\nජනාධිපතිවරයාට අමතරව ඔහුගේ බිරිද සහ ඔවුන්ගේ ආරක්ෂක නිලධාරින් දෙදෙනකු දිවයිනෙන් පිටව ගිය සෙසු පිරිසට අයත්.",
       "URL": "https://www.hirunews.lk/309920/ජනපතිගේ-ඉල්ලා-අස්වීමේ-ලිපිය-සිංගප්පූරුවට-ළඟාවීමෙන්-පසු",
       "Category": "Local News",
       "Parent URL": "https://www.hirunews.lk/local-news.php?pageID=1023"
}