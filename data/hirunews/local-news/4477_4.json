{
       "Source": "hirunews",
       "Timestamp": "Friday, 09 June 2017 - 19:25",
       "Headline": "කළුතර සහ රත්නපුරයේ තවත් ප්‍රදේශ රැසකට, \"රට වෙනුවෙන් හිරු\", 12 වන අදියරෙන් ද්‍රව්‍යාධාර",
       "News Content": "ආපදා තත්ත්වයෙන් විපතට පත් අපේම සහෝදර ජනතාවට සහන සැලසිම අරමුණු කරගනිමින් ආරම්භ කළ \"රට වෙනුවෙන් හිරු\", හිරු සහන යාත්‍රා ක්‍රියාන්විතයේ 12 වන අදියරේ අධාර තොගය අද බෙදා දෙනු ලැබුවා.\nඒ, කළුතර සහ රත්නපුර දිස්ත්‍රික්කවල තවත් ප්‍රදේශ කිහිපයක් වෙතයි.\nඒ අනුව කළුතර දිස්ත්‍රික්කයේ බුලත්සිංහල, පාහියන්ගල යන ප්‍රදේශවලට අද දිනයේ ආධාර ලබාදෙනු ලැබුවා.\n\"රට වෙනුවෙන් හිරු\", හිරු සහන යාත්‍රාවට රට පුරා විසුරුණු පරිත්‍යාගශීලී ජනතාවගෙන් තවමත් හිමි වන්නේ නොමඳ ප්‍රතිචාරයක්.\nරත්නපුර දිස්ත්‍රික්කය සඳහා රැගෙන ගිය ආධාර ඇලපාත ප්‍රදේශයේ විපතට පත් ජනතාව වෙත ලබා දිමට නියමිතයි.\nමේ අතර, අයහපත් කාලගුණයෙන් විපතට පත් අපේම සහෝදර ජනතාවගේ සෞඛ්‍ය නගා සිටුවීමේ අරමුණින් ආරම්භ කළ \"රට වෙනුවෙන් හිරු\" සෞඛ්‍ය ක්‍රියාන්විතය හෙට දිනයේ පාදුක්ක ප්‍රාදේශීය ලේකම් කාර්යාලයේදී පැවැත්වීමට නියමිතයි.\nඑය ඊයේ දිනයේදී සාර්ථකව පැවැත්වුණේ කළුතර - අඟුරුවාතොට - උඩුවර - උක්කල්ල - ශ්‍රී අභිනවාරාම  විහාරස්ථානයේදීයි.",
       "URL": "https://www.hirunews.lk/163203/කළුතර-සහ-රත්නපුරයේ-තවත්-ප්‍රදේශ-රැසකට-රට-වෙනුවෙන්-හිරු-12-වන-අදියරෙන්-ද්‍රව්‍යාධාර",
       "Category": "Local News",
       "Parent URL": "https://www.hirunews.lk/local-news.php?pageID=4477"
}