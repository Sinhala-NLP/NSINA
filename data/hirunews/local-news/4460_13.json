{
       "Source": "hirunews",
       "Timestamp": "Tuesday, 20 June 2017 - 17:15",
       "Headline": "තරුණියක් පැහැරගත් දෙදෙනෙක් අල්ලයි",
       "News Content": "තම පෙම්වතිය වූ පිළියන්දල වෙරළුගස්හන්දිය ප්‍රදේශයේ බෝඩිමක නැවතී රැකියාවකට යන 24 හැවිරිදි තරුණියක් පැහැරගෙන ගොස් නිවසක රෑ එළිවනතුරු තබාගෙන මිතුරකුද සමග අමුතුම ක්‍රියාවක් කළ පෙම්වතෙකු පිළියන්දල පොලිසිය අත්අඩංගුවට ගෙන තිබෙනවා.\nවාර්තා වන අන්දමට සිද්ධිය මෙසේයි.\n24 හැවිරිදි තරුණිය කෑගල්ලේ පදිංචිකාරියක් වන අතර පිළියන්දල නැවතී සිට ඇත්තේ රැකියාවකට යාමටයි.\nපසුව හමුවූ 21 හැවිරිදි තරුණයෙකු සමග දැනට අවු 2ක සිට ප්‍රේම සම්බන්ධයක් පවත්වාගෙන ගොස් තිබෙනවා.\nපෙම්වතාට රැකියාවක් නොමැති අතර ඔහු නිතර පෙම්වතියගෙන් උකස් තැබීමට ඇගේ රන් භාණ්ඩ ඉල්ලා සිටීම කරදරයක් වූ නිසා ඇය ඔහුව ටිකෙන් ටික මගහැර ඇතැයි සඳහන්.\nමෙය දරාගත නොහැකි වූ තරුණයා යන්ත්‍ර මන්ත්‍ර ගුරුකම් කරන කපු මහතෙකු වූ සිය මිතුරෙකුට මෙය පවසා තිබෙනවා.\nඔහු දුන් උපදෙස් අනුව ත්‍රි රෝද රථයකින් තරුණියගේ බෝඩිමට ගිය දෙදෙනා ඇයව පැහැරගෙන මඩපාත තරුණයාගේ නිවසට ගෙන ගොස් රාත්‍රී පහන් වනතුරු තබාගෙන තිබෙනවා.\nඑහිදී පෙම්වතා ඉදිරිපිටදීම කපු මිතුරා පෙම්වතියට රෑ එළිවන තුරු දෙහි කපා ඇති බවයි පොලිසිය පවසන්නේ.\nබෝඩිමේ අයිතිකරුවන් දැමු පැමිණිල්ලක් අනුව ත්‍රිරෝද රථයේ අංකය අනුව නිවාස වටලා තුන් දෙනාම පොලිස් භාරයට ගත් අතර තරුණිය රෝහල් ගත කර තිබෙනවා.\nඈත් වී යන පෙම්වතිය නැවත ලං කර ගැනීමට මෙසේදෙහි කපා ඇතැයි සඳහන්",
       "URL": "https://www.hirunews.lk/164015/තරුණියක්-පැහැරගත්-දෙදෙනෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4460"
}