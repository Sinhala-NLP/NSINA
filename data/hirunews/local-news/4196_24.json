{
       "Source": "hirunews",
       "Timestamp": "Tuesday, 28 November 2017 - 17:02",
       "Headline": "නූලෙන් වැළකුණ කොල්ලය; බිත්තියට වෙඩි තබයි",
       "News Content": "අලුත්ගම නගරයේ විදේශ මුදල් හුවමාරු මධ්‍යස්ථානයක් කොල්ලකෑමට පුද්ගලයන් දෙදෙනෙකු කළ උත්සාහයක් ව්‍යර්ත වී තිබෙනවා.\nපොලිසිය සඳහන් කළේ අද පස්වරු 2.50 ට පමණ සම්පුර්ණ මුහුණු ආවරණය වන ආරක්ෂිත හිස්වැසුම් පැළඳ පැමිණි දෙදෙනෙකු ගිනි අවි පෙන්වා මුදල් කොල්ලකෑමට උත්සාහ කර ඇති බවයි.\nකෙසේවෙතත් එම අවස්ථාවේදී ඔවුන්ට මුදල් කොල්ලකෑමට නොහැකි වී ඇති අතර වෙළඳසැලේ බිත්තියකට වෙඩි තබා පළාගොස් තිබෙනවා.\nමෙම සිද්ධිය පිළිබඳ අලුත්ගම පොලිසිය විමර්ශණයක් ආරම්භ කර තිබෙනවා.\nසැකකරුවන් කවුරුන් ද යන්න මෙතෙක් අනාවරණ වී නැහැ.\nවිදේශ මුදල් මාරු කරන ස්ථානයේ සවිකර තිබු සී සී ටී වී කැමරාවල සිද්ධිය පටිගත වී තිබෙනවා.\nපොලිසිය ජනතාවගෙන් ඉල්ලා සිටින්නේ මෙම සැකකරුවන් පිළිබඳ තොරතුරු වෙතොත් මෙම දුරකථන අංකවලට දැනුම්දෙන ලෙසටයි.\n034 22 75 222 / 034 22 71 350 සහ 071 85 91 697 යන අංකවලට සැකකරුවන් පිළිබඳ තොරතුරු ලබාදිය හැකියි.",
       "URL": "https://www.hirunews.lk/177144/නූලෙන්-වැළකුණ-කොල්ලය-බිත්තියට-වෙඩි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4196"
}