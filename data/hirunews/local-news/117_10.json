{
       "Source": "hirunews",
       "Timestamp": "Monday, 07 August 2023 - 15:02",
       "Headline": "ලෝක ශූරතා මළල ක්‍රීඩා තරඟාවලිය ගැන ගයන්තිකා අබේරත්න ගත් තීරණය",
       "News Content": "ආසියානු මළල ක්‍රීඩා උළෙලේ පුහුණු වීම් වලට ප්‍රමුඛත්වය දෙමින් ලෝක ශූරතා මළල ක්‍රීඩා තරඟාවලියේ මී.1500 කාන්තා ඉසව්වෙන් ඉවත් වීමට ගයන්තිකා අබේරත්න තීරණය කර තිබෙනවා.\nඒ වෙනුවට සැප්තැම්බර් අගදී ආරම්භ වන ආසියානු ක්‍රීඩා උළෙල කෙරෙහි අවධානය යොමු කරමින් පුහුණු වීමටයි ඇය තීරණය කර ඇත්තේ.\nමේ අතර පසුගිය ජුලි මාසයේ තායිලන්තයේ බැංකොක් නුවර පැවති 25 වැනි ආසියානු මලල ක්‍රීඩා ශූරතාවලියේදී ගයන්තිකා අබේරත්න ලෝකඩ පදක්කමක් දිනා ගනු ලැබුවා.\nඅබේරත්න මීටර් 1500 කාන්තා ඉසව්වේ ලෝකඩ පදක්කම දිනා ගත්තේ මිනිත්තු 04 තත්පර 14.39ක කාලයක් වාර්තා කරමින්.",
       "URL": "https://www.hirunews.lk/343954/ලෝක-ශූරතා-මළල-ක්‍රීඩා-තරඟාවලිය-ගැන-ගයන්තිකා-අබේරත්න-ගත්-තීරණය",
       "Category": "Local News",
       "Parent URL": "https://www.hirunews.lk/local-news.php?pageID=117"
}