{
       "Source": "hirunews",
       "Timestamp": "Saturday, 06 May 2023 - 16:24",
       "Headline": "ඔක්ස්සිජන් සිලින්ඩර සොරකම් කළ පුද්ගලයා අත්අඩංගුවට (වීඩියෝ)",
       "News Content": "පොළොන්නරුව මහ රෝහලේ පිරවු හා හිස් ඔක්ස්සිජන් සිලින්ඩර් අසූවක් සොරකම් කර පිට පළාත්වලට විකුණු එම රෝහලේ ඔක්ස්සිජන් සැපයුම් අංශයේ සෞඛ්‍ය කාර්ය සහායකයා ඇතුළු හයදෙනක් අද (06) අත්අඩංගුවට ගෙන තිබෙනවා.\nඒ එම සිලින්ඩර පටවා තිබූ ලොරි රථයක් සමඟ බවයි වාර්තා වන්නේ.\nඅත්අඩංගුවට ගත් ප්‍රධාන සැකකරුවා පොළොන්නරුව පලුගස්දමන ප්‍රදේශයේ පදිංචි වයස අවුරුදු 43ක් වන පුද්ගලයෙක්.\nඑමෙන්ම අනෙක් සැකකරුවන් හෙයියන්තුඩුව සහ රාජගිරි‍ය ප්‍රදේශයේ පදිංචි ඔක්ස්සිජන් සිලින්ඩර් දිවයිනේ විවිධ ප්‍රදේශවල රෝහල්වලට සැපයුම් කරන පුද්ගලික ආයතනයක සේවකයින් බවයි පොලිසිය සඳහන් කළේ.\nපොළොන්නරුව මහ රෝහලේ නියෝජ්‍ය අධ්‍යක්ෂවරයා විසින් කරන ලද පැමිණිල්ලකට අනුව පොලිසිය සිදු කළ විශේෂ මෙහෙයුමකට අනුවයි අදාළ පුද්ගලයින් අත්අඩංගුවට ගෙන ඇත්තේ.\nපොළොන්නරුව මහ රෝහලේ ඔක්සිජන් සැපයුම් අංශයේ සෞඛ්‍ය කාර්ය සහයකයා එක් ඔක්සිජන් සිලින්ඩරයක් රුපියල් 30,000 ටත් 40,000 කටත් අතර මිලකට පෞද්ගලික ඔක්සිජන් සැපයුම්කරුවන්ට අලෙවි කර ඇතැයි මූලික පොලිස් විමර්ශනවල දී අනාවරණය වී තිබෙනවා.",
       "URL": "https://www.hirunews.lk/334414/ඔක්ස්සිජන්-සිලින්ඩර-සොරකම්-කළ-පුද්ගලයා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=365"
}