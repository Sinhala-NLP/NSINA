{
       "Source": "hirunews",
       "Timestamp": "Thursday, 14 December 2017 - 22:15",
       "Headline": "කකුළුවන් නිසා අලි-වෙඩි පත්තුවෙයි",
       "News Content": "තංගල්ල - රැකව ප්‍රදේශයේ කකුළුවන් බෝ කිරීමේ ව්‍යාපෘතියක් ආරම්භ කිරීමේදී ගම්වාසීන් දෙපිරිසක් අතර අද ගැටුම්කාරී තත්ත්වයක් හටගත්තා.\nඉන් තුවාල ලැබූ පුද්ගලයෙකු තංගල්ල මුලික රෝහලට ඇතුලත් කර තිබෙනවා.\nතංගල්ල - රැකව ප්‍රදේශයේ කකුළුවන් බෝ කිරීමේ ව්‍යාපෟතියක් අද පෙරවරුවේ ආරම්භ කෙරුණේ ජාතික ජලජ ජීවි පරීක්ෂණ ආයතනයේ මූලිකත්වයෙන්.\nකෙසේවෙතත්ල ව්‍යාපෘතිය ආරම්භ කරන විටදී එම ස්ථානයට පැමිණි පිරිසක් ඊට විරෝධය පළ කළා.\nඑම අවස්ථාවේදී ව්‍යාපෟතියට පක්ෂපාතී පිරිස් අලි වෙඩි සහ රතිඤ්ඤා යොදා ගනිමින් විරෝධය පල කල පිරිස පලවා හැරීමට උත්සාහ කිරීමක් සමග ඇත්වුණේ උණුසුම් තත්ත්වයක්.\nපසුව දෙපිරිස අතර ගැටුමක් හට ගත්තා.\nපහර කෑමෙන් තුවාල ලැබු පුද්ගලයෙකු තංගල්ල මූලික රෝහලට ඇතුලත් ඇති අතර ගැටුමට සම්බන්ධ පුද්ගලයෙකු අත්අඩංගුවට ගෙන තිබෙනවා.\nගැටුම හේතුවෙන් අදාල ව්‍යාපෘතිය ආරම්භ කිරීම තාවකාලිකව නවතා දැමීමට ජලජ ජීවි පරීක්ෂණ ආයතනයේ නිලධාරීන් තීරණය කර තිබෙනවා.",
       "URL": "https://www.hirunews.lk/178414/කකුළුවන්-නිසා-අලි-වෙඩි-පත්තුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4171"
}