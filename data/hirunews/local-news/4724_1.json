{
       "Source": "hirunews",
       "Timestamp": "Wednesday, 04 January 2017 - 21:23",
       "Headline": "නැවත පදිංචි කිරීම් සිතියම්වල විල්පත්තු ගැටළුව ගැන නෑ - පරිසර සංවිධාන එකමුතුව",
       "News Content": "වන සංරක්ෂණ දෙපාර්තමේන්තුව විසින් සකස් කරන ලද නැවත පදිංචි කිරීම් පිළිබඳ නවතම සිතියම්වල විලත්තයිකුලම් රක්ෂිතයේ සිදුකරන හෙළි කිරීම් පිළිබඳව සඳහන් කර නොමැති බව පරිසර සංවිධාන එකමුතුවේ නියෝජිත පුජ්‍ය පාහියංගල ආනන්ද සාගර හිමියන් පවසනවා.\nකෙසේ වෙතත්, වන සංරක්ෂණ දෙපාර්තමේන්තුවේ අධ්‍යක්ෂ ජනරාල් අනුර සතුරුසිංහ මහතා පැවසුවේ තම දෙපාර්තමේන්තුව ජනාධිපතිවරයාට භාරදීමට නියමිත වාර්තාව තවමත් අවසන් කර නොමැති බවයි.\nවිල්පත්තු ජාතික වනෝද්‍යානයට යාබදව පිහිටි පරිවාර වන කලාපයක් වන කල්ලාරු රක්ෂිතය සුණු විසුණු කරමින් සිදුකළ මෙම වන විනාශය පිළිබඳව හිරු සී.අයි.ඒ. හරහා 2015  වසරේ අප්‍රේල් මාසයේ මුල් වරට තොරතුරු හෙළි කළා.",
       "URL": "https://www.hirunews.lk/151307/නැවත-පදිංචි-කිරීම්-සිතියම්වල-විල්පත්තු-ගැටළුව-ගැන-නෑ-පරිසර-සංවිධාන-එකමුතුව",
       "Category": "Local News",
       "Parent URL": "https://www.hirunews.lk/local-news.php?pageID=4724"
}