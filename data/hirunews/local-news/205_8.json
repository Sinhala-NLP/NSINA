{
       "Source": "hirunews",
       "Timestamp": "Friday, 07 July 2023 - 19:14",
       "Headline": "සිසුන් 4 දෙනෙකු අපයෝජනය කළ දෙදෙනෙක්,අලුත්ගම දී අත්අඩංගුවට",
       "News Content": "අලු‍ත්ගම ප්‍රදේශයේ සංචාරක නිකේතනයකදී මත්පැන් පානය කිරීමට දී පාසල් සිසුන් සිවු දෙනෙකු අපයෝජනය කළ 48 සහ 35 හැවිරිදි පුද්ගලයන් දෙදෙනෙකු අලු‍ත්ගම පොලිසිය මගින් අත්අඩංගුවට ගැනුණා. ඒ, සිසුන්ගේ පාසලේ ගුරුවරුන් සහ මව්පියන් කළ පැමිණිල්ලකට අනුවයි.\nඅපයොජනයට ලක්වු සිසුන් ෆේස්බුක් සහ ටික්ටොක් යන සමාජ මාධ්‍ය ඔස්සේ සැකකරුවන් හඳුනාගෙන කලක පටන් ඇසුරක් පවත්වා ඇති බවටයි අනාවරණවී ඇත්තේ. සිසුන් හමුවේ අත්අඩංගුවට ගත් සැකකරුවන් පළමුව පෙනී සිට ඇත්තේ, තරුණියන් ලෙසින්.\nඇතැම් දිනවල මෙම සිසුන් පාසල් නොයා සැකකරුවන් සමඟ ඇසුරට ගිය අවස්ථා ද ඇති බව මූලික ප්‍රශ්න කිරීම්වලදී හෙළිවී තිබෙනවා.\nඅත්අඩංගුවට ගත් සැකකරුවන්ගේ ජංගම දුරකතන පරීක්ෂා කිරීමේදී එහි තිබී මෙම පාසල් සිසුන් සිටින විවිධ දර්ශන ද සොයාගත් බවයි පොලිසිය සඳහන් කළේ.\nසැකකරුවන් කළුතර මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/340385/සිසුන්-4-දෙනෙකු-අපයෝජනය-කළ-දෙදෙනෙක්අලුත්ගම-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=205"
}