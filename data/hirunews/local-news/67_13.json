{
       "Source": "hirunews",
       "Timestamp": "Monday, 28 August 2023 - 11:15",
       "Headline": "පෙරටුගාමීන් ඇතුළු සිවිල් සංවිධානවලට කොළඹ ස්ථාන කිහිපයට ඇතුළුවීම තහනම්",
       "News Content": "අද (28) දහවල් පැවැත්වීමට නියමිත විරෝධතාවයකට අදාළව කොටුව මහෙස්ත්‍රාත් අධිකරණය විසින් නියෝගයක් නිකුත් කර තිබෙනවා.\nවිරෝධතාකරුවන් කිහිපදෙනෙකුට ජනාධිපති මන්දිරය, ජනාධිපති ලේකම් කාර්යාලය, මුදල් අමාත්‍යාංශය සහ මහ බැංකුවට ඇතුළුවීම වළක්වාලමින් එම නියෝගය නිකුත් කර ඇත්තේ.\nපෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව, පාර්ලිමේන්තු මන්ත්‍රීවරුන් වන මුජිබර් රහුමාන්, චරිත හේරත් සහ වාසුදේව නානායක්කාර, ලංකා ගුරු සංගමයේ ප්‍රධාන ලේකම් ජෝසප් ස්ටාලින් ඇතුළු 24 දෙනෙකුට අදාළව අධිකරණය එම නියෝගය නිකුත් කර තිබෙනවා.\nEPF/ETF කොල්ලයට සහ අසාධාරණ බදු පැනවීම්වලට විරුද්ධව කොටුව දුම්රිය පොළ ඉදිරිපිට දී එම විරෝධතාවය පැවැත්වීමට කටයුතු සුදානම් කර තිබුණා.\nමේ අතර ත්‍රිකුණාමලය - පෙරියකුළම බොරළු කන්ද විහාරස්ථානය පිළිසකර අලුතින් ඉදිකිරීමට අවසර ලබා දෙන ලෙස ඉල්ලා භික්ෂූන් වහන්සේ ඇතුළු ගම්වැසියන් පිරිසක් ත්‍රිකුණාමලය - මහනුවර මාර්ගය අවහිර කරමින් විරෝධතාවයක් ආරම්භ කළා.\nඒ අදාළ ඉදිකිරීම නතර කන්නැයි නැගෙනහිර කාර්යාලය නියෝගයක් නිකුත් කර ඇති පසුබිමකයි.\nත්‍රිකුණාමලය - නිලාවේලි - පෙරියකුළම බොරළු කන්ද විහාරස්ථානයේ ඉදිකිරීම නතර කරන්නැයි නැගෙනහිර පළාත් ආණ්ඩුකාර සෙන්දිල් තොන්ඩමන් සහ දෙමළ ජාතික සන්ධානයේ පාර්ලිමේන්තු මන්ත්‍රී ආර්. සම්බන්දන් ප්‍රදේශීය ලේකම්වරයා මගින් පසුගිය දා ලිඛිත ඉල්ලීමක් කළා.",
       "URL": "https://www.hirunews.lk/346385/පෙරටුගාමීන්-ඇතුළු-සිවිල්-සංවිධානවලට-කොළඹ-ස්ථාන-කිහිපයට-ඇතුළුවීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=67"
}