{
       "Source": "hirunews",
       "Timestamp": "Wednesday, 12 January 2022 - 16:59",
       "Headline": "ග්‍රේගරි වැවේ අපද්‍රව්‍ය ඉවත් කිරිමේ ව්‍යාපෘතියක් (ඡායාරූප)",
       "News Content": "නුවරඑලිය ග්‍රේගරි වැවේ ජලය මත පාවෙන සහ තැන්පත් වි ඇති ප්ලාස්ටික් ,පොලිතින් ඇතුළු කැලි කසල වැවෙන් ඉවත් කිරිමේ වැඩසටහනක්, නුවරඑලිය පොලිස් ජිවිත ආරක්ෂක ඒකකයේ නිලධාරින්ගේ මැදිහත් විමෙන් සිදු කෙරුණා.\nනුවරඑලිය ජෙෂ්ඨ පොලිස් අධිකාරි මුලිකත්වයෙන් සහ නුවරඑලිය මහ නගර සභාවේ නිලධාරින් , නුවරඑලිය පොලිස් ජිවිත ආරක්ෂක ඒකකයේ නිලධාරින් , නුවරඑලිය ග්‍රේගරි වැවේ\nබොට්ටු හිමිකරුවන්, බොට්ටු පැදිකරුවන් එක්වයි,අද (12) දින දවසපුරා ග්‍රේගරි වැවේ ශ්‍රමදාන කටයුත්ත සිදු කරනු ලැබුවේ.\nපසුගිය දා නුවරඑලියට පැමිණි දේශිය සංචාරකයන් විසින් සහ නුවරඑලිය නගරයේ ඇතැම් ව්‍යාපාරිකයන් විසින් වැවට ජලය ගලා බසිනා ඇල මාර්ග වලට බැහැර කරන ලද ප්ලාස්ටික් පොලිතින් ඇතුළු ඝන අපද්‍රව්‍ය, නුවරඑලිය ප්‍රදේශයට පසුගිය දින කිහිපය තුල ඇද හැලුණු වර්ෂාවත් සමග එම අපද්‍රව්‍ය වැවට ගලාගෙනවිත්, ජලයේ පාවෙමින් සහ තැන්පත් වි ඇති බවයි, ග්‍රේගරි වැවේ ශ්‍රමදාන කටයුත්තට එක් වු පොලිස් ජිවිත ආරක්ෂක ඒකකයේ නිලධාරින් කියා සිටියේ.\nප්ලාස්ටික් පොලිතින් , ඝන අපද්‍රව්‍ය වලට අමතරව මත්පැන්සැල් වලින් ඉවත් කරනු ලැබු කුඩා මත්පැන් බොතල් විශාල ප්‍රමාණයක් වැවට ගලාගෙන විත් තැන්පත් වි තිබු බවත්, එම බෝතල්ද වැවෙන් ඉවත් කල බවත්, පොලිස් ජිවිත ආරක්ෂක ඒකකයේ නිලධාරින් පවසනවා.",
       "URL": "https://www.hirunews.lk/293814/ග්‍රේගරි-වැවේ-අපද්‍රව්‍ය-ඉවත්-කිරිමේ-ව්‍යාපෘතියක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1429"
}