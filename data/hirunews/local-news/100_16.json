{
       "Source": "hirunews",
       "Timestamp": "Monday, 14 August 2023 - 7:49",
       "Headline": "ප්‍රදේශ දෙකක සිදු වූ අනතුරු දෙකක්",
       "News Content": "මහනුවර යාපනය මාර්ගයේ නුනාවිල් ප්‍රදේශයේ දී ධාවනය වූ යතුරුපැදියක් එම දිශාවටම ධාවනය වූ ලොරි රථය ඉස්සර කිරීමට යාමේදී ඉදිරියෙන් පැමිණ ඇති තවත් ලොරි රථයක ගැටී අනතුරක් සිදුව තිබෙනවා.\nමෙම අනතුරෙන් යතුරුපැදිකරු බරපතළ තුවාල ලබා චාවකච්චේරිය රෝහලට ඇතුළත් කිරීමේ දී මියගොස් තිබෙනවා.\nමියගිය පුද්ගලයා වයස අවුරුදු 19ක් වන චාවකච්චේරිය ප්‍රදේශයේ පදිංචිකරුවෙක්.\nපොලිසිය පැවසුවේ අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර මේ පිළිබඳව වැඩිදුර විමර්ශන චාවකච්චේරිය පොලිසිය සිදු කරන බවයි.\nමේ අතර, වාලච්චේන ප්‍රදේශයේ අතුරු මාරගයක ධාවනය වූ යතුරුපැදියගමන් කරමින් සිටි පසුපැදිකාරිය යතුරුපැදියෙන් ඇදවැටිමෙන් ඊයේ(13)අනතුරක් සිදුව තිබෙනවා.\nබරපතළ තුවාල ලැබු පසුපැදිකාරිය වාලච්චේරිය රෝහලට ඇතුළත් කර වැඩිදුර ප්‍රතිකාර සඳහා මඩකලපුව රෝහල වෙත මාරුකර යවා ප්‍රතිකාර ලබමින් සිටිය දී මියගොස් තිබෙනවා.\nමියගිය පුද්ගලයා වයස අවුරුදු 29ක වාලච්චේන ප්‍රදේශයේ පදිංචිකාරි‍යකි.\nපොලිසිය වැඩිදුරටත් පැවසුවේ අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර් මේ පිළිබඳව වැඩිදුර විමර්ශන වාලච්චේන පොලිසිය විසින් සිදුකරන බවයි.",
       "URL": "https://www.hirunews.lk/344738/ප්‍රදේශ-දෙකක-සිදු-වූ-අනතුරු-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=100"
}