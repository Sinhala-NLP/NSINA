{
       "Source": "hirunews",
       "Timestamp": "Monday, 14 November 2022 - 14:05",
       "Headline": "නව පරපුරේ අපේක්ෂාවලට ගැළපෙන අයුරින් ආර්ථිකය හදනවා - ජනපති (වීඩියෝ)",
       "News Content": "තරුණ තරුණියන්ගේ යහපත් හෙට දවසක් වෙනුවෙන් උද්ඝෝෂණ, අරගල, වැඩ වර්ජන වැනි සාම්ප්‍රදායික දේශපාලන ක්‍රමවේදයන්ගෙන් ඔබ්බට ගිය අලුත් ප්‍රවේශයක්, අලුත් වැඩපිළිවෙලක් මගින් තරුණ තරුණියන්ගේ අපේක්ෂාවලට ගැළපෙන නව ආර්ථිකයක් නිර්මාණය කර ගැනීම වැදගත් බව ජනාධිපති රනිල් වික්‍රමසිංහ පවසනවා.\nමේ වනවිට පාර්ලිමේන්තු සංකීර්ණයේ පැවැත්වෙන 2023 අයවැය ඉදිරිපත් කරමිනුයි ජනාධිපතිවරයා මේ බව සඳහන් කළේ.\nරටක දීර්ඝ කාලීන (2023-2048) සංවර්ධනයට පදනම් වන්නේ නිවැරදි තීරණ මිස ජනප්‍රිය තීරණ නොවන අතර, 2023 අය වැය යෝජනා ඔස්සේ 21 වන සියවසේ නව ලෝකයට ගැලපෙන නව ආර්ථිකයක් ගොඩ නැංවීමේ ක්‍රියාවලිය ඇරඹෙන බවත් ජනපතිවරයා වැඩිදුරටත් පැවසුවා.",
       "URL": "https://www.hirunews.lk/320363/නව-පරපුරේ-අපේක්ෂාවලට-ගැළපෙන-අයුරින්-ආර්ථිකය-හදනවා-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=735"
}