{
       "Source": "hirunews",
       "Timestamp": "Wednesday, 28 March 2018 - 15:59",
       "Headline": "නීති විරෝධී ලෙස ගෙන ආ දුම්වැටි සහ මත්පැන් සමඟ දෙදෙනෙකු අත්අඩංගුවට",
       "News Content": "ඩුබායි හි සිට නීතිවිරෝධී ලෙස රැගෙන ආ විදේශීය දුම්වැටි සහ මත්පැන් බෝතල් තොගයක් සමඟ සැකකරුවන් දෙදෙනෙකු අද (28) ගුවන්තොටුපල රේගුව විසින් අත්අඩංගුවට ගෙන තිබෙනවා.\nසැකකරුවන්ගෙන් එක් අයෙක් ග්‍රෑන්ඩ්පාස් ප්‍රදේශයේ පදිංචි 41 හැවිරිදි  පුද්ගලයෙක් වන අතර අනෙක් පුද්ගලයා මාකොළ, සියඹලාපේ පදිංචි 20 හැවිරිදි අයෙක්.\nමෙහිදී දුම්වැටි 49,800 ක් අඩංගු දුම්වැටි කාටූන් 249 ක් සහ විදේශීය මත්පැන් බෝතල් 07ක් රේගුව විසින් අත්අඩංගුවට ගෙන තිබෙනවා.\nදුම්වැටි සහ මත්පැන්වල වටිනාකම රුපියල් 25,11,000 ක් පමණ වන බවයි රේගුව පවසන්නේ.\nගුවන්තොටුපල රේගුව වැඩිදුර විමර්ශන සිදුකරනවා.",
       "URL": "https://www.hirunews.lk/187100/නීති-විරෝධී-ලෙස-ගෙන-ආ-දුම්වැටි-සහ-මත්පැන්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4016"
}