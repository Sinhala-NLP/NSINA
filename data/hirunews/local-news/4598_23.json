{
       "Source": "hirunews",
       "Timestamp": "Thursday, 23 March 2017 - 20:25",
       "Headline": "මානව හිමිකම් කවුන්සිලයට ලංකාව ගැන ඉදිරිපත්වු යෝජනාවට තවත් රටවල් 36 ක සහය",
       "News Content": "2015 ජිනීවා යෝජනාවලියට තවත් වසර දෙකක කාලයක් ශ්‍රී ලංකාවට ලබාදීම සඳහා ඇමරිකාව ඇතුළු රටවල් 04 ක එකඟත්වයෙන් ගෙන ආ යෝජනාව ඊයේ (23) ඡන්ද විමසීමකින් තොරව ජගත් මානව හිමිකම් කොමිසමේදී සම්මත වුණා.\nඒ, අමතර රටවල් 36 ක සම අනුග්‍රාහකත්වය සමඟයි.\nශ්‍රී ලංකාවද ඊට සම අනුග්‍රහය ලබාදුන්නා.\nජගත් මානව හිමිකම් කොමිසමේ 34 වන සැසිවාරයේදී ශ්‍රී ලංකාව පිළිබඳ යෝජනාව ඊයේ සලකා බැලූණේ ජගත් මානව හිමිකම් කොමසාරිස් සෙයිද් රාද් අල් හුසේන් කුමරු සිය වාර්තාව ඉදිරිපත් කිරීමෙන් අනතුරුවයි.\nඑහිදී ඔහු ශ්‍රී ලංකාවෙන් ඉල්ලා සිටියේ 2015 වසරේ සම්මත කර ගත් යෝජනාව ක්‍රියාවට නැංවීම සම්බන්ධයෙන් යාන්ත්‍රණයක් සකසන ලෙසයි.\nඊට පිළිතුරු කතාව ඉදිරිපත් කළේ විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා විසින්.",
       "URL": "https://www.hirunews.lk/157570/මානව-හිමිකම්-කවුන්සිලයට-ලංකාව-ගැන-ඉදිරිපත්වු-යෝජනාවට-තවත්-රටවල්-36-ක-සහය",
       "Category": "Local News",
       "Parent URL": "https://www.hirunews.lk/local-news.php?pageID=4598"
}