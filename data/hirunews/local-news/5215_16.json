{
       "Source": "hirunews",
       "Timestamp": "Sunday, 10 January 2016 - 10:59",
       "Headline": "කඩවත ගෝනහේනේ වෙඩි තැබීමකින් අයෙක් මරුට",
       "News Content": "කඩවත -ගෝනහේන ප්‍රදේශයේදී අද උදෑසන සිදුවූ වෙඩි තැබීමකින් පුද්ගලයෙකු මියගොස් තවත් අයෙකු තුවාල ලැබුවා.\nගෝනහේන ශ්‍රී වර්ධනාරාම විහාරස්ථානය අසලදී වාහනයකින් පැමිණි පුද්ගලයන් පිරිසක් පුද්ගලයන් දෙදෙනෙකුට තියුණු   ආයුධවලින් ඇන තුවාල සිදුකර පසුව වෙඩි තබා පලාගොස් ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nතුවාල කරුවන් රාගම රෝහලට ඇතුළත් කර ඇති අතර, පසුව ඉන් එක් අයෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය වැඩිදුරටත් ප්‍රකාශ කළා.",
       "URL": "https://www.hirunews.lk/123719/කඩවත-ගෝනහේනේ-වෙඩි-තැබීමකින්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5215"
}