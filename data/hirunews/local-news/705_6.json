{
       "Source": "hirunews",
       "Timestamp": "Sunday, 27 November 2022 - 12:56",
       "Headline": "රුහුණු ජාතික අධ්‍යාපන විද්‍යා පීඨයේ ශිෂ්‍යයින් ගැටෙයි - 11ක් රෝහලේ",
       "News Content": "රුහුණු ජාතික අධ්‍යාපන විද්‍යා පීඨයේ සිසුන් දෙපිරිසක් අතර ඇති වූ ගැටුමකින් 11 දෙනෙකු තුවාල ලබා තිබෙනවා.\nඑම පීඨයේ දෙවන වසරේ සහ අවසන් වසරේ සිසුන් දෙපිරිසක් අතර අද (27) පෙරවරුවේ අධ්‍යයන කටයුත්තක් සම්බන්ධයෙන් ආරවුලක් හටගෙන ඇති බවයි වාර්තාවන්නේ.\nපසුව එය ගැටුමක් දක්වා වර්ධනය වී එකිනෙකාට පහරදී ඇති බව පොලිසිය සඳහන් කළා.\nමෙම සිද්ධියට සිසුන් 40 දෙනෙකු පමණ සම්බන්ධ වී ඇති බවට මූලික පරීක්ෂණවල දී අනාවරණ වී තිබෙනවා.",
       "URL": "https://www.hirunews.lk/321398/රුහුණු-ජාතික-අධ්‍යාපන-විද්‍යා-පීඨයේ-ශිෂ්‍යයින්-ගැටෙයි-11ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=705"
}