{
       "Source": "hirunews",
       "Timestamp": "Tuesday, 14 December 2021 - 11:54",
       "Headline": "බී.ඕ.අයි මහ පුටුවට අලුත් මූණක්",
       "News Content": "ශ්‍රී ලංකා ආයෝජන මණ්ඩලයේ නව සභාපතිවරයා ලෙස රාජා එදිරිසූරිය පත්කර තිබෙනවා.\nඒ ශ්‍රී ලංකා ආයෝජන මණ්ඩලයේ සභාපතිවරයා ඇතුළු අධ්‍යක්ෂ මණ්ඩලය පසුගිය දා තම තනතුරුවලින් ඉල්ලා අස් වීමත් සමඟයි.\nකෙසේ වෙතත් ජනාධිපතිවරයා එම ඉල්ලා අස් වීම් භාර නො ගත් අතර, ඇතැම් සාමාජිකයින්ට පෞද්ගලිකව ම ආමන්ත්‍රණය කර එම තනතුරුවල රැඳී සිටින ලෙසත් ඉල්ලා තිබුණා.\nපසුගිය සතියේ ආයෝජන මණ්ඩල හිටපු සභාපති සංජය මොහොට්ටාල ද එම තනතුරට සමුදුන් අතර, නව සභාපතිවරයා පත් කර ඇත්තේ, එහි දී ඇති වූ පුරප්පාඩුව පිරවීම සඳහා යි.\nරාජා එදිරිසූරිය වරාය නගර සවර්ධන ව්‍යාපෘතියේ මෙහෙයුම් අධ්‍යක්ෂවරයා ලෙස කටයුතු කළා.",
       "URL": "https://www.hirunews.lk/290967/බී-ඕ-අයි-මහ-පුටුවට-අලුත්-මූණක්",
       "Category": "Local News",
       "Parent URL": "https://www.hirunews.lk/local-news.php?pageID=1495"
}