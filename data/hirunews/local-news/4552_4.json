{
       "Source": "hirunews",
       "Timestamp": "Saturday, 22 April 2017 - 19:20",
       "Headline": "ලෝක බැංකුව සහ මූල්‍ය අරමුදල සතුටින් බව මුදල් අමාත්‍යාංශය කියයි",
       "News Content": "ශ්‍රී ලංකාවේ ආර්ථික සංවර්ධන ක්‍රියාවලියේ ප්‍රගතිය පිළිබදව ලෝක බැංකුවේ සහ ජාත්‍යන්තර මූල්‍ය අරමුදලේ ප්‍රසාදය හිමිවූ බව මුදල් අමාත්‍ය රවී කරුණානායක ප්‍රකාශ කරනවා.\nඅමාත්‍යවරයා මේ බව සදහන් කළේ ඇමරිකාවේ වොෂින්ටන් නුවරදී පැවැත්වෙන ලෝක බැංකු සහ මූල්‍ය අරමුදලේ අර්ධ වාර්ෂික සමුළුව පිළිබදව අදහස් දක්වමින්.\nපසුගිය 18 වනදා ආරම්භ වූ සමුළුව හෙට නිමාවට පත්වන අතර මුදල් අමාත්‍ය රවී කරුණානායක, මහාභාණ්ඩාගාර ලේකම් ආර්.එච්.එස් සමරතුංග, ඇතුළු නිලධාරින් පිරිසක් ඊට එක්ව සිටිනවා.\nලෝක බැංකු සහ මූල්‍ය අරමුදලේ නියෝජිතයන් තමා සමග වෙන් වෙන් වශයෙන් සාකච්ඡා කළ බව ද මුදල් අමාත්‍යවරයා ප්‍රකාශ කළා.\nඝණ අපද්‍රව්‍ය කළමනාකරණ විමර්ශනය කිරීම සදහා විශේෂ කණ්ඩායමක් ශ්‍රී ලංකාවට එවීමට ද ලෝක බැංකුව මෙහිදී එකගතාව පළ කර තිබෙනවා.\nඑහි උප සභාපතිනි ඇනටි ඩික්සන් සදහන් කර ඇත්තේ ශ්‍රී ලංකාවේ ආර්ථික සංවර්ධන ක්‍රියාවලිය මේ වනවිට යහපත් අතට පත්ව ඇති බවයි.",
       "URL": "https://www.hirunews.lk/159757/ලෝක-බැංකුව-සහ-මූල්‍ය-අරමුදල-සතුටින්-බව-මුදල්-අමාත්‍යාංශය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4552"
}