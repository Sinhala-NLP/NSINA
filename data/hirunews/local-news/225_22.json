{
       "Source": "hirunews",
       "Timestamp": "Friday, 30 June 2023 - 7:28",
       "Headline": "මුලතිව්, කොක්කුතුඩුවායි ප්‍රදේශයෙන් මිනිස් අස්ථි කොටස් කිහිපයක් හමුවෙයි",
       "News Content": "ජල නළ එලීම සිදුකළ පුද්ගලයින් කිහිප දෙනෙකුට මිනිස් අස්ථි කොටස් කිහිපයක් හමුවී තිබෙනවා.\nනළ එලීම සඳහා කාණුවක් කැපීමේදී මෙම අස්ථි කොටස් හමුවී තිබෙන්නේ මුලතිව්, කොක්කුතුඩුවායි ප්‍රදේශයේ පුද්ගලයින් කිහිප දෙනෙකුටයි.\nඑම කොටස් හමුවූ ස්ථානයේ යුද හමුදා නිළධාරීන් භාවිතා කරන කැලෑ නිල ඇදුමකට සමාන නිල ඇදුම්ක කොටස් කිහිපයක්ද හමුවී ඇති බව සඳහන්.\nඅදාළ පිරිස් කෝකිලායි පොලීසිය දැනුවත් කිරීමෙන් අනතුරුව පොලිස් නිලධාරීන් විසින් එම ස්ථානය පරීක්ෂා කොට තිබෙනවා.\nමුලතිව් අධිකරණ නිලධාරීන්, පොලිස් විශේෂ කාර්‍ය බලකා නිලධාරීන්, පුරාවිද්‍යා නිලධාරීන් සහ කෝකිලායි පොලිස් නිලධාරීන් අදාළ ස්ථානයේ කැනීම් කිරීමට නියමිත බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/339528/මුලතිව්-කොක්කුතුඩුවායි-ප්‍රදේශයෙන්-මිනිස්-අස්ථි-කොටස්-කිහිපයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=225"
}