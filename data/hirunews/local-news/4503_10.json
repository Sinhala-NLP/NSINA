{
       "Source": "hirunews",
       "Timestamp": "Tuesday, 23 May 2017 - 15:17",
       "Headline": "ප්‍රසන්න රණතුංගට එරෙහි නඩුව 23 වන දා සිට අඛණ්ඩව විභාගයට",
       "News Content": "මීතොටමුල්ල ප්‍රදේශයේ ඉඩම් කොටසක් ලබාදෙන බවට පවසා බියවද්දා රුපියල් මිලියන 64ක් ලබා ගැනීම ඇතුළු අධි චෝදනා 15ක් යටතේ පාර්ලිමේන්තු මන්ත්‍රී ප්‍රසන්න රණතුංග, ඔහුගේ බිරිද සහ තවත් අයෙකුට එරෙහිව ගොනු කර ඇති නඩුව අගෝස්තු මස 23 වනදා සිට දිනපතා විභාග කිරීමට අධිකරණය අද නියෝග කළා.\nකොළඹ ප්‍රධාන මහාධිකරණ විනිසුරුවරයා හමුවේ මෙම නඩුව කැදවූ අවස්ථාවේදී විත්තිකාර ප්‍රසන්න රණතුංගට සහ ඔහුගේ බිරිදට ජූනි මස 28 වනදා සිට ජූලි මස 21 වනදා දක්වා විදෙස් ගතවීමට ද අවසර ලබා දුන්නා.\nඒ ඔවුන් විදෙස්ගතවීමට අධිකරණයෙන් කරුණු ලැබූ ඉල්ලීමකට අනුවයි.",
       "URL": "https://www.hirunews.lk/161967/ප්‍රසන්න-රණතුංගට-එරෙහි-නඩුව-23-වන-දා-සිට-අඛණ්ඩව-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=4503"
}