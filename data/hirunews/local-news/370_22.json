{
       "Source": "hirunews",
       "Timestamp": "Thursday, 04 May 2023 - 8:27",
       "Headline": "වෙසක් උත්සවයට විශේෂ ආරක්ෂාවක්",
       "News Content": "වෙසක් උත්සවය නිමිත්තෙන් විශේෂ ආරක්ෂක වැඩපිළිවෙලක් ක්‍රියාත්මක බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව පවසනවා.\nපොලිස් මූලස්ථානයේ ඊයේ(03) පැවති මාධ්‍ය හමුවකට එක්වෙමින් ඔහු කියා සිටියේ පොලිසියට අමතරව සිවිල් නිලධාරින්ද රාජකාරි සඳහා යොදවන බවයි.\nඑමෙන්ම වෙසක් පොහොය නිමිත්තෙන් සියලු සුරාසැල් අද සිට අනිද්දා දක්වා වසා තැබෙනවා.\nමේ අතර හෙට දිනයේ කොළඹ කොටස් වෙළඳපොළේ කටයුතු දහවල් 12ට අවසන් කරන බව කොළඹ කොටස් හුවමාරුව නිවේදනය කළා.\nවෙසක් පොහොයට පසුදින සෙනසුරාදාට යෙදෙන බැවින් ඒ වෙනුවෙන් වරුවක නිවාඩුවක් කොටස් වෙළෙඳපොළේ කාර්ය මණ්ඩලය වෙත අද දිනයේ ලබාදී ඇති බවයි.",
       "URL": "https://www.hirunews.lk/334201/වෙසක්-උත්සවයට-විශේෂ-ආරක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=370"
}