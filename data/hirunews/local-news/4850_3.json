{
       "Source": "hirunews",
       "Timestamp": "Wednesday, 05 October 2016 - 18:21",
       "Headline": "රත්නපුර රැළියට පිටියක් නෑලූ",
       "News Content": "ආණ්ඩුව අයවැය ඉදිරිපත් කිරීම ප්‍රමාද කරමින් සිටින බවට ඒකාබද්ධ විපක්ෂය චෝදනා කරනවා.\nකොළඹදී අද පැවති මාධ්‍ය හමුවකට එක්වෙමින් ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මේ බව කියා සිටියා.\nඑම මාධ්‍ය හමුවට එක්වු පාර්ලිමේන්තු මන්ත්‍රීනි පවිත්‍රා වන්නිආරච්චි කියා සිටියේ 08 වැනිදා රත්නපුරයේදී පැවැත්වෙන ඒකාබද්ධ විපක්ෂයේ ජන රැලිය සඳහා ක්‍රීඩාංගනයක් ලබාදීමට නොහැකි බව නාගරික කොමසාරිස්වරයා මේ වනවිට දැනුම් දී ඇති බවයි.\nකෙසේ වෙතත් හිටපු අමාත්‍ය බැසිල් රාජපක්ෂගේ අවශ්‍යතාවයන්ට අනුව නව පක්ෂ නිර්මාණය කිරීමට ඉඩ නොතබන බව ශ්‍රී ලංකා නිදහස් පක්ෂය ප්‍රකාශ කළා.\nකොළඹ අද පැවති මාධ්‍ය හමුවකදී බස්නාහිර පළාත් ප්‍රධාන අමාත්‍ය ඉසුර දේවප්‍රිය මේ බව කියා සිටියා.",
       "URL": "https://www.hirunews.lk/144524/රත්නපුර-රැළියට-පිටියක්-නෑලූ",
       "Category": "Local News",
       "Parent URL": "https://www.hirunews.lk/local-news.php?pageID=4850"
}