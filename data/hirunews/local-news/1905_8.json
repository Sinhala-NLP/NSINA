{
       "Source": "hirunews",
       "Timestamp": "Saturday, 05 June 2021 - 10:33",
       "Headline": "ජුනි 29 වනදා යළි පාසල් විවෘත කරන බවට පල වන වාර්තාවලට අධ්‍යාපන ලේකම්ගෙන් පිළිතුරු",
       "News Content": "අදියර 04ක් යටතේ ලබන 29 වනදා යළි පාසල් විවෘත කරන බවට සමාජ මාධ්‍යවල පැතිර යන ප්‍රචාරයන් සම්පූර්ණයෙන්ම අසත්‍ය බව අධ්‍යාපන ලේකම් මහාචාර්ය කපිල පෙරේරා සඳහන් කර සිටියා.\nඔහු මේ බව සඳහන් කළේ අදාල ප්‍රචාරයන් සම්බන්ධයෙන් හිරු ප්‍රවෘත්ති අංශය කළ විමසීමකදීයි.\nයළි පාසල් ආරම්භ කිරීමේ සැලසුමක් තවමත් ගෙන නොමැති බවයි ලේකම්වරයා වැඩිදුරටත් කියා සිටියේ.\nමහාචාර්ය කපිල පෙරේරා කියා සිටියේ මෙවැනි සාවද්‍ය ප්‍රචාර සමාජ මාධ්‍ය ඔස්සේ ප්‍රචාරය කරන පුද්ගලයින් සම්බන්ධයෙන් විමර්ශනයක් කිරීමට අපේක්ෂා කරන බවයි.",
       "URL": "https://www.hirunews.lk/273440/ජුනි-29-වනදා-යළි-පාසල්-විවෘත-කරන-බවට-පල-වන-වාර්තාවලට-අධ්‍යාපන-ලේකම්ගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=1905"
}