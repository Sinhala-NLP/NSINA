{
       "Source": "hirunews",
       "Timestamp": "Thursday, 30 June 2022 - 17:51",
       "Headline": "දෙවන දිනය අවසානයේ ඔස්ට්‍රේලියාව ලකුණු 101ක් ඉදිරියෙන්",
       "News Content": "සංචාරක ඔස්ට්‍රේලියා කණ්ඩායම සහ ශ්‍රී ලංකාව අතර පළමු ටෙස්ට් ක්‍රිකට් තරගයේ දෙවන දිනය ගාල්ල ජාත්‍යන්තර ක්‍රීඩාංගණයේදී නිමාවට පත්වුණා.\nදිනය නිමා වන විට ඔස්ට්‍රේලියාව පළමු ඉනිමේදී ශ්‍රී ලංකාවට වඩා ලකුණු 101ක් ඉදිරියෙන් පසුවනවා.\nපළමු ඉනිම වෙනුවෙන් පන්දුවට පහරදෙන ඔස්ට්‍රේලියාව කඩුලු 8ක් දැවී ලබාසිටි ලකුණු සංඛ්‍යාව 313ක්.\nඋස්මන් කවාජා ලකුණු 71ක් ලබාගත්තා. ඩේවිඩ් වෝනර් 25යි. කැමරන් ග්‍රීන් ලකුණු 77යි.\nඇලෙක්ස් කැරේ ලකුණු 45ක් රැස් කළා.\nපැට් කමින්ස් ලකුණු 26ක් සහ නේතන් ලයන් ලකුණු 8ක් ලබා නොදැවී පන්දුවට පහරදෙමින් සිටිනවා.\nපන්දු යැවීමේදී රමේෂ් මෙන්ඩිස් ඔස්ට්‍රේලියා ඉනිමේ කඩුලු 4ක් බිඳහෙළුවා.\nධනංජය ද සිල්වා එක් කඩුල්ලක් සහ ජෙෆ්රි වැන්ඩසේ කඩුලු දෙකක් දවා ගත්තා. ශ්‍රී ලංකා පළමු ඉනිම සියලුදෙනා දැවී 212යි.\nඊයේ රාත්‍රියේ සිට පැවති වර්ෂාවෙන් මෙම තරගයට බාධා එල්ලවූ අතර අද දහවල් 12ට තණතීරුව පරීක්ෂා කළ තරග තීරකයන් කටයුතු කළේ පස්වරු 1.45ට තරගය ආරම්භ කිරීමටයි.",
       "URL": "https://www.hirunews.lk/308653/දෙවන-දිනය-අවසානයේ-ඔස්ට්‍රේලියාව-ලකුණු-101ක්-ඉදිරියෙන්",
       "Category": "Local News",
       "Parent URL": "https://www.hirunews.lk/local-news.php?pageID=1056"
}