{
       "Source": "hirunews",
       "Timestamp": "Saturday, 13 August 2022 - 17:27",
       "Headline": "එංගලන්ත යොවුන් පිළ හා තරග වදින ශ්‍රී ලංකා සංචිතය නම් කෙරේ",
       "News Content": "එංගලන්ත යොවුන් කණ්ඩායම කණ්ඩායම සමග තරග වැදීම සඳහා අගෝස්තු මස 14 වැනිදා එංගලන්තය බලා පිටත්ව යන ශ්‍රී ලංකා වයස අවුරුදු 19 න් පහළ කණ්ඩායමට ක්‍රීඩකයින් 18 දෙනෙකුගෙන් යුත් කණ්ඩායමක් නම් කිරීමට ශ්‍රී ලංකා ක්‍රිකට් තේරීම් කමිටුව පියවර ගෙන තිබෙනවා.\nඑම කණ්ඩායමේ නායකත්වය කොළඹ නාලන්දා විදුහලේ දකුණත් පා දඟ පන්දු යවන තුන් ඉරියව් ක්‍රීඩක, රවීන් ද සිල්වාට හිමිව ති‌බෙනවා.\nමෙම තරගාවලිය යටතේ ශ්‍රී ලංකා යොවුන් කණ්ඩායම සිව්දින ටෙස්ට් තරග 2 කට සහ එක්දින තරග 3 කට සහභාගි වීමට නියමිතයි.\nමෙම තරගාවලිය සදහා නම් කරන ලද ක්‍රීඩකයින් 18 දෙනා අතර සිටින ක්‍රීඩකයින් 11 දෙනකු ම මීට පෙර වයස අවුරුදු 19 න් පහළ ජාත්‍යන්තර අත්දැකීම් ඇති ක්‍රීඩකයෝ වනවා.\nශ්‍රී ලංකා යොවුන් කණ්ඩායම පළමු වතාවට ජෙහාන් මුබාරක්ගේ පුහුණුකාරීත්වය යටතේ මෙම තරගාවලියට ක්‍රීඩා කරනු ලබන අතර ඔහුගේ සහාය පුහුණුකරු ලෙස චමිල ගමගේ කටයුතු කරනවා.\nමීට පෙර එංගලන්ත යොවුන් කණ්ඩායම ශ්‍රී ලංකාවේ කරන ලද තරග 5 කින් සමන්විත එක්දින තරග සංචාරයේ දී ද තරගාවලිය 3-2 ක ලෙස ජය වාර්තා කිරීමට ශ්‍රී ලංකා යෞවනයෝ සමත් වුණා.\n(ශ්‍රී ලංකා සංචිතය පහතින්)",
       "URL": "https://www.hirunews.lk/312669/එංගලන්ත-යොවුන්-පිළ-හා-තරග-වදින-ශ්‍රී-ලංකා-සංචිතය-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=943"
}