{
       "Source": "hirunews",
       "Timestamp": "Friday, 30 June 2017 - 9:10",
       "Headline": "හක්කපටස් දැවැන්තයෙකුට මරු කැඳවයි (ඡායාරූප)",
       "News Content": "හක්කපටස් කෑම හේතුවෙන් බරපතල තුවාල ලබා සිටි වන අලියෙකු වව්නියාව ඉලුම්පයිකුලම් වැව් රක්ෂිතයේදී මියගොස් තිබෙනවා.\nදින කිහිපයකට පෙර මෙම වන අලියා හක්කපටස් කෑම හේතුවෙන් තුවාල ලබා සිට ඇති බවයි අප වාර්තාකරු සඳහන් කළේ.\nමේ හේතුවෙන් වන අලියාගේ මුඛයට බරපතල තුවාල සිදුව තිබුනා.\nඑම තුවාල හේතුවෙන් ආහාර ගැනීමට නොහැකිව අලියා මියයන්නට ඇති බවටයි විශ්වාස කෙරෙන්නේ.\nවන ජීවී නිලධාරීන් මීට පෙර අලියාට ප්‍රතිකාර කිරීමට උත්සාහ කළ ද එය සාර්ථක වී නැහැ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/164741/හක්කපටස්-දැවැන්තයෙකුට-මරු-කැඳවයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4445"
}