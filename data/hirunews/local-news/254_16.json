{
       "Source": "hirunews",
       "Timestamp": "Monday, 19 June 2023 - 20:07",
       "Headline": "වසරේ මේ දක්වා මනුෂ්‍ය ඝාතන 255 ක්",
       "News Content": "වසරේ මේ දක්වා මනුෂ්‍ය ඝාතන 255 ක් වාර්තා වී ඇති බව පොලිසිය පවසනවා.\nඑමෙන්ම ඊයේ කොළොන්නාවේ සිදුවූ වෙඩි තැබීමේ සිද්ධියත් සමඟ මේ දක්වා වෙඩි තැබීමේ සිද්ධීන් 34 ක් වාර්තා වී ඇති බවයි කොළඹ අද පැවති මාධ්‍ය හමුවකදී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව කියා සිටියේ.\nමේ අතර දළදා මාලිගාවේ කසළ රැගෙන යාම සඳහා පැමිණි කසළ ලොරියක තිබී ටී 56 ගිනි අවි සඳහා භාවිත කරන හිස් උණ්ඩ කොපු 31 ක් සොයාගැනීම සම්බන්ධයෙන් පොලිසිය කරුණු අනාවරණය කරගෙන තිබෙනවා.\nහමුදා කදවුරක තිබූ මෙම හිස් උණ්ඩ කොපු ලබාගෙන ලොරියෙහි සඟවාගෙන ඇත්තේ යකඩ සඳහා අලෙවි කිරීමේ අරමුණින් බවයි එම ලොරියේ රියදුරු සහ රිය සහයකයා විසින් පොලිසියට සඳහන් කර ඇත්තේ.",
       "URL": "https://www.hirunews.lk/338432/වසරේ-මේ-දක්වා-මනුෂ්‍ය-ඝාතන-255-ක්",
       "Category": "Local News",
       "Parent URL": "https://www.hirunews.lk/local-news.php?pageID=254"
}