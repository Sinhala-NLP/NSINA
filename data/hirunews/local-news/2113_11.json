{
       "Source": "hirunews",
       "Timestamp": "Wednesday, 03 March 2021 - 14:01",
       "Headline": "සා. පෙළ විභාග මධ්‍යස්ථාන අසළ විශේෂ මෙහෙයුම්",
       "News Content": "අධ්‍යාපන පොදු සහතික පත්‍ර සාමාන්‍ය පෙළ විභාගය පැවැත්වෙන මධ්‍යස්ථාන අසල නිරෝධායන නීති උල්ලංඝනය කරමින් අත්පත්‍රිකා බෙදා හරින පුද්ගලයින් අත්අඩංගුවට ගැනීම සඳහා විශේෂ මෙහෙයුමක් ආරම්භ කර තිබෙනවා.\nකොරෝනා වෛරස් ව්‍යාප්තිය හේතුවෙන් කල් දැමුණු  අධ්‍යාපන පොදු සහතික පත්‍ර සාමාන්‍ය පෙළ විභාගය අද තෙවන දිනයටත් ක්‍රියාත්මකයි.\nඒ අනුව පසුගිය දින දෙක තුල විභාග මධ්‍යස්ථාන ආශ්‍රිතව පුද්ගලයින් උපකාරක පන්තිවල දැන්වීම් ඇතුළත් අත්පත්‍රිකා බෙදා හරින බවට ලැබී ඇති තොරතුරු මත අද සිට මෙම මෙහෙයුම ක්‍රියාත්මක කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/264207/සා-පෙළ-විභාග-මධ්‍යස්ථාන-අසළ-විශේෂ-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2113"
}