{
       "Source": "hirunews",
       "Timestamp": "Thursday, 04 August 2016 - 21:13",
       "Headline": "සරසවි අනධ්‍යයන සේවකයන්ට රතු එළියක්",
       "News Content": "හෙට දින සේවයට වාර්තා නොකරන විශ්ව විද්‍යාල අනධ්‍යයන සේවකයන් සේවය අත්හැර ගියාසේ සැලකීමට තීරණය වී තිබෙනවා.\nවිශ්වවිද්‍යාල ප්‍රතිපාදන කොමිෂන් සභාවේ සභාපතිවරයාගේ අත්සනින් යුතුව නිකුත් කළ නිවේදනයකින් පවසන්නේ සේවයට වාර්තා නොකරන පරිවාස සහ පුහුණු කාලය තුළ සේවයේ නියුතු අනධ්‍යයන කාර්ය මණ්ඩල සේවකයින් සේවයේ අතහැර ගියා සේ සලකන බවයි.\nඒ අනුව පරිවාස සහ පුහුණ කාලසීමාවේ සිටින අනධ්‍යයන සේවකයන්ට මෙම නියෝගය අදාළ වනු ඇති.\nදින 10 ක් ගත වී ඇති අනධ්‍යයන සේවක වර්ජනය ක්‍රියාත්මක වන්නේ මාසික හිලව් දීමනාව සහ විධිමත් විශ්‍රාම වැටුපක් ලබාදීම ඇතුලූ ඉල්ලීම් හතක් මුල් කරගනිමින්.",
       "URL": "https://www.hirunews.lk/139848/සරසවි-අනධ්‍යයන-සේවකයන්ට-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=4936"
}