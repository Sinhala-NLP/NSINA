{
       "Source": "hirunews",
       "Timestamp": "Thursday, 23 March 2023 - 14:40",
       "Headline": "යූරිය පොහොර මිල අඩු කෙරේ",
       "News Content": "පොහොර ආනයනය කරනු ලබන පෞද්ගලික සමාගම් කිලෝග්‍රෑම් 50 යූරියා මිටියක මිල රුපියල් 7500කින් අඩු කිරීමට පියවර ගෙන ඇති බව කෘෂිකර්ම අමාත්‍ය මහින්ද අමරවීර පවසනවා.\nඑසේම එළවළු සහ තේ වගාවන් සඳහා භාවිත කෙරෙන මිශ්‍ර පොහොර මිල ද පහත හෙළීමට එම සමාගම් පියවර ගෙන ඇති බවයි අමාත්‍යවරයා කියා සිටියේ.\nඑසේම රජය මගින් රුපියල් දසදහසකට මේ වන විට අලෙවි කරන යූරියා පොහොර මිටියක මිල ද ඉදිරියේ දී ලැබෙන තොග සැළකිල්ලට ගෙන අඩු කිරීමට අපේක්ෂා කරන බව අමාත්‍යවරයා සඳහන් කළා.\nමේ අතර ලබන සඳුදා සිට කිරිපිටි මිල පහළ දැමීමට ආනයනික කිරිපිටි සමාගම් තීරණය කර තිබෙනවා.\nකිරිපිටි ආනයනකරුවන්ගේ සංගමයේ සාමාජික ලක්ෂ්මන් වීරසූරිය කියා සිටියේ කිරි පිටි කිලෝග්‍රෑමයක් රුපියල් 200කින් සහ ග්‍රෑම් 400 කිරිපිටි පැකැට්ටුවක මිල රුපියල් 80 කින් පහත දමන බවයි.\nඇමරිකානු ඩොලරයට සාපේක්ෂව රුපියලේ අගය ශක්තිමත් වීම මිල පහත දැමීමට හේතුව බව ඔහු කියා සිටියා.",
       "URL": "https://www.hirunews.lk/330720/යූරිය-පොහොර-මිල-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=458"
}