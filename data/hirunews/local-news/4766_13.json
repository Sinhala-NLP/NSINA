{
       "Source": "hirunews",
       "Timestamp": "Tuesday, 06 December 2016 - 7:19",
       "Headline": "අම්බලන්ගොඩ කම්පා කරවමින් මව, පියා සහ පුතු වෙඩි තබා ඝාතනය කරයි",
       "News Content": "අම්බලන්ගොඩ - ඉඩම්තොට ප්‍රදේශයේදී ඊයේ රාත්‍රියේ සිදුවූ වෙඩි තැබීමකින් එකම පවුලේ මව, පියා සහ කුඩා දරුවෙකු ඝාතනයට ලක්වී තිබෙනවා.\nපොලීසිය සඳහන් කළේ ඔවුන්ගේ ව්‍යාපාරික ස්ථානය තුළ සිටින අවස්ථාවේදී මෙම වෙඩි තැබීම සිදුව ඇති බවයි.\nවෙඩි තැබීමෙන් මිය ගොස් ඇත්තේ 35 හැවිරිදි පියා, 27 හැවිරිදි මව සහ සිව් හැවිරිදි ඔවුන්ගේ කුඩා දරුවායි.\nඑම ස්ථානයේ තිබී ටී - 56 හා මිලිමීටර් 9 වර්ගයේ උණ්ඩ කොපු හමුවී ඇති බව ද සඳහන්.\nමිය ගිය තිදෙනාගේ සිරුරු මේ වන විට බලපිටිය මූලික රෝහලේ තැන්පත් කර තිබෙනවා.\nඝාතනයට හේතුව මෙතෙක් අනාවරණ වී නැහැ.",
       "URL": "https://www.hirunews.lk/149046/අම්බලන්ගොඩ-කම්පා-කරවමින්-මව-පියා-සහ-පුතු-වෙඩි-තබා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4766"
}