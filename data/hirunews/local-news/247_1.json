{
       "Source": "hirunews",
       "Timestamp": "Thursday, 22 June 2023 - 12:36",
       "Headline": "කොටන තුවක්කුවක් පත්තු වී සිසුවෙක් මරුට",
       "News Content": "අඹන්පොළ, ආගරේ ප්‍රදේශයේදී කොටන තුවක්කුවක් ක්‍රියාත්මක වීමෙන් සිසුවකු තුවාල ලබා ගල්ගමුව රෝහලට ඇතුළත් කිරීමෙන් පසු මිය ගොස් තිබෙනවා.\nමෙලෙස මියගොස් ඇත්තේ වයස අවුරුදු 16ක් වන කැත්තපහුව, අඹන්පොළ ප්‍රදේශයේ පදිංචි සිසුවෙක්.\nමිය ගිය අය ඔහුගේ පියා සහ මව සමඟ ආගරේ ප්‍රදේශයේ පොල් වගා කර ඇති ඉඩමේ පිහිටි පැල වෙත ගොස් ඇති අතර මව සහ පියා ඒ අසල ඇති කුඹුරේ පැලට ගොස් තිබෙනවා.\nඒ අවස්ථාවේ එම ඉඩම දෙසින් වෙඩි ශබ්දයක් ඇසී පරීක්ෂා කිරීමේදී ඔවුන්ගේ පුතා තුවාල සහිතව කොටන තුවක්කුවක් ද සමඟ වැටී සිටියදී රෝහල්ගත කර ඇති බවයි පොලිසිය පවසන්නේ.\nඅඹන්පොළ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/338700/කොටන-තුවක්කුවක්-පත්තු-වී-සිසුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=247"
}