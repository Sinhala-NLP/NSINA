{
       "Source": "hirunews",
       "Timestamp": "Saturday, 22 October 2022 - 6:59",
       "Headline": "වෝටර් ජෙල් පුපුරණ ද්‍රව්‍ය කූරූ 400 තොගයක් නාවික හමුදා භාරයට",
       "News Content": "වෝටර් ජෙල් නමැති වාණිජ පුපුරණ ද්‍රව්‍ය කූරූ 400ක තොගයක් යාපනය, කකරතිව් දූපතේදී නාවික හමුදා භාරයට ගෙන තිබෙනවා.\nනාවික හමුදාව සිදු කළ විශේෂ සෝදිසි මෙහෙයුමකදියි, එම දූපතේ සූක්ෂම ලෙස වළ දමා තිබූ වෝටර් ජෙල් (Water Gel) නැමැති වාණිජ පුපුරණ ද්‍රව්‍ය කූරූ 400 ක තොගයක් සොයාගෙන ඇත්තේ.\nඑමෙන්ම, උතුරු නාවික විධානය මඟින් කකරතිව් දූපතේ සිදු කළ සෝදිසි මෙහෙයුම්වලදී පසුගිය 5 වනදා සහ 7 වනදාසඟවා තිබු වෝටර් ජෙල් කූරූ 706ක් ද සොයා ගැනුණා.\nපුපුරණ ද්‍රව්‍ය භාවිතයෙන් සිදු කරනු ලබන නීති විරෝධී ධීවර කර්මාන්තය සඳහා යොදා ගැනීමට මෙම වෝටර් ජෙල් නමැති පුපුරණ ද්‍රව්‍ය මෙලෙස සඟවා තබන්නට ඇතැයි විශ්වාස කරන අතර, එම පුපුරණ ද්‍රව්‍ය තොගය ඉදිරි නීතිමය කටයුතු සඳහා ඉදිරිපත් කරන තෙක් නාවික හමුදා භාරයේ පවතිනවා.",
       "URL": "https://www.hirunews.lk/318505/වෝටර්-ජෙල්-පුපුරණ-ද්‍රව්‍ය-කූරූ-400-තොගයක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=787"
}