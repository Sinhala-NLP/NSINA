{
       "Source": "hirunews",
       "Timestamp": "Saturday, 19 June 2021 - 6:42",
       "Headline": "හෙරොයින් කිලෝ 52ක් සමඟ SI ඇතුළු තිදෙනෙක් අත්අඩංගුවට (වීඩියෝ)",
       "News Content": "පොලිස් මුලස්ථානයේ අපරාධ නිවාරණ කොට්ඨාශය විසින් සිදුකරන ලද මෙහෙයුමකදී හෙරොයින් මත්ද්‍රව්‍ය කිලෝ ග්‍රෑම් 52ක් සමඟ සැකකරුවන් තිදෙනෙක් ඊයේ (18) රාත්‍රියේ අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණු සැකකරුවන් අතර කළුතර දකුණු පොලිස් ස්ථානයට අනියුක්ත උප පොලිස් පරීක්ෂකවරයෙකු ද සිටින බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.\nමේ සමඟ මත්ද්‍රව්‍ය ජාවාරමට යොදාගත් වාහන 02ක් ද පොලිස් භාරයට ගෙන ඇති බවයි වාර්තා වන්නේ.\nදකුණු පළාතේ ගාල්ල, හික්කඩුව සහ බද්දේගම යන ප්‍රදේශවල සිදුකළ මෙහෙයුමකදීයි අදාල සැකකරුවන් අත්අඩංගුවට ගෙන ඇත්තේ.\nලද තොරතුරකට අනුව සති තුනක පමණ කාලයක් සිදුකළ විමර්ශනයකින් අනතුරුව මෙම වැටලීම සිදුකර ඇති අතර අත්අඩංගුවට ගැනුණු සැකකරුවන් අධිකරණයට ඉදිරිපත් කිරීමෙන් අනතුරව දින 07ක කාලයක් රඳවා තබාගෙන ප්‍රශ්න කිරීමට නියමිතයි.",
       "URL": "https://www.hirunews.lk/274684/හෙරොයින්-කිලෝ-52ක්-සමඟ-si-ඇතුළු-තිදෙනෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1875"
}