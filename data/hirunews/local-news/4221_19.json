{
       "Source": "hirunews",
       "Timestamp": "Monday, 13 November 2017 - 11:19",
       "Headline": "මන්ද මානසික දැරියක් දුෂණය කළ පුද්ගලයෙකුට වසර 20ක සිර දඬුවම්",
       "News Content": "මන්ද මානසික දැරියක් දුෂණය කළ 50 හැවිරිදි පුද්ගලයෙකුට වසර 20ක බරපතල වැඩ සහිත සිර දඬුවමක් නියම කර තිබෙනවා.\nමන්ද මානසික ආබාධිත 14 හැවිරිදි දැරියක්‌ දූෂණය කිරීමේ නඩුවේ තීන්දුව අනුව වින්දිත දැරියට රුපියල් ලක්‌ෂ 10 ක වන්දි මුදලක්‌ ද ගෙවන ලෙස චූදිතට නියම කළ විනිසුරුවරයා වන්දි මුදල නොගෙවන්නේනම් වසර 4 ක බරපතළ සිරදඬුවම් නියම කළ බව ද පොලිසිය පවසනවා.\n2001 වසරේදී ආබාධිත දැරියක්‌ දූෂණය කිරීම සම්බන්ධයෙන් නීතිපති විසින් චෝදනා නගා කළුතර මහාධිකරණ චුදිතට එරෙහිව මෙම නඩුව පවරා තිබුනා.\nචූදිතට නියම කළ සිරදඬුවමට අමතරව රුපියල් 10000ක දඩයක්‌ ද නියම කර තිබූ අතර දඩ මුදල නොගෙවන්නේ නම් වසරක ලිහිල් සිරදඬුවමක්‌ නියම කර තිබෙනවා.\n2013 නොවැම්බර් 26 වැනිදා කළුතර මහාධිකරණ විනිසුරුව සිටි අමල් තිලකරත්න විසින් නඩුවේ තීන්දුව ප්‍රකාශයට පත් කරමින් චූදිතට වසර 20 ක බරපතළ සිරදඬුවමක්‌ නියම කළත් තීන්දුව ප්‍රකාශයට පත් කිරීමට මොහොතකට පෙර අධිකරණය මග හැර පලාගිය චූදිත වසර හතරකට පසුව පෙරේදා(11) උතුරු කළුතර කැලිඩෝ මුහුදු තීරයේදී උතුරු කළුතර පොලිසිය විසින් අත්අඩංගුවට ගත්තා.\nකලින් මහාධිකරණයේ පැවැති නඩු විභාගයට පෙනී සිට තීන්දුව ප්‍රකාශයට පත් කිරීමට මොහොතක පෙර තමන් වැරදිකරු බව නීතිඥයන් ගෙන් දැනගෙන චුදිතයා අධිකරණය මග හැර ගොස්‌ සිටි බවයි පොලිසිය කියා සිටින්නේ.\nවින්දිත දැරිය දූෂණයට ලක්‌වීම නිසා එක්‌ දරු මවක්‌ වී ඇතැයි ද නඩු විභාගයේදී අනාවරණය වුනා.\nවසර හතරක්‌ තිස්‌සේ මෙම චුදිතයා විවිධ නම්වලින් පෙනී සිටි බවයි වාර්තා වන්නේ.\nකළුතර- විජයසිරි විද්‍යාසේකර",
       "URL": "https://www.hirunews.lk/175900/මන්ද-මානසික-දැරියක්-දුෂණය-කළ-පුද්ගලයෙකුට-වසර-20ක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=4221"
}