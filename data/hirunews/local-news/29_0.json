{
       "Source": "hirunews",
       "Timestamp": "Friday, 15 September 2023 - 10:27",
       "Headline": "තවත් කාන්තා මළ සිරුරක් කඩ කාමරක් තුළදී සොයා ගැනේ",
       "News Content": "දොම්පෙ , ගිරිදර කඩකාමරක් තුල තිබී සැකකටයුතු ලෙස මිය ගිය කාන්තාවකගේ මළ සිරුරක් හමු වී තිබෙනවා.\nඇය වැල්ලවාය ප්‍රදේශයේ පදිංචි 33 හැවිරිදි කාන්තාවක් බවයි සඳහන් වෙන්නේ.\nමෙලෙස ඇයගේ අනන්‍යතාවය තහවුරු වී ඇත්තේ ඇගේ බෑගයක යතුරු පැදි රක්ෂණය තිබූ නිසයි.\nමියගොස් සිටින කාන්තාව සහ පිරිමියෙකු මීට ටික දිනකට පෙර ගිරිදර කඩකාමරය කුලියට ගෙන පදිංචිව සිට ඇති බවයි අනාවරණය වී තිබෙන්නේ.\nකාන්තාව කඩ කාමරය තුල මියගොස් සිටි බව කඩ කාමරය හිමිකරු විසින් දැක ඇති අතර පොලීසිය දැනුවත් කිරීමට පියවර ගැනීමෙන් පසුව මේ සම්බන්ධයෙන් පරීක්ෂණ ආරම්භ කොට ඇති බවයි දොම්පේ පොලීසිය සඳහන් කරන්නේ.",
       "URL": "https://www.hirunews.lk/348334/තවත්-කාන්තා-මළ-සිරුරක්-කඩ-කාමරක්-තුළදී-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=29"
}