{
       "Source": "hirunews",
       "Timestamp": "Thursday, 11 August 2016 - 8:17",
       "Headline": "එන්නතකින් පසු සය මස් ළදරුවෙකු හදිසියේ රෝහල් ගත කෙරේ",
       "News Content": "පිළියන්දල සෞඛ්‍ය වෛද්‍ය නිලධාරී කාර්යාලයෙන් වැරදි එන්නතක් ලබාදීම හේතුවෙන් සංකූලතා ඇතිවූ සය මසක් වයසැති බිළිඳියක් කළුබෝවිල ශික්ෂණ රෝහලට ඇතුළත් කර තිබෙනවා.\nඇගේ මව හිරු ප්‍රවෘත්ති අංශයට සඳහන් කළේ මාස හයේදී ලබාදීමට නියමිත එන්නත සහ මාස හතරේදී ලබාදෙන එන්නත බිළිඳාට ලබාදී ඇති බවයි.\nපිළියන්දල - සුවාරපොල ප්‍රදේශයේ පදිංචි මාස හයක් වයසැති මෙම බිළිඳියට එන්නත ලබාදී  ඇත්තේ පසුගිය සඳුදායි.\nනියමිත එන්නත පිළිබඳව තමන් පවුල් සෞඛ්‍ය සේවිකාව දැනුවත් කළද ඇය එය පිළි නොගත් බවයි බිළිඳියගේ මව වැඩිදුරටත් කියා සිටියේ.\nකෙසේ වෙතත් අදාළ බිළිඳියගේ පියා මේ පිළිබඳව පිළියන්දල පොලීසියට පැමිණිල්ලක් සිදුකර ඇති අතර, ඒ අනුව පොලිස් නිලධාරීන්ද ඊයේ පිළියන්දල සෞඛ්‍ය වෛද්‍ය නිලධාරී කාර්යාලයට ගොස් ඒ සම්බන්ධයෙන් පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/140334/එන්නතකින්-පසු-සය-මස්-ළදරුවෙකු-හදිසියේ-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4928"
}