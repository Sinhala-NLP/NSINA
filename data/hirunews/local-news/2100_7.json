{
       "Source": "hirunews",
       "Timestamp": "Tuesday, 09 March 2021 - 12:30",
       "Headline": "බලපත්‍ර නොමැතිව ජාත්‍යන්තර මුහුදේ ධීවර කටයුතුවල නිරත වූ බහුදින ධීවර යාත්‍රා 18කට අධිකරණ ක්‍රියාමාර්ග",
       "News Content": "ජාත්‍යන්තර මුහුදු සීමාව තුළ බලපත්‍ර නොමැතිව, නීති විරෝධීව ධීවර මෙහෙයුම් කටයුතුවල නිරතව සිටි බව කියන ශ්‍රී ලාංකික බහුදින ධීවර යාත්‍රා 18ක් හඳුනාගෙන තිබෙනවා.\nජාත්‍යන්තර මුහුදු සීමාව උල්ලංඝනය කරමින් බලපත්‍ර නොමැතිව ධීවර මෙහෙයුම් කටයුතු වල නිරතවන බවට ලද තොරතුරක් මත ශ්‍රී ලංකා නාවික හමුදාවේ  විශේෂ කණ්ඩායමක් මඟින් පසුගිය වසරේ දෙසැම්බර් 28 සිට මේ වසරේ  මාර්තු 08 වන දින දක්වා සිදුකළ විමර්ශනයකදීයි මෙම තොරතුරු  අනාවරණය වී ඇත්තේ.\nඑහිදී  බහුදින ධීවර යාත්‍රා 18ක් හඳුනාගෙන ඇති අතර එම සියලුම යාත්‍රා වැලිගම, මිරිස්ස ප්‍රදේශයට අයත් බවටයි තොරතුරු අනාවරණය වි ඇත්තේ.\nධීවර දෙපාර්තමේන්තුවේ මිරිස්ස ධීවර පරීක්ෂක කාර්යාලය පැවසුවේ එම යාත්‍රාවල නිරත ධීවරයන් පිරිසට එරෙහිව අධිකරණ ක්‍රියාමාර්ග ගන්නා බවයි.",
       "URL": "https://www.hirunews.lk/264801/බලපත්‍ර-නොමැතිව-ජාත්‍යන්තර-මුහුදේ-ධීවර-කටයුතුවල-නිරත-වූ-බහුදින-ධීවර-යාත්‍රා-18කට-අධිකරණ-ක්‍රියාමාර්ග",
       "Category": "Local News",
       "Parent URL": "https://www.hirunews.lk/local-news.php?pageID=2100"
}