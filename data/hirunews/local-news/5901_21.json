{
       "Source": "hirunews",
       "Timestamp": "Sunday, 21 July 2013 - 16:27",
       "Headline": "වාහන කැබැලි කිරීමේ ජාවාරමක් හෙළි වේ.",
       "News Content": "විවිධ ප්‍රදේශවලින් වාහන සොරාගෙන කැබලිවලට වෙන් කිරීමේ ජාවාරමක් පිළිබද මිරිහාන පොලිස් විශේෂ මෙහෙයුම් ඒකකය විසින් අනාවරණය කරගෙන තිබෙනවා. පොලීසිය සඳහන් කළේ හම්බන්තොට - මිද්දෙනිය ප්‍රදේශයේදී රථ වාහන එකලැස් කිරීමේ ස්ථානයක එම කොටස් සඟවා තබා තිබියදී එම වාහන කොටස් සොයා ගත් බවයි. වැල්ලම්පිටිය සහ කඩුවෙල ප්‍රදේශවලින් එලෙස සොරාගන්නා ලද වෑන් රථ තුනක කොටස් සොයාගැනුණා. ඒවායේ වටිනාකම රුපියල් කෝටියකට ආසන්න බවයි පොලීසිය වැඩිදුරටත් සඳහන් කළේ. ජාවාරමට සම්බන්ධ පුද්ගලයින් 9 දෙනෙකු පොලීසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/63492/වාහන-කැබැලි-කිරීමේ-ජාවාරමක්-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=5901"
}