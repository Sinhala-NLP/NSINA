{
       "Source": "hirunews",
       "Timestamp": "Friday, 02 December 2016 - 7:05",
       "Headline": "අගමැති ද ඉකොනොමිස්ට් ජාත්‍යන්තර සමුළුවට",
       "News Content": "ශ්‍රී ලංකාවේ අනාගත ආර්ථික වර්ධනය කලාපයේ කිසිදු රටකට තර්ජනයක් නොව අනුපූරණයක් පමණක් යැයි අග්‍රාමාත්‍ය රනිල් වික්‍රමසිංහ පවසනවා.\nද ඉකොනොමිස්ට් සගරාව සංවිධාන කළ 2017 වසරේදී ලෝකය නම් වූ විශේෂ සම්මන්ත්‍රණයේ සාකච්ඡාවකට සහභාගි වෙමින් අග්‍රාමාත්‍යවරයා මේ බව සදහන් කළා.\nද ඉකොනොමිස්ට් ජාත්‍යන්තර සඟරාව විසින් සංවිධාන කරන ‘‘2017 ලෝකය’’ සමුළුවට සහභාගිවීම සඳහා අග්‍රමාත්‍යවරයා හොංකොං බලා පිටත්ව ගියා.\nඑම සම්මන්ත්‍රණය ඊයේ ආරම්භ වූ අතර ලෝකයේ ප්‍රකට අර්ථ ශාස්ත්‍රඥයන්, ව්‍යවසායකයින් සහ සමාජ නායකයින් ද ඊට එක්ව සිටියා.\nඅග්‍රාමාත්‍ය මාධ්‍ය අංශය සදහන් කළේ ඉකොනොමිිස්ට් සගරාවේ විශේෂ අමුත්තන්ගේ පොතෙහි සටහනක් තැබීමට අග්‍රාමාත්‍ය රනිල් වික්‍රමසිංහ එහිදී කටයුතු කළ බවයි.",
       "URL": "https://www.hirunews.lk/148757/අගමැති-ද-ඉකොනොමිස්ට්-ජාත්‍යන්තර-සමුළුවට",
       "Category": "Local News",
       "Parent URL": "https://www.hirunews.lk/local-news.php?pageID=4771"
}