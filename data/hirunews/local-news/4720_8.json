{
       "Source": "hirunews",
       "Timestamp": "Saturday, 07 January 2017 - 11:08",
       "Headline": "හම්බන්තොට රුහුණු සංවර්ධන කලාපයට මුල් ගල තැබීමේ භූමිය අවට උණුසුම් තත්ත්වයක්",
       "News Content": "රුහුණු සංවර්ධන කලාපයට මුල් ගල තැබීමේ සමාරම්භක උත්සවය අද පැවැත්වෙන අවස්ථාවේ උත්සව භූමිය අවට උණුසුම් තත්ත්වයක් ඇති වුණා.\nඑහි සිටින හිරු වාර්තාකරුවන් සඳහන් කළේ ඒකාබද්ධ විපක්ෂයේ පාර්ලිමේන්තු මන්ත්‍රීවරුන් ඇතූළු විරෝධතාකරුවන් අම්බලන්තොට ප්‍රබෝධාරාම විහාරස්ථානයේ සිට අතුරු මාර්ග ඔස්සේ පා ගමනින් සමරු ඵලකය විවෘත කිරීමට නියමිත භූමිය දෙසට පැමිණි බවයි.\nඉන් අනතුරුව උත්සවය පැවැත්වෙන භූමිය ආසන්නයේ ඔවුන් රැදී සිටිමින් අඛණ්ඩව විරෝධතාවයේ නිතර වූ බව සදහන්.\nඋත්සව භූමිය තුළට විරෝධතාකරුවන් ගල් ප්‍රහාර කිහිපයක් ද එල්ල කළ බවයි හිරු වාර්තාකරුවන් ප්‍රකාශ කළේ. උත්සව භූමිය අවට ආරක්ෂාව තර කර තිබෙන අතර පොලීසිය, පොලිස් විශේෂ කාර්ය බලකාය ඒ සඳහා යොදවා තිබෙනවා.\nමේ අතර, මීට ටික වේලාවකට පෙර උත්සව භූමියට පැමිණි අග්‍රාමාත්‍ය රනිල් වික්‍රමසිංහ විසින් සමරු ඵලකය නිරාවරණය කරනු ලැබුවා.\nකෙසේ නමුත්, විරෝධතාකරුවන් රැදී සිටි භූමියට පොලීසිය ජල කදම්භ ප්‍රහාරයක් ද එල්ල කළ බවයි එම ස්ථානයේ රැඳී සිටින හිරු ප්‍රාදේශීය වාර්තාකරු සදහන් කළේ.",
       "URL": "https://www.hirunews.lk/151492/හම්බන්තොට-රුහුණු-සංවර්ධන-කලාපයට-මුල්-ගල-තැබීමේ-භූමිය-අවට-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4720"
}