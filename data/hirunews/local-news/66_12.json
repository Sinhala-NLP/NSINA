{
       "Source": "hirunews",
       "Timestamp": "Monday, 28 August 2023 - 17:06",
       "Headline": "ශ්‍රී ලංකා පාපන්දු සම්මේලනයේ තහනම ඉවත් කිරීමට FIFA තීරණය කරයි",
       "News Content": "ශ්‍රී ලංකා පාපන්දු සම්මේලනයට (FFSL) පනවා තිබෙන තහනම වහාම ක්‍රියාත්මක වන පරිදි ඉවත් කිරීමට FIFA කවුන්සිලයේ කාර්යාංශය ඊයේ (27) තීරණය කර තිබෙනවා.\nFIFA සහ Asian Football Confederation (AFC) 2023 සැප්තැම්බර් 29 වන දින නිලවරණය පැවැත්වෙන තෙක් මෙම තීරණය බල පැවැත්වන බවයි ජාත්‍යන්තර පාපන්දු සම්මේලනය නිකුත් කළ නිවේදනයේ සඳහන් වෙන්නේ.\nඑහි මහලේකම් ෆැට්මා සමූරා විසින් අද (28) දිනයේ මේ බව දැනුම් දුන් බවයි ක්‍රීඩා අමාත්‍යංශය නිවේදනය කළේ.\nශ්‍රී ලංකා පාපන්දු සම්මේලනය ඉදිරිපත් කර ඇති අභියාචනාව සළකා මෙම තීරණය ගෙන ඇති බව එහි සඳහන්.\nමෙම වසරේ ජනවාරි 21 වනදා සිට අදාළ තහනම පැනවූ අතර ඒ හේතුවෙන් මෙරට පාපන්දු සම්මේලනයේ නියෝජිතයින්ට, ක්‍රීඩා සමාජ කණ්ඩායම්වලට, ජාත්‍යන්තර තරඟවලට සහභාගීවීමේ අයිතිය අහිමි වී ගියා.",
       "URL": "https://www.hirunews.lk/346432/ශ්‍රී-ලංකා-පාපන්දු-සම්මේලනයේ-තහනම-ඉවත්-කිරීමට-fifa-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=66"
}