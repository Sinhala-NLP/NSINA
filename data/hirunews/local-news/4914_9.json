{
       "Source": "hirunews",
       "Timestamp": "Sunday, 21 August 2016 - 14:03",
       "Headline": "පිළියන්දල සහ මහරගම රිය අනතුරුවලින් පුද්ගලයන් දෙදෙනෙකු මරුට",
       "News Content": "පිලියන්දල - හල්පිට ප්‍රදේශයේදී අද අලුයම සිදු වු අනතුරකින් පුද්ගලයෙකු මිය ගොස් තවත් තුන්දෙනෙකු කඵබෝවිල රෝහලට ඇතුලත් කෙරුණා.\nමෝටර් රථයක් සහ ත්‍රිරෝද රථයක් එකිනෙක ගැටී අනතුර සිදුවූ අතර, මියගිය සහ තුවාල ලැබූවන් ත්‍රිරෝද රථයේ ගමන් කළ පුද්ගලයන් බවයි පොලිසිය සඳහන් කළේ.\nඅනතුර සිදුවන අවස්ථාවේදී මෝටර් රථයේ රියදුරු බීමතින් සිට ඇති අතර, අනතුරින් ත්‍රිරෝද රථයට බරපතල හානි සිදුව ඇති බව හිරු වාර්තාකරු සඳහන් කළා.\nමේ අතර, අද උදෑසන මහරගම - පමුණුව බස් නැවතුම්පල අසලදි බස් රථයක ගැටීමෙන් 60 හැවිරිදි කාන්තාවක් ජීවිතක්ෂයට පත්වුණා.\nඇය මහරගම - පිළිකා රෝහලේ ප්‍රතිකාර ලබමින් සිටින සිය සැමියා බැලීමට යමින් සිටියදී මෙම අනතුරට ලක්ව ඇති බවයි පොලිසිය කියා සිටියේ.",
       "URL": "https://www.hirunews.lk/141136/පිළියන්දල-සහ-මහරගම-රිය-අනතුරුවලින්-පුද්ගලයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4914"
}