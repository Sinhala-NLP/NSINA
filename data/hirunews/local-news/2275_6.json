{
       "Source": "hirunews",
       "Timestamp": "Monday, 14 December 2020 - 17:09",
       "Headline": "වෛද්‍ය සභාවේ පත් කිරීම්වලට එරෙහි පෙත්සම් කල් යයි",
       "News Content": "තමන් තනතුරුවලින් ඉවත් කරමින්, සෞඛ්‍ය අමාත්‍යාංශය නිකුත් කළ ගැසට් නිවේදනය බල රහිත කරන ලෙස ඉල්ලා ශ්‍රී ලංකා වෛද්‍ය සභාවේ හිටපු සභාපති ඇතුළු සාමාජිකයින් තුන් දෙනෙකු ගොනුකර තිබූ පෙත්සම් වැඩිදුර සලකා බැලීම ලබන 18 දක්වා කල් තැබීමට අභියාචනාධිකරණය අද (14) තීරණය කළා.\nපෙත්සම්කරුවන් වෙනුවෙන් පෙනී සිටි ජනාධිපති නීතිඥ උපුල් ජයසූරිය අධිකරණයට පෙන්වා දුන්නේ ශ්‍රී ලංකාවේ වෛද්‍ය සභාවේ පනත යටතේ වෛද්‍ය සභාවේ සභාපති ඇතුළු සාමාජිකයන් පත් කිරීමේ බලය සෞඛ්‍ය අමාත්‍යවරියට ඇතත්, ඉවත් කිරීමේ බලයක් නොමැති බවයි.\nකෙසේ වෙතත්, පෙත්සම්කරුවන් ව්‍යාජ තොරතුරු ඉදිරිපත් කරමින් අධිකරණය නොමග යවන බවයි, සෞඛ්‍ය අමාත්‍යවරිය වෙනුවෙන් පෙනී සිටි නියෝජ්‍ය සොලිසිටර් ජනරාල් නෙරීන් පුල්ලේ මෙහිදී පෙන්වා දුන්නේ.\nඑම නිසා මෙම පෙත්සම් ඉවත දමන ලෙස ඔහු ඉල්ලා සිටියා.",
       "URL": "https://www.hirunews.lk/257012/වෛද්‍ය-සභාවේ-පත්-කිරීම්වලට-එරෙහි-පෙත්සම්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2275"
}