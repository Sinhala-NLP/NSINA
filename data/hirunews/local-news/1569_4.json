{
       "Source": "hirunews",
       "Timestamp": "Thursday, 11 November 2021 - 8:44",
       "Headline": "ජලාශ 14ක් තවදුරටත් වාන් දමයි (වීඩියෝ)",
       "News Content": "පවතින වර්ෂාපතනයත් සමග දිවයිනේ ජලාශ 14ක් තවදුරටත් වාන් දමන බව ආපදා කළමනාකරණ මධ්‍යස්ථානය සඳහන් කළා.\nඑම මධ්‍යස්ථානය නිකුත් කළ නවතම නිවේදනයක දැක්වුණේ රාජාංගණය ජලාශයේ වාන් දොරටු දෙකක්, දැදුරුඔය ජලාශයේ වාන් දොරටු 8ක්, ලක්ෂපාන ජලාශයේ වාන් දොරටු 3ක්, තබ්බෝව ජලාශයේ වාන් දොරටු දෙකක් විවෘත කර ඇති බවයි.\nඑමෙන්ම පොල්ගොල්ල සහ වික්ටෝරියා ජලාශවල වාන් දොරටු 4 බැගින් විවෘත කර තිබෙනවා.\nමේ අතර, වාරිමාර්ග දෙපාර්තමේන්තුවේ ජල විද්‍යා අංශයේ අධ්‍යක්ෂ එස්.පී.සී. සුගීෂ්වර කියා සිටියේ ගංඟාවල ජල මට්ටම මේ වන විට අඩුවෙමින් පවතින බවයි.",
       "URL": "https://www.hirunews.lk/287669/ජලාශ-14ක්-තවදුරටත්-වාන්-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1569"
}