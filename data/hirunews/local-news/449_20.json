{
       "Source": "hirunews",
       "Timestamp": "Tuesday, 28 March 2023 - 8:23",
       "Headline": "ගුවන් තොටුපළේ ගගන යාත්‍රාංගනය තුළ තැරැව් කළ 4 දෙනෙකු අත්අඩංගුවට",
       "News Content": "කටුනායන ජාත්‍යන්තර ගුවන් තොටුපළේ ගගන යාත්‍රාංගනය තුළ ප්‍රවාහන සේවා සැපයීම සඳහා තැරැව් කළ බවට වරදට චෝදනා එල්ලවූ 4 දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඔවුන් ගුවන් තොටුපළ මඟීන් පැමිණෙන පර්යන්තය අසල දී විදේශීය සංචාරකයින් අපහසුතාවයට පත්වන පරිදි ප්‍රවාහන සේවා සැපයීම සඳහා තැරැව් කර ඇති බවටයි අනාවරණය වී ඇත්තේ.\nඑමෙන්ම ඔවුන්ට ප්‍රවාහන සේවා සඳහා නිසි බලධාරියෙකුගෙන් ලබා ගන්නා අවසර පත්‍රයක් ද තිබී නැහැ.\nඅත්අඩංගුවට ගත් හතරදෙනා මිනුවන්ගොඩ, කටුනායක, කිඹුලාපිටිය සහ ආඩිඅම්බලම යන ප්‍රදේශවල පදිංචි අවුරුදු 35ත් 53ත් අතර වයස් වල පසුවන්නන්.",
       "URL": "https://www.hirunews.lk/331118/ගුවන්-තොටුපළේ-ගගන-යාත්‍රාංගනය-තුළ-තැරැව්-කළ-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=449"
}