{
       "Source": "hirunews",
       "Timestamp": "Sunday, 08 January 2017 - 18:35",
       "Headline": "19 සම්මතවීමට වඩා 18 අහෝසි වීම ජනතා ජයග්‍රහණයයි - ජනපති",
       "News Content": "19 වන ව්‍යවස්ථා සංශෝධනය සම්මත වීමට වඩා 18 වන සංශෝධනය අහෝසි වීම ජනතා ජයග්‍රහණයක් බව ජනාධිපති මෛත්‍රීපාල සිරිසේන පවසනවා.\nඔහු මේ බව කියා සිටියේ තිරසර යුගයක තෙවසර ඇරඹුම යන මැයෙන් කොළඹ අද පැවැති උත්සවයට එක්වෙමින්.\nමෙම උත්සවයේ ප්‍රධාන දේශනය පවත්වනු ලැබුවේ ඉන්දියාවේ ආන්ද්‍රා ප්‍රදේශ් ප්‍රාන්තයේ ප්‍රධාන අමාත්‍ය චන්ද්‍රබාබු නායිදු විසින්.\nමෙම උත්සවයට අග්‍රාමාත්‍ය රනිල් වික්‍රමසිංහ ද එක්ව සිටියා.\nයෝජිත චීන - ශ්‍රී ලංකා කර්මාන්ත සහ මනා සංවිධාන කලාපය හම්බන්තොටට අවශ්‍ය නොමැති නම් පොළොන්නරුවට ලබාදෙන ලෙස ද ජනාධිපතිවරයා මෙහිදී ඉල්ලීමක් කළා.",
       "URL": "https://www.hirunews.lk/151585/19-සම්මතවීමට-වඩා-18-අහෝසි-වීම-ජනතා-ජයග්‍රහණයයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4718"
}