{
       "Source": "hirunews",
       "Timestamp": "Wednesday, 06 January 2016 - 15:22",
       "Headline": "දුර නොයන ලංගම බස්වල තුනේ සීට් ගැලවේ",
       "News Content": "මින් ඉදිරියට ශ්‍රී ලංකා ගමනාගමන මණ්ඩලයේ දුර ගමන් සේවා බස්රථ සදහා පමණක් තුන් දෙනෙකුට අසුන් ගත හැකි ආසන පේලි සවි කිරීමට තීරණය කර තිබෙනවා.\nඒ අනුව, කිලෝමීටර් 100 ට අඩු දුර ගමන් සේවා සදහා දෙදෙනෙකුට අසුන් ගත හැකි ආසන පේලි සවි කළ බස් රථ යොදා ගනු ඇති.\nශ්‍රී ලංකා ගමනාගමන මණ්ඩලය මෙම එකගතාවයට එළඹී ඇත්තේ පාරිභෝගික අයිතීන් සුරැකීමේ ජාතික ව්‍යාපාරය, මෝටර් රථ ප්‍රවාහන දෙපාර්තමේන්තුව සහ රජයේ ඔම්බුඞ්ස්මන් වරයා අතර ඊයේ පැවති සාකච්ඡාවකින් පසුවයි.\nඅදාළ සාකච්ඡාවේදී මෙම එකගතා ඇති කර ගත් බව පාරිභෝගික අයිතීන් සුරැකීමේ ජාතික ව්‍යාපාරයේ සභාපති රංජිත් විතානගේ ප්‍රකාශ කළා.\nකෙසේ වෙතත්, මෙම තීරණයට පෞද්ගලික බස් රථ නියාමන කටයුතු සිදුකරන ජාතික ගමනාගමන කොමිෂන් සභාව මෙතෙක් කිසිදු ප්‍රතිචාරයක් දක්වා නැහැ.\nඑම එකගතාවය ලබා ගැනීමට එම කොමිෂන් සභාව සමග ඉදිරියේදී සාකච්ඡා කිරීමට බලාපොරොත්තු වන බවයි පාරිභෝගික අයිතීන් සුරැකීමේ ජාතික ව්‍යාපාරයේ සභාපති රංජිත් විතානගේ වැඩිදුරටත් සදහන් කළේ.",
       "URL": "https://www.hirunews.lk/123483/දුර-නොයන-ලංගම-බස්වල-තුනේ-සීට්-ගැලවේ",
       "Category": "Local News",
       "Parent URL": "https://www.hirunews.lk/local-news.php?pageID=5220"
}