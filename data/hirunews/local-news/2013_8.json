{
       "Source": "hirunews",
       "Timestamp": "Sunday, 18 April 2021 - 10:19",
       "Headline": "පුතාගේ පහරදීමෙන් පියා මරුට",
       "News Content": "පුත්‍රයා විසින් පහරදීමක් හේතුවෙන් තුවාල ලබා රෝහල්ගතව ප්‍රතිකාර ලබමින් සිටි පියෙකු ජීවිතක්ෂයට පත්ව තිබෙනවා.\nපසුගිය 11 වනදා කිලිනොච්චි කනගපුරම් ප්‍රදේශයේදී මෙලෙස පහරකෑමට ලක්ව තිබුණේ 53 හැවිරිදි පුද්ගලයෙක්.\nපහරදීමට සම්බන්ධ 20 හැවිරිදි සැකකරු කිල්නොච්චි පොලිසිය විසින් අත්අඩංගුවට ගෙන තිබෙනවා.\nපවුල් ආරවුලක් හේතුවෙන් පුත්‍රයා විසින් මෙලෙස තම පියාට පහරදී ඇති බවටයි මූලික විමර්ශණවලදී හෙළිවී ඇත්තේ.\nමෙම සිද්ධියට අදාළව මහේස්ත්‍රාත් පරීක්ෂණයක් සහ පශ්චාත් මරණ පරීක්ෂණයක් පැවැත්වීමට නියමිත බව පොලිසිය ප්‍රකාශ කළා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ පසුගිය මාස කිහිපයක කාලය තුල මෙලෙස දරුවන් විසින් පහරදීම හේතුවෙන් පියා ඝාතනය කළ අවස්ථා කිහිපයක් දක්නට ලැබුණු බවයි.\nමෙය ඉතා කණගාටුදායක තත්වයක් වන අතර මෙවැනි සිදුවීම් වළක්වා ගැනීමට පවුල්වල අනෙක් සාමාජිකයන්ගේ ද මැදිහත්වීම අත්‍යවශ්‍ය වන බවයි ඔහු පෙන්වා දුන්නේ.",
       "URL": "https://www.hirunews.lk/268761/පුතාගේ-පහරදීමෙන්-පියා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2013"
}