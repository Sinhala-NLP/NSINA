{
       "Source": "hirunews",
       "Timestamp": "Tuesday, 27 February 2018 - 14:05",
       "Headline": "හිටපු ආරක්ෂක ලේකම්ට එරෙහි නීතිමය ක්‍රියාමාර්ග වළක්වාලමින් පැනවූ අතුරු තහනම් නියෝගය දීර්ඝ කෙරේ",
       "News Content": "පොදු දේපල පනත යටතේ හිටපු ආරක්ෂක ලේකම් ගෝඨාභය රාජපක්ෂට එරෙහිව නීතිමය ක්‍රියාමාර්ග ගැනීම වළක්වාලමින් අභියාචනාධිකරණය පැන වූ අතුරු තහනම් නියෝගය ලබන මස 23 වැනිදා දක්වා අද (27) යළි දීර්ඝ කෙරුණා.\nඒ, ඊට අදාළ පෙත්සම අභියාචනාධිකරණයේදී සලකා බැලූණු අවස්ථාවේදීයි.\nඑහිදී අභියාචනාධිකරණ සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරුවරුන් නියෝග කළේ පෙත්සමට අදාළ වැඩිදුර විභාගය ලබන මස 22 වන දා කැඳවන ලෙසයි.",
       "URL": "https://www.hirunews.lk/184643/හිටපු-ආරක්ෂක-ලේකම්ට-එරෙහි-නීතිමය-ක්‍රියාමාර්ග-වළක්වාලමින්-පැනවූ-අතුරු-තහනම්-නියෝගය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4061"
}