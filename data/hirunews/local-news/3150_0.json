{
       "Source": "hirunews",
       "Timestamp": "Thursday, 12 September 2019 - 20:04",
       "Headline": "හොරොව්පතාන සිද්ධිය ගැන අස්ගිරි පාර්ශවයෙන් පොලිස්පතිට ලිපියක්",
       "News Content": "හොරොව්පතාන ශ්‍රී ස්වර්ණාතිලකාරාම විහාරස්ථානයේ් සාමනේර හිමිවරුන් දෙනමට අමානුෂික අයුරින් පහරදීම සම්බන්ධයෙන් තවදුරටත් විධිමත් පරීක්ෂණයක් සිදුකරන ලෙස ඉල්ලමින් අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඤාණරතන හිමියන් පොලිස්පතිවරයාට ලිපියක් යොමුකර තිබෙනවා.\nඑමෙන්ම, මෙවැනි ක්‍රියා මින් මතුවට ඇති නොවීමට ක්‍රියාමාර්ග ගන්නා ලෙසත් මහනාහිමියන් පොලිස්පතිවරයාගෙන් ඉල්ලීමක් කළා.\nසාමනේර හිමිවරුන් දෙනමට අමානුෂික අයුරින් පහරදීමේ වීඩියෝ පටයක් පසුගිය දිනවල  සමාජ මාධ්‍ය ඔස්සේ සංසරණය වූ අතර, පසුව පහරදීම සිදුකළ පුද්ගලයා වන චමින්ද ගලබොඩ හෙවත් උටියා නමැත්තා අත්අඩංගුවට ගෙන මේ මස 24 වන දා දක්වා රක්ෂිත බන්ධනාගාරගත කර සිටිනවා.",
       "URL": "https://www.hirunews.lk/224147/හොරොව්පතාන-සිද්ධිය-ගැන-අස්ගිරි-පාර්ශවයෙන්-පොලිස්පතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=3150"
}