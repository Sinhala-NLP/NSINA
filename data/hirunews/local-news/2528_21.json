{
       "Source": "hirunews",
       "Timestamp": "Monday, 10 August 2020 - 14:05",
       "Headline": "ගමක් උණුසුම් කළ වන අලි ප්‍රහාරය (වීඩියෝ)",
       "News Content": "වන අලි තර්ජනයෙන් පිඩාවට පත්ව සිටින ගොවින් පිරිසක් පිළිබදව කුරුණෑගල දිස්ත්‍රික්කයේ අබකොලවැව ජනපදයෙන් අපට වාර්තා වුණා.\nගොවින් චෝදනා කරන්නේ මෙම ගැටලුව පිළිබඳව බලධාරීන් දැනුවත් කලත් මෙතෙක් කිසිදු පියවරක් ගෙන නොමැති බවටයි.\nකුරුණෑගල මි ඔය ව්‍යාපාරයේ අබකොලවැව ජනපදයේ ගොවින් දහසකුත් එකක් බලාපොරොත්තු පොදී බැදන් වගාකළ අක්කර 400කට අධික ගොයමයි\nමේ.\nඉතා සශ්‍රිකව වැඩුණු මේ කිරි ගොයමේ විශාල ප්‍රමානයක් මේ වනවිටත් රංචු වශයෙන් ගම් වදින වන අලින විසින් විනාශකර අවසන්.\nගොවීන්ගේ බලාපොරොත්තු දවසින් දවස ඇස් පනාපිටම වියකි යද්දී ඔවුන් ගේ මේ ගැටලුව පිලිබදව ගල්ගමුව වනජීවී කාර්යාලය දැනුවත් කලත් මෙතෙක් ඊට නිසි විසඳුමක් ලැබී නැහැ.\nමේ අතර, ආනමඩුව මහකුඹුක්කඩවල කොහොඹගස්වැව ප්‍රදේශයේදී අද අලුයම රැකියාවට යමින් සිටි පුද්ගලයෙකු වන අලි ප්‍රහාරයකින් මියගොස් තිබෙනවා.\nමෙලෙස මියගොස් ඇත්තේ මුන්දලම ප්‍රදේශයේ පදිංචි අවුරුදු 40ක එක්දරු පියෙක් ප්‍රදේශවාසීන් පවසන්නේ මාස කිහිපයක් ඇතුළත මෙම ප්‍රදේශයේදී වන අලි ප්‍රහාරයන්ගෙන් හය දෙනෙකු ජිවිතක්ෂයට පත්ව ඇති අතර තවත් පුද්ගලයින් 20 දෙනෙකු තුවාල ලබා ඇති බවයි.\nවනඅලි ගැටලුව සම්බන්ධයෙන් වනජීවී නිලධාරීන් දැනුවත් කළත් මෙතෙක් කිසිඳු ක්‍රියාමාර්ගයක් ගෙන නොමැති බවට ඔවුන් චෝදනා කරනවා.\nවනඅලි ප්‍රහාරයෙන් අදාළ පුද්ගලයා ජිවිතක්ෂයට පත්වූ ස්ථානයට පැමිණි ප්‍රදේශවාසීන් එහිදී විරෝධතාවයක නිරත වුණේ වන අලි ගැටලුව වගකිවයුතු\nබලධාරීන්ගේ අවදානයට යොමු නොවන බවට චෝදනා කරමින්",
       "URL": "https://www.hirunews.lk/247510/ගමක්-උණුසුම්-කළ-වන-අලි-ප්‍රහාරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2528"
}