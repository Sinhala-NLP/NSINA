{
       "Source": "hirunews",
       "Timestamp": "Wednesday, 17 August 2016 - 8:41",
       "Headline": "මාස 7 ක් තුළ රිය අනතුරුවලින් 1632ක් මරුට",
       "News Content": "මේ වසරේ ජනවාරි පළමුවනදා සිට ජූලි 31 දක්වා ගතවූ මාස 7 තුළ රිය අනතුරුවලින් පුද්ගලයන් 1632 දෙනෙකු ජීවිතක්ෂයට පත්ව තිබෙනවා.\nමාර්ග ආරක්ෂාව පිළිබඳ ජාතික සභාව පෙන්වා දෙන්නේ ඉන් 646 දෙනෙකු ජීවිතක්ෂයට පත්ව ඇත්තේ යතුරුපැදි අනතුරුවලින් බවයි.\nඊට අමතරව පදිකයින් 459 දෙනෙකුද රිය අනතුරු හේතුවෙන් ජීවිතක්ෂයට පත්ව තිබෙනවා.\nයතුරුපැදිකරුවන් 530 ක් මෙන්ම යතුරුපැදිවල පසුපස ගමන් ගත් 116 දෙනෙකු ද රිය අනතුරු හේතුවෙන් ජීවිතක්ෂයට පත්ව ඇති බවයි මාර්ග ආරක්ෂාව පිළිබද ජාතික සභාව සදහන් කළේ.\nඑමෙන්ම, පාපැදිකරුවන් 141 දෙනෙකු , මගීන් 246 දෙනෙකු සහ රියදුරන් 137 දෙනෙකු මෙලෙස රිය අනතුරුවලින් මියගොස් තිබෙනවා.",
       "URL": "https://www.hirunews.lk/140807/මාස-7-ක්-තුළ-රිය-අනතුරුවලින්-1632ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4919"
}