{
       "Source": "hirunews",
       "Timestamp": "Wednesday, 19 October 2016 - 12:24",
       "Headline": "බාහිර උපාධි අපේක්ෂකයින් කොළඹදී විරෝධතාවක",
       "News Content": "බාහිර උපාධි කප්පාදුවට විරෝධය පළ කරමින් කැළණිය ඇතුලු විශ්වවිද්‍යාල කිහිපයක බාහිර උපාධි අපේක්ෂකයින් පිරිසක් විශ්වවිද්‍යාල ප්‍රතිපාදන කොමිසම ඉදිරිපිට විරෝධතාවක නිරත වුණා.\nමොවුන් අද (19)පෙරවරුවේ විහාර මහාදේවි උද්‍යානයේ සිට විශ්වවිද්‍යාල ප්‍රතිපාදන කොමිෂන් සභාව දක්වා පාගමනින් පැමිණියා.\nමේ හේතුවෙන් ලිප්ටන් වටරවුම ආශ්‍රිතව දැඩි රථවාහන තදබදයක් ද හට ගත්තා.\nවිරෝධතාවයෙන් අනතුරුව ඔවුන් ගැටලුව සම්බන්ධයෙන් දැනුවත් කරමින් උසස් අධ්‍යාපන අමාත්‍යවරයාට සංදේශයක් ද භාරදී තිබෙනවා.\nමේ අතර. උසස් තාක්ෂණ ආයතන පද්ධතිය තුළ අධ්‍යාපනය ලබන සියලු  සිසුන්ගෙන් පාඨමාලා සදහා ගාස්තු අය කිරීමට විරෝධය පළ කරමින් දෙහිවල - උසස් තාක්ෂණ ආයතනයේ ද අද විරෝධතාවක් සංවිධාන කර තිබෙනවා.",
       "URL": "https://www.hirunews.lk/145586/බාහිර-උපාධි-අපේක්ෂකයින්-කොළඹදී-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4831"
}