{
       "Source": "hirunews",
       "Timestamp": "Friday, 15 October 2021 - 7:49",
       "Headline": "යොහානි යූ ටියුබ් නාලිකාව රහුමාන්ගේ ග්‍රාහකයන් අභිබවයි",
       "News Content": "මැණිකේ මගේ හිතේ ගීතයෙන් ලොවක් වසඟ කළ ශ්‍රී ලාංකික යොවුන් ගායිකා යොහානි, යූ ටියුබ් සමාජ මාධ්‍ය නාලිකාවේ ග්‍රාහකයින් සංඛ්‍යාව අතින් ඉන්දියාවේ විශිෂ්ට සංගීතඥයෙකු වන ඒ.ආර්. රහුමාන් අභිබවා තිබෙනවා.\nරහුමාන්ගේ යූ ටියුබ් ග්‍රාහකයන් සංඛ්‍යාව මේ වනවිට මිලියන 2.93ක් වන අතර, යොහානිගේ ග්‍රාහක සංඛ්‍යාව මිලියන 2.97ක්.\nසිය ලුණු සංගීත කණ්ඩායම සමඟ පසුගිය දා ඉන්දියාවේ  සංචාරයක නිරත වූ යොහානි ගුරුග්‍රාම් සහ හයිද්‍රාබාද් හි දී ප්‍රසංග දෙකකට සහභාගි වූ අතර, සුප්‍රකට බිග්බොස් ඉන්දීය ටෙලිවිෂන් රියැලටි වැඩසටහනට විශේෂ ආරාධනයක් ලැබ එක්වූයේ සල්මාන් ඛාන්ට ද මැණිකේ මගේ හිතේ ගීතයේ වදන් කියා දෙමින්.\nයොහානි සතීෂාන් සමඟ ගැයූ මැණිකේ මගේ හිතේ ගීතය මේ වනවිට යූ.ටියුබ් නාලිකාවේ පහළොස් කෝටි හතළිස් එක්ලක්ෂ අසූ අටදහස් හත්සියයක් නැරඹුම්වාර පසුකර තිබෙනවා.",
       "URL": "https://www.hirunews.lk/285025/යොහානි-යූ-ටියුබ්-නාලිකාව-රහුමාන්ගේ-ග්‍රාහකයන්-අභිබවයි",
       "Category": "Local News",
       "Parent URL": "https://www.hirunews.lk/local-news.php?pageID=1628"
}