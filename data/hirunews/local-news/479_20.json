{
       "Source": "hirunews",
       "Timestamp": "Monday, 13 March 2023 - 7:40",
       "Headline": "95 වන ඔස්කාර් සම්මාන උලෙළ ඇරඹේ (ඡායාරූප)",
       "News Content": "හොලිවුඩ් සිනමාවේ මෞලි මංගල්‍යය ලෙස සැලකෙන 95 වන ඔස්කාර් සම්මාන උලෙළ ලොස්ඇන්ජලීස් නුවර හොලිවුඩ් පුරයේ ඩොල්බි රඟහලේ දී මේ වනවිට (13) ආරම්භ වී තිබෙනවා.\nහොඳම සහාය නිළියට හිමි සම්මානය ප්‍රථම වරට නිර්දේශ වූ ඇමරිකානු ජාතික ජේමි ලී කර්ටිස් විසින් හිමිකරගෙන ඇති බවයි විදෙස් වාර්තා සඳහන් කළේ.\nඑමෙන්ම හොඳම සහාය නළුවාට හිමි සම්මානය කෙ හුයි ක්වාන් විසින් දිනාගත්තා.\nඑමෙන්ම තෙළිඟු බසින් තිරගත වූ ජනප්‍රිය චිත්‍රපටයක් වන ආර්.ආර්.ආර් හි නාටු නාටු ගීතය මෙවර ඔස්කාර් සම්මාන උළෙලේ හොඳම ගීත අතරට නිර්දේශ වී තිබෙනවා.\nඉන්දීය චිත්‍රපට ගීතයක් එලෙස ඔස්කාර් සම්මාන උළෙලට නිර්දේශ වූයේ වසර 14කට පසුවයි.\nමෙම ගීතයේ රඟපෑමෙන් එක්වී ඇත්තේ සුපිරි තරු වන රාම් චරන් සහ ජූනියර් එන්.ටී.ආර්. විසින්. මෙම ගීතයේ විශේෂත්වය වන්නේ රුසියානු ආක්‍රමණයට පෙර යුක්රේනයේ ජනාධිපති මන්දිරය වන මරින්කි පැලස් ඉදිරිපිට මෙය රූගත කර තිබීමයි.\nමේ අතර වසර 62 පසු සම්මාන උළෙලේ රතු පළස මෙවර ෂැම්පේන් පැහැය ගෙන තිබීම විශේෂත්වයක්.",
       "URL": "https://www.hirunews.lk/329786/95-වන-ඔස්කාර්-සම්මාන-උලෙළ-ඇරඹේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=479"
}