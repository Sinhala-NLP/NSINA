{
       "Source": "hirunews",
       "Timestamp": "Tuesday, 01 May 2018 - 21:04",
       "Headline": "රිය අනතුරකින් දෙදෙනෙකු ජීවිතක්ෂයට (ඡායාරූප)",
       "News Content": "මිනුවන්ගොඩ නිට්ටඹුව ප්‍රධාන මාර්ගයේ දෙවලපොල ප්‍රදේශයේදී සිදුවූ රිය අනතුරකින් පුද්ගලයන් දෙදෙනෙකු මියගොස් තිබෙනවා.\nසවස 6 ට පමණ අනතුර සිදුව ඇති බවයි අප වාර්තාකරු සඳහන් කළේ.\nමාර්ගය හරහා පෙරලී ගිය ත්‍රී රෝද රථයක් බසයක ගැටීමෙන් අනතුර සිදුව ඇතැයි සඳහන්.\nත්‍රී රෝද රථයේ රියදුරා ද තුවාල ලබා මිනුවන්ගොඩ දිසා රෝහලේ ප්‍රතිකාර ලබනවා.\nඅනතුරින් මරණයට පත්වී ඇත්තේ මිනුවන්ගොඩ ප්‍රදේශයේ පදිංචි වයස අවුරුදු 47 ක් සහ 58 ක් වන දෙදෙනෙක්.\nඅනතුර සම්බන්ධයෙන් බස් රථයේ රියදුරා පොලිස් අත්අඩංගුවට ගෙන තිබෙනවා.\nඡායාරූප - මිනුවන්ගොඩ ටෝනි කරුණානායක",
       "URL": "https://www.hirunews.lk/189742/රිය-අනතුරකින්-දෙදෙනෙකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3965"
}