{
       "Source": "hirunews",
       "Timestamp": "Saturday, 15 October 2022 - 9:28",
       "Headline": "කිඹුලාඇලේ ගුණාගේ ගෝලයෙක් ඇතුළු තුනක් අත්අඩංගුවට",
       "News Content": "විදේශ ගතව සිටින සංවිධානාත්මක අපරාධකරුවකු සහ මහාපරිමාණ මත්ද්‍රව්‍ය ජාවාරම්කරුවකු වන කිඹුලා ඇලේ ගුණාගේ, මෙරට මත්ද්‍රව්‍ය බෙදා හරින කණ්ඩායමේ සාමාජිකයකු ඇතුළු සැකකරුවන් තිදෙනෙක් ඊයේ (14) පොලිස් විශේෂ කාර්ය බලකා නිලධාරීන් විසින් අත්අඩංගුවට ගෙන තිබෙනවා.\nඒ විශේෂ කාර්ය බලකාය සංවිධානාත්මක අපරාධ මර්ධන ඒකකය iiහි නිලධාරින්ට ලද බුද්ධි තොරතුරකට අනුව සේදවත්ත, වැල්ලම්පිටිය ප්‍රදේශයේ දී සිදු කරන ලද මෙහෙයුමක් අතරතුර දී යි.\nඑහි දී සැකකරු සන්තකයේ තිබී අයිස් ග්‍රෑම් 26 මිලි ග්‍රෑම් 100 ක් සොයා ගෙන ඇති ගත් අතර, ඔහු සමග අත්අඩංගුවට ගත් අනෙත් සැකකරුවා සන්තකයේ තිබී අයිස් මත්ද්‍රව්‍ය ග්‍රෑම් 26 මිලි ග්‍රෑම් 150ක් සොයා ගෙන තිබෙනවා.\nමෙම පිරිස සමඟ නීති විරෝධී මත්ද්‍රව්‍ය ජාවාරම් කිරිම සඳහා අනුබල දීම සම්බන්ධයෙන් මාදම්පිටිය ප්‍රදේශයේ පදිංචි වයස අවුරුදු 29ක පුද්ගලයකු ද අත් අඩංගුවට ගෙන තිබෙනවා.\nමෙම පිරිස විශේෂ කාර්ය බලකා නිලධාරීන් විසින් ග්‍රෑන්ඩ්පාස් පොලීසිය වෙත බාර දී ඇති අතර, අත්අඩංගුවට ගත් අයිස් මත්ද්‍රව්‍යවල වටිනාකම රැපියල් ලක්ෂ අටක් පමණ වන බවයි වාර්තා වන්නේ.",
       "URL": "https://www.hirunews.lk/317920/කිඹුලාඇලේ-ගුණාගේ-ගෝලයෙක්-ඇතුළු-තුනක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=801"
}