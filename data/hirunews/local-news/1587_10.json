{
       "Source": "hirunews",
       "Timestamp": "Wednesday, 03 November 2021 - 12:59",
       "Headline": "තවදුරටත් වෙළෙදපොළේ ගෑස්  හිඟ වේ (වීඩියෝ)",
       "News Content": "සමාගම් විසින් ගෑස් බෙදා හැරීම සිදු කරන බවට දැනුම් දුන්න ද තවමත් ප්‍රදේශ රැසක ගෑස් හිඟයක් පවතින බවට පාරිභෝගිකයින් චෝදනා කරනවා.\nමෙවන් පසුබිමක යළිත් වරක් ලාෆ් ගෑස් සමාගම විසින් මිල ඉහල දැමීමට සූදානම් වන බවටයි හිරු ප්‍රවෘත්ති ඔස්සේ ඊයේ අනාවරණය කළේ.\nමේ අතර ලිට්රෝ සමාගමට අයත් ගෑස් මෙටි්‍රක් ටොන් 4000ක් රැගත් නෞකාවක් කොළඹ වරායට ඊයේ පැමිණි අතර එම සමාගම සඳහන් කළේ, එම අවස්ථාවේ සිට ම දිවයින පුරා ගෑස් බෙදා හැරීම ආරම්භ කළ බවයි.\nකෙසේ වෙතත් පාරිභෝගිකයින් චෝදනා කළේ, තවදුරටත් ප්‍රමාණවත් පරිදි වෙළඳපොළේ ගෑස් නොමැති බවටයි.\nමේ අතර, එක්සත් ජාතික ස්වයං රැකියා වෙළෙද ව්‍යාපාරික සංගමයේ ප්‍රධාන ලේකම් ක්‍රිෂාන් මාරඹගේ කොළඹ ඊයේ පැවති මාධ්‍ය හමුවකට එක්වෙමින් කියා සිටියේ, ගෑස් නොමැති වීම හේතුවෙන් පිටකොටුවේ ආපනශාලා ද වැසී යාමේ අවදානමක් මතුව ඇති බවයි.",
       "URL": "https://www.hirunews.lk/286873/තවදුරටත්-වෙළෙදපොළේ-ගෑස්-හිඟ-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1587"
}