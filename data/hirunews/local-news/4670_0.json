{
       "Source": "hirunews",
       "Timestamp": "Thursday, 09 February 2017 - 11:21",
       "Headline": "නාමල් ඇතුළු 04 දෙනෙකුට මාස දෙකකට වරක් FCIDයේ පෙනී සිටින ලෙස නියෝග",
       "News Content": "පාර්ලිමේන්තු මන්ත්‍රී නාමල් රාජපක්ෂ සහ සැකකරුවන් 04 දෙනෙකුට සෑම මාස දෙකකට වරක් අවසන් ඉරු දින මුල්‍ය අපරාධ විමර්ශන කොට්ඨාශය හමුවේ පෙනී සිටින ලෙස කොළඹ අතිරේක මහේස්ත්‍රාත් අද නියෝග නිකුත් කරා.\nඒ පාර්ලිමේන්තු මන්ත්‍රී ධුරය යුතු ලෙස භාවිත කරමින් රුපියල් මිලියන 45ක මුදලක් උපයාගත් බවට චෝදනා කරමින් මුල්‍ය අපරාධ විමර්ශන කොට්ඨාශය විසින් ගොනුකළ නඩුවක් අද කැඳවා තිබු අවස්ථාවේදී.\nමේ අතර නාමල් රාජපක්ෂට අයත් සමාගම් දෙකක අධ්‍යක්ෂවරුන් ලෙස කටයුතු කර, මේ වන විට රටින් බැහැරව සිටින නිතිඥයෙකු ඇතුළු පුද්ගලයින් දෙදෙනෙකු ජාත්‍යන්තර පොලිසිය හරහා අත්අඩංගුවට ගැනීමට අද වරෙන්තු නිකුත් කරනු ලැබුවා.\nමෙම නඩු දෙක ලබන 06වන මස 25 වන දින නැවත කැඳවන බවයි මහේස්ත්‍රාත්වරයා අද නියෝග කළේ.",
       "URL": "https://www.hirunews.lk/154055/නාමල්-ඇතුළු-04-දෙනෙකුට-මාස-දෙකකට-වරක්-fcidයේ-පෙනී-සිටින-ලෙස-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4670"
}