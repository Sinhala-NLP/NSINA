{
       "Source": "hirunews",
       "Timestamp": "Monday, 07 November 2016 - 13:00",
       "Headline": "ඒකාබද්ධ විපක්ෂය සන්ධානයකින් ඡන්දයට",
       "News Content": "ඒකාබද්ධ විපක්ෂය නියෝජනය කරන දේශපාලන පක්ෂ ඉදිරි පළාත්පාලන මැතිවරණයට තරඟ කරනු ලබන්නේ හිටපු ජනාධිපති මහින්ද  රාජපක්ෂගේ නායකත්වයෙන් යුත් සන්ධානයකින් බව පිවිතුරු හෙළ උරුමයේ ප්‍රධාන ලේකම්, පාර්ලිමේන්තු මන්ත්‍රී උදය ගම්මන්පිල ප්‍රකාශ කළා.\nඔහු මේ බව ප්‍රකාශ කළේ කොළඹ අද පැවති මාධ්‍ය හමුවකදී අලුතින් බිහිකළ ශ්‍රී ලංකා පොදුජන පෙරමුණ සම්බන්ධයෙන් මාධ්‍යවේදීන් කළ ප්‍රශ්න කිරීම්වලට පිළිතුරු දෙමින්.\nජාතික නිදහස් පෙරමුණ, පිවිතුරු හෙළ උරුමය, මහජන එක්සත් පෙරමුණ ඇතුලු පක්ෂ 11 ක් මේ වනවිට ඒකාබද්ධ විපක්ෂය නියෝජනය කරනවා.\nඑහෙත් ඒකාබද්ධ විපක්ෂයේ නිදහස් පක්ෂ මන්ත්‍රීවරුන්ට පක්ෂයක් නොමැති නිසා නව පක්ෂය බිහි කළ බවයි ගම්මන්පිල මන්ත්‍රීවරයා සඳහන් කළේ.\nපසුගියදා සිදුකළ ප්‍රකාශයක් සම්බන්ධයෙන් කරුණු විමසීම සඳහා මෙරට චීන තානාපතිවරයා විදේශ අමාත්‍යාංශයට කැඳවීමට අමාත්‍ය මංගල සමරවීර තීරණය කර ඇති බව සඳහන් කළ මන්ත්‍රීවරයා ඊට ඒකාබද්ධ විපක්ෂය විරෝධය පළ කරන බවද මෙහිදී කියා සිටියා.",
       "URL": "https://www.hirunews.lk/147010/ඒකාබද්ධ-විපක්ෂය-සන්ධානයකින්-ඡන්දයට",
       "Category": "Local News",
       "Parent URL": "https://www.hirunews.lk/local-news.php?pageID=4805"
}