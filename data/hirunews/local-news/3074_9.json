{
       "Source": "hirunews",
       "Timestamp": "Tuesday, 29 October 2019 - 14:50",
       "Headline": "මත්ද්‍රව්‍ය ජාවාරම් කළ කාන්තාවකට ජීවිතාන්තය දක්වා සිර දඬුවම්",
       "News Content": "මත්ද්‍රව්‍ය ජාවාරම් කිරීම සහ ළඟ තබාගැනීම යන අධිචෝදනාවලට වරදකාරියක වූ 35 හැවිරිදි එක්දරු මවකට කොළඹ මහාධිකරණය අද ජීවිතාන්තය දක්වා සිර සිර දඬුවම්  නියම කළා.\nඒ, එම සිද්ධියට අදාළ නඩුව කොළඹ මහාධිකරණ විනිසුරු ශෂී මහේන්ද්‍රන් හමුවේ කැඳවූ අවස්ථාවේදියි.\n2012 වර්ෂයේ ඔක්තෝම්බර් 1 වනදා රාජගිරිය - ඔබේසේකරපුර පිහිටි ඇයගේ නිවස ආසන්නයේදී හෙරොයින් ග්‍රෑම් 6 කට අධික ප්‍රමාණයක් සහ රුපියල් එක්ලක්ෂ අසූ අටදහසක මුදලක් සමඟ සැකකාරිය අත්අඩංගුවට ගෙන තිබුණේ පොලිස් මත්ද්‍රව්‍යනාශක කාර්යාංශය මගින්.",
       "URL": "https://www.hirunews.lk/227212/මත්ද්‍රව්‍ය-ජාවාරම්-කළ-කාන්තාවකට-ජීවිතාන්තය-දක්වා-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=3074"
}