{
       "Source": "hirunews",
       "Timestamp": "Thursday, 13 July 2023 - 8:19",
       "Headline": "පළමු ශ්‍රේණියට සිසුන් ඇතුළත් කිරීමේ චක්‍රලේඛය අද නිකුත් කෙරේ",
       "News Content": "2024 වසර සඳහා පළමු ශ්‍රේණියට සිසුන් ඇතුළත් කර ගැනීමේ චක්‍රලේඛය අද (13) නිකුත් කරන බව අධ්‍යාපන අමාත්‍යාංශයට සඳහන් කළා.\nමෙම චක්‍රලේඛය නිකුත් කිරීමෙන් පසු පළමු ශ්‍රේණියට සිසුන් ඇතුළත් කිරීමේ අයදුම්පත් යොමු කිරීමට අවස්ථාව පවතිනවා.\nඑමෙන්ම අගෝස්තු මස 18 වැනිදා දක්වා මෙලෙස අයදුම්පත් යොමු කළ හැකියි.\nඅයදුම්පත් යොමු කිරීමේ දී දරුවා පාසලට ඇතුළත් කිරීම සඳහා ඉදිරිපත් කරන ලිපි ලේඛන ජූනි මස 30 වැනිදාට පෙර සහතික කළ යුතු වෙනවා.\nමේ අතර සියලු‍ම උපකාරක පංති ඉරිදා දිනවල පෙරවරුවේ හා පොහෝ දිනවල පැවැත්වීම සබරගමුව පළාත තුළ තහනම් කරන ලෙස පළාත් ආණ්ඩුකාර නවීන් දිසානායක උපදෙස් ලබා දී තිබෙනවා.\nඑමෙන්ම ගුරුවරුන් තමා උගන්වන පන්තියේ සිසුන්ට මුදල් අයකර අමතර පන්ති පැවැත්වීම ද තහනම් කිරීමට ආණ්ඩුකාරවරයා උපදෙස් ලබාදුන් බවයි සබරගමුව පළාත් ප්‍රධාන ලේකම් මහින්ද එස්. වීරසූරිය සදහන් කළේ.\nදරුවන්ගේ දහම් පාසල් අධ්‍යාපනය ඉහළ නැංවීම සඳහා ඉරිදා දිනවල පෞද්ගලික උපකාරක පන්ති තහනම් කර ඇති අතර එම නීති කඩකරන පුද්ගලයින් සොයා විමර්ශන ආරම්භ කරන බවයි ප්‍රධාන ලේකම්වරයා කියා සිටියේ.\nමීට පෙර උතුරු පළාත තුලත් ඉරිදා දිනයේ දී උපකාරක පංති පැවැතිවීම තහනම් කළ යුකු බවට යෝජනාවක් සම්මත වී තිබුණා.",
       "URL": "https://www.hirunews.lk/341025/පළමු-ශ්‍රේණියට-සිසුන්-ඇතුළත්-කිරීමේ-චක්‍රලේඛය-අද-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=189"
}