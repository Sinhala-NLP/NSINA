{
       "Source": "hirunews",
       "Timestamp": "Thursday, 07 September 2023 - 17:06",
       "Headline": "රටටම වැස්සත් වික්ටෝරියා තවමත් හිඳිලා",
       "News Content": "දිවයිනේ බොහෝ ප්‍රදේශවලට තද වැසි ඇත වී ජල ගැලීම් පවා වාර්තා වි තිබුණද ලංකාවේ විශාලතම ජලාශය වන වික්ටෝරියා ජලාශයේ ජල මට්ටම අවම මට්ටමකයි පවතින්නේ.\nවික්ටෝරියා ජල පෝෂක ප්‍රදේශවලට ප්‍රමාණවත් වැසි නොලැබීම නිසා ජලාශය තවමත් පතුලටම සිඳි ගොස් තිබෙන අයුරු අද (07) ද දක්නට ලැබුණා.\nජලාශයේ ජලය පතුලටම සිඳී යාම නිසා පැරැණි තෙල්දෙණිය නගරයේ නටබුන් උඩට මතුවී මේ දිනවල පවතිනවා.\nතෙල්දෙණිය නගරයේ තිබු පැරැණි යකඩ පාලම මාර්ගය සහ නගරයේ තිබූ චෛත්‍යයේ මෙන්ම වෙනත් ගොඩනැගිලිවල නටබුන්ද මතුව තිබෙන අයුරු දක්නට ලැබෙනවා.\nමෙම නටබුන් දැක ගැනීම සඳහා විශාල වශයෙන් පිරිස් පැමිණෙමින් සිටින බවද අප වාර්තාකරු පවසනවා.",
       "URL": "https://www.hirunews.lk/347490/රටටම-වැස්සත්-වික්ටෝරියා-තවමත්-හිඳිලා",
       "Category": "Local News",
       "Parent URL": "https://www.hirunews.lk/local-news.php?pageID=45"
}