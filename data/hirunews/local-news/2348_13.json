{
       "Source": "hirunews",
       "Timestamp": "Friday, 06 November 2020 - 9:20",
       "Headline": "ලංකා ප්‍රීමියර් ලීග් 27 වැනිදා සිට සූරියවැවදී",
       "News Content": "ලංකා ප්‍රීමියර් ලීග් විස්සයි විස්ස තරඟාවලිය පැවැත්වීම සඳහා රජයේ අනුමැතිය හිමිවීමෙන් පසු එය ලබන 27 වැනිදා හෝ 28 වැනිදා ආරම්භ කිරීමට හැකිවනු ඇතැයි තරඟාවලි අධ්‍යක්ෂ ශ්‍රී ලංකා ක්‍රිකට් උප සභාපති රවීන් වික්‍රමරත්න ප්‍රකාශ කළා.\nඑය ආරම්භවීමට නියමිතව තිබුණේ ලබන 21 වනදායි.\nජනාධිපතිවරයා සහ සෞඛ්‍ය බලධාරීන් සමඟ ශ්‍රී ලංකා ක්‍රිකට් ආයතනයේ නිලධාරීන් ඊයේ සිදුකළ සාකච්ඡාවකදී ඒ සඳහා අනුමැතිය හිමිවුණා.\nඑමෙන්මල තරඟාවලිය හම්බන්තොට සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගනයේදී පමණක් පැවැත්වීමටයි තීරණය වී ඇත්තේ.\nසෞඛ්‍ය මාර්ගෝපදේශ අනුව තරඟාවලිය පැවැත්වෙන අතරල ක්‍රීඩකයින් සඳහා ආරක්ෂිත ජෛව බුබුලක් එහි නිර්මාණය කෙරෙනු ඇති.\nමේ අතර තරගාවලියට එක්වන විදෙස් ක්‍රීඩකයින් දින 14 ක් වෙනුවට දින 7 ක් නිරෝධායන කාලයකට යටත්ව ක්‍රීඩා කිරීමට එකඟතාවයකට පැමිණ තිබෙනවා.\nඑමෙන්මල පාකිස්ථාන සුපර් ලීග් තරගාවලියේ කල් දැමීමට සිදුවූ අවසන් වටයේ තරග 4ක් ලබන 14 සිට 17 වනදා දක්වා පැවැත්වෙන අතර එල්.පී.එල්. තරගාවලිය දින 6 ක් කල්යාම හේතුවෙන් ඊට සහභාගි වන ක්‍රීඩකයන්ට ද ලංකා ප්‍රිමියර් ලීග් තරගාවලියට එක්වීමේ අවස්ථාවක් උදාවී තිබෙනවා.\nමේ අතර ආබාධය සුව වීම නිසා කොදෙව් සුපිරි පිතිකරු ඇන්ඩෘ රසල් ටද තරගාවලියට එක්වීමට හැකිවනු ඇති බවයි ශ්‍රී ලංකා ක්‍රිකට් ප්‍රධාන විධායක ඈෂ්ලි ද සිල්වා ප්‍රකාශ කළා.",
       "URL": "https://www.hirunews.lk/254120/ලංකා-ප්‍රීමියර්-ලීග්-27-වැනිදා-සිට-සූරියවැවදී",
       "Category": "Local News",
       "Parent URL": "https://www.hirunews.lk/local-news.php?pageID=2348"
}