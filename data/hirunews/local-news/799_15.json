{
       "Source": "hirunews",
       "Timestamp": "Sunday, 16 October 2022 - 11:50",
       "Headline": "ආසියාව තුළ අන්තර්ක්‍රියා සහ විශ්වාසය වර්ධනය කිරීම ගැන සාකච්ඡා",
       "News Content": "කසකස්තානයේ පසුගියදා (13) පැවති ආසියාව තුළ අන්තර්ක්‍රියා සහ විශ්වාසය වර්ධනය කිරීමේ ක්‍රියාමාර්ග පිළිබඳ හයවැනි සමුළුව (CICA) සඳහා රාජ්‍ය අමාත්‍ය තාරක බාලසුරිය එක්ව වුණා.\nමෙරට දූත පිරිස සමග ඊට එක් වූ අමාත්‍යවරයා එහිදී අසර්බයිජාන් ජනරජයේ විදේශ කටයුතු අමාත්‍ය ජෙයිහුන් බයිරමොව් සහ කසකස්තානයේ නියෝජ්‍ය විදේශ අමාත්‍යා ආදිල් ටර්සුනොච් සමග සාකච්ඡා පැවැත්වූ බවයි විදේශ කටයුතු අමාත්‍යාංශය නිවේදනය කළේ.\nඑහිදී දෙරට අතර ආර්ථික, සංස්කෘතික සහ දේශපාලනික සබඳතා ශක්තිමත් කිරීම සම්බන්ධයෙන් සාකච්ඡා කෙරුණු අතර, එහිදී දෙපාර්ශ්වය අතර උපදේශන පැවැත්වීම කාලෝචිත බවට ද අවධාරණය කෙරුණා.",
       "URL": "https://www.hirunews.lk/318012/ආසියාව-තුළ-අන්තර්ක්‍රියා-සහ-විශ්වාසය-වර්ධනය-කිරීම-ගැන-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=799"
}