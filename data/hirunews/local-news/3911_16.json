{
       "Source": "hirunews",
       "Timestamp": "Monday, 04 June 2018 - 19:39",
       "Headline": "හිතූ දේ සිදුවුණා  - නිදහස් පක්ෂයේ 16යේ කණ්ඩායම කියයි",
       "News Content": "ශ්‍රී ලංකා නිදහස් පක්ෂයේ පවතින අර්බුදයට කෙටි කාලයකින් විසඳුම් සෙවීමට කටයුතු කරන බව එහි නව මහ ලේකම් මහාචාර්ය රෝහණ ලක්ෂ්මන් පියදාස ප්‍රකාශ කළා.\nපක්ෂ මූලස්ථානයේදී අද සිය ධුරයේ වැඩ භාරගැනීමෙන් අනතුරුව පැවැති මාධ්‍ය හමුවට එක්වෙමිනුයි  ඔහු මේ බව කියා සිටියේ.\nනිදහස් පක්ෂයේ ජාතික සංවිධායක ධුරයට පත් වු හිටපු මහ ලේකම් අමාත්‍ය දුමින්ද දිසානායක ද අද නව තනතුරේ වැඩ භාරගනු ලැබු අතර එහිදී ඔහු මාධ්‍ය වෙත මෙලෙස අදහස් පළකලා.\nමෙම අවස්ථාවට ආණ්ඩුවෙන් ඉවත් වූ නිදහස් පක්ෂයේ 16 කණ්ඩායමේ මන්ත්‍රීවරුන් වන එස්.බී. දිසානායක, ඩබ්ලිව්.ඩී .ජේ. සෙනෙවිරත්න, ඩිලාන් පෙරේරා ද එක්ව සිටියා.\nඑහිදී පක්ෂයේ සිදු වු තනතුරු වෙනස පිළිබඳව මාධ්‍යවේදින් ඔවුන්ගෙන් ප්‍රශ්ණ කළා.\nඑම අවස්ථාවේදී මන්ත්‍රීවරුන් කියා සිටියේ තනතුරු වෙනස්වීම තම කණ්ඩායම අපේක්ෂා කළ අයුරින්ම ඉෂ්ට වී ඇති බවයි.",
       "URL": "https://www.hirunews.lk/192315/හිතූ-දේ-සිදුවුණා-නිදහස්-පක්ෂයේ-16යේ-කණ්ඩායම-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3911"
}