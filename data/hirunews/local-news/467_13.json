{
       "Source": "hirunews",
       "Timestamp": "Sunday, 19 March 2023 - 9:32",
       "Headline": "ශ්‍රී ලංකාවේ පශූ සම්පත් සංවර්ධනයට ඉන්දියාවේ සහාය",
       "News Content": "ශ්‍රී ලංකාවේ පශු සම්පත් ක්‍ෂේත්‍රය යළි නගා සිටුවීමට පූර්ණ සහය ලබාදීමට ඉන්දීය රජය එකඟතාව පළ කර තිබෙනවා.\nමෙරට ඉන්දීය මහ කොමසාරිස් ගෝපාල් බාග්ලේ කෘෂිකර්ම අමාත්‍ය මහින්ද අමරවීර හමුවී මේ පිළිබඳව සාකච්ඡා කර ඇති අතර, ජනාධිපතිවරයා හමුවේ ද එම එකඟතාව පළ කර ඇති බවයි කෘෂිකර්ම අමාත්‍යාංශය සඳහන් කළේ.\nඉන්දියාවේ පශු සම්පත් ගොවිපලවල දැනට භාවිත කරන ඉහළ තාක්ෂණික දැනුම මෙරටට ලබාදීමට අපේක්ෂිතයි.\nඑමෙන් ම වැඩි කිරි ප්‍රමාණයක් ලබාගත හැකි උසස් වර්ගයේ ගවයින් ශ්‍රී ලංකාවට ලබාදීම සඳහාද ඉන්දීය රජය එකඟතාව පළ කර ඇති බවයි කෘෂිකර්ම අමාත්‍යාංශය සඳහන් කළේ.\nපසුගිය වසරේ මෙරට කිරි නිෂ්පාදන කර්මාන්තය පහත වැටීම හේතුවෙන් සමස්ත කර්මාන්තය19% කින් පමණ අඩු වී තිබුණා.",
       "URL": "https://www.hirunews.lk/330328/ශ්‍රී-ලංකාවේ-පශූ-සම්පත්-සංවර්ධනයට-ඉන්දියාවේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=467"
}