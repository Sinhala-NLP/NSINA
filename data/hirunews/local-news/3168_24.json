{
       "Source": "hirunews",
       "Timestamp": "Sunday, 01 September 2019 - 19:03",
       "Headline": "ආර්ථික දියුණුවට, අධ්‍යාපන ප්‍රතිපත්තියක් අවශ්‍ය බවට ගෝඨාභයෙන් ප්‍රකාශයක්",
       "News Content": "අධ්‍යාපනයේ ජාතික ප්‍රතිපත්තියක් සකස් කළ යුතුව පවතින බව ශ්‍රී ලංකා පොදුජන පෙරමුණ ඇතුළු ඒකාබද්ධ විපක්ෂයේ ජනාධිපති අපේක්ෂක ගෝඨාභය රාජපක්ෂ ප්‍රකාශ කළා.\nජාතික පෙර පාසල් ගුරු වෘත්තීය ජාතික සම්මේලනයට කොළඹ දී අද එක්වෙමින් ඔහු කියා සිටියේ ඉදිරි රජයක් තුළ අධ්‍යාපනය වෙනුවෙන් විශාල ආයෝජනයක් සිදුකිරීමට බලාපොරොත්තු වන බවයි.\nඅනතුරුව ජාතික පෙර පාසල් ගුරු වෘත්තිය සමිතියේ යෝජනාවලියක් සංදේශයක් ආකාරයෙන් සකස් කර ජනාධිපති අපේක්ෂක ගෝඨාභය රාජපක්ෂට ලබාදීම ද එහිදි සිදුකෙරුණා.\nපසුව ශ්‍රී ලංකා පොදුජන පෙරමුණේ නායක, විපක්ෂ නායක මහින්ද රාජපක්ෂ ද සභාව අමතනු ලැබුවා.\nrn",
       "URL": "https://www.hirunews.lk/223394/ආර්ථික-දියුණුවට-අධ්‍යාපන-ප්‍රතිපත්තියක්-අවශ්‍ය-බවට-ගෝඨාභයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3168"
}