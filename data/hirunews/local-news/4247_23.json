{
       "Source": "hirunews",
       "Timestamp": "Saturday, 28 October 2017 - 20:19",
       "Headline": "රොටුඹ පොලිසිය පුද්ගලයෙකුට පහරදුන් බවට චෝදනාවක්",
       "News Content": "මාතර - රොටුඹ - බෙංගමුව ප්‍රදේශයේ පුද්ගලයෙකුට රොටුඹ පොලිසියේ නිලධාරීන් විසින් පහරදුන් බවට චෝදනාවක් එල්ලවනවා.\nපහරකෑමට ලක්වූ පුද්ගලයා මේවන විට ප්‍රතිකාර ලබන්නේ කඹුරුපිටිය මූලික රෝහලෙයි.\nමාතර - රොටුඹ - බෙංගමුව ප්‍ර දේශයේ පුද්ගලයෙකුට සිය නිවසේදී පසුගිය 26 වැනිදා රාත්‍රියේ රොටුඹ පොලිසියේ නිලධාරීන් පිරිසක් විසින් පහරදුන් බවට චෝදනා එල්ලවනවා.\nපහරකෑමට ලක්ව ඇත්තේ කමල් නිශාන්ත නමැති 28 හැවිරිදි දෙදරු පියෙක්.\nනිවැසියන් පවසන්නේ නිවසේ පසුපස දොර කඩා නිවසට ඇතුලු වූ පොලිස් නිලධාරීන් මෙම පහරදීම සිදුකළ බවටයි.\nපහරකෑමට ලක්වූ පුද්ගලයා මේවනවිට ප්‍රතිකාර ලබන්නේ කඹුරුපිටිය මූලික රෝහලෙයි.\nපහරදීම හේතුවෙන් ඔහුගේ හිසට සහ කනට තුවාල සිදුව ඇති බව ඥාතීන් පවසනවා.\nඔවුන් පවසන්නේ මීට පෙරද පොලිසිය අදාළ පුද්ගලයාගේ නිවසේ ගංජා ඇති බවට පවසමින් සෝදිසි කිරීමට මෙලෙස පැමිණි බවයි.",
       "URL": "https://www.hirunews.lk/174689/රොටුඹ-පොලිසිය-පුද්ගලයෙකුට-පහරදුන්-බවට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4247"
}