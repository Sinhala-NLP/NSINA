{
       "Source": "hirunews",
       "Timestamp": "Sunday, 05 May 2019 - 19:30",
       "Headline": "විනාශයන් සිදුකිරීම ආගම නොවේ - කාදිනල් හිමියන්",
       "News Content": "සෑම ආගමක්ම මිනිසුන් ජීවත් කරවන බැවින් දෙවියන්ගේ නාමයෙන් විනාශයන් සිදු කිරීම ආගම නොවන බව අඟරදගුරු අතිඋතුම් මැල්කම් කාදිනල් රංජිත් හිමිපාණන් පවසනවා.\nඋන්වහන්සේ මේ බව සඳහන් කළේ අඟරදගුරු මැදුරේ අද (05) පැවැත්වූ ඉරුදින විශේෂ දේව මෙහෙය පවත්වමින්.\nමේ අතර, ත්‍රස්ත ප්‍රහාරයෙන් රෝහල්ගත කර සිටින අයගේ ඥාතීන් පිරිසකට මුදල් ආධාර පිරිනැමීමක් මැල්කම් කාදිනල් රංජිත් හිමිපාණන්ගේ මුලිකත්වයෙන් සිදුකෙරුණේ ශාන්ත පීතර දෙව් මැදුරේදියි.\nඑමෙන්ම, අද (05) පස්වරුව් උන්වහන්සේ ජාතික රෝහල වෙත පැමිණි අතර, එහිදී ත්‍රස්ත ප්‍රහාරයෙන් රෝහල්ගතව සිටින පුද්ගලයින්ගේ සුවදුක් විමසා තිබෙනවා.",
       "URL": "https://www.hirunews.lk/215810/විනාශයන්-සිදුකිරීම-ආගම-නොවේ-කාදිනල්-හිමියන්",
       "Category": "Local News",
       "Parent URL": "https://www.hirunews.lk/local-news.php?pageID=3367"
}