{
       "Source": "hirunews",
       "Timestamp": "Thursday, 22 December 2022 - 14:04",
       "Headline": "ජනාධිපති හා උතුරේ දෙමළ පක්ෂ අතර සාකච්ඡාවක්",
       "News Content": "ජාතික ප්‍රශ්නය විසඳීම සම්බන්ධයෙන් ජනාධිපති රනිල් වික්‍රමසිංහ සහ උතුරේ දෙමළ පක්ෂ අතර සාකච්ඡාවක් පැවැත්වුණා.\nදේශපාලන සිරකරුවන් නිදහස් කිරීම හා උතුරු නැගෙනහිර ඉඩම් ප්‍රශ්නය විසඳීම පිළිබඳ මෙහි දී සාකච්ඡාවට ලක් ව තිබෙනවා.\nපසුගිය දා පැවති සර්ව පාක්ෂික කමිටුවේ ප්‍රථිඵලයක් ලෙස යි උතුරේ දෙමළ පක්ෂ නියෝජිතයින් හා ජනාධිපති රනිල් වික්‍රමසිංහ අතර මෙම සාකච්ඡාව පැවැත්වුණේ.\nඑම අවස්ථාවට අග්‍රාමාත්‍යවරයා, අධිකරණ අමාත්‍යවරයා, විදේශ අමාත්‍යවරයා ඇතුළු පිරිසක් ද එක්වුණා.",
       "URL": "https://www.hirunews.lk/323281/ජනාධිපති-හා-උතුරේ-දෙමළ-පක්ෂ-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=650"
}