{
       "Source": "hirunews",
       "Timestamp": "Thursday, 31 January 2019 - 12:28",
       "Headline": "අල්ලස් ගත් විදුහල්පතිවරයෙකු හොරොව්පතානේදී අත්අඩංගුවට",
       "News Content": "රුපියල් 5,000 ක මුදලක් අල්ලස් වශයෙන් ලබාගැනීමට යාමේදී හොරොව්පතාන - රුවන්වැලි මධ්‍ය මහා විද්‍යාලයේ විදුහල්පතිවරයා අද පෙරවරුවේ අල්ලස් හෝ දූෂණ විමර්ශන කොමිෂන් සභාවේ නිලධාරීන් විසින් අත්අඩංගුවට ගෙන තිබෙනවා.\nඑහි උසස් නිලධාරියෙකු සඳහන් කළේ 6 ශ්‍රේණිය සඳහා දරුවෙකු ඇතුළත් කරගැනීම සඳහා රුපියල් 10,000 ක අල්ලසක් විදුහල්පතිවරයා ඉල්ලා ඇති බවත්, ඉන් 5,000 ක අත්තිකාරම් මුදලක් අදාළ දරුවාගේ පියා විසින් ලබාදීමේදී මෙම අත්අඩංගුවට ගැනීම සිදුකළ බවයි.",
       "URL": "https://www.hirunews.lk/209413/අල්ලස්-ගත්-විදුහල්පතිවරයෙකු-හොරොව්පතානේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3525"
}