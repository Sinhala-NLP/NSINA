{
       "Source": "hirunews",
       "Timestamp": "Tuesday, 28 February 2023 - 16:35",
       "Headline": "විදේශ අමාත්‍ය අලි සබ්‍රි ඉන්දියාවේ නිල සංචාරයක නිරතවීමට නියමිතයි",
       "News Content": "භූ දේශපාලනය සහ ආර්ථිකය පිළිබඳව ඉන්දියාවේ නවදිල්ලි නුවර පැවැත්වෙන රයිසිනා සංවාදයේ අටවන අදිරයට සහභාගිවීම සඳහා විදේශ අමාත්‍ය අලි සබ්‍රි ඉන්දියාවේ නිල සංචාරයක නිරතවීමට නියමිතයි.\nඅමාත්‍යවරයා අනිද්දා (02) එම සමුළුවට එක්වන අතර, එය ඉන්දියාවේ විදේශ කටයුතු අමාත්‍යාංශය සමඟ එක්ව ඔබ්සර්වර් පර්යේෂණ පදනමයි සංවිධාන කර ඇත්තේ.\nබෙදුණු ලොව සුවපත් කිරීම සහ තවත් මාතෘකා කිහිපයක් ඔස්සේ මාර්තු 3 වැනිදා පැවැත්වෙන විශේෂ සංවාද දෙකකට මෙහිදී විදේශ අමාත්‍යවරයා සහභාගිවන බවයි විදේශ කටයුතු අමාත්‍යාංශය නිවේදනය කළේ.",
       "URL": "https://www.hirunews.lk/328603/විදේශ-අමාත්‍ය-අලි-සබ්‍රි-ඉන්දියාවේ-නිල-සංචාරයක-නිරතවීමට-නියමිතයි",
       "Category": "Local News",
       "Parent URL": "https://www.hirunews.lk/local-news.php?pageID=506"
}