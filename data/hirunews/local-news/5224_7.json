{
       "Source": "hirunews",
       "Timestamp": "Sunday, 03 January 2016 - 16:19",
       "Headline": "රත්නපුරයේ පෞද්ගලික බස් වර්ජනය අවසන්",
       "News Content": "රත්නපුර නගරයෙන් ආරම්භ වන පෞද්ගලික බස් රථ රියදුරන් ආරම්භ කර තිබූ වර්ජනය මේ වන විට අත්හිටුවා තිබෙනවා.\nඔවුන් අද දහවල් මෙම වර්ජනය ආරම්භ කළේ රත්නපුර බස් නැවතුම්පොළේදී පෞද්ගලික බස් රථ රියදුරෙකුට සහ කොන්දොස්තරවරයෙකු සිවිල් ඇදුමෙන් පැමිණි පොලිස් නිලධාරීන් දෙදෙනෙකු සිදුකළ පහරදීමකට විරෝධය පළ කරමින්.\nසිද්ධිය සම්බන්ධයෙන් පරීක්ෂණයක් පවත්වන බවට සබරගමුව පළාත භාර ජ්‍යෙෂ්ඨ නියෝජ්‍ය පොලිස්පතිවරයා ලබාදුන් පොරොන්දුවකට අනුව වර්ජනය අත්හිටුවීමට තීරණය කළ බවයි ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න සඳහන් කළේ.",
       "URL": "https://www.hirunews.lk/123325/රත්නපුරයේ-පෞද්ගලික-බස්-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5224"
}