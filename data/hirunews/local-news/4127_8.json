{
       "Source": "hirunews",
       "Timestamp": "Saturday, 13 January 2018 - 17:09",
       "Headline": "නව ජනපති කොමිසම ලබන සතියේ",
       "News Content": "මිහින්ලංකා සහ ශ්‍රී ලංකන් ගුවන් සමාගමේ සිදුව ඇති දූෂණ පිළිබද විමර්ශනය කිරීමේ කොමිසම ලබන සතියේ පත් කරන බව ජනාධිපති මෛත්‍රීපාල සිරිසේන ප්‍රකාශ කළා.\nශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ පළාත් පාලන මැතිවරණ ප්‍රචාරක රැළියකට දඹුල්ලේ දී අද (13) එක්වෙමින් ජනාධිපතිවරයා මේ බව කියා සිටියා.\nජනාධිපතිවරයා මෙහිදී සඳහන් කළේ පසුගිය රජය සිදු කළා යැයි පවසන සවර්ධනයේ කලු - සුදු බව ඉදිරියේදී තවදුරටත් රටේ ජනතාවට අනාවරණ වනු ඇති බවයි.\nකුමන අභියෝග හමුවේ වුව ද දුෂිත දේශපාලනය වෙනස් කර රට ඉදිරියට ගෙන යාමේ අභියෝගය ජයගන්නා බවයි ජනාධිපතිවරයා අවධාරණය කළේ.",
       "URL": "https://www.hirunews.lk/180983/නව-ජනපති-කොමිසම-ලබන-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=4127"
}