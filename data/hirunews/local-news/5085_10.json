{
       "Source": "hirunews",
       "Timestamp": "Sunday, 17 April 2016 - 16:34",
       "Headline": "පාර්ලිමේන්තු මන්ත්‍රීවරයෙක්  රිය අනතුරකින් රෝහලේ",
       "News Content": "කුරුණෑගල - පුත්තලම මාර්ගයේ යන්තන්පලාව මංසන්ධියේදී සිදුවූ රිය අනතුරකින් පාර්ලිමේන්තු මන්ත්‍රී සනත් නිශාන්ත සහ ඔහුගේ රියදුරා ඇතුලූ තවත් පුද්ගලයෙකු සුළු තුවාල ලබා අද පස්වරුවේ කුරුණෑගල රෝහලට ඇතුළත් කළා.\nහිටපු අමාත්‍ය ජොන්ස්ටන් ප්‍රනාන්දුගේ නිවසේ පැවැති අවුරුදු සාදයකට සහභාගි වී නැවත පැමිණෙමින් සිටියදී මන්ත්‍රීවරයා ඇතුළු පිරිස මෙලෙස අනතුරට පත්වී ඇති බවයි වාර්තා වන්නේ.\nසනත් නිශාන්ත මන්ත්‍රීවරයා ගමන් ගත් ජීප් රථය, වාරියපොළ සිට කුරුණෑගල දක්වා ධාවනය වූ මෝටර් රථයක් ගැටීමෙන් මෙම අනතුර සිදුව තිබෙනවා.",
       "URL": "https://www.hirunews.lk/131055/පාර්ලිමේන්තු-මන්ත්‍රීවරයෙක්-රිය-අනතුරකින්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5085"
}