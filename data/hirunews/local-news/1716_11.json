{
       "Source": "hirunews",
       "Timestamp": "Thursday, 02 September 2021 - 10:02",
       "Headline": "නීති විරෝධී කැණීම් කළ පිරිසක් අත්අඩංගුවට",
       "News Content": "ගත වූ පැය විසි හතරක කාලය තුළ විශේෂ කාර්‍ය බලකා නිලධාරින් විසින් දිවයිනේ ස්ථාන කිහිපයක ම වැටලීම් සිදු කර තිබෙනවා.\nඅත්අඩංගුවට ගත් පිරිස අතර, මින්නේරිය පොලිස් වසමේ දී බලපත්‍ර නොමැති ව කැණීම් සිදු කළ පිරිසක් ද වනවා.\nහබරණ රක්ෂිතයට ඇතුළු වී පුරා වස්තු සෙවීමේ අරමුණෙනු යි මෙම නීති විරෝධී කැණීම සිදු කර තිබෙන්නේ.\nසිද්ධියට සම්බන්ධ පුද්ගලයින් හත් දෙනෙකු සමඟ කැනීම් සඳහා භාවිත කළ උපකරණ ද විශේෂ කාර්‍ය බලකාය විසින් අත්අඩංගුවට ගෙන තිබෙනවා.\nමේ අතර, විශේෂ කාර්‍ය බලකා දඹුල්ල කඳවුරේ නිලධාරින් පිරිසක් විසින් ලියාපදිංචි නො කළ වී කිලෝ 150,000ක ගබඩාවක් පවත්වාගෙන ගිය පුද්ගලයෙක් අත්අඩංගුවට ගත් සිද්ධියක් ද වාර්තා වනවා.",
       "URL": "https://www.hirunews.lk/281170/නීති-විරෝධී-කැණීම්-කළ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1716"
}