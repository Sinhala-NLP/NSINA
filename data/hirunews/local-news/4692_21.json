{
       "Source": "hirunews",
       "Timestamp": "Wednesday, 25 January 2017 - 19:56",
       "Headline": "කොළඹ විහාරමහාදේවී උද්‍යානයේ අැති වංචාවක් හෙළිවෙයි",
       "News Content": "කොළඹ විහාරමහාදේවී උද්‍යානයේ පිහිටුවා ඇති සතුටු උයන කරා කුඩා දරුවන් ද රැගෙන බොහෝ පිරිස් පැමිණෙන්නේ විනෝද ක්‍රීඩාවල යෙදීමට මෙන්ම නිදහස භුක්තිවිදීම සදහායි.\nකොළඹ මහ නගර සභාව යටතේ පවතින මෙම භූමියේ අලුතින් පිහිට වූ ඇලක බෝට්ටු සේවාවක් සඳහා පෞද්ගලික ආයතනයකට අවසර ලබාදී තිබෙනවා.\nඑම බෝට්ටු සවාරියේ නිරත වූ බොහෝ පිරිසක් හිරු සී.අයි.ඒ වෙත දැනුම් දුන්නේ මෙහි පාරිභෝගික අයිතීන් දැඩි ලෙස උල්ලංඝනය වන බවයි.\nයම් කිසි සේවාවක් මුදලට සැපයීමේදී ඒ සඳහා අයකරනා මිල ගණන් දැන්වීමක් මගින් ප්‍රදර්ශනය කිරීම අනිවාර්ය කටයුත්තක්.\nමෙම පරිශ්‍රයේ එවැනි දැන්වීමක් නොමැති අතර එක් බෝට්ටු සවාරියක කාලය තීරණය වන්නේ මෙහි පැමිණෙන පිරිස්වල ප්‍රමාණය අනුවයි.\nවැඩි පිරිසක් සිටීනම් බෝට්ටු සවාරිය විනාඩි 10 කටත් අඩු කාලයකට සීමා කිරීමට මෙහි සේවකයින් කටයුතු කරනවා.",
       "URL": "https://www.hirunews.lk/152909/කොළඹ-විහාරමහාදේවී-උද්‍යානයේ-අැති-වංචාවක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4692"
}