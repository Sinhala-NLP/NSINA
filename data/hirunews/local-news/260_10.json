{
       "Source": "hirunews",
       "Timestamp": "Saturday, 17 June 2023 - 17:04",
       "Headline": "ග්‍රාම නිලධාරි ව්‍යාපෘතිය මඟින් ගෘහ මූලික ලැයිස්තු ඩිජිටල් කිරීමට  නියමිතයි - රාජ්‍ය අමාත්‍ය අශෝක ප්‍රියන්ත",
       "News Content": "ගෘහ මූලික ලැයිස්තුව ඇතුළු පවූල් තොරතුරු ඩිජිටල් කිරීමට අදාල දත්ත එක්රැස් කිරීම් ආරම්භ කර ඇති බව ස්වදේශ කටයුතු රාජ්‍ය අමාත්‍ය අශෝක ප්‍රියන්ත කියා සිටියේය.\nරාජ්‍ය අමාත්‍යවරයා මේ බව සඳහන් කළේ හලාවත ප්‍රාදේශීය ලේකම් කාර්යාලයේ පැවති රෙජිස්ට්‍රාර් ජනරාල් දෙපාර්තමේන්තුව සහ ස්වදේශ කටයුතු රාජ්‍ය අමාත්‍යංශය එක්ව සංවිධානය කරනු ලබන උප්පැන්න, විවාහ සහ මරණ සහතික නොමැති පුද්ගලයන්ට අදාල සහතික ලබාදීමේ විශේෂ ජංගම සේවාවට 2023.06.17 දින එක්වෙමින්.\nE - ග්‍රාම නිලධාරි ව්‍යාපෘතියට අදාල දත්ත එක් රැස් කිරීම පුත්තලම , කළුතර, කොළඹ, ගම්පහ, හම්බන්තොට, මන්නාරම , මාතර යන දිස්ත්‍රික්ක මූලික කරගෙන ක්‍රියාත්මක කිරීමට නියමිතයි.\nග්‍රාම නිලධාරීන් විසින් සිදු කරනු ලබන මහජන සේවාවන් නව තාක්ෂණය සහිතව කාර්යක්ෂම ඉටුකිරීමට මෙම e - ග්‍රාම නිලධාරි ජාතික ව්‍යාපෘතියේ අරමුණ බව රාජ්‍ය අමාත්‍ය අශෝක ප්‍රියන්ත වැඩිදුරටත් කියා සිටියේය.\nමෙම දිස්ත්‍රික්කය සඳහා අදාල කොට්ඨාශ භාර ග්‍රාම නිලධාරි හෝ බලයලත් ප්‍රාදේශීය ලේකම් කාර්යාලයේ නිලධාරියෙක් පැමිණ අදාල තොරතුරු ගැනීම ඉදිරියේදී සිදු කරනු ඇත.\nE - ග්‍රාම නිලධාරි ව්‍යාපෘතියට අදාළ තොරතුරු ඩිජිටල් කිරීමෙන් ඉදිරියේදී රාජ්‍ය සේවයෙන් ලබාගන්නා සේවාවන් සහ සහතික පත්‍ර online (මාර්ගගත ) ක්‍රමයට ලබාගත හැකි.",
       "URL": "https://www.hirunews.lk/338233/ග්‍රාම-නිලධාරි-ව්‍යාපෘතිය-මඟින්-ගෘහ-මූලික-ලැයිස්තු-ඩිජිටල්-කිරීමට-නියමිතයි-රාජ්‍ය-අමාත්‍ය-අශෝක-ප්‍රියන්ත",
       "Category": "Local News",
       "Parent URL": "https://www.hirunews.lk/local-news.php?pageID=260"
}