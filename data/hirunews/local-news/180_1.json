{
       "Source": "hirunews",
       "Timestamp": "Sunday, 16 July 2023 - 12:45",
       "Headline": "ඉන්දියාව සහ එක්සත් අරාබි එමීරය විශේෂ ආර්ථික ගිවිසුමකට",
       "News Content": "එක්සත් අරාබි එමීර් රාජ්‍යය සහ ඉන්දියාව අතර සිදු කෙරෙන ගණුදෙනුවලදී දෙරටේ මුදල් ඒකකවලින් ගණුදෙනු කිරීමට එකඟවී තිබෙනවා.\nඉන්දීය අග්‍රාමාත්‍ය නරේන්ද්‍ර මෝදි මේ දිනවල අබුඩාබියේ සංචාරයක නිරතවෙමින් සිටින අතර ඊට සමගාමීවයි මෙම නිවේදනය ප්‍රකාශයට පත්කර ඇත්තේ.\nමේ වෙනුවෙන් ඉන්දීය සංචිත බැංකුව සහ එක්සත් අරාබි එමීර් රාජ්‍යය මහ බැංකුව දේශසීමා වෙළඳාමේදී දෙරටේ මුදල් ඒකක භාවිතය ප්‍රවර්ධනය වෙනුවෙන් අවබෝධතා ගිවිසුමක්ද අත්සන් තබා තිබෙනවා.\nඒ අනුව ඉදිරියේදී ආනයන අපනයන කටයුතුවලදී ඉන්දීය රුපියල සහ ඩිරාම් භාවිතයට ගනු ඇති බවයි විදෙස් මාධ්‍ය වාර්තා කරන්නේ.\nමේ වනවිට දෙරට අතර ගණුදෙනුවලදී භාවිතා කරනු ලබන්නේ ඇමරිකානු ඩොලරයයි.",
       "URL": "https://www.hirunews.lk/341390/ඉන්දියාව-සහ-එක්සත්-අරාබි-එමීරය-විශේෂ-ආර්ථික-ගිවිසුමකට",
       "Category": "Local News",
       "Parent URL": "https://www.hirunews.lk/local-news.php?pageID=180"
}