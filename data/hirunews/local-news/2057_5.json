{
       "Source": "hirunews",
       "Timestamp": "Sunday, 28 March 2021 - 16:42",
       "Headline": "ලක්ෂ 30ක කුඩුත් සමග කාලිපුල්ලවත්තේ 'සම්පත්'ගේ ගෝලයෙක් පෑලියගොඩින් අල්ලයි",
       "News Content": "බස්නාහිර පලාත තුල අද දින උදෑසන පහේ  සිට සවස 5 දක්වා   ක්‍රියාත්මක කෙරෙන විශේෂ පොලිස් මෙහෙයුමකදී රුපියල් ලක්ෂ තිහකට අධික වටිනාකමකින් යුත් හෙරෝයින් මත්ද්‍රව්‍ය ග්‍රෑම් 205 ක් සමග පෑලියගොඩ ප්‍රදේශයේ හෙරෝයින් මත්ද්‍රව්‍ය බෙදාහැරීමේ නිරත වූ සැකකරුවෙකු පෑලියගොඩ දී කොළඹ අපරාධ කොට්ඨාශය විසින් අත්අඩංගුවට ගත්තා.\nමෙසේ අත්අඩංගුවට ගත්තේ වයස අවුරුදු 30ක දෙමටගොඩ කාලිපුල්ල වත්ත ප්‍රදේශයේ පදිංචි කරුවෙක්.\nඔහු සතුව තිබී හෙරෝයින් වලට අමතරව ගංජා ග්‍රෑම් 306 ක් සහ  මත්ද්‍රව්‍ය ජාවාරමෙන් උපයාගත් බවට සැක කරන රුපියල් හතලිස් අට දහසක් ඇතුලු විද්‍යුත් තරාදියක් ද අත්අඩංගුවට ගෙන තිබෙනවා.\nදෙමටගොඩ කාලිපුල්ලවත්තේ ' සම්පත්' නැමැත්තෙකු විසින් මෙම ජාවාරම මෙහෙයවා ඇති බව මූලික විමර්ශන වලදී කරුණු හෙලි වී ඇතැයි පොලීසිය පවසයි.\nසැකකරු හෙට දින මාලිගාකන්ද අධිකරණයට ඉදිරිපත්කර රැඳවුම් නියෝග ලබාගැනීමට නියමිතයි.\nකොළඹ අපරාධ කොට්ඨාසයේ ස්ථානාධිපති ප්‍රධාන පොලිස් පරීක්ෂක ඇන්සලම් ද  සිල්වා මහතාගේ උපදෙස් පරිදි  බස්නාහිර පළාත් දූෂණ මර්දන ඒකකයේ ස්ථානාධිපති  පොලිස් පරීක්ෂක ප්‍රසාද් රත්නායක මහතා ඇතුළු කණ්ඩායමක් විසින් ඉදිරි විමර්ශන සිදුකරනු ලබනවා.",
       "URL": "https://www.hirunews.lk/266811/ලක්ෂ-30ක-කුඩුත්-සමග-කාලිපුල්ලවත්තේ-සම්පත්-ගේ-ගෝලයෙක්-පෑලියගොඩින්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2057"
}