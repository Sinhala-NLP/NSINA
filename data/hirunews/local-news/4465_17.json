{
       "Source": "hirunews",
       "Timestamp": "Saturday, 17 June 2017 - 13:56",
       "Headline": "හපුතලේ සුළු චලනයක්",
       "News Content": "හපුතලේ - හාල්ඇටතැන්න ප්‍රදේශයට අද අලුයම සුළු චලන තත්ත්වයක් ඇති වූ බව ප්‍රදේශවාසීන් පවසනවා.\nවිනාඩියක පමණ කාලයක් මෙම තත්ත්වය දක්නට ලැබුණු බවයි හිරු ප්‍රවෘත්ති අංශයට අදහස් දක්වමින් ප්‍රදේශවාසීන් කියා සිටියේ.\nඅප මේ පිළිබදව භූ විද්‍යා හා පතල් කැණීම් කාර්යාංශයේ භූ විද්‍යාත්මක දත්ත සහ සුනාමි අනතුරු ඇගවීම් මධ්‍යස්ථානයෙන් විමසීමක් කළා.\nඑහිදී ඔවුන් සඳහන් කළේ භූ චලනයක් සිදුවූ බවට සනාථ කළ හැකි සාක්ෂි කිසිවක් වාර්තා වී නොමැති බවයි.\nභූ විද්‍යා සමීක්ෂණ ආයතනයේ මාපකවල එවැනි භූ චලනයක් වාර්තා වී නොමැති බව කාර්යාංශයේ භූ විද්‍යා පිළිබද නියෝජ්‍ය අධ්‍යක්ෂ සී.එච්.ඊ.ආර්. සිරිවර්ධන කියා සිටියා.",
       "URL": "https://www.hirunews.lk/163776/හපුතලේ-සුළු-චලනයක්",
       "Category": "Local News",
       "Parent URL": "https://www.hirunews.lk/local-news.php?pageID=4465"
}