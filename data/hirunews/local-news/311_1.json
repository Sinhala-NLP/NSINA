{
       "Source": "hirunews",
       "Timestamp": "Sunday, 28 May 2023 - 19:30",
       "Headline": "කංචනගේ ප්‍රකාශයට මිහින්තලේ හිමිගෙන් ප්‍රතිචාර",
       "News Content": "විදුලිය සැපයුමට අවශ්‍ය මුදල් ප්‍රතිපාදන ලබාදිය නොහැකි බව අප්‍රේල් මාසයේදී හෝ ප්‍රකාශ කළේ නම් එම මුදල් සොයාගත හැකිව තිබූ බව මිහින්තලය විහාරාධිපති පූජ්‍ය වලවාහැංගුණ වැවේ ධම්මරතන හිමියන් පවසනවා.\nඋන්වහන්සේ මේ බව සඳහන් කළේ විෂය භාර අමාත්‍ය කංචන විජේසේකර විසින් සිදුකළ ප්‍රකාශයකට ප්‍රතිචාර දක්වමින්.\nරාජ්‍ය පොසොන් උත්සවය පවත්වන මිහින්තලා පුදබිමට විදුලිය සැපයීම මේ වන විට අර්බුදයක් වී ඇති බව මිහින්තලය විහාරාධිපති පූජ්‍ය වලවාහැංගුණ වැවේ ධම්මරතන හිමියන් පසුගියදා සඳහන් කළා.\nරජයේ ප්‍රතිපාදන ලැබෙන තෙක් විදුලිබල්බ ලබානොදෙන ලෙස ලංකා විදුලිබල මණ්ඩලයේ සභාපතිවරයාගේ අත්සනින් යුතු ලිපියක් විහාරස්ථානය වෙත ලැබුණු බවයි උන්වහන්සේ කියා සිටියේ.\nඑහෙත් ඇස්තමේන්තුගත මුදල ලබාදෙන්නේ නම් රාජ්‍ය පොසොන් උත්සවය සඳහා මිහින්තලා පුදබිමට විදුලිය ලබාදීමේ ගැටලුවක් නොමැති බව විදුලිබල හා බලශක්ති අමාත්‍ය කංචන විජේසේකර ඊයේ ප්‍රකාශ කළා.",
       "URL": "https://www.hirunews.lk/336464/කංචනගේ-ප්‍රකාශයට-මිහින්තලේ-හිමිගෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=311"
}