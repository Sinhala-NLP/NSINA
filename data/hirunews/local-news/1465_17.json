{
       "Source": "hirunews",
       "Timestamp": "Tuesday, 28 December 2021 - 10:42",
       "Headline": "ඉන්ධන දුම්රිය කොලොන්නාවේ නැවතෙයි(වීඩියෝ)",
       "News Content": "දුම්රිය වෘත්තීය ක්‍රියාමාර්ග හේතුවෙන් අද කොලොන්නාව නිමාව තෙල් අංගනයේ සිට ඉන්ධන රැගත් දුම්රිය ධාවනය කිරීම නවතා දමා තිබුණා .\nගුවන්තොටුපොළ සඳහා ඉන්ධන ප්‍රවාහනය කරන ඉන්ධන දුම්රිය ධාවනය නො කළ බවයි මෙහි දී සඳහන් වුණේ .\nමේ අතර දුම්රිය කාර්‍ය මණ්ඩලයේ වෘත්තීය ක්‍රියාමාර්ගය නිසා අදත් දුම්රිය ගමන් ගත්තේ, ප්‍රවේශ පත්‍ර නිකුත් කිරීමකින් තොරව යි.\nනමුත් කව දා හෝ මෙම පාඩුව ගෙවන්න වෙන්නෙත් අපට ම බව දුම්රිය මඟීන් පවසා සිටියා.\nසංචාරකයින් මෙන්ම මඟීන් විශාල පිරිසක් දුම්රියෙන් ගමන් කිරීමට සහ පිටවීමට කොටුව දුම්රිය ස්ථානයට පැමිණ සිටි අතර, මඟීන් පැවසුවේ, මෙය රජයට දරාගත නො හැකි ලොකු පාඩුවක් බවත් මෙය වක්‍රාකාරයෙන් මහජනතාවට ම ඉදිරියේ දී ගෙවීමට සිදු වෙන බවත් ය.",
       "URL": "https://www.hirunews.lk/292347/ඉන්ධන-දුම්රිය-කොලොන්නාවේ-නැවතෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1465"
}