{
       "Source": "hirunews",
       "Timestamp": "Saturday, 29 August 2020 - 14:22",
       "Headline": "ආනවිලූන්දාව අභය භූමියේ කොටසක් ඩෝසර් කිරීමේ සිද්ධියට අත්අඩංගුවට ගත් දෙදෙනා රිමාන්ඩ්",
       "News Content": "ආනවිලූන්දාව රම්සා තෙත් බිම් අභය භූමියට අයත් කොටසක් ඉස්සන් වගාව සඳහා අනවසරයෙන් ඩෝසර් කිරීමට උපදෙස් ලබාදී දුන් ව්‍යාපාරිකයා සහ එම භුමිය ඩෝසර් කළ බැකෝ යන්ත්‍රයේ රියදුරු ලබන මස 4 වනදා දක්වා රක්ෂිත බන්ධනාගාර ගත කර තිබෙනවා.\nඒ සැකකරුවන් අද හලාවත වැඩබලන මහේස්ත්‍රාත් ශානක උදයංග හමුවට ඉදිරිපත් කිරීමෙන් අනතුරුවයි.\nඅද පෙරවරුවේ මෙම ව්‍යාපාරිකයා ආරච්චිකට්ටුව පොලිස් ස්ථානයට භාර වීමෙන් පසු අත්අඩංගුවට ගත් අතර, අදාළ සිද්ධිය සම්බන්ධයෙන් එම භුමිය ඩෝසර් කළ බැකෝ යන්ත්‍රයේ රියදුරු අත්අඩංගුවට ගනු ලැබුවේ ඊයේ පස්වරුවේයි.",
       "URL": "https://www.hirunews.lk/248913/ආනවිලූන්දාව-අභය-භූමියේ-කොටසක්-ඩෝසර්-කිරීමේ-සිද්ධියට-අත්අඩංගුවට-ගත්-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2490"
}