{
       "Source": "hirunews",
       "Timestamp": "Sunday, 12 December 2021 - 11:50",
       "Headline": "ආසියාවේ රැජින හෙවත් \"ක්වීන් ඔෆ් ඒෂියා\" ශ්‍රී ලංකාවෙන් හමු වේ (වීඩියෝ)",
       "News Content": "තනි ස්ඵටිකයක් ලෙස පවතින ලොව විශාලතම ස්වභාවික කොරොන්ඩම් වර්ගයේ නිල් මැණික ශ්‍රී ලංකාවෙන් හමුවී තිබෙනවා.\nඒ, රත්නපුර - බටුගෙදර ප්‍රදේශයෙන්.\nකිලෝග්‍රෑම් 310 ක් බරැති නිල් - සුදු පැහැයෙන් යුත් මෙම මැණික නම් කර ඇත්තේ ක්වීන් ඔෆ් ඒෂියා ලෙසයි.\nජාතික මැණික් හා ස්වර්ණාභරණ අධිකාරියට අයත් පරීක්ෂණාගාරයක මෙම මැණික මේ වනවිට තැන්පත් කර තිබෙනවා.\nතනි පාෂාණයකින් නිර්මාණය වීම නිසා ඉහළ වටිනාකමක් සහිත මෙම නිල් මැණික පහළොස් ලක්ෂයකට අධික කැරට් සංඛ්‍යාවකින් සමන්විත බවයි එහි හිමිකරුවන් සඳහන් කළේ.",
       "URL": "https://www.hirunews.lk/290762/ආසියාවේ-රැජින-හෙවත්-ක්වීන්-ඔෆ්-ඒෂියා-ශ්‍රී-ලංකාවෙන්-හමු-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1500"
}