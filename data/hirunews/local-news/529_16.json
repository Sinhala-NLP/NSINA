{
       "Source": "hirunews",
       "Timestamp": "Friday, 17 February 2023 - 18:24",
       "Headline": "මෙරට ආයෝජන ප්‍රවර්ධනයේ ඉදිරි සැලසුම් පාර්ලිමේන්තු විශේෂ කාරක සභාවේ අවධානයට",
       "News Content": "මෙරට ආයෝජන ප්‍රවර්ධනය කිරීමේදී කොළඹ වරාය නගරය ආර්ථික කොමිෂන් සභාවේ දායකත්වය සහ ඉදිරි සැලසුම් පිළිබඳව පාර්ලිමේන්තු විශේෂ කාරක සභාවේදී අවධානයට යොමු වී තිබෙනවා.\nමෙරට ආයෝජන ප්‍රවර්ධනය කිරීමේදී කොළඹ වරාය නගරය ආර්ථික කොමිෂන් සභාවේ දායකත්වය සහ ඉදිරි සැලසුම් පිළිබඳව ශ්‍රී ලංකාවේ ව්‍යාපාර පහසු කිරීමේ දර්ශකයේ අගය ඉහළ නැංවීම සම්බන්ධයෙන් පැන නැගී ඇති ප්‍රායෝගික ගැටලු හා දුෂ්කරතා අධ්‍යනය කිරීමටත්, ඒ පිළිබඳ සිය යෝජනා හා නිර්දේශ ඉදිරිපත් කිරීමටත් වන පාර්ලිමේන්තු විශේෂ කාරක සභාවේදී සාකච්ඡා වුනා.\nමේ පිළිබඳව සාකච්ඡා කෙරුණේ ශ්‍රී ලංකාවේ ව්‍යාපාර පහසු කිරීමේ දර්ශකයේ අගය ඉහළ නැංවීම සම්බන්ධයෙන් පැන නැගී ඇති ප්‍රායෝගික ගැටලු හා දුෂ්කරතා අධ්‍යනය කිරීමටත්, ඒ පිළිබඳ සිය යෝජනා හා නිර්දේශ ඉදිරිපත් කිරීමටත් පත් කර ඇති පාර්ලිමේන්තු විශේෂ කාරක සභාව එහි සභාපති පාර්ලිමේන්තු මන්ත්‍රී ගරු (නීතීඥ) මධුර විතානගේගේ ප්‍රධානත්වයෙන් රැස් වූ අවසථාවේදීයි.\nමෙම විශේෂ කාරක සභාව සඳහා ශ්‍රී ලංකා වරාය නගරය ආර්ථික කොමිෂන් සභාව, මුදල් අමාත්‍යාංශය, අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරන අමාත්‍යාංශය සහ ශ්‍රී ලංකා ආයෝජන මණ්ඩලය ඇතුළු රාජ්‍ය සහ පෞද්ගලික අංශය නියෝජනය කරන ක්ෂේත්‍ර ගණනාවක නිලධාරීහු සම්බන්ධ වුනා.",
       "URL": "https://www.hirunews.lk/327648/මෙරට-ආයෝජන-ප්‍රවර්ධනයේ-ඉදිරි-සැලසුම්-පාර්ලිමේන්තු-විශේෂ-කාරක-සභාවේ-අවධානයට",
       "Category": "Local News",
       "Parent URL": "https://www.hirunews.lk/local-news.php?pageID=529"
}