{
       "Source": "hirunews",
       "Timestamp": "Thursday, 07 June 2018 - 12:53",
       "Headline": "විස්ස ගැන කථා",
       "News Content": "ජනතා විමුක්ති පෙරමුණ පාර්ලිමේන්තුවට ඉදිරිපත් කර ඇති විසිවන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්බන්ධයෙන් අද පැවති මාධ්‍ය හමු කිහිපයකදී අදහස් පළ වුණා.\nආණ්ඩුවෙන් ඉවත් වූ නිදහස් පක්ෂයේ 16යේ කණ්ඩායම කොළඹ අද කැදවා තිබූ මාධ්‍ය හමුවකට එක්වූ පාර්ලිමේන්තු මන්ත්‍රී ලක්ෂ්මන් යාපා අබේවර්ධන කියා සිටියේ ජනතා විමුක්ති පෙරමුණ මෙම පනත් කෙටුම්පත ඉල්ලා අස් කරගත යුතු බවයි.\nමේ අතර ජාතික භික්ෂු පෙරමුණ කොළඹ අද කැදවා තිබූ තවත් මාධ්‍ය හමුවකදී ඊට එක්වූ එහි ලේකම් පූජ්‍ය වකමුල්ලේ උදිත හිමියන් කියා සිටියේ ප්‍රජාතන්ත්‍රවාදය අනුමත කරන කිසිවෙකුත් විසිවන ආණ්ඩුක්‍රම ව්‍යවස්ථා සංශෝධනයට විරුද්ධ විය නොහැකි බවයි.",
       "URL": "https://www.hirunews.lk/192504/විස්ස-ගැන-කථා",
       "Category": "Local News",
       "Parent URL": "https://www.hirunews.lk/local-news.php?pageID=3907"
}