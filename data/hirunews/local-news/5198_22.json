{
       "Source": "hirunews",
       "Timestamp": "Saturday, 23 January 2016 - 20:26",
       "Headline": "සිංහලේ මහනුවරදී ප්‍රතිඥාවක් දෙයි",
       "News Content": "‘දැයට පණ දෙමි සිංහලේ’ තේමාවෙන් විශේෂ ප්‍රතිඥාවක් ලබාදීම සඳහා සිංහලේ ජාතික බලමුළුව අද (23) මහනුවර ශ්‍රී දළඳා මාලිගාවට පැමිණියා. ඔවුන් මහනුවරට පැමිණියේ කොළඹ නිදහස් චතුරස‍්‍රය අභියස සිට ඇරඹි විශේෂ රථ පෙරහරකින්. ඔවුන් ගමන් කළ රථවල බෞද්ධ කොඩි ප්‍රදර්ශනය කර තිබූ අතර ඊට සහභාගි වූ පිරිස ද බෞද්ධ කොඩි අතදරා සිටියා.\nඑසේම, ජාතික ධජය පිළිබදව සංවාදයක් මතුකර පසුගිය කාලයේ ආන්දෝලනයකට තුඩුදුන් සුළු ජාතීන්ගේ නියෝජනය නොදැක්වෙන සිංහලේ කොඩිය ද ඔවුන් ප්‍රදර්ශනය කළ බවයි අප වාර්තාකරුවන් ප්‍රකාශ කළේ.\nමහනුවර දළඳා මාලිගාව ඉදිරිපිට මහමළුවේදී පැවති මෙම වැඩසටහන සදහා සිංහලේ ජාතික බලමුළුවේ ස්වාමීන් වහන්සේලා ඇතුළු පිරිසක් එක්ව සිටියා.\nකොළඹ සිට පිිරිස පැමිණි රිය පෙරහර අද (23) දහවල් දෙක පමණ වනවිට මාවනැල්ල නගරයට ළගා වූ අතර එහි ඔවුන් රැස්වීමක් ද සංවිධාන කර තිබුණා. කෙසේ වෙතත්, මාවනැල්ල පොලිසිය රථ පෙරහරේ පැමිණි පිරිසට අවවාද කර තිබුණේ නගරය තුළ රතිඤ්ඤා දල්වා මහජනතාවට අවහිරයක් වන ලෙස හැසිරීමෙන් වළකින ලෙසයි. එහිදී මාවනැල්ල පොලිසියේ නිලධාරින් සහ රථ පෙරහරේ පැමිණි පිරිස අතර උණුසුම් කතාබහක් ඇති වුණා.",
       "URL": "https://www.hirunews.lk/124605/සිංහලේ-මහනුවරදී-ප්‍රතිඥාවක්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=5198"
}