{
       "Source": "hirunews",
       "Timestamp": "Sunday, 30 August 2020 - 17:25",
       "Headline": "අක්මීමන ෆේස්බුක් සාදයේදී අත්අඩංගුවට ගත් පිරිස රක්ෂිත බන්ධනාගාරයට",
       "News Content": "ෆේස්බුක් ඔස්සේ සංවිධානය වී මත්ද්‍රව්‍ය සාදයක් පැවැත්වීම සම්බන්ධයෙන් අක්මීමන ප්‍රදේශයේදී අත්අඩංගුවට ගත් තරුණියන් දෙදෙනා සහ තරුණයින් 26 දෙනා ලබන\n9 වන දා දක්වා රක්ෂිත බන්ධනාගාර ගත කර තිබෙනවා.\nඒ, ඔවුන් ගාල්ල වැඩබලන මහේස්ත්‍රාත්වරයා හමුවට අද ඉදිරිපත් කිරීමෙන් අනතුරුවයි.\nමෙලෙස බන්ධනාගාර ගත කෙරුණේ මොරටුව, අම්පාර, අනුරාධපුරය, මාතලේ සහ ගාල්ල යන ප්‍රදේශවල පදිංචි පිරිසක්.\nපොලීසියට ලද තොරතුරක් මත අක්මීමන - රත්ජම්බුගහ ප්‍රදේශයේදී හෝටලයක් වටලා අද අලුයම මොවුන් අත්අඩංගුවට ගෙන තිබුණා.\nඑම අවස්ථාවේදී ඔවුන් සතුව තිබී කේරළ ගංජා ද සොයාගෙන තිබෙනවා.",
       "URL": "https://www.hirunews.lk/249000/අක්මීමන-ෆේස්බුක්-සාදයේදී-අත්අඩංගුවට-ගත්-පිරිස-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2488"
}