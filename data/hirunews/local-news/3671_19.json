{
       "Source": "hirunews",
       "Timestamp": "Thursday, 01 November 2018 - 18:11",
       "Headline": "වෙළඳසැල් තුනකින් භාණ්ඩ සහ මුදල් සොරකම් කළ පුද්ගලයෙකුගේ සීසීටීවී දර්ශණ එළියට",
       "News Content": "තිස්සමහාරාම නගර මධ්‍යයේ පිහිටි වෙළඳසැල් තුනකට කිසියම් පුද්ගලයෙකු වහලය මතින් හොර රහසේ ඇතුළුවන සීසීටීවී දර්ශණ පොලිසිය වෙත ලැබී තිබෙනවා.\nමෙම පුද්ගලයා අද (01) අලුයම් කාලයේ මෙලෙස වෙළඳසැල්වලට හොර රහසේ ඇතුළු වී ඇති බවයි වාර්තාවන්නේ.\nසිල්ලරබඩු වෙළඳ සැල් දෙකකට සහ රන් භාන්ඩ වෙළඳ සැලකට මෙම පුද්ගලයා ඇතුළු වී ඇති අතර රුපියල් ලක්ෂ එකහමාරකට අධික මුදලක් මෙම පුද්ගලයා විසින් සොරකම් කර ඇති බවයි සඳහන් වන්නේ.\nකෙසේ වෙතත් අදාල පුද්ගලයා පොලිසිය විසින් තවමත් අත්අඩංගුවට ගෙන නොමැති අතර තිස්සමහාරාම පොලිසිය විසින් වැඩිදුර පරීක්ෂණ පවත්වනවා.",
       "URL": "https://www.hirunews.lk/203384/වෙළඳසැල්-තුනකින්-භාණ්ඩ-සහ-මුදල්-සොරකම්-කළ-පුද්ගලයෙකුගේ-සීසීටීවී-දර්ශණ-එළියට",
       "Category": "Local News",
       "Parent URL": "https://www.hirunews.lk/local-news.php?pageID=3671"
}