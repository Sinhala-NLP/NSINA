{
       "Source": "hirunews",
       "Timestamp": "Tuesday, 09 May 2023 - 7:55",
       "Headline": "GSP+ බදු සහනයේ නව රෙගුලාසි අද ප්‍රකාශයට",
       "News Content": "යුරෝපා සංගමයේ GSP+ තීරු බදු සහනයට අදාළ නව රෙගුලාසි අද (09) ප්‍රකාශයට පත් කිරීමට නියමිතයි.\nඊට අදාළ යුරෝපා සංගම් - ශ්‍රී ලංකා ඒකාබද්ධ කොමිසමේ 25 වන සැසිවාරය අද (09) පැවැත්වෙන්නේ විදේශ අමාත්‍යංශයේ දීයි.\nඑම අමාත්‍යංශයේ ලේකම් අරුණි විජේවර්ධන සහ යුරෝපීය විදේශ ක්‍රියාකාරී සේවයේ ආසියා පැසිෆික් දෙපාර්තමේන්තුවේ අධ්‍යක්ෂිකා පඕලා පම්පාලොනී මෙම රැස්වීමේ සම සභාපතීත්වය දරණු ඇති.\nමෙහිදී ලබන වසරේ ජනවාරි 01 වැනිදා සිට ඉදිරි වසර 10 තුළ බලපැවැත්වෙන පරිදි GSP+ නව රෙගුලාසි යුරෝපා සංගම් දූත පිරිස විසින් ප්‍රකාශ කිරීමට නියමිතයි.",
       "URL": "https://www.hirunews.lk/334651/gsp-බදු-සහනයේ-නව-රෙගුලාසි-අද-ප්‍රකාශයට",
       "Category": "Local News",
       "Parent URL": "https://www.hirunews.lk/local-news.php?pageID=358"
}