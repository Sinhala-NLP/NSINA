{
       "Source": "hirunews",
       "Timestamp": "Saturday, 09 April 2022 - 14:07",
       "Headline": "ඉම්රාන් ඛාන්ට එරෙහි විශ්වාසභංග ඡන්දය තවත් කල් යන ලකුණු",
       "News Content": "පාකිස්ථාන අගමැති ඉම්රාන් ඛාන්ට එරෙහිව එරට විපක්ෂය ඉදිරිපත් කර ඇති විශ්වාසභංග යෝජනා පිළිබඳ ඡන්ද විමසීම මෙතෙක් ආරම්භ වී නැහැ.\nඅද (09) උදෑසන පාකිස්ථාන ජාතික සභාව රැස්වූ අවස්ථාවේදී එය පස්වරු 1 දක්වා කල් තැබීමට කතානායකවරයා තීරණය කළා.\nකෙසේ නමුත්, එය නියමිත පරිදි පස්වරු 1 ට ආරම්භ නොවූ අතර, කතානායකවරයා කියා සිටියේ විශ්වාසභංග ඡන්දයට පෙර අර්බුදයට සම්බන්ධ තර්ජනාත්මක ලිපියක් පිළිබඳව සාකච්ඡා කළ යුතු බවයි.\nඇමෙරිකාව විසින් තමා බලයෙන් පහ කිරීම සඳහා කුමන්ත්‍රණයක නිරත වන බවට සාක්ෂියක් ලෙසයි අගමැති ඉම්රාන් ඛාන් එම ලිපිය ඉදිරිපත් කර ඇත්තේ.\nඑහෙත්, ශ්‍රේෂ්ඨාධිකරණය නියම කළ පරිදි කඩිනමින් විශ්වාසභංග යෝජනාව පිළිබඳ ඡන්ද විමසීම පවත්වන ලෙස විපක්ෂය බල කර සිටිනවා.\nවිපක්ෂයට අගමැති ඉම්රාන් ඛාන්ට එරෙහි විශ්වාසභංගය ජය ගැනීම සඳහා අවශ්‍ය ඡන්ද 176 ක් පවතින බව ද පාකිස්ථාන මුස්ලිම් ලීගයේ නවාස් ශරීෆ් කණ්ඩායම පෙන්වා දෙනවා.",
       "URL": "https://www.hirunews.lk/301564/ඉම්රාන්-ඛාන්ට-එරෙහි-විශ්වාසභංග-ඡන්දය-තවත්-කල්-යන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1240"
}