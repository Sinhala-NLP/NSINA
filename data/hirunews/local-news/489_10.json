{
       "Source": "hirunews",
       "Timestamp": "Wednesday, 08 March 2023 - 19:58",
       "Headline": "ගොඩ එන්න අත දුන් කාන්තාවන් තිදෙනෙක් ගැන ජනපති කියයි",
       "News Content": "ශ්‍රී ලංකාව මුහුණදී ඇති අසීරු තත්ත්වයෙන් මිදීමට කාන්තාවන් 3 දෙනෙකු සහය දුන් බව ජනාධිපති රනිල් වික්‍රමසිංහ ප්‍රකාශ කළා.\nඅදට යෙදී ඇති ජාත්‍යන්තර කාන්තා දිනය නිමිත්තෙන් කොළඹ පැවති ජාතික උත්සවයට එක්වෙමිනුයි ජනාධිපතිවරයා මෙම අදහස් පළ කළේ.\nමෙහි දී අභිමානවත් හා දීප්තිමත් කාන්තා චරිත සඳහා සම්මාන ප්‍රදානය කිරීම ද ජනාධිපතිවරයා අතින් සිදුකෙරුණා.\nමේ අතර, ජාත්‍යන්තර කාන්තා දිනයට සමගාමීව ශ්‍රී ලංකන් ගුවන් සේවය කාන්තා ගුවන් නියමුවරියන්ගෙන් සහ කාන්තා කාර්ය මණ්ඩලයකින් පමණක් සමන්විත ගුවන් යානයක් අද ඉන්දියාවේ ට්‍රිචී බලා පිටත් කර යවා තිබෙනවා.\nඑම යානයේ මගීන් 67 දෙනෙකු ගමන් කළ බවයි ගුවන්තොටුපල හිරු වාර්තාකරු සඳහන් කළේ.",
       "URL": "https://www.hirunews.lk/329372/ගොඩ-එන්න-අත-දුන්-කාන්තාවන්-තිදෙනෙක්-ගැන-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=489"
}