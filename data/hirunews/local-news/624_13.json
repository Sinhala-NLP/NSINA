{
       "Source": "hirunews",
       "Timestamp": "Wednesday, 04 January 2023 - 11:12",
       "Headline": "2022 ටෙස්ලා වාර්තාගත නිෂ්පාදනයක්",
       "News Content": "විදුලි මෝටර් රථ නිෂ්පාදක ටෙස්ලා පවසන්නේ 2022 වසරේ වාර්තාගත වාහන මිලියන 1.3ක් ලබා දුන් බවයි.\nඑය 2021 වරෂයට වඩා 40%කින් වැඩිවීමක්.\nපසුගිය වසරේ අවසාන මාස 03 තුළ එම ආයතනය වාහන 405,000කට වඩා බෙදාහැර ඇති බවයි වාර්තා වෙන්නේ.\nඅනාගත ගනුදෙනුකරුවන් පොලී අනුපාත ඉහල යාම සහ අවපාතය පිලිබඳව කනස්සල්ලට පත්වන බැවින් මෙම වසරේ මෝටර් රථ කර්මාන්තය මන්දගාමී ඉල්ලුමකට මුහුණ දෙනු ඇතැයි අපේක්ෂා කරන බව ටෙස්ලා සමාගම පවසනවා.\nමේ අතර, ඊයේ (03) දකුණු කොරියාවේ බලධාරීන් ප්‍රකාශ කළේ අඩු උෂ්ණත්වවල දී ටෙස්ලා විදුලි වාහනවල කෙටි ධාවන පරාසය ගැන එම සමාගම පාරිභෝගිකයින්ට පැවසීමට අපොහොසත් වීම නිසා ටෙස්ලා සමාගමට ඩොලර් මිලියන 2.2ක (පවුම් මිලියන 1.8) දඩයක් නියම කරන බවයි.\nතවද, ෆෝඩ් සහ ජෙනරල් මෝටර්ස් වැනි සාම්ප්‍රදායික මෝටර් රථ නිෂ්පාදන දැවැන්තයින් මෙන්ම එක්සත් ජනපදයේ රිවියන් සහ ලුසිඩ් වැනි සමාගම්වලින් ද ටෙස්ලා සමාගමට අභියෝගයක් එල්ල වී තිබෙනවා.",
       "URL": "https://www.hirunews.lk/324241/2022-ටෙස්ලා-වාර්තාගත-නිෂ්පාදනයක්",
       "Category": "Local News",
       "Parent URL": "https://www.hirunews.lk/local-news.php?pageID=624"
}