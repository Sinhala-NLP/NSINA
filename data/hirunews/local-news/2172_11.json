{
       "Source": "hirunews",
       "Timestamp": "Wednesday, 03 February 2021 - 8:35",
       "Headline": "මහර රැදවියන් 63කට සිර දඬුවම ලිහිල් වේ",
       "News Content": "මහර බන්ධනාගාරයේ ගැටුමට අදාළව සුළු චෝදනා වලට වරද පිළිගත් රැදවියන් 63 දෙනෙකුට මාස දෙකක ලිහිල් සිර දඬුවම් ලබාදීමට ගම්පහ දිසා විනිසුරු රවීන්ද්‍ර රන්ජන් බණ්ඩාර නියෝග කළා.\nඒ, රැදවියන් 68 දෙනෙකුට එරෙහිව ගොනු කර තිබූ නඩුව ඊයේ කැදවූ  අවස්ථාවේදියි.\nඑහිදී දිසා විනිසුරුවරයා මහර බන්ධනාගාරය වෙත ගොස් මෙම තීන්දුව ලබා දී ඇති බවයි වාර්තා වන්නේ.\nකෙසේ වෙතත්, රැදවියන් 5 දෙනෙකු ඔවුන්ට එරෙහිව ඉදිරිපත් කර තිබූ චෝදනා ප්‍රතික්ෂේප කිරීම හේතුවෙන් ලබන 8 වන දා දක්වා රක්ෂිත බන්ධනාගාර ගත කර තිබෙනවා.\nමීට අමතරව චෝදනාව පිළිගත් තවත් රැදවියන් 50 දෙනෙකුට ඉකුත් 26 වන දා මාස දෙකක ලිහිල් සිර දඩුවමක් නියම කිරීමටයි අධිකරණය කටයුතු කළේ.",
       "URL": "https://www.hirunews.lk/261507/මහර-රැදවියන්-63කට-සිර-දඬුවම-ලිහිල්-වේ",
       "Category": "Local News",
       "Parent URL": "https://www.hirunews.lk/local-news.php?pageID=2172"
}