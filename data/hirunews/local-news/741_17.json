{
       "Source": "hirunews",
       "Timestamp": "Friday, 11 November 2022 - 15:49",
       "Headline": "කුෂ් නමැති මත්ද්‍රව්‍ය සමග පුද්ගලයෙකු අත්අඩංගුවට",
       "News Content": "කුෂ් නමැති මත්ද්‍රව්‍ය අලෙවි කිරීම සඳහා සන්තකයේ තබාගෙන සිටි පුද්ගලයෙකු පොලිස් විශේෂ කාර්‍ය බලකාය විසින් අත් අඩංගුවට ගෙන තිබෙනවා.\nමෙම සැකකරු විසින් අදාළ මත්ද්‍රව්‍ය අලෙවි කිරීම සූදානම් කර සිට ඇති බවට හෙළි වී ඇති බවයි පොලිස් විශේෂ කාර්‍ය බලකාය පැවසුවේ.\nකොළඹ 02 - ෆර්ක් වීදිය ප්‍රදේශයේ දී මෙම සැකකරු අත් අඩංගුවට ගැනීමට කටයුතු කර ඇති අතර, ඔහු 52 හැවිරිදි ලක්ෂපති - මොරටුව ප්‍රදේශයේ පදිංචිකරුවෙක්.\nසැකකරු සන්තකයේ තිබී කුෂ් නමැති මත්ද්‍රව්‍ය ග්‍රෑම් 270ක් ද සොයා ගැනුණා.\nසිද්ධිය සම්බන්ධයෙන් පොලිස් මත්ද්‍රව්‍ය නාශක කාර්‍යාංශය වැඩිදුර විමර්ශන සිදු කරනවා.",
       "URL": "https://www.hirunews.lk/320161/කුෂ්-නමැති-මත්ද්‍රව්‍ය-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=741"
}