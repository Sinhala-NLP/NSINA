{
       "Source": "hirunews",
       "Timestamp": "Sunday, 16 July 2023 - 11:15",
       "Headline": "මුදල් කොල්ල කෑමේ සිද්ධියකට යුද හමුදා සෙබළෙකු ඇතුලු සැකකරුවන් තුන්දෙනෙකු අත්අඩංගුවට",
       "News Content": "පුද්ගලයෙකු සිරකර තබා ඔහුට අයත් යතුරුපැදියක් සහ මුදල් කොල්ලකෑමේ සිද්ධියක් සම්බන්ධයෙන් යුද හමුදා සෙබලෙකු ඇතුලු තුන්දෙනෙකු ගිරාදුරුකෝට්ටේ ප්‍රදේශයේදී අත්අඩංගුවට ගෙන තිබෙනවා.\nසැකකරුවන් විසින් මෙම පුද්ගලයා සතුව තිබූ රුපියල් 80,000 ක මුදලක් මෙලෙස කොල්ලකා ඇති අතර, ජංගම දුරකථනයද පැහැරගෙන තිබුණා.\nඔවුන් 25, 30, 34 යන වයස්වල පසුවන ගින්නෝරුව, මහියංගණය සහ ගිරාදුරුකෝට්ටේ යන ප්‍රදේශවල පදිංචිකරුවන්. 34 හැවිරිදි වවුනියාව කඳවුරේ දැනට සේවය කරන සෙබළෙකු මෙලෙස අත්අඩංගුවට ගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/341382/මුදල්-කොල්ල-කෑමේ-සිද්ධියකට-යුද-හමුදා-සෙබළෙකු-ඇතුලු-සැකකරුවන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=180"
}