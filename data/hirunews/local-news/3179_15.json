{
       "Source": "hirunews",
       "Timestamp": "Monday, 26 August 2019 - 7:26",
       "Headline": "හංවැල්ලේ ද්විත්ව ඝාතනයක්",
       "News Content": "හංවැල්ල - පහත්ගම ප්‍රදේශයේ නිවසකට මුහුණු ආවරණය කරන ලද හෙල්මට් පැළඳ යතුරුපැදියකින් පැමිණි නාඳුනන පුද්ගලයින් දෙදෙනෙකු සිදුකළ වෙඩි තැබීමකින්  ව්‍යාපාරිකයෙකු ඇතුලූ පුද්ගලයින් දෙදෙනෙකු මියගොස් තිබෙනවා.\nඊයේ රාත්‍රී 9.30 ත් 10 ත් අතර සිදුවූ මෙම වෙඩි තැබීමෙන් මියගොස් ඇත්තේ අදාළ නිවෙස් හිමිකරු සහ ඔහුගේ රියදුරුයි.\nමියගිය නිවසේ හිමිකරු 43 හැවිරිදි විජිත් ප්‍රේමලාල් හෙවත් සුමේධ ලෙස හඳුනාගෙන ඇති අතර, මියගිය රියදුරුගේ වයස අවුරුදු 32 ක්.\nමොවුන් අදාළ ප්‍රදේශයේ කුලී නිවසක ජීවත්ව ඇති අතර, එම නිවසේ සිට මීටර 200 ක් පමණ ඈතින් පිහිටි ඉදිකෙරෙමින් පවතින නව නිවහනේ සිටියදියි මෙම වෙඩි තැබීම සිදුව ඇත්තේ.\nපෞද්ගලික ආරවුලක් මත වෙඩි තැබීම සිදුව ඇති බවට පොලීසිය සැක පළ කරනවා.",
       "URL": "https://www.hirunews.lk/222966/හංවැල්ලේ-ද්විත්ව-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=3179"
}