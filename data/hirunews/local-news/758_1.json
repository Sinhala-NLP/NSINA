{
       "Source": "hirunews",
       "Timestamp": "Friday, 04 November 2022 - 12:28",
       "Headline": "හේෂා විතානගේ සහ සනත් නිශාන්ත බලයේ දී ගැටෙයි (වීඩියෝ)",
       "News Content": "හිරු ටී.වී බලය වැඩසටහනට ඊයේ (03) සහභාගි වුණේ, පාර්ලිමේන්තු මන්ත්‍රී සනත් නිශාන්ත, සංජීව එදිරිමාන්න, හේෂා විතානගේ හා අජිත් මාන්නප්පෙරුම යි.\nවැඩසටහන අතරතුරු සනත් නිශාන්ත අමාත්‍යවරයා හා හේෂා විතානගේ මන්ත්‍රීවරයා අතර උණුසුම් වාද විවාද හට ගත්තා.\nහේෂා විතානගේ පැවසුවේ, ඇතැම් අමාත්‍යාංශ නඩත්තු කිරීම සඳහා ලක්ෂ 40ක පමණ මුදලක් වැය වන බවත් එය අනවශ්‍ය මුදල් නාස්තියක් බවත් ය.\nඑම අවස්ථාවේ දී සනත් නිශාන්ත අමාත්‍යවරයා සඳහන් කළේ, තමාගේ අමාත්‍යාංශය නඩත්තු කිරීමට එවැනි මුදලක් වැය නො වන බව යි.\nඑවැනි මුදලක් වැය වන බව ඔප්පු කළ හොත් තමන් අමාත්‍ය ධුරයෙන් ඉවත් වීමට ද සූදානම් බව ඔහු අවධාරණය කළා.\nඑසේ ම, දිනය නිමා වන විට ඇඟ රිදෙන තුරු වැඩ කිරීමෙන් මිස තමාට හොඳ හැටි නින්ද නො යන බවත් සනත් නිශාන්ත අමාත්‍යවරයා සඳහන් කරනවා.",
       "URL": "https://www.hirunews.lk/319591/හේෂා-විතානගේ-සහ-සනත්-නිශාන්ත-බලයේ-දී-ගැටෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=758"
}