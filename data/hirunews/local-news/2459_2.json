{
       "Source": "hirunews",
       "Timestamp": "Saturday, 12 September 2020 - 22:05",
       "Headline": "ශ්‍රී ලංකාවේ කොරෝනා ආසාදිතයන් සංඛ්‍යාව 3195ක් දක්වා ඉහළට",
       "News Content": "ශ්‍රී ලංකාවේ කොරෝනා වෛරස් ආසාදිතයන් සංඛ්‍යාව 3195ක් දක්වා ඉහළ ගොස් තිබෙනවා.\nඒ අද දිනයේ තවත් ආසාදිතයන් 23දෙනෙකු හඳුනා ගැනීමත් සමගයි.\nඔවුන් කටාර්, කුවේට්, ඉන්දියාව සහ ඩුබායි සිට පැමිණ නිරෝධායනයට ලක්වෙමින් සිටින පිරිසක්.\nකටාර් රාජ්‍යයේ සිට පැමිණි 19ක්, ඉන්දියාවේ සිට පැමිණි එක් අයෙක්, ඩුබායි සිට පැමිණි අයෙක් සහ කුවේට් සිට පැමිණි දෙදෙනෙකු ඒ අතර වනවා.\nමෙරටින් හමුවූ ආසාදිතයන්ගෙන් 200 දෙනෙකු රෝහල්ගතව ප්‍රතිකාර ලබමින් පසුවනවා.\nසුවය ලැබූ 2983ක් නිවෙස් වෙත පිටත්ව ගොස් ඇති අතර සිදුවූ මරණ සංඛ්‍යාව 12ක්.",
       "URL": "https://www.hirunews.lk/250066/ශ්‍රී-ලංකාවේ-කොරෝනා-ආසාදිතයන්-සංඛ්‍යාව-3195ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2459"
}