{
       "Source": "hirunews",
       "Timestamp": "Monday, 22 January 2018 - 10:06",
       "Headline": "ඌව පළාත් ප්‍රධාන ඇමති අත්අඩංගුවට ගන්නැයි ඉල්ලමින් විරෝධතාවක්",
       "News Content": "ඌව පළාත් ප්‍රධාන අමාත්‍ය චාමර සම්පත් දසනායක අත්අඩංගුවට ගන්නා ලෙස ඉල්ලමින් බදුල්ල දෙමළ මහා විද්‍යාලයේ දෙමාපියන් පිරිසක් අද (22) එම විදුහල ඉදිරිපිට විරෝධතාවයක නිරත වුණා.\nමෙම විදුහලේ විදුහල්පතිනිය දණ ගැස්සවීමේ සිද්ධිය සම්බන්ධයෙන් ඌව පලාත් ප්‍රධාන අමාත්‍යවරයාට චෝදනා එල්ල වනවා.\nදෙමාපියන් මෙම සිද්ධියට එරෙහිව සිය අත්වල කළුපටි පැලද විරෝධතාවයේ නිරත වූ අතර පසුව ඔවුන් පාගමනින්  ඌව පළාත් සභාව වෙත පැමිණ පළාත් ආණ්ඩුකාර ලේකම් එච්.එම්. සෝමතිලකට  සංදේශයක් ද බාර දෙනු ලැබුවා.\nඉන් අනතුරුව විරෝධතාකරුවන් පළාත් සභාව ඉදිරිපිට විරෝධතාවයේ නිරත වූ  අතර ඊට එක්වෙමින් අදහස් දැක්වූ දෙමාපියන් කිහිපදෙනෙක්.\nමේ අතර විදුහල්පතිණියක දණ ගැස්සවීමේ සිද්ධියට චෝදනා එල්ල වූ ඌව පළාත් ප්‍රධාන අමාත්‍ය චාමර සම්පත් දසනායක සම්බන්ධයෙන් පරීක්ෂණ අවසන් වනතුරු ඔහු දැරූ අධ්‍යාපන අමාත්‍ය ධූරයෙන් ඉවත් කර තිබෙනවා.\nඑමෙන්ම මෙම සිද්ධිය සම්බන්ධයෙන් කඩිනම් පරීක්ෂණයක් සිදුකරන ලෙසට ජනාධිපතිවරයා පොලිස්පතිවරයාට ඊයේ උපදෙස් ලබා දුන් අතර අපක්ෂපාතී පරීක්ෂණ වාර්තාවක් මගින් සඳහන් කෙරෙන  ඕනෑම නීතිමය ක්‍රියාමාර්ගයක් අනුගමනය කරන ලෙසයි ජනාධිපති මෛත්‍රීපාල සිරිසේන පොලිස්පතිවරයාට වැඩිදුරටත් දැනුම් දී ඇත්තේ.",
       "URL": "https://www.hirunews.lk/181688/ඌව-පළාත්-ප්‍රධාන-ඇමති-අත්අඩංගුවට-ගන්නැයි-ඉල්ලමින්-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4114"
}