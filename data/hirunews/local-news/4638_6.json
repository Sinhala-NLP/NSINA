{
       "Source": "hirunews",
       "Timestamp": "Tuesday, 28 February 2017 - 18:42",
       "Headline": "සමයංගේ සිරුර නිවසට රැගෙන එයි",
       "News Content": "කළුතර දී බන්ධනාගාර බස් රථයකට ඊයේ (27) උදෑසන එල්ල වූ වෙඩි ප්‍රහාරයෙන් මියගිය අරුණ දමිත් උදයංග පතිරණ හෙවත් සමයංගේ සිරුර මේ වනවිට කැලණිය, ගෝනවල, පට්ටිවිල අංක 5 - 1B ස්ථානයේ පිහිටි ඔහුගේ බිරිඳ වන සුගන්ධි කල්දේරාගේ ළඟම ඥාතියෙකුගේ නිවසට රැගෙනවිත් තිබෙනවා.\nඑම ස්ථානයේ ආරක්ෂාව ගැන අප කළ විමසීමකදි කැලණිය පොලිසියේ ප්‍රකාශකයෙකු සඳහන් කළේ එවැනි අපරාධකරුවෙන්ගේ අවමංගල්‍ය උත්සවවලට විශේෂ පොලිස් ආරක්ෂාව ලබා නොදෙන බවයි.\nඅප වාර්තාකරු සිරුර ඇති නිවසට ගොස් රූපරාමු ලබා ගැනීමට උත්සාහ කළද නිවැසියන් ඊට දැඩි අකමැත්ත දැක්වූ නිසා නිවස තුල රූපරාමු ලබා ගැනීමට ඔහුට අවස්ථාව ලැබුණේ නැහැ.\nසමයංගේ සිරුර නිවසට ගෙන ඒමට පෙර ලබාගත් දර්ශන කිහිපයක් පහතින්.",
       "URL": "https://www.hirunews.lk/155712/සමයංගේ-සිරුර-නිවසට-රැගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=4638"
}