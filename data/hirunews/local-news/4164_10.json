{
       "Source": "hirunews",
       "Timestamp": "Wednesday, 20 December 2017 - 12:59",
       "Headline": "කඩුවෙලින් අතුරුදන් වී කඩුවෙලින් ම හමුවෙයි (ඡායාරූප)",
       "News Content": "මීට සති කිහිපයකට පමණ පෙර සිට කිසිදු තොරතුරක් නොමැතිව අතුරුදන්ව සිටි අනුරාධපුර ප්‍රදේශයේ පදිංචි තරුණයන්  දෙදෙනා තමන්ට පෙරේදා(18)සවස දුරකථනයෙන් කතාකළ බව ඔවුන්ගේ දෙමාපියන් සදහන් පවසනවා.\nමෙලෙස අතුරුදන්ව සිටියේ අනුරාධපුර,ඥානික්කුලම,ශ්‍රමදාන මාවතේ පදිංචි එස්.ප්‍රසන්න සඳරුවන්ද සිල්වා(21) සහා අනුරාධපුර,උණගස්වැව ප්‍රදේශයේ පදිංචි කෝදාගොඩ හේවාවිතාරණගේ අභය ප්‍රියන්ත කෝදාගොඩ (20) යන මිතුරන් දෙදෙනෙක්.\nමොවුන් කොළඹ ,කඩුවෙල ප්‍රදේශයේ ගොඩනැගිලි ඉදිකිරිමේ කටයුතුවල සේවය කරමින් සිට තිබෙනවා.\nඅතුරුදන්වු  එස්.ප්‍රසන්න  සඳරුවන්ද සිල්වා(21) තරුණයා පිළිබදව පසුගිය දෙවැනිදා(02) සිට කිසිදු තොරතුරක් නොමැති බවත්  දුරකථනයද වැඩ නොකළ බවත් ඔහුගේ මව අනුරාධපුර මුලස්ථාන පොලිසියට පැමිණිලි කර තිබුණා.\nඑසේම අතුරුදන්වු අභය ප්‍රියන්ත  කෝදාගොඩ තරුණයා පිළිබදවද ඉකුත් නොවැම්බර් මස (29)වනදායින් පසුව කිසිදු තොරතුරක් නොමැති බවත් දුරකථනයද වැඩ නොකළ බවද ඔහුගේ මව වන ආර්.පි සීලවති මහත්මිය සදහන් කළා.\nඒ අනුව දෙපාර්ශවයේ දෙමාපියන් විසින් මේ පිළිබදව  අනුරාධපුර මුලස්ථාන පොලිසියටද පැමිණිලි කර තිබුනා.\nඅනතුරුව පෙරේදා (18)සවස හයට පමණ අතුරුදන්ව සිටි තරුණයින් දෙදෙනා තම දෙමාපියන්ට දුරකථන ඇමතුමක් ලබාදි ඇති අතර එක් අයෙකුගේ දුරකථනයක් අස්ථාන ගතවිම හා අනෙක් අයගේ දුරකථනය කැඩිම නිසා කතා කිරිමට නොහැකිවු බවයි ඔවුන් දෙමාපියන්ට පවසා ඇත්තේ.\nඑසේම හංවැල්ල ප්‍රදේශයේ  සිටින බවද තමන්ට පැවසු බව දෙමාපියන් මාධ්‍ය වෙත කියා තිබෙනවා.\nඒසේම මේ  පිළිබදව පොලිසියද දැනුවත් කළ බද දෙමාපියන් පවසනවා.",
       "URL": "https://www.hirunews.lk/178861/කඩුවෙලින්-අතුරුදන්-වී-ම-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4164"
}