{
       "Source": "hirunews",
       "Timestamp": "Monday, 10 October 2022 - 19:58",
       "Headline": "නිදහස් පක්ෂයේ සංවිධායකවරුන්ගේ රැස්වීමට - ජාතික සංවිධායකට ඇරයුම් නැහැ (වීඩියෝ)",
       "News Content": "පක්ෂ ව්‍යවස්ථාව සශෝධනය කිරීමෙන් අනතුරුව ශ්‍රී ලංකා නිදහස් පක්ෂයේ දිස්ත්‍රික් සහ ආසන සංවිධායකයින් පළමුවරට අද පක්ෂ මූලස්ථානය වෙත කැඳවා තිබුණත් ඊට පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායකට ආරාධනා කර තිබුණේ නැහැ.\nපක්ෂ මහලේකම් පාර්ලිමේන්තු මන්ත්‍රී දයාසිරි ජයසේකරගේ ලිඛිත ඉල්ලීමකට අනුවයි මෙම රැස්වීම පැවැත්වුණේ.\nපසුගියදා පක්ෂයේ ආසන සංවිධායක ඇතුලු තනතුරුවලින් ඉවත්කළ කැබිනට් අමාත්‍යවරුන්ගේ සහ රාජ්‍ය අමාත්‍යවරුන්ගේ තනතුරු සඳහා ද නව පත්කිරීම් සිදුකර නොමැති පසුබිමකයි මෙලෙස දිස්ත්‍රික් සහ ආසන සංවිධායකවරුන් කැඳවා තිබීම විශේෂත්වයක්.\nකෙසේ වෙතත් පක්ෂ අභ්‍යන්තර ආරංචි මාර්ග සඳහන් කළේ මෙම රැස්වීම නිදහස් පක්ෂයේ පිරිසක් විසින් වර්ජනය කර ඇති බවයි.",
       "URL": "https://www.hirunews.lk/317526/නිදහස්-පක්ෂයේ-සංවිධායකවරුන්ගේ-රැස්වීමට-ජාතික-සංවිධායකට-ඇරයුම්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=812"
}