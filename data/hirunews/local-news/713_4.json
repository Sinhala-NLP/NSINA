{
       "Source": "hirunews",
       "Timestamp": "Thursday, 24 November 2022 - 10:03",
       "Headline": "පුහුණූ ශ්‍රමිකයන් විදෙස්ගත කරන ආකාරය ගැන කෝපා කමිටුව විදේශ රැකියා අමාත්‍යාංශයෙන් විමසයි",
       "News Content": "විදෙස් රැකියාවල පවතින ඉල්ලුමට සරිලන පරිදි පුහුණු ශ්‍රමිකයන් යැවීම සදහා වැඩපිලිවෙලක් මාස දෙකක් තුළ සකස් කරන්නැයි රාජ්‍ය ගිණුම් කාරක සභාව හෙවත් කෝපා කමිටුව කම්කරු හා විදෙස් රැකියා අමාත්‍යාංශයේ ලේකම්වරයාට උපදෙස් ලබා දි තිබෙනවා.\nඒ සම්බන්ධයෙන් අනුකමිටුවක්ද පත් කරන බවයි එහි සභාපති පාර්ලිමේන්තු මන්ත්‍රී කබීර් හෂිම් එම කමිටුව පසුගියදා රැස්වු අවස්ථාවේදි සඳහන් කළේ.\nහෙදියන් ඇතුළු ක්ෂේත්‍ර ගණනාවක විදේස් රැකියා සදහා පවතින ඉල්ලුමට සරිලන පරිදි පුහුණු ශ්‍රමිකයන් නොමැති වීම පිළිබදව ද එහි දී සාකච්ජා වු බව පාර්ලිමේන්තු සන්නිවේදන දෙපාර්තමේන්තුව කියා සිටියා.",
       "URL": "https://www.hirunews.lk/321135/පුහුණූ-ශ්‍රමිකයන්-විදෙස්ගත-කරන-ආකාරය-ගැන-කෝපා-කමිටුව-විදේශ-රැකියා-අමාත්‍යාංශයෙන්-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=713"
}