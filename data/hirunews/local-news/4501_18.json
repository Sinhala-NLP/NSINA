{
       "Source": "hirunews",
       "Timestamp": "Wednesday, 24 May 2017 - 13:06",
       "Headline": "කණගාටුවක් නැතැයි රවීගෙන් ප්‍රකාශයක්",
       "News Content": "මුදල් අමාත්‍ය ධුරයෙන් තමන්ව ඉවත් කිරීම පිළිබදව කණගාටුවක් නොමැති බව විදේශ කටයුතු අමාත්‍ය රවී කරුණානායක පවසනවා.\nබී.බී.සී සිංහල සේවය සමඟ සාකච්ඡාවකට එක්වෙමිනුයි ඔහු මේ බව කියා සිටියේ.\nඑහිදී බී.බී.සී මාධ්‍යවේදියා අමාත්‍යවරයාගෙන් විමසා සිටියේ මුදල් අමාත්‍ය ධුරයෙන් ඉවත් කිරීම කිසියම් පාර්ශවයක බලපෑමක් මත සිදුවූයේ ද යන්නයි.\nඊට පිළිතුරු ලබාදෙමින් අමාත්‍යවරයා කියා සිටියේ ඊර්ෂ්‍යාවෙන් පෙලෙන කිහිපදෙනෙකු නිසා තමන්ට මුදල් අමාත්‍ය ධුරය අහිමිවූ බවයි.\nමේ අතර, හිටපු ඛනිජ තෙල් සම්පත් සංවර්ධන අමාත්‍ය චන්දිම වීරක්කොඩි අද (24) නිපුණතා හා වෘත්තීය පුහුණු අමාත්‍ය ධුරයේ වැඩ භාර ගනු ලැබුවා.",
       "URL": "https://www.hirunews.lk/162049/කණගාටුවක්-නැතැයි-රවීගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4501"
}