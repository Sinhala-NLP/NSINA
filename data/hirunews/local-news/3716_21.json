{
       "Source": "hirunews",
       "Timestamp": "Thursday, 04 October 2018 - 6:26",
       "Headline": "පූනෑව නාවික හමුදා කඳවුර ආසන්නයෙන් අත් බෝම්බ දෙකක් සොයා ගැනේ",
       "News Content": "මැදවච්චිය, පූනෑව නාවික හමුදා කඳවුර ආසන්නයේ තිබී අත්බෝම්බ දෙකක් ඊයේ (03) පස්වරුවේ සොයාගෙන තිබෙනවා.\nමැදවච්චිය පොලිසිය පැවසුවේ නාවික හමුදා කඳවුරට මීටර 300ක පමණ දුරින් වන පූනෑව වැව අසළ බෝක්කුවක් ආසන්නයේ තිබි මෙම අත්බෝම්බ දෙක සොයා ගැනුණු බවයි.\nයාපනය - නුවර ප්‍රධාන මාර්ගයේ මිනුම් කටයුතු සිදුකරනු ලැබු පිරිසක් අදාළ බෝම්බ දෙක දැක අනතුරුව පොලිසිය දැනුවත් කිරීමෙන් අනතුරුව එය සොයා ගැනීමට හැකිව තිබෙනවා.\nමැදවච්චිය අධිකරණයේ නියෝග යටතේ පොලිස් විශේෂ කාර්ය බළකාය විසින් මෙම අත් බෝම්බ දෙක නිශ්ක්‍රීය කිරීමට නියමිත බවයි පොලිසිය වැඩිදුරටත් පැවසුවේ.",
       "URL": "https://www.hirunews.lk/201351/පූනෑව-නාවික-හමුදා-කඳවුර-ආසන්නයෙන්-අත්-බෝම්බ-දෙකක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3716"
}