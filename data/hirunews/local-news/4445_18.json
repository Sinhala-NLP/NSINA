{
       "Source": "hirunews",
       "Timestamp": "Friday, 30 June 2017 - 7:53",
       "Headline": "ඉංජිනේරුවරයෙක් කාර්යාල තුළදී ගෙළ වැළලාගනී",
       "News Content": "කොළඹ ජාවත්තේ පිහිටි වාරිමාර්ග දෙපාර්තමේන්තුවේ ප්‍රධාන කාර්යාලයේදී ඉංජිනේරුවෙකු ගෙළ වැළලාගෙන සියදිවි හානි කර ගැනීමට උත්සාහ කරගෙන තිබෙනවා.\nකෙසේ වෙතත් කාර්යාල සේවකයින්ගේ මැදිහත්වීමෙන් එය ව්‍යර්ථ වී ඇති අතර, ඔහු මේ වනවිට කොළඹ ජාතික රෝහලේ ප්‍රතිකාර ලබන බවයි පොලිසිය සදහන් කළේ.\nවාරිමාර්ග දෙපාර්තමේන්තුවේ සිය කාර්යාලය තුළ රැහැනක ආධාරයෙන් ඔහු ගෙළ වැළලා ගැනීමට උත්සාහ දරා ඇති බව සදහන්.\nමොහු වාරිමාර්ග දෙපාර්තමේන්තුවේ විද්‍යාත්මක සහ තාක්ෂණික සේවා අංශයේ ඉංජිනේරුවරයෙකු බවටයි වාර්තා වන්නේ.\nමූල්‍යමය ගැටලූවක් මුල් කර ගනිමින් ඔහු මෙලෙස සියදිවි හානිකර ගැනීමට උත්සාහ දරා ඇති බවට පොලිසිය සැක පළ කරනවා.",
       "URL": "https://www.hirunews.lk/164736/ඉංජිනේරුවරයෙක්-කාර්යාල-තුළදී-ගෙළ-වැළලාගනී",
       "Category": "Local News",
       "Parent URL": "https://www.hirunews.lk/local-news.php?pageID=4445"
}