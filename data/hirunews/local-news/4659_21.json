{
       "Source": "hirunews",
       "Timestamp": "Wednesday, 15 February 2017 - 19:44",
       "Headline": "ලෙබනනයේ දුක් විඳින කාන්තාව මෙරටට ගෙන්වා ගන්න තලතා එක්වෙයි",
       "News Content": "අගහිඟකම්වලට විසදුම් අපේක්ෂාවෙන් විදෙස්ගත වී පහළොස් වසරක් දුක්බර අත්දැකීම්වලට මුහුණ දුන් කාන්තාවක් පිළිබඳ අප පසුගියදා ඔබට වාර්තා කළා.\nලෙබනනයේ ජීවත් වූ ඇය පිළිබඳව හිරු ප්‍රවෘත්ති කළ අනාවරණයෙන් පසුව මේ සම්බන්ධයෙන් බලධාරීන්ගේ අවධානය යොමුව තිබෙනවා.\nමෙම දුක්බර අත්දැකීම්වලට මුහුණ දී ඇත්තේ හසලක වරාගොල්ල ප්‍රදේශයේ පදිංචි ඉනෝකා උදයංගනී.\nදරුවන් සිව් දෙනෙකුගෙන් යුතු පවුලේ වැඩිමලා වූ ඉනෝකා 2002 වසරේදී විදෙස් ගත වන්නේ අගහිගකම්වලින් පිරුණු තම මව්පියන්ට සහනයක් ගෙනදීමේ අපේක්ෂාවෙන්.\nදහතුන් වසරක් කිසිදු තොරතුරක් නොමැතිව සිටි ඉනෝකා පිළිබඳ මීට සතියකට පමණ පෙර තොරතුරක් ලැබෙන්නේ ඇය මේ වනවිට සේවයේ නියුතු නිවසේ කාන්තාවකගේ මැදිහත්වීමෙන්.\nවිදෙස් ගත වන විට 19 වියේ පසුවූ ඇය මේ වන විට 34 වන වියේ පසුවන මැදි වයසේ කාන්තාවක්.\nකෙසේ වෙතත් හිරු ප්‍රවෘත්ති පසුගියදා කළ අනාවරණයෙන් පසුව විදේශ කටයුතු අමාත්‍යාංශයේ මැදිහත්වීමෙන් ඉනෝකාගේ ඥාතීන් අද විදේශ රැකියා අමාත්‍යාංශය වෙත කැඳවා තිබුණා.\nමේ අතර ඉනෝකා උදයංගනී ද අද ලෙබනනයේ ශ්‍රී ලංකා තානාපති කාර්යාලය වෙත ගෙන්වා ගෙන තිබු අතර ඇය එහි සිට ස්කයිප් තාක්ෂණය ඔස්සේ මෙරට නිලධාරීන් සහ ඥාතීන් සමග සම්බන්ධ වුණා.",
       "URL": "https://www.hirunews.lk/154587/ලෙබනනයේ-දුක්-විඳින-කාන්තාව-මෙරටට-ගෙන්වා-ගන්න-තලතා-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4659"
}