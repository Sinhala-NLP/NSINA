{
       "Source": "hirunews",
       "Timestamp": "Monday, 15 May 2017 - 7:34",
       "Headline": "කතරගම රෝහලේ වෛද්‍යවරයෙකුට පරීක්ෂණයක්",
       "News Content": "නාසයේ බොත්තමක් සිරවී පැමිණි දරුවෙකු රෝහලට භාර ගැනීම ප්‍රතික්ෂේප කළ කතරගම රෝහලේ වෛද්‍යවරයෙකු සම්බන්ධයෙන් පරීක්ෂණයක් ආරම්භ කරන බව කතරගම දිස්ත්‍රික් වෛද්‍ය නිළධාරි වෛද්‍ය අජිත් කුමාර පවසනවා.\nඑමෙන්ම එම සිද්ධිය පිළිබඳ පැමිණිල්ලක් ලැබී ඇති බවයි කතරගම පොලීසිය කියා සිටියේ.\nමීට පෙර ද අදාළ වෛද්‍යවරයාට එරෙහිව රෝගීන්ගෙන් පැමිණිලි කිහිපයක් පොලීසිය ලැබී තිබුණා.\nඅවුරුදු එක හමාරක් වයසැති එගීෂා දිලක්ෂි නැමැති දැරිය නාසයේ බොත්තමක් සිරවීම හේතුවෙන් රෝහලට රැගෙනවිත් තිබුණේ පසුගිය 10වන දින රාත්‍රී 9ට පමණයි.\nපසුව එහි සිටි වෛද්‍යවරයා දැරිය රෝහලට භාර ගැනීම ප්‍රතික්ෂේප කර තිබෙනවා.",
       "URL": "https://www.hirunews.lk/161344/කතරගම-රෝහලේ-වෛද්‍යවරයෙකුට-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4517"
}