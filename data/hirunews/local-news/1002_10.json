{
       "Source": "hirunews",
       "Timestamp": "Friday, 22 July 2022 - 10:12",
       "Headline": "නාවලපිටියේ පිරවුම්හලක කළමනාකරුගෙන් පාරිභෝගිකයෙකුට ප්‍රහාරයක්",
       "News Content": "නාවලපිටිය, සමුපකාර ඉන්ධන පිරවුම්හලේ කළමනාකරු විසින් ඉන්ධන ලබා ගැනීමේ අරමුණින් පෝලිමේ සිටි අයෙකුට පහර දී තිබෙනවා.\nඅදාළ පහර දීම සිදුව ඇත්තේ ඉන්ධනහලේ කළමනාකරු විසින් ඉන්ධන පෝලිම් ප්‍රමුඛතාවට පිටින් තම හිතවතුන්ට ඉන්ධන ලබා දීමට කටයුතු කිරීම පිළිබඳව පෝලිමේ සිටි පාරිභෝගිකයෙක් විසින් කළමනාකරුව ප්‍රශ්න කිරීමට යාමේදී යි.\nඅදාළ පහර දීම පසුගිය 21 වැනි දා සිදුව ඇති අතර ඉන්ධනහල් කළමනාකරු විසින් පාරිභෝගිකයාට පහර එල්ල කර ඇත්තේ පොල්ලක් භාවිතයෙන්.\nකෙසේ නමුත් ඉන්ධන අපේක්ෂාවෙන් පෝලිම්වල සිට ඇත්තේ රජයේ නියමය අනුව වාහන අංක තහඩුවේ අවසාන ඉලක්කම අනුව එදිනට නියමිත පිරිසක් වන අතර ඉන්ධන කළමණාකරු එම නියමයන්ට පිටින් තම හිතවතුන් වෙත ඉන්ධන නිකුත් කිරීම හේතු කොට ගෙනයි මෙම ප්‍රශ්නය මතුව ඇත්තේ.\nඅදාළ අවස්ථාවේ දී ඉන්ධනහලේ පෝලිම කිලෝමීටර තුනක් පමණ දිගට පැවැති බවයි වාර්තා වන්නේ.",
       "URL": "https://www.hirunews.lk/310631/නාවලපිටියේ-පිරවුම්හලක-කළමනාකරුගෙන්-පාරිභෝගිකයෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1002"
}