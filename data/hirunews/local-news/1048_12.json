{
       "Source": "hirunews",
       "Timestamp": "Monday, 04 July 2022 - 8:41",
       "Headline": "පාර්ලිමේන්තුව අද පෙරවරු 10 ට රැස්වෙයි",
       "News Content": "පාර්ලිමේන්තුව අද (04) පෙරවරු 10ට රැස්වීමට නියමිතයි.\nබොහෝ මන්ත්‍රීවරුන්ගේ ඉල්ලීම පරිදි ප්‍රශ්නවලට පිළිතුරු ලබා දීමට වෙනම දිනයක් ලෙස අද ලබාදීමට පාර්ලිමේන්තු කටයුතු පිළිබඳ කාරක සභාව ගත් තීරණයක් අනුවයි අද මෙලෙස පාර්ලිමේන්තුව රැස්වන්නේ.\nපෙරවරු 10 සිට පස්වරු 3 දක්වා මේ සඳහා කාලය වෙන් කර තිබෙනවා.\nඒ අනුව කාලයක් තිස්සේ ඇසීමට නොහැකිව, ප්‍රමාද වූ ප්‍රශ්න 20කට පිළිතුරු ලබා ගැනීමේ අවස්ථාව අද මන්ත්‍රීවරුන්ට හිමි වනු ඇති.\nමේ අතර අත්‍යවශ්‍ය මහජන සේවා පනත් කෙටුම්පත හෙට පාර්ලිමේන්තුවේ දී සම්මත කර ගැනීමට නියමිතයි.\nපාර්ලිමේන්තුවේ සන්නිවේදන අංශය සඳහන් කළේ අත්‍යවශ්‍ය මහජන සේවා කාර්යක්ෂමව පවත්වා ගෙන යාමේ අරමුණින් එය විවාදයකින් තොරව සම්මත කර ගැනීමට නියමිතව ඇති බවයි.",
       "URL": "https://www.hirunews.lk/308973/පාර්ලිමේන්තුව-අද-පෙරවරු-10-ට-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1048"
}