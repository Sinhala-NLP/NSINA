{
       "Source": "hirunews",
       "Timestamp": "Sunday, 13 February 2022 - 7:52",
       "Headline": "ජංගම දුරකථන අබ්බැහිය නිසා අනුරපුරය ම ඛේදවාචකයක ගිලෙයි (වීඩියෝ)",
       "News Content": "ජංගම දුරකතන ක්‍රීඩාවේ යෙදීම සඳහා මවගේ ජංගම දූරකථනය තමන්ට ලබා නොදීමේ සිද්ධියකින් සිත්තැවුලට පත් අවුරුදු 12ක පාසල් සිසුවෙකු දිවි හානිකර ගැනීමේ පුවතක් අනුරාධපුර ප්‍රදේශයෙන් වාර්තා වුණා.\nසිද්ධියෙන් මියගොස් ඇත්තේ අනුරාධපුර නගරයේ පාසලක සිසුවෙකු බවයි අප වාර්තාකරු සඳහන් කළේ.\nමේ සම්බන්ධයෙන් අදහස් දක්වමින් අදාළ සිසුවාගේ පවුලේ ඥාතියෙකු කියා සිටියේ දිවි නසා ගැනීම සඳහා අදාළ සිසුවා එම ජංගම දූරකථන ක්‍රීඩාවල සඳහන් උපමාන භාවිත කර ඇති බවයි.\nඅන්තර්ජාල ක්‍රීඩාවලට ඇබ්බැහි වීම නිසා ජීවිත අවදානමට ලක් වූ දරුවන් පිළිබඳව පසුගිය කාලය තුළ නිරන්තරයෙන් අසන්නට ලැබුණා.\nමෙම තත්ත්වය වළක්වා ගැනීමට වැඩිහිටියන්ට ගත හැකි පියවර පිළිබඳව අපට පැහැදිලි කිරීමක් කරාපිටිය ශික්ෂණ රෝහලේ මනෝ වෛද්‍ය විශේෂඥ රූමි රූබන් විසින් ද සිදු කරනු ලැබුවා.",
       "URL": "https://www.hirunews.lk/296869/ජංගම-දුරකථන-අබ්බැහිය-නිසා-අනුරපුරය-ම-ඛේදවාචකයක-ගිලෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1359"
}