{
       "Source": "hirunews",
       "Timestamp": "Sunday, 10 September 2023 - 9:19",
       "Headline": "දැඩි සුළඟින් වෛද්‍යවරයකුගේ වාහනයකට හානි",
       "News Content": "හමා ගිය දැඩි සුළඟක් හේතුවෙන් පස්සර - පිටමාරුව මාර්ගයේ කොකාගල ප්‍රදේශයේදී මෝටර් රථයක් මතට ගසක අත්තක් කඩා වැටී අනතුරක් සිදුව තිබෙනවා.\nමඩොල්සිම පුංචි ලෝකාන්තය නැරඹීමට පැමිණි රාගම ශික්ෂණ රෝහලේ වෛද්‍යවරයෙකු ඇතුළු වෛද්‍යවරුන් කණ්ඩායමක් මෝටර් රථ දෙකකින් පැමිණ ඇති අතර, එහිදී එක් මෝටර් රථයකට ගසක අත්තක් කඩා වැටී අනතුර සිදුව තිබෙනවා.\nඅනතුරින් රියැදුරු ලෙස කටයුතු කළ රාගම ශික්ෂණ රෝහලේ වෛද්‍යවරයකු නැදිගහතැන්න ප්‍රාදේශීය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර කිරීම සඳහා බදුල්ල පළාත් මහ රෝහලට මාරු කර යවා ඇති බවයි පොලිසිය වැඩි දුරටත් සඳහන් කළේ.",
       "URL": "https://www.hirunews.lk/347770/දැඩි-සුළඟින්-වෛද්‍යවරයකුගේ-වාහනයකට-හානි",
       "Category": "Local News",
       "Parent URL": "https://www.hirunews.lk/local-news.php?pageID=40"
}