{
       "Source": "hirunews",
       "Timestamp": "Monday, 03 April 2017 - 11:43",
       "Headline": "කන්දකැටියේදී පුද්ගලයෙකු තියුණු ආයුධයකින් පහරදී ඝාතනය කෙරේ",
       "News Content": "කන්දකැටිය - කරමැටිය ප්‍රදේශයේ දී සිදුකළ පිහි ඇණුමකින් පුද්ගලයෙකු ජීවිතක්ෂයට පත්ව තිබෙනවා.\nඊයේ මෙලෙස ඝාතනය කර ඇත්තේ කරමැටිය ප්‍රදේශයේ අලුතින් ඉදිවන ඇඟලුම් කම්හලක වැඩපරීක්ෂකවරයෙකු ලෙස සේවය කළ බලංගොඩ - යටවල ප්‍රදේශයේ පදිංචි 31 හැවිරිදි පුද්ගලයෙක්.\nඅදාළ වැඩබිමේ කම්කරුවෙකු සහ මියගිය පුද්ගලයා අතර බහින්බස්වීමක් සිදුව ඇති අතර අනතුරුව අදාළ කම්කරුවා සිය නිවසට ගොස් ඔහුගේ පියා සමග වැඩබිමට පැමිණ වැඩපරීක්ෂකවරයාට මෙම පිහි ඇනුම සිදුකර ඇති බව පොලීසිය සඳහන් කළා.\nඑහිදී බරපතල තත්ත්වයේ පසුවූ වැඩපරීක්ෂකවරයා කන්දෙකැටිය රෝහලට ඇතුළත් කිරීමේදී මියගොස් තිබෙනවා.\nසැකකාර කම්කරුවා සහ ඔහුගේ පියා පොලීසිය අත්අඩංගුවට ගෙන ඇති අතර ඔවුන් අද බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/158382/කන්දකැටියේදී-පුද්ගලයෙකු-තියුණු-ආයුධයකින්-පහරදී-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4581"
}