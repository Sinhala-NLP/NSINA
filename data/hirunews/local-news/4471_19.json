{
       "Source": "hirunews",
       "Timestamp": "Tuesday, 13 June 2017 - 17:48",
       "Headline": "හිටපු ජනපතිගේ රියදුරෙකු අත්අඩංගුවට",
       "News Content": "හිටපු ජනාධිපති මහින්ද රාජපක්ෂගේ රියදුරෙකු ලෙස කටයුතු කළ කපිතාන් තිස්ස විමලසේන නැමැත්තා පොලිස් මූල්‍ය අපරාධ විමර්ෂණ කොට්ඨාසය අත්අඩංගුවට ගෙන තිබෙනවා.\nචෝදනා කිහිපයක් සම්බන්ධයෙන් ප්‍රකාශයක් ලබා දිමට අද පෙරවරුවේ පොලිස් මුල්‍ය අපරාධ විමර්ශන කොට්ඨාශයට පැමිණි අවස්ථාවේදි, මෙලෙස ඔහු අත්අඩංගුවට ගත් බවයි එහි ප්‍රකාශකයෙකු හිරු ප්‍රවෘත්ති අංශයට සදහන් කලේ.\nසැකකරු කොළඹ ප්‍රධාන මහේස්ත්‍රාත් අධිකරණයට අද පස්වරුවේ ඉදිරිපත් කර ඇති අතර ඔහු ලබන 27 වන දින දක්වා රක්ෂිත බන්ධනාගාර ගත කරන ලෙස කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර නියෝග කර තිබෙනවා.",
       "URL": "https://www.hirunews.lk/163482/හිටපු-ජනපතිගේ-රියදුරෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4471"
}