{
       "Source": "hirunews",
       "Timestamp": "Sunday, 02 July 2023 - 20:38",
       "Headline": "ණය ප්‍රශස්තිකරණය ප්‍රසිද්ධියට ආදායම් සහ විසර්ජන පනත් සංශෝධනය කෙරේ",
       "News Content": "දේශීය ණය ප්‍රශස්තකරණ වැඩසටහන සම්බන්ධයෙන් ජනතාව දැනුවත් කිරීම සදහා එය පුවත් පත් දැන්වීම් හරහා ප්‍රසිද්ධියටපත් කරන බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඑමෙන්ම ණය ප්‍රශස්තකරණයට සමගාමීව ආදායම් බදු පනත සහ විසර්ජන පනත සංශෝධනය කරන බවයි රුවන්වැල්ලේ අද පැවති වැඩසටහනක් අතරතුරුව මාධ්‍ය වෙත අදහස් අමාත්‍යවරයා ප්‍රකාශ කළේ.\nමේ අතර දේශීය ණය ප්‍රශස්තකරණයට අදාළ භාණ්ඩාගාර බැදුම්කර හුවමාරුව අනිද්දා ආරම්භ කිරීමට මහ බැංකුව සැළසුම් කර තිබෙනවා.\nටි්‍රලියන 6ක මුදලක් දේශීය ණය වලින් ප්‍රතිව්‍යූහගතකරණයට නියමිත අතර ඉන් ටි්‍රලියන 3.5 ක් පමණ අයත් වන්නේ සේවක අර්ථසාධක අරමුදලට සහ සේවක භාරකාර අරමුදල ඇතුළු විශ්‍රාමික අරමුදල් වලට බව සඳහන්.\nදේශීය ණය ප්‍රතිව්‍යූහගතකරණ ක්‍රියාවලියට අවම සහභාගීත්වයක් නොදක්වන සේවක අර්ථසාධක අරමුදලට සහ සේවක භාරකාර අරමුදල ඇතුළු විශ්‍රාමික අරමුදල් සදහා දැනය පවතින විශේෂ අදායම් බද්ද සියයට14 සිට සියයට 30 දක්වා වැඩි කිරීමට සිදු වන බවයි ඊයේ සම්මත වූ යෝජනාවේ දැක්වෙන්නේ.\nඒමෙන්ම අදාළ යෝජනාව සම්මත වීමත් සමග මුදල් අමාත්‍යවරයා ලෙස ජනාධිපතිවරයාට දේශීය ණය ප්‍රතිව්‍යූහගතකරණය සදහා අවශ්‍ය සියළුම තීන්දු තීරණ ගැනීමේ බලයද හිමිවනවා.\nමේ අතර රාජයේ මුදල් පිළිබද කාරක සභාවේ පාර්ලිමේන්තු මන්ත්‍රී අචාර්ය හර්ෂද සිල්වා පෙන්වා දෙන්නේ ණය ප්‍රතිව්‍යූහගතකරණ වැඩසටහන හරහා සෘජුවම සේවක අර්ථසාධක අරමුදලය බලපෑමක් වන බවයි.",
       "URL": "https://www.hirunews.lk/339772/ණය-ප්‍රශස්තිකරණය-ප්‍රසිද්ධියට-ආදායම්-සහ-විසර්ජන-පනත්-සංශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=219"
}