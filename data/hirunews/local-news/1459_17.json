{
       "Source": "hirunews",
       "Timestamp": "Thursday, 30 December 2021 - 17:05",
       "Headline": "චීන ජනාධිපති ෂී ජිංපින්ගෙන් හිටපු ජනපතිටත් නව වසරට සුබ පැතුම්",
       "News Content": "චීන ජනාධිපති ෂී ජිංපින් හිටපු ජනාධිපති මෛත්‍රීපාල සිරිසේන මහතාටත් නව වසර වෙනුවෙන් සුබ පැතුම් එක් කර තිබෙනවා.\nචීන ජනාධිපතිවරයාගේ ඊයේ (29) වත්මන් ජනාධිපති ගෝඨාභය රාජපක්ෂටත් නව වසර සඳහා සුබ පැතුම් එක්කර තිබුණා.\nමෙරට චීන තානාපති කී සෙන්හොංග් අද (30) පෙරවරුවේ හිටපු ජනාධිපතිවරයාගේ නිල නිවසේදී චීන ජනාධිපතිවරයාගේ සුබ පැතුම මෙන්ම චීන කොමියුනිස්ට් පක්ෂ සභාපතිවරයාගේ නව වසරේ සුභ පැතුමද හිටපු ජනාධිපතිවරයාට භාර දුන්නා.\nඑමෙන්ම මෙම සුභ පැතුම් ප්‍රදානයෙන් අනතුරුව මෙරට චීන තානාපතිවරයා සහ හිටපු ජනාධිප මෛත්‍රීපාල සිරිසේන අතර පැයක පමණ කාලයක සාකච්ඡාවක් ද පැවැත්වුණා.",
       "URL": "https://www.hirunews.lk/292584/චීන-ජනාධිපති-ෂී-ජිංපින්ගෙන්-හිටපු-ජනපතිටත්-නව-වසරට-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=1459"
}