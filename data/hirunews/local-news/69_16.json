{
       "Source": "hirunews",
       "Timestamp": "Sunday, 27 August 2023 - 10:54",
       "Headline": "\"ෂී යාන් 6\"ට එන්න අවසර ලැබෙයි",
       "News Content": "විදේශ අමාත්‍යාංශයෙන් සහ නාරා ආයතනයෙන් කළ ඉල්ලීමකට අනුව චීන පර්යේෂණ නෞකාවක් වන \"ෂි යාන් 6\" ශ්‍රී ලංකාවට පැමිණීමට අවසර ලබා දුන් බව ආරක්ෂක අමාත්‍යාංශය පවසනවා.\nචීන සමුද්‍ර පර්යේෂණ යාත්‍රාවක් වන \"ෂි යාන් 6\" මෙම වසරේ ඔක්තෝම්බර් මාසයේදී ශ්‍රී ලංකාවට පැමිණීමට නියමිත බව පසුගිය සතියේ වාර්තා වුණා.\nවිදෙස් මාධ්‍ය වාර්තා කළේ මෙම චීන සමුද්‍ර පර්යේෂණ යාත්‍රාව ශ්‍රී ලංකාවේ නාරා ආයතනය සමග විද්‍යාත්මක ගවේෂණයකට ද සූදානම් වන බවත් දකුණු ඉන්දීය සාගර කලාපය සහ ආර්ථික කලාපය ඇතුළත්ව පුළුල් සමීක්ෂණයක් සිදු කිරීමට නියමිත බවයි.\nමෙම යාත්‍රාව කොළඹ වරායේ සහ හම්බන්තොට වරායේ නැංගුරම් ලෑමට නියමිත බවයි වාර්තා වුණේ.",
       "URL": "https://www.hirunews.lk/346244/ෂී-යාන්-6-ට-එන්න-අවසර-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=69"
}