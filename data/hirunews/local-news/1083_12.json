{
       "Source": "hirunews",
       "Timestamp": "Sunday, 19 June 2022 - 16:28",
       "Headline": "විදේශ ඇමති මානව හිමිකම් මහ කොමසාරිස් හමුවෙයි",
       "News Content": "විදේශ කටයුතු අමාත්‍ය මහාචාර්ය ජී.එල්. පීරිස් එක්සත් ජාතීන්ගේ මානව හිමිකම් කොමසාරිස්වරිය හමුවී තිබෙනවා.\nඒ එක්සත් ජාතීන්ගේ මානව හිමිකම් කවුන්සිලයේ 50 වැනි සැසිවාරයට සමගාමීව ජිනීවා නුවරදී යි.\nමෙහිදී ජාත්‍යන්තර රතු කුරුස සම්මේලනයේ මහලේකම් සහ චීනය, යුරෝපා සංගමය, ඕස්ට්‍රේලියාව, කොරියානු ජනරජය, ජර්මනිය, නෙදර්ලන්තය යන රටවල නිත්‍ය නියෝජිතයින් ද හමුවූ බවයි විදේශ අමාත්‍යංශය කියාසිටියේ.\nමානව හිමිකම් පිළිබඳ මහ කොමසාරිස් මිචෙල් බැචලට් සමඟ පැවති සාකච්ඡාවේදී, මානව හිමිකම් කවුන්සිලය ඇතුළු ජාත්‍යන්තර පද්ධතිය සමඟ අවංකව සහ විනිවිදභාවයෙන් යුතුව ශ්‍රී ලංකා මහ කොමසාරිස්වරයා අඛණ්ඩව ක්‍රියාකාරීව සම්බන්ධ වන බවටයි අමාත්‍යවරයා සහතික වී ඇත්තේ.\nඅතුරුදන් වූවන් පිළිබඳ කාර්යාලය, වන්දි ගෙවීමේ කාර්යාලය, ජාතික සමගිය හා ප්‍රතිසන්ධාන කාර්යාලය, SDG කවුන්සිලය මෙන්ම මානව හිමිකම් කොමිෂන් සභාව වැනි ස්වාධීන ආයතන ඇතුළු දේශීය යාන්ත්‍රණයන් මගින් භූමියේ ලබා ඇති ප්‍රතිඵල පිළිබඳව ද විදේශ අමාත්‍යවරයා විස්තරාත්මකව පැහැදිළි කර තිබෙනවා.\nශ්‍රී ලංකාවේ නිල සංචාරයක් සඳහා කළ ආරාධනාව තවමත් පවතින බව විදේශ අමාත්‍ය පීරිස් මහ කොමසාරිස්වරියට දැනුම් දී තිබෙනවා.\nඑමෙන්ම වත්මන් සැසිවාරය ආරම්භයේදී ප්‍රකාශයට පත් කරන ලද ඇයගේ ඉදිරි විශ්‍රාම දිවිය පිළිබඳවද ඔහු ඇයට සුබ පැතු බව විදේශ අමාත්‍යංශය සඳහන් කළා.\nචීනයේ නිත්‍ය නියෝජිත චෙන් ෂූ සමඟ පැවති සාකච්ඡාවේදී විදේශ අමාත්‍යවරයා වසර ගණනාවක් පුරා ශ්‍රී ලංකාවට ලබාදුන් අඛණ්ඩ සහයෝගය පිළිබඳව චීනයට ස්තුතිය පළ කළා. රට මුහුණ දී සිටින ආර්ථික අභියෝග, විශේෂයෙන්ම විදේශ සංචිත සම්බන්ධ ගැටළු සහ ආහාර හා බලශක්ති සුරක්ෂිතතාව කෙරෙහි ඒවායේ බලපෑම පිළිබඳව සාකච්ඡා කළ අමාත්‍ය පීරිස්, චීනය විසින් සපයනු ලබන ආහාර, ඖෂධ ද්‍රව්‍ය සහ COVID-19 එන්නත් සැලකිය යුතු ප්‍රමාණයක් පිළිබඳව කෘතඥතාව පළ කර තිබෙනවා. දෙරට අතර පවතින දීර්ඝ කාලීන සහ මිත්‍රශීලී සබඳතාව සහ ඉදිරියේදී සබඳතා තවදුරටත් ශක්තිමත් කර ගැනීමේ අපේක්ෂාව පිළිබඳව ද මෙහිදී අවධානය යොමු කෙරුණා.\nඔස්ට්‍රේලියාවේ ස්වදේශ කටයුතු සහ සයිබර් ආරක්‍ෂාව පිළිබඳ අමාත්‍ය ක්ලෙයාර් ඕ නීල් මහත්මියගේ ඉදිරි ශ්‍රී ලංකා සංචාරය පිළිබඳව විදේශ අමාත්‍ය පීරිස් සහ ඔස්ට්‍රේලියාවේ නිත්‍ය නියෝජිත අමන්දා ගෝර්ලි මහත්මිය සමග සාකච්ඡා කරනු ලැබුවා.\nස්වදේශ කටයුතු අමාත්‍යවරයා හමුවීමට අපේක්ෂාවෙන් සිටින බව ප්‍රකාශ කරන අතර, ශ්‍රී ලංකාව මානුෂීය ව්‍යසනයක් ලෙස සලකන නීතිවිරෝධී සංක්‍රමණවලට එරෙහිව සටන් කිරීමට ශ්‍රී ලංකාවේ අඛණ්ඩ කැපවීම පිළිබඳව විදේශ අමාත්‍යවරයා නිත්‍ය නියෝජිතයාට සහතික වුණා.\nජාත්‍යන්තර රතු කුරුස සම්මේලනයේ මහලේකම් ජගන් චාපගේන් මහතා සමඟ පැවති සාකච්ඡාවේදී අමාත්‍ය පීරිස් මහතා ප්‍රමුඛතාවක් ලෙස ඖෂධ සහ සෞඛ්‍ය උපකරණ ශ්‍රී ලංකාවට ලබා දෙන ලෙස ඉල්ලීමක් කර තිබෙනවා.\nයුරෝපා සංගමයේ නිත්‍ය නිරීක්ෂක තානාපති Lotte Knudsen සමඟ කළ සාකච්ඡාවේදී විදේශ අමාත්‍යවරයා වෙළඳාම, ආයෝජන සහ සංචාරක ඇතුළු ආර්ථික රාජ්‍යතාන්ත්‍රිකත්වයේ වැදගත්කම අවධාරණය කළා.\nවිදේශ අමාත්‍යවරයා අරාබි ලීගයේ සම්බන්ධීකාරක සහ ජෝර්දානයේ නිත්‍ය නියෝජිත තානාපති Walid Khalid Obedat, තානාපති Taeho Lee, කොරියානු ජනරජයේ නිත්‍ය නියෝජිත, තානාපති Natalie Olijslager, Netherlands හි භාරකරු Hansadffair සමඟ ද සාකච්ඡා පැවැත්වූ බවයි විදේශ අමාත්‍යංශය ප්‍රකාශ කළේ.",
       "URL": "https://www.hirunews.lk/307582/විදේශ-ඇමති-මානව-හිමිකම්-මහ-කොමසාරිස්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1083"
}