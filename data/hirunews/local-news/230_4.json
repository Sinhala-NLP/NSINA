{
       "Source": "hirunews",
       "Timestamp": "Wednesday, 28 June 2023 - 13:05",
       "Headline": "දකුණු කොරියානුවන්ගේ වයස අද සිට අඩුවෙයි",
       "News Content": "දකුණු කොරියානුවන්ගේ වයස අද (28) සිට වසරකින් හෝ වසර දෙකකින් අඩු වෙනවා.\nඊට හේතුවී ඇත්තේ මෙතෙක් ඔවුන් අතර පැවති සාම්ප්‍රදයික වයස ගණනය කිරීමේ ක්‍රමය අතහැර ඔවුන් ජාත්‍යන්තරය පිලිගත් ක්‍රමවේදයට අනුව වයස ගණනය කිරීම හේතුවෙන්.\nඑනම් මෙලොව උපත ලද දිනයේ සිට වයස ගණනය කිරීමේ ක්‍රමවේදයයි.\nදකුණු කොරියානු සම්ප්‍රදායට අනුව ඔවුන් මෙතෙක් වයස ගණනය කරනු ලබන්නේ මව්කුස පිලිසිඳගත් දින සිට හෝ ජනවාරි පළවැනිදා සිටයි.\nඑම ක්‍රමය හරහා ජාත්‍යන්තර කටයුතුවලදී ගැටලු රැසකට මුහුණදීම හේතුවෙනුයි ඔවුන් මෙම නව ක්‍රමයට අවතීර්ණ වී ඇත්තේ.",
       "URL": "https://www.hirunews.lk/339350/දකුණු-කොරියානුවන්ගේ-වයස-අද-සිට-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=230"
}