{
       "Source": "hirunews",
       "Timestamp": "Tuesday, 17 January 2023 - 15:43",
       "Headline": "චීන ආයෝජන ඉහලට- චීන රාජ්ය තාන්ත්‍රිකයෝ අගමැති හමුවේ අවධාරණය කරයි",
       "News Content": "ශ්‍රී ලංකාවේ හදිසි අවශ්‍යතා පිළිබඳව චීනය ධනාත්මකව සලකා බලමින් සිටින බව චීන කොමියුනිස්ට් පක්ෂයේ ජාත්‍යන්තර දෙපාර්තමේන්තුවේ ප්‍රධානී උප ඇමති චෙන් ෂූ (Chen Zhou) පවසනවා.\nශ්‍රී ලංකාව සම්බන්ධයෙන් චීනය ගන්නා හොඳ ආරංචියක් ඉතා ඉක්මනින්ම අසන්නට ලැබෙනු ඇතැයි ඔහු කියා සිටියා.\nඔහු ඇතුළුව චීන කොමියුනිස්ට් පක්ෂයේ ඉහළ පෙළේ නියෝජිත පිරිසක් අද අරලියගහ මන්දිරයේ දී අගමැති දිනේෂ් ගුණවර්ධන හමුවූ අවස්ථාවේදී මේ බව අවධාරණය කළා.\nවත්මන් ආර්ථික අර්බුදය හමුවේ චීනය සෑම විටම ශ්‍රී ලංකාව වෙනුවෙන් පෙනී සිටින බවට සහතිකයක් ද මෙහි දී ඔහු ලබා දුන්නා.\nමෙහිදී වැඩිදුරටත් අදහස් දැක්වූ චීන කොමියුනිස්ට් පක්ෂයේ චෙන් ෂූ සඳහන් කර සිටියේ ණය ප්රතිව්යුහගතකරණය ට චීනය සහයෝගය දක්වන බවත් චීනයේ අමාත්‍යාංශ සහ මූල්‍ය ආයතන කීපයක් මෙම ගැටළුව සම්බන්ධයෙන් දීර්ඝ කාලයක් මුළුල්ලේ සමීපව ක්‍රියා කරමින් සිටින බව ඔහු සඳහන් කළා.\nඒ පිළිබඳ සුබවාදී ප්‍රතිචාරයක් ඉදිරියේ දී බලාපොරොත්තු විය හැකි අතර අග්‍රාමාත්‍යවරයාගේ පියා වන පිලිප් ගුණවර්ධන චිනයේ ශ්‍රේෂ්ඨ මිතුරකු බව ඔහු මෙහිදී සිහිපත් කළා.",
       "URL": "https://www.hirunews.lk/325267/චීන-ආයෝජන-ඉහලට-චීන-රාජ්ය-තාන්ත්‍රිකයෝ-අගමැති-හමුවේ-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=596"
}