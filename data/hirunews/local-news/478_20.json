{
       "Source": "hirunews",
       "Timestamp": "Monday, 13 March 2023 - 13:30",
       "Headline": "කොකේන් සමග විදේශිකයෙකු අල්ලයි",
       "News Content": "මෙරටට බ්‍රසීලයේ සිට පැමිණි විදේශිකයෙකු විසින් ඉතා සූක්ෂ්ම ලෙස සඟවා ගෙන පැමිණි කොකේන් ග්‍රෑම් 350ක් සමග ඔහුව අත්අඩංගුවට ගෙන තිබෙනවා.\nඅදාළ විදේශිකයා බ්‍රසීලයේ සිට මෙරටට පැමිණිය ද ඔහු මැසිඩෝනියානු ජාතිකයෙකු බවයි ශ්‍රී ලංකා රේගුවේ මත්ද්‍රව්‍ය පාලන අංශයේ නිලධාරින් පැවසුවේ.\nඅද (13) කටුනායක බණ්ඩාරනායක ජාත්‍යන්තර ගුවන්තොටුපළ පරිශ්‍රයේ දී මෙම සැකකරුගේ ගමන් බෑගය පරීක්ෂාවේ දී නීතිවිරෝධී මත්ද්‍රව්‍ය හමුව තිබෙනවා.\nමෙම සැකකරු කටාර් ගුවන් සේවයට අයත් QR664 දරණ ගුවන් යානයෙන් උදෑසන 8.30ට පමණ ලංකාවට පැමිණ තිබෙන බවත් වාර්තා වනවා.\nසැකකරු සන්තකයේ තිබී හමුවේ කොකේන් ප්‍රමාණයේ වෙළෙඳපොළ වටිනාකම රුපියල් මිලියන 17ක් බවයි රේගුව පැවසුවෙ.\nසැකකරු වයස අවුරුදු 54ක් වන අයෙක් වන අතර ඔහු ශ්‍රී ලංකාවට මෙලෙස පැමිණ ඇත්තේ පළමු වරටයි.\nකොකේන් මත්ද්‍රව්‍ය සුප් පැකට් ආකාරයෙන් අසුරා තිබුණ බවත් රේගුවේ මත්ද්‍රව්‍ය පාලන අංශයේ නිලධාරින් සඳහන් කළා.",
       "URL": "https://www.hirunews.lk/329823/කොකේන්-සමග-විදේශිකයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=478"
}