{
       "Source": "hirunews",
       "Timestamp": "Saturday, 16 October 2021 - 18:54",
       "Headline": "ආදිවාසීන්ටත් අපහසුතා  (වීඩියෝ)",
       "News Content": "භාණ්ඩ මිල ඉහළ යාමේ ගැටලුවට වහා විසඳුම් ලබාදිය යුතු බව ආදිවාසී නායක ඌරුවරිගේ වන්නිලඇත්තන් පවසනවා.\nඔහු මේ බව සඳහන් කළේ අද දඹානේ දී මාධ්‍ය වෙත අදහස් පළ කරමින්.\nඑහිදී ආදිවාසී නායකයා පොහොර අර්බුදය සම්බන්ධයෙන් ද අදහස් පළ කරමින් කියා සිටියේ ජනතාව පත්ව ඇත්තේ දැඩි අර්බුදයකට බවයි.\nමේ අතර, භාණ්ඩ මිල ඉහළ යාමට එරෙහිව සමගි ජනබලවේගය සහ දෙමළ ප්‍රගතිශිලි සන්ධානය ස්ථාන දෙකක විරෝධතා සංවිධාන කර තිබුණා.\nසමගි ජනබලවේගයේ විරෝධතාවය දොම්පේ නගර මධ්‍යයේදී පැවැත්වුණු අතර බඩු මිල ඉහළ යාම සහ වතුකම්කරු ජනතාවට රුපියල් දහසක වැටුප් වැඩිවීම ලබා නොදීමට එරෙහිවයි තලවකැලේ නගරයේදී දෙමළ ප්‍රගතිශිලි සන්ධානය විරෝධතාවය සංවිධානය කර තිබුණේ.",
       "URL": "https://www.hirunews.lk/285196/ආදිවාසීන්ටත්-අපහසුතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1623"
}