{
       "Source": "hirunews",
       "Timestamp": "Thursday, 11 August 2016 - 11:04",
       "Headline": "Update : පාර්ලිමේන්තුව තාවකාලිකව කල් තැබේ",
       "News Content": "ඒකාබද්ධ විපක්ෂයේ මන්ත්‍රීවරුන් පිරිසක් දැක්වූ විරෝධතාවයක් හේතුවෙන් පාර්ලිමේන්තු කටයුතු තාවකාලිකව කල් තැබීමට කතානායකවරයා පියවර ගත්තා.\nමේ අතර, ඒකාබද්ධ විපක්ෂයේ මන්ත්‍රීවරුන් පිරිසක් අද කළු පටි පැළද පාර්ලිමේන්තුවට පැමිණ සිටියේ අතුරුදන් වූවන් පිළිබද කාර්යාලයක් පිහිටුවීමේ පනත් කෙටුම්පතට විරෝධය පළ කරමින්.\nපාර්ලිමේන්තුවේ සිටින හිරු මාණ්ඩලික වාර්තාකරු සඳහන් කළේ ඒකාබද්ධ විපක්ෂයේ මන්ත්‍රීවරුන් අතෙහි සහ ගෙළෙහි කළු පටි පැළඳ සභා ගර්භයට පැමිණ සිටින බවයි.\nමෙම පනත් කෙටුම්පත අද විවාදයට ගැනීමට නියමිතයි.\nඅතුරුදන්වූවන් පිළිබඳ කාර්යාලය පිහිටුවීමේ පනත් කෙටුම්පත පිළිබඳ ශ්‍රේෂ්ඨාධිකරණයේ මතය විමසීමට කටයුතු කරන ලෙස ඉල්ලමින් ඒකාබද්ධ විපක්ෂයේ මන්ත්‍රීවරුන් ජනාධිපති මෛත්‍රීපාල සිරිසේන වෙත ඊයේ ලිපියක් ද යොමුකර තිබුණා.\nඑම ලිපිය මගින් ඉල්ලා තිබුණේ අදාළ පනත් කෙටුම්පත සම්මත කිරීම වහාම නවතන ලෙසයි.\nUpdate : Thursday, August 11, 2016 : 1.05\n...........................................................................\nඒකාබද්ධ විපක්ෂයේ පාර්ලිමේන්තු මන්ත්‍රීවරුන් කළු පටි පැළඳ අද පාර්ලිමේන්තුවට පැමිණ සිටිනු දක්නට ලැබුණා.\nඒ, අතුරුදන්වූවන් පිළිබඳ කාර්යාලය පිහිටුවීමේ පනත් කෙටුම්පතට විරෝධය පළ කරමින්.\nපාර්ලිමේන්තුවේ සිටින අප මාණ්ඩලික වාර්තාකරු සඳහන් කළේ ඒකාබද්ධ විපක්ෂයේ මන්ත්‍රීවරුන් අතෙහි සහ ගෙළෙහි කළු පටි පැළඳ සභා ගර්භයට පැමිණ සිටින බවයි.\nමෙම පනත් කෙටුම්පත අද විවාදයට ගැනීමට නියමිතයි.\nඅතුරුදන්වූවන් පිළිබඳ කාර්යාලය පිහිටුවීමේ පනත් කෙටුම්පත පිළිබඳ ශ්‍රේෂ්ඨාධිකරණයේ මතය විමසීමට කටයුතු කරන ලෙස ඉල්ලමින් ඒකාබද්ධ විපක්ෂයේ මන්ත්‍රීවරුන් ජනාධිපති මෛත්‍රීපාල සිරිසේන වෙත ලිපියක් ද යොමුකර තිබුණා.",
       "URL": "https://www.hirunews.lk/140357/update-පාර්ලිමේන්තුව-තාවකාලිකව-කල්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=4927"
}