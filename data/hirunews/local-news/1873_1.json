{
       "Source": "hirunews",
       "Timestamp": "Sunday, 20 June 2021 - 11:10",
       "Headline": "හෙරොයින් සමග 12ක් අත්අඩංගුවට",
       "News Content": "ඊයේ (19) දින සිදු කළ මෙහෙයුම්වලින් හෙරොයින් මත්ද්‍රව්‍ය සමග සැකකරුවන් 12 දෙනෙකු අත්අඩංගුවට ගෙන ඇතැයි පොලිසිය පවසනවා.\nබංගදෙණිය, ත්‍රිකුණාමලය, කලුතර උතුර, කලුතර දකුණ, සාලියපුර, නවගමුව, පල්ලෙකැලේ, මුල්ලේරියාව සහ මන්නාරම ප්‍රදේශවලදීයි මෙම සැකකරුවන් අත්අඩංගුවට පත්වී ඇත්තේ.\nහලාවත කොට්ඨාශ විෂ මත්ද්‍රව්‍ය ඒකකය බංගදෙණිය ප්‍රදේශයේ කළ වැටලීමකදී මෝටර් රථයකින් හෙරොයින් ග්‍රෑම් 290ක් රැගෙන යමින් සිටි සැකකරුවෙකු අත්අඩංගුවට ගනු ලැබුවා.\nඊයේ මෙලෙස අත්අඩංගුවට පත්වී ඇත්තේ බලගොල්ලාගම ප්‍රදේශයේ පදිංචි 40 හැවිරිදි අයෙක්.\nමේ අතර ත්‍රිකුණාමලය සිංහපුර ප්‍රදේශයේදී හෙරොයින් ග්‍රෑම් 12යි මිලිග්‍රෑම් 590ක් සමග සැකකරුවන් දෙදෙනෙකු අත්අඩංගුවට ගෙන තිබෙනවා.\nඊයේ මෙම පුද්ගලයන් අත්අඩංගුවට ගෙන ඇත්තේ ත්‍රිකුණාමල පොලිසිය කළ වැටලීමකදීයි.\nඅවුරුදු 43 සහ 46 වයස්වල පසුවන සැකකරුවන් දෙදෙනා ත්‍රිකුණාමලය ප්‍රදේශයේම පදිංචිකරුවන්.\nමේ අතර කලුතර දකුණ පොලිසිය විසින් පලාතොට සහ මහ වස්කඩුව ප්‍රදේශවලදී සිදුකළ වැටලීමකින් හෙරොයින් සමග පුද්ගලයන් දෙදෙනෙකු අත්අඩංගුවට ගනු ලැබුවා.\nඊයේ පස්වරුවේ පලාතොට හංදියේදී 23 හැවිරිදි සැකකරුවෙකු අත්අඩංගුවට ගැනුනේ හෙරොයින් ග්‍රෑම් 10යි මිලිග්‍රෑම් 100ක් සමගින්. එම සැකකරු කලුතර දකුණ ප්‍රදේශයේම පදිංචිකරුවෙක්.\nමහ වස්කඩුව ප්‍රදේශයේ කළ වැටලීමකින් හෙරොයින් ග්‍රෑම් 6යි මිලිග්‍රෑම් 440ක් සමග 23 හැවිරිදි සැකකරුවෙකු අත්අඩංගුවට ගැනුනා. එම පුද්ගලයා වස්කඩුව ප්‍රදේශයේ පදිංචිකරුවෙක්.\nමේ අතර කලුතර උතුර පොලිසිය කළ වැටලීමකින් හෙරොයින් ග්‍රෑම් 5යි මිලිග්‍රෑම් 100ක් සමග සැකකරුවෙකු අත්අඩංගුවට පත්ව තිබෙනවා. 24 හැවිරිදි සැකකරු වස්කඩුව ප්‍රදේශයේ පදිංචිකරුවෙක්.\nමේ අතර අනුරාධපුර කොට්ඨාශ අපරාධ විමර්ශණ අංශය විමර්ශන අංශය සාලියපුර ප්‍රදේශයේ කළ වැටලීමකදී හෙරොයින් ග්‍රෑම් 6යි මිලිග්‍රෑම් 210ක් සමග සැකකරුවෙක් අත්අඩංගුවට ගෙන තිබෙනවා.\nඅවුරුදු 24ක් වන සැකකරු සාලියපුර ප්‍රදේශයේ පදිංචි අයෙක්.\nනවගමුව කොතලාවල ප්‍රදේශයේදී හෙරොයින් ග්‍රෑම් 4යි මිලිග්‍රෑම් 19ක් සහ අයිස් ග්‍රෑම් 1යි මිලිග්‍රෑම් 130ක් සමග කඩුවෙල ප්‍රදේශයේ පදිංචි 31 හැවිරිදි අයෙක් අත්අඩංගුවට ගෙන තිබෙනවා. ඒ නවගමුව පොලිසිය කළ වැටලීමකදීයි.\nපල්ලෙකැලේ වතුවල ප්‍රදේශයේදී හෙරොයින් ග්‍රෑම් 05යි මිලිග්‍රෑම් 30ක් සමග ඊයේ උදෑසන සැකකරුවෙකු අත්අඩංගුවට ගනු ලැබුවා.\nපල්ලෙකැලේ පොලිසිය කළ වැටලීමකදී අත්අඩංගුවට ගත් සැකකරු කටුගස්තොට ප්‍රදේශයේ පදිංචි 44 හැවිරිදි පුද්ගලයෙක්.\nමේ අතර නෙවිල් ප්‍රනාන්දු රෝහල අසලදී මුල්ලේරියාව පොලිසිය කළ වැටලීමකින් හෙරොයින් ග්‍රෑම් 3යි මිලිග්‍රෑම් 100ක් සමග සැකකරුවන් දෙදෙනෙකු ඊයේ උදෑසන අත්අඩංගුවට ගෙන තිබෙනවා.\nඅවුරුදු 22 සහ 25 වයස්වල පසුවන සැකකරුවන් කඩුවෙල ප්‍රදේශයේ පදිංචිකරුවන් බවටයි හෙළිවී ඇත්තේ.\nමේ අතර මන්නාරම කාර්සල් ප්‍රදේශයේදී කොට්ඨාශ අපරාධ විමර්ශන අංශය විසින් කළ වැටලීමකදී හෙරොයින් ග්‍රෑම් 4ක් සමග සැකකරුවෙකු අත්අඩංගුවට ගෙන තිබෙනවා.\nඔහු පේසාලේ ප්‍රදේශයේ පදිංචි 35 හැවිරිදි අයෙක්. පොලිසිය සඳහන් කළේ හෙරොයින් සමග අත්අඩංගුවට ගත් මෙම සැකකරුවන් අදාළ අධිකරණ වෙත ඉදිරිපත් කිරීමට නියමිත බවයි.",
       "URL": "https://www.hirunews.lk/274799/හෙරොයින්-සමග-12ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1873"
}