{
       "Source": "hirunews",
       "Timestamp": "Friday, 11 November 2022 - 15:44",
       "Headline": "මැණික් මල්ලක් සමග පුද්ගලයෙකු එස්.ටී.එෆ්. අත් අඩංගුවට",
       "News Content": "විශේෂ කාර්‍ය බලකාය කලවංචිකුඩි කඳවුරේ නිලධාරින්ට ලද බුද්ධි තොරතුරකට අනුව සිදු කළ වැටලීමක දී කාර්තිවු - අක්කරපත්තු ප්‍රධාන මාර්ගයේ දී මැණික් යැයි සැක සිතිය හැකි පාෂාණ වර්ග 118ක් සමග පුද්ගලයෙකු අත් අඩංගුවට ගෙන තිබෙනවා.\nඔහු සන්තකයේ තිබී මැණික් ගල් පරීක්ෂා කිරීමේ උපකරණයක් ද සොයා ගෙන ඇති අතර, අත් අඩංගුවට ගත් සැකකරු 27 හැවිරිදි ගල්ලෑල්ල - තමන්කඩුව ප්‍රදේශයේ පදිංචිකරුවෙක්.\nසිද්ධිය සම්බන්ධයෙන් කාර්තිවු පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/320160/මැණික්-මල්ලක්-සමග-පුද්ගලයෙකු-එස්-ටී-එෆ්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=741"
}