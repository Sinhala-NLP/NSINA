{
       "Source": "hirunews",
       "Timestamp": "Saturday, 23 September 2023 - 10:33",
       "Headline": "ඕස්‍ට්‍රේලියාවේ යුරේකා ත්‍යාගය ලාංකිකයෙකුට",
       "News Content": "2023 වසරේ ආරක්ෂක දෙපාර්තමේන්තුවේ යුරේකා ත්‍යාගය ශ්‍රී ලාංකිකයෙකු වන කරු එස්සැල්ලේට හිමිව තිබෙනවා.\nඔහුට මෙය ලැබී ඇත්තේ ඕස්ට්‍රේලියාව ආරක්ෂා කිරීම සඳහා විශිෂ්ට ලෙස විද්‍යාව යොදා ගැනීම වෙනුවෙන් බවයි සඳහන් වන්නේ.\nකරු එස්සැල්ලේ විදුලි සංදේශ, ආරක්ෂක සහ අභ්‍යවකාශ තාක්‍ෂණයන්හි ලොව ප්‍රමුඛයෙක් බවද වාර්තා වෙනවා.\nමේ වනවිට University of Technology Sydney හි Electromagnetic & Antenna engineering පිළිබඳ කිර්තීමත් මහාචාර්යවරයෙක් බවයි සඳහන් වන්නේ.\nඕස්ට්‍රේලියාවේ ආරක්ෂාව ඉතා වැදගත් බැවින් වසර 4ක් පුරා මෙම සම්මානනීය පර්යේෂණ පවත්වා ඇති බවයි විදෙස් මාධ්‍ය වාර්තා කරන්නේ.\nමෙය පර්යේෂණ, නවෝත්පාදන, නායකත්වය, විද්‍යා කටයුතු සහ පාසල් පද්ධතිය තුළ විද්‍යාව ඇතුළු කාණ්ඩ 18කින් ඇගයීමට ලක් කෙරෙන ඔස්ට්‍රේලියාවේ වඩාත්ම කීර්තිමත් විද්‍යා සහ තාක්ෂණ සම්මාන උළෙලයි.\nඒ නිසාම මෙය Oscars of Australian Science ලෙස ද හඳුන්වනු ලබනවා.",
       "URL": "https://www.hirunews.lk/349163/ඕස්‍ට්‍රේලියාවේ-යුරේකා-ත්‍යාගය-ලාංකිකයෙකුට",
       "Category": "Local News",
       "Parent URL": "https://www.hirunews.lk/local-news.php?pageID=12"
}