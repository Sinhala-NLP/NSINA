{
       "Source": "hirunews",
       "Timestamp": "Wednesday, 15 August 2018 - 14:56",
       "Headline": "කෝටියකට රන් ආභරණ රැගෙන ආ පුද්ගලයෙකු අත්අඩංගුවට",
       "News Content": "රුපියල් එක්කෝටි පනස් අටලක්ෂ 18,775 ක් වටිනා ස්වර්ණාභරණ තොගයක් නීතිවිරෝධී අන්දමින් මෙරටට රැගෙන ආ පුද්ගලයෙකු කටුනායක ගුවන්තොටුපල රේගුව අත්අඩංගුවට ගෙන තිබෙනවා.\nමෙලෙස අද අත්අඩංගුවට ගෙන ඇත්තේ 23 හැවිරිදි පුත්තලම ප්‍රදේශයේ පදිංචිකරුවෙකු වන අතර ඔහු වසර දෙකකට අධික කාලයක් ඩුබායි හි සේවය කර ඇති බවටයි අනාවරණ වී ඇත්තේ.\nසැකකරු තම ගමන් මල්ලේ සගවාගෙන මේවා ශ්‍රී ලංකාවට රැගෙනවිත් ඇති අතර එම ස්වර්ණාභරණ තොගයේ බර කිලෝග්‍රෑම් 3 කට අධිකයි.",
       "URL": "https://www.hirunews.lk/197592/කෝටියකට-රන්-ආභරණ-රැගෙන-ආ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3798"
}