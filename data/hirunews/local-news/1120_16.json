{
       "Source": "hirunews",
       "Timestamp": "Friday, 03 June 2022 - 21:29",
       "Headline": "බලපත්‍ර නොමැතිව ඩීසල් තොග රැස් කළ අයෙක් අත්අඩංගුවට",
       "News Content": "බලපත්‍ර නොමැතිව ඩීසල් සන්තකයේ තබාගෙන වැඩි මිලට අලවිකල පුද්ගලයකු පොලිස් විශේෂ කාර්ය බලකායේ නිලධාරීන් විසින් මිද්දෙණිය ප්‍රදේශයේදී අත්අඩංගුවට ගෙන තිබෙනවා.\nවිශේෂ කාර්ය බලකායේ දකුණු පළාත් විශේෂ මෙහෙයුම් ඒකකයේ නිලධාරීන්ට ලැබුණු තොරතුරකට අනුවයි නිලධාරීන් කණ්ඩායමක් විසින් ඊයේ වැටලීම සිදුකර ඇත්තේ.\nඑහි දී බලපත්‍ර නොමැතිව ඩීසල් ගබඩා කර සන්තකයේ තබාගෙන සිටි වයස අවුරුදු 45ක පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා මිද්දෙණිය පොලිසියට භාර දී තිබෙනවා.\nසැකකරු සතුව තිබී අත්අඩංගුවට ගත් ඩීසල් ප්‍රමාණය ලීටර් 1,700ක්.",
       "URL": "https://www.hirunews.lk/306162/බලපත්‍ර-නොමැතිව-ඩීසල්-තොග-රැස්-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1120"
}