{
       "Source": "hirunews",
       "Timestamp": "Friday, 13 January 2017 - 12:25",
       "Headline": "මධ්‍යම කදුකරයේ ජලාශවල ජල මට්ටම් පහළට",
       "News Content": "පවතින වියළි කාලගුණය හේතුවෙන් මධ්‍යම කදුකරයේ ප්‍රධාන ජලාශ වල ජල මට්ටම සීඝ්‍රයෙන් අඩුවෙමින් පවතිනවා.\nනව ලක්ෂාන, කැණියොන්, පොල්පිටිය සහ විමලසුරේන්ද්‍ර ජල විදුලි බලාගාර වලට ජලය සපයන කාසල්රි හා මාවුස්සා කැලේ ජලාශ වල ජල මටිටම සියයට 40 ක් අඩු වී ඇති බවයි විදුලි බල මණ්ඩලය ප්‍රකාශ කළේ.\nමාවුස්සා කැලේ ජලාශයේ ජල මට්ටම පිටාර මට්ටමේ සිට අඩි හතලිහ දක්වා පහත වැටීමත් සමග ජලයෙන් යටව තිබු මස්කෙළිය පැරණි නගරයේ පන්සලක, හින්දු කෝවිලක, පල්ලියක, සහ ගල් පාලමක නටඹුන් මතු වී ඇති බවයි හිරු වාර්තාකරු සදහන් කළේ.\nමේ අතර, පසුගිය වසරේදී කැලෑ ගිනි තැබීම් හේතුවෙන් රක්ෂිතවල හෙක්ටයාර් 2361 විනාශ වු බව වන සංරක්ෂණ දෙපාර්තමේන්තුව පවසනවා.\nඉන් වැඩි භූමි ප්‍රමාණයක් විනාශ වී ඇත්තේ බදුල්ල දිස්ත්‍රික්කයේ් වන අතර, එය හෙක්ටයාර් 470 ක්. පරීක්ෂණවලදී අනාවරණය වී ඇත්තේ ඉන් බොහොමයක් පුද්ගලයින් සිතාමතා සිදුකළ කැලෑ ගිනි තැබීම් බවයි.\nඔවුන්ට එරෙහිව නීතිිමය පියවර ගැනිමට කටයුතු කර ඇති බවයි වන සංරක්ෂණ දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/151966/මධ්‍යම-කදුකරයේ-ජලාශවල-ජල-මට්ටම්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=4711"
}