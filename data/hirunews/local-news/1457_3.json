{
       "Source": "hirunews",
       "Timestamp": "Friday, 31 December 2021 - 21:42",
       "Headline": "පිටි ප්‍රවාහනය කළ දුම්රියක් පීලි පැන කලාවැව අනතුරක් (වීඩියෝ)",
       "News Content": "සීදුව සිට ත්‍රිකුණාමලය දක්වා ගමන් ගනිමින් තිබූ විශේෂ දුම්රියක් කලා වැව දුම්රිය ස්ථානයේදී පීලි පැනීමට ලක්ව තිබෙනවා.\nඅද (31) පස්වරුවේ සිදු වූ එම අනතුරෙන් පිටි ප්‍රවාහනය සඳහා යොදා ගනු ලබන ගැල් 06 සහ නියාමක මැදිරිය සම්පූර්ණයෙන් ම පිටතට පැන ඇති බවයි අප වාර්තාකරු පැවසුවේ.\nමෙම අනතුරෙන් කිසිදු ජීවිත හානියක් සිදුව නොමැති අතර, යළි දුම් රිය මාර්ගය යථා තත්ත්වයට පත් කිරීම සඳහා දුම් රිය කාර්මික නිලධාරින් යොදා ඇති බවයි දුම් රිය දෙපාර්තමේන්තුව වැඩිදුරටත් සඳහන් කළා.\nමෙම සිද්ධිය හේතුවෙන් විජිතපුර - කලාවැව මාර්ගය අවහිර වීමෙන්, එම මාර්ගයේ ගමනාගමනය ද පැය කිහිපයකට ඇනහිටි‍යා.\nඑමෙන්ම කොළඹ - මඩකලපුව මාර්ගයේ දුම්රිය ධාවනය ද ඇනහිට තිබූ බව ද අප ප්‍රාදේශීය වාර්තාකරු සඳහන් කළා.",
       "URL": "https://www.hirunews.lk/292693/පිටි-ප්‍රවාහනය-කළ-දුම්රියක්-පීලි-පැන-කලාවැව-අනතුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1457"
}