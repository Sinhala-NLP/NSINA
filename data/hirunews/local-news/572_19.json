{
       "Source": "hirunews",
       "Timestamp": "Sunday, 29 January 2023 - 9:59",
       "Headline": "මාලදිවයින් ජනපතිවරණ සටනට ජනපති සොලී",
       "News Content": "මාලදිවයින් ඉදිරි මැතිවරණය සඳහා එරට ප්‍රජාතන්ත්‍රවාදී පක්ෂයේ අපේක්ෂකයා ලෙස තරග කිරීමට වත්මන් ජනාධිපති ඊබ්‍රහිම් සොලී තෝරාගෙන තිබෙනවා.\nඒ සම්බන්ධයෙන් පැවති ප්‍රාථමික ඡන්ද විමසීමකදී පක්ෂයේ සභාපති සහ කථානායක මොහොමඩ් නෂීඩ් පරදවා වැඩි ඡන්ද සංඛ්‍යාවක් ලබා ගැනීමට ඊබ්‍රහිම් සොලී සමත් වූ බවයි විදෙස් මාධ්‍ය වාර්තා ප්‍රකාශ කළේ.\nමාලදිවයින තුළ ධුරයේ රැඳී සිටින ජනාධිපතිවරයෙකු නැවත මැතිවරණයට තරග කිරීම සදහා පැවති ප්‍රාථමික ඡන්ද විමසීමකින් ජය ලැබූ පළමු අවස්ථාව ද මෙය බව සඳහන්.",
       "URL": "https://www.hirunews.lk/326131/මාලදිවයින්-ජනපතිවරණ-සටනට-ජනපති-සොලී",
       "Category": "Local News",
       "Parent URL": "https://www.hirunews.lk/local-news.php?pageID=572"
}