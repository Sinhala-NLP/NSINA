{
       "Source": "hirunews",
       "Timestamp": "Tuesday, 17 August 2021 - 20:37",
       "Headline": "දෛනික මරණ වාර්තාව යළි අලුත් වෙයි - තවත් කොරෝනා මරණ 171ක්",
       "News Content": "කොරෝනා වෛරස් ව්‍යාප්තිය ආරම්භයෙන් පසු ශ්‍රී ලංකාව තුල දෛනිකව වාර්තාවූ වැඩිම මරණ සංඛ්‍යාව අද දිනයේ වාර්තාකර තිබෙනවා.\nඒ මරණ 171ක්.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (16) මෙම මරණ තහවුරු කර ඇති බවයි රජයේ ප්‍රවෘත්ති දෙපාර්තමේන්තුව නිවේදනය කළේ.\nමෙම මරණ අතර පිරිමි පුද්ගලයන් 102ක් සහ කාන්තාවන් 69ක් වනවා.\nඅවුරුදු 30ට අඩු වයස් කාණ්ඩයේ පිරිමි පුද්ගලයන් දෙදෙනෙකු ඊට අයත්.\nඅවුරුදු 30ත් 59ත් අතර වයස් කාණ්ඩයේ මරණ 35ක් සිදුව ඇති අතර ඒ පිරිමි 23ක් සහ කාන්තාවන් 12ක් වශයෙන්.\nඅවුරුදු 60 සහ ඊට වැඩි වයස් කාණ්ඩයේ පිරිම පුද්ගලයන් 77ක් සහ කාන්තාවන් 57ක් ද මියගිය පිරිස අතර වනවා.",
       "URL": "https://www.hirunews.lk/279964/දෛනික-මරණ-වාර්තාව-යළි-අලුත්-වෙයි-තවත්-කොරෝනා-මරණ-171ක්",
       "Category": "Local News",
       "Parent URL": "https://www.hirunews.lk/local-news.php?pageID=1747"
}