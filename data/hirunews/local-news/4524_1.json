{
       "Source": "hirunews",
       "Timestamp": "Wednesday, 10 May 2017 - 14:28",
       "Headline": "වන විනාශය අවම කිරීමේ ජාතික ක්‍රියාකාරී සැලැස්ම ජනපතිට පිළිගන්වයි",
       "News Content": "වන විනාශය අවම කිරීම තුළින් හරිතාගාර වායු විමෝචනය අඩු කිරීමේ එක්සත් ජාතීන්ගේ වැඩසටහනට අනුගත වෙමින් සකස් කරන ලද ජාතික ක්‍රියාකාරී සැලැස්ම ජනාධිපතිවරයා වෙත අද පිළිගන්වනු ලැබුවා.\nඒ, එක්සත් ජාතීන්ගේ සංවිධානයේ ශ්‍රී ලංකා නේවාසික නිත්‍ය සම්බන්ධීකාරක ඌනා මැකෝලි විසින්.\nමෙම ක්‍රියාකාරී සැලැස්මෙහි අරමුණ වන්නේ රාජ්‍ය හා රාජ්‍ය නොවන අංශයන් හි සහයෝගීතාව හරහා ශ්‍රී ලංකාවේ වන විනාශය අවම කිරීමයි.\nමෙම අවස්ථාවට ආදිවාසී නායක ඌරුවරිගේ වන්නිලඇත්තන්ද එක්ව සිටියා.",
       "URL": "https://www.hirunews.lk/161027/වන-විනාශය-අවම-කිරීමේ-ජාතික-ක්‍රියාකාරී-සැලැස්ම-ජනපතිට-පිළිගන්වයි",
       "Category": "Local News",
       "Parent URL": "https://www.hirunews.lk/local-news.php?pageID=4524"
}