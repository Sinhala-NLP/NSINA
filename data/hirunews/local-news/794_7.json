{
       "Source": "hirunews",
       "Timestamp": "Tuesday, 18 October 2022 - 21:23",
       "Headline": "දුෂ්මන්ත චමීර සහ ප්‍රමෝද් මධුෂාන් අබාධයන්ට",
       "News Content": "එක්සත් අරාබි එමීර් රාජ්‍යයට එරෙහිව අද පැවති තරගයේදී ශ්‍රී ලංකා වේගපන්දු යවන්නන් වන දුෂ්මන්ත චමීර සහ ප්‍රමෝද් මධුෂාන් දෙදෙනාම අබාධයන්ට ලක්ව තිබෙනවා.\nචමීරගේ ආබාධය වඩාත් බරපතල වන අතර එය ඔහුගේ තරඟාවලියට සහභාගී වීමට තර්ජනයක් විය හැකි බව පැවසෙනවා.\nඔහුගේ ආබාධය සොයා ගැනීම සඳහා ඔහු හෙට උදෑසන ස්කෑන් පරීක්ෂණයකට භාජනය කිරීමට නියමිතයි.\nමේ අතර වේග පන්දු යවන ක්‍රීඩක ප්‍රමෝද් මධුෂාන් සහ පිතිකරු දනිෂ්ක ගුණතිලක ද මස්පිඬු ආබාධයන්ට ලක්ව තිබෙනවා.\nමෙම ක්‍රීඩකයින් දෙදෙනාද හෙට වෛද්‍ය පරීක්ෂණයකට ලක් කිරීමට නියමිතයි.\nආබාධයකට ලක්ව සිටින ඩිල්ෂාන් මධුශංක වෙනුවට වේග පන්දු යවන ක්‍රීඩක බිනුර ප්‍රනාන්දු මේ වන විට ශ්‍රී ලංකා සංචිතයට එක්වී තිබෙනවා.",
       "URL": "https://www.hirunews.lk/318219/දුෂ්මන්ත-චමීර-සහ-ප්‍රමෝද්-මධුෂාන්-අබාධයන්ට",
       "Category": "Local News",
       "Parent URL": "https://www.hirunews.lk/local-news.php?pageID=794"
}