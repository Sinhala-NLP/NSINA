{
       "Source": "hirunews",
       "Timestamp": "Tuesday, 25 September 2018 - 15:34",
       "Headline": "යතුරුපැදියක් ලොරියක ගැටීමෙන් කාන්තාවක් මරුට",
       "News Content": "කොච්චිකඩේ නගරයේදී අද දහවල් සිදුවූ රිය අනතුරකින් කාන්තාවක් මියගොස් තිබෙනවා.\nයතුරුපැදියක් කොන්ක්‍රීට් මිශ්‍රණ යන්ත්‍රයක් රැගත් ලොරියකට යටවීමෙනුයි අනතුර සිදුවී ඇත්තේ.\nමියගොස් ඇත්තේ කොච්චිකඩේ ප්‍රදේශයේම පදිංචි 33 හැවිරිදි කාන්තාවක්.\nඇයගේ සැමියා යතුරුපැදිය පදවාගෙන ගොස් ඇති අතර ඔහු සහ අවුරුදු 3 හමාරක් වයසැති කුඩා දරුවා ද අනතුරින් තුවාල ලබා තිබෙනවා.\nයතුරුපැදියේ අපරීක්ෂාකාරී ධාවනය හේතුවෙන් අනතුර සිදුව ඇති බවටයි මූලික විමර්ශණවලදී අනාවරණ වී ඇත්තේ.\nඅනතුර සම්බන්ධයෙන් කොච්චිකඩේ පොලිසිය පරීක්ෂණ සිදු කරනවා.",
       "URL": "https://www.hirunews.lk/200700/යතුරුපැදියක්-ලොරියක-ගැටීමෙන්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3731"
}