{
       "Source": "hirunews",
       "Timestamp": "Monday, 26 July 2021 - 12:50",
       "Headline": "ගුරු - විදුහල්පති වෘත්තීය ක්‍රියාමාර්ගය අද 15 වන දිනටත් (වීඩියෝ)",
       "News Content": "වැටුප් විෂමතා මුල් කරගනිමින් ගුරු සහ විදුහල්පතිවරුන් ඔන්ලයින් ඉගැන්වීමේ කටයුතුවලින් ඉවත්වීමේ වෘත්තීය ක්‍රියාමාර්ගය අද 15 වන දිනටත් ක්‍රියාත්මකයි.\nසිය වැටුප් විෂමතා ගැටලුව විසඳෙන තෙක් මෙම වර්ජනය ක්‍රියාත්මක බවයි ගුරු වෘත්තීය සමිති පවසන්නේ.\nඅද දිනයේදී සාමාන්‍ය පෙළ විභාගයේ සෞන්දර්ය ප්‍රායෝගික පරීක්ෂණවලට පෙර පවත්වන ලද පුහුණුවීම් කටයුතු වලින් ද ඉවත්වීමට ගුරුවරුන් තීරණය කර තිබෙනවා.\nකෙසේ නමුත්, ගුරු විදුහල්පතිවරුන්ගේ වැටුප් විෂමතාවය සම්බන්ධයෙන් අදාළ කැබිනට් පත්‍රිකාව අද පස්වරුවේ අමාත්‍ය මණ්ඩලයට ඉදිරිපත් කරන බව අධ්‍යාපන අමාත්‍ය මහාචාර්ය ජී.එල්.පීරිස් කොළඹ අද පැවති මාධ්‍ය හමුවකදී ප්‍රකාශ කළා.",
       "URL": "https://www.hirunews.lk/278041/ගුරු-විදුහල්පති-වෘත්තීය-ක්‍රියාමාර්ගය-අද-15-වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1795"
}