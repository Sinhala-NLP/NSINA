{
       "Source": "hirunews",
       "Timestamp": "Tuesday, 15 May 2018 - 12:29",
       "Headline": "කොළඹ ප්‍රදේශ රැසකට පැවති විදුලිය බිඳ වැටීම යථා තත්ත්වයට",
       "News Content": "කොළඹ ප්‍රදේශ රැසකට පැවති විදුලිය විසන්ධි වීම මේ වනවිට යථා තත්ත්වයට පත් කර ඇති බව විදුලිබල අමාත්‍යාංශය පවසනවා.\nබියගම - පන්නිපිටිය සම්ප්‍රේෂණ මාර්ගයේ තාක්ෂණික දෝෂයක් හේතුවෙන් අද උදෑසන 7 සිට පැය 05ක පමණ කාලයක් කොළඹ ප්‍රදේශ රැසකට විදුලිය විසන්ධි වුණා.\nබත්තරමුල්ල, පන්නිපිටිය, ශ්‍රී ජයවර්ධනපුර, මහරගම, දෙහිවල - ගල්කිස්ස සහ රත්මලාන ඇතුළු ප්‍රදේශ රැසකට මේ හේතුවෙන් විදුලිය ඇණහිට තිබූ බවයි විදුලිබල අමාත්‍යාංශය සඳහන් කළේ.",
       "URL": "https://www.hirunews.lk/190783/කොළඹ-ප්‍රදේශ-රැසකට-පැවති-විදුලිය-බිඳ-වැටීම-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=3945"
}