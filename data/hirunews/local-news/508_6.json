{
       "Source": "hirunews",
       "Timestamp": "Tuesday, 28 February 2023 - 8:15",
       "Headline": "හෙදියකට ලිංගික හිංසන කළ පොලිස් පරීක්ෂකවරයෙකු අත්අඩංගුවට",
       "News Content": "නිල ඇඳුමෙන් බස් රථයක ගමන් කරමින් සිටි පුහුණු හෙදියකට ලිංගික හිංසනයක් සිදු කළ බවට චෝදනා එල්ල වූ පොලිස් පරීක්ෂකවරයෙකු අත්අඩංගුවට ගෙන තිබෙනවා.\nකොළඹ සිට අලු‍ත්ගම දක්වා ගමන් කළ බස් රථයකදීයි ඊයේ පස්වරුවේ මෙම සිද්ධිය වාර්තා වුණේ.\n25 හැවිරිදි මෙම පුහුණු හෙදිය කලබලයට හා අපහසුතාවයට පත්වනු දුටු එම බස් රථයේ ගමන්ගත් සිවිල් ඇඳුමෙන් සිටි අලු‍ත්ගම පොලිස් ස්ථානයට අනුයුක්තව සේවය කරන තවත් පොලිස් සැරයන්වරයෙකු ඊට මැදිහත් වී තිබෙනවා.\nපසුව සැකකාර පොලිස් පරීක්ෂකවරයා අත්අඩංගුවට ගෙන ඇති අතර, ඔහු දොඩන්ගොඩ පොලිස් ස්ථානයට අනුයුක්තව සේවය කරන අම්බලන්ගොඩ ප්‍රදේශයේ පදිංචිකරුවෙක්.",
       "URL": "https://www.hirunews.lk/328554/හෙදියකට-ලිංගික-හිංසන-කළ-පොලිස්-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=508"
}