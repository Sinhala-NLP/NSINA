{
       "Source": "hirunews",
       "Timestamp": "Monday, 24 July 2023 - 14:38",
       "Headline": "මෙරට උපසම්පදාව ලැබූ භික්ෂුණීන් වහන්සේ ගණන 2,500 ඉක්මවයි (වීඩියෝ)",
       "News Content": "මෙරට තුළ උපසම්පදාව ලැබූ භික්ෂුණීන් වහන්සේ ගණන 2,500 සීමාව සම්පූර්ණ කර තිබෙනවා. ඒ, තවත් සාමණේරීන් වහන්සේ 29 දෙනෙකු ඊයේ (23) භික්ෂුණීන් වහන්සේ ලෙස උපසම්පදාව ලබාගැනීමත් සමගයි.\nශ්‍රී ලංකා භික්ෂුණී ශාසන බල මණ්ඩලයේ තිස්වන උපසම්පදා පින්කම ඓතිහාසික රංගිරි දඹුලු සංඝ සභාවේ සීමා මාලකයේදී ඊයේ පැවැත්වුණා.\nමෙම උපසම්පදා මහෝත්සවය පැවැත්වුණේ සියම් මහ නිකායේ රංගිරි දඹුලු විහාර පාර්ශ්වයේ මහානායක ශ්‍රී ලංකා භික්ෂුණී ශාසන මණ්ඩලයේ සභාපති ආචාර්ය ඉනාමළුවේ ශ්‍රී සුමංගල හිමියන්ගේ ප්‍රධානත්වයෙන්.\nමේ අනුව මෙරට උපසම්පදාව ලැබූ භික්ෂුණීන් වහන්සේ ගණන 2,500 සීමාව සම්පූර්ණ කර තිබෙනවා.",
       "URL": "https://www.hirunews.lk/342352/මෙරට-උපසම්පදාව-ලැබූ-භික්ෂුණීන්-වහන්සේ-ගණන-2500-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=156"
}