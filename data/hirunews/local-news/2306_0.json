{
       "Source": "hirunews",
       "Timestamp": "Saturday, 28 November 2020 - 21:16",
       "Headline": "නිරෝධායනයට ගිය ගැබිණි මවට අත්වූ අවාසනාවන්ත ඉරණම (වීඩියෝ)",
       "News Content": "මත්ස්‍ය ව්‍යාපාරයේ නිරත කැළණිය, පෙතියාගොඩ ප්‍රදේශයේ පදිංචි පුද්ගලයෙකු කොවිඩ් ආසාදිත බවට හදුනා ගැනීම හේතුවෙන් මඩකලපුව ප්‍රතිකාර මධ්‍යස්තානයක් වෙත යොමු කර තිබෙනවා.\nඒ සමඟ ඇයගේ හය මස් ගැබිණි බිරිඳ ඇතුළු පවුලේ සාමාජිකයින් සියලු දෙනා දියතලාව ප්‍රදේශයේ වෛද්‍ය කඳවුරකට රැගෙන ගොස් තිබුණේ පී.සී.ආර්. පරීක්ෂණ සිදුකිරීමටයි.\nකෙසේ වුවත් ගමන් විඩාව ඇතුළු කරුණු කිහිපයක් හේතුවෙන් ඇයට සිය දරු ගැබ අහිමිවී ඇති අතර සිදුකළ පී.සි.ආර්. පරීක්ෂණවලින් ඇය ආසාදිත නොමැති බවට ද තහවුරු වී තිබෙනවා.",
       "URL": "https://www.hirunews.lk/255838/නිරෝධායනයට-ගිය-ගැබිණි-මවට-අත්වූ-අවාසනාවන්ත-ඉරණම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2306"
}