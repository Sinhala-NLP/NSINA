{
       "Source": "hirunews",
       "Timestamp": "Monday, 11 January 2016 - 11:05",
       "Headline": "දියේ ගිලීම් හේතුවෙන් පුද්ගලයන් හතරදෙනෙකු මරුට",
       "News Content": "ගතවූ පැය 24 ක කාලය තුළ දියේ ගිලීම් හේතුවෙන් පුද්ගලයන් හතරදෙනෙකු ජීවිතක්ෂයට පත්වී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ගාලූ මුවදොර ප්‍රදේශයේ වෙරළ තීරයේ දිය නාමින් සිටි පුද්ගලයින් දෙදෙනෙකු අතරින් එක් අයෙකු ඊයේ දියේ ගිලී අතුරුදන් වී ඇති බවයි.\nමෙලෙස අතුරුදන්වී ඇත්තේ අවුරුදු 16 ක් පමණ වූ මාළිගාවත්ත ප්‍රදේශයේ පදිංචි තරුණයෙක්.\nඑමෙන්ම ගාලූ මුවදොර පිටිය නැරඹීමට පැමිණි පුද්ගලයෙකු එම ස්ථානයෙන් මුහුදට ඇද වැටීමෙන් ඊයේ දියේ ගිලී ජීවිතක්ෂයට පත්වී තිබෙනවා.\nදියේ ගිලීමෙන් සිදුවූ අනෙක් මරණය වාර්තාවූයේ අම්බලන්තොට - පහලගම ප්‍රදේශයෙන්.\nඑහිදී ඇළක දිය නාමින් සිටි පුද්ගලෙයකුයි දියේ ගිලීමෙන් ජීවිත්කෂයට පත්වී ඇත්තේ.\nමේ අතර පුත්තලම වයික්කාල ප්‍රදේශයෙන් මුහුදේ දිය නෑමට ගිය අයෙකුද ඊයේ දියේ ගිලී අතුරුදන්වී තිබෙනවා. ඔහු දංකොටුව ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/123777/දියේ-ගිලීම්-හේතුවෙන්-පුද්ගලයන්-හතරදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5214"
}