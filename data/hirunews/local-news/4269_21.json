{
       "Source": "hirunews",
       "Timestamp": "Monday, 16 October 2017 - 11:30",
       "Headline": "මන්ත්‍රී නාමල් රාජපක්ෂ ඇතුලු අටකට ඇප (ඡායාරූප)",
       "News Content": "හම්බන්තොට පැවති විරෝධතාව හේතුවෙන් අත්අඩංගුවට ගත් පාර්ලිමේන්තු මන්ත්‍රී නාමල් රාජපක්ෂ ඇතුළු අට දෙනෙකුට ඇප ලබාදී තිබෙනවා.\nහම්බන්තොට දී කලහකාරි ලෙස හැසිරීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටින පාර්ලිමේන්තු මන්ත්‍රී නාමල් රාජපක්ෂ ඇතුළු පිරිස අද (16) හම්බන්තොට මහේස්ත්‍රාත් අධිකරණය වෙත රැගෙනවිත් තිබුණා.\nමේ හේතුවෙන් බන්ධනාගාරය අවට ආරක්ෂාව ද තර කර තිබූ බවයි අප වාර්තාකරු සඳහන් කරේ.\nප්‍රකාශයක් ලබාදීම සදහා පසුගිය 10 වනදා හම්බන්තොට මූලස්ථාන පොලීසියට පැමිණි අවස්ථාවේදී පාර්ලිමේන්තු මන්ත්‍රී නාමල් රාජපක්ෂට අමතරව, ඒකාබද්ධ විපක්ෂය නියෝජනය කරන මන්ත්‍රීවරුන් වන ඞී.වී.චානක සහ ප්‍රසන්න රණවීර ද අත්අඩංගුවට ගැණුනා.\nපසුව සැකකරුවන් හම්බන්තොට මහේස්ත්‍රාත් මංජුල කරුණාරත්න හමුවට ඉදිරිපත් කිරීමෙන් පසුව නියෝග කෙරුණේ අද (16) දක්වා රක්ෂිත බන්ධනාගාර ගතකිරීමටයි.\nඡායාරූප - හම්බන්තොට,  අජිත් පුෂ්පකුමාර , රාහුල් සමන්ත",
       "URL": "https://www.hirunews.lk/173605/",
       "Category": "Local News",
       "Parent URL": "https://www.hirunews.lk/local-news.php?pageID=4269"
}