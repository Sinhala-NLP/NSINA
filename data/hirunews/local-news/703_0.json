{
       "Source": "hirunews",
       "Timestamp": "Monday, 28 November 2022 - 10:26",
       "Headline": "සතුන් හානි කිරීමෙන් පොල් ගෙඩි මිලියන 93 ක් විනාශයි",
       "News Content": "මෙම වසරේ පළමු භාගය තුළ වන සත්ව හානි හේතුවෙන් පොල් ගෙඩි මිලියන 93 ක් විනාශ වී ඇති බව කෘෂිකර්ම අමාත්‍යංශය පවසනවා.\nඊට අමතරව ආහාර බෝග 28 ක නිෂ්පාදන මෙටි්‍රක් ටොන් 144,989 ක්ද විනාශ වී ඇති බවයි හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු ආයතනය විසින් සකස් කර ඇති ගොවිජන වන සත්ව ගැටුම් පිළිබඳ පර්යේෂණ වාර්තාවෙන් අවධාරණය කර ඇත්තේ.\nඑම විනාශ වූ ආහාර බෝග නිෂ්පාදන ප්‍රමාණයේ වටිනාකම රුපියල් මිලියන 30,215 ක් බව සඳහන්.\nඒ අනුව මෙම වාර්තාවලින් පෙන්වා දෙන ආකාරයට වන සතුන් වගාවන්ට සිදුකරන හානි සහ අලි- මිනිස් ගැටුම් වළක්වා ගැනීමට ඉදිරියේදී ගතයුතු ක්‍රියාමාර්ග අධ්‍යයනය සඳහා කමිටුවක් පත්කිරීමට වනජීවී හා වන සම්පත් සංරක්ෂණ අමාත්‍යංශය මේ වනවිට පියවර ගෙන තිබෙනවා.",
       "URL": "https://www.hirunews.lk/321475/සතුන්-හානි-කිරීමෙන්-පොල්-ගෙඩි-මිලියන-93-ක්-විනාශයි",
       "Category": "Local News",
       "Parent URL": "https://www.hirunews.lk/local-news.php?pageID=703"
}