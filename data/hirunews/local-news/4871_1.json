{
       "Source": "hirunews",
       "Timestamp": "Tuesday, 20 September 2016 - 18:35",
       "Headline": "සංශෝධන ගැන ඒකාබද්ධ විපක්ෂය හෙළි කරයි",
       "News Content": "ආණ්ඩුව විසින් ඉදිරියේදී පාර්ලිමේන්තුවට ඉදිරිපත් කිරීමට නියමිත නව වැට් බදු සංශෝධන පනත් කෙටුම්පත සඳහා ඒකාබද්ධ විපක්ෂය විසින් සංශෝධන කිහිපයක් එක් කිරීමට බලාපොරොත්තු වන බව හිටපු අමාත්‍ය මහාචාර්ය ජී.එල්. පීරිස් පවසනවා.\nඔහු මේ බව ප්‍රකාශ කළේ ඒකාබද්ධ විපක්ෂය විසින් අද කොළඹදී කැඳවා තිබූ මාධ්‍ය හමුවකට එක්වෙමින්.\nඑම මාධ්‍ය හමුවට එක්වූ පාර්ලිමේන්තු මන්ත්‍රි බන්දුල ගුණවර්ධන කියා සිටියේ දුම්වැටි සඳහා වන බද්ද ඉහළ දැමීම තුළින් අත්‍යාවශ්‍ය භාණ්ඩ සඳහා අසාධාරණ ලෙස බදු අයකිරීමකින් තොරව රජයට ආදායම් උපයා ගත හැකි බවයි.",
       "URL": "https://www.hirunews.lk/143424/සංශෝධන-ගැන-ඒකාබද්ධ-විපක්ෂය-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4871"
}