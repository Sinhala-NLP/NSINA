{
       "Source": "hirunews",
       "Timestamp": "Tuesday, 15 May 2018 - 10:56",
       "Headline": "බාල වයස්කාර දරුවෙක් අපයෝජනය කළ අයෙක් අල්ලයි",
       "News Content": "වයස අවුරුදු 13ක පිරිමි දරුවෙකු අපයෝජනය කළ 68 හැවිරිදි පුද්ගලයෙකු මාදම්පේ පොලීසිය විසින් ඊයේ (14) පස්වරුවේ අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණු සැකකරු හිඟුරක්ගොඩ ප්‍රදේශයේ පදිංචිකරුවෙක් වන අතර ඔහු මාදම්පේ ප්‍රදේශයේ විහාරස්ථානයක නැවතී එහි ආවතේව කටයුතු සිදුකරගෙන සිටි අයෙක් බවයි වාර්තා වන්නේ.\nඋපකාරක පංතියක් සඳහා දරුවා විහාරස්ථානය අසලින් යමින් සිටියදී අදාල සැකකරු දරුවා විහාරස්ථානයට කැඳවාගෙන ගොස් මෙම අපයෝජනය සිදුකර ඇති බවට මූලික විමර්ශණ වලදී අනාවරණය වී තිබෙනවා.\nඅත්අඩංගුවට ගැනුණු සැකකරු අද (15) හලාවත මහේස්ත්‍රාත් අධිකරණයට ඉදිරිපත් කිරීමට නියමිතව ඇති අතර මාදම්පේ පොලිසිය වැඩිදුර විමර්ශණ කටයුතු සිදුකරනු ලබනවා.",
       "URL": "https://www.hirunews.lk/190775/බාල-වයස්කාර-දරුවෙක්-අපයෝජනය-කළ-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3945"
}