{
       "Source": "hirunews",
       "Timestamp": "Tuesday, 27 September 2022 - 12:50",
       "Headline": "මිනිස් පරිභෝජනයට නුසුදුසු සීනි කිලෝග්‍රෑම් 3000 ක් සමග දෙදෙනෙකු අත්අඩංගුවට",
       "News Content": "වෙළඳපොලට මුදා හැරීමට සූදානම් කර තිබූ මිනිස් පරිභෝජනයට නුසුදුසු සීනි කිලෝග්‍රෑම් 3000 ක් සමග සැකකරුවන් දෙදෙනෙකු පෑලියගොඩදී අත්අඩංගුවට ගෙන තිබෙනවා.\nඒ පොලිස් විශේෂ කාර්ය බලකාය පෑලියගොඩ - නව නුගේපාර ප්‍රදේශයේ පිහිටි ගබඩාවක සිදුකළ හදිසි වැටලීමකදීයි.\nඅත්අඩංගුවට ගත් සැකකරුවන් 41 සහ 48 යන වයස්වල පසුවන්නන්.\nඅදාළ ගබඩාව මේ වනවිට මුද්‍රා තබා ඇති අතර අත්අඩංගුවට ගත් සීනි තොගය වැඩිදුර විමර්ශන සඳහා පෑලියගොඩ මහජන සෞඛ්‍ය පරීක්ෂක කාර්යාලය වෙත භාරදී තිබෙනවා.",
       "URL": "https://www.hirunews.lk/316425/මිනිස්-පරිභෝජනයට-නුසුදුසු-සීනි-කිලෝග්‍රෑම්-3000-ක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=841"
}