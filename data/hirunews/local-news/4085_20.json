{
       "Source": "hirunews",
       "Timestamp": "Saturday, 10 February 2018 - 15:21",
       "Headline": "මැතිවරණ රාජකාරියට ගිය නිලධාරීන් පිරිසක් අනතුරක (ඡායාරූප)",
       "News Content": "මැතිවරණ රාජකාරී සඳහා නිලධාරීන් රැගෙන ගිය කැබ් රථයක් අනතුරට ලක්වීමෙන් එහි ගමන් ගත් 3 දෙනෙකු තුවාල ලබා තිබෙනවා.\nඅද උදෑසන මෙම අනතුර සිදුවී ඇත්තේ මුලතිව් මාන්කුලම් ප්‍රධාන මාර්ගයේදීයි.\nඡන්ද මධ්‍යස්ථාන නිරීක්ෂණ නිලධාරියෙකු පොලිස් නිලධාරියෙකු සහ කැබ් රථයේ රියදුරා අනතුරින් තුවාල ලබා තිබෙනවා.\nඔවුන් මුලතිව් රෝහලට ඇතුලත් කර ඇති බවයි අප වාර්තාකරු සඳහන් කළේ.\nඅධික වේගයෙන් ධාවනය වු කැබ් රථය වේගය පාලනය කර ගැනීමට නොහැකිව මාර්ගයෙන් ඉවතට පැන පෙරලී ඇතැයි අනාවරණ වී තිබෙනවා.\nමුලතිව් පොලිසිය මේ සම්බන්ධයෙන් විමර්ශණ මෙහෙයවනවා.\nඡායාරූප - වන්නි රොමේෂ් මදුෂංක, වව්නියාව මාධව කුලසුරිය, වව්නියාව දිනසේන රතුගමගේ",
       "URL": "https://www.hirunews.lk/183358/මැතිවරණ-රාජකාරියට-ගිය-නිලධාරීන්-පිරිසක්-අනතුරක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4085"
}