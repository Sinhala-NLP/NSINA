{
       "Source": "hirunews",
       "Timestamp": "Saturday, 25 September 2021 - 11:05",
       "Headline": "ශ්‍රී ලංකා ඉන්දුනීසියා ද්වීපාර්ශවීය සබඳතා ශක්තිමත් කෙරේ",
       "News Content": "ඉන්දුනීසියානු විදේශ අමාත්‍යවරිය වන රෙට්නෝ ප්‍රියංසාරි මාර්සූඩි සහ විදේශ අමාත්‍ය මහාචාර්ය ජී.එල්.පීරිස් අතර, හමුවක් නිව්යෝක්හි පැවැත්වුණා.\nඑහි දී දෙරට අතර, ද්විපාර්ශවීය හා ආර්ථික සබඳතා තවදුරටත් ශක්තිමත් කර ගැනීම කෙරෙහි අවධානය යොමු වූ බවයි විදේශ අමාත්‍යාංශය සඳහන් කළේ.\nඑමෙන්ම, ඉන්දියානු සාගරයේ ආරක්ෂාව සහ ත්‍රස්තවාදය මෙන්ම සමුද්‍රීය අපරාධ වැළැක්වීම සඳහා ආරක්ෂක හා බුද්ධි අංශ තොරතුරු හුවමාරු කර ගැනීම කෙරෙහි ද එහි දී සාකච්ඡා වී තිබෙනවා.\nදෙරට අතර සංචාරක ව්‍යාපාරය ඉහළ නැංවීම කෙරෙහි ද මෙම සාකච්ඡාවේ දී අවධානය යොමු වූ බව විදේශ අමාත්‍යාංශය නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/283182/ශ්‍රී-ලංකා-ඉන්දුනීසියා-ද්වීපාර්ශවීය-සබඳතා-ශක්තිමත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1669"
}