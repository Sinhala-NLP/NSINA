{
       "Source": "hirunews",
       "Timestamp": "Wednesday, 10 April 2019 - 7:38",
       "Headline": "කෘෂිකර්ම අමාත්‍යාංශ ගොඩනැගිල්ල ගැන ජනපති කොමිසමට ප්‍රකාශයක්",
       "News Content": "කෘෂිකර්ම අමාත්‍යාංශ ගොඩනැගිල්ල කුලියට ගැනීමෙන් පසුව ලබාගත් ගෘහ භාණ්ඩ සඳහා වැයවූ මිලියන 466 ක් සම්බන්ධයෙන් එම අමාත්‍යාංශයේ ජ්‍යෙෂ්ඨ සහකාර ලේකම් සජිත් විජේරත්න, 2015 / 2018 වර්ෂවල රාජ්‍ය ආයතනවල සිදුවූ දූෂණ අක්‍රමිකතා සොයන ජනාධිපති කොමිසම හමුවේ ඊයේ (09) ප්‍රකාශයක් ලබා දී තිබෙනවා.\nඑහිදී ඔහු පැය 4ක පමණ කාලයක් කොමිසම හමුවේ ප්‍රකාශ ලබාදී ඇති බව සඳහන්.\nඑමෙන්ම ඊයේ (09) දිනයේදී ජාතික රුධිර පාරවිලයනය ආයතනයේ වැඩබලන අධ්‍යක්‍ෂව සිටි වෛද්‍ය රුක්ෂාන් බෙල්ලනට එරෙහිව එල්ල වී ඇති චෝදනා සම්බන්ධයෙන් මූලික විමර්ශනද සිදු කෙරුණා.\nමේ සම්බන්ධයෙන් එහි නියෝජ්‍ය අධ්‍යක්‍ෂ වෛද්‍ය දීපා සරණජීව කොමිෂන් සභාවේ පොලිස් ඒකකයට පැයක පමණ කාලයක් ප්‍රකාශයක් ලබාදී තිබෙනවා.\nකොමිෂන් සභාවේ වැඩිදුර විභාග කටයුතු මේ මස 22 වනදා ආරම්භවීමට නියමිතයි.",
       "URL": "https://www.hirunews.lk/214177/කෘෂිකර්ම-අමාත්‍යාංශ-ගොඩනැගිල්ල-ගැන-ජනපති-කොමිසමට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3410"
}