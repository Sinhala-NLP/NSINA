{
       "Source": "hirunews",
       "Timestamp": "Tuesday, 25 July 2017 - 8:21",
       "Headline": "ඛනිජ තෙල් වර්ජනය නිසා ඉන්ධනහල් අසළ දිගු පෝලිම්, උදෑසන අටේ සිට වෛද්‍යවරුනුත් වර්ජනයේ (ඡායාරූප)",
       "News Content": "ඉල්ලීම් කිහිපයක් මුල් කරගනිමින් ඊයේ (24) මධ්‍යම රාත්‍රියේ සිට ඛනිජතෙල් වෘත්තිය සමිති එකමුතුව  ආරම්භ කළ වර්ජනය හේතුවෙන් ඉන්ධන පිරවුම්හල් අසළ දිගු පෝලිම් දක්නට ලැබුණා.\nමේ හේතුවෙන් ප්‍රධාන නගරවල ඇතැම් මාර්ගවල දැඩි රථවාහන තදබදයක්ද දක්නට ලැබුණු බවයි අප වාර්තාකරුවන් සඳහන් කළේ.\nඉල්ලීම් කිහිපයක් මුල් කරගනිමින් ඛනිජතෙල් වෘත්තිය සමිති එකමුතුව ඊයේ මධ්‍යම රාත්‍රියේ සිට වර්ජනයක් ආරම්භ කළා.\nඑම එකමුතුවේ කැඳවුම්කරු ඩී.ජේ. රාජකරුණා සඳහන් කළේ මාස තුනක කාලයක් ගතවී ඇතත් තම ඉල්ලීම්වලට බලධාරීන් විසඳුම් ලබාදී නොමැති බවයි.\nමේ හේතුවෙන් තම වර්ජන ක්‍රියාවලිය අඛන්ඩව ක්‍රියාත්මක කරන බවයි ඔහු වැඩිදුරටත් සඳහන් කළේ.\nකෙසේ වෙතත් මෙම වර්ජනය හේතුවෙන් ඊයේ රාත්‍රියේ සිට ඉන්ධනහල් අසල දිගු පෝලිම් දක්නට ලැබුණු බවයි අප වාර්තාකරුවන් සදහන් කළේ.\nඑමෙන්ම, ජාතික වෘත්තීය සමිති මධ්‍යස්ථානයේ සභාපති, ජනතා විමුක්ති පෙරමුණේ දේශපාලන මණ්ඩල සභික කේ.ඩී.ලාල්කාන්ත ද නාවල ප්‍රදේශයේ ඉන්ධන හලක් අසල පෝලිමක රැදී සිටි බව අප වාර්තාකරුවන් සදහන් කළා.\nමේ අතර අද පෙරවරු 8 සිට දිවයින පුරා රෝහල්වල වෛද්‍යවරුන් සංකේත වර්ජනයක් ආරම්භ කිරීමට නියමිතයි.\nවෛද්‍ය පීඨ ශිෂ්‍ය ක්‍රියාකාරි කමිටුවේ කැදවුම්කරු රයන් ජයලත් පැහැර ගෙන යාමට තැත් කිරීම ඇතුළු තවත් කරුණු කිහිපයක් මුල් කර ගනිමින් මෙම වර්ජනය සිදුකිරීමට නියමිතව තිබෙනවා.\nඡායාරූප - වව්නියාව මාධව කුලසූරිය, අම්බලන්ගොඩ දීපාල් සිල්වා",
       "URL": "https://www.hirunews.lk/166698/ඛනිජ-තෙල්-වර්ජනය-නිසා-ඉන්ධනහල්-අසළ-දිගු-පෝලිම්-උදෑසන-අටේ-සිට-වෛද්‍යවරුනුත්-වර්ජනයේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4405"
}