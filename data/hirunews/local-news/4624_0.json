{
       "Source": "hirunews",
       "Timestamp": "Thursday, 09 March 2017 - 7:48",
       "Headline": "සයිටම් අහෝසි කළ යුතුයි",
       "News Content": "මාළඹේ පෞද්ගලික වෛද්‍ය විද්‍යාලය අහෝසි කළ යුතු බවට  තමන් දරණ මතය, ජයග්‍රහණය ආසන්නයට පැමිණ ඇති බව අන්තර් විශ්වවිද්‍යාලයීය ශිෂ්‍ය බලමණ්ඩලය පවසනවා.\nඑහි කැඳවුම්කරු ළහිරු වීරසේකර මේ බව කියා සිටියේ කොළඹ - කොටුව දුම්රියපොල ඉදිරිපිට ඊයේ සංවිධාන කර තිබූ විරෝධතා රැළියකට එක්වෙමින්.\nඑම විරෝධතා රැළියට මාලඹේ පෞද්ගලික වෛද්‍ය විද්‍යාලයට එරෙහි සිවිල් සංවිධාන සහ දේශපාලන පක්ෂ නියෝජිතයින්ද එක්ව සිටියා.\nජනතා විමුක්ති පෙරමුණ නියෝජනය කරමින් ඊට එක්වූ එහි දේශපාලන මණ්ඩල සභික කේ.ඩි.ලාල්කාන්ත කියා සිටියේ මාලඹේ පෞද්ගලික වෛද්‍ය විද්‍යාලය අහෝසි කිරීමේ සටන සියලූ දෙනා එක්ව සිදුකළ යුතු බවයි.",
       "URL": "https://www.hirunews.lk/156415/සයිටම්-අහෝසි-කළ-යුතුයි",
       "Category": "Local News",
       "Parent URL": "https://www.hirunews.lk/local-news.php?pageID=4624"
}