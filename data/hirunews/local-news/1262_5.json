{
       "Source": "hirunews",
       "Timestamp": "Tuesday, 29 March 2022 - 21:08",
       "Headline": "ජෝ රූට්ගේ නායකත්වය ගැන මත දෙකක්",
       "News Content": "එංගලන්ත ක්‍රිකට් නායක ජෝ රූට්ගේ නායකත්වය සම්බන්ධයෙන් පළවන මතවාද මේ වනවිට උණුසුම් මට්ටමක් ගෙන තිබෙනවා.\nඒ, ඔහු වෙනුවෙන් සහ ඔහුට එරෙහිව එරට ක්‍රිකට් ජ්‍යෙෂ්ඨයන් අදහස් පළ කිරීමත් සමඟයි.\nජෝ රූට්ගේ නායකත්වය යටතේ කණ්ඩායම ප්‍රගතියක් ලබා ඇති බව එරට ප්‍රධාන පුහුණුකරු පෝල් කොලින්වුඩ් අද ප්‍රකාශ කර තිබුණා.\nකෙසේ වෙතත් එංගලන්තයේ හිටපු නායකයන් සහ ජ්‍යෙෂ්ඨයන් වන මයික් ඇතටන්, නසාර් හුසේන් සහ මයිකල් වෝගන් ඊයේ ප්‍රකාශ කළේ ජෝ රූට් හට නායකත්වය දරා ගත නොහැකි තත්ත්වයක් පවතින බැවින් ඔහු ඉවත්විය යුතු බවයි.\nකොදෙව් තරගාවලිය පරාජයවීමෙන් පසුවයි එංගලන්ත නායකයාට එරෙහි මතවාද උත්සන්න වූයේ.",
       "URL": "https://www.hirunews.lk/300736/ජෝ-රූට්ගේ-නායකත්වය-ගැන-මත-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1262"
}