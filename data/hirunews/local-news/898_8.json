{
       "Source": "hirunews",
       "Timestamp": "Thursday, 01 September 2022 - 11:52",
       "Headline": "ඉන්දීය මුදල් විශුද්ධිකරණය ට සහය දුන් බවට වන චෝදනාවට සුපිරි නිළි ජැකලින් ෆර්නැන්ඩස් කොටු වෙයිද?",
       "News Content": "මුදල් විශුද්ධිකරණ චෝදනාවට ලක්ව සිටින ඉන්දීය ව්‍යාපාරිකයෙකු වන සුකේෂ් චන්ද්‍රශේකර් ශ්‍රී ලාංකික සම්භවයක් සහිත සුපිරි බොලිවුඩ් නිළියක වන ජැකලින් ෆර්නැන්ඩස් වෙනුවෙන් ශ්‍රී ලංකාවේ නිවසක් මිල දී ගෙන ඇති බවට තොරතුරු වාර්තා වනවා.\nඉන්දීය මාධ්‍ය වාර්තා කරන්නේ මුදල් විශුද්ධිකරණ චෝදනාවන් සම්බන්ධයෙන් පරීක්ෂණ සිදුකරන ඉන්දීය මධ්‍යම රහස් තොරතුරු ඒකකය අදාල මිලදී ගැනීම් පිළිබඳව විමර්ශන සිදුකිරීමට නියමිතව ඇති බවයි.\nමේ අතර ෂුකේෂ් චන්ද්‍රශේකර් ඇය වෙනුවෙන් මුම්බායි හි ජුහු වෙරළ ප්‍රදේශයේ අතිසුඛෝපභෝගී බංගලාවක් සඳහා අත්තිකාරම් මුදල් ලබා දී ඇති බව ද මේ වන විට සිදුකෙරෙන විමර්ශනවලදී විමර්ශනවලදී හෙළිවී තිබෙනවා.\nඉන්දීය මූල්‍ය අපරාධ විමර්ශන ඒජන්සියට අනුව, මෙම නිවාස මිලදී ගැනීමට සැලසුම් කර ඇති බව මෙම ව්‍යාපාරිකයා ඔහුගේ සහකාරිය වන පිංකි ඉරානිට පවසා ඇටි බවද සඳහන් .\nසුපිරි නිලි ජැකලින් ෆර්නැන්ඩස්ව සුකේෂ් ට හඳුන්වාදීමක් සිදුකෙරුණේ පිංකි ඉරානි විසින් වන අතර ඒ සඳහා ඇයට රුපියල් කෝටි ගණනක් ගෙවා ඇති බව ද හෙළිව තිබෙනවා.\nමීට අමතරව ෂුකේෂ් චන්ද්‍රසේකර් විසින් ජැක්ලින් ෆර්නැන්ඩස් ගේ දෙමව්පියන්ට බහරේනයේ නිවසක් තෑගි කර ඇති බවත් සදහන්.\nමෙම දේපල සම්බන්ධයෙන් විමර්ශන නිලධාරීන් ජැකලින්ගෙන් ප්‍රශ්න කිරීමේදී ඇය පවසා ඇත්තේ ඇයට ශ්‍රී ලංකාවේ නිවසක් ගැන සුකේෂ් පැවසූ නමුත් ඇය කිසි විටෙකත් එහි නොගිය බවයි.\nමෙහිදී විමර්ශන නිලධාරීන් විසින් සුකේෂ් ජැකලින්ට ශ්‍රී ලංකාවේ නව නිවසක් මිලදී ගැනීම ගැන පිංකි ඉරානි සමඟ කළ WhatsApp සංවාදය ගැන විමසූ විට, සුකේෂ් ඇය වෙනුවෙන් ශ්‍රී ලංකාවේ වැලිගම ප්‍රදේශයෙන් දේපළක් මිලදී ගෙන ඇති බව පිළිගෙන තිබෙනවා.\nමීට අමතරව ෂුකේෂ් චන්ද්‍රශේකර් විසින් ජැකලින් ෆර්නැන්ඩස් වෙනුවෙන් ‘J&S’ කැටයම් කළ ටිෆනි දියමන්ති ඇතුළු ඉන්දීය රුපියල් කෝටි 7කට අධික වටිනාකමකින් යුත් ස්වර්ණාභරණ ද ත්‍යාග කර ඇති බවයි මෙතෙක් සිදුකරන ලද විමර්ශනවලදී හෙළිවී ඇත්තේ.\nකෙසේ වෙතත් මෙම දේපල ඇත්ත වශයෙන්ම ෂුකේෂ් විසින් මිලදී ගත්තාද, නැතහොත් ඔහු ජැකලින්ට බොරු කීවාද යන්න මූල්‍ය විමර්ශන ඒජන්සිය තවමත් තහවුරු කර නොමැති බවයි වාර්තා වන්නේ.\n“ඇයට හෝ ඇයගේ ඥාතීන්ට තවත් දේපල කිහිපයක් මිලදී ගැනීමට සුකේෂ්ගේ තිබූ සැලසුම් ගැනද ජැකලින් සඳහන් කළා. සුකේෂ් අයථා ලෙස උපයාගත් මුදල් ජැකලින් ෆර්නැන්ඩස් හෝ ඇයගේ ඥාතීන් වෙනුවෙන් වෙනත් දේපළකට යොදවා තිබේද යන්න තවම තහවුරු වී නැහැ.\nමීට අමතරව ඔහු ජැකලීන් ෆර්නැන්ඩස් සහ ඇගේ පවුලේ සාමාජිකයින්ට උසස් තත්ත්වයේ මෝටර් රථ, මිල අධික බෑග්, ඇඳුම් පැළඳුම්, සපත්තු සහ මිල අධික ඔරලෝසු කිහිපයක් ද තෑගි කර ඇති බව පැවසෙනවා.",
       "URL": "https://www.hirunews.lk/314278/ඉන්දීය-මුදල්-විශුද්ධිකරණය-ට-සහය-දුන්-බවට-වන-චෝදනාවට-සුපිරි-නිළි-ජැකලින්-ෆර්නැන්ඩස්-කොටු-වෙයිද",
       "Category": "Local News",
       "Parent URL": "https://www.hirunews.lk/local-news.php?pageID=898"
}