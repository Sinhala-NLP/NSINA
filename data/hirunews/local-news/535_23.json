{
       "Source": "hirunews",
       "Timestamp": "Tuesday, 14 February 2023 - 22:43",
       "Headline": "ණයවලින් පාඩු ලැබීමට සූදානම් වන්නැයි ඉන්දියාව චීනයට කියයි",
       "News Content": "ශ්‍රී ලංකාව වැනි රටවලට සහයදීමේ ක්‍රියාවලියට බාධාවක් වන ආකාරයෙන් කටයුතු නොකරන ලෙස ජී විස්ස සමුළුවේ ඉන්දීය නියෝජිත අමිතාබ් ඛාන් චීනයෙන් ඉල්ලීමක් කර තිබෙනවා.\nබ්ලූම්බර්ග් වෙබ් අඩවිය සමඟ සාකච්ඡාවකට එක්වෙමින් ඔහු සඳහන් කර ඇත්තේ චීනයෙන් ණය ලබාගත් රටවල් ගෙවීමට ඇති ණය කොපමණද යන්න පිළිබඳව චීනය විවෘත ප්‍රකාශයක් සිදුකළ යුතු බවයි.\nඑසේම එම ණය අය කරගැනීමේ ක්‍රමවේදය පැහැදිළි කරන ලෙසද සඳහන් කර ඇති ඔහු, එලෙස ලබාදුන් ණයවලින් පාඩුවක් ලැබීමට චීනය සූදානම් විය යුතු බව ද පවසනවා.",
       "URL": "https://www.hirunews.lk/327436/ණයවලින්-පාඩු-ලැබීමට-සූදානම්-වන්නැයි-ඉන්දියාව-චීනයට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=535"
}