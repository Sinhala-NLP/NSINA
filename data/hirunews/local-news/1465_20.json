{
       "Source": "hirunews",
       "Timestamp": "Tuesday, 28 December 2021 - 9:08",
       "Headline": "සන්ෂයින් සුද්දා ඝාතනයට ටින්කර් ලසන්ත සමඟ ගිය අයෙක් අත්අඩංගුවට",
       "News Content": "අමිල ප්‍රසංග හෙට්ටිහේවා හෙවත් සන්ෂයින් සුද්දා ඝාතනය කිරීම සඳහා හේවාදුනුවිලගේ ලසන්ත හෙවත් ටින්කර් ලසන්ත සමග වෑන් රථයෙන් පැමිණි පුද්ගලයා අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාසය සඳහන් කළේ, සංවිධානාත්මක අපරාධ විමර්ශන කොට්ඨාසයේ නිලධාරීන් විසින් තඹුත්තේගම ප්‍රදේශයේ දී සැකකරු අත්අඩංගුවට ගෙන ඇති බවයි.\nඑම අවස්ථාවේ දී ඔහු සතුව තිබී රුපියල් මිලියනයකට අධික මුදලක් සහ ජංගම දුරකතනයක් මෙන්ම ත්‍රිරෝද රථයක් ද පොලිස් භාරයට ගෙන තිබෙනවා.\nසැකකරු 43 වැනි වියේ පසුවන මට්ටකුලිය - සමිට්පුර ප්‍රදේශයේ පදිංචිකරුවෙක්.\nසන්ෂයින් සුද්දා පසුගිය සැප්තැම්බර් 3 වැනි දා කොටවිල ප්‍රදේශයේ දී ඝාතනය කෙරුණු අතර, අදාළ සිද්ධිය සම්බන්ධයෙන් පසු ව අත්අඩංගුවට ගැනුණු ටින්කර් ලසන්ත පසුගිය මස 25 වැනි දා පොලිස් වෙඩි පහරින් මිය ගියේ, සඟවා තිබූ අවි ආයුධ පෙන්වීමට රැගෙන ගිය අවස්ථාවකදීයි.",
       "URL": "https://www.hirunews.lk/292341/සන්ෂයින්-සුද්දා-ඝාතනයට-ටින්කර්-ලසන්ත-සමඟ-ගිය-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1465"
}