{
       "Source": "hirunews",
       "Timestamp": "Sunday, 28 August 2016 - 8:18",
       "Headline": "හමුදා නිළධාරියෙකුගේ බිරිඳට මාළඹේදී වෙඩි",
       "News Content": "කඩුවෙල - මාළඹේ - ඉසුරුපුර ප්‍රදේශයේ ඊයේ (27) රාත්‍රියේ සිදුවූ වෙඩි තැබීමකින් හමුදා නිලධාරියෙකුගේ බිරිඳ තුවාල ලැබුවා.\n43 හැවිරිදි මෙම කාන්තාව වෙඩි ප්‍රහාරයට ලක්වූයේ සිය දියණිය සහ පුතුන් දෙදෙනා සමඟ නිවස තුළ සිටියදීයි.\nතුවාල ලැබූ කාන්තාවගේ සැමියා යුද හමුදාවේ ගජබා රෙජිමේන්තුවේ කර්නල්වරයෙකු ලෙස සේවය කරන බව මහරගම පොලිසියේ ප්‍රකාශකයෙකු සඳහන් කළා.\nවෙඩි ප්‍රහාරයෙන් තුවාල ලැබූ කාන්තාව මේ වනවිට කොළඹ ජාතික රෝහලට ඇතුළත් කර තිබෙනවා.\nඇයට සුළු සැත්කමක් සිදුකර ඇති අතර, තත්ත්වය බරපතල නොවන බවයි රෝහල් ආරංචිමාර්ග පවසන්නේ.",
       "URL": "https://www.hirunews.lk/141632/හමුදා-නිළධාරියෙකුගේ-බිරිඳට-මාළඹේදී-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4905"
}