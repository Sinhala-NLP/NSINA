{
       "Source": "hirunews",
       "Timestamp": "Friday, 30 December 2022 - 13:59",
       "Headline": "අවුන්සාන් සුකීට තවත් වසර 07ක සිරදඬුවමක්",
       "News Content": "මියන්මාරයේ හිටපු නායිකා අවුන්සාන් සුකීට තවත් වසර 07ක සිරදඬුවමක් එරට හමුදා අධිකරණය මගින් පනවා තිබෙනවා.\nඒ සමඟ ඇගේ දඬුවම් කාලය වසර 33 දක්වා දීර්ඝ වනු ඇති.\nප්‍රජාතන්ත්‍රවාදීව බලයට පත්වූ අවුන්සාන් සුකීගේ රජය පසුගිය වසරේ පෙබරවාරි මාසයේ දී හමුදා කුමන්ත්‍රණයක් මගින් පෙරලා දැමුණු අතර, නිවාස අඩස්සියේ රඳවා ගැනීමෙන් පසු අද (30) දිනය දක්වා ඇයට චෝදනා 19කට අදාළව නඩු පවරනු ලැබුවා.\nඅමාත්‍යවරයෙකුට නියමිත පටිපාටිය අනුගමනය නොකරමින් හෙලිකොප්ටරයක් බද්දට ලබාදීම ඇතුළු ඉතිරිව තිබූ චෝදනා 05කට අදාළවයි මෙලෙස අද (30) දිනයේ දී ඇයට වසර 07ක සිරදඬුවම් නියම කර ඇත්තේ.\nපසුගිය සතියේ දී ජගත් ආරක්ෂක කවුන්සිලය ඇයව නිදහස් කරන ලෙසද මියන්මාර හමුදා ජුන්ටාවෙන් ඉල්ලීමක් කළා.",
       "URL": "https://www.hirunews.lk/323888/අවුන්සාන්-සුකීට-තවත්-වසර-07ක-සිරදඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=634"
}