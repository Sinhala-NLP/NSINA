{
       "Source": "hirunews",
       "Timestamp": "Friday, 06 November 2020 - 8:30",
       "Headline": "ගතවූ පැය 24 තුළ ඇඳිරි නීතිය කඩකළ තවත් 139 ක් අත්අඩංගුවට",
       "News Content": "නිරෝධායන ඇඳිරි නීතිය ක්‍රියාත්මක ප්‍රදේශවල එළැඹෙන සති අන්තයේ පොලිස් මාර්ග බාධක යොදා සංචරණ සීමා දැඩිව ක්‍රියාත්මක කරන බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ පවසනවා.\nමේ වනවිට බස්නාහිර පළාතේ පොලිස් වසම් 112 ක මෙන්ම කුලියාපිටිය, ඇහැලියගොඩ සහ කුරුණෑගල මහ නගර සභා බලප්‍රදේශවල ක්‍රියාත්මකයි.\nඒ අනුව ගතවූ පැය 24 ක කාලය තුළ නිරෝධායන ඇඳිරි නීතිය කඩකළ පුද්ගලයින් 139 දෙනෙකු අත්අඩංගුවට ගත් අතර, රථවාහන 26 ක් පොලිස් භාරයට ගත් බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ වැඩිදුරටත් කියා සිටියා.",
       "URL": "https://www.hirunews.lk/254117/ගතවූ-පැය-24-තුළ-ඇඳිරි-නීතිය-කඩකළ-තවත්-139-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2348"
}