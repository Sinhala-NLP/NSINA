{
       "Source": "hirunews",
       "Timestamp": "Friday, 10 May 2019 - 20:19",
       "Headline": "15 හැවිරිදි සොයුරා සමඟ මෙලොව තනිවූ ජීවනා",
       "News Content": "පාස්කු ඉරිදා එල්ල වු ත්‍රස්ත ප්‍රහාරයත් සමග තම ආදරණීයන් අහිමි වු බොහෝ දෙනෙකුගේ සිත්සතන්හි ඒ වේදනාව තවමත් රැඳී තිබෙන්නේ අඳුරු මතකයක් ලෙසින්.\nඑම ත්‍රස්ත ප්‍රහාරයෙන් මව්පියන් දෙදෙනාම අහිමි වූ අහිමි වූ දරු දෙදෙනෙකු පිළිබඳවයි මේ පුවත.\nවයස අවුරුදු 19 ක් වන ජීවනා තිරුකේෂ්වරන් නම් මෙම දියණිය තොරතුරු තාක්ෂණ අංශයෙන් උසස් අධ්‍යාපනය හැදෑරීම සදහා මේ වනවිට ජීවත්වන්නේ ඔස්ට්‍රේලියාවේ බ්‍රිස්බෙන් නුවරයි.\nජීවනා පවුලේ වැඩිමහල් දියණිය වන අතර ඇයගේ සහෝදරයා වන තිරුකේෂ්වරන් සුෂාන් තවමත් 15 වැනි වියේ පසුවනවා.\nඔහු මඩකලපුව මෙතෝදිස්ත පාසලේ සිසුවෙක්.\nපසුගිය පාස්කු ඉරු දින දේව මෙහෙය සදහා මෙම දරුවන්ගේ මව්පියන් මඩකලපුව සියෝන් දේවස්ථානය කරා පැමිණ තිබුනා.\nදෛවයේ හාස්කමකට මෙන්ල වෙනත් දිනවල තම මව්පියන් සමග ආගමික කටයුතු සදහා දේවස්ථානය වෙත යන සුෂාන් එදින නිවසේ නතර වී තිබුනේ ඔහුට නිදිමත බව පවසමින්.\nදේවස්ථානයට එල්ල වු ත්‍රස්ත ප්‍රහාරයෙන් තම ආදරණීය මව මෙන්ම පියා ද සුෂාන්ට අහිමි වන්නේ ඔවුන්ගේ සිරුරු යළි දැක ගැනීමටද අවස්ථාව අහිමි කරමින්.",
       "URL": "https://www.hirunews.lk/216149/15-හැවිරිදි-සොයුරා-සමඟ-මෙලොව-තනිවූ-ජීවනා",
       "Category": "Local News",
       "Parent URL": "https://www.hirunews.lk/local-news.php?pageID=3358"
}