{
       "Source": "hirunews",
       "Timestamp": "Wednesday, 08 September 2021 - 8:32",
       "Headline": "කැනඩාවේ පාර්ලිමේන්තුවට යන ශ්‍රී ලාංකිකයා  (වීඩියෝ)",
       "News Content": "මෙරට නාමය ජාත්‍යන්තරයේදී බැබලවූ ශ්‍රී ලාංකිකයන් ඕනෑතරම්.\nමේ තවත් එවැන්නෙකු පිළිබඳවයි.\nකැනඩාවේ බ්‍රිටිෂ් කොලොම්බියා ප්‍රාන්තයේ වෑන් කූවර් හි ජීවත් වන ධර්මසේන යකන්දාවල මහතා 2021 කැනේඩියානු පාර්ලිමේන්තු මහ මැතිවරණයට තරග කිරීමට සුදුසුකම් ලබා තිබෙනවා.\nඑළැඹෙන සැප්තැම්බර් 20 වැනිදා ආරම්භ වන මැතිවරණයට NDP හෙවත් නව ප්‍රජාතන්ත්‍රවාදී පක්ෂයෙන් ඔහු තරග වදින්නේ කැනඩාවේ ඇබට්ස්ෆෝඩ් ප්‍රදේශය නියෝජනය කරමින්.\n2006 වසරේ දී කැනඩාවට සංක්‍රමණය වී ඇති ධර්මසේන යකන්දාවල මහතා වෘත්තියෙන් නීතිඥවරයෙක් මෙන්ම හිටපු විනිසුරුවරයෙක් ද වනවා.",
       "URL": "https://www.hirunews.lk/281653/කැනඩාවේ-පාර්ලිමේන්තුවට-යන-ශ්‍රී-ලාංකිකයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1705"
}