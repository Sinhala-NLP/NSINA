{
       "Source": "hirunews",
       "Timestamp": "Saturday, 03 October 2020 - 11:11",
       "Headline": "කැකිරාව ප්‍රාදේශීය සභාවේ මන්ත්‍රීවරයෙකු රිය අනතුරකට ලක් වෙයි",
       "News Content": "කැකිරාව ප්‍රාදේශීය සභාවේ ආණ්ඩු පක්ෂයයේ මන්ත්‍රීවරයෙකු රිය අනතුරකට ලක්ව බරපතල තුවාල ලබා රෝහල් ගත කර තිබෙනවා.\nමෙලෙස අනතුරට ලක්ව ඇත්තේ ශ්‍රී ලංකා පොදුජන පෙරමුණේ කැකිරාව ප්‍රාදේශීය සභා මන්ත්‍රී නෙරංජන් කෞශල්‍යයයි.\nඊයේ(02) රාත්‍රියේ එම මන්ත්‍රීවරයා ගමන් ගත් යතුරුපැදිය ටිපර් රථයක ගැටීමෙන් මෙම අනතුරුව සිදුව ඇති බවයි පොලීසිය පැවැසුවේ.\nඅනතුරෙන් බරපතල තුවාල ලබා මන්ත්‍රීවරයා කැකිරාව රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා අනුරාධපුර මහා රෝහල වෙත මාරු කර යැවූ බවයි රෝහල් බලධාරීන් ප්‍රකාශ කළේ.\nඅනතුර සම්බන්ධයෙන් අත්අඩංගුවට ගත් ටිපර් රථය සහ එහි රියදුරා අද (03) කැකිරාව දිසා මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nසිද්ධිය සම්න්බන්ධයෙන් වැඩිදුර විමර්ශන කැකිරාව පොලීසිය විසින් ක්‍රියාත්මකයි.",
       "URL": "https://www.hirunews.lk/251695/කැකිරාව-ප්‍රාදේශීය-සභාවේ-මන්ත්‍රීවරයෙකු-රිය-අනතුරකට-ලක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2414"
}