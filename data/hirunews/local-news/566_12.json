{
       "Source": "hirunews",
       "Timestamp": "Wednesday, 01 February 2023 - 11:15",
       "Headline": "මනුෂ්‍ය පරිභෝජනයට නුසුදුසු කිරිපිටි තොගයක් සත්ත්ව ආහාර සඳහා අලෙවි කිරීම ගැන විමර්ශනයක්",
       "News Content": "මිල්කෝ සමාගම මනුෂ්‍ය පරිභෝජනයට නුසුදුසු මෙට්‍රික් ටොන් 635ක කිරිපිටි තොගයක් සත්ත්ව ආහාර සඳහා එක් සමාගමකට අනුමැතියකින් තොරව අලෙවි කිරීම පිළිබඳ කෘෂිකර්ම අමාත්‍යාංශය විමර්ශනයක් ආරම්භ කර තිබෙනවා.\nමෙලෙස අලෙවි නොකරන ලෙස අමාත්‍යාංශ ලේකම්වරයා නියෝග කර තිබිය දී එය මිල්කෝ සමාගමේ ඉහළ බලධාරින් විසින් අධ්‍යක්ෂ මණ්ඩල අනුමැතියක් මත අදාළ කිරිපිටි තොගය ඔවුන් තීරණය කළ සමාගමකට විකුණා ඇති බවයි එම අමාත්‍යාංශය සඳහන් කළේ.\nඒ අනුව, මේ සම්බන්ධයෙන් වහාම නිදහසට කරුණු ඉදිරිපත් කරන ලෙස අමාත්‍යාංශ ලේකම්වරයා මිල්කෝ සභාපතිවරයාට ලිපියකින් දැනුම් දී තිබෙනවා.",
       "URL": "https://www.hirunews.lk/326378/මනුෂ්‍ය-පරිභෝජනයට-නුසුදුසු-කිරිපිටි-තොගයක්-සත්ත්ව-ආහාර-සඳහා-අලෙවි-කිරීම-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=566"
}