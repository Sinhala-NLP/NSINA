{
       "Source": "hirunews",
       "Timestamp": "Saturday, 18 June 2022 - 23:03",
       "Headline": "දරුවා මියයාමෙන් පසු පළාගිය මව රිමාන්ඩ්",
       "News Content": "මාස නවයක් වයැසැති බිළිදෙකුට වස පොවා ඝාතනය කළා යැයි සැක පිට අත්අඩංගුවට ගත් 22 හැවිරිදි මව මාතර මහේස්ත්‍රාත් අධිකරණයට අද ඉදිරිපත් කිරීමෙන් අනතුරුව ලබන 29 වැනිදා දක්වා රක්ෂිත බන්ධනාගාර ගත කෙරුණා.\nතෙලිජ්ජවිල - ඇල්ගිරිය - කන්දහේන ප්‍රදේශයේ පදිංචි අදාළ කාන්තාව තම දරුවාට බත් කවා කිරිදී රෙදි සේදීමට ගොස් මද වේලාවකින් පැමිණ බලන විට දරුවා නිසොල්මන්ව සිටීම නිසා ලිපියක් ලියා පළා ගොස් තිබුණා.\nඊයේ සිදු කෙරුණු බිළිදාගේ මරණ පරීක්ෂණයේ සඳහන්ව ඇත්තේ කිරි හා බත් ඇට සිරවී ඇති වූ ශ්වසන අපහසුතාව හේතුවෙන් බිළිඳා මිය ගොස් ඇති බවයි.",
       "URL": "https://www.hirunews.lk/307517/දරුවා-මියයාමෙන්-පසු-පළාගිය-මව-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1084"
}