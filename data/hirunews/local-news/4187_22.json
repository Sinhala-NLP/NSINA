{
       "Source": "hirunews",
       "Timestamp": "Monday, 04 December 2017 - 13:38",
       "Headline": "කාලගුණය පාර්ලිමේන්තුවට එයි",
       "News Content": "පසුගියදා ඇතිවූ අයහපත් කාලගුණ තත්ත්වය හේතුවෙන් පීඩාවට පත් ජනතාවට වන්දි මුදල් ලබාදීම සම්බන්ධයෙන් ආපදාවට ලක්වූ ප්‍රදේශවල ප්‍රාදේශීය ලේකම්වරු නිසි අයුරින් දැනුම්වත් වී නොමැති බව නියෝජ්‍ය අමාත්‍ය හර්ෂ ද සිල්වා අද පාර්ලිමේන්තුවේදී ප්‍රකාශ කළා.\nඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන අයහපත් කාලගුණ තත්ත්වය සම්බන්ධයෙන් පෙර දැනුම්දීමක් සිදු කිරීමට රජය අපොහොසත් වී ඇති බවට එල්ල කළ චෝදනාවට පිළිතුරු ලබාදෙමිනුයි ඔහු මේ බව කියා සිටියේ.\nවන්දි ලබාදීමේදී නිසි අයුරින් රාජකාරි සිදු නොකළ ප්‍රාදේශීය ලේකම් කොට්ඨාශවල තාක්ෂනික නිලධාරීන්ට එරෙහිව ක්‍රියාමාර්ග ගන්නා බවද නියෝජ්‍ය අමාත්‍යවරයා එහිදී සඳහන් කළා.\nමේ අතර සෞඛ්‍ය පෝෂණ හා දේශීය වෛද්‍ය සහ නිවාස හා ඉදිකිරිම් යන අමාත්‍යාංශවල වැය ශිර්ෂ විවාදය මේ වනවිට පාර්ලිමේන්තුවේදී පැවැත්වෙනවා. ජනාධිපති මෛත්‍රීපාල සිරිසේනද අයවැය විවාදයේදී අදහස් දක්වා සිටියා.",
       "URL": "https://www.hirunews.lk/177560/කාලගුණය-පාර්ලිමේන්තුවට-එයි",
       "Category": "Local News",
       "Parent URL": "https://www.hirunews.lk/local-news.php?pageID=4187"
}