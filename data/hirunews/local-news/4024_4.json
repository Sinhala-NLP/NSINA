{
       "Source": "hirunews",
       "Timestamp": "Friday, 23 March 2018 - 13:55",
       "Headline": "හික්කඩුවේ දිය නෑමට ගිය තරුණයෙක් මරුට - තවත් අයෙක් අතුරුදන්",
       "News Content": "හික්කඩුව මුහුදේ දියනෑමට ගිය තරුණයෙකු දියේ ගිලීමෙන් මියගොස් තිබෙනවා.\nඅද (23) පෙරවරුවේ හික්කඩුව ප්‍රදේශයේ ක්‍රිකට් තරඟයකට සහභාගි වීම සඳහා පැමිණි තරුණයින් පිරිසක් මුහුදේ දියනෑමට ගොස් ඇති අතර එහිදී තරුණයන් දෙදෙනෙකු රළ පහරට ගසාගෙන ගොස් ඇති බවයි පොලීසිය සඳහන් කළේ.\nපසුව එක් අයෙකු ප්‍රදේශවාසීන් විසින් බේරාගෙන බලපිටිය රෝහලට ඇතුළත් කරනු ලැබුවා.\nඅනතුරුව ඔහු මියගොස් ඇතැයි සඳහන්.\nරළ පහරට හසුවීමෙන් අතුරුදන් වූ අනෙක් තරුණයා සෙවීම සඳහා නාවික හමුදාව මෙහෙයුමක් ආරම්භ කර තිබෙනවා.\nමියගොස් ඇත්තේ කටුපොල්වත්ත ප්‍රදේශයේ පදිංචි 24 හැවිරිදි අයෙක්.\nඅතුරුදන්වී ඇත්තේ ගාල්ල ප්‍රදේශයේ පදිංචි 18 හැවිරිදි තරුණයෙක් බවයි අප වාර්තාකරු කියාසිටියේ.\nමියගිය තරුණයාගේ සිරුර බලපිටිය රෝහලේ තැන්පත් කර තිබෙනවා.\nඅතුරුදන්වු තරුණයා සොයා තවදුරටත් විමර්ශණ ක්‍රියාත්මකයි.",
       "URL": "https://www.hirunews.lk/186677/හික්කඩුවේ-දිය-නෑමට-ගිය-තරුණයෙක්-මරුට-තවත්-අයෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4024"
}