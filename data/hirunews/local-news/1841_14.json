{
       "Source": "hirunews",
       "Timestamp": "Monday, 05 July 2021 - 6:21",
       "Headline": "ගල්කිස්සේදී දැරියක අලෙවි කිරීමට දැන්වීම් පළ කළ තවත් වෙබ් අඩවියක පුද්ගලයින් දෙදෙනෙක් අත්අඩංගුවට  (වීඩියෝ)",
       "News Content": "අවුරුදු 15 ක දැරියක් අන්තර්ජාලය හරහා ලිංගික කටයුතුවලට අලෙවි කිරීමේ සිද්ධිය සම්බන්ධයෙන් තවත් පුද්ගලයින් හතරදෙනකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ එම දැරිය අලෙවි කිරීම සඳහා දැන්වීම් පළ කළ තවත් වෙබ් අඩවියක පුද්ගලයන් දෙදෙනෙක් බවයි වාර්තා වන්නේ.\nඑමෙන්ම  මෙම දැරියව අන්තර්ජාලය ඔස්සේ මුදලටට ලබා ගත් මාලදිවයින් ජාතිකයෙක් ද අත්අඩංගුවට ගත් බවයි පොලිස් මාධ්‍ය ප්‍රකාශක ජේෂ්ඨ නියෝජ්‍ය පොලිස්පති අජිත් රෝහණ මහතා සඳහන් කළේ.\nඑමෙන්ම මෙම දැරියව ලිංගික අපයෝජනය සඳහා හෝටලයක කාමරයක් ලබාදුන් හෝටල් කළමනාකරු ද අත්අඩංගුවට ගත් බවයි පොලිස් මාධ්‍ය ප්‍රකාශකවරයා වැඩිදුරටත් අදහස් දක්වමින් කියා සිටියේ.",
       "URL": "https://www.hirunews.lk/276095/ගල්කිස්සේදී-දැරියක-අලෙවි-කිරීමට-දැන්වීම්-පළ-කළ-තවත්-වෙබ්-අඩවියක-පුද්ගලයින්-දෙදෙනෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1841"
}