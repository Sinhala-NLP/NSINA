{
       "Source": "hirunews",
       "Timestamp": "Sunday, 17 January 2021 - 8:15",
       "Headline": "බස්නාහිර හා හුදකලා ප්‍රදේශ හැර සෙසු ප්‍රදේශවල දහම් පාසල් අද සිට ඇරඹේ",
       "News Content": "බස්නාහිර පළාත සහ හුදකලා කර ඇති ප්‍රදේශ හැර අනෙකුත් ප්‍රදේශවල බෞද්ධ දහම් පාසල් අද සිට විවෘත කෙරෙනවා.\nබෞද්ධ කටයුතු කොමසාරිස් ජනරාල් සුනන්ද කාරියප්පෙරුම කියා සිටියේ මෙහිදී ප්‍රාදේශීය සෞඛ්‍ය බලධාරීන්ගේ උපදෙස් ලබාගනිමින් කොරෝනා මාර්ගෝපදේශ අනුව කටයුතු කළ යුතු බවයි.\nඊට සමගාමීව කතෝලික දහම් පාසල්ද අද සිට ආරම්භ කෙරෙන අතර, නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් කියා සිටියේ පාසල් ආරම්භ කිරීමේදී අනුගමනය කළ ක්‍රියාවලියම දහම් පාසල් පැවැත්වීමේදීද අනුගමනය කිරීමට සිසු දරු දැරියන් හා සියලු පාර්ශව කටයුතු කළ යුතු බවයි.",
       "URL": "https://www.hirunews.lk/259899/බස්නාහිර-හා-හුදකලා-ප්‍රදේශ-හැර-සෙසු-ප්‍රදේශවල-දහම්-පාසල්-අද-සිට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2207"
}