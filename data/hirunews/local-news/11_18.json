{
       "Source": "hirunews",
       "Timestamp": "Saturday, 23 September 2023 - 14:11",
       "Headline": "මේ වසර තුළදී පමණක් වෛද්‍යවරුන් දහසක් සේවයෙන් ඉවතට",
       "News Content": "මේ වසර තුළදී පමණක් වෛද්‍යවරුන් දහසකට ආසන්න ප්‍රමාණයක් සේවයෙන් ඉවත්වී ඇති බව කෝප් කමිටුවේදී අනාවරණය වී තිබෙනවා.\nවැඩබලන නියෝජ්‍ය සෞඛ්‍ය සේවා අධ්‍යක්ෂ ජනරාල් වෛද්‍ය ජී.විජේසුරිය පවසන්නේ මේ වසර තුලදී වෛද්‍යවරුන් 957 දෙනෙකු විවිධ හේතුන් මත සෞඛ්‍ය ක්ෂේත්‍රයෙන් ඉවත් වන බවයි.\nමෙවැනි තත්ත්වයක් මත පැය 24 පුරා ප්‍රතිකාර සේවාවන් පවත්වාගෙන යාම ගැටළුවක් බවටව් පත් වී ඇති බවයි වාර්තා වන්නේ.\nමෙලෙස වෛද්‍යවරුන්ගේ හිඟයක් ඇති වීම සඳහා වෛද්‍යවරුන් වසර 05ක නිවාඩුවක් ලබාගෙන විදෙස්ගත වීම, දැනුම්දීමකින් තොරව සේවයෙන් ඉවත් වීම, විශ්‍රාම ගැනීම යන කාරණා හේතු වී ඇති බවයි වාර්තා වන්නේ.\nමේ පිළිබඳව අද (23) පැවති මාධ්‍ය හමුවකට එක්වෙමින් රජයේ වෛද්‍ය නිලධාරීන් ගේ සංගමයේ ලේකම් වෛද්‍ය හරිත අලුත්ගේ මහතා පැවසුවේ වෛද්‍යවරුන්ගේ සේවයට නිසි වටිනාකමක් නොලැබීම ඔවුන් විදෙස්ගත වීමට ප්‍රධාන හේතුව බවට පත්ව ඇති බවයි.",
       "URL": "https://www.hirunews.lk/349176/මේ-වසර-තුළදී-පමණක්-වෛද්‍යවරුන්-දහසක්-සේවයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=11"
}