{
       "Source": "hirunews",
       "Timestamp": "Monday, 28 August 2023 - 8:05",
       "Headline": "මිලියන 27 ක් වටිනා රන් බිස්කට් 14 ක් සමඟ පුද්ගලයෙකු රේගු දැලේ",
       "News Content": "තායිලන්තයේ බැංකොක් සිට මෙරටට රැගෙන ඒමට උත්සාහ කළ රුපියල් මිලියන 27 ක වටිනාකමකින් යුත් රන් බිස්කට් 14 ක් සමඟ ශ්‍රී ලාංකිකයෙකු කටුනායක ගුවන් තොටුපල රේගු නිලධාරීන් අත්අඩංගුවට ගෙන තිබෙනවා.\nඊයේ (27) උදෑසන මෙරටට පැමිණි මෙම ගුවන් මගියා ළඟ රන් කිලෝ එකයි ග්‍රෑම් 314 ක් තිබී ඇති අතර, රේගු නිලධාරීන් මොහුව අත්අඩංගුවට ගෙන මීගමුව මහේස්ත්‍රාත් අධිකරණයට ඉදිරිපත් කිරීමෙන් පසුව රක්ෂිත බන්ධනාගාර ගත කරනු ලැබුවා.\nශ්‍රී ලංකාවට රන් ආනයනය කිරීම සඳහා බලපත්‍රයක් අවශ්‍ය වන අතර, එලෙස ආනයනය කළ හැක්කේ ශ්‍රී ලංකා මහ බැංකුව විසින් අවසර ලත් ආයතනවලට පමණයි. එම මගියා මෙම රන් තොගය මෙරටට රැගෙන විත් ඇත්තේ අදාළ ආනයන බලපත්‍රය නොමැති බවයි අනාවරණ වී ඇත්තේ.",
       "URL": "https://www.hirunews.lk/346360/මිලියන-27-ක්-වටිනා-රන්-බිස්කට්-14-ක්-සමඟ-පුද්ගලයෙකු-රේගු-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=68"
}