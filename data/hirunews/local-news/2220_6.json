{
       "Source": "hirunews",
       "Timestamp": "Sunday, 10 January 2021 - 21:19",
       "Headline": "පාසල් 06ක් හැර දකුණු පළාතේ සෙසු පාසල් හෙට විවෘතයි",
       "News Content": "දකුණු පළාතේ හුදෙකලා කර ඇති සහ සංචරණ සීමා පනවා ඇති ප්‍රදේශවල පාසල් 06ක් හැර සෙසු පාසල් හෙට (11) දිනයේ දී ආරම්භ කරන බව දකුණු පළාත් අධ්‍යාපන අමාත්‍යංශයේ ලේකම් රංජිත් යාපා පවසනවා.\nදැනට හුදකලා කර ඇති ගාල්ල දිස්ත්‍රික්කයේ තුන්දූව සහ මාතර දිස්ත්‍රික්කයේ දික්වැල්ල, යෝනකපුර යන ප්‍රදේශවල සහ ඒ ආසන්නයේ පිහිටි පාසල් 06ක් මෙලෙස හෙට (11) දිනයේ දී විවෘත නොකරන බවයි ඔහු වැඩිදුරටත් පවසා සිටියේ.\nඒ අනුව ගාල්ල දිස්ත්‍රික්කයේ පිහිටි තුන්දුව මුස්ලිම් විද්‍යාලය, ජේ.ඩී ධර්මසේන විද්‍යාලය, මාතර දිස්ත්‍රික්කයේ යෝනකපුර මින්හාජ් ජාතික පාසල, දික්වැල්ල කුමාරතුංග මුනිදාස පාසල, වැලිගම අධ්‍යාපන කොට්ඨාශයේ වැලිගම අර්ෆා ජාතික පාසල සහ වැලිගම මුස්ලිම් විද්‍යාලය යන පාසල් හෙට දිනයේ වීවෘත නොකරන පාසල් අතරට අයත්.",
       "URL": "https://www.hirunews.lk/259361/පාසල්-06ක්-හැර-දකුණු-පළාතේ-සෙසු-පාසල්-හෙට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=2220"
}