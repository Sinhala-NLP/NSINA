{
       "Source": "hirunews",
       "Timestamp": "Saturday, 13 March 2021 - 7:13",
       "Headline": "අයිස් මත්ද්‍රව්‍ය සමඟ ගෝනපොළදී  කාන්තාවක් අත්අඩංගුවට",
       "News Content": "රුපියල් කෝටියකට අධික වටිනාකමකින් යුත් අයිස් මත්ද්‍රව්‍ය සමඟ කාන්තාවක් ගෝනපොල ප්‍රදේශයේදී අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ බුද්ධි කොට්ඨාසයට ලද තොරතුරක් මත නිවසක් පරික්ෂා කිරීමේදී අයිස් මත්ද්‍රව්‍ය කිලෝග්‍රෑම් එකයි ග්‍රෑම් 268 ක් සොයාගෙන ඇති බව සඳහන්.\nඅදාළ කාන්තාව වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාරදී තිබෙනවා.\nසැකකාරිය කොළඹ - කිරුලපන ප්‍රදේශයේ ප්‍රධාන මත්ද්‍රව්‍ය ජාවාරම්කරුවෙකු වන රජගල්ගොඩගේ සුගත් කුමාර නොහොත් අසිත නැමැත්තාගේ ජාවාරම් කටයුතුවලට සම්බන්ධ වී දීර්ඝ කාලීනව කටයුතු කර ඇති බවටයි අනාවරණ වී ඇත්තේ.",
       "URL": "https://www.hirunews.lk/265179/අයිස්-මත්ද්‍රව්‍ය-සමඟ-ගෝනපොළදී-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2091"
}