{
       "Source": "hirunews",
       "Timestamp": "Thursday, 27 April 2017 - 17:02",
       "Headline": "ඉදිරි දිනවලදී වැසි",
       "News Content": "ඉදිරි දිනවල සවස් කාලයේ ගිගුරුම් සහිත වැසි ඇති වීමට ඉහළ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nලබන 30 වනදා සිට මෙම වැසි තත්වය ඇතිවන බවයි දෙපාර්තමේන්තුව නිවේදනය කළේ.\nබස්නාහිර / සබරගමුව / දකුණ / මධ්‍යම සහ ඌව පළාත්වල ස්ථාන ස්වල්පයක සවස 2 න් පසු වැසි හෝ ගිගුරුම් සහිත වැසි ඇති වනවා.\nකොළඹ සිට ගාල්ල හරහා මාතර දක්වා වෙරළබඩ ප්‍රදේශවල උදෑසන කාලයේදීත් වැසි ස්වල්පයක් බලාපොරොත්තු විය හැකි බවයි කාලගුණ විද්‍යා දෙපාර්තමේන්තුව කියාසිටියේ.\nමේ අතර අප වාර්තාකරුවන් සඳහන් කළේ මධ්‍යම කඳුකරයේ ජල පෝෂක ප්‍රදේශවලට අද පස්වරුවේ තද වැසි පතිත වු බවයි.\nපැවති වියළි කාලගුණය අවසන් කරමින් මාස දෙකකට පමණ පසුවයි එම ප්‍රදේශවලට වැසි ඇද හැළී ඇත්තේ.\nවියළි කාලගුණය හේතුවෙන් ජලාශවල ජල මට්ටම සීඝ්‍රයෙන් පහළ ගිය අතර ප්‍රදේශය පුරා උග්‍ර පානීය ජල ගැටලුවක් ද මතුව තිබුනා.",
       "URL": "https://www.hirunews.lk/160115/ඉදිරි-දිනවලදී-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4544"
}