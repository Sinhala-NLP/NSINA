{
       "Source": "hirunews",
       "Timestamp": "Wednesday, 09 February 2022 - 11:54",
       "Headline": "අද විදුලි කප්පාදුවක් නෑ",
       "News Content": "අද (09) දිනය තුළ විදුලි කප්පාදුවක් සිදු කිරීමේ අවශ්‍යතාවයක් නොමැති බව මහජන උපයෝගිතා කොමිෂන් සභාව ප්‍රකාශ කළා.\nදහවල් මෙගාවොට් 2160ක් සහ රාත්‍රී කාලයේ මෙගාවොට් 2640ක උපරිම විදුලි නිෂ්පාදනයක් අවශ්‍ය වේ යැයි ඇස්තමේන්තු කර ඇති බවයි එම කොමිසම සදහන් කළේ.\nමෙගාවොට් 2900ක පමණ විදුලි නිෂ්පාදනයක් සිදුකළ හැකි වීම හේතුවෙන් මෙලෙස අද දිනයේ විදුලි කප්පාදුවක් සිදු කිරීමට අවශ්‍ය නොවන බව මහජන උපයෝගිතා කොමිෂන් සභාව ප්‍රකාශ කළා.\nමේ අතර උසස් පෙළ විභාගය පැවැත්වෙන මේ මාසය තුළ තාප බලාගාරවලට අවශ්‍ය ඉන්ධන කළමනාකරණය කිරීම සම්බන්ධයෙන් විෂය භාර අමාත්‍ය උදය ගම්මන්පිල අද (09) තෙල් සංස්ථාවේ නිලධාරීන් සමඟ සාකච්ජා කිරීමට නියමිතයි.\nහිරු ප්‍රවෘත්ති අංශය කළ විමසීමකදී අමාත්‍යවරයා කියා සිටියේ විදේශ විනිමය අර්බුදය හේතුවෙන් තවදුරටත් ඉන්ධන ආනයනය බරපතළ අර්බුදයක පැවතිය ද එය කළමණාකරණය කිරීම සඳහා උපරිම මැදිහත්වීමක් සිදු කරන බවයි.",
       "URL": "https://www.hirunews.lk/296557/අද-විදුලි-කප්පාදුවක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}