{
       "Source": "hirunews",
       "Timestamp": "Wednesday, 14 February 2018 - 16:57",
       "Headline": "දළ පූට්ටුවාට වෙඩි තැබූ සැකකරුවන් යළි රිමාන්ඩ්",
       "News Content": "ගල්ගමුව දළපූට්ටුවා හස්තියා වෙඩි තබා ඝාතනය කිරීමේ සිද්ධිය සම්බන්ධයෙන් අත්අඩංගුවට ගෙන සිටින සැකකරුවන් 6 දෙනා ලබන 24 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ, සැකකරුවන් මහව අතිරේක මහේස්ත්‍රාත් රසික මල්ලවාරච්චි හමුවට අද ඉදිරිපත් කළ අවස්ථාවේදියි.\nදළ පූට්ටුවාගේ දළ යොදාගනිමින් සකස් කළ මුදු සහ පෙන්ඩන්ට් ළඟ තබාගත් සහ වෙඩි තැබීමට යොදාගත් ගිනි අවිය සන්තකයේ තබාගත් සැකකරුවන් දෙදෙනෙකු දැඩි ඇප කොන්දේසි මත මීට පෙර අවස්ථාවලදී මුදාහැරුණා.\nඑමෙන්ම මෙම අපරාධයට සම්බන්ධ බවට සැක කෙරෙන ප්‍රදේශයේ විහාරස්ථානයක හිමිනමක් සහ තවත් පුද්ගලයෙකු අත්අඩංගුවට ගැනීම සඳහා රහස් පොලීසිය මේ වනවිට විමර්ශනයක් ආරම්භ කර තිබෙනවා.",
       "URL": "https://www.hirunews.lk/183652/දළ-පූට්ටුවාට-වෙඩි-තැබූ-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4080"
}