{
       "Source": "hirunews",
       "Timestamp": "Monday, 28 November 2022 - 15:01",
       "Headline": "ජනපති සහ නිදහස් පක්ෂයෙන් ඉවත් කළ මන්ත්‍රී කණ්ඩායම අතර හමුවක්",
       "News Content": "ජනාධිපති රනිල් වික්‍රමසිංහ විසින් ආණ්ඩුවට සහය දෙන ශ්‍රී ලංකා නිදහස් පක්ෂයේ මන්ත්‍රී කණ්ඩායම අද සාකච්ඡාවක් සඳහා කැඳවා තිබෙනවා.\nපස්වරු 4ට ජනාධිපති ලේකම් කාර්යාලයේ දී මෙම සාකච්ඡාව පැවැත්වෙන බවයි දේශපාලන ආරංචිමාර්ග සඳහන් කළේ.\nපාර්ලිමේන්තුවේ ශ්‍රී ලංකා නිදහස් පක්ෂය නියෝජනය කරන මන්ත්‍රීවරුන් 14 දෙනෙකු සිටින අතර ඉන් දෙදෙනෙකු කැබිනට් අමාත්‍ය ධුර දරණු ලබනවා.\nතවත් 6 දෙනෙකු රාජ්‍ය අමාත්‍ය ධුර දරණු හොබවන අතර පක්ෂයේ තීරණයට පටහැනිව අමාත්‍ය ධුර ලබාගත් බවට චෝදනා කරමින් 8 දෙනෙකුගේ පක්ෂ සාමාජිකත්වය අත්හිටුවීමටයි පසුගිය දා ශ්‍රී ලංකා නිදහස් පක්ෂය කටයුතු කළේ.\nඊට අමතරව ජාතික සංවිධායක ලෙස කටයුතු කරන පාර්ලිමේන්තු මන්ත්‍රී දුමින්ද දිසානායකට එරෙහිව විනය පියවර ගැනීමට ද තීරණය කළා.",
       "URL": "https://www.hirunews.lk/321498/ජනපති-සහ-නිදහස්-පක්ෂයෙන්-ඉවත්-කළ-මන්ත්‍රී-කණ්ඩායම-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=702"
}