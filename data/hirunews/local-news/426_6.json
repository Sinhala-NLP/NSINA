{
       "Source": "hirunews",
       "Timestamp": "Saturday, 08 April 2023 - 17:01",
       "Headline": "තෙල් සංස්ථාවේ මෙවර බෝනස් නැහැ - උත්සව අත්තිකාරම් පමණයි",
       "News Content": "ලංකා ඛනිජ තෙල් නීතිගත සංස්ථාව කිසිදු සේවකයෙකු හට සිංහල හා හින්දු අලුත් අවුරුද්ද සමරන අප්‍රේල් මාසය සඳහා මෙවර බෝනස් ලබාදී නොමැති බව නිවේදනයක් නිකුත් කරමින් දැනුම් දෙනවා.\nවෙනත් වසරවල මෙම මාසයට අදාළව බෝනස් හා උත්සව අත්තිකාරම් ණය මුදලක් ලබා දෙන නමුත්, ලිඛිතව ඉල්ලීමක් කර ඇති වැටුප් රහිත නිවාඩු ලබා නොගත් සේවකයන්ට පමණක් උත්සව අත්තිකාරම් ණය මුදලක් ලබාදුන් බවයි එහි වැඩිදුරටත් දැක්වෙන්නේ.\nරුපියල් 30,000 ක් වන එම උත්සව අත්තිකාරම් ණය මුදල ද මාස 10 කදී පොලිය ද සමග මාසික වැටුපෙන් අය කර ගන්නා ගිවිසුම මත ලබාදුන් බව ද ලංකා ඛනිජ තෙල් නීතිගත සංස්ථාව සඳහන් කළා.",
       "URL": "https://www.hirunews.lk/332027/තෙල්-සංස්ථාවේ-මෙවර-බෝනස්-නැහැ-උත්සව-අත්තිකාරම්-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=426"
}