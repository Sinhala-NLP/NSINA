{
       "Source": "hirunews",
       "Timestamp": "Wednesday, 02 August 2017 - 10:14",
       "Headline": "බිරිඳගේ සහෝදරිය දූෂණය කළ 31 හැවිරිදි පුද්ගලයෙක් අත්අඩංගුවට",
       "News Content": "බිරිඳ දරු ප්‍රසුතියට රෝහල් ගත වී සිටියදී බිරිඳගේ අක්කා නිවාඩු නිකේතනයකට ගෙනගොස් දූෂණය කළ 31 හැවිරිදි පුද්ගලයෙකු පොලිසිය අත්අඩංගුවට ගෙන තිබෙනවා.\nබලන්ගොඩ ප්‍රදේශයේ නිවාඩු නිකෙතනයකටයි බිරිඳගේ 20 හැවිරිදි අක්කාව ඔහු රැගෙන ගොස් ඇත්තේ.\nතම නැගණිය දරු ප්‍රසුතිය සඳහා රෝහල් ගතව සිටිය දී ඇයගේ 31 හැවිරිදි සැමියා තමාට නිවාඩු නිකේතනයට පැමිණෙන ලෙස දැන්වූ බව 20 හැවිරිදි තරුණිය (අක්කා) පොලිසියට පවසා තිබෙනවා.\nඒ, එම තරුණිය ඔහුගෙන් මුදලක් ණයට ඉල්ලීම නිසා එය ලබා දීමටයි.\nඑම මුදල තම මිතුරෙකුගෙන් ඉල්ලා ලබා දීමට හැකි බව කියා ඇති නංගිගේ සැමියා ඒවා ලබා ගැනීමට තමන් රැකියාව කරන නිවාඩු නිකේතනයට පැමිණෙන ලෙස තම බිරිඳගේ අක්කා වන 20 හැවිරිදි තරුණියට දන්වා ඇයව එහි ගෙන්වාගෙන තිබෙනවා.\nමුදල් බලාපොරොත්තුවෙන් එහි ගිය තරුණියට මුහුණ දීමට සිදු වුයේ වෙනත් සිද්ධියකටයි.\nඑහි ගිය පසු තරුණියව කාමරයකට දමා දොරගුළු දැමු නංගිගේ සැමියා ඇයව දුෂණය කර තිබෙනවා.\nදුෂණයෙන් පසු ඔහු ඇයට කියා ඇත්තේ තමන් ඇය හා ලිංගිකව එක්වන අකාරය තම ජංගම දුරකථයෙන් වීඩියෝ කළ බවයි.\nමේ නිසා එම පිංතූර ෆේස්බුක් හරහා අන්තර්ජාලයට මුදා හරින බව නංගිගේ සැමියා, අක්කා දුෂණය කළ පසු පවසා තිබෙන බව පොලිසියට තොරතුරු ලැබී තිබෙනවා.\nඑසේ ඇයව භීතියට පත් කර නිවාස බලා පිටත් කර හැර ඇති බව සඳහන්.\nඑහෙත් 20 හැවිරිදි තරුණිය, තම නංගිගේ සැමියා තමාව මෙසේ දුෂණය කළ බව බලන්ගොඩ පොලිසියට පැමිණිලි කර ඇති අතර පසුව සැකකරු අත්අඩංගුවට ගැනුනා.\n31 වන දා වූ මෙමසිද්ධියට අත්අඩංගුවට ගත සැකකරු අගෝස්තු 10 දක්වා රිමාන්ඩ් කළ අතර දූෂණය වූ 20 හැවිරිදි තරුණිය වෛද්‍ය පරීක්ෂණයකට යොමු කෙරුනා.",
       "URL": "https://www.hirunews.lk/167403/බිරිඳගේ-සහෝදරිය-දූෂණය-කළ-31-හැවිරිදි-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4390"
}