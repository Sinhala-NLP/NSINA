{
       "Source": "hirunews",
       "Timestamp": "Wednesday, 21 June 2023 - 13:44",
       "Headline": "බලු පැටවු ගිනි තබා ඝාතනය කළ පුද්ගලයා සොයා විමර්ශන",
       "News Content": "යාපනයේ චාවාකච්චේරී මුරුසවිල් නවසිකුලම් ප්‍රදේශයේ කූඩුවක සිටි බැල්ලියක හා පැටවුන් හත් දෙනෙකු ගිනි තබා ඝාතනය කළ පුද්ගලයා සොයා වහාම අත්අඩංගුවට ගන්නා ලෙස යාපනය නියෝජ්‍ය පොලිස්පතිවරයාගෙන් උපදෙස් ලැබී තිබෙනවා.\nමෙම පුද්ගලයා විසින් මරා දමා ඇත්තේ සති දෙකක් පමණ වයස බලු පැටවන් හත් දෙනෙකු හා එම බලු පැටවුන් ප්‍රසූත කළ බැල්ලියයි.\nමේ සිද්ධිය සම්බන්ධයෙන් යාපනය නියෝජ්‍ය පොලිස්පතිවරයාට ලැබුණු දුරකථන ඇමතුමකින් පසුව ඔහු චාවාකච්චේරී පොලිස් ස්ථානාධිපතිවරයාට දැණුම් දි ඇත්තේ වහාම මේ අමානුෂික සිද්ධියට සම්බන්ධ සැකකරුව අත්අඩංගුවට ගන්නා ලෙසයි.",
       "URL": "https://www.hirunews.lk/338609/බලු-පැටවු-ගිනි-තබා-ඝාතනය-කළ-පුද්ගලයා-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=249"
}