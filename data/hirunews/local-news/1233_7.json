{
       "Source": "hirunews",
       "Timestamp": "Wednesday, 13 April 2022 - 10:26",
       "Headline": "ආණ්ඩුවට එරෙහි ව විශ්වාසභංගයක් සහ ජනාධිපතිවරයාට එරෙහි ව දෝෂාභියෝගයක් අස්සන් කෙරෙයි",
       "News Content": "ආණ්ඩුවේ ජනතා විරෝධී ක්‍රියාවලියට එරෙහි ව සමගි ජන බලවේගය විසින් ආණ්ඩුවට එරෙහි ව විශ්වාසභංගයක් සහ ජනාධිපතිවරයාට එරෙහි ව දෝෂාභියෝගයක් අස්සන් කර තිබෙනවා.\nමේ සඳහා විපක්ෂ නායක සමඟි පෙරමුණු නායක සජිත් ප්‍රේමදාස ද එක් වූ බව යි වාර්තා වන්නේ.\nඒ අනුව විපක්ෂ නායක සජිත් ප්‍රේමදාස ඊයේ (12) සිය මන්ත්‍රී කණ්ඩායම සමඟ විපක්ෂ නායක කාර්යාලයේ දී ඊට අදාළ අත්සන් තැබුවා.\nආණ්ඩුවට එරෙහි ව මහපාරේ අරගල කරන ජනතාවගේ හදගැස්ම සමග සමගි ජන බලවේගය එකට හිටගන්න ආ බව පැවසූ විපක්ෂ නායක ඒ වෙනුවෙන් පාර්ලිමේන්තුවේ දී ගත හැකි සියලු ප්‍රජාතන්ත්‍රවාදී ජයග්‍රහණය ලබා ගැනීම උදෙසා කටයුතු කරන බව ප්‍රකාශ කළ බව යි වාර්තා වන්නේ,.\nවිශ්වාස භංගයට සහ දෝෂාභියෝගයට අමතර ව විසි වෙනි සංශෝධනය ආපසු හරවා දහනව වැනි සංශෝධනය නැවත ක්‍රියාත්මක කිරීම සහ ව්‍යවස්ථාමය ක්‍රියාමාර්ග හරහා සියලු ප්‍රජාතන්ත්‍රවාදයේ ජයග්‍රහණය ලබා ගැනීම වෙනුවෙන් අරගල කිරීම තිරසාර ම සිදු කරන බවත් විපක්ෂ නායකවරයා වැඩිදුරටත් සඳහන් කර තිබෙනවා.",
       "URL": "https://www.hirunews.lk/301872/ආණ්ඩුවට-එරෙහි-ව-විශ්වාසභංගයක්-සහ-ජනාධිපතිවරයාට-එරෙහි-ව-දෝෂාභියෝගයක්-අස්සන්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1233"
}