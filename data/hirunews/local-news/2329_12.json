{
       "Source": "hirunews",
       "Timestamp": "Monday, 16 November 2020 - 17:32",
       "Headline": "ලක්ෂ 90ක් වටිනා කේරළ ගංජා කිලෝ 30 ක් ප්‍රවාහනය කළ පුද්ගලයෙකු අත්අඩංගුවට",
       "News Content": "රුපියල් අනූලක්ෂයක් පමණ වටිනා කේරළ ගංජා කිලෝග්‍රෑම් 30 ක් කිලිනොච්චියේ සිට වලස්මුල්ල දක්වා සුඛෝපභෝගි ජිප් රථයකින් ප්‍රවාහනය කරමින් සිටි පුද්ගලයෙකු උතුරුමැද පළාත් සුරාබදු විශේෂ මෙහෙයුම් ඒකකයේ නිලධාරින් විසින් අත්අඩංගුවට ගෙන තිබෙනවා.\nඒ අනුරාධපුර රථ වාහන පොලිස් කොට්ඨාශ නිලධාරින්ගේ ද සහය ඇතිව අද (16) පෙරවරුවේ අනුරාධපුර - ශාවස්තිපුර සුදු පාලම අසල සිදුකළ විශේෂ මෙහෙයුමකදීයි.\nඅත්අඩංගුවට ගත් කේරළ ගංජා තොගය, සුඛෝපභෝගි ජිප් රථය සහ සැකකරු හෙට අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nමෙම කේරළ ගංජා තොගය ඉන්දියාවේ සිට මුහුදු මාර්ගයෙන් මෙරටට ගෙන්වා ඇති බවට සුරාබදු නිලධාරින් සැක පළ කරනවා.",
       "URL": "https://www.hirunews.lk/254860/ලක්ෂ-90ක්-වටිනා-කේරළ-ගංජා-කිලෝ-30-ක්-ප්‍රවාහනය-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2329"
}