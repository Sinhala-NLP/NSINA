{
       "Source": "hirunews",
       "Timestamp": "Tuesday, 21 December 2021 - 15:59",
       "Headline": "ගෑස් පිපිරීමට හේතුව සංයුතිය වෙනස් වීමයි - මහාචාර්ය ශාන්ත වල්පලගේ",
       "News Content": "ගෑස් ආශ්‍රිත අනතුරුවලට මූලික හේතුව ගෑස් සංයුතියේ වෙනස් වීම සහ ඒ තුලින් උපාංග ආශ්‍රිතව ඇතිවූ ගැටලු බව ඒ පිළිබඳ විමර්ශනයට පත් කළ ජනාධිපති කමිටුව අද (21) ප්‍රකාශ කළා.\nඑහි සභාපති මහාචාර්ය ශාන්ත වල්පලගේ මේ බව කියා සිටියේ ජනාධිපතිවරයාට භාර දුන් අදාළ විමර්ශන වාර්තාවේ කරුණු ප්‍රකාශයට පත් කිරීම සඳහා කොළඹ අද පැවති මාධ්‍ය හමුවකට එක් වෙමින්.\nකමිටු වාර්තාව මගින් ලිට්රෝ සමාගම ඇතුළු ආයතන 6 කට නිර්දේශ ඉදිරිපත් කර තිබෙනවා. එසේම පාරිභෝගික කටයුතු අධිකාරිය, අපනයන හා ආනයන පාලන දෙපාර්තමේන්තුව, මහජන උපයෝගීතා කොමිෂන් සභාව, ශ්‍රී ලංකා ප්‍රමිති ආයතනය සහ කාර්මික තාක්ෂණ ආයතනය යන අදාළ ආයතන සඳහා නිර්දේශ 25 ක් පමණ මෙලෙස ඉදිරිපත් කර ඇති බව සඳහන්.\nඒවා කෙටිකාලීන, මධ්‍යකාලීන් සහ දිගු කාලීන වශයෙන් නිර්දේශිතයි.\nඅදාළ වාර්තාව සකස් කල කාලය දක්වා ගෑස් ලිප් හෝ ගෑස් වීදුරු බිඳී යාමේ සිද්ධීන් 394 ක් සහ ගෑස් කාන්දුවීම් පිළිබඳ සිදුවීම් 294 ක් වාර්තා වී තිබෙනවා.\nවාර්තා වී ඇති ගෑස් නලයට හානිවීමේ සිදුවීම් සංඛ්‍යාව 42ක්.\nඑමෙන්ම ගෑස් අනතුරු හේතුවෙන් පුද්ගලයන් 11 දෙනෙකු තුවාල ලබා ඇති බව ද කමිටු වාර්තාවේ වැඩිදුරටත් සඳහන්.",
       "URL": "https://www.hirunews.lk/291731/ගෑස්-පිපිරීමට-හේතුව-සංයුතිය-වෙනස්-වීමයි-මහාචාර්ය-ශාන්ත-වල්පලගේ",
       "Category": "Local News",
       "Parent URL": "https://www.hirunews.lk/local-news.php?pageID=1479"
}