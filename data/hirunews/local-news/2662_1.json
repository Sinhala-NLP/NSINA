{
       "Source": "hirunews",
       "Timestamp": "Saturday, 13 June 2020 - 18:01",
       "Headline": "ශ්‍රී ලංකාවේ කොරෝනා වෛරස් ආසාදිතයන් සංඛ්‍යාව 1883ක් දක්වා ඉහළට",
       "News Content": "අද දිනයේ තවත් කොරෝනා රෝගීන් තුන්දෙනෙකු වාර්තා වීමත් සමඟ මේ දක්වා දිවයිනේ කොරෝනා ආසාදනය වූ මුළු රෝගීන් සංඛ්‍යාව 1883 ක් ඉහළ ගියා.\nසුවය ලැබූවන්ගේ සංඛ්‍යාව 1252 ක් බවයි වසංගත රෝග විද්‍යා අංශය සඳහන් කළේ.\nසුවය ලැබූ තවත් 56 දෙනෙකු අද රෝහල්වලින් පිටව ගියා.\nඑසේම, යුද හමුදාව විසින් පවත්වාගෙන යනු ලබන රාජගිරිය, ආයුර්වේද ගොඩනැගිල්ලේ පිහිටි නිරෝධායන මධ්‍යස්ථානයේ නිරෝධායන කටයුතු අවසන් කළ  ඕස්ට්‍රේලියාවේ සිට මෙරටට පැමිණි සිසුන් 149 දෙනෙකු ද අද නිවෙස් වෙත පිටත් කර හැරියා.\nකොරෝනා වෛරස් ව්‍යාප්තිය හේතුවෙන් මෙරටට පැමිණීමට නොහැකිව මාලදිවයිනේ රැදී සිටි තවත් ශ්‍රී ලාංකිකයින් 291 දෙනෙකු අද දහවල් කටුනායක ගුවන්තොටුපල වෙත පැමිණියා.\nකොළඹ වරායේ නැංගුරම්ලා ඇති නෞකාවක සේවය සඳහා නාවිකයින් 45 දෙනෙකු ඉන්දියාවේ සිට අද දහවල් කටුනායක ගුවන්තොටුපල වෙත පැමිණ තිබෙනවා.\nමේ අතර, චීනයේ බීජිං අගනුවර තොග වෙළඳපොළකින් නව කොරෝනා වෛරස් ආසාදිතයන් රැසක් වාර්තා වීමත් සමඟ නගරය සංචාරක කටයුතු සඳහා වසා දමනු ලැබුවා.\nලොව පුරා කොරෝනා ආසාදිතයින් 7,758,670 ක් දැනට වාර්තා වන අතර සිදුව ඇති මරණ සංඛ්‍යාව හාරලක්ෂ 28,652 ක්. වැඩිම ආසාදිතයින් සංඛ්‍යාවක් තවදුරටත් වාර්තා වන්නේ ඇමරිකාවෙන්.\nඑය 2117,027 ක් වනවා.",
       "URL": "https://www.hirunews.lk/242980/ශ්‍රී-ලංකාවේ-කොරෝනා-වෛරස්-ආසාදිතයන්-සංඛ්‍යාව-1883ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2662"
}