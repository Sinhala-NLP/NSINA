{
       "Source": "hirunews",
       "Timestamp": "Thursday, 13 April 2017 - 15:32",
       "Headline": "අවුරුද්දට ඇඳුම් ගන්න මුදල් හොයන්න වෙළඳ සැලේ සේවයට ගිය සිසුවිය බසයකට බිළි",
       "News Content": "නොච්චියාගම ළිඳවැව ප්‍රදේශයේ සිදුවු රිය අනතුරකින් 18 හැවිරිදි තරුණියක් මියගොස් තිබෙනවා.\nඇය නොච්චියාගම ප්‍රදේශයේ පාසැලක ඉගෙනුම ලබමින් සිටි අයෙක් බවයි අප වාර්තාකරු සඳහන් කළේ.\nපාසල් නිවාඩු සමයේ ඇය නොච්චියාගම ප්‍රදේශයේ වෙළඳ සැළක සේවයට ගොස් ඇත්තේ අවුරුද්දට ඇඳුම් මිළදී ගැනීමට සහ අධ්‍යාපන කටයුතුවලට අවශ්‍ය පොත් පත් මිළදී ගැනීමට මුදල් සොයා ගැනීමේ අරමුණින්.\nපෙරේදා පස්වරුවේ ඇය වෙළඳ සැලේ සේවය නිමවා මිතුරියක් සමගින් යතුරුපැදියෙන් පැමිණෙමින් සිට ඇති අතර නිවස දෙසට යතුරුපැදිය හැරවීමට යාමේදී අනුරාධපුර සිට පැමිණි බස් රථයක ගැටී තිබෙනවා.\nබස් රථයට වේගය පාලනය කර ගැනීමට නොහැකිවීමෙන් අනතුර සිදුව ඇතැයි සඳහන්.\nඑහිදී බරපතල තුවාල ලැබු තරුණියන් දෙදෙනා නොච්චියාගම රෝහලට ඇතුලත් කිරීමෙන් අනතුරුව වැඩිදුර ප්‍රතිකාර සඳහා අනුරාධපු ශික්ෂණ රෝහලට මාරුකර යැවීමෙන් අනතුරුවයි සිසුවිය මියගොස් ඇත්තේ.\nඅනෙක් තරුණිය බරපතල තත්වයෙන් කොළඹ ජාතික රෝහලට මාරු කර යවා තිබෙනවා.\nඡායාරූප - නොච්චියාගම ඒ එච් තම්සීර්",
       "URL": "https://www.hirunews.lk/159145/අවුරුද්දට-ඇඳුම්-ගන්න-මුදල්-හොයන්න-වෙළඳ-සැලේ-සේවයට-ගිය-සිසුවිය-බසයකට-බිළි",
       "Category": "Local News",
       "Parent URL": "https://www.hirunews.lk/local-news.php?pageID=4564"
}