{
       "Source": "hirunews",
       "Timestamp": "Saturday, 29 May 2021 - 8:00",
       "Headline": "අද සිට දින 03ක් ආර්ථික මධ්‍යස්ථාන විවෘතයි",
       "News Content": "සංචරණ සීමා පැවතියද අද (29) සිට දින 03ක් ආර්ථික මධ්‍යස්ථාන විවෘත කිරීමට පියවර ගෙන තිබෙනවා.\nකෙසේ වෙතත් ඒ සඳහා පාරිභෝගිකයන්ට පැමිණීමට හැකියාවක් නැහැ.\nසිල්ලර වෙළඳුන්ට, තොග වෙළඳුන්ට සහ ජංගම වෙළඳසැල් පවත්වාගෙන යන පුද්ගලයින්ට ආර්ථික මධ්‍යස්ථාන වෙත පැමිණ එළවළු සහ පළතුරු මිලදී ගැනීමට සහ රැගෙන යාමට හැකියාව පවතිනවා.\nඑලෙස පැමිණෙන පුද්ගලයින් ඊට අදාළ පිළිගත හැකි ලියකියවිලි ඉදිරිපත් කළ යුතු බවයි පොලීසිය සඳහන් කළේ.\nබොහෝ පිරිස් එවැනි කටයුතුවලට සහභාගිවන මුවාවෙන් නීතිවිරෝධී කටයුතු සිදුකිරීම සහ පෞද්ගලික ගමන් බිමන් යාම මෙලෙස ලියකියවිලි පරීක්ෂා කිරීමට හේතු වී ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ.\nඑමෙන්ම ජුනි මස 03 සහ 04 යන දිනවලදී ද ඒ ආකාරයෙන්ම ආර්ථික මධ්‍යස්ථාන විවෘතව තැබීමට කටයුතු කරන බවයි රාජ්‍ය අමාත්‍ය ශෂීන්ද්‍ර රාජපක්ෂ ප්‍රකාශ කළේ.",
       "URL": "https://www.hirunews.lk/272756/අද-සිට-දින-03ක්-ආර්ථික-මධ්‍යස්ථාන-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=1921"
}