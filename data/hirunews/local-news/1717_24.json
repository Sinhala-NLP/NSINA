{
       "Source": "hirunews",
       "Timestamp": "Wednesday, 01 September 2021 - 13:11",
       "Headline": "ශ්‍රී ලංකා නිදහස් පක්ෂය ආණ්ඩුවෙන් ඉවත්වීමට කිසිදු තීරණයක් ගෙන නොමැති බව හිටපු ජනාධිපති  කියයි (වීඩියෝ)",
       "News Content": "ශ්‍රී ලංකා නිදහස් පක්ෂය ආණ්ඩුවෙන් ඉවත්වීමට කිසිදු තීරණයක් ගෙන නොමැති බව එහි සභාපති, හිටපු ජනාධිපති මෛත්‍රීපාල සිරිසේන ප්‍රකාශ කළා.\nශ්‍රී ලංකා නිදහස් පක්ෂය ප්‍රමුඛ නව සන්ධානයක් පිහිටුවීම සඳහා පක්ෂ මධ්‍යම කාරක සභාව තීරණය කර ඇති බවට පක්ෂයේ ජ්‍යෙෂ්ඨ උප සභාපති මහාචාර්ය රෝහණ ලක්ෂ්මන් පියදාස සිදුකර තිබූ ප්‍රකාශයක් සම්බන්ධයෙන් මාධ්‍යවේදීන් විමසූ අවස්ථාවේදියි ඔහු මේ බව කියා සිටියේ.\nහෙටට යෙදෙන ශ්‍රී ලංකා නිදහස් පක්ෂයේ 70 වන සංවත්සරය නිමිත්තෙන් අද පෙරවරුවේ පොළොන්නරුවේ පැවති ලේ දන්දීමේ පිංකමකට එක්වීමෙන් අනතුරුව මාධ්‍යවේදීන් මේ සම්බන්ධයෙන් ප්‍රශ්ණ කළ අතර,  එහිදී හිටපු ජනාධිපතිවරයා පොළොන්නරුව පරාක්‍රම සමුද්‍රයේ රළපනාව මත ඉදිකිරීමට සැළසුම් කර තිබූ ඇවිදින මංතීරුව සම්බන්ධයෙන් ද අදහස් පළ කළා.",
       "URL": "https://www.hirunews.lk/281103/ශ්‍රී-ලංකා-නිදහස්-පක්ෂය-ආණ්ඩුවෙන්-ඉවත්වීමට-කිසිදු-තීරණයක්-ගෙන-නොමැති-බව-හිටපු-ජනාධිපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1717"
}