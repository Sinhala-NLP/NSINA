{
       "Source": "hirunews",
       "Timestamp": "Thursday, 13 October 2022 - 13:01",
       "Headline": "අහුංගල්ලේ වෙඩි තැබීමට සම්බන්ධ පුද්ගලයන් පැමිණි මෝටර් රථය ව්‍යාජ අංක තහඩු සවි කළ එකක්",
       "News Content": "අහුංගල්ල ප්‍රදේශයේ ඊයේ (12) සිදු වූ වෙඩි තැබීමට සම්බන්ධ සැකකරුවන් පැමිණි මෝටර් රථය ව්‍යාජ අංක තහඩු සවිකරගෙන පැමිණ ඇති බවට හෙළිව තිබෙනවා.\nප්‍රදේශය භාර උසස් පොලිස් නිලධාරියෙකු සඳහන් කළේ, වෙඩි තැබීම සඳහා පැමිණි සැකකරුවන් කිහිපදෙනෙකු මේ වන විට හඳුනාගෙන ඇති බව යි.\nඑමෙන්ම, වෙඩි තැබීමෙන් පසු මෝටර් රථය පලාගිය මාර්ගවල ඇති සී.සී.ටී.වී දර්ශන උපයෝගි කර ගනිමින් ඉදිරි විමර්ශන සිදු කරන බව ද එම උසස් නිලධාරියා සඳහන් කළා.\nඊයේ සිදු වූ වෙඩි තැබීමෙන් තුවාල ලැබූ පුද්ගලයෙකු මේ වන විට බලපිටිය රෝහලේ ප්‍රතිකාර ලබනවා.",
       "URL": "https://www.hirunews.lk/317745/අහුංගල්ලේ-වෙඩි-තැබීමට-සම්බන්ධ-පුද්ගලයන්-පැමිණි-මෝටර්-රථය-ව්‍යාජ-අංක-තහඩු-සවි-කළ-එකක්",
       "Category": "Local News",
       "Parent URL": "https://www.hirunews.lk/local-news.php?pageID=806"
}