{
       "Source": "hirunews",
       "Timestamp": "Tuesday, 24 October 2017 - 15:27",
       "Headline": "ධර්මාචාර්ය විභාගය මේ මස 28, 29 සහ නොවැම්බර් 05 දිනවලදී",
       "News Content": "බෞද්ධ ධර්මාචාර්ය විභාගය මේ මස 28, 29 සහ නොවැම්බර් 05 යන දිනවලදී පැවැත්වෙන බව විභාග දෙපාර්තමේන්තුව පවසනවා.\nවිභාග මධ්‍යස්ථාන 148 කදී අයදුම්කරුවන් 21,760ක් ඊට මුහුණදෙන බවයි නිවේදනයක් නිකුත් කරමින් එම දෙපාර්තමේන්තුව සඳහන් කළේ.\nසියලුම අයදුම්කරුවන් සඳහා විභාග ප්‍රවේශ පත්‍ර මේ වනවිට තැපැල් මාර්ගයෙන් යොමුකර ඇති බව සඳහන් කරන විභාග දෙපාර්තමේන්තුව, ප්‍රවේශ පත්‍ර සම්බන්ධයෙන් යම් විමසීමක් වෙතොත් 1911 හෝ 0112 78 52 30 යන දුරකතන අංකවලින් විමසන ලෙසයි අයදුම්කරුවන්ට දැනුම් දෙන්නේ.",
       "URL": "https://www.hirunews.lk/174311/ධර්මාචාර්ය-විභාගය-මේ-මස-28-29-සහ-නොවැම්බර්-05-දිනවලදී",
       "Category": "Local News",
       "Parent URL": "https://www.hirunews.lk/local-news.php?pageID=4255"
}