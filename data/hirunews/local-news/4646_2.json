{
       "Source": "hirunews",
       "Timestamp": "Thursday, 23 February 2017 - 19:51",
       "Headline": "දමන ප්‍රධාන මාර්ගයේදී ලොරියකට මුවදෙනක් බිලි (ඡායාරූප)",
       "News Content": "දමන, එක්ගල්ඔය ප්‍රධාන මාර්ගයේ ධාවනය වෙමින් තිබූ ලොරි රථයකට ගැටී මුවදෙනක් මියගොස් තිබෙනවා.\nඊයේ සවස 5. 30 ට පමණ මෙම අනතුර සිදුවී ඇති බව සඳහන්.\nඅප වාර්තාකරු සඳහන් කළේ මුවදෙන පාර හරහා පැනීමට උත්සාහ කිරීමේදී මෙම අනතුර සිදුවී ඇති බවයි.\nමුවදෙන ලොරියේ ගැටී ඉදිරිපස වීදුරුව ද කඩාගෙන ලොරිය ඇතුළට වැටීමෙනුයි මරණයට පත්වී ඇත්තේ.\nඅනතුරින් ලොරි රථයේ රියදුරුද තුවාල ලබා ඇති අතර, ඔහු දමන ප්‍රාදේශීය රෝහලට ඇතුලත් කර තිබෙනවා.\nඡායාරූප - වසන්ත චන්ද්‍රපාල",
       "URL": "https://www.hirunews.lk/155294/දමන-ප්‍රධාන-මාර්ගයේදී-ලොරියකට-මුවදෙනක්-බිලි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4646"
}