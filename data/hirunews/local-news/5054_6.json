{
       "Source": "hirunews",
       "Timestamp": "Monday, 09 May 2016 - 12:46",
       "Headline": "K P සම්බන්ධයෙන් තවදුරටත් පරික්ෂණ",
       "News Content": "එල් ටී ටී ඊ සංවිධානයේ හිටපු ජාත්‍යන්තර නායකයෙකු ලෙස සැළකෙන කුමරන් පද්මනාදන් හෙවත් කේ පී සම්බන්ධයෙන් තවදුරටත් පරීක්ෂණ සිදුකරමින් පවතින බව නීතිපති දෙපාර්තමේන්තුව වෙනුවෙන් පෙනී සිටි නීතීඥයින් අභියාචනාධිකරණයට අද දැනුම්දුන්නා.\nඒ  K P සම්බන්ධයෙන් නීත්‍යානුකූලව කටයුතු කරන ලෙස ඉල්ලා ජනතා විමුක්ති පෙරමුණ ගොනු කළ පෙත්සමක් අභියාචනාධිකරණ විනිසුරු ප්‍රීති පද්මන් සූරසේන හමුවේ කැඳවූ අවස්ථාවේදියි.\nමෙහිදී පෙත්සම්කාර පාර්ශවය වෙනුවෙන් පෙනී සිටි නීතීඥවරයා අධිකරණයෙන් ඉල්ලා සිටියේ මෙම පෙත්සම තවදුරටත් පවත්වාගෙන යන්නේද පිළිබඳව  දැනුම්දීම සඳහා කල් ලබාදෙන ලෙසයි.\nඒ අනුව මෙම පෙත්සම මේ මස 30 වනදා යළි කැඳවනු ඇති.",
       "URL": "https://www.hirunews.lk/132761/k-p-සම්බන්ධයෙන්-තවදුරටත්-පරික්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=5054"
}