{
       "Source": "hirunews",
       "Timestamp": "Thursday, 02 November 2017 - 15:41",
       "Headline": "පර්පචුවෙල් ටෙ‍්‍රෂරීස් සමාගමේ පෙත්සමක් ශ්‍රේෂ්ඨාධිකරණය ප්‍රතික්ෂේප කරයි",
       "News Content": "තම ව්‍යාපාරික බලපත්‍රය අහෝසි කිරීමට එරෙහිව පර්පචුවෙල් ටෙ‍්‍රෂරීස් සමාගම ගොනුකර තිබූ මූලික අයිතිවාසිකම් පෙත්සමක් ශ්‍රේෂ්ඨාධිකරණය ප්‍රතික්ෂේප කර තිබෙනවා.\nප්‍රියසාද් ඩෙප්, බුවනෙක අළුවිහාරේ සහ නලින් පෙරේරා යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල අදාළ තීන්දුව අද ප්‍රකාශයට පත් කළේ නීතිපතිවරයා විසින් ඉදිරිපත් කළ මූලික විරෝධතා පිළිගනිමින්.\nශ්‍රී ලංකා මහබැංකුවේ ප්‍රාථමික ගණුදෙනුකරුවෙකු ලෙස කටයුතු කිරීමට ලබාදී තිබූ ව්‍යාපාරික බලපත්‍රය මාස 6 කට අත්හිටුවීමට එරෙහිව පර්පචුවෙල් ටෙ‍්‍රෂ්රීස් සමාගමේ හිමිකරු අර්ජුන් ඇලෝසියස් මෙම මූලික අයිතිවාසිකම් පෙත්සම ගොනුකර තිබුණා.\nඑය සලකා බැලීමකින් තොරවම ප්‍රතික්ෂේප කිරීමටයි ත්‍රිපුද්ගල විනිසුරු මඩුල්ල තීරණය කළේ.",
       "URL": "https://www.hirunews.lk/175106/පර්පචුවෙල්-ටෙ‍්‍රෂරීස්-සමාගමේ-පෙත්සමක්-ශ්‍රේෂ්ඨාධිකරණය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4238"
}