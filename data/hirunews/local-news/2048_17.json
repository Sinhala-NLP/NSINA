{
       "Source": "hirunews",
       "Timestamp": "Thursday, 01 April 2021 - 11:01",
       "Headline": "පාර්ලිමේන්තු මන්ත්‍රී මිලාන් ජයතිලක අල්ලස් නඩුවෙන් නිදහස්",
       "News Content": "ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී මිලාන් ජයතිලක සහ දොම්පේ ප්‍රාදේශීය සභාවේ මන්ත්‍රීවරයෙකු අල්ලස් චෝදනාවලින් නිදහස් කිරීමට කොළඹ මහාධිකරණය අද නියෝග කළා.\nඒ, කළු ගල් කැණීමේ බලපත්‍රයක් නිකුත් කිරීම සඳහා රුපියල් ලක්ෂ හතක අල්ලසක් ඉල්ලා ඉන් ලක්ෂ හයක් ලබාගැනීම ඇතුලු අධිචෝදනා අටක් යටතේ පවරා තිබූ නඩුව අද කැඳවූ අවස්ථාවේදියි.\nඑහිදී විත්තිකරුවන්ට එරෙහිව ගොනුකර ඇති චෝදනා පත්‍රයේ තාක්ෂණික දෝෂ පවතින නිසා එය ඉල්ලා අස්කරගන්නා බව අල්ලස් කොමිසම අධිකරණයට දැනුම් දුන්නා.\nඒ අනුවයි කොළඹ මහාධිකරණ විනිසුරු ආදිත්‍ය පටබැඳිගේ විත්තිකරුවන් එම නඩුවෙන් නිදහස් කිරීමට නියෝග කරනු ලැබුවේ.\nඑමෙන්ම විත්තිකරුවන්ට ඇප ලබාදීමේදී පනවා තිබූ විදේශ ගමන් වැළැක්වීමේ කොන්දේසියද එහිදී ඉවත් කරනු ලැබුවා.",
       "URL": "https://www.hirunews.lk/267191/පාර්ලිමේන්තු-මන්ත්‍රී-මිලාන්-ජයතිලක-අල්ලස්-නඩුවෙන්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=2048"
}