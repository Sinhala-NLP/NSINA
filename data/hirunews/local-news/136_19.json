{
       "Source": "hirunews",
       "Timestamp": "Monday, 31 July 2023 - 12:54",
       "Headline": "සෙල්වරාසා කෘෂිකා ශිෂ්‍යාවට උපහාර පිදීමේ උළෙලක් යාපනයේදී",
       "News Content": "වයස අවුරුදු 19 න් පහළ ජාතික කාන්තා ක්‍රිකට් කණ්ඩායම් සංචිතයට තේරුණු යාපනයේ සුළිපුරම් වික්ටෝරියා විද්‍යාලයේ සෙල්වරාසා කෘෂිකා ශිෂ්‍යාවට උපහාර පිදීමේ හා මුදල් ප්‍රදානය කිරීමේ උළෙලක් 30 දා යාපනයේ ඇගේ ගම් ප්‍රදේශයේදී පැවැත්වුණා.\nමේ අවස්ථාවට දෙමළ ජාතික සන්ධානයේ හිටපු පාර්ලිමේන්තු මන්ත්‍රී උදයන් පුවත්පතේ කලමනාකාර අධ්‍යක්ෂ ඊස්වරනාදන් සරවනභවන් ඇතුළු විශාල පිරිසක් සහභාගී වී සිටියා.\nහිටපු මන්ත්‍රීවරයාද මුදල් පරිත්‍යාගයක් සිදු කළ අතර ඔහු මෙම ක්‍රීඩිකාවට මාසිකව ස්ථිර මුදලක් ප්‍රදානය කිරීමටද කැමැත්ත ප්‍රකාශකොට තිබෙනවා.\nවයස අවුරුදු 19 න් පහළ ක්‍රිකට් කණ්ඩායමට ක්‍රීඩිකාවන් තෝරා ගැනීමේ දී මෙම සෙල්වරාසා කෘෂිකා ශිෂ්‍යාව ක්‍රීඩිකාවන් 30 දෙනෙකු අතරින් පලමු ස්ථානයට පත් වී ක්‍රිකට් කණ්ඩායමට ඇතුළත් වී තිබීම විශේෂත්වයක්.",
       "URL": "https://www.hirunews.lk/343148/සෙල්වරාසා-කෘෂිකා-ශිෂ්‍යාවට-උපහාර-පිදීමේ-උළෙලක්-යාපනයේදී",
       "Category": "Local News",
       "Parent URL": "https://www.hirunews.lk/local-news.php?pageID=136"
}