{
       "Source": "hirunews",
       "Timestamp": "Sunday, 25 December 2016 - 18:38",
       "Headline": "අනතුරු සියයට 13කින් ඉහළට",
       "News Content": "උදා වූ නත්තලත් සමඟ විවිධ අනතුරු හේතුවෙන් රෝහල්ගත වූ පුද්ගලයන් සංඛ්‍යාව පසුගිය වසරට සාපේක්ෂව සියයට 13කින් ඉහළ ගොස් ඇති බව කොළඹ ජාතික රෝහල පවසනවා.\nඉන් වැඩි සංඛ්‍යාවක් රෝහල් ගතකර ඇත්තේ මාර්ගවල සිදුවූ අනතුරු හේතුවෙන්.\nමහියංගනය - ගිරාදුරුකෝට්ටේ මාර්ගයේ කහනියගොඩ මං සන්ධියේදී ඊයේ රාත්‍රියේ සිදුවූ රිය අනතුරකින් ද පුද්ගලයන් දෙදෙනෙකු ජීවිතක්ෂයට පත්වුණා.\nමේ අතර, උත්සව සමයේ සිදුවූ විවිධ අනතුරු හේතුවෙන් ජාතික රෝහලේ හදිසි අනතුරු අංශයට රෝගීන් 335ක් ඇතුළත් කර ඇති බවයි ජාතික රෝහලේ හදිසි අනතුරු අංශයේ පුහුණු කිරීමේ නිලධාරීනී පුෂ්පා රම්‍යානි සොයිසා සඳහන් කළා.\nඉන් 95 දෙනෙකු තවමත් නේවාසිකව ප්‍රතිකාර ලබන බවද ඇය කියා සිටියා.",
       "URL": "https://www.hirunews.lk/150567/අනතුරු-සියයට-13කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4738"
}