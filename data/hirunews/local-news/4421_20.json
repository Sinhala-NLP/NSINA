{
       "Source": "hirunews",
       "Timestamp": "Friday, 14 July 2017 - 14:22",
       "Headline": "දඹුල්ල ගැන අස්ගිරි මහා විහාරයේ පැවති සාකච්ඡාවේදී එකඟතාවයක්",
       "News Content": "ඓතිහාසික දඹුල්ල ලෙන් විහාරයේ ඇති සිතුවම් සහ ප්‍රතිමා ප්‍රතිසංස්කරණය කිරීමේ කටයුතු විහාරාධිපති සහ භාරකාර හිමිවරුන්ගේ අධීක්ෂණය හා අනුදැනුම මත සිදුකිරීමට අස්ගිරි මහා විහාරයේ අද පැවති සාකච්ඡාවකදී එකඟත්වයකට පැමිණ තිබෙනවා.\nඅස්ගිරි පාර්ශවයේ මහනායක අතිපූජ්‍ය වරකාගොඩ ඤාණරතන හිමියන්, අස්ගිරි පාර්ශවයේ කාරක සංඝ සභාව මෙන්ම බෞද්ධ කටයුතු කොමසාරිස්වරයා, පුරාවිද්‍යා දෙපාර්තමේන්තුවේ අධ්‍යක්ෂ ජනරාල්වරයා සහ මධ්‍යම සංස්කෘතික අරමුදලේ අධ්‍යක්ෂ ජනරාල්වරයා ඇතුළු නිලධාරීන් අතර මෙම සාකච්ඡාව පැවැත්වුණා.\nවිහාරය වසා නොදමා අදාළ ප්‍රතිසංස්කරණ කටයුතු සිදුකිරීමට ද, ප්‍රවේශපත්‍ර අලෙවිය විහාරස්ථානය මගින් සිදුකිරීමටද එහිදී එකඟ වූ බවයි අස්ගිරි පාර්ශවයේ මහාලේඛකාධිකාරී පූජ්‍ය මැදගම ධම්මානන්ද හිමියන් සඳහන් කළේ.",
       "URL": "https://www.hirunews.lk/165884/දඹුල්ල-ගැන-අස්ගිරි-මහා-විහාරයේ-පැවති-සාකච්ඡාවේදී-එකඟතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=4421"
}