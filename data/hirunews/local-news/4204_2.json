{
       "Source": "hirunews",
       "Timestamp": "Thursday, 23 November 2017 - 17:28",
       "Headline": "මහියංගණය වියානා ඇලට මෝටර් රථයක් පෙරලී අඹුසැමි යුවළක් මරුට",
       "News Content": "මහියංගණය මාපාකඩ ප්‍රදේශයේදී මහවැලි වියානා ඇලට මෝටර් රථයක් පෙරලීමෙන් අඹුසැමි යුවළක් ජීවිතක්ෂයට පත්ව තිබෙනවා.\nඔවුන්ගේ 17 හැවිරිදි පිරිමි දරුවා අතුරුදන්වී ඇති බවයි පොලිසිය සඳහන් කළේ.\nමියගොස් ඇත්තේ 43 හැවිරිදි පුද්ගලයෙක් සහ 40 හැවිරිදි කාන්තාවක්.\nමෝටර් රථයේ සිටි තවත් පිරිමි ළමයෙක් දිවි බේරාගෙන තිබෙනවා.\nඔහු අතුරුදන්වු 17 හැවිරිදි ළමයාගේ නිවුන් සොහොයුරා බවට හෙළිවී ඇති බවයි අප වාර්තාකරු කියාසිටියේ.\nමෝටර් රථයේ රියදුරාට නින්ද යාම හේතුවෙන් අනතුර සිදුවන්නට ඇතැයි පොලිසිය සැක පළකරනවා.\nමහනුවර මැණික්හින්න ප්‍රදේශයේ සිට මහියංගණ කන්දකැටිය ප්‍රදේශයට යමින් සිටියදී අනතුර සිදුව ඇතැයි සඳහන්.\nඅතුරුදන්වූ ළමයා සොයා මෙහෙයුම් ක්‍රියාත්මකයි.",
       "URL": "https://www.hirunews.lk/176768/මහියංගණය-වියානා-ඇලට-මෝටර්-රථයක්-පෙරලී-අඹුසැමි-යුවළක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4204"
}