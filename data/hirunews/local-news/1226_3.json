{
       "Source": "hirunews",
       "Timestamp": "Sunday, 17 April 2022 - 16:27",
       "Headline": "යුක්රේන යුද්ධය නිසා මේ වසරේ ගෝලීය ආර්ථිකය මන්දගාමී වන ලකුණු",
       "News Content": "රුසියාව සහ යුක්රේනය අතර පවතින යුද තත්ත්වය හේතුවෙන් මතු වී ඇති ගෝලීය අවිනිශ්චිතභාවය හමුවේ මේ වසරේ ගෝලීය ආර්ථික වර්ධනය මන්දගාමී විය හැකි බව ජාත්‍යන්තර මූල්‍ය අරමුදල පවසනවා.\nයුක්රේන යුද්ධය සමග ගෝලීය අවිනිශ්චිතා දර්ශකය ඉහළ ගොස් ඇති බවයි එමගින් පෙන්වා දෙන්නේ.\nඑම දර්ශකය සකස් කර ඇත්තේ ලොව පුරා රටවල් 143ක් නියෝජනය වන පරිදි කාර්තුමය වශයෙන් ලබා ගන්නා දත්ත විශ්ලේෂණය කිරීමෙන්.\nඑහිදී නිෂ්පාදන ඵලදායීතාව කැපී පෙනෙන ලෙස පහත වැටීමක් අපේක්ෂා කළ හැකියි.\nකොරෝනා වසංගතය හමුවේ ගෝලීය සැපයුම් දාමය අඩාල වී තිබියදී මෙලෙස නිෂ්පාදනය පහත වැටීම ගෝලීය ආර්ථික වර්ධනයට අහිතකර තත්ත්වයක් බවයි මූල්‍ය අරමුදල සදහන් කළේ.",
       "URL": "https://www.hirunews.lk/302146/යුක්රේන-යුද්ධය-නිසා-මේ-වසරේ-ගෝලීය-ආර්ථිකය-මන්දගාමී-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1226"
}