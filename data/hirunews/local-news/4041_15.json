{
       "Source": "hirunews",
       "Timestamp": "Monday, 12 March 2018 - 17:09",
       "Headline": "පානදුර - අළුබෝමුල්ල ප්‍රදේශයේ නිවසකින් ගුවන් යානා කොටස් හමුවේ",
       "News Content": "පානදුර - අළුබෝමුල්ල ප්‍රදේශයේ නිවසක තිබී ගුවන් යානා කොටස් කිහිපයක් සොයාගෙන තිබෙනවා.\nපොලීසියට ලද තොරතුරක් මත අද දහවල් එම නිවස පරීක්ෂා කළ අවස්ථාවේදී ගුවන් යානයේ එන්ජිම නොමැතිව අනෙකුත් සියලූම කොටස් එහි තිබූ බව සඳහන්.\nමෙම ගුවන් යානා කොටස් සොයාගෙන ඇත්තේ හිටපු ගුවන් හමුදා සාමාජිකයෙකුගේ නිවසක තිබියදීයි.\nඒවා භාවිතයෙන් ඉවත් කළ කොටස් වන අතර, ඔහු එම කොටස් යළි සකස් කොට ඇතැම් පුද්ගලයින්ට අලෙවි කර ඇති බවටයි දැනට සිදුකරන ලද පරීක්ෂණවලින් අනාවරණ වී ඇත්තේ.\nකෙසේ වෙතත්, එලෙස ගුවන් යානා කොටස් ළඟ තබා ගත හැකි ද යන්න පිළිබදව පොලීසිය මේ වන විට පරීක්ෂණ ආරම්භ කර තිබෙනවා.",
       "URL": "https://www.hirunews.lk/185722/පානදුර-අළුබෝමුල්ල-ප්‍රදේශයේ-නිවසකින්-ගුවන්-යානා-කොටස්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4041"
}