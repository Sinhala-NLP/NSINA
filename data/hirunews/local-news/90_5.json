{
       "Source": "hirunews",
       "Timestamp": "Friday, 18 August 2023 - 7:07",
       "Headline": "ආපදා කළමනාකරණ ඒකකයෙන් දැනුම්දීමක්",
       "News Content": "කොළඹ ආපදා කළමනාකරණ ඒකකය සහකාර අධ්‍යක්ෂවරයා විසින් හෝමාගම පදිංචිකරුවන් වෙත විශේෂ දැනුම්දීමක් කර තිබෙනවා.\nඒ අනුව ඔහු සඳහන් කර සිටින්නේ හෝමාගම කර්මාන්ත පුරයේ ඊයේ රාත්‍රියේ රසායනික ද්‍රව්‍ය කර්මාන්ත ශාලාවක හටගත් ගින්න හේතුවෙන් පරිසරයට එල්ල වී ඇති බලපෑම නිසා අවට පදිංචිකරුවන් වෙත මුව ආවරණ පළඳින ලෙසයි.\nරසායනික ගබඩාවේ ඇති වූ ගින්න හේතුවෙන් ශ්වසන ආබාධ ඇති විය හැකි අතර එම ශ්වසන ආබාධ අවම කරගැනීම සඳහා මෙම උපදෙස් පිළිපඳින ලෙසයි ආපදා කළමනාකරණ ඒකකය දැනුම් දී ඇත්තේ.",
       "URL": "https://www.hirunews.lk/345219/ආපදා-කළමනාකරණ-ඒකකයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=90"
}