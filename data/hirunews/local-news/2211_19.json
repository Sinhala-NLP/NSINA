{
       "Source": "hirunews",
       "Timestamp": "Thursday, 14 January 2021 - 20:11",
       "Headline": "ඇමති බන්දුල කටුනායක අපනයන සැකසුම් කලාපයේ නිරීක්ෂණ චාරිකාවක",
       "News Content": "වෙළඳ අමාත්‍ය ආචාර්ය බන්දුල ගුණවර්ධණ අද කටුනායක අපනයන සැකසුම් කලාපයේ නිරීක්ෂණ චාරිකාවක නිරත වුණා.\nඑහිදී අමාත්‍යවරයා, කොරෝනා වසංගත තත්ත්වය හමුවේ මතුව ඇති ගැටලු හා ඊට පිලියම් ලෙස ගත යුතු ක්‍රියාමාර්ග සම්බන්ධයෙන් දීර්ඝ ලෙස නිලධාරින් සමග සාකච්ඡා කළ බවයි වෙළඳ අමාත්‍යාංශය නිවේදනය කළේ.\nඅඛන්ඩව කටුනායක අපනයන සැකසුම් කලාපයේ කර්මාන්තශාලා වැසී යන තත්ත්වයට පත්වීම තුළ රටට අහිමිවන ආයෝජකයන් රට තුළම රඳවා ගැනීමට අපනයන සංවර්ධන මණ්ඩලය හරහා ඍජුවම කටයුතු කිරීමේ අවශ්‍යතාවය ද මෙහිදී සාකච්ඡාවට ලක්ව තිබෙනවා.",
       "URL": "https://www.hirunews.lk/259725/ඇමති-බන්දුල-කටුනායක-අපනයන-සැකසුම්-කලාපයේ-නිරීක්ෂණ-චාරිකාවක",
       "Category": "Local News",
       "Parent URL": "https://www.hirunews.lk/local-news.php?pageID=2211"
}