{
       "Source": "hirunews",
       "Timestamp": "Tuesday, 01 January 2019 - 21:30",
       "Headline": "නාවික හමුදාවේ නව මාධ්‍ය ප්‍රකාශකවරයා ලෙසට ලුතිනන් කමාන්ඩර් ඉසුරු සූරියබණ්ඩාර පත්කෙරේ",
       "News Content": "නාවික හමුදාවේ නව මාධ්‍ය ප්‍රකාශකවරයා ලෙසට ලුතිනන් කමාන්ඩර් ඉසුරු සූරියබණ්ඩාර පත්කර තිබෙනවා.\nමාධ්‍ය ප්‍රකාශක ධුරයේ මෙතෙක් කටයුතු කළ කමාන්ඩර් දිනේෂ් බණ්ඩාර නව පත්වීමක් හේතුවෙන් ස්ථාන මාරුවීම හමුවේයි නව පත් කිරීම සිදුකර ඇත්තේ.\nමහනුවර ධර්මරාජ විද්‍යාලයේ ආදි සිසුවෙක් වන ඉසුරු සූරියබණ්ඩාර 2006 වසරේදී නාවික හමුදාවට එක්වී තිබෙනවා.\n2008 වසරේ අධිකාරියට පත්වු ඔහු වසර 12 කට අදික කාලයක් විවිධ තනතුරු හොබවා ඇති බවයි නාවික හමුදාව සඳහන් කළේ.\nමාධ්‍ය ප්‍රකාශක ධුරයට පත්වීමට පෙර ඉසුරු සූරියබණ්ඩාර මහතා නාවික හමුදා මූලස්ථානයේ විදේශ සබඳතා මාණ්ඩලික නිලධාරී ලෙසට කටයුතු කර තිබෙනවා.",
       "URL": "https://www.hirunews.lk/207280/නාවික-හමුදාවේ-නව-මාධ්‍ය-ප්‍රකාශකවරයා-ලෙසට-ලුතිනන්-කමාන්ඩර්-ඉසුරු-සූරියබණ්ඩාර-පත්කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3577"
}