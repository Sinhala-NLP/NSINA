{
       "Source": "hirunews",
       "Timestamp": "Wednesday, 13 April 2022 - 19:55",
       "Headline": "අගමැතිගේ ආරාධනය ගාලුමුවදොර තරුණයන් ප්‍රතික්ෂේප කරයි (වීඩියෝ)",
       "News Content": "අග්‍රාමාත්‍යවරයා සමඟ සාකච්ඡා කිරිමට සුදානම් නොමැති බව ගාලුමුවදොර විරෝධතාවයේ නිරත තරුණ පිරිස් ප්‍රකාශ කළා.\nඒ රට හමුවේ මේ මොහොතේ පවතින අභියෝගය ජයගැනීම වෙනුවෙන් විරෝධතාවයේ නිරත පිරිස දක්වන වටිනා අදහස් සාකච්ඡාවට ලක්කිරීමට අග්‍රාමාත්‍ය මහින්ද රාජපක්ෂ අපේක්ෂා කරන බවට අග්‍රාමාත්‍ය කාර්යාලය කළ ප්‍රකාශය සම්බන්ධයෙන් අදහස් දක්වමින්.\nමේ අතර, ගාලු‍ මුවදොර විරෝධතාවට අද (13) කලාකරුවන් වන නිශ්ශංක දිද්දෙණිය, ජයන්ත චන්ද්‍රසිරි, සෝමරත්න දිසානායක සහ රෝහණ විරසිංහ ද එක්ව සිටියා.\nවිරෝධතාවට එක්ව සිටින පිරිසට ආහාර පානවලට අමතරව ඖෂධ මෙන්ම පුස්තකාල පහසුකම්ද සපයා තිබෙනු දක්නට ලැබුණා.\nඅද දිනයේදි එම ස්ථානයට හිටපු ක්‍රිකට් ක්‍රීඩකයන් වන රොෂාන් මහානාම සහ චම්පක රාමනායක ද එක්වුණා.",
       "URL": "https://www.hirunews.lk/301901/අගමැතිගේ-ආරාධනය-ගාලුමුවදොර-තරුණයන්-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1232"
}