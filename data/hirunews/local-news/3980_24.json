{
       "Source": "hirunews",
       "Timestamp": "Saturday, 21 April 2018 - 14:03",
       "Headline": "ශ්‍රී ලංකා සිතියම වර්ග ප්‍රමාණය කිලෝමීටර් 2.69 කින් වැඩිවේ",
       "News Content": "වරාය නගර ව්‍යාපෘතිය හේතුවෙන් වෙනස් වන කොළඹ සිතියම මුද්‍රණය කිරීමේ කටයුතු මේ මස අවසන් වීමට පෙර සිදුකරන බව මිනින්දෝරු දෙපාර්තමේන්තුව පවසනවා.\nමිනුම්පති පී.එන්.පී. උදයකාන්ත හිරු ප්‍රවෘත්ති අංශයට අදහස් දක්වමින් කියා සිටියේ කොළඹ වරාය නගර ව්‍යාපෘතිය නිසා සිතියමෙහි වර්ග කිලෝමීටර් 2 යි දශම 6 යි 9 ක වැඩිවීමක් සිදුවන බවයි.\nනව ශ්‍රී ලංකා සිතියමට අනුව, හලාවත මුහුදු තීරයෙහි අඩුවීමක් පෙන්නුම් කරන අතර, දකුණ සහ නැගෙනහිර මුහුදු තීරයෙහි වෙනස්කම් කිහිපයක් සිදුව තිබෙනවා.\nඅදාළ වෙනස්කම් සහිත සම්පූර්ණ වූ ශ්‍රී ලංකා සිතියම මෙම වසර අගදී නිකුත් කරන බවයි මිනුම්පති පී.එන්.පී. උදයකාන්ත වැඩිදුරටත් සඳහන් කළේ.",
       "URL": "https://www.hirunews.lk/188906/ශ්‍රී-ලංකා-සිතියම-වර්ග-ප්‍රමාණය-කිලෝමීටර්-2-69-කින්-වැඩිවේ",
       "Category": "Local News",
       "Parent URL": "https://www.hirunews.lk/local-news.php?pageID=3980"
}