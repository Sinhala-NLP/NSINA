{
       "Source": "hirunews",
       "Timestamp": "Saturday, 01 April 2023 - 16:11",
       "Headline": "පාප්වහන්සේ සුවය ලබා රෝහලෙන් පිටව යයි",
       "News Content": "දින 3 ක කාලයක් රෝහල් ගතව සිටි ෆ්‍රැන්සිස් පාප්වහන්සේ සුවය ලබා ඉන් පිටව ගොස් තිබෙනවා.\nශ්වසන අපහසුතාවක් හේතුවෙන් 86 හැවිරිදි පාප්වහන්සේ පසුගිය බදාදා රෝහල් ගත කෙරුණු අතර පසුව වෛද්‍යවරුන් විසින් හඳුනා ගනු ලැබුවේ උන්වහන්සේට බ්‍රොන්කයිටීස් රෝග තත්ත්වය වැළදී ඇති බවයි.\nකෙසේ වෙතත්, ප්‍රතිකාර ලබා සුවය ලැබූ ෆ්‍රැන්සිස් පාප්වහන්සේ රෝහලෙන් පිටව යන අවස්ථාවේ මාධ්‍ය වෙත ප්‍රහසනාත්මක අදහස් දැක්වීමක් සිදුකරමින් පවසා තිබුණේ තමන් තවමත් ජීවතුන් අතර බවයි.",
       "URL": "https://www.hirunews.lk/331460/පාප්වහන්සේ-සුවය-ලබා-රෝහලෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=440"
}