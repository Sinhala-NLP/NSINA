{
       "Source": "hirunews",
       "Timestamp": "Saturday, 09 March 2019 - 8:35",
       "Headline": "මාවනැල්ලේ වෙඩි තැබීමක්",
       "News Content": "මාවනැල්ල - ප්‍රදේශයේ දී යතුරුපැදියකින් පැමිණි පුද්ගලයින් දෙදෙනෙකු අද අලූයම සිදුකළ වෙඩි තැබීමකින් පුද්ගලයෙකු තුවාල ලබා තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ තුවාල ලැබූ පුද්ගලයා මාවනැල්ල රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා මහනුවර මහරෝහලට ඇතුළත් කළ බවයි.\nමෙලෙස තුවාල ලබා ඇත්තේ 37 හැවිරිදි මහනුවර ප්‍රදේශයේම පදිංචිකරුවෙක්.\nඔහුගේ තත්ත්වය බරපතල නොවන බව රෝහල් ප්‍රකාශකයෙකු සඳහන් කළා.\nසිද්ධිය සම්බන්ධයෙන් පොලිස් කණ්ඩායම් කිහිපයක් පරික්ෂණ පවත්වන අතර, වෙඩි තැබීමට හේතුව අනාවරණය වී නොමැති බවයි පොලිසිය සඳහන් කළේ.",
       "URL": "https://www.hirunews.lk/212012/මාවනැල්ලේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=3464"
}