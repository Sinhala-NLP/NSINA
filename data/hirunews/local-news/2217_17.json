{
       "Source": "hirunews",
       "Timestamp": "Tuesday, 12 January 2021 - 6:25",
       "Headline": "පළාත් කිහිපයකට අදත් ගිඟුරුම් සහිත වැසි",
       "News Content": "උතුරු, නැගෙනහිර, උතුරු මැද, ඌව සහ මධ්‍යම පළාත්වල විටින්විට වැසි හෝ ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nමෙම පළාත්වල ඇතැම් ස්ථානවලට මිලි මීටර් 100ට වැඩි තද වැසිද ඇති විය හැකි බවයි එම දෙපාර්තමේන්තුව වැඩිදුරටත් දැනුම් දෙන්නේ.\nසෙසු ප්‍රදේශවල අද (12) පස්වරු 1.00 න් පමණ පසුව තැනින් තැන වැසි හෝ ගිඟුරුම් සහිත වැසි ඇති විය හැකියි.\nකෙසේ වෙතත්, දකුණු වෙරළබඩ ප්‍රදේශවල උදෑසන කාලයේදී වැසි ඇතිවිය හැකි අතර උතුරු සහ උතුරු මැද පළාත්වල සුළඟේ වේගය විටින්විට පැයට කිලෝ මීටර් (40-50) දක්වා වැඩිවිය හැකි බවයි එම දෙපාර්තමේන්තුව සඳහන් කළේ.",
       "URL": "https://www.hirunews.lk/259464/පළාත්-කිහිපයකට-අදත්-ගිඟුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2217"
}