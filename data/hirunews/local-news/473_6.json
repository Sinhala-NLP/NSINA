{
       "Source": "hirunews",
       "Timestamp": "Thursday, 16 March 2023 - 13:47",
       "Headline": "ඉහළ දැමූ විදුලි බිල්පතට එරෙහි විරෝධතා තවදුරටත් (වීඩියෝ)",
       "News Content": "ඉහළ දැමූ විදුලි බිල්පතට විරෝධය පළ කරමින් ප්‍රදේශ කිහිපයක උද්ඝෝෂණ පැවැත්වුණා.\nඒ, පන්දම් දල්වමින් සහ සටන් පාඨ කියවමින්.\nමේ අතර, ලෝක වෙළෙඳපොලේ බොරතෙල් බැරලයක මිල අමෙරිකානු ඩොලර් 70ට ආසන්න මුදලක් දක්වා පහත වැටී තිබෙනවා.\nබොරතෙල් මිල ගණන් මෙලෙස පහත වැටී ඇත්තේ, පසුගිය 2021 වසරෙන් පසුවයි.\nලෝක වෙළෙඳපොලේ බොරතෙල් බැරලයක මිල මේ වනවිට සැලකිය යුතු මට්ටමින් පහළ ගොස් තිබෙනවා.\nඒ අනුව ඩබ්ලිව්. ටී. අයි. බොරතෙල් බැරලයක මිල මේ වනවිට දැක්වෙන්නේ, අමෙරිකානු ඩොලර් 67 ශත 90ක් ලෙසින්.\nබ්‍රෙන්ට් වර්ගයේ බොරතෙල් බැරලයක මිල පහත වැටී ඇත්තේ අමෙරිකානු ඩොලර් 74 ශත 5ක් දක්වායි.\nරුසියානු යුක්රේන ගැටුම් හමුවේ ඉහළ ගිය බොරතෙල් මිල ගණන් මෙවැනි අගයකින් පහත වැටී ඇත්තේ 2021 වසරෙන් පසුව වීම විශේෂත්වයක්.",
       "URL": "https://www.hirunews.lk/330108/ඉහළ-දැමූ-විදුලි-බිල්පතට-එරෙහි-විරෝධතා-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=473"
}