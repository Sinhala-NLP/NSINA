{
       "Source": "hirunews",
       "Timestamp": "Thursday, 27 April 2017 - 16:52",
       "Headline": "ශ්‍රී ලංකාවට ජී එස් පී ලබාදීමට එරෙහි යෝජනාව වැඩි ඡන්දයෙන් පරදී",
       "News Content": "ශ්‍රී ලංකාවට ජී.එස්.පී ප්ලස් තීරු බදු සහනය ලබාදීමට එරෙහිව ඉදිරිපත්ව තිබූ යෝජනාව යුරෝපා පාර්ලිමේන්තුවේදී අද වැඩි ඡන්ද 317 කින් පරාජයට පත්වුණා.\nවිදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා සදහන් කළේ අදාළ යෝජනාවට එරෙහිව ඡන්ද 436 ක් හිමිවූ අතර ඊට පක්ෂව හිමිවුණේ ඡන්ද 119 ක් පමණක් බවයි.\nයුරෝපා පාර්ලිමේන්තුවට ඉදිරිපත් කර තිබූ මෙම යෝජනාව සම්බන්ධයෙන් වන ඡන්ද විමසීම ශ්‍රී ලංකා වේලාවෙන් අද පස්වරු 3 ට ආරම්භ වුණා.\nශ්‍රී ලංකාවට එරෙහිව යෝජනාව ඉදිරිපත් කළ පාර්ශවයන් ඉල්ලා සිටියේ මානව හිමිකම් සම්බන්ධයෙන් වන වගකීම ඉටු කර නොමැති නිසා ජී.එස්.පී ප්ලස් සහනය නැවත ලබා නොදෙන ලෙසටයි.",
       "URL": "https://www.hirunews.lk/160113/ශ්‍රී-ලංකාවට-ජී-එස්-පී-ලබාදීමට-එරෙහි-යෝජනාව-වැඩි-ඡන්දයෙන්-පරදී",
       "Category": "Local News",
       "Parent URL": "https://www.hirunews.lk/local-news.php?pageID=4544"
}