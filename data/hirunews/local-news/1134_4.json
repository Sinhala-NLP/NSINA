{
       "Source": "hirunews",
       "Timestamp": "Sunday, 29 May 2022 - 22:33",
       "Headline": "බීමත් පිරිසක් කළ පහරදීමකින් පොලිසියේ දෙදෙනෙකුට තුවාල - පොලිසියෙන් අහසට වෙඩි",
       "News Content": "බලපිටිය ප්‍රදේශයේදී බීමත් පිරිසක් විසින් සිදුකළ පහරදීමකින් පොලිස් නිලධාරීන් දෙදෙනෙකු තුවාල ලබා රෝහල්ගත කර තිබෙනවා.\nඅහුන්ගල්ල පොලීසියට අනුයුක්තව සේවය කරන පොලිස් නිලධාරීන් දෙදෙනෙකුයි මෙලෙස තුවාල ලබා රෝහල් ගත කර ඇත්තේ.\nබීමතින් සිටි පිරිස බලපිටිය ප්‍රදේශයේ මාර්ගයක අද (29) රාත්‍රියේ රැදී සිටීම නිසා ඔවුන්ට ඉවත්ව යන ලෙසට අදාළ පොලිස් නිලධාරීන් දෙදෙනා උපදෙස් ලබාදී තිබෙනවා.\nඑම අවස්ථාවේදී බීමතින් සිටි පිරිස ඔවුන් දෙදෙනාට පහර දී ඇති අතර, එම පිරිස විසුරුවා හැරීම සදහා පොලීසිය අහසට වෙඩි තැබීමක් ද සිදුකර ඇති බවයි පොලීසිය සදහන් කළේ.\nතුවාල ලැබූ පොලිස් නිලධාරීන් දෙදෙනාගෙන් එක් අයෙකුගේ හිසට ද තුවාල සිදුව තිබෙනවා.\nසිද්ධිය සම්බන්ධයෙන් එක් අයෙකු අත්අඩංගුවට ගෙන ඇති බවයි පොලීසිය වැඩිදුරටත් සදහන් කළේ.",
       "URL": "https://www.hirunews.lk/305643/බීමත්-පිරිසක්-කළ-පහරදීමකින්-පොලිසියේ-දෙදෙනෙකුට-තුවාල-පොලිසියෙන්-අහසට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=1134"
}