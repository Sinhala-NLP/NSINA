{
       "Source": "hirunews",
       "Timestamp": "Friday, 23 June 2023 - 11:47",
       "Headline": "''නැගෙනහිර සහ කඳුකරයේ නව මානයට ජපානයේ සහය ස්ථිරයි'' ආණ්ඩුකාර සෙන්තිල් තොණ්ඩමන්",
       "News Content": "ශ්‍රී ලංකාව සහ ජපානය අතර මිත්‍රත්වය තවදුරටත් ශක්තිමත් කර ගැනීම සම්බන්ධයෙන් ජපාන නියෝජ්‍ය විදේශ අමාත්‍ය Shunsuke Takei සහ නැගෙනහිර පළාත් ආණ්ඩුකාරවර සෙන්තිල් තොණ්ඩමන් අතර විශේෂ සාකච්ඡාවක් ඊයේ  (22) විදේශ කටයුතු අමාත්‍යාංශයේදී පැවැත්වුණා.\nමෙම සාකච්ඡාවේදී ශ්‍රී ලංකාව සහ ජපානය අතර දීර්ඝ කාලීන මිත්‍රත්වය සිහිපත් කළ දෙදෙනාම ඉදිරියේදී එය ශක්තිමත් කර ගැනීම කෙරෙහි අවධානය යොමු කළ බවයි වාර්තා වෙන්නේ.\nපළාත් ආණ්ඩුකාරවරයකු ලෙස පළාතේ සංවර්ධනය සඳහා සෙන්තිල් තොණ්ඩමන් ගන්නා උත්සාහයට ජපන් රජය පූර්ණ සහයෝගය ලබා දෙන බවත්, එම උත්සාහය ජපාන රජය අගය කරන බවත් ෂුංසුකේ ටකේයි සෙන්තිල් තොණ්ඩමන්ට පවසා තිබෙනවා.\nවත්මන් ජනාධිපති රනිල් වික්‍රමසිංහගේ ප්‍රධානත්වයෙන් රට තුළ ක්‍රියාත්මක වන ව්‍යාපෘති යහපත් බවත්, ශ්‍රී ලංකා බලධාරීන් ශ්‍රී ලංකා රජයෙන් මුල්‍ය පහසුකම් ලබාගැනීමට ජනාධිපති රනිල් වික්‍රමසිංහගේ මඟපෙන්වීම යටතේ කැපවීමෙන් ක්‍රියා කළ බවත් නියෝජ්‍ය අමාත්‍ය ශුංසුකේ ටකී ආණ්ඩුකාර සෙන්තිල් තොණ්ඩමන්ට පවසා ඇති බව සඳහන්.\nමීට අමතරව, පසුගිය පෙබරවාරි මාසයේ පැවති නිදහස් දින උත්සවයට සහභාගී වීමට ශ්‍රී ලංකාවට පැමිණි විදේශ කටයුතු නියෝජ්‍ය අමාත්‍ය Shunsuke Takei වෙත ලබාදුන් උණුසුම් පිළිගැනීම පිළිබඳව ඔහු ආණ්ඩුකාරවරයා වෙත සිය ප්‍රසාදය හා කෘතඥතාව පළ ක‍ර තිබෙනවා.\nමෙයට අමතරව දෙරටේ ධීවර කර්මාන්තය ආශ්‍රිත ආංශික ගැටලු සංවර්ධනය කිරීමටත්, ඛනිජ සම්පත් පර්යේෂණ කර ක්‍රියාත්මක කිරීමටත් ජපාන රජය දායක විය යුතු බව ආණ්ඩුකාර සෙන්තිල් තොණ්ඩමන් ඉල්ලා සිටි බවයි වාර්තා වෙන්නේ.",
       "URL": "https://www.hirunews.lk/338810/නැගෙනහිර-සහ-කඳුකරයේ-නව-මානයට-ජපානයේ-සහය-ස්ථිරයි-ආණ්ඩුකාර-සෙන්තිල්-තොණ්ඩමන්",
       "Category": "Local News",
       "Parent URL": "https://www.hirunews.lk/local-news.php?pageID=244"
}