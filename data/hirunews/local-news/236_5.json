{
       "Source": "hirunews",
       "Timestamp": "Monday, 26 June 2023 - 11:36",
       "Headline": "බිරිදගේ සිරුරට භූමිතෙල් වත්කොට ගිනි තබා ඝාතනය කළ සැමියා අත්අඩංගුවට",
       "News Content": "යාපනයේ මූලවෙඩ්ඩි ප්‍රදේශයේ නිවසකදී සිය භාර්යාවට ගිනි තබා ඝාතනය කල සැකකරුවකු චුන්නාකම් පොලීසිය විසින් ඊයේ(25) අත්අඩංගුවට ගෙන තිබෙනවා.\nඅප වාර්තාකරු පවසන්නේ දරුවන් දෙදෙනෙකුගේ මවක් වූ රෙජි නිශාන්තන් නිශාන්දිනී නැමති මෙම කාන්තාවගේ ස්වාමියා මත්ද්‍රව්‍යවලට ඇබ්බැහි වූ අයෙකු වන අතර ඔහු මත්ද්‍රව්‍ය ගැනීමට මුදල් ඉල්ලා කරදර කළ අවස්ථාවේදී ඇය ඊට මුදල් ලබා නොදීම නිසා ඇයගේ සිරුරට භූමිතෙල් වත්කොට ගිනි තබා ඇති බවට මූලික පරීක්ෂණ වලදී අනාවරණය වී ඇති බවයි.\nඇදුම්වලට ගිනිගත් කාන්තාව කෑ මොර දෙද්දී අසල්වාසීන් පැමිණ ඇගේ සිරුරේ ගින්න නිවා යාපනය තෙලිප්පලෙයි රෝහලට ඇයව ඇතුළත් කොට තිබෙනවා.\nඉතා අසාධ්‍ය තත්ත්වයෙන් සිටි කාන්තාව වැඩිදුර ප්‍රතිකාර සඳහා යාපනය ශික්ෂණ රෝහලට මාරු කොට යවා ඇති අතර ඇය එහිදී මියගොස් තිබෙනවා.\nසිද්ධිය සම්බන්ධයෙන් චුන්නාකම් පොලීසියට ලැබුණු තොරතුරු මත කාන්තාවගේ ස්වාමිපුරුෂයා අත්අඩංගුවට ගෙන ඔහුගෙන් පොලිසිය ප්‍රකාශ සටහන් කරගනිමින් පවතිනවා.",
       "URL": "https://www.hirunews.lk/339108/බිරිදගේ-සිරුරට-භූමිතෙල්-වත්කොට-ගිනි-තබා-ඝාතනය-කළ-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=236"
}