{
       "Source": "hirunews",
       "Timestamp": "Sunday, 28 August 2022 - 13:46",
       "Headline": "අමරිකානු යුද නෞකා දෙකක් තායිවාන සමුද්‍ර සන්ධියේ",
       "News Content": "තම යුද නෞකා දෙකක් අද තායිවාන සමුද්‍ර සන්ධිය හරහා යාත්‍රා කළ බව ඇමරිකානු නාවික හමුදාව ප්‍රකාශ කර තිබෙනවා.\nඇමරිකාව වැඩිදුරටත් පවසා ඇත්තේ ඇමරිකානු කථා නායිකා නැන්සි පෙලොසිගේ තායිවාන සංචාරයෙන් පසු චීනය ආරම්භ කළ යුද අභ්‍යාසවලට ප්‍රතිචාරයක් ලෙස මෙම ක්‍රියාමාර්ගය ගත් බවයි.\nඇමරිකානු යුද නෞකා තායිවාන සමුද්‍ර සන්ධිය හරහා යාත්‍රා කිරීම නිරීක්ෂණය කරමින් සිටින බව චීනය ද ප්‍රකාශ කර තිබෙනවා.",
       "URL": "https://www.hirunews.lk/313947/අමරිකානු-යුද-නෞකා-දෙකක්-තායිවාන-සමුද්‍ර-සන්ධියේ",
       "Category": "Local News",
       "Parent URL": "https://www.hirunews.lk/local-news.php?pageID=907"
}