{
       "Source": "hirunews",
       "Timestamp": "Thursday, 04 May 2017 - 12:59",
       "Headline": "ඇමතිකම අත්හළ ප්‍රමිත පසුපෙළ අසුනක් ඉල්ලයි",
       "News Content": "මධ්‍යම පළාත් අමාත්‍ය ධුරයෙන් ඉල්ලා අස්වූ ප්‍රමිත බණ්ඩාර තෙන්නකෝන් තමන්ට පළාත් සභාවේ පසුපෙළ අසුනක් ලබාදෙන ලෙස ඉල්ලා අද ලිපියක් යොමුකර තිබෙනවා.\nහිටපු අමාත්‍යවරයා පළාත් සභා සභාපතිවරයාගෙන් ඉල්ලා ඇත්තේ ආණ්ඩු පක්ෂයේ පසුපෙළ අසුනක් තමන්ට ලබාදෙන ලෙසයි.\nමධ්‍යම පළාත් ක්‍රීඩා, යෞවන කටයුතු, වනිතා, ග්‍රාම සංවර්ධන හා කර්මාන්ත අමාත්‍යවරයා ලෙස කටයුතු කළ ප්‍රමිත බණ්ඩාර තෙන්නකෝන් පසුගිය 25 වැනිදා අමාත්‍ය ධුරයෙන් ඉල්ලා අස්වුණේ තම පියා වූ පාර්ලිමේන්තු මන්ත්‍රී ජනක බණ්ඩාර තෙන්නකෝන් ශ්‍රී ලංකා නිදහස් පක්ෂයේ දඹුල්ල ආසන සංවිධායක ධුරයෙන් ඉවත් කිරීමට විරෝධය පළ කරමිනුයි.",
       "URL": "https://www.hirunews.lk/160586/ඇමතිකම-අත්හළ-ප්‍රමිත-පසුපෙළ-අසුනක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4534"
}