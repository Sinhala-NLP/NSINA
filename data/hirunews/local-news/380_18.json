{
       "Source": "hirunews",
       "Timestamp": "Sunday, 30 April 2023 - 8:42",
       "Headline": "සුඩානයේ තවදුරටත් ගැටුම්",
       "News Content": "සුඩානයේ රාජ්‍ය ආරක්ෂක අංශ සහ කැරලි කණ්ඩායම් අතර ගැටුම් ආරම්භ වී මේ වන විට දින 15ක කාලයක් ගතවනවා.\nඅද දක්වා සටන් විරාමයක් ප්‍රකාශයට පත් කර තිබුණද නගර රැසක තවදුරටත් දරුණු ගැටුම් පවතින බව විදෙස් වාර්තා ප්‍රකාශ කළේ.\nමේ වනවිටත් ගුවන් ප්‍රහාර එල්ල කිරීම් සහ කාලතුවක්කු හඬ කාර්ටුම් අගනුවරින් ඇසෙන බවයි එම වාර්තා වැඩිදුරටත් සඳහන් කළේ.\nඑමෙන්ම මේ වනවිට සුඩාන ජනතාව ආහාර, ජලය, විදුලිබලය සහ ඉන්ධන නොමැති වීමෙන් දැඩි අර්බුදයකට ලක්ව ඇති අතර, අන්තර්ජාල සබඳතාද බිඳ වැටී ඇති බවයි වාර්තාවන්නේ.\nසන්නිවේදනය ඇණහිටීමෙන් එහි සිටින විදේශිකයන් මුදාගැනීමේ මෙහෙයුම්වලටද දැඩි බාධා එල්ලවී තිබෙනවා.\nමේ වනවිටත් දහස් ගණනක් ජනතාව දේශසීමා හරහා වෙනත් රටවලට පලායමින් සිටින බවයි වාර්තාවන්නේ.\nඅප්‍රේල් 15 වනදා සිට සුඩාන හමුදා රජය සහ ආර්.එස්.එෆ් හමුදා කල්ලිය අතර, බල අරගලය හේතුවෙන් ඇතිවූ ගැටුම් නිසා සිවිල් ජනතාව ඇතුලු 512 දෙනෙකු ජීවිතක්ෂයට පත්ව ඇති අතර, 4200 කට අධික පිරිසක් තුවාල ලබා තිබෙනවා.",
       "URL": "https://www.hirunews.lk/333824/සුඩානයේ-තවදුරටත්-ගැටුම්",
       "Category": "Local News",
       "Parent URL": "https://www.hirunews.lk/local-news.php?pageID=380"
}