{
       "Source": "hirunews",
       "Timestamp": "Friday, 03 March 2023 - 21:33",
       "Headline": "93 වැනි සුලෝහිත සංග්‍රාමය හෙටයි (වීඩියෝ)",
       "News Content": "කොළඹ ආනන්ද විද්‍යාලය සහ නාලන්ද විද්‍යාලය අතර සෑම වර්ෂයක ම පැවැත්වෙන සුහද ක්‍රිකට් තරගාවලියේ මෙම වසරට අදාළ තරගය හෙට (04) පැවැත්වීමට සියලු කටයුතු සූදානම් කර තිබෙනවා.\nපාසල් ක්‍රිකට් වසන්තය තුළ සුලෝහිත සංග්‍රාමය නමින් හැඳින්වෙන මෙම තරගය හෙට පැවැත්වෙන්නේ 93 වැනි වරටයි.\nමෙම පාසල් දෙක අතර මෙතෙක් පවත්වා ඇති තරග 73ක් ජය පරාජයෙන් තොරව අවසන් ව ඇති අතර, තරග 12ක ජය තමන් සතු කරගැන්මට ආනන්ද විද්‍යාලය සමත්ව තිබෙනවා.\nතරග 07ක ජය හිමිව ඇත්තේ කොළඹ නාලන්ද විද්‍යාලයටයි.\nආචාර්ය එන්.එම් පෙරේරා කුසලානය සිය දෝතට ගැනීමේ අරමුණින් කොළඹ ආනන්ද විද්‍යාලයේ කණ්ඩායමේ නායකත්වය ගෙන කටයුතු කරන්නේ නෙත්ම සමරවීර වන අතර නාලන්ද විද්‍යාලයේ නායකත්වය හිමිව ඇත්තේ චනුල් අතුකෝරල හටයි.\nමෙවරත් හිරු ටී.වී, හිරු එෆ් සමගින් සුලෝහිත සංග්‍රාමයට නිල මාධ්‍ය අනුග්‍රහය සපයනවා.",
       "URL": "https://www.hirunews.lk/328928/93-වැනි-සුලෝහිත-සංග්‍රාමය-හෙටයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=499"
}