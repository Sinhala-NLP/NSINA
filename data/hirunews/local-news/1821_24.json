{
       "Source": "hirunews",
       "Timestamp": "Wednesday, 14 July 2021 - 7:35",
       "Headline": "පොලීසියේ බව හඟවා කොල්ලකෑ කල්ලියක් වත්තලදී කොටුවෙයි",
       "News Content": "පොලිස් නිලධාරීන් ලෙස පෙනී සිටිමින් ප්‍රදේශ රැසක කොල්ලකෑම් සිදු කළ පුද්ගලයන් තුන්දෙනෙකු අත්අඩංගුවට ගෙන තිබෙනවා. ඊයේ පස්වරුවේ වත්තල ප්‍රදේශයේදි අත්අඩංගුවට ගත් මොවුන් කුරුණෑගල සහ වත්තල - සේදවත්ත ප්‍රදේශවල පදිංචිකරුවන්.\nමෙම සැකකරුවන් කලක සිට පොලිස් නිළධාරින් ලෙස ව්‍යාජ අන්දමින් පෙනි සිටිමින් පුද්ගලයින්ට අත්විලංගු දමා ජනතාව නොමැති ස්ථානයකට රැගෙන ගොස් ඔවුන්ගේ රන් භාණ්ඩ කොල්ලකනු ලබන බවයි පොලිසිය සඳහන් කළේ.\nඒ සම්බන්ධයෙන් ලැබුණු තොරතුරකට අනුව, ඔවුන් අත්අඩංගුවට ගත් අතර එහිදි එක් සැකකරුවෙකු සතුව ව්‍යාජ ලෙස සකස් කරන ලද පොලිස් හැදුනුම්පතක් තිබු බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියා.\nඅත්අඩංගුවට ගන්නා අවස්ථාවේදි සැකකරුවන් සතුව තිබූ රත්‍රං ග්‍රෑම් 40 ක්, අත්විලංගු දෙකක් සහ යතුරුපැදි දෙකක් පොලිස් භාරයට ගනු ලැබුවා. සැකකරුවන් හදුනාගැනිමේ පෙරට්ටුවකට ඉදිරිපත් කිරිමට නියමිතයි.",
       "URL": "https://www.hirunews.lk/276908/පොලීසියේ-බව-හඟවා-කොල්ලකෑ-කල්ලියක්-වත්තලදී-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1821"
}