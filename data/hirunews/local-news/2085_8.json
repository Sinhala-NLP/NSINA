{
       "Source": "hirunews",
       "Timestamp": "Tuesday, 16 March 2021 - 13:06",
       "Headline": "ඊයේ වැඩිම ආසාදිතයින් මාතරින් (වීඩියෝ)",
       "News Content": "නව ආසාදිතයින් 331 දෙනෙකු ඊයේ වාර්තා වූ අතර ඉන් වැඩිම ආසාදිතයින් සංඛ්‍යාවක් වාර්තා වුණේ මාතර දිස්ත්‍රික්කයෙන්.\nඑම සංඛ්‍යාව 49ක්.\nඊට අමතරව මාතලේ සහ ගම්පහ දිස්ත්‍රික්කවලින් ආසාදිතයින් 34 බැගින් වාර්තා වී තිබුණා.\nඊයේ වාර්තා වූ ආසාදිතයින්ගෙන් කොළඹ දිස්ත්‍රික්කයෙන් වාර්තා වන ආසාදිතයින් සංඛ්‍යාව 28 දක්වා පහළ යාම විශේෂත්වයක්.\nමොරවක සෞඛ්‍ය වෛද්‍ය නිලධාරී කොට්ඨාශයේ දින 04ක් අහඹු පරීක්ෂණ සිදුකර ඇති අතර පසුගිය 12 වනදා සිදුකළ පරීක්ෂණ 295කින් 52ක් ආසාදිතයින් බවට තහවුරු වී තිබෙනවා.\nමේ අතර යුරෝපයේ අත්හිටුවන ලද ඔක්ස්ෆර්ඩ් ඇස්ට්‍රාසෙනෙකා එන්නත් කාණ්ඩය මෙරටට ගෙන්වූ  ඇස්ට්‍රාසෙනෙකා - කොවිෂීල්ඩ් එන්නත් කාණ්ඩය නොවන බව රජය පවසනවා.\nසම කැබිනට් ප්‍රකාශක අමාත්‍ය වෛද්‍ය රමේෂ් පතිරණ මේ බව කියා සිටියේ රජයේ ප්‍රවෘත්ති දෙපාර්තමේන්තුවේ අද පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවට එක්වෙමින්.",
       "URL": "https://www.hirunews.lk/265487/ඊයේ-වැඩිම-ආසාදිතයින්-මාතරින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2085"
}