{
       "Source": "hirunews",
       "Timestamp": "Monday, 27 March 2023 - 16:10",
       "Headline": "ව්‍යාජ වීසා සහ ගුවන් බලපත්‍ර සමඟ විදේශිකයින් දෙදෙනෙකු අත්අඩංගුවට",
       "News Content": "ව්‍යාජ වීසා සහ ගුවන් බලපත්‍ර උපයෝගී කරගනිමින් ඕස්ට්‍රේලියාවට පලායාමට උත්සහ කළ බංග්ලාදේශ ජාතිකයන් දෙදෙනෙකු ආගමන විගමන දෙපාර්තමේන්තු නිලධාරීන් විසින් අත්අඩංගුවට ගෙන තිබෙනවා.\nඩුබායි සිට ශ්‍රී ලංකන් ගුවන් සේවයට අයත් යූ.එල්. 226 ගුවන් යානයෙන් අද (27) අලුයම දිවයිනට පැමිණි මොවුන් මෙලෙස අත්අඩංගුවට ගෙන ඇති බවයි වාර්තාවන්නේ.\nමෙම බංග්ලාදේශ ජාතිකයන් දෙදෙනාගේ ගමන් මළු පරීක්ෂා කිරීමේදී ගුවන් ගමන් බලපත්‍රවල අළවා තිබූ ව්‍යාජ ලෙස සකස් කළ ඕස්ට්‍රේලියානු වීසා බලපත්‍ර දෙකෙහි ඡායාරූප සහ ඉලෙක්ට්‍රොනික වීසා බලපත්‍ර දෙකක් සොයාගෙන තිබෙනවා.",
       "URL": "https://www.hirunews.lk/331069/ව්‍යාජ-වීසා-සහ-ගුවන්-බලපත්‍ර-සමඟ-විදේශිකයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=450"
}