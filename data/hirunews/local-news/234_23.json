{
       "Source": "hirunews",
       "Timestamp": "Monday, 26 June 2023 - 17:51",
       "Headline": "පාළු නිවසක මත්පැන් පානය කරමින් සිටි සිසු සිසුවියන් පිරිසක් අත්අඩංගුවට",
       "News Content": "අම්පාර ප්‍රදේශයේ පාළු නිවසක මත්පැන් පානය කරමින් සිටි තරුණියන් තිදෙනකු සහ තරුණයන් තිදෙනකු අම්පාර පොලිසිය විසින් අත්අඩංගුවට ගෙන තිබෙනවා.\nඅදාළ සිසු සිසුවියන් උපකාරක පංති යන බව නිවෙස්වලට පවසමින් මෙසේ පාළු නිවසකට වී මත්පැන් පානය කර ඇති බවයි වාර්තා වන්නේ.\nපොලිස් හදිසි ඇමතුම් සේවාවට ලද තොරතුරකට අනුව අම්පාර පොලිසිය විසින් සිදු කළ විශේෂ වැටලීමක දී අදාළ සැකකරුවන් අත්අඩංගුවට ගත් බවයි පොලිසිය සඳහන් කළේ.\nපොලිසිය පවසා සිටියේ මෙම පිරිස අත්අඩංගුවට ගැනීමෙන් අනතුරුව අම්පාර මහ රෝහලේ වෛද්‍යවරයකු වෙත ඉදිරිපත් කිරිමෙන් පසු බීමත්ව සිටි බවට තහවුරු වූ බවයි.\nමෙලෙස අත්අඩංගුවට පත් වී ඇත්තේ අම්පාර පන්නල්ගම සහ බක්මිටියාව ගම්මානවල පදිංචි පිරිසක්.\nඅදාළ තරුණ තරුණියන් පාසල් ‍යන වයසේ පසුවන වයස අවුරුදු 18ක් වූ පිරිසක් බවයි මුලික පොලිස් විමර්ශනවල දී අනාවරණය වී ඇත්තේ.",
       "URL": "https://www.hirunews.lk/339157/පාළු-නිවසක-මත්පැන්-පානය-කරමින්-සිටි-සිසු-සිසුවියන්-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=234"
}