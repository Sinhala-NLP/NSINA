{
       "Source": "hirunews",
       "Timestamp": "Tuesday, 08 November 2022 - 15:59",
       "Headline": "පාකිස්ථාන අගනුවර මාර්ග අවහිරකරමින් විරෝධතා",
       "News Content": "ආණ්ඩු විරෝධී රැළියකදී පාකිස්ථානයේ හිටපු අග්‍රාමාත්‍ය ඉම්රාන් ඝාතන ප්‍රයත්නයට විරෝධය පළකරමින් මේ වනවිට ඉස්ලාමාබාද් අගනුවර ඔහුගේ ආධාරකරුවන් මාර්ග අවහිර කරමින් විරෝධතාවක නිරත වනවා.\nවිරෝධතාකරුවන් පාසල් වසා දැමීමට බලකර ඇති අතර ඒ හේතුවෙන් පාසල් රැසක් වසා දමා ඇති බවයි විදෙස් මාධ්‍ය සඳහන් කළේ.\nඑරට දෛනික කටයුතුවලටද දැඩි බලපෑමක් එල්ල වී ඇති අතර මහාමාර්ගවල ටයර් පුළුස්සමින් පිරිස විරෝධතාවල නිරතවන බව සඳහන්.\nපසුගිය 28 වනදා ලාහෝරයේ සිට ඉස්ලාමාබාද් දක්වා විරෝධතා පාගමනක් ඉම්රාන් ඛාන් ආරම්භ කළ අතර එම රැළිය අතරතුරදීයි ඔහු පසුගිය බ්‍රහස්පතින්දා වෙඩි ප්‍රහාරයකට ලක්වූයේ.",
       "URL": "https://www.hirunews.lk/319899/පාකිස්ථාන-අගනුවර-මාර්ග-අවහිරකරමින්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=749"
}