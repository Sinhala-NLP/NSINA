{
       "Source": "hirunews",
       "Timestamp": "Sunday, 20 December 2020 - 19:46",
       "Headline": "ඇහැලියගොඩින් තවත් ආසාදිතයින් 11ක්",
       "News Content": "ඇහැලියගොඩ සෞඛ්‍ය වෛද්‍ය නිලධාරී කොට්ඨාසයෙන් අලුතින් ආසාදිතයන් 11 දෙනෙකු වාර්තාවී තිබෙනවා.\nඒ අනුව එම ප්‍රදේශයෙන් මේ දක්වා වාර්තාවන මුළු ආසාදිත සංඛ්‍යාව 311 ක් දක්වා ඉහළ යනු ඇති.\nඑමෙන්ම පාදුක්ක සෞඛ්‍ය වෛද්‍ය නිලධාරී කොට්ඨාසයට අයත් ඇඟළුම් කර්මාන්තශාලාවකින්ද කොරෝනා ආසාදිතයන් 9 දෙනෙකු අලුතින් හඳුනාගෙන ඇති බව සෞඛ්‍ය වෛද්‍ය නිලධාරී දුමිත්‍ර කහන්ගම ප්‍රකාශ කළා.\nඒ හේතුවෙන් එම කර්මාන්තශාලාව වසා දමා ආශ්‍රිතයන් නිරෝධායනයට යොමුකළ බවයි ඔහු කියා සිටියේ.\nකටුනායක ශ්‍රී ලංකන් කේටරින් ආයතනයේ සේවකයින් 31 දෙනෙකුටද මේ වනවිට වෛරසය ආසාදනය වී ඇතැයි තහවුරු වී තිබෙනවා.\nඑමෙන්ම වත්තල ප්‍රදේශයේ වෙළඳසැලක සේවිකාවන් හත්දෙනෙකුටද වෛරසය ආසාදනය වී ඇති බව තහවුරු වුණා.\nමේ අතර මාතලේ - යටවත්ත - දුල්ලෑව ග්‍රාම නිලධාරී වසමේ අලකොලඅංග ප්‍රදේශයේ නිරෝධායනයට ලක්වෙමින් සිටි පවුලකින් කොරෝනා ආසාදිතයන් තුන්දෙනෙකු හඳුනාගෙන තිබෙනවා.\nඒ අනුව මාතලේ දිස්ත්‍රික්කයෙන් මේ දක්වා වාර්තාවී ඇති මුළු ආසාදිත සංඛ්‍යාව 95 ක්.",
       "URL": "https://www.hirunews.lk/257491/ඇහැලියගොඩින්-තවත්-ආසාදිතයින්-11ක්",
       "Category": "Local News",
       "Parent URL": "https://www.hirunews.lk/local-news.php?pageID=2263"
}