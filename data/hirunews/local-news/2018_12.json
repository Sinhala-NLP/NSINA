{
       "Source": "hirunews",
       "Timestamp": "Thursday, 15 April 2021 - 15:50",
       "Headline": "පළාත් කිහිපයකට ගිගුරුම් සහිත වැසි සමඟ ප්‍රබල අකුණු ඇතිවිය හැකියි",
       "News Content": "උතුර, නැගෙනහිර, උතුරු-මැද සහ මධ්‍යම පළාත්වලට මෙන්ම බදුල්ල දිස්ත්‍රික්කයට ගිගුරුම් සහිත වැසි සමග ප්‍රබල අකුණු ඇතිවිය හැකියි.\nඇතැම් ස්ථානවලට මිලිමීටර් 100 ඉක්මවූ තද වැසි ද ඇතිවීමේ හැකියාවක් පවතිනවා.\nඅකුණු අනතුරු අවම කර ගැනීම පිලිබඳව දැඩි අවධානයෙන් කටයුතු කල යුතු බව ද කාලගුණ විද්‍යා දෙපාර්තමේන්තුව වැඩිදුරටත් ප්‍රකාශ කළා.\nලබන සඳුදායින් පසු දිවයිනට බලපා ඇති වැසි තත්වයේ අඩුවීමක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත් අද දිනයේදීත් උතුරු, නැගෙනහිර, උතුරුමැද සහ මධ්‍යම පළාත්වලට මෙන්ම බදුල්ල දිස්ත්‍රික්කයටත් ගිගුරුම් සහිත වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/268518/පළාත්-කිහිපයකට-ගිගුරුම්-සහිත-වැසි-සමඟ-ප්‍රබල-අකුණු-ඇතිවිය-හැකියි",
       "Category": "Local News",
       "Parent URL": "https://www.hirunews.lk/local-news.php?pageID=2018"
}