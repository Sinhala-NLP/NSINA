{
       "Source": "hirunews",
       "Timestamp": "Friday, 08 April 2022 - 7:44",
       "Headline": "අත්‍යවශ්‍ය ඖෂධ පෞද්ගලික අංශය සතුව පවතිනවා - ඔසුසල් සංගමය",
       "News Content": "අත්‍යවශ්‍ය ඖෂධ හිඟයකින් තොරව පෞද්ගලික අංශය සතුව පවතින බව පෞද්ගලික ඔසුසැල් හිමියන්ගේ සංගමය පවසනවා.\nඑහි භාණ්ඩාගාරික මංජුල ජයවර්ධන මේ බව සඳහන් කළේ රටේ දැන පවතින ඖෂධ හිඟය පිළිබඳ හිරු ප්‍රවෘත්තී අංශයට අදහස් දක්වමින්.\nකෙසේ වෙතත්, සමස්ත ලංකා රජයේ වෛද්‍ය නිලධාරීන්ගේ සංගමයේ සභාපති වෛද්‍ය ගිෂාන්ත දසනායක සඳහන් කළේ, ශල්‍යකර්මවලට ලක් කරන රෝගීන්ගේ තුවාල මැසීමේ තන්තු සහ හෘද රෝගීන්ට අවශ්‍ය ස්ටෙන්ට් හිඟයක් පවතින බවයි.\nමේ, ඖෂධ හිඟය සම්බන්ධයෙන් අදහස් දැක්වූ ඖෂධ නිෂ්පාදනය, සැපයුම් හා නියාමන රාජ්‍ය අමාත්‍යාංශයේ ලේකම් සමන් රත්නායක කියා සිටියේ, ණයවර ලිපි නිකුත් කරමින් ජීවිතාරක්ෂක ඖෂධ කිහිපයක් ලබාගත් බවත්, පවතින තත්වය මත අත්‍යවශ්‍යම සැත්කම් පමණක් සිදු කරන ලෙසයි.",
       "URL": "https://www.hirunews.lk/301460/අත්‍යවශ්‍ය-ඖෂධ-පෞද්ගලික-අංශය-සතුව-පවතිනවා-ඔසුසල්-සංගමය",
       "Category": "Local News",
       "Parent URL": "https://www.hirunews.lk/local-news.php?pageID=1243"
}