{
       "Source": "hirunews",
       "Timestamp": "Friday, 22 July 2022 - 11:46",
       "Headline": "තවත් පෙට්‍රල් සහ දැවිතෙල් තොගයක් දිවයිනට ළඟා වෙයි (වීඩියෝ)",
       "News Content": "දැවි තෙල් සහ පෙට්‍රල් තොගයක් රැගත් නෞකාවක් ඊයේ(21) මෙරටට පැමිණ තිබෙන බව විදුලි බල හා බලශක්ති අමාත්‍යංශය පවසනවා.\nවිදුලි බල හා බලශක්ති අමාත්‍ය කංචන විජේසේකර ට්විටර් පණිවිඩයක් නිකුත් කරමින් ඒ බව කියා සිටියා.\nමෙම ඉන්ධන තොගයට අයත් දැවි තෙල් තොගය බලශක්ති උත්පාදන කටයුතුවලට හා කර්මාන්ත ශාලාවලට මුදා හැරීමට නියමිත අතර එම කටයුතු සිදු වන්නේ අදාළ ගුණාත්මකභාවය පරීක්ෂා කිරීම සඳහා වන පරීක්ෂණවලින් අනතුරුවයි.\nතව ද අදාළ ට්විටර් පණිවිඩය මගින් අමාත්‍යවරයා පවසන්නේ, ඉන්ධන ලබා ගැනීම සඳහා වන අංක තහඩු ක්‍රමය සහ කෝටා ක්‍රමය බලාත්මකව පවතින බවත්, ජාතික ඉන්ධන බලපත්‍රය වෙනුවෙන් වන QR කේත පරීක්ෂාව සහ ලියාපදිංචිය දිගට ම සිදු කරමින් පවතින බවයි.\n(අමාත්‍යවරයා විසින් නිකුත් කළ ට්විටර් පණිවිඩය පහතින්)",
       "URL": "https://www.hirunews.lk/310639/තවත්-පෙට්‍රල්-සහ-දැවිතෙල්-තොගයක්-දිවයිනට-ළඟා-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1002"
}