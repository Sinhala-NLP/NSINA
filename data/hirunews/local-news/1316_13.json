{
       "Source": "hirunews",
       "Timestamp": "Saturday, 05 March 2022 - 19:43",
       "Headline": "පොහොට්ටුව සමග යළි තරඟ නොකරන ලෙස නිදහස් පක්ෂයට සංවිධායකවරුන්ගෙන් යෝජනාවක් (වීඩියෝ)",
       "News Content": "ශ්‍රී ලංකා පොදුජන පෙරමුණ සමග මින් ඉදිරියට කිසිදු මැතිවරණයකට තරග නොකරන ලෙසට ශ්‍රී ලංකා නිදහස් පක්ෂයේ ආසන සංවිධායක හමුවේදී යෝජනාවක් ඉදිරිපත්ව තිබෙනවා.\nඅද පෙරවරුවේ නිදහස් පක්ෂයේ දිස්ත්‍රික් හා ආසන සංවිධායකවරුන් කොළඹට කැදවා තිබුණේ පක්ෂයේ ප්‍රතිසංවිධාන වැඩපිළිවෙල සම්බන්ධයෙන් සාකච්ඡා කිරීම සඳහායි.\nඑහිදී වත්මන් දේශපාලන තත්ත්වය සම්බන්ධයෙන් ද සාකච්ඡා කර තිබෙනවා.\nමින් ඉදිරියට ශ්‍රී ලංකා පොදුජන පෙරමුණ සමග කිසිදු මැතිවරණයකට තරග නොකරන ලෙස දිස්ත්‍රික් හා ආසන සංවිධායකවරුන් එම හමුවේදී යෝජනා කළ බවයි පක්ෂයේ ජ්‍යෙෂ්ඨ උප සභාපතිවරයෙකු වන මහාචාර්ය රෝහණ ලක්ෂ්මන් පියදාස සඳහන් කළේ.\nඒ අනුව ඒ පිළිබඳ පක්ෂයේ ස්ථාවරය ඉදිරියේදී පවත්වනු ලබන විධායක සභාවට සහ මධ්‍යම කාරක සභාවට ඉදිරිපත් කර ප්‍රකාශයට පත් කරන බව ඔහු කියා සිටියා.",
       "URL": "https://www.hirunews.lk/298740/පොහොට්ටුව-සමග-යළි-තරඟ-නොකරන-ලෙස-නිදහස්-පක්ෂයට-සංවිධායකවරුන්ගෙන්-යෝජනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1316"
}