{
       "Source": "hirunews",
       "Timestamp": "Saturday, 28 October 2017 - 12:47",
       "Headline": "නව ව්‍යවස්ථාව ගැන තීරණයකට දෙමළ සන්ධානය රැස්වේ",
       "News Content": "දෙමළ ජාතික සන්ධානයේ හවුල්කාර පක්ෂ අතර විශේෂ සාකච්ඡාවක් අද පස්වරුවේ පැවැත්වෙනවා.\nඒ, කොළඹ පිහිටි විපක්ෂ නායක කාර්යාලයේදී විපක්ෂ නායක ආර්. සම්බන්ධන්ගේ ප්‍රධානත්වයෙන්.\nනව ආණ්ඩුක්‍රම ව්‍යවස්ථාවේ අතුරු වාර්තාව පිළිබඳව අවසන් තීරණයකට එළඹීම මෙහිදී සිදුවනු ඇති බවයි දෙමළ ජාතික සන්ධාන ආරංචි මාර්ග සඳහන් කළේ.\nදෙමළ ජාතික සන්ධානය නියෝජනය කරන ඊ.පී.ආර්.එල්.එෆ්. හෙවත් ඊළාම් මහජන විප්ලවකාරී විමුක්ති පෙරමුණ, ඉලංගෙයි තමිල් අරසු පක්ෂය, ටෙලෝ සංවිධානය සහ ප්ලොට් සංවිධානය ආදී හවුල්කාර පක්ෂවල නායකයින් සහ නියෝජිතයින් මෙම සාකච්ඡාව සඳහා සහභාගිවීමට නියමිතයි.\nආණ්ඩුක්‍රම ව්‍යවස්ථා කමිටුවේ අතුරු වාර්තාව පිළිබද විවාදය ලබන 30 වන දා සිට දින 3ක් පාර්ලිමේන්තුවේදී සිදුකෙරෙනවා.",
       "URL": "https://www.hirunews.lk/174656/නව-ව්‍යවස්ථාව-ගැන-තීරණයකට-දෙමළ-සන්ධානය-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4248"
}