{
       "Source": "hirunews",
       "Timestamp": "Thursday, 25 April 2019 - 7:29",
       "Headline": "ඉදිරි දිනවල වැසි වැඩිවන ලකුණු",
       "News Content": "සමකය ආසන්න නිරිත දිග බෙංගාල බොක්ක මුහුදු ප්‍රදේශයේ ශ්‍රී ලංකාවට ගිණිකොණ දෙසින් අඩු පීඩන කලාපයක් අද දිනයේ සිට වර්ධනය වෙමින් පවතින බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්ෂ ජනරාල් අතුල කරුණානායක කියා සිටියේ මේ හේතුවෙන් ඉදිරි දින කිහිපය තුළ වැසි තත්ත්වයේ වර්ධනය වීමක් අපේක්ෂා කළ හැකි බවයි.\nමේ අතර අද දින බේරුවල සිට ගාල්ල හරහා මාතර දක්වා වන මුහුදු ප්‍රදේශවල මුහුදු රළ මීටර 2.5 ත් 3 ත් පමණ ඉහළ යාමේ හැකියාවක් පවතින අතර, මේ නිසා මුහුදු රළ ගොඩබිමට පැමිණීමේ හැකියාවක්ද පවතින බවයි කාලගුණ විද්‍යා දෙපාර්තමේන්තුව නිවේදනය කළේ.\nමේ නිසා මුහුදු විටින් විට තරමක රළුවිය හැකි බැවින් ඒ සම්බන්ධයෙන් අවධානයෙන් පසුවන ලෙසද ධීවර සහ නාවික ප්‍රජාවගෙන් ඉල්ලීමක් කරනවා.",
       "URL": "https://www.hirunews.lk/215124/ඉදිරි-දිනවල-වැසි-වැඩිවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3385"
}