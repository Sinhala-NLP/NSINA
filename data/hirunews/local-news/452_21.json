{
       "Source": "hirunews",
       "Timestamp": "Sunday, 26 March 2023 - 16:41",
       "Headline": "ඉන්දියාවේ, කැනේඩියානු මහකොමසාරිස්ට ඉන්දීය විදේශ අමාත්‍යංශයෙන් කැඳවීමක්",
       "News Content": "ඉන්දියාවේ කැනේඩියානු මහකොමසාරිස්වරයා ඉන්දීය විදේශ අමාත්‍යංශය වෙත කැඳවා තිබෙනවා.\nඒ, කැනඩාවේ ඉන්දීය දූත මණ්ඩල සහ කොන්සල් කාර්යාල පරිශ්‍රයන් පිටත පසුගිය දින කිහිපය තුළ ඇතිවූ විරෝධතා හේතුවෙන් මතුවූ ආරක්ෂාව පිළිබඳ ගැටලුකාරි තත්ත්වයට විරෝධය පළකරමින්.\nරාජ්‍ය තාන්ත්‍රික කාර්යාල පරිශ්‍රයන්හි ආරක්ෂාව තහවුරු කිරීමට කැනේඩියානු රජය අවශ්‍ය සියලු පියවර ගනු ඇතැයි අපේක්ෂා කරන බවයි ඉන්දීය විදේශ අමාත්‍යංශය මේ පිළිබඳව නිවේදනයක් නිකුත් කරමින් සඳහන් කර ඇත්තේ.\nඑමෙන්ම රාජ තාන්ත්‍රික ධුත මණ්ඩල සහ කොන්සල් කාර්යාලවල ආරක්ෂාව කඩ කිරීමට පොලිසිය ඉදිරියේ විරෝධතාකරුවන්ට ඉඩ ලැබුණේ කෙසේද යන්න සම්බන්ධයෙන් ඉන්දීය රජය කැනේඩියානු රජයෙන් පැහැදිලි කිරීමක් ද ඉල්ලා ඇති බව සඳහන්.",
       "URL": "https://www.hirunews.lk/330984/ඉන්දියාවේ-කැනේඩියානු-මහකොමසාරිස්ට-ඉන්දීය-විදේශ-අමාත්‍යංශයෙන්-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=452"
}