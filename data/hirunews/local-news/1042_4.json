{
       "Source": "hirunews",
       "Timestamp": "Wednesday, 06 July 2022 - 18:53",
       "Headline": "\"ඩුබායි නිපුනගේ\" අනියම් බිරිඳ හෙරොයින් සමඟ අත්අඩංගුවට",
       "News Content": "සංවිධානාත්මක අපරාධ කල්ලි සාමාජිකයෙකු හා මත්ද්‍ර‍ව්‍ය ජාවාරම්කරුවෙකු වන \"ඩුබායි නිපුනගේ\" අනියම් බිරිඳ හෙරොයින් ග්‍රෑම් 20ක් හා මුදල් තොගයක් සමග අත්අඩංගුවට ගෙන තිබෙනවා.\nපොලිස් විශේෂ කාර්ය බළකාය විසින් බොරලස්ගමුව, පැපිලියාන ප්‍රදේශයේදී අදාළ කාන්තාව අත්අඩංගුවට ගෙන ඇත.\nසැකකාරිය සමග රුපියල් ලක්ෂ හතරක වටිනා මත්කුඩු තොගයක් සහ රුපියල් 2,150,000ක මුදලක් පොලිස් භාරයට ගෙන තිබෙනවා.\nවිශේෂ කාර්ය බළකාය අණදෙන නිලධාරී නීතීඥ වරුණ ජයසුන්දරගේ නියෝග හා උපදෙස් පරිදි විශේෂ කාර්ය බළකාය ගෝනහේන කඳවුරේ නිලධාරීන්ට ලද තොරතුරකට අනුව අදාළ මෙහෙයුම සිදුකර තිබෙනවා.\nඑලෙස අත්අඩංගුවට ගෙන ඇත්තේ 33හැවිරිදි කාන්තාවක්.\nසැකකාරිය මත්කුඩු තොගය සහ මුදල් තොගය සමග වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාරදී තිබෙනවා.",
       "URL": "https://www.hirunews.lk/309250/ඩුබායි-නිපුනගේ-අනියම්-බිරිඳ-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1042"
}