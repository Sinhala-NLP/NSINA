{
       "Source": "hirunews",
       "Timestamp": "Tuesday, 17 May 2022 - 8:55",
       "Headline": "පොල්දූව හන්දියෙන් පාර්ලිමේන්තු පිවිසුම් මාර්ගය වැසෙයි",
       "News Content": "දියත උයන ආසන්නයේ පොල්දූව මංසන්ධියෙන් පාර්ලිමේන්තුවට පිවිසෙන මාර්ගය මේ වනවිට ගමනාගමනය සඳහා වසා දමා තිබෙනවා.\nඅද දින පාර්ලිමේන්තුව රැස්වීමට නියමිත බැවින් ඊට අදාළව සිදු කරන විශේෂ ආරක්ෂක වැඩපිළිවෙලට අදාළවයි මෙම මාර්ගය පොදු ගමනාගමන කටයුතු සඳහා වසා දමා ඇත්තේ.\nපොලිසිය ජනතාවගෙන් ඉල්ලා සිටින්නේ හැකිතාක් දුරට විකල්ප මාර්ග භාවිත කරන ලෙසටයි.\nමේ අතර පක්ෂ නායක රැස්වීමද මේ වනවිට පාර්ලිමේන්තුවේදී ආරම්භවී ඇති බව හිරු පාර්ලිමේන්තු වාර්තාකරු ප්‍රකාශ කළා.",
       "URL": "https://www.hirunews.lk/304551/පොල්දූව-හන්දියෙන්-පාර්ලිමේන්තු-පිවිසුම්-මාර්ගය-වැසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1163"
}