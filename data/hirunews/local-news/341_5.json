{
       "Source": "hirunews",
       "Timestamp": "Monday, 15 May 2023 - 20:20",
       "Headline": "අයහපත් කාලගුණය ඉදිරි දින කිහිපයේ දී පහව යන ලකුණු (වීඩියෝ)",
       "News Content": "දිවයිනට බලපා ඇති අයහපත් කාලගුණික තත්ත්වය ඉදිරි දින කිහිපයේ දී පහව යනු ඇති බව කාළගුණ විද්‍යා දෙපාර්තමේන්තුව පවසනවා.\nමේ අතර, නිල්වලා සහ ගිං ගග පිටාර ගැලිම හේතුවෙන් යට වූ මාතර දිස්ත්‍රික්කයේ පහත් බිම්වල ජල මට්ටම් පහළ බසිමින් පවතින බවයි හිරු වාර්තාකරුවන් ප්‍රකාශ කළේ.\nඅකුරැස්ස, කොටපොල, නාගොඩ, තවලම, කඹුරුපිටිය, දෙනියාය සහ අතුරලිය යන ප්‍රදේශවල පහත්බිම් තවමත් ජලයෙන් යටව ඇති අතර විපතට පත්වූවන් මුදාගැනීම සදහා නාවික හමුදාව සහ පොලිසිය එක්ව තවදුරටත් මෙහෙයුම් සිදුකරනු ලබනවා.\nමේ අතර මාතර දිස්ත්‍රික්කයට බලපෑ ඇති අයහපත් කාලගුණය හමුවේ දෙනියායය කොට්ඨසායේ සියලු පාසල් සහ මුලටියන කොට්ඨාසයට අයත් පාසල් 10ක් වසා දැමුණු අතර එම පාසල් යළි හෙට (16) විවෘත කරන බවයි දකුණු පළාත් අධ්‍යාපන ලේකම් රංජිත් යාපා කියා සිටියේ.",
       "URL": "https://www.hirunews.lk/335296/අයහපත්-කාලගුණය-ඉදිරි-දින-කිහිපයේ-දී-පහව-යන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=341"
}