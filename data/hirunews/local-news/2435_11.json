{
       "Source": "hirunews",
       "Timestamp": "Wednesday, 23 September 2020 - 14:20",
       "Headline": "අතුරුදන් වූ සිසුවෙකුගේ මළ සිරුරක් බලපිටිය වෙරළෙන් හමුවේ",
       "News Content": "අම්බලන්ගොඩ ප්‍රධාන පාසලක 12 වන ශ්‍රේණියේ ඉගෙනුම ලබන සිසුවෙකුගේ මළ සිරුරක් බලපිටිය - හරස් පොල වෙරළ තීරයට ගොඩ ගසා තිබියදී අද සොයා ගැනුණා.\nලබන වසරේ උසස් පෙළ විභාගයට පෙනී සිටීමට නියමිතව සිටි බලපිටිය - පාතගම පදිංචි 17 හැවිරිදි පාසල් සිසුවා අතුරුදන්ව ඇත්තේ මීට දින දෙකකට පෙරයි.\nදරුවන් 04 දෙනෙකුගෙන් යුත් පවුලේ එකම පිරිමි දරුවා වන මෙම පාසල් සිසුවා අතුරුදන්වීම සම්බන්ධයෙන් දෙමව්පියන් විසින් අහුංගල්ල පොලිසියට පැමිණිලි කර තිබුණා.",
       "URL": "https://www.hirunews.lk/250914/අතුරුදන්-වූ-සිසුවෙකුගේ-මළ-සිරුරක්-බලපිටිය-වෙරළෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2435"
}