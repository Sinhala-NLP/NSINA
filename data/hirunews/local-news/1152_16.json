{
       "Source": "hirunews",
       "Timestamp": "Sunday, 22 May 2022 - 6:56",
       "Headline": "කිලෝග්‍රෑම් 450කට අධික කේරළ ගංජා තොගයක් සමග දෙදෙනකු අත්අඩංගුවට (ඡායාරූප)",
       "News Content": "පොලිස් මත්ද්‍රව්‍ය කාර්යාංශයේ නිලධාරින් විසින් කේරළ ගංජා කිලෝග්‍රෑම් 450කට අධික ප්‍රමාණයක් සමග පුද්ගලයින් දෙදෙනකු අත් අඩංගුවට ගෙන තිබෙනවා.\nඊයේ (21) පස්වරුවේ සපුගස්කන්ද පොලිස් වසමේ ගෝනවල ප්‍රදේශයේ දී සිදු කළ මෙම මෙහෙයුමේදී අත් අඩංගුවට ගත් සැකකරුවන් අතර, කාන්තාවක් ද සිටින බවයි පොලීසිය පැවසුවේ.\nඉතා සුක්ෂ්ම ලෙසින් මෙරටට ගෙන්වා තිබූ මෙම මත්ද්‍රව්‍ය තොගය දිවයින පුරා අලෙවි කිරීමටයි සූදානම් කර ඇති බවට සිදු කරන ලද මූලික විමර්ශනවල දී හෙළි වී ඇත්තේ.\nඅත්අඩංගුවට ගත් සැකකරු ගෝනවල ප්‍රදේශයේ පදිංචි 34 හැවිරිදි අයෙකු වන අතර සැකකාරිනිය බදුල්ල ප්‍රදේශයේ පදිංචි 32 හැවිරිදි කාන්තාවක් බවට ද තොරතුරු හෙළි වී තිබෙනවා.\nසැකකරුවන් සමග මත්ද්‍රව්‍ය ප්‍රවාහනයට යොදාගත් කුඩා ලොරි රථයක් සහ මෝටර් රථයක් ද මත්ද්‍රව්‍ය කාර්යාංශය සිය භාරයට ගැනුණා.",
       "URL": "https://www.hirunews.lk/304951/කිලෝග්‍රෑම්-450කට-අධික-කේරළ-ගංජා-තොගයක්-සමග-දෙදෙනකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1152"
}