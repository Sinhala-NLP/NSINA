{
       "Source": "hirunews",
       "Timestamp": "Tuesday, 30 May 2017 - 12:44",
       "Headline": "රජයේ වාහන ගෙන්වීම ජනපති නියමයෙන් නවතී",
       "News Content": "රජයේ අමාත්‍යාංශ සඳහා මේ වසර තුළ දී අලුතින් වාහන මිලදී ගැනීම ජනාධිපතිවරයාගේ උපදෙස් මත අත්හිටුවීමට තීරණය වී තිබෙනවා.\nඅද පැවැත්වුණු අමාත්‍ය මණ්ඩල රැස්වීමේදී ජනාධිපතිවරයා මීට අදාල උපදෙස් ලබාදුන් බවයි රජයේ ජ්‍යෙෂ්ඨ අමාත්‍යවරයෙකු ප්‍රකාශ කළේ.\nදැනට රට තුළ පවතින ආපදා තත්ත්වය පිළිබඳව ද අමාත්‍ය මණ්ඩල රැස්වීමේදී සාකච්ඡා වී තිබෙනවා.\nඑසේම ගංවතුරෙන් සහ නායයාම්වලින් විනාශයට පත්වු සියලූ නිවාස නැවත ඉදිකරදීම සඳහා අවශ්‍ය වැඩපිලිවෙල කඩිනමින් ක්‍රියාවට නංවන ලෙසයි ජනාධිපති කාර්යාලයේ අද පෙරවරුවේ පැවති ව්‍යසන කළමනාකරණය සඳහා වූ ජාතික සභාවේ රැස්වීමට එක්වෙමින් ජනාධිපතිවරයා කියා සිටියේ.",
       "URL": "https://www.hirunews.lk/162441/රජයේ-වාහන-ගෙන්වීම-ජනපති-නියමයෙන්-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4492"
}