{
       "Source": "hirunews",
       "Timestamp": "Sunday, 18 June 2023 - 17:21",
       "Headline": "විහාරාධිපතිගේ සල්ලිවලට විද්ද ඇබිත්තයා හසු වෙයි",
       "News Content": "කොලොන්නාව ශ්‍රී මහාබෝධි විහාරස්ථානයේ ආවාස ගෙට ඇතුළු වී විහාරාධිපති හිමිගේ බෑගයෙන් රුපියල් එක්ලක්ෂ විසිපන්දහසක් සොරාගැනීම සම්බන්ධයෙන් සැකපිට ඒ පිළිබඳ පැමිණිලි කළ සේවකයාම අත්අඩංගුවට ගත් බව කොළඹ අපරාධ කොට්ඨාසය පවසනවා.\nඉකුත් 12 වන දින සිදුව තිබූ මෙම සොරකමේ දී පැමිණිලිකාර සේවකයා සම්බන්ධයෙන් පොලිසියට ඇති වූ සැකයක් නිසා සිදුකළ දීර්ඝ ප්‍රශ්න කිරීම් හමුවේ ලැබෙන වැටුප ප්‍රමාණවත් නොවීම හේතුවෙන් මෙම සොරකම සිදුකළ බවට සැකකරු පාපොච්චාරණය කර තිබෙනවා.\nආවාස ගෙයි ජනෙල් වීදුරු තුනක් ගලවා ඇතුළු වී මෙම සොරකම සිදුකර තිබෙන අතර පොලිසිය නොමග යැවීම සඳහා ජනෙල් වීදුරු ගැල වූ බවද සැකකරු වැඩිදුරටත් පවසා ඇතැයි පොලිසිය පවසනවා.\nහෝමාගම පදිංචි 63 හැවිරිදි මෙම සැකකරු අධිකරණය වෙත ඉදිරිපත් කිරීම සඳහා වැල්ලම්පිටිය පොලිසිය වෙත භාරදී තිබෙනවා.",
       "URL": "https://www.hirunews.lk/338331/විහාරාධිපතිගේ-සල්ලිවලට-විද්ද-ඇබිත්තයා-හසු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=257"
}