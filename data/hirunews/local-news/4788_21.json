{
       "Source": "hirunews",
       "Timestamp": "Saturday, 19 November 2016 - 19:20",
       "Headline": "ත්‍රී රෝද රථ රියදුරු බලපත්‍රය ලබාගැනීමට හැකි වයස් සීමාව ඉහළ නැංවීමට තීරණයක්",
       "News Content": "මගී ප්‍රවාහන ත්‍රී රෝද රථ රියදුරු බලපත්‍රය ලබාගැනීම සදහා මෙතෙක් පැවති අවුරුදු 18 අවම වයස් සීමාව අවුරුදු 25 දක්වා වැඩි කිරීමට යෝජනා කරන බව මාර්ග ආරක්ෂාව පිළිබඳ ජාතික සභාව පවසනවා.\nඑහි සභාපති සිසිර කෝදාගොඩ මහතා සදහන් කළේ මගී ආරක්ෂාව වෙනුවෙන් මෙම තීරණය ගැනීමට බලාපොරොත්තු වන බවයි.\nමේ වන විට අප රට තුළ තිබෙන ත්‍රිරෝද රථ සංඛ්‍යාව ලක්ෂ 11 ඉක්මවනවා.\nඉන් ලක්ෂ 8 ක් දිනපතා ධාවනයේ යෙදෙනවා.\nඒ අනුව ත්‍රිරෝද රථ මේ වන විට මෙරට ප්‍රවාහන පද්ධතියට සැළකිය යුතු දායකත්වයක් සපයන අතරම දෛනිකව සිදුවන රිය අනතුරු වලින් දෙවන තැන පසුවන්නේ ද ත්‍රී රෝද රථ අනතුරුයි.\nමේ වසරේ ගතවු මාස 10 තුළ පමණක් ත්‍රී රෝද රථ අනතුරු වලින් වාර්තා වී ඇති පුද්ගල මරණ සංඛ්‍යාව 326 ක්.\nමාර්ග ආරක්ෂාව පිළිබද ජාතික සභාව පවසන්නේ, ත්‍රිරෝද රථ සේවාවට යොමුව සිටින තරුණ රියැදුරන් මගී ආරක්ෂාව කෙරෙහි වැඩි අවධානයක් යොමුනොකරන බවයි.",
       "URL": "https://www.hirunews.lk/147901/ත්‍රී-රෝද-රථ-රියදුරු-බලපත්‍රය-ලබාගැනීමට-හැකි-වයස්-සීමාව-ඉහළ-නැංවීමට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4788"
}