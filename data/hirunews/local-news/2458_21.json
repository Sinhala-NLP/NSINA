{
       "Source": "hirunews",
       "Timestamp": "Sunday, 13 September 2020 - 7:44",
       "Headline": "බස්නාහිර පළාතේ පොදු ස්ථානවල මත්ද්‍රව්‍ය භාවිත කරන්නන් සොයා විශේෂ මෙහෙයුමක්",
       "News Content": "බස්නාහිර පළාතේ මත්ද්‍රව්‍ය භාවිත කරන්නන් ඉලක්ක කර ඊයේ පැය දෙකක කාලයක් තුල විශේෂ මෙහෙයුමක් සිදුකර තිබෙනවා.\nඑම මෙහෙයුම සහ ගතවූ පැය 24 තුල සිදු කළ දූෂණ මර්දන වැටලීම්වලින් සැකකරුවන් 699 දෙනෙකු අත්අඩංගුවට ගෙන ඇති බවයි බස්නාහිර පළාත් භාර ජෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nඊයේ රාත්‍රී 7 සිට 9 දක්වා පැය දෙකක කාලය තුල මෙහෙයුම සිදුකර ඇත්තේ බස් නැවතුම් පොළ, දුම්රිය ස්ථාන, සුසාන භූමි වැනි පොදු ස්ථානවල මත්ද්‍රව්‍ය භාවිත කරන්නන් ඉලක්ක කර ගනිමිනුයි.\nහෙරොයින් සමග සැකකරුවන් 261ක්, ගංජා සමග සැකකරුවන් 184ක්, නීති විරෝධී මත්පැන් සමග සැකකරුවන් 166ක්, ගෝඩා සමග සැකකරුවන් 10ක් සහ අයිස් මත්ද්‍රව්‍ය සමග සැකකරුවන් 32ක් අත්අඩංගුවට පත්වූ පිරිස අතර වනවා.",
       "URL": "https://www.hirunews.lk/250072/බස්නාහිර-පළාතේ-පොදු-ස්ථානවල-මත්ද්‍රව්‍ය-භාවිත-කරන්නන්-සොයා-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=2458"
}