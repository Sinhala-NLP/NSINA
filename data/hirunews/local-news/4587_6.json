{
       "Source": "hirunews",
       "Timestamp": "Thursday, 30 March 2017 - 18:56",
       "Headline": "පාසලෙන් ලබා දුන් යකඩ පෙත්ත දරුවෙකුට දිවි අහිමි කරයි",
       "News Content": "පාසලෙන් ලබා දුන් බව කියන ඖෂධ වර්ගයක් විෂ විම හේතුවෙන් මාතර - පාලටුව ගුණරතන මධ්‍ය මහා විද්‍යාලයේ පලමු ශ්‍රේණියේ ඉගෙනුම ලබන 06 හැවිරිදි දරුවෙකු මියගොස් තිබෙනවා.\nප්‍රමොද් තරුෂික නම් මෙම දරුවා එම ප්‍රදේශයේම පදිංචිකරුවෙක්.\nපාසලෙන් ලබාදුන් බෙහෙත් පෙති කිහිපයක් පානය කර නිවසට පැමිණි තරුෂික හදිසියේ රෝගාතුර වීම හේතුවෙන් මාතර මහා රෝහලට පසුගිය 23 වනදා ඇතුලත් කර තිබෙනවා.\nඔහුගේ තත්ත්වය බරපතල නිසා පසුව තරුෂික කරාපිටිය ශික්ෂණ රෝහල වෙත මාරු කර යැවිමට මාතර රෝහලේ් බලධාරින් කටයුතු කර තිබුනා.\nඅසාධ්‍ය තත්ත්වයේ සිටි ඔහු අද (30) දහවල් කරාපිටිය ශික්ෂණ රෝහලේදි ජීවිතයෙන් සමුගත්තා.\nමේ අතර, හිරු ප්‍රවෘත්ති අංශය කළ විමසීමකදී කරාපිටිය රෝහලේ ජ්‍යෙෂ්ඨ ප්‍රකාශකයෙකු සදහන් කළේ පාසලේදී ලබාදුන් යකඩ පෙත්තක් ආසාත්මක වීම හේතුවෙන් දරුවා මියගොස් ඇති බවයි.\nමේ පිළිබද වැඩිදුර තොරතුරු පශ්චාත් මරණ පරීක්ෂණයෙන් අනාවරණ වනු ඇති බව ද ඔහු සදහන් කළා.",
       "URL": "https://www.hirunews.lk/158131/පාසලෙන්-ලබා-දුන්-යකඩ-පෙත්ත-දරුවෙකුට-දිවි-අහිමි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4587"
}