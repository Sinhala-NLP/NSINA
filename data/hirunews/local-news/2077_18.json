{
       "Source": "hirunews",
       "Timestamp": "Friday, 19 March 2021 - 15:01",
       "Headline": "විජයකලා සම්බන්ධයෙන් ගත යුතු නීතිමය ක්‍රියාමාර්ග නීතිපතිගෙන් විමසයි",
       "News Content": "කොටි සංවිධානය යළි නගා සිටුවිය යුතු බවට ප්‍රකාශයක් සිදුකළ හිටපු රාජ්‍ය ඇමතිනි විජයකලා මහේෂ්වරන් සම්බන්ධයෙන් ගත යුතු ඉදිරි නීතිමය ක්‍රියාමාර්ග පිළිබඳව අපරාධ පරීක්ෂණ දෙපාර්තමේන්තුව නීතිපතිවරයාගෙන් උපදෙස් විමසා තිබෙනවා.\nඅදාල නඩුව අද කොළඹ ප්‍රධාන මහේස්ත්‍රාත් බුද්ධික ශ්‍රී රාගල ඉදිරියේ කැඳවනු ලැබුවා.\nඑහිදීයි අපරාධ පරීක්ෂණ දෙපාර්තමේන්තුව මේ සම්බන්ධයෙන් දැනුම් දී ඇත්තේ.\nඊට අදාළව නීතිපතිවරයාගේ උපදෙස් මෙතෙක් ලැබී නොමැති බව අපරාධ පරීක්ෂණ දෙපාර්තමේන්තුව අධිකරණයට දැනුම් දුන් අතර, සිද්ධියට අදාළ පරීක්ෂණවල ප්‍රගති වාර්තාවක් ලබන 10 වනදා නැවත නඩුව කැඳවන අවස්ථාවේදී අධිකරණයට ඉදිරිපත් කරන ලෙසයි මහේස්ත්‍රාත්වරයා එහිදී නියෝග කළේ.",
       "URL": "https://www.hirunews.lk/265873/විජයකලා-සම්බන්ධයෙන්-ගත-යුතු-නීතිමය-ක්‍රියාමාර්ග-නීතිපතිගෙන්-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=2077"
}