{
       "Source": "hirunews",
       "Timestamp": "Friday, 15 October 2021 - 23:14",
       "Headline": "ඩුබායි සිහින පෙන්වූ ජාවාරම (වීඩියෝ)",
       "News Content": "හෝටල් හා සැලුන් ක්ෂේත්‍රයේ විදෙස් රැකියා ලබා දෙන බව පවසා තරුණ තරුණියන් විදෙස් රාජ්‍යයන් වෙත රැගෙන ගොස් අතරමං කිරීමේ ජාවාරමක් ක්‍රියාත්මක වන බවට හිරු සීගඅයිගඒග වෙත තොරතුරු වාර්තා වුණා.\nඅද හිරු සීගඅයිගඒග අනාවරණය ඒ පිළිබඳවයි.\nකුරුණෑගල නගර මධ්‍යයේ ඇති මෙම විදේශ රැකියා ආයතනය මගින් පසුගිය කාලයේ බොහෝ පිරිසක් ඩුබායි රාජ්‍යයේ රැකියා සඳහා යොමු කර තිබුනා.\nසංචාරක වීසා මත ඩුබායි රටට රැගෙන ගොස් එහිදී මෙම රැකියා ඒජන්සියේ නියෝජිතයන් හරහා රැකියා සොයා දෙන බවටයි මෙරටින් පිටවීමට පෙර විදෙස් ගතවන තරුණ තරුණියන්ට මොවුන් පවසන්නේ.\nමෙම ආයතනය ගැන ලද තොරතුරු මත හිරු සී.අයි.ඒ. කණ්ඩායමේ සාමාජිකයන් ද ඔවුන්ගේ විදේශ රැකියා මධ්‍යස්ථානය වෙත ලඟා වුණේ ඔවුන් මෙම ජාවාරම සිදුකරන අයුරු සොයා බැලීම සඳහායි.\nමෙලෙස රැවටීමට ලක්ව සංචාරක වීසා මත රැකියා අපේක්ෂාවෙන් ඩුබායි රාජ්‍ය වෙත ගෙන යන තරුණ තරුණියන්ගේ ඉරණම කුමක් ද ?\nමේ වනවිටත් එරට අතරමංව සිටින එම පිරිස් හිරු සී.අයි.ඒ. වෙත අදහස් පළ කළා.\nමෙම තරුණයන්ට අමතරව ඩුබායිහි නේවාසික වීසා ලබාදෙන බව පැවසූ එම ආයතනය හරහා වංචාවට ලක් වු කාන්තාවක් ද අදහස් පළ කළා.\nසංචාරක වීසා මත ඩුබායි රාජ්‍ය වෙත රැගෙන ගොස් තරුණල තරුණියන් අතරමං කරන මෙම විදෙස් රැකියා ආයතනය පිළිබඳව විදේශ රැකියා නියුක්ති කාර්යාංශයේ කුරුණෑගල කාර්යාලයට පැමිණිල්ලක් ද ඉදිරිපත් කර තිබෙනවා.\nඒ අනුව වගකිව යුතු බලධාරීන් මෙම විදෙස් රැකියා ආයතනය පිළිබඳව ගන්නා ක්‍රියාමාර්ග කවරේද ?\nහිරු සී.අයි.ඒ.ඒ පිළිබඳවත් අවධානයෙන්.",
       "URL": "https://www.hirunews.lk/285118/ඩුබායි-සිහින-පෙන්වූ-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1625"
}