{
       "Source": "hirunews",
       "Timestamp": "Wednesday, 27 September 2023 - 23:12",
       "Headline": "වාහන අදායම් බලපත්‍ර නිකුත් කිරීම සම්බන්ධයෙන් නව පද්ධතියක්",
       "News Content": "මෙරට තුළ මෝටර් රථ වාහන ආදායම් බලපත්‍ර නිකුත් කිරීම සම්බන්ධයෙන් නව පද්ධතියක් ස්තාපිථ කිරීමට තීරණය කර තිබෙනවා.\nමෙම නව ක්‍රියාමාර්ගය ඔක්තෝබර් 03 වන දින පළාත් 08ක් තුල ක්‍රියාත්මක කිරීමට නියමිත බවයි වාර්තා වන්නේ.\nඒ අනුව වයඹ, දකුණ, උතුරු මැද, මධ්‍යම, සබරගමුව, නැගෙනහිර, උතුර සහ ඌව යන පළාත්වල පළමුව මෙම නව පද්ධතිය ක්‍රියාත්මක කෙරෙනවා.\nමේ ආකාරයට මාර්ගගත ක්‍රමයට ආදායම් බලපත්‍ර ලබා ගැනීමේ පහසුකම ද 2023 ඔක්තෝබර් මස 06 වන දින මධ්‍යම රාත්‍රි 12 දක්වා තාවකාලිකව නතර කරන අතර සියලු ම පළාත්වල මෝටර් රථ ප්‍රවාහන දෙපාර්තමේන්තු ප්‍රධාන කාර්යාල සහ ප්‍රාදේශිය ලේකම් කාර්යාලවල ආදායම් බලපත්‍ර නිකුත් කිරීම 2023 සැප්තැම්බර් මස 27 සහ ඔක්තෝබර් මස 02 යන දිනවල තාවකාලිකව නතර කරන බවයි සඳහන් වන්නේ.\nවාර්තාකරු පවසන්නේ පළාත් මෝටර් රථ ප්‍රවාහන දෙපාර්තමේන්තුවල ද සහයෝගය ඇතිව ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) විසින් දැනට ක්‍රියාත්මක වාහන ආදායම් බලපත්‍ර නිකුත් කිරීමේ පද්ධතිය නව්‍යකරණය කිරීමේ කටයුතු සිදු කර තිබෙන බවයි.",
       "URL": "https://www.hirunews.lk/349594/වාහන-අදායම්-බලපත්‍ර-නිකුත්-කිරීම-සම්බන්ධයෙන්-නව-පද්ධතියක්",
       "Category": "Local News",
       "Parent URL": "https://www.hirunews.lk/local-news.php?pageID=3"
}