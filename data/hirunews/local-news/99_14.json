{
       "Source": "hirunews",
       "Timestamp": "Monday, 14 August 2023 - 13:11",
       "Headline": "විවාහ පොරොන්දුවක් දී 15 දැරිය පැහැර ගත් 26 පෙම්වතා රිමාන්ඩ්",
       "News Content": "විවාහ කර ගන්නා බවට පොරොන්දු වී පහළොස් හැවිරිදි දැරියක් රවටා පැහැර ගෙන ගිය පුද්ගලයකු මුලතිව් විශ්වමඩු පොලිසිය මගින් ඊයේ (13) අත්අඩංගුවට ගෙන තිබෙනවා.\nමීට මාසයකට පමණ ඉහතදී එම දැරිය පැහැර ගැනීමෙන් පසුව තොරතුරු නොදන්නා මවුපියන් දැරිය නිවසින් අතුරුදන්ව ඇති බවට පොලිසියට පැමිණිල්ලක් කර ඇති බවයි වාර්තා වන්නේ.\nපොලිසිය විසින් කරන ලද විමර්ශනයකින් පසුව ඇයව පැහැර ගෙන ගිය තරුණයා අත්අඩංගුවට ගැනීමට පොලිසියට හැකි වී තිබෙනවා.\nපොලිසිය විසින් දැරිය ද සොයා ගෙන ඇති අතර දැරිය මුලතිව් අධිකරණයේ නියෝගයක් මත පූර්ණ වෛද්‍ය පරීක්ෂණයක් සදහා මාංචෝලේ රෝහලට ඇතුළත් කොට ඇති අතර දැරියව පැහැර ගෙන ගිය පුද්ගලයාව මේ මස 25 වෙනිදා දක්වා රිමාන්ඩ් බාරයේ තැබූ බව පොලිසිය පවසනවා.\nමෙම දැරිය පැහැර ගෙන ගොස් ඇත්තේ විශ්වමඩු ප්‍රදේශයේම 26 හැවිරිදි තරුණයකු වන අතර පොලිසීය ඔවුන් දෙදෙනා අත්අඩංගුවට ගෙන ඇත්තේ මුලතිව් කල්ලපට්ටන් ප්‍රදේශයේ එකම නිවසක ජීවත් වෙමින් සිටියදීයි.\nවිශ්වමඩු පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යනවා.",
       "URL": "https://www.hirunews.lk/344780/විවාහ-පොරොන්දුවක්-දී-15-දැරිය-පැහැර-ගත්-26-පෙම්වතා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=99"
}