{
       "Source": "hirunews",
       "Timestamp": "Wednesday, 29 November 2017 - 8:44",
       "Headline": "ඡන්ද නාමලේඛන ගැන පැමිණිලි දෙසැම්බර් 05ට පෙර ඉල්ලයි",
       "News Content": "2017 ඡන්ද හිමි නාමලේඛනයේ නුසුදුසු අයෙකුගේ නම් ඇතුළත්ව ඇති බව පෙනී යන්නේ නම් ඒ බව දෙසැම්බර් මස 05 වන දිනට හෝ ඊට පෙර දිස්ත්‍රික් මැතිවරණ කාර්යාලවල තේරීම් භාර නිලධාරියා වෙත ලිඛිතව දැනුම්දිය හැකි බව මැතිවරණ කොමිෂන් සභාව පවසනවා.\nඑහි සභාපති මහින්ද දේශප්‍රියගේ අත්සනින් නිකුත් කළ නිවේදනයේ දැක්වෙන්නේ යම් ඡන්ද හිමියෙකුට ස්වකීය නම නිසි පරිදි අදාළ පළාත්පාලන ආයතනයේ ඡන්ද හිමි නාම ලේඛනයේ ඇතුළත්ව නොමැති බව පෙනී යන්නේ නම් එලෙස ලිඛිතව දැනුම්දිය හැකි බවයි.\nඉදිරියේදී පැවැත්වීමට නියමිත පළාත්පාලන ආයතන 93හි ඡන්දම විමසීම සඳහා භාවිත කරනු ලබන්නේ 2017 ඡන්ද හිමි නාම ලේඛනයයි.\nඑම නාම ලේඛන අදාළ තේරීම් භාර නිලධාරින් විසින් ඒ ඒ පළාත්පාලන ආයතනවල ප්‍රදර්ශනය සඳහා තබා ඇති බවද මැතිවරණ කොමිසන් සභාව මහජනතාවට දැනුම් දෙනවා.",
       "URL": "https://www.hirunews.lk/177177/ඡන්ද-නාමලේඛන-ගැන-පැමිණිලි-දෙසැම්බර්-05ට-පෙර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4196"
}