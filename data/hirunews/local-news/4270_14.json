{
       "Source": "hirunews",
       "Timestamp": "Sunday, 15 October 2017 - 19:08",
       "Headline": "මන්ත්‍රී නාමල් නිදහස් කරන්නැයි ඉල්ලා, තංගල්ලේ නිහඬ විරෝධතාවක්",
       "News Content": "තම රටේ සම්පත් විකිණීමට එරෙහිව විරෝධතා දැක්වීමට සෑම පුරවැසියෙකුටම අයිතියක් ඇති බව හිටපු ජනාධිපති මහින්ද රාජපක්ෂ ප්‍රකාශ කළා.\nදැනට රක්ෂිත බන්ධනාගාර ගත කර සිටින සිය පුත්, පාර්ලිමේන්තු මන්ත්‍රී නාමල් රාජපක්ෂ ඇතුළු පිරිසගේ සුවදුක් බැලීමට අද පෙරවරුවේ තංගල්ල බන්ධනාගාරයට පැමිණීමෙන් අනතුරුවයි මාධ්‍ය වෙත අදහස් දක්වමින් ඔහු මේ බව කියා සිටියේ.\nමේ අතර, ඒකාබද්ධ විපක්ෂය තංගල්ල නගර ශාලාවේ අද ජන හමුවක් ද සංවිධාන කර තිබුණා.\nඑම ජනහමුවෙන් අනතුරුව, නාමල් රාජපක්ෂ මන්ත්‍රීවරයා ඇතුළු පිරිස නිදහස් කරන්නැයි ඉල්ලා තංගල්ල නගරයේදී නිහඬ විරෝධතාවක් ද පැවැත්වුණා.",
       "URL": "https://www.hirunews.lk/173565/මන්ත්‍රී-නාමල්-නිදහස්-කරන්නැයි-ඉල්ලා-තංගල්ලේ-නිහඬ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4270"
}