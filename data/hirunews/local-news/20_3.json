{
       "Source": "hirunews",
       "Timestamp": "Tuesday, 19 September 2023 - 16:45",
       "Headline": "යාපනේ ඖෂධහලකින් බෙහෙත් වෙනුවට හිස් කුප්පි දීලා",
       "News Content": "වෛද්‍යවරයෙකු විසින් කුඩා ළමයෙකුට නිර්දේශ කරන ලද ඖෂධ කුප්පි ඉල්ලා සිටි පාරිභෝගිකයෙකුට යාපනය නගරයේ පිහිටි ඖෂධ වෙළද සැලකින් හිස් බෙහෙත් කුප්පි කීපයක් ලබා දීමේ සිද්ධියක් සම්බන්ධයෙන් පාරිභෝගික සේවා අධිකාරිය ඊයේ(18) පරීක්ෂණයක් ආරම්භ කළා.\nඑම ඖෂධය නිවසට ගෙන ගොස් ළමයාට ලබා දීමට සූදානම් වූ අවස්ථාවේදී තමන්ට ලබා දී තිබූ ඖෂධ කුප්පි හිස් ඒවා බව එම පාරිභෝගිකයා සමාජ මාධ‍ය ඔස්සේ හෙළි කිරීමෙන් පසුව යාපනයේ සවේච්ඡා සාංවිධන කීපයක් පාරිභෝගික සේවා අධිකාරිය වෙත මෙම සිද්ධිය දැනුම් දී තිබෙනවා.\nඅදාල පාරිභෝගිකයා මේ සම්බන්ධයෙන් ඖෂධ වෙළද සැලට ගොස් තමන්ට සිදු වූ දේ පැහැදිලි කළ අවස්ථාවේදී එහි සිටි තරුණ සේවක සේවිකාවන් පාරිභෝගිකයා පැවසූ දේ එතරම් ගණනකට නොගෙන ක්‍රියා කළ බවටද ඖෂධ වෙළද සැලේ සේවකයින්ට චෝදනා එල්ල වෙනවා.",
       "URL": "https://www.hirunews.lk/348771/යාපනේ-ඖෂධහලකින්-බෙහෙත්-වෙනුවට-හිස්-කුප්පි-දීලා",
       "Category": "Local News",
       "Parent URL": "https://www.hirunews.lk/local-news.php?pageID=20"
}