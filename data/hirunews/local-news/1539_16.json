{
       "Source": "hirunews",
       "Timestamp": "Wednesday, 24 November 2021 - 20:21",
       "Headline": "කින්නියා ඛේදවාචකයට අත්අඩංගුවට ගත් තිදෙනා දෙසැම්බර් 8 වැනිදා තෙක් රිමාන්ඩ් බන්ධනාගාර ගත කෙරේ (වීඩියෝ)",
       "News Content": "ත්‍රිකුණාමලය කින්නියා කලපුවේ ඊයේ උදෑසන සිදු වූ පාලම් පාරු අනතුරට වගකිව යුතු බවට සැකපිට අත්අඩංගුවට ගත් එම පාලම්පාරුවේ හිමිකරු සහ ක්‍රියාකරුවන් දෙදෙනා අද ත්‍රිකුණාමළ මහේස්ත්‍රාත් අධිකරණයට ඉදිරිපත් කළා.\nඅනතුරෙන් පසුව ප්‍රදේශයෙන් පලා ගොස් සිටි හිමිකරු සහ ක්‍රියාකරුවන් දෙදෙනා අද දහවල් ත්‍රීකුණාමළය මුලස්ථාන පොලිසිය සහ කින්නියා පොලීසිය විසින් සිදුකළ විශේෂ මෙහෙයුමක්දී අත්අඩංගුවට ගනු ලැබුවා.\nමේ තිදෙනා ත්‍රීකුණාමළය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔවුන් දෙසැම්බර් 8 වැනිදා තෙක් රක්ෂිත බන්ධනාගාර ගත කරන ලෙසයි මහේස්ත්‍රාත්වරයා නියෝග කළේ.\nපාලම් පාරුව පෙරළී යාමෙන් සිදු වූ මෙම අනතුරෙන් කුඩා දරුවන් සිව් දෙනකු ඇතුළු හය දෙනෙකු මිය ගිය අතර තවත් විසි දෙනකුට තුවාල සිදුවුණා.",
       "URL": "https://www.hirunews.lk/289066/කින්නියා-ඛේදවාචකයට-අත්අඩංගුවට-ගත්-තිදෙනා-දෙසැම්බර්-8-වැනිදා-තෙක්-රිමාන්ඩ්-බන්ධනාගාර-ගත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1539"
}