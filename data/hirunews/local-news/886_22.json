{
       "Source": "hirunews",
       "Timestamp": "Tuesday, 06 September 2022 - 19:38",
       "Headline": "පාන් මිල ගැන ආපනශාලා හිමියන් කථා කරයි (වීඩියෝ)",
       "News Content": "පාන් පිටි කිලෝග්‍රෑමයක මිල රුපියල් 450 දක්වා ඉහළ ගියහොත් ග්‍රෑම් 450 හේ පාන් ගෙඩියක මිල රුපියල් 350 දක්වා ඉහළ දැමීමට සිදුවන බව ආපනශාලා හිමියන් පවසනවා.\nමෙම තත්වය වළක්වා ගැනීම සඳහා රජය කඩිනම් පියවර නොගන්නේ නම් තමන් මෙන්ම පාරිභෝගිකයන්ද දැඩි අසීරුතාවට පත්වන බවයි ඔවුන් පෙන්වා දෙන්නේ.\nපාන් පිටි මිල ඉහළ යාම හමුවේ මේ වනවිට දිවයින පුරා විවිධ මිල ගණන් යටතේ පාන් අලෙවි වනවා.\nකෙසේ වෙතත් පාරිභෝගිකයන් පෙන්වා දෙන්නේ මෙම තත්වය හමුවේ පාන් පරිභෝජනයෙන් ඉවත්වීම හැර වෙනත් විකල්පයක් නොමැති බවයි.",
       "URL": "https://www.hirunews.lk/314729/පාන්-මිල-ගැන-ආපනශාලා-හිමියන්-කථා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=886"
}