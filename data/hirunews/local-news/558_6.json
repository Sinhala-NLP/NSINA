{
       "Source": "hirunews",
       "Timestamp": "Saturday, 04 February 2023 - 15:49",
       "Headline": "වසන්ත ඇතුළු නඩයට උසාවියෙන් තහනමක්",
       "News Content": "මාර්ගය අවහිර වන ආකාරයට මහජනතාවගේ දෛනික කටයුතුවලට බාධා වන ආකාරයෙන් විරෝධතා, පෙළපාලි හා උද්ඝෝෂණ පැවැත්වීම වළක්වාලමින් නුගේගොඩ මහේස්ත්‍රාත් අධිකරණය නියෝගයක් නිකුත් කර තිබෙනවා.\nඒ මිරිහාන පොලිසියේ මූලස්ථාන ප්‍රධාන පොලිස් පරීක්ෂකවරයා අධිකරණයට කළ කරුණු දැක්වීමකින් අනතුරුවයි.\nඒ අනුව, අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේට සහ අන්තර් විශ්වවිද්‍යාල භික්ෂු බල මණ්ඩලයේ කැඳවුම්කරු ගල්වැව සිරිධම්ම හිමියන් ඇතුළු සහභාගි වන්නන් වෙත මෙම නියෝගය නිකුත් කර තිබෙනවා.",
       "URL": "https://www.hirunews.lk/326656/වසන්ත-ඇතුළු-නඩයට-උසාවියෙන්-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=558"
}