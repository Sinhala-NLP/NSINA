{
       "Source": "hirunews",
       "Timestamp": "Saturday, 19 March 2016 - 7:36",
       "Headline": "ගිවිසුම්වල ප්‍රගතිය ගැන ජනපති සොයයි",
       "News Content": "පසුගිය පාලන සමයේ දී දේශීය හා විදේශීය වශයෙන් ඇති කරගත්  ගිවිසුම් වලින් රටට ඵලදායි ගිවිසුම් පමණක් ඉදිරියට ක්‍රියාත්මක කිරීමට පියවර ගන්නා බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ විදේශ සංචාරවලදී සහ විදෙස් නායකයන් මෙරටට පැමිණි අවස්ථාවලදී ඇති කරගත් ගිවිසුම්වල ප්‍රගතිය සම්බන්ධයෙන් ඊයේ ජනාධිපති කාර්යාලයේ ඊයේ පැවති සාකච්ඡාවකට එක්වෙමින්.\nඅදාළ ගිවිසුම් ක්‍රියාත්මක කිරිමට ගෙන ඇති පියවර සම්බන්ධයෙන් සහ ඒවායෙහි ප්‍රගතිය පිළිබඳව මෙහිදී දීර්ඝ වශයෙන් සාකච්ඡා කර තිබෙනවා.\nඑම ගිවිසුම් සම්බන්ධයෙන් අදාළ රටවල් ගෙන ඇති පියවර පිළිබඳ සොයාබැලීම සඳහා ඉදිරියේදී තමන් විදේශීය තානාපතිවරුන් සමඟ සාකච්ඡාවක් පැවැත්වීමට බලාපොරොත්තු වන බවද ජනාධිපතිවරයා මෙහිදී කියාසිටියා.",
       "URL": "https://www.hirunews.lk/128848/ගිවිසුම්වල-ප්‍රගතිය-ගැන-ජනපති-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=5124"
}