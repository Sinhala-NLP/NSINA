{
       "Source": "hirunews",
       "Timestamp": "Tuesday, 07 March 2023 - 8:43",
       "Headline": "හරක්කටා ඇතුළු 8 දෙනෙකු මැඩගස්කරයේ දී අත්අඩංගුවට (වීඩියෝ)",
       "News Content": "මෙරට මත්කුඩු ජාවාරමේ සහ ප්‍රබල පාතාල කල්ලි සාමාජිකයින් දෙදෙනෙකු වන නදුන් චින්තක නොහොත් හරක්කටා සහ සලිදු මල්ෂිත හෙවත් කුඩු සලිදු ඇතුළු 8 දෙනෙකු මැඩගස්කරයේ දී එරට ආරක්ෂක අංශ අත්අඩංගුවට ගෙන ඇති බව විදෙස් මාධ්‍ය වාර්තා පවසනවා.\nමොවුන් මැඩගස්කරයේ ඉවෝටෝ ජාත්‍යන්තර ගුවන් තොටුපලේ දී අත්අඩංගුවට ගෙන ඇති අතර ඊට හරක්කටාගේ බිරිඳ බවට පැවසෙන කාන්තාවක් ද මොවුන් අතර වනවා.\nපෞද්ගලික ජෙට් යානයකින් ඔවුන් පසුගිය පෙබරවාරි මස 12 වන දා මැඩගස්කරයට පැමිණ ඇති බවයි එම විදෙස් මාධ්‍ය වාර්තා සඳහන් කළේ.\nඔවුන් අත්අඩංගුවට ගන්නා අවස්ථාවේ දී සුපිරි ධනවතුන් ලෙස පෙනී සිට තිබෙනවා.\nකෙසේ වෙතත් මේ සම්බන්ධයෙන් හිරු ප්‍රවෘත්ති අංශය පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දුවගෙන් විමසීමක් කළ අතර ඔහු කියා සිටියේ තවමත් ඒ පිළිබඳව කිසිදු තොරතුරක් වාර්තා වී නොමැති බවයි.",
       "URL": "https://www.hirunews.lk/329214/හරක්කටා-ඇතුළු-8-දෙනෙකු-මැඩගස්කරයේ-දී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=492"
}