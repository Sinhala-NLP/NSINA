{
       "Source": "hirunews",
       "Timestamp": "Friday, 19 March 2021 - 21:13",
       "Headline": "ශ්‍රී ලංකා යුද හමුදාපති පකිස්ථාන ජනපති හමුවෙයි (ඡායාරූප - වීඩියෝ)",
       "News Content": "ශ්‍රී ලංකා යුද හමුදාපති ජෙනරාල් ශවේන්ද්‍ර සිල්වා මේ දිනවල පකිස්ථානයේ නිල සංචාරයක නිරතවනවා.\nඒ පකිස්ථාන හමුදාපති ජෙනරාල් කමාර් ජාවේඩ් බජ්වා ගේ ආරාධනයකට අනුවයි.\nඅද උදෑසන ශ්‍රී ලංකා යුද හමුදාපතිවරයාට පකිස්ථාන යුද හමුදා ගෞරව උත්තමාචාරයක් ද පිරිනැමුනා.\nඉන් අනතුරුව ශ්‍රී ලංකා යුද හමුදාපතිවරයා පකිස්ථාන ජනාධිපති ආචාර්ය අරීෆ් අල්වි මුණගැසී තිබෙනවා.\nඑහිදී දෙරටේ සුහදතාවය වර්ධනය කර ගැනීම සහ හමුදා පුහුණුව මෙන්ම තාක්ෂණය හුවමාරු කර ගැනීම පිළිබඳවයි සාකච්ඡා වී ඇත්තේ.\nමේ අතර ශ්‍රී ලංකා යුධ හමුදාව සහ පාකිස්ථාන යුද හමුදා සාමාජිකයින්ගේ සහභාගීත්වයෙන් සාලියපුර ගජබා රෙජිමේන්තු මධ්‍යස්ථාන පරිශ්‍රයේ ආරම්භ කළ යුද අභ්‍යාස පුහුණු පාඨමාලාව මේ මස 31 වනදා දක්වා පැවැත් වීමට නියමිතයි.\nයුද හමුදාපති පෙනරාල් ශවේන්ද්‍ර සිල්වා මහතාගේ සංකල්පයකට අනුව පැවැත්වෙන මෙම යුද අභ්‍යාස පුහුණුව සඳහා පාකිස්ථාන යුද හමුදා නිලධාරීන් 6 දෙනෙකු සහ සෙසු නිලයන් 35ක් මෙන්ම මෙරට යුද හමුදා නිලධාරීන් 4ක් සහ සෙසු නිලයන් හතළිස් දෙනෙකු සහභාගී වී සිටිනවා.",
       "URL": "https://www.hirunews.lk/265911/ශ්‍රී-ලංකා-යුද-හමුදාපති-පකිස්ථාන-ජනපති-හමුවෙයි-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2076"
}