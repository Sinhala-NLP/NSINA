{
       "Source": "hirunews",
       "Timestamp": "Tuesday, 03 May 2016 - 12:43",
       "Headline": "පොලිස් මාධ්‍ය ප්‍රකාශක කාර්යාලය නව මුහුණුවරකින් ළඟදීම",
       "News Content": "තාවකාලිකව වැඩ කටයුතු අත්හිටවූ පොලිස් මාධ්‍ය ප්‍රකාශක කාර්යාලය නව මුහුණුවරකින් කඩිනමින් යළි ස්ථාපිත කරන බව නව පොලිස්පති පූජිත් ජයසුන්දර පවසනවා.\nපොලිස්පති ධුරයට පත්වීමෙන් පසුව අද ප්‍රථමවරට මහනුවර - ශ්‍රී දළදා මාලිගාවට ගොස් ආශිර්වාද ලබා ගත් නව පොලිස්පතිවරයා මල්වතු සහ අස්ගිරි මහනාහිමිවරුන් ද බැහැ දුටුවා.\nඉන් අනතුරුව මාධ්‍ය වෙත අදහස් දැක්වූ පොලිස්පති පූජිත් ජයසුන්දර පොලිස් මාධ්‍ය ප්‍රකාශක කාර්යාලය පිළිබඳව සදහන් කළේ මාධ්‍යවේදීන් නැගූ ප්‍රශ්නයකට පිළිතුරු ලෙසයි.",
       "URL": "https://www.hirunews.lk/132304/පොලිස්-මාධ්‍ය-ප්‍රකාශක-කාර්යාලය-නව-මුහුණුවරකින්-ළඟදීම",
       "Category": "Local News",
       "Parent URL": "https://www.hirunews.lk/local-news.php?pageID=5062"
}