{
       "Source": "hirunews",
       "Timestamp": "Thursday, 23 December 2021 - 17:41",
       "Headline": "වැලිපැන්න - වලගෙදර ප්‍රදේශයේ දී මනුෂ්‍ය ඝාතනයක්",
       "News Content": "වැලිපැන්න වලගෙදර ප්‍රදේශයේ 17 හැවිරිදි පුද්ගලයකුට සිදු කළ පහරදීමක් හේතුවෙන් ඇති වූ බරපතළ තුවාල සමඟ කළුතර නාගොඩ රෝහලට ඇතුළත් කිරීමෙන් අනතුරුව මිය ගිය සිදුවීමක් වාර්තා වෙනවා.\nදෙපාර්ශවයක් අතර ඇති වූ බහින්බස් වීමක් දුරදිග යාමෙන් අදාළ ප්‍රහාරය සිදු වී ඇති බවට යි වාර්තා වන්නේ.\nමේ සම්බන්ධයෙන් වැලිපැන්න පොලීසියට ලද තොරතුරු මත මෙම සිද්ධිය පිළිබඳව විමර්ශන කටයුතු ආරම්භ කර තිබෙනවා.\nමෙම සිද්ධියෙන් මියගියේ, වැලිපැන්න වලගෙදර මංනානවත්ත ප්‍රදේශයේ පුද්ගලයෙක්.\nදෙපාර්ශවය අතර ඇති වූ ආරවුලක් දුරදිග යාමෙන් ඝාතනයට ලක් වූ  වූ පුද්ගලයාගේ නිවසට පැමිණි පිරිසක් විසින් මෙම පහරදීම සිදු කර තිබෙනවා.\nමෘත ශරීරය කළුතර නාගොඩ රෝහලේ මෘත ශරීරාගාරයේ තැන්පත් කර ඇති අතර සිද්ධිය සම්බන්ධයෙන් සැකපිට පුද්ගලයින් තිදෙනෙකු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කරන්නේ.",
       "URL": "https://www.hirunews.lk/291941/වැලිපැන්න-වලගෙදර-ප්‍රදේශයේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1474"
}