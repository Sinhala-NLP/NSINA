{
       "Source": "hirunews",
       "Timestamp": "Thursday, 03 November 2022 - 18:59",
       "Headline": "පාකිස්ථාන කණ්ඩායමට ලකුණු 33 ක ජයක්",
       "News Content": "විස්සයි විස්ස ක්‍රිකට් ලෝක කුසලානයේ දෙවන කාණ්ඩයේ අද (03) පැවති තරඟයේදී දකුණු අප්‍රිකාව පරාජයට පත්කළ පාකිස්ථාන කණ්ඩායම ඩක්වත් ලුවිස් න්‍යාය මත ලකුණු 33 ක ජයක් වාර්තා කළා.\nමුළින්ම පන්දුවට පහරදුන් පකිස්ථානය නියමිත පන්දුවාර 20 අවසානයේ කඩුළු 09 ක් දැවී ලකුණු 185 ක් රැස්කළා.\nකෙසේ වෙතත් දකුණු අප්‍රිකානු කණ්ඩායම පන්දුවට පහරදෙමින් සිටින විට තරඟයට වර්ෂාවෙන් බාධා එල්ල වූ අතර ඒ අනුව ඔවුන්ට පන්දුවාර 14 ක් තුළ ලකුණු 142 ක ඉලක්කයක් හිමි වුණා.\nඑහෙත් ඔවුන්ට කඩුළු 09 ක් දැවී ලබා ගැනීමට හැකිවූයේ ලකුණු 108 ක් පමණයි.\nමේ අනුව පකිස්ථානය දෙවන කාණ්ඩයේ ලකුණු සටහනේ තුන්වන ස්ථානය දක්වා ඉහළට පැමිණි අතර දකුණු අප්‍රිකාව තවදුරටත් එහි දෙවන ස්ථානයේ පසුවනවා.\nප්‍රසාද ලකුණු සටහනේ තවදුරටත් පෙරමුණ ගෙන සිටින්නේ ඉන්දියාවයි.",
       "URL": "https://www.hirunews.lk/319551/පාකිස්ථාන-කණ්ඩායමට-ලකුණු-33-ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=759"
}