{
       "Source": "hirunews",
       "Timestamp": "Sunday, 09 October 2016 - 9:11",
       "Headline": "පෞද්ගලික බස් රථයක ගැටී කාන්තාවකට තුවාල",
       "News Content": "පෞද්ගලික බස් රථයක කාන්තාවක් ගැටෙන ආකාරයක් අසල ව්‍යාපාරික ආයතනයක සවිකර තිබු සී සී ටී වී කැමරාවක පටිගත වී තිබෙනවා.\nරත්නපුර සිට ඇඹිලිටිය දක්වා ධාවනය වු බස් රථයක මෙම කාන්තාව ගැටෙන්නේ ගොඩකවෙල කොස්නාතොට ප්‍රදේශයේදීයි.\nබස් රථයේ පැමිණි මගීන් ප්‍රකාශකර ඇත්තේ මෙම බස් රථ රියදුරා මීට පෙර අවස්ථා කිහිපයකදීත් කාන්තාවන් දෙසට බස් රථය ධාවනය කරමින් පැමිණි බවයි.\nමෙම අනතුරින් තුවාල ලැබු කාන්තාව මේවන විට බරපතල තත්වයෙන් රත්නපුර රෝහලේ ප්‍රතිකාර ලබමින් සිටිනවා.\nරියදුරාගේ නොසැලකිලිමත් ධාවනය මෙම අනතුරට හේතුව බවටයි පොලිසිය සඳහන් කරන්නේ.",
       "URL": "https://www.hirunews.lk/144780/පෞද්ගලික-බස්-රථයක-ගැටී-කාන්තාවකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4845"
}