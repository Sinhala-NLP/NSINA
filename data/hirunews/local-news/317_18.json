{
       "Source": "hirunews",
       "Timestamp": "Thursday, 25 May 2023 - 15:23",
       "Headline": "මෝසම් වැසි සමඟ ඩෙංගු අධිවසංගතයක් ඇති විය හැකි බවට අනතුරු ඇඟවීමක් (වීඩියෝ)",
       "News Content": "ඉදිරි මෝසම් වැසි ඇති වීමත් සමඟ ඩෙංගු රෝගීන්ගේ අධි වසංගත තත්ත්වයක් ඇතිවීමේ අවදානමක් ඇති බව විශේෂඥ වෛද්‍ය ආනන්ද විජේවික්‍රම පවසනවා.\nIDH රෝහලට දිනකට රෝගීන් 60 - 70 අතර ප්‍රමාණයක් ප්‍රතිකාර ලබාගැනීමට පැමිණෙන බවත්, එම ප්‍රමාණය සීඝ්‍රයෙන් වර්ධනය වන බවයි\nඔහු ප්‍රකාශ කරන්නේ.\nවසරේ මේ දක්වා කාලය තුළ ඩෙංගු රෝගීන් 36000 කට ආසන්න ප්‍රමාණයක් වාර්තා වී ඇති අතර ඉන් වැඩිම ප්‍රමාණයක් බස්නාහිර පළාතෙන් වාර්තා වනවා.\nඑම පළාත තුළ ඩෙංගු රෝගීන් 18000ක් පමණ හඳුනාගෙන ඇති අතර කොළඹ සහ ගම්පහ දිස්ත්‍රික්ක වලින් වැඩිම රෝගීන් ප්‍රමාණයක් හඳුනාගෙන තිබෙනවා.",
       "URL": "https://www.hirunews.lk/336196/මෝසම්-වැසි-සමඟ-ඩෙංගු-අධිවසංගතයක්-ඇති-විය-හැකි-බවට-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=317"
}