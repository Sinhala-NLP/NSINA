{
       "Source": "hirunews",
       "Timestamp": "Monday, 01 November 2021 - 12:55",
       "Headline": "ගඟවටකෝරලේ ප්‍රාදේශීය සභා සභාපතිට එරෙහිව විරෝධතාවක්",
       "News Content": "මහනුවර - ගඟවටකෝරලේ ප්‍රාදේශීය සභා ලේකම්වරයාට එහි සභාපති සුභාෂ් යටවල විසින් පහරදුන් බව කියන සිද්ධියට විරෝධය පළ කරමින් අම්පිටියේ පිහිටි එම ප්‍රාදේශීය සභා කාර්යාලය ඉදිරිපිට අද පෙරවරුවේ උද්ඝෝෂණයක් පැවැත්වුණා.\nඊට පක්ෂ විපක්ෂ මන්ත්‍රීවරුන් මෙන්ම සේවක සේවිකාවන්ද එක්ව සිටි බවයි අප වාර්තාකරු සඳහන් කළේ.\nපසුගිය 28 වනදා සභාපතිවරයා පහර දුන් බවට ගඟවටකෝරලේ ප්‍රාදේශීය සභාවේ ලේකම් මහින්ද එදිරිසූරිය මහනුවර පොලිසියට පැමිණිලි කර තිබුණා.\nපසුගිය දින කිහිපයේ ලේකම්වරයාගේ කාමරය සභාපතිවරයා විසින් අගුළු දමා වසා දමා තිබූ අතර, අද දිනයේ මධ්‍යම පළාතේ පළාත් පාලන කොමසාරිස් මේනක හේරත්ගේ උපදෙස් පරිදි ඉබි යතුරු කඩා එය විවෘත කර තිබෙනවා.",
       "URL": "https://www.hirunews.lk/286670/ගඟවටකෝරලේ-ප්‍රාදේශීය-සභා-සභාපතිට-එරෙහිව-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1592"
}