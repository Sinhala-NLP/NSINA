{
       "Source": "hirunews",
       "Timestamp": "Saturday, 09 June 2018 - 18:50",
       "Headline": "ඇලෝසියස්ගෙන් සල්ලි ගත්තේ කවුද ?",
       "News Content": "අර්ජුන් ඇලෝසියස්ගෙන් මුදල් ගත් 118 දෙනෙකු පිළිබදව දේශපාලන කරලියේ දිනෙන් දින උණුසුම්වද්දී ඊයේ (08) වනවිට සල්ලි නොගත් බව කියූ පිරිස 69 ක්.\nපාර්ලිමේන්තු මන්ත්‍රී දයාසිරි ජයසේකර, අමාත්‍ය සරත් ෆොන්සේකා සහ රාජ්‍ය අමාත්‍ය සුජීව සේනසිංහ අර්ජුන් ඇලෝසියස්ගෙන් මුදල් ලබාගත් බව මේ වනවිට පිළිගෙන අවසන්.\nකෙසේ වෙතත්, මන්ත්‍රීවරුන් කිහිපදෙනෙකු අද දිනයේත් ප්‍රකාශ කළේ තමන් අර්ජුන් ඇලෝසියස්ගෙන් මුදල් ලබා නොගත් බවයි.\nපාර්ලිමේන්තු මන්ත්‍රී බන්දුල ලාල් බණ්ඩාරිගොඩ, රාජ්‍ය අමාත්‍ය චම්පිකා ප්‍රේමදාස, පාර්ලිමේන්තු මන්ත්‍රී සන්දිත් සමරසිංහ, නියෝජ්‍ය අමාත්‍යවරුන් වන පාලිත තෙවරප්පෙරුම, ජේ.සී. අලවතුවල සහ රාජ්‍ය අමාත්‍ය වසන්ත අලූවිහාරේ අද මෙලෙස මුදල් ලබා නොගත් බව ප්‍රකාශ කළා.\nමේ අනුව, පාර්ලිමේන්තුව නියෝජනය කරන මන්ත්‍රීවරුන් 225 දෙනා අතරින් මුදල් ලබා නොගත් බව මේ වනවිට ප්‍රකාශ කළ මන්ත්‍රීවරුන් සංඛ්‍යාව 75 ක්.",
       "URL": "https://www.hirunews.lk/192677/ඇලෝසියස්ගෙන්-සල්ලි-ගත්තේ-කවුද",
       "Category": "Local News",
       "Parent URL": "https://www.hirunews.lk/local-news.php?pageID=3903"
}