{
       "Source": "hirunews",
       "Timestamp": "Friday, 07 December 2018 - 19:49",
       "Headline": "නිදහස් පක්ෂ මධ්‍යම කාරක සභා රැස්වීම ඇරඹෙයි",
       "News Content": "ශ්‍රී ලංකා නිදහස් පක්ෂයේ මධ්‍යම කාරක සභා රැස්වීමක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මේ වන විට පැවැත්වෙනවා.\nඒ, ජනාධිපති නිල නිවසේදී.\nමෙම රැස්වීමේදී රට තුළ පවතින දේශපාලන තත්ත්වය සහ නිදහස් පක්ෂය ඉදිරි මැතිවරණවලට මුහුණ දෙන ආකාරය සම්බන්ධයෙන් සාකච්ඡා කරන බව පක්ෂයේ මහලේකම් මහාචාර්ය රෝහණ ලක්ෂ්මන් පියදාස මහතා සඳහන් කළා.\nමේ අතර රාත්‍රී 7 ට ආරම්භ වූ මෙම සාකච්ඡාව සඳහා ශ්‍රී ලංකා නිදහස් පක්ෂ මධ්‍යම කාරක සභා සාමාජිකයින් පස්වරුවේ සිට ජනාධිපති නිල නිවස වෙත පැමිණියා.",
       "URL": "https://www.hirunews.lk/205696/නිදහස්-පක්ෂ-මධ්‍යම-කාරක-සභා-රැස්වීම-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=3615"
}