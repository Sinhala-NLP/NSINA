{
       "Source": "hirunews",
       "Timestamp": "Tuesday, 30 May 2017 - 15:12",
       "Headline": "මීගමුව බන්ධනාගාරයෙන් පළා ගිය රැදවියන් 4 දෙනාගේ තොරතුරු හෙළිවෙයි",
       "News Content": "මීගමුව බන්ධනාගාරයෙන් පළා ගිය රැදවියන් 4 දෙනා අත්අඩංගුවට ගැනීම සඳහා පොලිස් කණ්ඩායම් කිහිපයක් පත්කර තිබෙනවා.\nමේවනවිට පලාගිය සිරකරුවන්ගේ තොරතුරු හෙළිව ඇති බවයි පරීක්ෂණ පවත්වන පොලිස් කණ්ඩායම් සඳහන් කළේ.\nපලාගිය සිරකරුවන්ගේ තොරතුරු මෙසේයි.\n1) යාපනය ප්‍රදේශයේ පදිංචි අසාර් මොහොමඩ් මොහුට පුත්තලම සහ කිලිනොච්චි අධිකරණවල නඩු දෙකක් පවතිනවා.\n2) වත්තල ප්‍රදේශයේ පදිංචි විපුල ප්‍රසන්න මොහුට මිගමුව සහ මාරවිල අධිකරණයේ නඩු අටක් පවතිනවා.\n3) නාවලපිටිය ප්‍රදේශයේ පදිංචි රාසයියා ජයකුමාර් මොහුට මිනී මැරුම් නඩුවක් පවතින අතර කාන්තාවක් ඝාතනය කර වැසිකිලි වලක සැගවීමේ චෝදනාව යටතේ එම නඩුව පවරා තිබෙනවා.\n4) කුරුණෑගල ප්‍රදේශයේ පදිංචි චතුර මදුශංක මොහුට කුරුණෑගල සහ පුත්තලම අධිකරණවල නඩු තුනක් පවතිනවා.\nඅද අලුයම 1.30 ට පමණ මොවුන් වයි.ඕ වාට්ටුවේ ජනේලයක් කඩා බන්ධනාගාර භූමියට ඇතුළු වී එහි තාප්පයක ගල් ඉවත් කර පලා ගොස් තිබෙනවා.\nතාප්පයේ අඩියක පමණ සිදුරකින් මොවුන් පලාගොස් තිබෙන බවයි පොලිසිය සඳහන් කරන්නේ.\nපලාගිය සිරකරුවන් වයස අවුරුදු 30 ට අඩු පුද්ගලයින් බවයි පොලිසිය වැඩි දුරටත් ප්‍රකාශ කළේ.",
       "URL": "https://www.hirunews.lk/162462/මීගමුව-බන්ධනාගාරයෙන්-පළා-ගිය-රැදවියන්-4-දෙනාගේ-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4492"
}