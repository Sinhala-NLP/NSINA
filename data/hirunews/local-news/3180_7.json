{
       "Source": "hirunews",
       "Timestamp": "Sunday, 25 August 2019 - 17:09",
       "Headline": "ජනපති අපේක්ෂක ගෝඨාභයගෙන් කාදිනල් හිමිපාණන්ට පොරොන්දුවක්",
       "News Content": "පාස්කු ඉරිදා ත්‍රස්ත ප්‍රහාරයේ වැරදිකරුවන් වන අය නීතියේ ආධිපත්‍ය යටතට ගෙන ඒමට බලය ලත් ස්වාධීන කොමිෂන් සභාවක් පත් කරන ලෙස අගරදගුරු අතිඋතුම් මැල්කම් කාදිනල් රංජිත් හිමිපාණන් කර ඇති ඉල්ලීමට තම රජයට බලයට පත්වූ විට නොපමාව ඉටු කරන බව ජනාධිපති අපේක්ෂක ගෝඨාභය රාජපක්ෂ පවසනවා.\nනිවේදනයක් නිකුත් කරමින් ඔහු වැඩිදුරටත් කියා සිටියේ රටේ සමස්ත ජනතාවටම ත්‍රස්තවාදයෙන් සහ අන්තවාදයෙන් තොර රටක් තුළ බිය සැක නොමැතිව නිදහසේ ජීවත්වීමේ අයිතිය ලබාදෙන බව ද තමා ඉඳුරාම ප්‍රකාශ කරන බවයි.\nකතෝලික රදගුරු මණ්ඩලය සහ අගරදගුරු හිමිපාණන් පාස්කු ඉරු දින ත්‍රස්ත ප්‍රහාරය සම්බන්ධයෙන් නිකුත් කළ නිවේදනය කෙරෙහි තමාගේ අවදානය යොමු වූ බව ද එහි දැක්වෙනවා.",
       "URL": "https://www.hirunews.lk/222930/ජනපති-අපේක්ෂක-ගෝඨාභයගෙන්-කාදිනල්-හිමිපාණන්ට-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=3180"
}