{
       "Source": "hirunews",
       "Timestamp": "Tuesday, 07 November 2017 - 17:01",
       "Headline": "අල්ලස් චෝදනා එල්ලවූ රේගු නිලධාරීන්ට සිතාසි",
       "News Content": "කෝටි 12 ක අල්ලසක් ලබාගත්තේ යැයි චෝදනා ලැබ සිටින රේගු නිලධාරීන් සිව්දෙනාට කොළඹ මහාධිකරණය අද සිතාසි නිකුත් කළා.\nඒ, අල්ලස් හෝ දුෂණ කොමිෂන් සභාව ඔවුන්ට එරෙහිව පවරා ඇති නඩුව කොළඹ මහාධිකරණ විනිසුරු ආර්. ගුරුසිංහ හමුවේ සළකා බැලූනු අවස්ථාවේදියි.\nමීට අදාළ නඩුව මේ මස 15 වනදා යළි කැඳවීමට නියෝග කළ මහාධිකරණ විනිසුරුවරයා අදාල රේගු නිලධාරීන්ට එදින අධිචෝදනා පත්‍ර භාරදීමටද නියෝග කළ බවයි හිරු අධිකරණ වාර්තාකරු සඳහන් කළේ.\nතීරුබදු රහිතව භාණ්ඩ නිදහස් කර දීම වෙනුවෙන් මෙම අල්ලස් ලබාගත් බවටයි අදාළ නිලධාරීන්ට එරෙහිව චෝදනා එල්ලවුණේ.",
       "URL": "https://www.hirunews.lk/175478/අල්ලස්-චෝදනා-එල්ලවූ-රේගු-නිලධාරීන්ට-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=4230"
}