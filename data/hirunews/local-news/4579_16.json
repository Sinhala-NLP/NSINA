{
       "Source": "hirunews",
       "Timestamp": "Tuesday, 04 April 2017 - 11:18",
       "Headline": "විමල්ගේ අභියාචනය ගැන නීතිපතිට නොතීසි",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශට ඇප ඉල්ලා අභියාචනාධිකරණයට ඉදිරිපත් කළ පෙත්සම මේ මස 07 වන දින කැදවීමට අභියාචනාධිකරණය අද නියෝග කළා.\nඅභියාචනාධිකරණය හමුවේ ගොනුකර තිබු මෙම පෙත්සම අද දින කැදවීමට තිබුණද මෙය විභාගයට ගන්නා විනිසුරුවරුන් දෙදෙනාගෙන් එක් විනිසුරුවරයෙකු නොපැමිණීම හේතුවෙන් එය කල් ගියා.\nමෙම පෙත්සමේ වග උත්තරකරු වන නීතිපතිවරයාට 07 වනදා අභියාචනාධිකරණය හමුවේ පෙනී සිටීමට අද නොතීසි නිකුත් කරනු ලැබුවා.\nකොටුව මහේස්ත්‍රාත් අධිකරණය සහ මහාධිකරණය ඇප ලබා නොදීම නීතියට අනුකූල නොවන බව දන්වමින් මන්ත්‍රීවරයාට ඇප ලබාදෙන ලෙස ඉල්ලා මෙම පෙත්සම ගොනුකර තිබුණා.\nඊයේ දිනයේද විමල් වීරවංශ මන්ත්‍රීවරයාට ඇප ලබා ගැනීම සදහා අවස්ථා දෙකකදී ඇප ඉල්ලීම් දෙකක් කොටුව මහේස්ත්‍රාත් අධිකරණයට ඉදිරිපත් කරනු ලැබුවා.\nකෙසේ වෙතත් එම ඇප ඉල්ලීම් දෙක කොටුව මහේස්ත්‍රාත් අධිකරණය විසින් ප්‍රතික්ෂේප කරනු ලැබුවා.\nරජයේ වාහන අවභාවිතා කිරීමේ සිද්ධියක් සම්බන්ධයෙන් පසුගිය ජනවාරි මස 10 වනදා විමල් වීරවංශ මන්ත්‍රීවරයා අත්අඩංගුවට ගැනුනා.",
       "URL": "https://www.hirunews.lk/158452/විමල්ගේ-අභියාචනය-ගැන-නීතිපතිට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=4579"
}