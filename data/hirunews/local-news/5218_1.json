{
       "Source": "hirunews",
       "Timestamp": "Friday, 08 January 2016 - 11:25",
       "Headline": "උඩින් යන්න ගිය ඉබ්බෝ අතරමග",
       "News Content": "නීති විරෝධීව තායිලන්තයේ බැංකොක් නුවර බලා රැගෙන යාමට උත්සාහ කල තාරකා ඉබ්බන් 41 දෙනෙකු සමග සැකකරුවකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nසැකකරු සිය ගමන් මලුවල සගවා මෙම ඉබ්බන් රැගෙන යාමට උත්සාහ කර ඇති බවයි අප ගුවන්තොටුපල වාර්තාකරු සඳහන් කලේ.\nමෙම තාරකා ඉබ්බන් ගමන් මලු තුල ගමන් කිරීම වැලැක්වීම සඳහා එම සත්වයන් වටා සෙලෝටේප් පටි අලවා තිබු බව සඳහන්.\nඅද අලුයම 1 යි 20 ට බැංකොක් බලා යාමට පැමිණි සැකකරුගේ ගමන් මලු පරීක්ෂා කිරීමේදී ඉබ්බන් හමුව තිබෙනවා.\nඑම සත්වයන් හලාවත ප්‍රදේශයෙන් අල්ලාගත් බවයි ග්‍රෑන්ඩ්පාස් ප්‍රදේශයේ පදිංචි 39 හැවිරිදි සැකකරු ප්‍රකාශකර ඇත්තේ.\nඉබ්බන් රාජසන්තක කර වනජීවී නිලධාරීන්ට භාරදීමට පියවර ගෙන තිබෙනවා.\nසැකකරුට රුපියල් ලක්ෂ 2 ක දඩයක් නියමකල බවයි අප වාර්තාකරු සඳහන් කලේ.",
       "URL": "https://www.hirunews.lk/123601/උඩින්-යන්න-ගිය-ඉබ්බෝ-අතරමග",
       "Category": "Local News",
       "Parent URL": "https://www.hirunews.lk/local-news.php?pageID=5218"
}