{
       "Source": "hirunews",
       "Timestamp": "Saturday, 04 July 2020 - 21:26",
       "Headline": "උණුසුම් වන දේශපාලන වේදිකාවේ අදත්  පක්ෂ විපක්ෂ විවිධ අදහස් (වීඩියෝ)",
       "News Content": "උණුසුම් වන දේශපාලන වේදිකාවේ පක්ෂ විපක්ෂ දේශපාලනඥයින් අදත් විවිධ අදහස් පළ කළා.\nශ්‍රී ලංකා පොදුජන පෙරමුණේ අපේක්ෂක රොෂාන් රණසිංහ ජන හමුවක් අමතමින් සඳහන් කළේ පරාජයේදී එක්ව සිටි කණ්ඩායම මතක තබා ගත යුතු බවයි.\nශ්‍රී ලංකා පොදුජන පෙරමුණේ අපේක්ෂක මහාචාර්ය රෝහණ ලක්ෂ්මන් පියදාස මහතා ද ජන හමුවක් අමතමින් අදහස් පළ කළා.\nඔහු පෙන්වා දුන්නේ දේශපාලන වේදිකාවේ කෑගසනු ලබන්නේ චෝදනා ඇති පුද්ගලයන් බවයි.\nවැල යා යුතු අත  තීරණය කර එම දිශාවට මැස්ස ගැසූ බව විමල් වීරවංශ ජන හමුවක් අමතමින් කියාසිටියා.\nමේ අතර එක්සත් ජාතික පක්ෂ අපේක්ෂක රවි කරුණානායක සජිත් ප්‍රේමදාස ලබාදෙන බව කියන රුපියල් විසි දහසේ දීමනාව පිළිබඳ අදහස් පළකළා.\nජාතික සමගි බලවේගයේ අපේක්ෂක නලින් බණ්ඩාර සඳහන් කළේ එක්සත් ජාතික පක්ෂ අපේක්ෂකයන්ට ගමකට ගොස් රැස්වීමක් හෝ පැවැත්වීමට නොහැකි බවයි.\nමේ අතර එක්සත් ජාතික පක්ෂ නායක රනිල් වික්‍රමසිංහට ඇති හැකියාවක් පිළිබඳ රෝහිත අබේගුණවර්ධන අදහස් පළකළා.",
       "URL": "https://www.hirunews.lk/244704/උණුසුම්-වන-දේශපාලන-වේදිකාවේ-අදත්-පක්ෂ-විපක්ෂ-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2610"
}