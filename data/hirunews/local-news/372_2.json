{
       "Source": "hirunews",
       "Timestamp": "Wednesday, 03 May 2023 - 17:17",
       "Headline": "ජාතික ආරක්ෂක විද්‍යාලයට සහ ත්‍රිකුණාමල ගුවන් හමුදා කඳවුරට ඉන්දීය ගුවන් හමුදාවේ සහාය",
       "News Content": "මෙරට සංචාරයක නිරත වන ඉන්දීය ගුවන් හමුදාවේ මාණ්ඩලික ප්‍රධානී එයාර් චීෆ් මාර්ෂල් විවේක් රාම් චෞදි සහ අග්‍රාමාත්‍ය දිනේෂ් ගුණවර්ධන අතර හමුවක් අරලියගහ මන්දිරයේ දී අද පැවැත්වුණා.\nදෙරටේ ගුවන් හමුදා අතර ඇති සමීප සහයෝගිතාව සංකේතවත් කිරීමක් ලෙස ත්‍රිකුණාමලයේ ගුවන් හමුදා කදවුරේ මිත්‍රත්ව ශ්‍රවණාගාරයක් ඉදිකිරීමට සහ මෙරට ජාතික ආරක්ෂ විද්‍යාලය තවදුරටත් ශක්තිමක් කිරීම සඳහා සහයෝගය ලබාදෙන බවයි ඉන්දීය ගුවන් හමුදාවේ මාණ්ඩලික ප්‍රධානීවරයා මෙහිදී ප්‍රකාශ කර ඇත්තේ.\nශ්‍රී ලංකාවට අඛණ්ඩව ලබාදෙන සහයෝගය වෙනුවෙන් ඉන්දියාවට සිය ස්තූතිය පළකරන බව අග්‍රාමාත්‍ය දිනේෂ් ගුණවර්ධන මෙහිදී ප්‍රකාශ කළ බව අග්‍රාමාත්‍ය කාර්යාලය නිවේදනයක් නිකුත් කරමින් සඳහන් කළා.",
       "URL": "https://www.hirunews.lk/334155/ජාතික-ආරක්ෂක-විද්‍යාලයට-සහ-ත්‍රිකුණාමල-ගුවන්-හමුදා-කඳවුරට-ඉන්දීය-ගුවන්-හමුදාවේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=372"
}