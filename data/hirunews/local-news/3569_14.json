{
       "Source": "hirunews",
       "Timestamp": "Monday, 07 January 2019 - 6:39",
       "Headline": "රුපියල් කෝටියකට අධික හෙරොයින් කොටහේනෙන් අල්ලයි",
       "News Content": "රුපියල් එක්කෝටි විසි ලක්ෂයක වටිනාකමකින් යුත් කිලෝ එකයි ග්‍රෑම් 5 කට වැඩි හෙරොයින් තොගයක් සමඟ ප්‍රධාන පෙලේ මත්ද්‍රව්‍ය බෙදාහරින්නෙකු කොටහේන - පැරඩයිස් වත්ත ක්‍රීඩාපිටිය - ප්‍රජාශාලාව අසලදී පොලීසිය අත්අඩංගුවට ගෙන තිබෙනවා.\nආමර් වීථිය පොලිස් මුරපලේ නිලධාරීන්ට ලද තොරතුරක් අනුව ඊයේ පස්වරුවේ මෙම වැටලීම සිදුකළ අවස්ථාවේදී සැකකරු ත්‍රිරෝද රථයකින් මෙම හෙරොයින් තොගය ප්‍රවාහනය කරමින් සිටියදී අත්අඩංගුවට ගනු ලැබුවා.\n40 හැවිරිදි සැකකරු කොළඹ - 12, මීරානියා වීථියේ පදිංචිකරුවෙක්.\nමේ අතර පානදුර උතුර - පරන්තන් පාර සඟබෝ මාවතේදී ද හෙරොයින් ග්‍රෑම් 2 යි මිලිග්‍රෑම් 400 ක් සන්තකයේ තබාගෙන සිටි තවත් සැකකරුවෙකු අත්අඩංගුවට ගෙන තිබෙනවා.\nඊයේ අත්අඩංගුවට ගත් සැකකරු 22 හැවිරිදි එම ප්‍රදේශයේම පදිංචිකරුවෙක්.",
       "URL": "https://www.hirunews.lk/207614/රුපියල්-කෝටියකට-අධික-හෙරොයින්-කොටහේනෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3569"
}