{
       "Source": "hirunews",
       "Timestamp": "Thursday, 28 January 2016 - 9:12",
       "Headline": "ගුරුවරියගේ උපදෙසින් පොලොස් කැඩීමට නැගි සිසුවා ගස මුදුනේ සිට  ඇදවැටී  බරපතලයි",
       "News Content": "පොලොස් කැඩීම සඳහා ගුරුවරියක විසින්  කොස් ගසකට නැංවූ බව පැවසෙන  14 හැවිරිදි දරුවෙකු එම ගසෙන් ඇද වැටී රෝහල් ගතකරයි. කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබන මෙම සිසුවාගේ තත්ත්වය බරපතල බවයි එහිි ප්‍රකාශකයෙකු සඳහන් කළේ.\nරත්නපුර - පැල්මඩුල්ල - දෙනවක දෙමළ මහා විද්‍යාලයේ ඉගෙනුම ලබන මෙම දරුවා -  පොලොස් කැඩීම සඳහා කොස් ගසකට නැඟ  ඇත්තේ ඊයේ (27) පස්වරුවේයි.  ඒ ගුරුවරියකගේ දැනුම් දීමක් අනුවයි.\nවිශ්වනාදන් විරාජ් නැමති මෙම දරුවා ගසෙහි අත්තක් කඩාවැටීම හේතුවෙන් බිමට ඇද වැටී ඇති අතර, පසුව ඔහු රත්නපුර මහ රෝහලට ඇතුළත් කෙරුණා.\nබරපතල තත්ත්වයේ පසුවූ බැවිනුයි ඔහු වැඩිදුර ප්‍රතිකාර සඳහා කොළඹ ජාතික රෝහලට මාරු කර එවුණේ.\nමෙම දරුවා මාස 8 ක කාලයක් තිස්සේ පාසල් ගොස් නොමැති බවටද වාර්තාවනවා.\nකෙසේ වෙතත් දරුවා කොස් ගසට නැංවූ බව පැවසෙන ගුරුවරිය කහවත්ත පොලීසිය ඊයේ පස්වරුවේම අත්අඩංගුවට ගනු ලැබුවා.",
       "URL": "https://www.hirunews.lk/124898/ගුරුවරියගේ-උපදෙසින්-පොලොස්-කැඩීමට-නැගි-සිසුවා-ගස-මුදුනේ-සිට-ඇදවැටී-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=5193"
}