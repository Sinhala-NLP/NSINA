{
       "Source": "hirunews",
       "Timestamp": "Thursday, 25 July 2019 - 18:45",
       "Headline": "විශේෂ කාර්ය බලකායට ප්‍රහේලිකාවක්",
       "News Content": "පාස්කු ප්‍රහාරයට පෙර ඒ පිළිබඳ වැදගත් බුද්ධි තොරතුරු පිළිබඳව පොලිස් විශේෂ කාර්ය බලකාය දැනුවත් නොකිරීම ප්‍රහේලිකාවක් බව එහි අණදෙන නිලධාරී ජ්‍යෙෂ්ඨ නියෝජ්‍ය පොලිස්පති එම්.ආර්. ලතීෆ් අද පාර්ලිමේන්තු විශේෂ තේරීම් කාරක සභාව හමුවේ සාක්ෂි ලබාදෙමින් ප්‍රකාශ කළා.\nමේ අතර, එම කාරක සභාවේ සභාපති, නියෝජ්‍ය කතානායක ආනන්ද කුමාරසිරි අද තේරීම් කාරක සභාව ආරම්භයේදී සඳහන් කළේ රාජ්‍ය බුද්ධි සේවාවේ ප්‍රධානී ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධනගෙන් ඊයේ රාත්‍රියේ රහසිගතව සාක්ෂි විමසීම සිදුකළ බවයි.\nපාස්කු ඉරුදින එල්ල වූ ත්‍රස්ත ප්‍රහාරය සම්බන්ධයෙන් සොයා බලන පාර්ලිමේන්තු විශේෂ තේරීම් කාරක සභාව හමුවේ අද දිනයේ පොලිස් විශේෂ කාර්ය බලකායේ අණදෙන නිලධාරී ජ්‍යෙෂ්ඨ නියෝජ්‍ය පොලිස්පති එම්.ආර්. ලතීෆ් පළමුවෙන් සාක්ෂි ලබාදුන්නා.\nමේ අතර, යුද හමුදාවේ නැගෙනහිර පළාත් හිටපු ආඥාපති විශ්‍රාමික මේජර් ජනරාල් ලාල් පෙරේරා තේරීම් කාරක සභාව හමුවේ අද සාක්ෂි ලබාදුන්නා.\nහිටපු පොලිස්පති එන්.කේ. ඉලංගකෝන්, නීතිය හා සාමය අමාත්‍යාංශයේ හිටපු ලේකම් පද්මසිරි ජයමාන්න මෙන්ම බොදුබල සේනා සංවිධානයේ ප්‍රධාන විධායක නිලධාරී ඩිලන්ත විතානගේද අද විශේෂ තේරීම් කාරක සභාව හමුවේ සාක්ෂි ලබාදුන්නා.\nරාජ්‍ය බුද්ධි සේවාවේ ප්‍රධානී ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධනගෙන් රහසිගතව සාක්ෂි විමසීම",
       "URL": "https://www.hirunews.lk/221013/විශේෂ-කාර්ය-බලකායට-ප්‍රහේලිකාවක්",
       "Category": "Local News",
       "Parent URL": "https://www.hirunews.lk/local-news.php?pageID=3229"
}