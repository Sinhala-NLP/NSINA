{
       "Source": "hirunews",
       "Timestamp": "Thursday, 11 August 2016 - 12:38",
       "Headline": "ලසන්ත ඝාතනයට අත්අඩංගුවට ගත්  බුද්ධි අංශ සැරයන්වරයා යළි රිමාන්ඩ්",
       "News Content": "මාධ්‍යවේදී ලසන්ත වික්‍රමතුංග ඝාතන සිද්ධිය සම්බන්ධයෙන් අත්අඩංගුවට ගෙන සිටින යුධ හමුදා බුද්ධි අංශ සැරයන්වරයා මේ මස 25 වනදා දක්වා අද යළි රක්ෂිත බන්ධනාගර ගත කෙරුණා.\nඒ, සැකකරු ගල්කිස්ස අතිරේක මහේස්ත්‍රාත් සුලෝචනා වීරසිංහ හමුවට ඉදිරිපත් කෙරුණු අවස්ථාවේදියි.\nසැකකරු හඳුනාගැනීමේ පෙරට්ටුවකට ඉදිරිපත් කිරීමට නියමිතව තිබුණත් එය අද දිනයේ නොපැවැත්වුණු බවයි හිරු අධිකරණ වාර්තාකරු සඳහන් කළේ.\nඒ, ඝාතන සිද්ධිය ඇසින් දුටු ලාල් වැලන්ටයින් නැමති සාක්ෂිකරු යහපත් සෞඛ්‍ය තත්ත්වයෙන් නොසිටීම හේතුවෙන්.\nඒ අනුව හඳුනාගැනීමේ පෙරට්ටුවද ලබන 25 වනදා දක්වා කල් තැබීමට විනිසුරුවරිය නියෝග කළා.",
       "URL": "https://www.hirunews.lk/140364/ලසන්ත-ඝාතනයට-අත්අඩංගුවට-ගත්-බුද්ධි-අංශ-සැරයන්වරයා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4927"
}