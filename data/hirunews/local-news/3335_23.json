{
       "Source": "hirunews",
       "Timestamp": "Saturday, 25 May 2019 - 6:47",
       "Headline": "කෝටි දෙකක හෙරොයින් සමඟ සැකකරුවෙකු, ඔරුගොඩවත්තේ දී අල්ලයි",
       "News Content": "රුපියල් කෝටි දෙකකට අධික හෙරොයින් කිලෝ 2යි ග්‍රෑම් 24ක් සමඟ පුද්ගලයෙකු ග්‍රෑන්ඩ්පාස් - ඔරුගොඩවත්ත ගුවන් පාලම අසළ දී අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සදහන් කළේ 34 හැවිරිදි සැකකරු අංගොඩ ප්‍රදේශයේ පදිංචිකරුවෙකු බවයි.\nවැල්ලවත්ත දූෂණ මර්දන ඒකකයේ නිලධාරීන්ට ලද තොරතුරක් මත අත්අඩංගුවට ගත් මෙම සැකකරු මාළිගාකන්ද මහේස්ත්‍රාත් අධිකරණය වෙත අද ඉදිරිපත් කිරීමට නියමිතයි.",
       "URL": "https://www.hirunews.lk/217036/කෝටි-දෙකක-හෙරොයින්-සමඟ-සැකකරුවෙකු-ඔරුගොඩවත්තේ-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3335"
}