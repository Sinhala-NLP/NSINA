{
       "Source": "hirunews",
       "Timestamp": "Wednesday, 14 July 2021 - 14:02",
       "Headline": "විශ්‍රාම වැටුප් අහිමි සේවකයින්ට සමාජ ආරක්ෂණ අරමුදල සැකසීමට ත්‍රෛපාක්ෂික කමිටුවක්",
       "News Content": "මෙරට විශ්‍රාම වැටුප් අහිමි අර්ධ රාජ්‍ය, පෞද්ගලික අංශයේ හා අවිධිමත් සේවා අංශයේ සේවයේ නියුතුවූවන් සඳහා වන සමාජ ආරක්ෂණ අරමුදලක් සැකසීමේ මූලික ලියවිල්ල සැකසීමට සේව්‍ය සම්මේලනය, වෘත්තීය සමිති සහ රජය පාර්ශවය නියෝජනය කරමින් ත්‍රෛපාක්ෂික කමිටුවක් පත් කර තිබෙනවා.\nකම්කරු අමාත්‍යවරයාගේ ප්‍රධානත්වයෙන් පැවති ජාතික කම්කරු උපදේශක සභාවේදී මෙම කමිටුව පිහිටුවනු ලැබූ බව කම්කරු අමාත්‍යාංශය නිවේදනය කළා.\nවයෝවෘද්ධ සමයේ ආර්ථික සුරක්ෂිතතාවයක් නොලැබෙන පුරවැසියන් වෙනුවෙන් ප්‍රතිලාභ ලබාදීම මෙම සමාජ ආරක්ෂණ අරමුදලේ අරමුණ වනවා.",
       "URL": "https://www.hirunews.lk/276949/විශ්‍රාම-වැටුප්-අහිමි-සේවකයින්ට-සමාජ-ආරක්ෂණ-අරමුදල-සැකසීමට-ත්‍රෛපාක්ෂික-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=1821"
}