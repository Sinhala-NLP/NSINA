{
       "Source": "hirunews",
       "Timestamp": "Sunday, 09 April 2023 - 17:15",
       "Headline": "කොරෝනා වෛරසයේ මූලාරම්භය මිනිසුන් බව හෙළිවෙයි",
       "News Content": "කොරෝනා වෛරසයේ මූලාරම්භය මිනිසුන්ගෙන් සිදු වූ බවට චීන විද්‍යාඥයෙකු අනාවරණ කර තිබෙනවා.\n2020 වසරේ ජනවාරි සහ මාර්තු අතර කාල සීමාව තුළ වූහාන්හි මත්ස්‍ය වෙළෙඳසැල්වලින් ලබාගත් වෛරස සාම්පලවල ජාන විශ්ලේෂණයෙන් ඒ බව හෙළිව ඇති බවයි විදෙස් වාර්තා සඳහන් කළේ.\nබීඡිං හි රසායනාගාර තාක්ෂණ විශ්වවිද්‍යාලයේ විද්‍යාඥයෙකු වන ටොන්ග් යිගෑන්ග් මේ බව සඳහන් කර ඇත්තේ චීන රාජ්‍ය සභාව පැවැත්වූ මාධ්‍ය හමුවකදීයි.\nපාරිසරිකව සහ ශීතාගාරවලින් ලබාගත් සත්ත්ව සාම්පල 1300කට අධික ප්‍රමාණයක් මෙම පර්යේෂණය සඳහා යොදාගෙන තිබෙනවා.\nකොරෝනා වෛසරය 2019 වසරේ දෙසැම්බර් මාසයේදී මුලින්ම චීනයෙන් වාර්තා වූ අතර එරට වූහාන් නගරයේ මත්ස්‍ය වෙළඳසැල් ආශ්‍රිතව එය බිහි වූ බවට ද මත පළවුණා.\nඑසේම එය පසුව වවුලන්ගෙන් ව්‍යාප්ත වූ බවට ද මත ප්‍රකාශ කෙරුණා.",
       "URL": "https://www.hirunews.lk/332109/කොරෝනා-වෛරසයේ-මූලාරම්භය-මිනිසුන්-බව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=424"
}