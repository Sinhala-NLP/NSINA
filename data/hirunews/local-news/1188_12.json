{
       "Source": "hirunews",
       "Timestamp": "Friday, 06 May 2022 - 14:22",
       "Headline": "ඇමරිකානු ජනාධිපති ජෝ බයිඩ්න් ආසියානු සංචාරයකට සැරසේ",
       "News Content": "ඇමරිකානු ජනාධිපති ජෝ බයිඩ්න් ලබන 20 වනදා දකුණු කොරියාවේ සහ ජපානයේ සංචාරය කරන බව ධවල මන්දිරය නිවේදනය කළා.\nලෝක අවධානය යුක්රේන යුද්ධය දෙසට යොමුව තිබිය දී ආසියානු කලාපය වෙත ඇමරිකාවේ කැපවීම මෙම සංචාරයෙන් පිළිබිඹු වන බවයි ධවල මන්දිර ප්‍රකාශිකා ජෙන් සාකි සඳහන් කළේ.\nඇමරිකානු ජනාධිපතිවරයා සිය සංචාරයේදී උතුරු කොරියානු මිසයිල වැඩසටහන සම්බන්ධයෙන් දකුණු කොරියානු සහ ජපාන අග්‍රාමාත්‍යවරුන් සමඟ සාකච්ඡා කරනු ඇතැයි අපේක්ෂිතයි.\nඑමෙන්ම යුක්රේන යුද්ධය සම්බන්ධයෙන් රුසියාවේ වගවීම පිළිබඳවද ඔහු සාකච්ඡාවල නිරතවනු ඇති.\nඇමරිකානු ජනාධිපති ජෝ බයිඩ්න්, ටෝකියෝ නුවරදී ජපානය, ඔස්ට්‍රෙලියාව සහ ඉන්දියාවේ නායකයන් සමඟ කොඩ් හෙවත් සිව් - ඈඳුතු සංසදයේ සාකච්ඡාවකට ද එක්වනවා.\nමේ අතර ධවල මන්දිර ප්‍රකාශිකාව ලෙස ප්‍රථම වරට කළු ජාතික කාන්තාවක් ජනපති ජෝ බයිඩ්න් විසින් නම් කර තිබෙනවා.\nඑලෙස නම් කෙරුණු කරීන් ජෝන් පියරේ ලබන 13 වනදා සිට සිය රාජකාරි ආරම්භ කරනු ඇති.",
       "URL": "https://www.hirunews.lk/303651/ඇමරිකානු-ජනාධිපති-ජෝ-බයිඩ්න්-ආසියානු-සංචාරයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1188"
}