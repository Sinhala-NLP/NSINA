{
       "Source": "hirunews",
       "Timestamp": "Wednesday, 14 December 2016 - 14:10",
       "Headline": "අනුර සේනානායක යළි රිමාන්ඩ්",
       "News Content": "වසීම් තාජුඞීන් ඝාතන සිද්ධිය සම්බන්ධයෙන් අත්අඩංගුවට ගෙන සිටින හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක සහ නාරාහේන්පිට පොලීසියේ අපරාධ අංශයේ හිටපු ස්ථානාධිපති සුමිත් චම්පික අද යළි රක්ෂිත බන්ධනාගාර ගත කෙරුණා.\nඔවුන් මේ මස 26 වනදා දක්වා රක්ෂිත බන්ධනාගාර ගතකරන ලෙසයි කොළඹ අතිරේක මහේ්ස්ත්‍රාත් රසික මල්ලවාරච්චි නියෝග කළේ.\nඑමෙන්ම ඝාතනය සිදුවූ දින රාත්‍රියේ තාජුඞීන්ගේ වාහනය පිටුපසින් පැමිණි වාහනය පිළිබඳව පරීක්ෂණයක් සිදුකරන බවද අපරාධ පරීක්ෂණ දෙපාර්තමේන්තුව අද අධිකරණයට දැනුම්දුන්නා.",
       "URL": "https://www.hirunews.lk/149679/අනුර-සේනානායක-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4754"
}