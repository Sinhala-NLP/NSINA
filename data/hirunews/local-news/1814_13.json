{
       "Source": "hirunews",
       "Timestamp": "Saturday, 17 July 2021 - 17:41",
       "Headline": "රිෂාඩ් බදියුදීන් කොළඹ ජාතික රෝහලට ඇතුලත් කෙරේ",
       "News Content": "අපරාධ පරීක්ෂණ දෙපාර්තමේන්තුවේ අත්අඩංගුවේ පසුවන  පාර්ලිමේන්තු මන්ත්‍රී රිෂාඩ් බදියුදීන් ප්‍රතිකාර සඳහා කොළඹ ජාතික රෝහලට ඇතුලත් කර තිබෙනවා.\nඒ ඔහුට ඇතිවූ අසනීප තත්වයක් හේතුවෙන්.\nත්‍රස්තවාදය වැළැක්වීමේ පනතට අදාළවයි ඔහු රඳවාගෙන ප්‍රශ්ණ කරමින් පවතින්නේ.\nඅද උදෑසන ඔහු නිලධාරීන්ට දන්වා තිබුනේ තමන්ට අසනීප තත්වයක් ඇති බවයි.\nඅනතුරුව ඔහු ප්‍රතිකාර සඳහා ජාතික රෝහලට රැගෙන ගිය අවස්ථාවේදී ප්‍රතිකාර සඳහා රෝහලට ඇතුලත් කරගෙන තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියාසිටියේ මන්ත්‍රීවරයාගේ ආරක්ෂාව වෙනුවෙන් එම ස්ථානයට අපරාධ පරීක්ෂණ දෙපාර්තමේන්තුව විසින් නිලධාරීන් යොදවා ඇති බවයි.",
       "URL": "https://www.hirunews.lk/277241/රිෂාඩ්-බදියුදීන්-කොළඹ-ජාතික-රෝහලට-ඇතුලත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1814"
}