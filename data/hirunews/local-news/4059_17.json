{
       "Source": "hirunews",
       "Timestamp": "Wednesday, 28 February 2018 - 15:16",
       "Headline": "සියදිවි නසා ගැනීමට කාන්තාවක් දුම්රියට පනී (ඡායාරූප)",
       "News Content": "වව්නියාව කුරුමන්කාඩු ප්‍රදේශයේදී කාන්තාවක් දුම්රියට පැන සියදිවි නසා ගැනීමට උත්සාහ කර තිබෙනවා.\nඅද දහවල් වව්නියාව සිට කොළඹ බලා ධාවනය වු දුම්රියට මෙම කාන්තාව පැන ඇති බවයි අප වාර්තාකරු සඳහන් කළේ.\nඅනතුරින් ඇය බරපතල තුවාල ලබා තිබෙනවා.\nපොලිසිය සඳහන් කර ඇත්තේ මෙම කාන්තාව වව්නියාව රෝහලේ දැඩි සත්කාර ඒකකයට ඇතුලත් කර ඇති බවයි.\nඇයගේ අනන්‍යතාව මෙතෙක් හෙළිවී නැහැ.\nමෙම කාන්තාව පැමිණෙමින් තිබු දුම්රිය ඉදිරියට දිව යන ආකාරයක් තමන් දුටු බව අනතුර ඇසින් දුටු පුද්ගලයෙකු ප්‍රකාශකර තිබෙනවා.\nදුම්රිය පැමිණීමට පෙර බොහෝ වේලාවක් මෙම කාන්තාව දුම්රිය මාර්ගය අසල රැඳී සිට ඇති බව ද සිද්ධිය ඇසින් දුටුවන් ප්‍රකාශකර තිබෙනවා.\nඑහිදී දුම්රිය සේවකයෙකු එලෙස රැඳී සිටීමට හේතුව ඇයගෙන් විමසා ඇතැයි සඳහන්.\nඅනතුරුව මෙම කාන්තාව ප්‍රකාශකර ඇත්තේ තමාගේ හිතවතෙකු පැමිණෙන තෙක් රැඳී සිටින බවයි.\nමෙම සිද්ධිය පිළිබඳ වව්නියාව පොලිසියයි විමර්ශණ මෙහෙයවන්නේ.\nඡායාරූප - වව්නියාව මාධව කුලසුරිය",
       "URL": "https://www.hirunews.lk/184748/සියදිවි-නසා-ගැනීමට-කාන්තාවක්-දුම්රියට-පනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4059"
}