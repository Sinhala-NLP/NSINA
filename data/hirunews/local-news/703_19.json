{
       "Source": "hirunews",
       "Timestamp": "Sunday, 27 November 2022 - 23:49",
       "Headline": "පොලිසියට ලෙඩ ගොඩයි",
       "News Content": "පොලිස් නිලධාරීන්ට බෝ නොවන රෝග වැලඳීමේ ප්‍රවණතාවක් පවතින බව පොලිස් වෛද්‍ය සේවා අධ්‍යක්ෂ වෛද්‍ය ශාමේන්ද්‍ර රණසිංහ පවසනවා.\nඔහු පෙන්වාදෙන්නේ පොලිස් නිලධාරීන්ගෙන් සියයට 20ත් 30ත් අතර පිරිසකට බෝ නොවන රෝග වැලඳී ඇති බවයි.\nකොළඹ ජාතික අක්ෂි රෝහලේ පැවැති පොලිස් නිලධාරීන්ගේ අක්ෂි රෝග පිළිබඳ පරීක්ෂා කිරීමේ වැඩසටහනකට එක්වෙමින් වෛද්‍ය ශාමේන්ද්‍ර රණසිංහ මෙම අදහස් පළ කළා.\nමෙහිදී මාධ්‍ය වෙත අදහස් දක්වමින් පොලිස් වෛද්‍ය සේවා අධ්‍යක්ෂ වෛද්‍ය ශමේන්ද්‍ර රණසිංහ කියා සිටියේ...\nසාමාන්‍යයෙන් ජනතාව අතර නොවන රෝග ව්‍යාප්ත වීමේ ප්‍රතිශතය සියයට පහළොවත් විස්සත් අතර වන බවත් පොලිස් නිලධාරීන් අතර එම ප්‍රතිශතය සියයට විස්සත් තිහත් අතර වන බවත් එලෙස ඔවුන් අතර බෝනොවන රෝග වැඩි වශයෙන් ඇති වීමට හේතුව ඔවුන්ගේ රැකියාව තුළ ඇති අවිවේකී බව නිසාත් වැඩි වශයෙන් පවතින පීඩනය නිසාත් නිසි වේලාවට ඔවුනට අවශ්‍ය කරන විවේකය ආහාර ඇතුළු පහසුකම් ලබා ගැනීමට ලබාගැනීමට හැකියාවක් නොමැති වීමත් බව ප්‍රකාශ කර සිටියා.",
       "URL": "https://www.hirunews.lk/321455/පොලිසියට-ලෙඩ-ගොඩයි",
       "Category": "Local News",
       "Parent URL": "https://www.hirunews.lk/local-news.php?pageID=703"
}