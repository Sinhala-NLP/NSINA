{
       "Source": "hirunews",
       "Timestamp": "Saturday, 19 December 2020 - 17:12",
       "Headline": "ගේට්ටුවක් ඇද වැටීමෙන් පුද්ගලයෙකු මරුට (වීඩියෝ)",
       "News Content": "කතරගම ගාමිණීපුර ප්‍රදේශයේදී ගේට්ටුවක් සිරුරට ඇද වැටීමෙන් පුද්ගලයෙකු මියගොස් තිබෙනවා.\nඅද උදෑසන 7.30ට පමණ මෙම අනතුර සිදුවී ඇති බවයි අප වාර්තාකරු සඳහන් කළේ.\nමෙලෙස මරණයට පත්වී ඇත්තේ අවුරුදු 70ක් පමණ වන අයෙක්.\nඔහු එම ස්ථානයේ පූජකවරයෙකු ළග සේවය කරමින් සිට ඇති අතර අද උදෑසන ගේට්ටුව වැසීමට යාමේදී එය කඩාවැටී තිබෙනවා.\nමෙම සිද්ධිය එහි සවිකර තිබූ කැමරාවල ද සටහන් වී තිබුනා.\nමෙම මරණය සම්බන්ධයෙන් කතරගම පොලිසිය පරීක්ෂණ සිදු කරනවා.",
       "URL": "https://www.hirunews.lk/257410/ගේට්ටුවක්-ඇද-වැටීමෙන්-පුද්ගලයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2265"
}