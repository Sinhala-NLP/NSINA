{
       "Source": "hirunews",
       "Timestamp": "Tuesday, 23 February 2016 - 13:27",
       "Headline": "මිශ්‍ර විවාහයට පෙර විග්නේෂ්වරන් අයිතිවාසිකම් ඉල්ලයි",
       "News Content": "උතුරේ ජනතාව සමඟ මිශ්‍ර විවාහ සිදුකිරීමට පෙර දෙමළ ජනතාවගේ අයිතිවාසිකම් ලබාදිය යුතු බව උතුරු පළාත් මහඇමති සී.වී. විග්නේෂ්වරන් පළාත් ආණ්ඩුකාර රෙජිනෝල්ඞ් කුරේට සිහිපත් කළා.\nඒ, යාපනයේ ඊයේ පැවැති උත්සවයකට එක්වෙමින්.\nපසුගිය දා සිය ධුරයේ වැඩ භාර ගත් උතුර පළාත් ආණ්ඩුකාර රෙජිනෝල්ඩ් කුරේ සිය කථාවේදී මිශ්‍ර විවාහවල වැදගත්කම ප්‍රකාශ කළා.\nඔහු කියා සිටියේ එවැනි විවාහ තුළින් බුද්ධිමත් දරුවන් බිහි වන බවයි.\nකෙසේ වෙතත්, මහඇමති විග්නේෂ්වරන් ප්‍රකාශ කරන්නේ දෙමළ ජනතාවගේ අයිතිවාසිකම් ලබාදීමෙන් පසු මිශ්‍ර විවාහ සිදුකර ගත හැකි බවයි.\nතමන් එම විවාහවලට කිසිදු අවස්ථාවක එරෙහි නොවන බව ද මහඇමතිවරයා කියාසිටියා.",
       "URL": "https://www.hirunews.lk/126970/මිශ්‍ර-විවාහයට-පෙර-විග්නේෂ්වරන්-අයිතිවාසිකම්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5156"
}