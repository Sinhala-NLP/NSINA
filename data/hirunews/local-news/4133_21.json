{
       "Source": "hirunews",
       "Timestamp": "Wednesday, 10 January 2018 - 7:00",
       "Headline": "පාසල් සිසුවෙකුට මරු කැඳවූ බැකෝ යන්ත්‍ර අනතුර (ඡායාරූප)",
       "News Content": "කිලිනොච්චිය, මුලංකාවිල් ප්‍රදේශයේ ක්‍රිෂ්ණා කෝවිල අසළ මාර්ග‍යකදී ගමන්ගත් බැකෝ යන්ත්‍රයක් පාසල් දරුවෙකු මතට පෙරළීමෙන් දරුවා ඊයේ (09) ජිවිතක්ෂයට පත්ව තිබෙනවා.\nදරුවා මාර්ගයේ ගමන් කරමින් සිටින අවස්ථාවේදී  බැකෝ රථයේ රියදුරුට එය පාලනය කර ගැනීමට නොහැකි වී දරුවාගේ සිරුර මතට එය පෙරළි ඇති බවයි මුලංකාවිල් පොලිසිය පැවසූවේ.\nඅනතුරින් මියගොස් ඇත්තේ මුලංකාවිල් ප්‍රදේ‍ශයේ පදිංචි උදයකාන්තන් ප්‍රසාද් නමැති 14 හැවිරිදි පාසල් සිසුවෙක්.\nපොලිසිය පැවසූවේ අනතුරින බැකෝ යන්ත්‍රයේ රියදුරුද තුවාල ලබා යාපනය රෝහලට ඇතුළත් කොට ඇති බවයි.\nසිද්ධිය සම්බන්ධයෙන් මුලංකාවිල් පොලිසිය වැඩිදුර පරීක්ෂණ මෙහෙයවනු ලබනවා.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/180638/පාසල්-සිසුවෙකුට-මරු-කැඳවූ-බැකෝ-යන්ත්‍ර-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4133"
}