{
       "Source": "hirunews",
       "Timestamp": "Wednesday, 06 October 2021 - 10:51",
       "Headline": "තෙල් සංස්ථාවට අනුබද්ධ එල්.පී.ගෑස් සමාගමක් පිහිටුවීමට කැබිනට් අනුමැතිය",
       "News Content": "ලංකා ඛනිජ තෙල් නීතිගත සංස්ථාවට අනුබද්ධව එල්.පී.ගෑස් සමාගමක් පිහිටුවීමට අමාත්‍ය මණ්ඩලයේ අනුමැතිය හිමිවී තිබෙනවා.\nඊයේ රැස් වූ අමාත්‍ය මණ්ඩලයට විෂය භාර අමාත්‍ය උදය ගම්මන්පිල විසින් මෙම යෝජනාව ඉදිරිපත් කරනු ලැබුවා.\nඒ අනුව, ලංකා ඛනිජ තෙල් නීතිගත සංස්ථාවට තුන්වන තරගකරුවෙකු ලෙස ගෑස් වෙළඳපොළට පිවිසීම සඳහා මඟ සලසමින් එල්.පී.ගෑස් සමාගමක් පිහිටුවීමට අමාත්‍ය මණ්ඩලයේ අනුමැතිය හිමිවුණා.\nමේ අතර, ඇතැම් භාණ්ඩ වෙළඳපොළට සැපයීම සම්බන්ධයෙන් පවතින අර්බුදය විසඳීම සඳහා රජය කඩිනමින් මැදිහත් වන බව කැබිනට් ප්‍රකාශක අමාත්‍ය ඩලස් අලහප්පෙරුම අද සඳහන් කළා.\nඅමාත්‍ය මණ්ඩල තීරණ දැනුම්දීමේ මාධ්‍ය හමුවට එක්වෙමින් ඔහු කියා සිටියේ මිල ගණන් පිළිබඳ මතුව ඇති ගැටලු හේතුවෙන් මෙලෙස ඇතැම් භාණ්ඩවල හිඟයක් උද්ගතව ඇති බවයි",
       "URL": "https://www.hirunews.lk/284226/තෙල්-සංස්ථාවට-අනුබද්ධ-එල්-පී-ගෑස්-සමාගමක්-පිහිටුවීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1646"
}