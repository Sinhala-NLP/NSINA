{
       "Source": "hirunews",
       "Timestamp": "Saturday, 26 January 2019 - 15:56",
       "Headline": "කේරළ ගංජා කිලෝ 2ක් සමග දෙදෙනෙකු අත්අඩංගුවට",
       "News Content": "කේරළ ගංජා කිලෝග්‍රෑම් 110 කට ආසන්න ප්‍රමාණයක් සමග වැල්වැටිතුරෙයි - කුච්චම් පටු මගේ දී පුද්ගලයන් තුන්දෙනෙකු අත්අඩංගුවට ගෙන තිබෙනවා.\nපොලීිසිය පැවසුවේ මෙම ගංජා තොගය ලොරි රථයකට පටවමින් සිටි අවස්ථාවේ සැකකරුවන් අත්අඩංගුවට ගත් බවයි.\nඔවුන් වැල්වැටිතුරෙයි සහ චුන්නාක්කම් යන ප්‍රදේශවල පදිංචිකරුවන්.\nමේ අතර මන්නාරම ප්‍රදේශයේ සිදුකළ වැටලීමකදී කේරළ ගංජා සමග පුද්ගලයින් දෙදෙනෙකු නාවික හමුදාව අත්අඩංගුවට ගෙන තිබෙනවා.\nසැකකරුවන් ඊයේ වෑන් රථයකින් කේරළ ගංජා අලෙවි කිරීම සදහා ප්‍රවාහනය කරමින් සිටියදී මෙලෙස අත්අඩංගුවට ගත් බවයි නාවික හමුදාව සදහන් කළේ.\nඋතුරුමැද නාවික විධානයට අනුයුක්ත නාවිකයින් පිිරිසකට ලද තොරතුරක් මත මෙම වැටලීම සිදුකර ඇති අතර අත්අඩංගුවට ගත් පුද්ගලයා, වෑන් රථය සහ කේරළ ගංජා තොගය මන්නාරම පොලීසිය වෙත භාර දී තිබෙනවා.",
       "URL": "https://www.hirunews.lk/209085/කේරළ-ගංජා-කිලෝ-2ක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3533"
}