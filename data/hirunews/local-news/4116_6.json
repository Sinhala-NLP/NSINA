{
       "Source": "hirunews",
       "Timestamp": "Saturday, 20 January 2018 - 18:54",
       "Headline": "වක්වැල්ලේ ද්විත්ව ඝාතනයට හේතුව ඉඩම් ආරවුලක් බවට සැක",
       "News Content": "ගාල්ල - හපුගල - වක්වැල්ල ප්‍රදේශයේදී සිදුවූ ද්විත්ව ඝාතනයට හේතුව ඉඩම් ආරවුලක් බවට සැක පළ වනවා.\nපොලීසිය පැවසුවේ ඊයේ රාත්‍රියේ (19) මෙලෙස ඝාතනයට ලක්ව ඇත්තේ 75 හැවිරිදි පුද්ගලයෙකු සහ 65 හැවිරිදි ඔහුගේ සොහොයුරිය බවයි.\nතියුණු ආයුධවලින් පහරදී මෙම ඝාතනය සිදුකර තිබූ අතර, ඔවුන් දෙදෙනාම අවිවාහකයින් බව ද පොලීසිය ප්‍රකාශ කළා.\nඔවුන් ඉඩම් නඩු කිහිපයකට සම්බන්ධව සිටි බව ද පොලීසිය සිදුකළ විමර්ශනයේදී අනාවරණ වී තිබෙනවා.\nමේ අතර, මාතර - ඌරුබොක්ක ප්‍රදේශයේදී තම බිරිද ඝාතනය කිරීමේ සිද්ධිය සම්බන්ධයෙන් පොලීසියට භාර වූ පසු අත්අඩංගුවට ගත් ඇගේ සැමියා ලබන 23 වනදා දක්වා රක්ෂිත බන්ධනාගාර ගත කෙරුණා.\nඒ මොරවක වැඩබලන මහේස්ත්‍රාත් අජිත් පී අබේසේකරගේ නියෝගයකට අනුවයි.\nමිල්ලගහහේන - බෙරලපනාතර ප්‍රදේශයේ පදිංචි 27 හැවිරිදි එක් දරු මවක් මෙලෙස ඊයේ රාත්‍රියේ ඝාතනය කර තිබුණේ නිවසේ තිබූ විදුලි උඳුනේ වයරයෙන් ගෙළ සිරකර පසුව විදුලි ස්ත්‍රික්කයෙන් ඇගේ ශරීරය පිලිස්සීමෙන්.",
       "URL": "https://www.hirunews.lk/181591/වක්වැල්ලේ-ද්විත්ව-ඝාතනයට-හේතුව-ඉඩම්-ආරවුලක්-බවට-සැක",
       "Category": "Local News",
       "Parent URL": "https://www.hirunews.lk/local-news.php?pageID=4116"
}