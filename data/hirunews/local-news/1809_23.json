{
       "Source": "hirunews",
       "Timestamp": "Monday, 19 July 2021 - 20:00",
       "Headline": "බීම බවට පවසමින් පාසල් දරුවන්ට අරක්කු පෙවූ පියා රිමාන්ඩ්",
       "News Content": "රටබීම බව පවසමින් පාසල් යන වයසේ කුඩා දරුවන් දෙදෙනෙකුට මත්පැන් පෙවීමේ සිද්ධියක් මහියංගණය - ගිරාඳුරුකෝට්ටේ - රත්කිඳ මහවැලි ගම්මානයෙන් හිරු ප්‍රවෘත්ති අංශයට වාර්තා වුණා.\nසිද්ධියට අත්අඩංගුවට ගත් 58 හැවිරිදි සැකකරු මේ මස 22 වනදා දක්වා රක්ෂිත බන්ධනාගාර ගත කර තිබෙනවා.\n9 සහ 10 යන වයස්වල පසුවන මෙම දරුවන් දෙදෙනා වෙළඳසැලට යන අවස්ථාවේදී සැකකරු විසින් සිය නිවසට කැඳවා මෙලෙස මත්පැන් පානය කිරීමට ඉඩ සලස්වා තිබෙනවා.\nපසුව ඔවුන් නිවෙස් වෙත ගිය අවස්ථාවේ ඇස් රතුවීම සහ හැසිරීමේ වෙනසක් පිළිබඳව දෙමාපියන් විමසූ අවස්ථාවේදීයි දරුවන් ඒ පිළිබඳව තොරතුරු අනාවරණ කර ඇත්තේ.",
       "URL": "https://www.hirunews.lk/277430/බීම-බවට-පවසමින්-පාසල්-දරුවන්ට-අරක්කු-පෙවූ-පියා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1809"
}