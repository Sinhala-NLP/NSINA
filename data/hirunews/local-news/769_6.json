{
       "Source": "hirunews",
       "Timestamp": "Sunday, 30 October 2022 - 10:35",
       "Headline": "යූ.එස්.එයිඩ් වෙතින් මඩ පොහොර මෙට්‍රික් ටොන් 36,000 ක්",
       "News Content": "වී වගාවට අවශ්‍ය මඩ පොහොර මෙට්‍රික් ටොන් 36,000 ක් ආධාර වශයෙන් ලබාදීමට ජාත්‍යන්තර සංවර්ධනය සඳහා වන එක්සත් ජනපද නියෝජිතායතනය හෙවත් යූඑස් එයිඩ් එකඟතාව පළ කර ඇති බව කෘෂිකර්ම අමත්‍යාංශය පවසනවා.\nමෙවර මහ කන්නයේදී මූලික පොහොර හෙවත් ත්‍රිත්ව සුපිරි පොහොර ලබාදීම සඳහා මුදල් ප්‍රතිපාදන සොයාගැනීමේදී ගැටළුවකට මුහුණපෑමට සිදු වූ බවයි එම අමාත්‍යාංශය සඳහන් කළේ.\nකෙසේ වුවත් මීළඟ යළ කන්නයේදි එම පොහොර ගොවීන්ට නොමිලේ ලබාදීමට කටයුතු කරන බවයි කෘෂිකර්ම අමාත්‍යවරයා මහ කන්නයට අවශ්‍ය පොහොර බෙදාහැරීම පිළිබඳ පැවති ප්‍රගති සමලෝචන රැස්වීමකට එක්වෙමින් ප්‍රකාශ කර තිබුණේ.",
       "URL": "https://www.hirunews.lk/319175/යූ-එස්-එයිඩ්-වෙතින්-මඩ-පොහොර-මෙට්‍රික්-ටොන්-36000-ක්",
       "Category": "Local News",
       "Parent URL": "https://www.hirunews.lk/local-news.php?pageID=769"
}