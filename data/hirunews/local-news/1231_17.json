{
       "Source": "hirunews",
       "Timestamp": "Thursday, 14 April 2022 - 7:39",
       "Headline": "අද තවත් ඩීසල් නැවක් එයි",
       "News Content": "අද දිනයේදී ඩීසල් මෙටි්‍රක් ටොන් 40,000ක් රැගත් නෞකාවක් දිවයිනට ළඟාවීමට නියමිතයි.\nඛනිජ තෙල් සංස්ථාවේ සභාපති සුමිත් විජේසිංහ කියා සිටියේ අප්‍රේල් මාසය තුළ මෙරටට ආනයනය කිරීමට නියමිත මුළු ඩීසල් මෙටි්‍රක් ටොන් ප්‍රමාණය 265,000ක් බවයි.\nලබන 21 හෝ 22 යන දිනයන් හි ඩීසල් මෙටි්‍රක් ටොන් 37,000ක් රැගත් නෞකාවක් දිවයනට පැමිණීමට නියමිතව තිබෙනවා.\nඊයේ දිනයේදීත් ගෑස් සහ ඉන්ධන ලබා ගැනීමට නොහැකිව ජනතාව පෝලිම්වල රැඳී සිටින ආකාරය දැකගත හැකිවුණා.\nමේ අතර, ඉන්ධන අර්බුදයත් සමඟ සංචාරක බස් රථ හිමියන්ගේ සංගමය දැඩි අසීරුතාවයකට මුහුණ දී සිටිනවා.\nඑම සංගමයේ සභාපති නීල් ජයතිස්ස කියා සිටියේ, සංචාරකයින් රැගත් බස් රථ දිගු පෝලිම්වල සිට ඉන්ධන ලබා ගැනීමේ දී ගැටලු රැසක් උද්ගත වන බවයි.\nඑම නිසා සංචාරක බස් රථ සඳහා ඉන්ධන ලබාදීමට රජය සහන වැඩපිලිවෙලක් ක්‍රියාවට නැංවිය යුතු බව ඔහු වැඩිදුරටත් සඳහන් කළා.",
       "URL": "https://www.hirunews.lk/301922/අද-තවත්-ඩීසල්-නැවක්-එයි",
       "Category": "Local News",
       "Parent URL": "https://www.hirunews.lk/local-news.php?pageID=1231"
}