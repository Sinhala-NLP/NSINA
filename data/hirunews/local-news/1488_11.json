{
       "Source": "hirunews",
       "Timestamp": "Friday, 17 December 2021 - 8:03",
       "Headline": "කටුගස්තොට පාලම යට සිටි යුවළට නව නිවසක්",
       "News Content": "හිසට සෙවනක් නොමැතිව මහ මඟ දිවි ගෙවූ යුවළකට හිරු අනාවරණයෙන් පසු තමන්ගේම නිවසක ජීවත් වීමේ අවස්ථාව උදා වී තිබෙනවා.\nඒ නිවාස සංවර්ධන අධිකාරියේ සභාපති දුමින්ද සිල්වා විසින් ඔවුන් වෙත ඉඩමක් පරිත්‍යාග කිරීමට පොරොන්දු වීමත් සමඟයි.\nදිනකට දෙනොදාහක් ගමන් ගන්නා කටුගස්තොට පාලම යට සැඟවුණු කඳුළු කථාව හිරු ප්‍රවෘත්ති ඔස්සේ අප රට හමුවේ තැබුවේ මේ අසරණ යුවළට සරණක් අවැසි නිසයි.\nවසර තුනකට අධික කාලයක් අව්වත් වැස්සත් සමඟ පොර බැඳි රිචඩ් සහ සිත්ති යුවළට අවශ්‍ය වී තිබූ එකම රැකවරණය හිසට සෙවණක්.\nඅගහිගකම් මැද දිවිගෙවන මේ යුවළ අදටත් ජීවිතය ගෙවන්නේ දැඩි සෙනෙහසින්.\nඔවුන්ගේ ගැටලුව ගැන අප පෙරේ දා හිරු මධ්‍යහ්න ප්‍රවෘත්ති ඔස්සේ අනාවරණ කළේ, ඔවුන් වෙනුවෙන් නිවසක් තනා දීමේ අරමුණින්.\nමෙම අනාවරණයෙන් පැය 24ක් ගත වීමටත් මත්තේන් රිචඩ් සහ සිත්ති යුවළ වෙනුවෙන් නව නිවසක් ඉදි කිරීම සඳහා ඉඩමක් ලබා දීමට නිවාස සංවර්ධන අධිකාරියේ සභාපති දුමින්ද සිල්වා ඉදිරිපත් වුණා.\nවසර තුනක් පුරා කිසිදු බලධාරියෙකුගේ අවධානය යොමු නො වූ මේ මිනිසුන්ට ඔවුන්ගේම නිවසක බලාපොරොත්තු දැල්වීමත් සමඟ හඬ අවදි කළා.",
       "URL": "https://www.hirunews.lk/291292/කටුගස්තොට-පාලම-යට-සිටි-යුවළට-නව-නිවසක්",
       "Category": "Local News",
       "Parent URL": "https://www.hirunews.lk/local-news.php?pageID=1488"
}