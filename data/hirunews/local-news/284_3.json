{
       "Source": "hirunews",
       "Timestamp": "Friday, 09 June 2023 - 7:23",
       "Headline": "කිළිනොච්චියේ අභිරහස් ලෙස තරුණියක් මියයයි",
       "News Content": "කිළිනොච්චිය පුන්නයිරාවී ප්‍රදේශයේ ළිදක තිබී අබිරහස් ලෙස මියගිය අපොස උසස් පෙළ පන්තියක ඉගෙනුම ලබන ශිෂ්‍යාවකගේ මළ සිරුරක් පොලීසිය විසින් ඊයේ (08) සොයාගෙන තිබෙනවා.\nමෙම මරණය සම්බන්ධයෙන් කීසිදු තොරතුරක් මේ වනතුරු වාර්තා වී නොමැති අතර ඇය සිය දිවි හානි කර ගත්තේද එසේ නැතහොත් වෙනත් හේතුවක් මත මේ මරණය සිදු වී ඇද්ද යන්න සෙවීම සදහා කිළිනොච්චිය පොලීසිය විශේෂ විමර්ශනයක් ආරම්භ කොට තිබෙන බවයි වාර්තා වන්නේ.\nමෙලෙස මියගොස් ඇත්තේ පවනී භානුෂා නැමති වයස අවුරුදු 18 වන තරුණියක්.\nඇගේ මළ සිරුර පශ්චාත් මරණ පරීක්ෂණ කටයුතු සදහා කිළිනොච්චිය රෝහලට රැගෙන විත් ඇති අතර කිළිනොච්චිය පොලීසිය සිද්ධිය සම්බන්ධයෙන් පරීක්ෂණ පවත්වන බවයි වාර්තා වන්නේ.",
       "URL": "https://www.hirunews.lk/337415/කිළිනොච්චියේ-අභිරහස්-ලෙස-තරුණියක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=284"
}