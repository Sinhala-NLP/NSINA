{
       "Source": "hirunews",
       "Timestamp": "Sunday, 07 February 2021 - 8:46",
       "Headline": "කුඩු මංගලිකාගේ පුත් කුඩු ධනූ අත්අඩංගුවට (වීඩියෝ)",
       "News Content": "මහ පරිමාණ මත්ද්‍රව්‍ය ජාවාරම් සම්බන්ධයෙන් චෝදනා එල්ල වී බන්ධනාගාර ගතව සිටින කුඩු මංගලිකා නැමැත්තියගේ පුත්‍රයෙකු වන ලක්ෂාන් ධනංජය හෙවත් කුඩු ධනූ නැමැත්තා පොලීසිය අත්අඩංගුවට ගෙන තිබෙනවා.\nබස්නාහිර පළාත් දූෂණ මර්දන ඒකකයට ලද තොරතුරකට අනුව ඊයේ මොහු පෑලියගොඩ පට්ටිය හන්දිය කළු පාලම අසළදී අත්අඩංගුවට ගෙන ඇති බව සඳහන්.\nඅත්අඩංගුවට ගන්නා අවස්ථාවේදී සැකකරු සතුව තිබී හෙරොයින් ග්‍රෑම් විස්සක් සහ මිලිග්‍රෑම් 336ක් පොලිස් භාරයට ගෙන තිබෙනවා.\nඔහු විසින් දීර්ඝ කාලයක සිට  මත්ද්‍රව්‍ය ජාවාරමේ නිරතව සිට ඇති අතර, එමඟින් උපයාගත් මුදල්වලින් සුඛෝපභෝගී ජීවිතයක් ගතකර ඇති බවටද අනාවරණ වී ඇති බවයි සිදුකරන ලද විමර්ශනවලින් හෙළිවී ඇත්තේ.\nමේ අතර කොළඹ අපරාධ කොට්ඨාසයේ බුද්ධි අංශ නිලධාරීන්ට ලද තොරතුරකට අනුව කිරිඳිවැල පොලිස් වසමේ වේයන්ගොඩ - ගෝනාගම ප්‍රදේශයේදී නීතිවිරෝධී බෝර 12 ගිනි අවියක් සමඟින් සැකකරුවෙකු අත්අඩංගුවට ගනු ලැබුවා.",
       "URL": "https://www.hirunews.lk/261867/කුඩු-මංගලිකාගේ-පුත්-කුඩු-ධනූ-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2163"
}