{
       "Source": "hirunews",
       "Timestamp": "Tuesday, 04 October 2016 - 15:20",
       "Headline": "වන අලි ප්‍රහාරයකින් කාන්තාවක් මරුට (ඡායාරූප)",
       "News Content": "පොළොන්නරුව කදුරුවෙල ප්‍රදේශයේදී වන අලි ප්‍රහාරයකට ලක්වීමෙන් කාන්තාවක් මියගොස් තිබෙනවා.\nඅද උදෑසන 6.30 ට පමණ ඇය සිය නිවස අසලදී වන අලි ප්‍රහාරයට ලක්ව ඇති බවයි අප වාර්තාකරු සඳහන් කලේ.\nමියගිය කාන්තාවගේ වයස අවුරුදු 64 ක්.\nඅද පෙරවරුවේ කදුරුවෙල නගරයට පැමිණ ඇති වන අලියා නගරයේ පිහිටි පාසැල් තාප්පයකට සහ නිවාස රැසක උපකරණවලට ද හානිකර ඇතැයි සඳහන්.\nපසුව අලියා පොළොන්නරුව බෝතල් දෙක ප්‍රදේශය හරහා ගල්ලෑල්ල රක්ෂිතයට පළාගොස් තිබෙනවා.\nඅප වාර්තාකරු සඳහන් කලේ වියළි කාලගුණික තත්වය හමුවේ වන අලි ගම්වැදීම දිනෙන් දින ඉහළ යමින් පවතින බවයි.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/144440/වන-අලි-ප්‍රහාරයකින්-කාන්තාවක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4851"
}