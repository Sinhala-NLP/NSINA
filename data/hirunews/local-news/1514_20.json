{
       "Source": "hirunews",
       "Timestamp": "Monday, 06 December 2021 - 8:57",
       "Headline": "ලංගමයට නුසුදුස්සන් පත් වෙන බවට දිලුම් අමුණුගමගෙන් ප්‍රකාශයක්",
       "News Content": "ලංකා ගමනාගමන මණ්ඩලයේ පවතින අහිතකර ක්‍රියාවලිය හා අවිධිමත් යාන්ත්‍රණය කුමන ආණ්ඩුව බලයට පැමිණිය ද වෙනස් කළ නො හැකි බව ප්‍රවාහන රාජ්‍ය අමාත්‍ය දිලුම් අමුණුගම පවසනවා.\nවිශේෂයෙන් නුසුදුසු පුද්ගලයින් ලංගමයේ පත්වීම් ලබාගන්නා බව ඔහු සඳහන් කළා.\nමේ හේතුවෙන් සිදුවන අයහපත් ප්‍රතිඵල මඟහරවා ගැනීම සඳහා විධිමත් පටිපාටියකට අනුව සුදුසු පුද්ගලයින් පමණක් ලංගමයේ තනතුරුවලට පත්කිරීම සඳහා වැඩපිළිවෙළක් සකස් කර ඇති බවයි ඔහු පැවසුවේ.\nඅයවැය තෙවන වර කියවීමේ කාරක සභා විවාදයට එක් වෙමිනුයි ඔහු මේ බව සඳහන් කළේ.\nදේශපාලනික මැදිහත් වීම් ප්‍රබල ව දැකිය හැකි ස්ථානයක් ලෙස ලංගමය හඳුනාගත හැකි බව පැවසූ අමාත්‍යවරයා, ආණ්ඩු මාරු වෙනවිට ම තනතුරු ද අක්‍රමත් ව මාරු වෙන බව අවධාරණය කළා.\nකොන්දොස්තරවරයා ඩිපෝ අධිකාරි වීම, ටයර් මාරු කළ කම්කරුවා ඩිපෝ ඉන්ජිනේරුවරයා වීම වැනි තනතුරුවල වෙනස් වීම්, ආණ්ඩු මාරු වනවිට ම සිදු වෙන බවයි අමාත්‍යවරයා පැවසුවේ.",
       "URL": "https://www.hirunews.lk/290146/ලංගමයට-නුසුදුස්සන්-පත්-වෙන-බවට-දිලුම්-අමුණුගමගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1514"
}