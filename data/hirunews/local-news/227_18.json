{
       "Source": "hirunews",
       "Timestamp": "Thursday, 29 June 2023 - 11:18",
       "Headline": "වෛද්‍යවරයකු ලෙස පෙනී සිටි අයෙක් පානදුරේදී අත්අඩංගුවට",
       "News Content": "පානදුර, සරිකමුල්ල ප්‍රදේශයේ පෞද්ගලික වෛද්‍ය මධ්‍යස්ථානයකදී රජයේ වෛද්‍යවරයකු ලෙස පෙනී සිටිමින් රෝගීන්ට ප්‍රතිකාර කළ පුද්ගලයකු අත්අඩංගුවට ගෙන තිබෙනවා.\nමෙම සැකකරු ශ්‍රී ලංකා වෛද්‍ය සභාවේ ලියාපදිංචිය නොමැතිව, කූඨ ලේඛන උපයෝගී කර ගනිමින් අන් අයකු ලෙස පෙනී සිට මෙම පෞද්ගලික වෛද්‍ය මධ්‍යස්ථානයේ ප්‍රතිකාර කිරීමේ නිරතව සිටි බවයි පොලිසිය පැවසුවේ.\nඅත්අඩංගුවට ගත් සැකකරු 30 හැවිරිදි දෙමටගොඩ ප්‍රදේශයේ පදිංචිකරුවෙක්.\nඔහු ඊයේ (28) පානදුර මහේස්ත්‍රාත් අධිකරණයට ඉදිරිපත් කිරීමෙන් පසු ලක්ෂ 10ක ශරීර ඇප මත මුදා හැර තිබෙන අතර නඩුව 2024 ජනවාරි 14 දින නැවත කැඳවීමට නියමිතයි.\nපානදුර උතුර පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/339448/වෛද්‍යවරයකු-ලෙස-පෙනී-සිටි-අයෙක්-පානදුරේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=227"
}