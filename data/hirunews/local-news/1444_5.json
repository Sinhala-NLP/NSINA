{
       "Source": "hirunews",
       "Timestamp": "Thursday, 06 January 2022 - 18:53",
       "Headline": "ලන්ඩන් හොරෙකුට පාඩමක් ඉගැන්වූ කන්ද උඩරට කොල්ලා (වීඩියෝ)",
       "News Content": "ලන්ඩනයේ හැරෝව් හි සුපිරි වෙළඳසැලකට ඇතුලු වූ සොරෙකුට අමතක නොවන පාඩමක් උගන්වන්නට එහි සේවය කරන ශ්‍රී ලාංකික සේවකයෙකු සමත් වී තිබෙනවා.\nඅදාළ පුද්ගලයා මෙම සුපිරි වෙළඳසැලේ අලෙවිය සඳහා තබා තිබූ මිල අධික වයින් බෝතල් කීපයක් කෝපි සහ තවත් භාණ්ඩ රැසක් ගමන් මල්ලක දමාගෙන හොර රහසේ එම වෙළෙඳසැලෙන් පිටවීමට සලැලසුම් කර තිබෙනවා.\nමෙම පුද්ගලයා එම ප්‍රදේශයේ වෙළඳසැල්වලට ඇතුළු වී භාණ්ඩ සොරා ගන්නා පුද්ගලයකු බව ඒ මොහොතේ එම සුපිරි වෙළඳසැලේ සේවය කළ ශ්‍රී ලාංකිකයකු වන සුගීශ්වර වෑකඩපොල නිරීක්ෂණය කර තිබෙනවා.\nමොහුගේ හැසිරීම සි.සි.ටි.වි කැමරා මගින් නිරීක්ෂණය කළ සුගීශ්වර අදාළ පුද්ගලයා මෙම සොරා ගත් භාණ්ඩ තොගය රැගෙන සුපිරි වෙළඳසැලෙන් පිටවීමට උත්සාහ දරද්දී වහා පැමිණ එම පුද්ගලයා සොරාගත් භාණ්ඩ දමා තිබූ ගමන් මල්ල උදුරා ගැනීමට උත්සාහ කළා.\nමේ අවස්ථාවේදී භාණ්ඩ සොරා ගත් පුද්ගලයා ගමන් මල්ල රැගෙන වෙළඳසැලෙන් එළියට පැමිණෙන්නට උත්සාහ දැරූ අතර සටන අත් නොහැරි සුගීශ්වර ඔහුගෙන් සිය සුපිරි වෙළඳසැලෙන් සොරාගත් භාණ්ඩ ඇතුළත් ගමන් මල්ල උදුරා ගැනීමට‍යි උත්සාහ දැරුවේ.\nකෙසේ හෝ සෑහෙන පොර බැදීමකින් අනතුරුව සුපිරි සලෙන් සොරාගත් භාණ්ඩ අයත් ගමන් මල්ල තමන් සතු කරගන්නට සුගීශ්වර සමත් වී තිබෙනවා.\nවෙළඳසැලේ සී.සී.ටී.වී කැමරාවේ සටහන් වූ එම දර්ශන පෙළ පහළින්....",
       "URL": "https://www.hirunews.lk/293220/ලන්ඩන්-හොරෙකුට-පාඩමක්-ඉගැන්වූ-කන්ද-උඩරට-කොල්ලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1444"
}