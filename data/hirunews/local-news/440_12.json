{
       "Source": "hirunews",
       "Timestamp": "Saturday, 01 April 2023 - 19:39",
       "Headline": "බිත්තර පාලන මිල ඉවත් කරන්නැයි කුකුළු ව්‍යාපාරිකයින් ඉල්ලයි (වීඩියෝ)",
       "News Content": "ඉන්දියාවෙන් ආනයනය කළ තවත් බිත්තර ලක්ෂ 10 ක තොගයක් කොළඹ වරායට ළඟා වී තිබෙනවා.\nරාජ්‍ය වාණිජ විවිධ නීතිගත සංස්ථාවේ සභාපති ආසිරි වලිසුන්දර කියා සිටියේ ඒ සඳහා ද සත්ව නිෂ්පාදන හා සෞඛ්‍ය දෙපාර්තමේන්තුවේ අනුමැතිය ලබාගැනීමට නියමිතව ඇති බවයි.\nකෙසේ වෙතත්, බිත්තර වෙළඳුන් පෙන්වා දෙන්නේ තවදුරටත් වෙළඳපොලේ බිත්තර හිඟයක් පවතින බවයි.\nබිත්තර සඳහා උපරිම සිල්ලර මිලක් දක්වමින් නිකුත් කර ඇති ගැසට් නිවේදනය හේතුවෙන් මේ වනවිට බිත්තර වෙළඳාම සිදු නොකරන බව ද ඇතැම් වෙළඳුන් ප්‍රකාශ කළා.\nසමස්ත ලංකා කුකුළු ව්‍යාපාරිකයන්ගේ සංගමයේ ජ්‍යෙෂ්ඨ උපදේශක මාතලී ජයසේකර අද පැවති මාධ්‍ය හමුවකදී බිත්තර වෙළඳපොලේ වත්මන් තත්ත්වය සම්බන්ධයෙන් අදහස් පළ කරමින් කියා සිටියේ උපරිම සිල්ලර මිල ඉවත් කිරීමෙන් බිත්තර හිඟය වලක්වා ගත හැකි බවයි.\nදැනට සුදු බිත්තරයක් සඳහා රුපියල් 44 කද, රතු බිත්තරයක් සඳහා රුපියල් 46 ක ද උපරිම සිල්ලර මිලක් නියම කර තිබෙනවා.",
       "URL": "https://www.hirunews.lk/331476/බිත්තර-පාලන-මිල-ඉවත්-කරන්නැයි-කුකුළු-ව්‍යාපාරිකයින්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=440"
}