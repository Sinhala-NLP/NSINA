{
       "Source": "hirunews",
       "Timestamp": "Thursday, 09 June 2016 - 14:56",
       "Headline": "කාලගුණයෙන් ඉදිරි පැය 18 කට අනතුරු ඇගවීමක්",
       "News Content": "පුත්තලම සිට මන්නාරම සහ කන්කසන්තුරය හරහා මුලතිව් දක්වා වන මුහුදු ප්‍රදේශවල සුළං වේගය පැයට කිලෝමීටර් 70 ක් දක්වා වැඩි විය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් මන්නාරම් බොක්ක ප්‍රදේශයේ සුළං වේගය වැඩිවිය හැකි බවයි ඉදිරි පැය 18 සඳහා බලපැවැත්වෙන පරිදි දෙපාර්තමේන්තුව නිකුත්කල නිවේදනයේ දැක්වෙන්නේ.\nමේ හේතුවෙන් එම මුහුදු ප්‍රදේශ ඉතා රලු විය හැකියි.\nමඩකලපුව සිට පොතුවිල් හරහා හම්බන්තොට දක්වා  වන මුහුදු ප්‍රදේශවල සුළං වේගය විටෙක පැයට කිලෝමීටර් 60 දක්වා වැඩි වීමට ද ඉඩ පවතින බැවින් එම මුහුදු ප්‍රදේශ ද රලු විය හැකි බව කාලගුණ විද්‍යා දෙපාර්තමේන්තුව ප්‍රකාශ කලා.\nමේ සම්බන්ධයෙන් විමසිලිමත් වන ලෙසටයි ධීවර සහ නාවික ප්‍රජාවගෙන් ඉල්ලා සිටින්නේ.\nමේ අතර දිවයින හරහා විශේෂයෙන් මධ්‍යම කඳුකරයේ බටහිර බෑවුම් ප්‍රදේශවල සහ උතුර / උතුර මැද සහ නැගෙනහිර පළාත්වල විටින් විට හමන තද සුළං ද බලාපොරොත්තු වන බව කාලගුණ විද්‍යා දෙපාර්තමේන්තුව නිවේදනය කලා.",
       "URL": "https://www.hirunews.lk/135139/කාලගුණයෙන්-ඉදිරි-පැය-18-කට-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=5013"
}