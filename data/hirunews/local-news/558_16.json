{
       "Source": "hirunews",
       "Timestamp": "Saturday, 04 February 2023 - 14:19",
       "Headline": "පාවහන් හා සම්භාණ්ඩ ප්‍රදර්ශනයක් අද සහ හෙට",
       "News Content": "පාවහන් සහ සම්භාණ්ඩ නිෂ්පාදන කර්මාන්තයේ ප්‍රවර්ධනය අරමුණු කර ගනිමින් වාලච්චේන කඩදාසි කර්මාන්තශාලා භූමියෙන් අක්කර 25 ක භූමි ප්‍රමාණයක් නව කර්මාන්ත පුරයක් ආරම්භ කිරීමට අපේක්ෂා කරන බව කර්මාන්ත හා වැවිලි කර්මාන්ත අමාතාංශය පවසනවා.\nපාවහන් හා සම්භාණ්ඩ ප්‍රදර්ශණයක් ඊයේ ආරම්භ වූ අතර එම ප්‍රදර්ශනය අද (04) සහ හෙට (05) දිනයන්හිදී කොළඹ බණ්ඩාරනායක ශාලාවේදී පැවැත්වෙනවා.\nවෙළඳ කුටි 145කින් සමන්විත මෙහි මහා පරිමාණ, මධ්‍ය පරිමාණ හා සුළු පරිමාණ පාවහන් හා සම්භාණ්ඩ නිෂ්පාදකයින්ට තම නිෂ්පාදන ප්‍රදර්ශණය කිරීමටත් අලෙවි කිරීමටත් අවස්ථාව හිමිව තිබෙනවා.",
       "URL": "https://www.hirunews.lk/326645/පාවහන්-හා-සම්භාණ්ඩ-ප්‍රදර්ශනයක්-අද-සහ-හෙට",
       "Category": "Local News",
       "Parent URL": "https://www.hirunews.lk/local-news.php?pageID=558"
}