{
       "Source": "hirunews",
       "Timestamp": "Sunday, 17 January 2021 - 7:33",
       "Headline": "සිරිකොත මෙහෙයුම් මධ්‍යස්ථානයක් වෙයි",
       "News Content": "පසුගියදා තේරී පත් වූ එක්සත් ජාතික පක්ෂයේ නව නිලධාරි මණ්ඩලය ලබන බ්‍රහස්පතින්දා වැඩ භාර ගැනීමට නියමිතයි.\nනව පක්ෂ මහලේකම් පාලිත රංගේබණ්ඩාර හිරු ප්‍රවෘත්ති අංශයට කියා සිටියේ එදින සිට එක්සත් ජාතික පක්ෂයේ ප්‍රවර්ධන කටයුතු ආරම්භ කරන බවයි.\nනව නිලධාරින් තෝරා පත් කර ගැනීම සඳහා එක්සත් ජාතික පක්ෂයේ කෘත්‍යාධිකාරි මණ්ඩලය පසුගිය 13 වනදා පෙරවරුවේ රැස්වුණේ සිරිකොත පක්ෂ මුලස්ථානයේදීයි.\nඑහිදී පක්ෂයේ සභාපතිවරයා ලෙස වජිර අබේවර්ධන පත්කෙරුණු අතර, නව මහලේකම්වරයා ලෙස පත් කෙරුණේ පාලිත රංගේ බණ්ඩාරයි.\nනියෝජ්‍ය නායකයා ලෙස රුවන් විජේවර්ධන යළි පත් කර ගත්තා.\nපක්ෂයේ උප නායකයා ලෙස අකිල විරාජ් කාරියවසම් පත් කෙරුණු අතර, භාණ්ඩාගාරික ලෙස යළි පත් කරනු ලැබුවේ ඒ.එස්.එම් මිස්බායි.\nඑක්සත් ජාතික පක්ෂ නායකත්වය රනිල් වික්‍රමසිංහ විසින් තවදුරටත් දරණ අතර, ඔවුන්ට හිමි එකම ජාතික ලැයිස්තු පාර්ලිමේන්තු මන්ත්‍රී ධුරය සඳහා ද පක්ෂ නායකයාගේ නම මේ වනවිට යෝජනා වී ඇති බවයි වාර්තා වන්නේ.",
       "URL": "https://www.hirunews.lk/259894/සිරිකොත-මෙහෙයුම්-මධ්‍යස්ථානයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2207"
}