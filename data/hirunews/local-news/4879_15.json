{
       "Source": "hirunews",
       "Timestamp": "Wednesday, 14 September 2016 - 17:01",
       "Headline": "විමල්ගෙන් පැය හතක් ප්‍රශ්ණ කරයි",
       "News Content": "පොලිස් මූල්‍ය අපරාධ කොට්ඨාශයට ප්‍රකාශයක් ලබාදීම සඳහා පැමිණි ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මීට ටික වේලාවකට පෙර ඉන් පිටව ගියා.\nපැය හතකට වැඩි කාලයක් ඔහුගෙන් ප්‍රකාශ සටහන් කරගත් බවයි මූල්‍ය අපරාධ කොට්ඨාශයේ ප්‍රකාශකයෙකු සඳහන් කළේ.\nපසුගිය රජය සමයේ නිවාස, ඉංජිනේරු හා ඉදිකිරීම් අමාත්‍යවරයාව කටයුතු කරමින් රජයේ වාහන අවභාවිතා කිරීමේ සිද්ධියක් සම්බන්ධයෙන් එම ප්‍රකාශය ලබාගෙන තිබුණා.\nඑමෙන්ම කොටස් වෙළඳපොලේ සිදුවූ මූල්‍ය අක්‍රමිකතා සිද්ධියක් සම්බන්ධයෙන් පාර්ලිමේන්තු මන්ත්‍රී ලොහාන් රත්වත්තේගේ සහෝදරයෙකු වන චානුක රත්වත්තේ ඇතුලූ පස්දෙනෙකුද අද මූල්‍ය අපරාධ කොට්ඨාශය අත්අඩංගුවට ගත්තා.\nපසුව ඔවුන් කොළඹ කොටුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මේ මස 28 වනදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/142987/විමල්ගෙන්-පැය-හතක්-ප්‍රශ්ණ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4879"
}