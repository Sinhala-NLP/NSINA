{
       "Source": "hirunews",
       "Timestamp": "Saturday, 29 July 2017 - 21:53",
       "Headline": "ඒකාබද්ධ විපක්ෂය පාර්ලිමේන්තුවේ කළ දේ ගැන විවිධ අදහස්",
       "News Content": "මහජන ආරක්ෂක පනත් කෙටුම්පතේ යෝජනාවකට අදාළව ඡන්දය විමසීමේදී ඊයේ පාර්ලිමේන්තුව තුළ නොසන්සුන්තා ඇතිවීමත් සමග කථානායකවරයා පාර්ලිමේන්තුව කල් තබන ලැබුවා.\nකෙසේ වෙතත් යළි සභාවට එක්වූ ඒකාබද්ධ විපක්ෂයේ මන්ත්‍රීවරුන් පිරිසක් පාර්ලිමේන්තු කටයුතු විනෝදාත්මකව රඟ දක්වමින් විවාදයක් පවත්වා තිබෙනවා.\nමහජන ආරක්ෂක පනත් කෙටුම්පතේ යෝජනාවකට අදාළව ඡන්දය විමසීමේදී ඊයේ පාර්ලිමේන්තුව තුළ දැඩි නොසන්සුන්තාවක් ඇතිවුණා.\nමෙහිදී කථානායකවරයා තීරණය කළේ පාර්ලිමේන්තුව කල් තැබීමටයි.\nඅප පාර්ලිමේන්තු වාර්තාකරුවන් සඳහන් කළේ කථානායකවරයා පාර්ලිමේන්තු කටයුතු කල් තැබීමෙන් පසුව යළි මන්ත්‍රීවරුන් කැඳවීමේ සීනුව සභාව තුළින් ඇසුණු බවයි.\nඒ සමගම මාධ්‍යවේදීන් තම ස්ථාන වෙත යොමුව ඇත්තේ පාර්ලිමේන්තුව යළි කැඳවා ඇති බවට විශ්වාස කරමින්.\nඑහිදී මෑතකදී තම නියෝජ්‍ය අමාත්‍ය ධුරයෙන් ඉවත්වූ පියංකර ජයරත්න මහතා කථානායක අසුනේ වාඩිවී සිටිනු මාධ්‍යවේදීන් දැක තිබෙනවා.\nඒ අතර සභාව තුළ ගම්පහ දිස්ත්‍රික් පාර්ලිමේන්තු මන්ත්‍රී ප්‍රසන්න රණවීර කථාවක් පවත්වමින් සිට ඇති අතර ඉන් පසු රත්නපුර දිස්ත්‍රික් පාර්ලිමේන්තු මන්ත්‍රී රංජිත් සොයිසා මහතා ද කථාවක් පවත්වා තිබෙනවා.\nගම්පහ දිස්ත්‍රික් සන්ධාන පාර්ලිමේන්තු මන්ත්‍රී ප්‍රසන්න රණතුංග මහතා ජනාධිපතිවරයා වෙනුවෙන් පාර්ලිමේන්තුවේ වෙන්ව ඇති අසුනේ වාඩිවී ඇත්තේ ඒ අතරතුරයි.\nඒකාබද්ධ විපක්ෂයේ මන්ත්‍රීවරුන් සභාව තුළ සිටින ඡායාරූප කිහිපයක් ඊයේ පස්වරුව වන විට මාධ්‍යයට ද නිකුත් කෙරුණු අතරල අද ජාතික පුවත්පත් කිහිපයක ප්‍රධාන ශීර්ෂ පාඨය වූයේද ඒකාබද්ධ විපක්ෂයේ මන්ත්‍රීවරුන්ගේ මෙම හැසිරීමයි.\nමේ සම්බන්ධයෙන් ඊයේ ඒකාබද්ධ විපක්ෂය පාර්ලිමේන්තු සංකීර්ණය තුළ පැවැත්වූ ප්‍රවෘත්ති සාකච්ඡාවේදී මාධ්‍ය වේදීන් ප්‍රශ්න කළා.",
       "URL": "https://www.hirunews.lk/167108/ඒකාබද්ධ-විපක්ෂය-පාර්ලිමේන්තුවේ-කළ-දේ-ගැන-විවිධ-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=4396"
}