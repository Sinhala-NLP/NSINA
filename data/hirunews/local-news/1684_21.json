{
       "Source": "hirunews",
       "Timestamp": "Saturday, 18 September 2021 - 6:39",
       "Headline": "අද දිනයේත් දිවයිනේ ප්‍රදේශ කිහිපයකටම වැසි",
       "News Content": "සබරගමුව, බස්නාහිර පළාත්වලට හා ගාල්ල, මාතර යන දිස්ත්‍රික්වලට අද දිනයේ වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nසෙසු ප්‍රදේශවල සවස 2.00න් පසු වැසි හෝ ගිගුරුම් සහිත වැසි ඇති විය හැකියි.\nඌව, නැගෙනහිර, උතුර හා උතුරු මැද පළාත්වල ඇතැම් ස්ථානවලට මි.මී 100ට වැඩි තද වැසි බලාපොරොත්තු විය හැකි බවයි එම නිවේදනයේ දැක්වෙන්නේ.\nඋතුරු පළාතේ ඇතැම් ස්ථානවලට උදය කාලයේ දී වැසි හෝ ගුගුරුම් සහිත වැසි ඇති විය හැකියි.\nගිගුරුම් සහිත වැසි නිසා ඇති විය හැකි තාවකාලික සුළංවලින් හා අකුණු මඟින් සිදු විය හැකි අනතුරු හැකිතාක් අවම කරගන්නා ලෙසයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/282517/අද-දිනයේත්-දිවයිනේ-ප්‍රදේශ-කිහිපයකටම-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1684"
}