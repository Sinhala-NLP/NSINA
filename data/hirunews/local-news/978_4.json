{
       "Source": "hirunews",
       "Timestamp": "Sunday, 31 July 2022 - 12:55",
       "Headline": "පොදුරද මඩුලු ක්‍රීඩා උළෙලේ ශ්‍රී ලංකා කාන්තා ක්‍රිකට් කණ්ඩායමට පරාජයක්",
       "News Content": "පොදුරාජ්‍ය මණ්ඩලීය ක්‍රීඩා උළෙලේ ශ්‍රී ලංකා කාන්තා ක්‍රිකට් කණ්ඩායමට එරෙහිව බර්මින්හැම් හි පැවති තරගය කඩුලු පහකින් ජයගැනීමට එංගලන්ත කාන්තා කණ්ඩායම ඊයේ සමත් වුණා.\nතරගයේ පළමුව පන්දුවට පහරදුන් ශ්‍රී ලංකා කාන්තා කණ්ඩායම පන්දු වාර විස්ස අවසානයේ කඩුලු 9 ක් දැවී රැස් කළ ලකුණු සංඛ්‍යාව 106 ක්.\nඑම ඉලක්කය එංගලන්ත කාන්තා කණ්ඩායම පන්දුවාර 17 යි එක් පන්දුවක් අවසානයේ කඩුලු පහක් දැවී ලකුණු 109 ක් ලබාගනිමින්.\nපොදුරාජ්‍ය මණ්ඩලීය පන්දු වාර විස්ස ක්‍රිකට් තරගාවලියේ ශ්‍රී ලංකා කාන්තා කණ්ඩායම අනිද්දා නවසීලන්ත කාන්තා කණ්ඩායමට එරෙහිව තරග වැදීමට නියමිතයි.",
       "URL": "https://www.hirunews.lk/311467/පොදුරද-මඩුලු-ක්‍රීඩා-උළෙලේ-ශ්‍රී-ලංකා-කාන්තා-ක්‍රිකට්-කණ්ඩායමට-පරාජයක්",
       "Category": "Local News",
       "Parent URL": "https://www.hirunews.lk/local-news.php?pageID=978"
}