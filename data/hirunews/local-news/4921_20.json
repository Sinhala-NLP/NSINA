{
       "Source": "hirunews",
       "Timestamp": "Monday, 15 August 2016 - 18:14",
       "Headline": "අතුරුදන්වූවන් පිළිබඳ කාර්යාලය පිහිටුවීමේ පනත ගැන සංවාදය අහිමි කළේ ඒකාබද්ධ විපක්ෂයයි - ජ.වි.පෙ.",
       "News Content": "පසුගියදා සම්මත වූ අතුරුදන්වූවන් පිළිබඳ කාර්යාල පිහිටුවීමේ පනතට ප්‍රතිපත්තිමය වශයෙන් සහය දක්වන බව ජනතා විමුක්ති පෙරමුණ පවසනවා.\nපක්ෂ මූලස්ථානයේ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී බිමල් රත්නායක කියා සිටියේ 1971 සිට අතුරුදන් වූ ජනතා විමුක්ති පෙරමුණු සාමාජිකයන් පිළිබදව සලකා එම තීරණයට එළඹුණු බවයි.\nඑමෙන්ම මෙම පනත පිළිබද සමාජය තුළ සංවාද කිරීමට තිබූ අවස්ථාව ඒකාබද්ධ විපක්ෂය නිසා අහිමි වූ බව ඔහු වැඩිදුරටත් කියා සිටියා.",
       "URL": "https://www.hirunews.lk/140696/අතුරුදන්වූවන්-පිළිබඳ-කාර්යාලය-පිහිටුවීමේ-පනත-ගැන-සංවාදය-අහිමි-කළේ-ඒකාබද්ධ-විපක්ෂයයි-ජ-වි-පෙ",
       "Category": "Local News",
       "Parent URL": "https://www.hirunews.lk/local-news.php?pageID=4921"
}