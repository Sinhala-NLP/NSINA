{
       "Source": "hirunews",
       "Timestamp": "Thursday, 10 November 2022 - 10:22",
       "Headline": "වුඩ්ට සහ මලාන්ට අද තරගය අහිමි වෙයි?",
       "News Content": "ලෝක කුසලාන විස්සයි විස්ස තරගාවලියේ දෙවැනි අවසන් පූර්ව තරගය අද (10) ඔස්ට්‍රේලියාවේ ඇඩිලේඩ් හි දී එංගලන්තය සහ ඉන්දියාව අතර පැවැත්වීමට නියමිත යි.\nනමුත් නවතම මාධ්‍ය වාර්තා අනුව එංගලන්ත කණ්ඩායමේ ප්‍රබල ක්‍රීඩකයින් දෙදෙනෙක්ට මෙම තරගය අහිමි විය හැකි බව යි වාර්තා වන්නේ.\nඒ වේග පන්දු යවන ක්‍රීඩක මාර්ක් වුඩ්ට සහ ඉදිරි පෙළ පිතිකරුවෙකු වන ඩේවිඩ් මලාන්ට යි.\nමස්පිඬුවල ඇති වූ ආබාධයක් හේතුවෙන් වුඩ් පසුගිය දින කිහිපයේ දී පුහුණුවීම් සඳහා ද එක් ව නොසි ටි බව සඳහන්.\nපසුගිය දා ශ්‍රී ලංකාව සමග පැවති තරගය අතරතුර දී මලාන් ආබාධයකට ලක් වුණා.\nඒ අනුව අද (10) පැවැත්වෙන තරගය සඳහා ක්‍රිස් ජෝර්ඩාන් සහ පිල් සෝල්ට් එක්වීමට නියමිත බව යි මාධ්‍ය වාර්තා සඳහන් කරන්නේ.",
       "URL": "https://www.hirunews.lk/320034/වුඩ්ට-සහ-මලාන්ට-අද-තරගය-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=745"
}