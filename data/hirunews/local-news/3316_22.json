{
       "Source": "hirunews",
       "Timestamp": "Wednesday, 05 June 2019 - 17:11",
       "Headline": "මවකට එපාවූ බිළිඳු කළලයක් නැදිමාලේ ඇල මාර්ගයක",
       "News Content": "දෙහිවල නැදිමාල සුමිඳූ රාපක්ෂ මාවත අසල ඇල මාර්ගයක තිබී හොඳින් වැඩුනු බිළිඳු කළලයක් සොයාගෙන තිබෙනවා.\nඅද දහවල් දෙහිවල ගල්කිස්ස නගර සභාවේ සේවකයන් පිරිසක් මෙම බිළිඳු කළලය දැක පොලිසියට දැනුම්දී තිබුනා.\nඅනතුරුව ගල්කිස්ස වැඩබලන මහේස්ත්‍රාත්වරයා විසින් මහේස්ත්‍රාත් පරීක්ෂණය සිදු කිරීමෙන් පසු බිළිඳු කළලය කලුබෝවිල රෝහලට රැගෙන ගොස් තිබෙනවා.\nබිළිඳාගේ මව කවුරුන් ද යන්න හෝ බිළිඳු කළලය එම ස්ථානයට ගෙනවිත් දැමුවේ කවුරුන් ද යන්න මෙතෙක් අනාවරණ වී නැහැ.\nසිද්ධිය පිළිබඳ පොලිස් පරීක්ෂණ ආරම්භ වී තිබෙනවා.",
       "URL": "https://www.hirunews.lk/217773/මවකට-එපාවූ-බිළිඳු-කළලයක්-නැදිමාලේ-ඇල-මාර්ගයක",
       "Category": "Local News",
       "Parent URL": "https://www.hirunews.lk/local-news.php?pageID=3316"
}