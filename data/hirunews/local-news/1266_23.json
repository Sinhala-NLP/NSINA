{
       "Source": "hirunews",
       "Timestamp": "Sunday, 27 March 2022 - 22:27",
       "Headline": "පුංචි ඩෝරාගේ ජීවිතය අනතුරේ (වීඩියෝ)",
       "News Content": "දෙස් විදෙස් සංචාරකයන්ගේ ඉමහත් ආකර්ශනයක් දිනාගත් රිදියගම සෆාරි උද්‍යානයේ පුංචි ඩෝරාගේ ජීවිතයට වගේම තවත් සතුන් රැසකගේ ජීවිතවලට නිලධාරීන්ගේ අත්තනෝමතික ක්‍රියා නිසා මේ වනවිට ජීවිත තර්ජන එල්ල වී තිබෙනවා.\nමේ විශේෂ අනාවරණය රිදියගම සෆාරි උද්‍යානයේ ප්‍රාණ ඇපයට ලක්ව සිටින අහිංසක සත්ත්වයන් පිළිබඳවයි.\nනිදහස් සත්වෝද්‍යානයක් වන රිදියගම සෆාරි උද්‍යානයේ පක්ෂීන්, ක්ෂීරපායින් සහ උරග විශේෂ ඇතුළු සතුන් 700කට වැඩි සංඛ්‍යාවක් රැකවරණය ලබනවා.\nදෙස් විදෙස් සංචාරකයන් අතර රිදියගම සෆාරි උද්‍යානය ඉමහත් ප්‍රසිද්ධියට පත් වන්නේ ඩෝරා නම් මෙම සිංහ පැටවා, සෆාරි උද්‍යානයට හිමිවීමත් සමඟයි.\nකෙසේවෙතත්, මේ වනවිට රිදියගම සෆාරි උද්‍යානයට කනකොකා හඬමින් ඇත්තේ එහි අරක් ගෙන සිටින ඇතැම් සේවකයන්ගේ ක්‍රියා කලාපය හේතුවෙන්.\nමේ රිදියගම සෆාරි උද්‍යානයේ සේවකයෙකු හිරු ප්‍රවෘත්ති වෙත ඒ පිළිබඳ කළ අනාවරණයක්.",
       "URL": "https://www.hirunews.lk/300557/පුංචි-ඩෝරාගේ-ජීවිතය-අනතුරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1266"
}