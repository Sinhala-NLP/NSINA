{
       "Source": "hirunews",
       "Timestamp": "Friday, 09 September 2016 - 6:48",
       "Headline": "හෙරොයින් තොගයක් ගුවන්තොටුපලේදී කොටුවෙයි",
       "News Content": "රුපියල් කෝටියක පමණ වටිනාකමින් යුත් හෙරොයින් තොගයක් කටුනායක ගුවන්තොටුපලේදී අත්අඩංගුවට ගෙන තිබෙනවා.\nඉන්දියාවේ සිට පැමිණි 31 හැවිරිදි ඉන්දීය ජාතිකයකු මෙම හෙරොයින් තොගය රැගෙනවිත් ඇති බවයි අප ගුවන්තොටුපල වාර්තාකරු සඳහන් කලේ.\nචෙන්නායි සිට මෙරරට පැමිණි ගුවන්යානයකින් පැමිණි සැකකරු රැගෙන ආ ඇඳුම් අතර සුක්ෂමව සගවා තිබු හෙරොයින් කිලො 1 යි ග්‍රෑම් 4 ක් සොයාගෙන තිබෙනවා.\nඑම පුද්ගලයා ඉන්දියාවේ සිට මෙරටට ඇඳුම් රැගෙන එන පුද්ගලයෙක් බව ද සඳහන්.\nගුවන්තොටුපල මත්ද‍්‍රව්‍ය නාශක කාර්යාංශයයි මෙම වැටලීම සිදුකර ඇත්තේ.",
       "URL": "https://www.hirunews.lk/142563/හෙරොයින්-තොගයක්-ගුවන්තොටුපලේදී-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4887"
}