{
       "Source": "hirunews",
       "Timestamp": "Wednesday, 19 October 2016 - 16:19",
       "Headline": "දීපාවලී සමරන්න හිඟ වැටුප් ඉල්ලා අදත් වතුකරයේ විරෝධතා (ඡායාරූප)",
       "News Content": "වතු වෘත්තිය සමිති සහ සමාගම් අතර, ඊයේ සාමූහික ගිවිසුමක් අත්සන් කළත් අදත් නෝවුඞ් සහ මස්කෙළිය ප්‍රදේශවල වතු කම්කරුවන් පිරිසක් විරෝධතාවල නිරතවුණා.\nඒ, රුපියල් 730 දක්වා වැඩි කළ වැටුපට සරිලන පරිදි මාස 18 ක හිඟ වැටුප් ලබාදෙන ලෙස ඉල්ලමින්.\nපසුගිය දිනවල උද්ඝෝෂනවල නිරතවූ නිසා මේ මස 29 වනදාට යෙදෙන දීපාවලී උත්සවය සමරන්නට තරම් ආර්ථික තත්ත්වයක් තමන්ට නොමැති බව අද පැවති විරෝධතාවට එක්වූ වතු කම්කරුවන් ප්‍රකාශ කර තිබෙනවා.\nඑම නිසා මෙලෙස වැඩිකළ වැටුපට අදාළ හිඟ වැටුප් ලබාදෙන ලෙසයි ඔවුන් ඉල්ලා සිටින්නේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/145610/දීපාවලී-සමරන්න-හිඟ-වැටුප්-ඉල්ලා-අදත්-වතුකරයේ-විරෝධතා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4830"
}