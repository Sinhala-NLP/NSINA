{
       "Source": "hirunews",
       "Timestamp": "Saturday, 27 August 2022 - 15:56",
       "Headline": "සබරගමු මහ සමන් දේවාලයේ වාර්ෂික ඇසළ පෙරහර හෙට ඇරඹේ",
       "News Content": "ඓතිහාසික සබරගමු මහ සමන් දේවාලයේ වාර්ෂික ඇසළ මහා පූජෝත්සවය හෙට (28) සිට ආරම්භ වනවා.\nලබන සැප්තැම්බර් මස 11 වනදා දක්වා පෙරහර පැවැත්වෙන බවයි බස්නායක නිලමේ මිගාර ජයසුන්දර සදහන් කළේ.\nහෙට අලුයම කප් සිටුවීමෙන් අනතුරුව රාත්‍රී කුඹල් පෙරහර ආරම්භ කෙරෙන අතර 31 වනදා තෙක් කුඹල් පෙරහර පැවැත්වීමට නියමිතයි.\nවීථි පෙරහර සැප්තැම්බර් පළමු වනදා ආරම්භ වී 5 වනදා තෙක් පැවැත්වෙනු ඇති.\nසබරගමු මහ සමන් දේවාලයේ මහ පෙරහර සැප්තැම්බර් මස 6 වනදා සිට 10 වනදා දක්වා වීථි සංචාරය කිරීමට නියමිත යි.\nසැප්තැම්බර් 11 වනදා දිය කැපීමෙන් අනතුරු ව පෙරහර යළි මහ සමන් දේවාලයට ගෙවැදීමෙන් පෙරහර කටයුතු නිමාවට පත්කෙරෙන බවයි බස්නායක නිලමේවරයා සදහන් කළේ.",
       "URL": "https://www.hirunews.lk/313880/සබරගමු-මහ-සමන්-දේවාලයේ-වාර්ෂික-ඇසළ-පෙරහර-හෙට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=909"
}