{
       "Source": "hirunews",
       "Timestamp": "Wednesday, 28 March 2018 - 10:00",
       "Headline": "පොල්හේන වෙරළෙන් කැස්බෑ පැටවුන් 200ක් මුහුදට",
       "News Content": "මාතර, පොල්හේන වෙරළ තීරයේ සිටි කැස්බෑ පැටවුන් 200ක් පමණ මුදා ගැනීමට පොලිස් ජීවිතාරක්ෂක නිලධාරීන් පිරිසක් සමත්ව තිබෙනවා.\nපොල්හේන වෙරළ තීරයේ ජීවිතාරක්ෂක මෙහෙයුම් කටයුතු වල නියැලී සිටින ජීවිතාරක්ෂක නිලධාරීන් පිරිසකට ඊයේ (27) උදෑසන මෙම අලුත උපන් කැස්බෑ පැටවුන් හමුව ඇති බවයි වාර්තා වන්නේ.\nඅනතුරුව ඊයේ සවස එම සත්වයින් මුහුදට මුදා හැරීමටයි පියවර ගෙන ඇත්තේ.\nපොල්හේන වෙරළ තීරය සංචාරකයින් වැඩිපුර ගැවසෙන ප්‍රදේශයක් වීම නිසා මෙම සත්වයන්ට හානියක් වීමට ඉඩකඩ ඇති බැවින් ජීවිතාරක්ෂක නිලධාරීන් මෙම පියවර ගෙන ඇති බවයි අප වාර්තාකරු පැවසුවේ.",
       "URL": "https://www.hirunews.lk/187065/පොල්හේන-වෙරළෙන්-කැස්බෑ-පැටවුන්-200ක්-මුහුදට",
       "Category": "Local News",
       "Parent URL": "https://www.hirunews.lk/local-news.php?pageID=4016"
}