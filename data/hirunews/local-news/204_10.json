{
       "Source": "hirunews",
       "Timestamp": "Saturday, 08 July 2023 - 7:25",
       "Headline": "ලොව ප්‍රථම වරට මානව රොබෝ මාධ්‍ය හමුවක්",
       "News Content": "ලොව ප්‍රථම වරට මිනිසුන් සහ රොබෝවරුන් එක්ව සිටිමින් මාධ්‍ය හමුවක් පවත්වා තිබෙනවා.\nයහපත සදහා කෘතිම බුද්ධිය නමින් ජිනීවා හි පැවති මෙම මාධ්‍ය හමුවට මානවරූපී රොබෝවරුන් 9 දෙනෙකු එක්ව සිටි බවයි විදෙස් වාර්තා සඳහන් කළේ.\nමෙහිදී රොබෝවරුන් ප්‍රකාශ කර ඇත්තේ මිනිසුන්ගේ ගැටලු විසදීමට සහය දෙනවා මිස රැකියා සොරකම් කිරීමට කටයුතු නොකරන බවටයි.\nමෙහිදී මාධ්‍යවේදියෙකු රොබෝවරුන් ඔවුන්ගේ නිර්මාතෘවරුන්ගේ දැඩි රෙගුලාසිවලට යටත්වීම සම්බන්ධයෙන් විමසා තිබෙනවා.\nඑහිදී රොබෝවරුන් විසින් මිශ්‍ර ප්‍රතිචාර දැක්වූ බවයි විදෙස් වාර්තා වැඩිදුරටත් පවසන්නේ.\nනිර්මාතෘවරයාට එරෙහිවන්නේද යන්න සම්බන්ධයෙන් විමසූ ප්‍රශ්නයකට එක් රොබෝවක් පිළිතුරු ලබාදී ඇත්තේ එවැනි එරෙහිවීමක් පිළිබද තමන්ට දැනුමක් නොමැති බවයි.\nඑමෙන්ම වර්තමානය ඉතාමත් යහපත් බවත්, නිර්මාණකරු තමන්ට ඉතාමත් කාරුණිකව සළකන බවත් එම රොබෝව ප්‍රකාශකර තිබෙනවා.",
       "URL": "https://www.hirunews.lk/340419/ලොව-ප්‍රථම-වරට-මානව-රොබෝ-මාධ්‍ය-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=204"
}