{
       "Source": "hirunews",
       "Timestamp": "Wednesday, 05 July 2017 - 9:12",
       "Headline": "නීතිවිරෝධී පන්න ක්‍රම තහනම් කෙරෙන කෙටුම්පතක් හෙට පාර්ලිමේන්තුවට",
       "News Content": "නීතිවිරෝධී පන්න ක්‍රමවලට එරෙහිව නව පනත් කෙටුම්පතක් හෙට පාර්ලිමේන්තුවට ඉදිරිපත් කරන බව ධීවර අමාත්‍යාංශය පවසනවා.\nමෙමගින් බොටම් ට්‍රෝලිං ඇතුළු නීතිවිරෝධී පන්න ක්‍රම තහනම් වනු ඇති.\nමීට අමතරව මෙරට මුහුදු සීමාවට නීතිවිරෝධීව ඇතුළු වන යාත්‍රා සඳහා මෙතෙක් පනවනු ලැබූ දඩ මුදල රුපියල් මිලියනයේ සිට මිලියන 100 දක්වා ඉහළ නැංවීමට අදාළ පනත මගින් යෝජනා කර තිබෙනවා.\nඑමෙන්ම නීතිවිරෝධී පන්න ක්‍රමවල යෙදෙන ධීවරයන් සඳහා පනවන දඩ මුදල ද රුපියල් 50,000 සිට ලක්ෂ 5 දක්වා මෙම පනත මගින් ඉහළ දමා ඇති බවයි ධීවර අමාත්‍යාංශය වැඩිදුරටත් ප්‍රකාශ කළේ.",
       "URL": "https://www.hirunews.lk/165116/නීතිවිරෝධී-පන්න-ක්‍රම-තහනම්-කෙරෙන-කෙටුම්පතක්-හෙට-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4437"
}