{
       "Source": "hirunews",
       "Timestamp": "Saturday, 13 May 2023 - 15:18",
       "Headline": "පූකුඩුකන්නාගේ ගෝලයෙකු අත්අඩංගුවට",
       "News Content": "සංවිධානාත්මක අපරාධ කල්ලි සාමාජිකයෙකු මෙන්ම, මත්ද්‍රව්‍ය ජාවාරම්කරුවෙකු වන පූකුඩුකන්නාගේ ගෝලයෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nසැකකරු කොටහේන - ආමර්බාබර් මංසන්ධියේදී අත්අඩංගුවට ගෙන ඇති අතර එම අවස්ථාවේදී ඔහු සන්තකයේ තිබූ ගංජා කිලෝග්‍රෑම් 2 කට වැඩි ප්‍රමාණයක් පොලිස් භාරයට ගනු ලැබුවා.\nමෙලෙස අත්අඩංගුවට ගෙන ඇත්තේ 43 හැවිරිදි කොළඹ - ජම්පටාවීදිය ප්‍රදේශයේ පදිංචිකරුවෙක්.\nඔහුගෙන් සිදුකරන ප්‍රශ්න කිරීම් වලදී අනාවරණ වී ඇත්තේ සංවිධානාත්මක අපරාධ කල්ලි සාමාජිකයෙකු වන පූකුඩුකන්නා සමග මත්ද්‍රව්‍ය ජාවාරම් සිදුකරන බවටයි.",
       "URL": "https://www.hirunews.lk/335065/පූකුඩුකන්නාගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=347"
}