{
       "Source": "hirunews",
       "Timestamp": "Sunday, 11 December 2022 - 14:25",
       "Headline": "ජෙනිෆර් ජෝන්ස් මෙරටට (වීඩියෝ)",
       "News Content": "රොටරි ජාත්‍යන්තර සංවිධානයේ ගෝලීය සභාපතිනිය වශයෙන් කටයුතු කරන ජෙනිෆර් ජෝන්ස් මෙරටට පැමිණීමට නියමිතව තිබෙනවා.\nඇය මෙරටට පැමිණෙන්නේ දින 04ක නිල සංචාරයක් සඳහායි.\nශ්‍රී ලංකාවේ ආර්ථික, දේශපාලනික මෙන්ම සමාජ විපර්‍යාසයන් සම්බන්ධයෙන් ඇයගේ නිල සංචාරය තුළ ජෙනිෆර් අවධානය යොමු කරනු ඇති.\nරොටරි ජාත්‍යන්තර සංවිධානය යනු ගෝලීය වශයෙන් සක්‍රීයව ඇති මානුෂීය සංවිධානයක් ලෙස ප්‍රකට සංවිධානයක් වන අතර, 117 වසරක දැවැන්ත ඉතිහාසයක් ද මෙම සංවිධානයට හිමිව තිබෙනවා.\nරොටරි ඉන්ටර්නැෂනල්හි පළමු කාන්තා සභාපතිනිය වන්නේ ද ජෙනිෆර් ඊ. ජෝන්ස් වන බවයි විදෙස් මාධ්‍ය පෙන්වා දෙන්නේ.\nරටවල් 200කට අධික සංඛ්‍යාවක සිටින මිලියන 1.4ක සාමාජිකයින් හරහා ගෝලීය ප්‍රජාවට මෙමගින් සේවය කරනු ලබනවා.\nජෙනිෆර් මෙම ධුරයට පත්වීමට පෙර ඇය සුප්‍රසිද්ධ මාධ්‍යවේදිනියක් මෙන් ම විශිෂ්ට සන්නිවේදිකාවක් වශයෙන් ද ප්‍රකටතාවක් උසුලනවා.",
       "URL": "https://www.hirunews.lk/322429/ජෙනිෆර්-ජෝන්ස්-මෙරටට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=674"
}