{
       "Source": "hirunews",
       "Timestamp": "Monday, 15 January 2018 - 18:50",
       "Headline": "ජනපති සහ නිදහස් පක්ෂ වෘත්තීය සමිති අතර හමුවක්",
       "News Content": "ජනාධිපති මෛත්‍රීපාල සිරිසේන සහ ශ්‍රී ලංකා නිදහස් පක්ෂ වෘත්තීය සමිති සාමාජිකයින් අතර සුහද හමුවක් ශ්‍රී ලංකා පදනම් ආයතනයේදී අද (15) දහවල් පැවැත්වුණා.\nඊට ශ්‍රී ලංකා නිදහස් සේවක සංගමයේ ප්‍රධාන ලේකම් ලෙස්ලි දේවේන්ද්‍ර ඇතුළු වෘත්තීය සමිති සාමාජිකයින් රැසක් එක්ව සිටි බවයි ජනාධිපති මාධ්‍ය අංශය සඳහන් කළේ.\nඊට එක්වෙමින් අදහස් දැක්වූ අමාත්‍ය නිමල් සිරිපාල ද සිල්වා සඳහන් කළේ ශ්‍රී ලංකා නිදහස් පක්ෂය, වත්මන් රජය තුළ වැඩ කටයුතු කරමින් වැඩ කරන ජනතාවගේ අයිතිවාසිකම් දිනා දීමට ප්‍රමුඛ වගකීමක් ඉටු කරන බවයි.",
       "URL": "https://www.hirunews.lk/181124/ජනපති-සහ-නිදහස්-පක්ෂ-වෘත්තීය-සමිති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4124"
}