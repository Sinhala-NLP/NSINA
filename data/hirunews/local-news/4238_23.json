{
       "Source": "hirunews",
       "Timestamp": "Thursday, 02 November 2017 - 15:57",
       "Headline": "වන අලි ප්‍රහාරයකින් කාන්තාවක් මරුට - දුම්රියේ ගැටී වන අලියෙකුත් මියයයි (ඡායාරූප)",
       "News Content": "පොළොන්නරුව - වැලිකන්ද නව නිවාස සංකීර්ණය ප්‍රදේශයේදී වන අලියෙකුගේ පහරදීමකින් 22 හැවිරිදි එක් දරු මවක් ජීවිතක්ෂයට පත්ව තිබෙනවා.\nපොලීසිය සදහන් කළේ තම ගෙවත්තේ රැඳී සිටියදී ඇය අද දහවල් මෙම වන අලි ප්‍රහාරයට ලක්ව ඇති බවයි.\nබරපතල තුවාල ලබා වැලිකන්ද රෝහලට ඇතුළත් කිරීමෙන් පසු ඇය ජීවිතක්ෂයට පත්වූ බව පොලීසිය ප්‍රකාශ කළා.\nමේ අතර පොලොන්නරුව මඩකලපුව දුම්රිය මාර්ගයේදී දුම්රියක ගැටී වන අලියෙකු මියගොස් තිබෙනවා.\nපොලොන්නරුව කොලකනාවාඩිය ප්‍රදේශයේදී අද (02) අලුයම 3ට පමණ කොළඹ සිට මඩකලපුව බලා ධාවනය වෙමින් තිබූ දුම්රියක මෙම අලියා ගැටී තිබුණා.\nමිය ගිය වන අලියාගේ උස අඩි 8ක් වන අතර වයස අවුරුදු 35 ක් පමණ වන බවයි වැලිකන්ද වන ජීවී නිළධාරියෙකු සඳහන් කළේ.\nපොලොන්නරුව ජල ගැලුම් නිම්න රක්ෂිතයේ මෙම සත්වයා ජීවත් වී තිබුණා.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/175107/වන-අලි-ප්‍රහාරයකින්-කාන්තාවක්-මරුට-දුම්රියේ-ගැටී-අලියෙකුත්-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4238"
}