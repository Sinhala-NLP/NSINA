{
       "Source": "hirunews",
       "Timestamp": "Tuesday, 17 May 2016 - 19:07",
       "Headline": "ගංවතුර පාගන්න එපා",
       "News Content": "ගතවූ දින තුනක කාලය තුළ අනපේක්ෂිත වර්ෂාපතනයක් දිවයිනේ බොහෝ ප්‍රදේශවලට ලැබී ඇති බව ආපදා කළමනාකරණ අමාත්‍ය අනුර ප්‍රියදර්ශන යාපා සඳහන් කළා.\nඔහු මේ බව කියා සිටියේ පාර්ලිමේන්තු සංකීර්ණයේ අද පැවති මාධ්‍ය හමුවකට එක්වෙමින්.\nඑහිදී අමාත්‍යවරයා වැඩිදුරටත් සඳහන් කළේ කාලගුණයෙන් විපතට පත්වූවන්ට සහන සැළසීම සඳහා රුපියල් මිලියන 150 ක මුදලක් මුදාහැරීමට අද රැස්වූ අමාත්‍ය මණ්ඩලය අනුමැතිය ලබාදුන් බවයි.\nමේ අතර කොළඹ අද පැවති මාධ්‍ය හමුවකදී සෞඛ්‍ය සේවා අධ්‍යක්‍ෂ ජනරාල් වෛද්‍ය පාලිත මහීපාල ආපදා තත්ත්වය සහ බෝවන රෝග පැතිරයාම අවම කරගැනීම සම්බන්ධයෙන් අදහස් පළ කළා.\nකුඩා දරුවන් හැකිතාක් ගං වතුර නොපෑගෙන අයුරින් නිවෙස් තුළම රඳවාගෙන සිටින ලෙස ඉල්ලා සිටි ඔහු ජලය උණුකර නිවා පානය කරන ලෙසයි දැනුම්දුන්නේ.",
       "URL": "https://www.hirunews.lk/133436/ගංවතුර-පාගන්න-එපා",
       "Category": "Local News",
       "Parent URL": "https://www.hirunews.lk/local-news.php?pageID=5042"
}