{
       "Source": "hirunews",
       "Timestamp": "Sunday, 24 January 2016 - 20:42",
       "Headline": "භික්ෂු කථිකාවතින් ජාතීන් අතර සුහදතාවය බිඳ වැටෙනවා",
       "News Content": "ථේරවාදි භික්ෂු කතිකාව නැමති පනත් කෙටුම්පත ගෙන ඒමේ අරමුණ භික්ෂුන් වහන්සේලොගෙන් රජයට එල්ල වන විරෝධය මැඩපැවැත්වීම බව, හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ  පවසනවා. හිටපු ජනාධිපතිවරයා මෙ බව ප්‍රකාශ කළේ අඟුණුකොළපැලැස්ස - ගුරුගොඩැල්ල විහාරස්ථානයේ පැවති උත්සවයකට එක්වෙමින්.\nඅඟුණුකොළපැලැස්ස - ගුරුගොඩැල්ල විහාරස්ථානයේ ඊයේ (23) රාත්‍රියේ ආශිර්වාද බෝධි පූජාවක් පැවැත්වු‍ණේ හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂට සෙත් පැතීමේ අරමුණින්. එහිදී හිටපු ජනාධිපතිවරයා ථේරවාදි භික්ෂු කතිකාව ශීර්ෂයෙන් ඉදිරිපත් කර ඇති පනත් කෙටුම්පත පිළිබඳව අදහස් පලකළා.\n\".....දැන් අපිට මේ පනත සම්මත වුණොත් පොලිසියේ නිලධාරින්ට කියන්න පුළුවන් බෝධි පූජාව ගුප්ත අදහසක් කියලා... එතනින් නවතින්නේ නැහැ මේ රටේ ස්වාධිපතියට තර්ජනයක් වන ආකාරයේ තීන්දු ගැනීමට යම් යම් අය බලපෑම් කරමින් සිටින වෙලාවක්.... ඉතින් ඒ විදේශිකයන්ගේ බලපැම්වලට අපි යටවෙලා යම් විදියකින් මේ රට බෙදන්න සිංහල හා දෙමළ ජනතාව අතර තියෙන සුහදතාවය බිඳින්න දේශපාලන වුවමනාව ඉටු කරන්න ගිහිල්ලා ඇතිවිය හැකි දේවල්වලදී භික්ෂූන් වහන්සේලා පෙරට එනකොට රට වෙනුවෙන් එය ඔවුන්ට තහනම් කරලා ඔවුන්ගේ සිවුරු ගලවන්න පුළුවන් වෙන පනත් ගේනකොට අපි කල්පනාවක් වෙන්න ඕන අපේ භික්ෂූන් වහන්සේලා මොකක්ද මේ කරන්නේ කියලා....\"",
       "URL": "https://www.hirunews.lk/124664/භික්ෂු-කථිකාවතින්-ජාතීන්-අතර-සුහදතාවය-බිඳ-වැටෙනවා",
       "Category": "Local News",
       "Parent URL": "https://www.hirunews.lk/local-news.php?pageID=5197"
}