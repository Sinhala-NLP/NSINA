{
       "Source": "hirunews",
       "Timestamp": "Saturday, 12 August 2023 - 8:51",
       "Headline": "ජනප්‍රිය නිළි දියණියගේ නිරුවත් ඡායාරූප ප්‍රචාරය කිරීම සම්බන්ධයෙන් විමර්ශන ඇරඹේ",
       "News Content": "ප්‍රවීණ නිළියකගේ දියණියක හා ඇයගේ පෙම්වතාගේ නිරුවත් ඡායාරූප වට්ස්ඇප් සමාජ මාධ්‍ය ජාලයේ ප්‍රචාරය කිරීමේ සිද්ධියක් පිළිබඳව තොරතුරු වාර්තා වෙනවා.\nඅපරාධ පරීක්ෂණ දෙපාර්තමේන්තුවේ පරිගණක අපරාධ අංශය ඊයේ (11) ලද තොරතුරක් මත විමර්ශන ආරම්භ  කර තිබෙනවා.\nනිළියගේ දියණිය සිය පෙම්වතා සමඟ සිටින අවස්ථාවක් සිය දුරකතනයේ සටහන් වී තිබුණු අතර, එකී දර්ශන යෙහෙළියක විසින් සමාජ මාධ්‍ය මඟින් ප්‍රචාරය කරන්නට ඇතැයි පැමිණිලිකාරිය අපරාධ පරීක්ෂණ දෙපාර්තමේන්තුවේ පරිගණක අංශය වෙත පැමිණිල්ලක් කරමින් සඳහන් කර ඇති බවයි වාර්තා වෙන්නේ.\nඅදාළ පැමිණිල්ල සම්බන්ධයෙන් විමර්ශනයක් පවත්වා සැකකරුවන් අත්අඩංගුවට ගැනීමට ක්‍රියා කරන බවටත්, මේ දර්ශනය ජාලගතව ප්‍රචාරය වීම සිදු ව ඇති බැවින් මෙහි විමර්ශන සංකීර්ණ බවටත් අපරාධ පරීක්ෂණ දෙපාර්තමේන්තුව අධිකරණයට කරුණු වාර්තා කර තිබෙන බවයි සඳහන් වෙන්නේ.",
       "URL": "https://www.hirunews.lk/344527/ජනප්‍රිය-නිළි-දියණියගේ-නිරුවත්-ඡායාරූප-ප්‍රචාරය-කිරීම-සම්බන්ධයෙන්-විමර්ශන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=104"
}