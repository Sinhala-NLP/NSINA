{
       "Source": "hirunews",
       "Timestamp": "Monday, 21 December 2020 - 9:49",
       "Headline": "පාකිස්ථාන ක්‍රිකට් ලොක්කන්ගේ කෙනෙහිළිකම් මැද ක්‍රිකට් පිටිය හැරගිය අමීර්ගෙන් සුපිරි ක්‍රිකට් තරුවට තුති",
       "News Content": "තමන් ජාත්‍යන්තර ක්‍රිකට් පිටියෙන් සමුගන්නා බව පාකිස්ථාන වේග පන්දු යවන ක්‍රීඩක මොහොමඩ් අමීර් පසුගියදා නිවේදනය කළා.\nපාකිස්ථාන ක්‍රිකට් කළමණාකාරීත්වය සමඟ කටයුතු කිරීම අපහසු බව දන්වමිනුයි මොහොමඩ් අමීර් සිය සමුගැනීම ප්‍රකාශයට පත් කළේ.\nමේ සමඟ 28 හැවිදිරි මෙම යොවුන් ක්‍රීඩකයාගේ හදිසි තීරණය සම්බන්ධයෙන් ජාත්‍යන්තර ක්‍රිකට් පිටිය තුල දැඩි කතාබහක් ඇති වුණා.\nතමන්ට එල්ලවන බලපෑම් හමුවේ කණ්ඩායමේ සියලු ක්‍රීඩකයි තමන් මඟ හැර ගිය අවස්ථාවේදී තමන් සමඟ එකට සිටි එකම පුද්ගලයා පකිස්ථාන කණ්ඩායමේ හිටපු නායක ෂාහිඩ් අෆ්රිඩි බව පවසා ඇති අමීර් ඔහුට සිය ස්තූතිය පුදකර තිබෙනවා.\nමේ අතර අමීර්ගේ මෙම තීරණය සම්බන්ධයෙන් අෆ්රිඩි පාකිස්ථාන ක්‍රිකට් පාලක මණ්ඩලය සමඟ සාකච්ඡාකර ඇති බව විදෙස් මාධ්‍ය වර්තා කරනවා.\nමෙවර පැවති ලංකා ප්‍රිමිය ලීග් තරඟාවලියේ ගෝල් ග්ලැඩියේටස්  කණ්ඩායම නියෝජනය කරමින් මොහොමඩ් අමීර් දක්ෂතා අතරට පැමිණීම කැපී පෙනෙන කාරණාවක් බවට පත්වුණා.",
       "URL": "https://www.hirunews.lk/257530/පාකිස්ථාන-ක්‍රිකට්-ලොක්කන්ගේ-කෙනෙහිළිකම්-මැද-ක්‍රිකට්-පිටිය-හැරගිය-අමීර්ගෙන්-සුපිරි-ක්‍රිකට්-තරුවට-තුති",
       "Category": "Local News",
       "Parent URL": "https://www.hirunews.lk/local-news.php?pageID=2262"
}