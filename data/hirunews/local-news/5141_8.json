{
       "Source": "hirunews",
       "Timestamp": "Saturday, 05 March 2016 - 17:07",
       "Headline": "අසාධ්‍ය වුණු මාතර පවුලක දරුවෙකු මරුට - වතුර විෂ වුණාදැයි සැක",
       "News Content": "අසාධ්‍ය වී රෝහල් ගත කෙරුණු පවුලක සාමාජිකයන් පස් දෙනෙකු අතර සිටි දස හැවිරිදි දරුවෙකු මියගිය පුවතක් වැලිගම - වලාන රෝහලෙන් අද වාර්තා වුණා.\nඅසාධ්‍ය වූ දරුවාගේ මව, පියා, වැඩිමහල් සොහොයුරිය සහ බාල සොහොයුරා මාතර මහ රෝහලේ ප්‍රතිකාර ලබනවා.\nහදිසියේ අසනීප වූ ඔවුන් පළමුව ප්‍රතිකාර සදහා ඇතුළත් කර ඇත්තේ වැලිගම - වලාන රෝහලටයි.\nඅනතුරුව ඔවුන් මාතර මහරෝහලට මාරු කර යවා තිබෙනවා. රෝහල් පොලිසිය සදහන් කළේ ඔවුන් අසනීප වීමට හේතුව ජලය විෂවීමක් බවට සැක කරන බවයි.",
       "URL": "https://www.hirunews.lk/127858/අසාධ්‍ය-වුණු-මාතර-පවුලක-දරුවෙකු-මරුට-වතුර-විෂ-වුණාදැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=5141"
}