{
       "Source": "hirunews",
       "Timestamp": "Saturday, 10 July 2021 - 8:10",
       "Headline": "ගැඹුරු සහ නොගැඹුරු මුහුදත් රළුවෙයි - ධීවරයින්ට දැනුම් දීමක්",
       "News Content": "නිරිතදිග මෝසම් තත්ත්වය සක්‍රීයව පැවතීම හේතුවෙන් දිවයින වටා ගැඹුරු සහ නොගැඹුරු මුහුදු ප්‍රදේශවල පැයට කිලෝමීටර් 60ත් 70ත් අතර තද සුළං අපේක්ෂා කරන බව කාලගුණ විද්‍යා දෙපාර්තමේන්තුව සදහන් කළා.\nඒ හේතුවෙන් ත්‍රිකුණාමලයේ සිට කන්කසන්තුරය, මන්නාරම, පුත්තලම, කොළඹ, ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශ විටින් විට රළු හා ඉතා රළු විය හැකි බවයි එම දෙපාර්තමේන්තුව සඳහන් කළේ.\nමේ අතර, වෙරළාසන්න කුඩා ධීවර යාත්‍රාවලට නැවත දැනුම් දෙන තුරු මුහුදු යාමෙන් වළකින ලෙස ධීවර දෙපාර්තමේන්තුව දැනුම්දීමක් කළා.",
       "URL": "https://www.hirunews.lk/276570/ගැඹුරු-සහ-නොගැඹුරු-මුහුදත්-රළුවෙයි-ධීවරයින්ට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1830"
}