{
       "Source": "hirunews",
       "Timestamp": "Wednesday, 10 July 2019 - 13:03",
       "Headline": "ලලිත් වීරතුංගගේ සහ අනූෂ පැල්පිටගේ අභියාචනය සම්බන්ධ විවාදය ඔක්තෝම්බර් 11 වනදා",
       "News Content": "ඇප මත මුදාහැර සිටින හිටපු ජනාධිපති ලේකම් ලලිත් වීරතුංග සහ විදුලි සංදේශ නියාමන කොමිසමේ හිටපු අධ්‍යක්ෂ ජෙනරාල් අනූෂ පැල්පිට එම දඩුවම්වලින් තමන්ව නිදොස් කොට නිදහස් කරන ලෙස ඉල්ලා ගොනු කර තිබූ අභියාචනය සම්බන්ධයෙන් විවාදය ඔක්තොම්බර් මස 11 පැවත්වීමට අභියාචනාධිකරණය  නියෝග කළා.\nඒ මෙම අභියාචනය දීපාලි විජේසුන්දර සහ අචල වෙන්ගප්පුලි යන විනිසුරුවරුන් හමුවේ අද කැදවූ අවස්ථාවේදීයි.\nපසුගිය ජනාධිපතිවරණ සමයේ එවකට ජනාධිපති අපේක්ෂක මහින්ද රාජපක්ෂට දේශපාලන වශයෙන් වාසියක් ලබාදීම සඳහා දිවයින පුරා විහාරස්ථානවලට සිල් රෙදි බෙදා හරිමින් රුපියල් මිලියන 600ක මුදලක් සාවද්‍ය පරිහරණය කලැයි චෝදනා කරමින් නීතිපතිවරයා මොවුන්ට එරෙහිව කොළඹ මහාධිරකණයේ නඩු පවරා තිබුණා.\nදීර්ඝ නඩු විභාගයකින් අනතුරුව තීන්දුව ප්‍රකාශයට පත් කරනු ලැබූ කොළඹ මහාධිකරණ විනිසුරු ගිහාන් කුලතුංග විත්තිකරුවන් අදාල චෝදනාවලට වරදකරු කොට වසර තුන බැගින් සිර දඩුවම් නියම කරනු ලැබුවා.",
       "URL": "https://www.hirunews.lk/220021/ලලිත්-වීරතුංගගේ-සහ-අනූෂ-පැල්පිටගේ-අභියාචනය-සම්බන්ධ-විවාදය-ඔක්තෝම්බර්-11-වනදා",
       "Category": "Local News",
       "Parent URL": "https://www.hirunews.lk/local-news.php?pageID=3256"
}