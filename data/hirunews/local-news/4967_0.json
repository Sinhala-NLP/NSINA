{
       "Source": "hirunews",
       "Timestamp": "Wednesday, 13 July 2016 - 18:10",
       "Headline": "නාමල් අත්අඩංගුවට ගන්න බලපෑම් කළේ නැහැ - අජිත් පී පෙරේරා",
       "News Content": "අද පැවති කැබිනට් තීරණ දැනුම්දීමේ මාධ්‍ය හමුවේදී ද පාර්ලිමේන්තු මන්ත්‍රී නාමල් රාජපක්ෂ අත්අඩංගුවට ගැනීම සම්බන්ධයෙන් අදහස් පළ වුණා.\nවිදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා එහිදී කියා සිටියේ මෙම සිද්ධියට අදාළ පරීක්ෂණ පසුගිය වසරේ සිට ක්‍රියාත්මක වූ බවයි.\nරජය ඊට  අදාළව විශේෂ බලපෑමක් සිදු නොකළ බව ඔහු ප්‍රකාශ කළා.\nමේ අතර වැට් බද්ද හරහා පාරිභෝගිකයාට කිසිදු අසාධාරණයක් සිදු නොකරන බව මුදල් රාජ්‍ය අමාත්‍ය ලක්ෂ්මන් යාපා අබේවර්ධනද එහිදී සඳහන් කළේ මාධ්‍යවේදීන් නැගූ ප්‍රශ්නවලටද පිළිතුරු ලබාදෙමින්.",
       "URL": "https://www.hirunews.lk/137923/නාමල්-අත්අඩංගුවට-ගන්න-බලපෑම්-කළේ-නැහැ-අජිත්-පී-පෙරේරා",
       "Category": "Local News",
       "Parent URL": "https://www.hirunews.lk/local-news.php?pageID=4967"
}