{
       "Source": "hirunews",
       "Timestamp": "Saturday, 16 September 2023 - 15:16",
       "Headline": "මුදල් විශුද්ධීකරණයට සම්බන්ධ 16 කට සිර දඩුවම්",
       "News Content": "ජාත්‍යන්තර මුදල් විශුද්ධීකරණ සහ මිනිස් ජාවාරමට සම්බන්ධ ඉන්දීය ජාතිකයෙකු ඇතුළු 16 දෙනෙකුට වසර 70 කට වැඩි සිර දඩුවම් නියම කර තිබෙනවා.\nඒ බ්‍රිතාන්‍යයේ ජාතික අපරාධ ඒකකය මගින් අත්අඩංගුවට ගෙන නඩු පැවරීමෙන් අනතුරුවයි.\n2017 - 2019 අතර කාලයේ ඔවුන් මෙම මුදල් විශුද්ධීකරණ සහ මිනිස් ජාවාරම් සිදු කර ඇති බවටයි චෝදනා එල්ල වී ඇත්තේ.\nඑමෙන්ම බි්‍රතාන්‍ය පවුම් මිලියන 70 ක පමණ මුදලක් මෙම ජාවාරම්කරුවන් විසින් බ්‍රිතාන්‍යයෙන් පිටතට රැගෙන ගොස් ඇති බවට තොරතුරු අනාවරණය වී තිබෙනවා.\nමත්ද්‍රව්‍ය ජාවාරම සහ සංවිධානාත්මක අපරාධ හරහා උපයන ලද මුදල් මෙලෙස ඔවුන් නීති විරෝධී ලෙස පරිහරණය කර ඇති බවටයි වාර්තා වන්නේ.",
       "URL": "https://www.hirunews.lk/348467/මුදල්-විශුද්ධීකරණයට-සම්බන්ධ-16-කට-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=26"
}