{
       "Source": "hirunews",
       "Timestamp": "Wednesday, 14 February 2018 - 14:00",
       "Headline": "ජය පැන් බොන්න ගිය 18 හැවිරිදි සිසුවෙකු දියේ ගිලී මරුට (ඡායාරූප)",
       "News Content": "මැතිවරණයෙන් ජය ගනු ලැබූ ශ්‍රි ලංකා පොදුජන පෙරමුණේ අපේක්ෂකයෙකුගේ ජය සැමරිමට ගිය පාසල් සිසුවෙකු දියේ ගිලි ජිවිතක්ෂයට පත් විමේ පුවතක් කෑගල්ල පින්දෙනිය ප්‍රදේශයෙන් වාර්තා වනවා.\nමෙලෙස ජිවිතක්ෂයට පත් වි ඇත්තේ වරකාපොල - නියදුරුපොල ප්‍රදේශයේ පදිංචි 18 හැවිරිදි පාසල් සිසුවෙක්.\nවරකාපෙල ප්‍රාදේශිය සභාව සඳහා ඉදිරිපත් වි ඉන් ජයගනු ලැබූ පොදුජන පෙරමුණේ අපේක්ෂකයෙකු තම මැතිවරණ ප්‍රචාරක කටයුතු වලට උපකාර කළ සිසුන් 16 දෙනෙකුට කිවුල්දෙණිය - මානඇල්ල - උදුගොඩ ඔය ආසන්නයේ මත්පැන් සාදයක් සංවිධාන කර තිබුණේ ඊයේ (13) දිනයේයි.\nපසුව සිසුන් පිරිස මත්පැන් පානය කර මෙම ඔයේ දිය නෑමට ගොස් තිබෙනවා.\nඑම අවස්ථාවේයි මෙම සිසුවා දියේ ගිලී මියගොස් ඇත්තේ.",
       "URL": "https://www.hirunews.lk/183636/ජය-පැන්-බොන්න-ගිය-18-හැවිරිදි-සිසුවෙකු-දියේ-ගිලී-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4080"
}