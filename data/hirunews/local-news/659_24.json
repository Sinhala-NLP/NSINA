{
       "Source": "hirunews",
       "Timestamp": "Sunday, 18 December 2022 - 6:53",
       "Headline": "5 හපනුන් තෝරන ශිෂ්‍යත්වය අදයි - පැයක් කලින් එක්සෑම් හෝල් එකට එන්න යැයි දැනුම්දීමක් (වීඩියෝ)",
       "News Content": "2022 වසරට අදාළව පැවැත්වීමට නියමිත 5 ශ්‍රේණිය ශිෂ්‍යත්ව විභාගය අද (18) පෙරවරුවේ දී ආරම්භ වීමට නියමිතයි.\nඅද පැවැත්වෙන ශිෂ්‍යත්ව විභාගය විභාග මධ්‍යස්ථාන 2894ක දී, අපේක්ෂකයින් 334,698 දෙනෙකුගේ සහභාගීත්වයෙන් පැවැත්වෙන බවයි විභාග දෙපාර්තමේන්තුව සඳහන් කළේ.\nශිෂ්‍යත්ව විභාගය අද පෙරවරු 9.30ට ආරම්භ වනු ඇති.\nවිභාගය ආරම්භ වීමට පැයකට පමණ පෙර (පෙරවරු 8.30)ට පමණ විභාග ශාලා වෙත පැමිණෙන ලෙස විභාග දෙපාර්තමේන්තුව දන්වා සිටිනවා.\nමෙවර විභාගයේ දී විභාගය පැවැත්වීමේ ක්‍රමවේදය කිසියම් වෙනසක් ද සිදු කර තිබෙනවා.\nඒ අනුව සිසුන් හට සිය ශිෂ්‍යත්ව විභාගයේ දෙවැනි ප්‍රශ්න පත්‍රයට පළමුවෙන් ම පිළිතුරු සැපයීමට අවස්ථාව උදාවන අතර, පළමු ප්‍රශ්න පත්‍රය හිමිවන්නේ දෙවැනුවයි.\nපෙර වසරවල මෙන් මෙවර සිසුන් කිසිවෙකුටත් විභාග ප්‍රවේශපත් හිමිගැන්වීමක් සිදු නොවුණු බවත්, විභාගය ආරම්භයේ දී පැමිණෙන සියලු ශිෂ්‍යයින්ගෙන් අත්සන පමණක් විභාග දෙපාර්තමේන්තුව විසින් ලබා ගැනුමට කටයුතු සම්පාදනය කර තිබීමත් විශේෂත්වයක්.",
       "URL": "https://www.hirunews.lk/322941/5-හපනුන්-තෝරන-ශිෂ්‍යත්වය-අදයි-පැයක්-කලින්-එක්සෑම්-හෝල්-එකට-එන්න-යැයි-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=659"
}