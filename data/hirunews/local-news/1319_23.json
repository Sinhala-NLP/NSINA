{
       "Source": "hirunews",
       "Timestamp": "Friday, 04 March 2022 - 7:27",
       "Headline": "වෙන්නප්පුවේ දී මාරක රිය අනතුරක්",
       "News Content": "වෙන්නප්පුව පොලිස් වසමේ කොළඹ පුත්තලම මාර්ගයේ නයිනමඩම ප්‍රදේශයේ දී මාරක රිය අනතුරක් සිදු වී තිබෙනවා.\nකොළඹ සිට පුත්තලම දෙසට ධාවනය වූ කැබ් රථයක් වෙනත් වාහනයකට ඉස්සර කිරීමට යෑමේ දී ප්‍රතිවිරුද්ධ දෙසින් පැමිණි යතුරුපැදියක මුහුණට මුහුණ ගැටීමෙනු යි මෙම අනතුර සිදු වී තිබෙන්නේ.\nඅනතුරෙන් බරපතළ තුවාල ලැබූ යතුරුපැදිකරු මාරවිල රෝහලට ඇතුළත් කිරීමෙන් පසු මියගොස් තිබෙනවා.\nමරණකරු වයස අවුරුදු 61ක මාදම්පේ ප්‍රදේශයේ පදිංචිකරුවෙක්.\nකැබ් රථයේ රියදුරු අත් අඩංගුවට ගෙන ඇති අතර, අනතුර පිළිබඳ වෙන්නප්පුව පොලිසිය විසින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/298606/වෙන්නප්පුවේ-දී-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1319"
}