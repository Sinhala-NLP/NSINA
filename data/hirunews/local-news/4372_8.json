{
       "Source": "hirunews",
       "Timestamp": "Monday, 14 August 2017 - 13:14",
       "Headline": "විද්‍යා සමූහ දූෂකයන් යාපනයේ තවත් තරුණියන් යොදා අසභ්‍ය වීඩියෝ හදලා",
       "News Content": "යාපනය,පුංකුඩිතිව් ප්‍රදේශයේදී ශිවලෝගනාදන් විද්‍යා දැරිය ඝාතනය කිරීමට සම්බන්ධ ප්‍රධාන සැකකරු වන මහාලිංගම් සෂිකුමාර් හෙවත්  ස්විස් කුමාර්   නමැත්තා මීට පෙරද යාපනය තරුණියන් යොදා ගනිමින් අසැබ් වීඩියෝ පට පහක් පමණ සකස් කොට ඇති බවට තොරතුරු හෙළි වී ඇති බව යාපනය ආරක්ෂක අංශ ආරංචි මාර්ග සඳහන් කරනවා.\nස්විස්කුමාර් නැමැත්තා පිරිසක් සමග සමූහ දූෂණයට ලක්කොට ඝාතනය කළ විද්‍යා දැරිය දූෂණය කිරීමද වීඩියෝ කොට ජාත්‍යන්තරයට විකිනීමට සුදානම් කොට තිබු බවට දැරියගේ ඝාතන නඩුවේදී ලබාදුන් සාක්ෂි හමුවේ ප්‍රකාශයට පත් වුනා.\nවිද්‍යා දැරිය ඝාතනයට සම්බන්ධ ස්විස් කුමාර් හා අනෙකුත් විත්තිකරුවන් මීට පෙරද  අසැබ් වීඩියෝ පටිගත කොට විකුණා ඇති බවයි යාපනය ආරක්ෂක අංශ වෙත අනාවරණය වී ඇත්තේ.\nසැකකරු අදාළ වීඩියෝ විදේශගත පිරිස ඉලක්ක කර ගනිමින් නිපදවා ඇති අතර,අදාළ කාරණය සම්බන්ධයෙන් අපරාධ පරීක්ෂණ දෙපාර්තමේන්තමේන්තුව වැඩිදුර පරීක්ෂණ මෙහෙයවනවා.\nශිවලෝගනාදන් විද්‍යා නමැති 18 හැවිරිදි පාසල් දැරිය පාසල් යන අවස්ථාවේදී සැකකරුවන් පිරිසක් විසින් පැහැරගෙන ගොස් සමූහ දූෂණයට ලක්කොට ඝාතනය කළා.\nඒ සම්බන්ධයෙන් වන නඩු විභාගය විශේෂ ත්‍රි පුද්ගල විනිසුරු මඩුල්ලක් හමුවේ යාපනයේ දී පැවැත්වෙනවා.",
       "URL": "https://www.hirunews.lk/168400/විද්‍යා-සමූහ-දූෂකයන්-යාපනයේ-තවත්-තරුණියන්-යොදා-අසභ්‍ය-වීඩියෝ-හදලා",
       "Category": "Local News",
       "Parent URL": "https://www.hirunews.lk/local-news.php?pageID=4372"
}