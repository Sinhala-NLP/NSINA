{
       "Source": "hirunews",
       "Timestamp": "Tuesday, 22 February 2022 - 18:32",
       "Headline": "11 හැවරිදි දැරියක් රිය අනතුරකින් ජීවිතක්ෂයට",
       "News Content": "හම්බන්තොට ගොන්නොරුව පාරේ කෑළියපුර ප්‍රදේශයේදී මත්තල දෙසට ගමන් කරමින් තුබූ යතුරු පැදියක පසුපසින්\nපැමිණි ටිපර් රථයක් යතුරු පැදිය පසුකර යාමට උත්සාහ කිරීමේදී අනතුරක් සිදුව තිබෙනවා.\nඑම අනතුරෙන් 11 හැවරිදි දැරියක් එම ස්ථානයේදීම මියගොස් මව සුළු තුවාල ලබා ඇති බව හම්බන්තොට පොලිසිය පවසනවා.\nමෙලෙස අනතුරට ලක්ව ඇත්තේ අම්බලන්තොට,මල්පෙත්තාව,සංදේශ මාවතේ පදිංචි 38 හැවිරිදි මවක හා 11 හැවිරිදි දියණියක් .\nඅනතුරින් තුවාල ලබා සිටි මව පොලිසියට පවසා ඇත්තේ හම්බන්තොට දෙස සිට මත්තල දෙසට අධික වේගයෙන් ටිපර් රථ දෙකක් එකට පැමිණි බවත් ඔවුන් දෙදෙනාම එක වර ඉස්සර කිරීමට යාමේදී වම් පසින් පැමිණි ටිපර් රථය යතුරු පැදියේ ගැටීමෙන් තමන් පාරෙන් ඉවතට වැටුණු බවත්දි යණිය මාර්ගය දෙසට වැටී ටිපර් රථයට යට වූ බවයි.\nසිද්ධියට සම්බන්ධ ටිපර් රථය හා ටිපර් රථයේ රියදුරු පොලිසිය විසින් අත්අඩගුවට ගෙන ඇති අතර ඔහු හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/297740/11-හැවරිදි-දැරියක්-රිය-අනතුරකින්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1340"
}