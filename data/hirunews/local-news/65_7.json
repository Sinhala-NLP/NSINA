{
       "Source": "hirunews",
       "Timestamp": "Tuesday, 29 August 2023 - 10:11",
       "Headline": "ජ්‍යෙෂ්ඨ මහාචාර්ය නිලන්ති ද සිල්වා කැලණිය සරසවියේ දෙවැනි වරටත්  උපකුලපති",
       "News Content": "කැලණිය විශ්වවිද්‍යාලයේ උපකුලපති ලෙස ජ්‍යෙෂ්ඨ මහාචාර්ය නිලන්ති ද සිල්වා පසුගිය 24 වන දින සිට නැවතත් වැඩ භාර ගෙන තිබෙනවා. මේ ඇයගේ දෙවැනි ධුර කාලයයි.\n2020 වසරේදී කැලණිය විශ්වවිද්‍යාලයේ පළමු කාන්තා උපකුලපති වශයෙන් පත්වීම් ලැබූ ඇය කැලණිය විශ්වවිද්‍යාලයීය වෛද්‍ය පීඨයේ පීඨාධිපති වශයෙන් ද කටයුතු කරනු ලැබුවා.\nජ්‍යෙෂ්ඨ මහාචාර්ය නිලන්ති ද සිල්වා කොළඹ වෛද්‍ය පීඨයෙන් වෛද්‍ය උපාධිය ද, ලන්ඩන් හයිජින් විශ්වවිද්‍යාලයෙන් පශ්චාත් උපාධිය ද ලබා ගෙන පරපෝෂිත විද්‍යාව පිළිබඳ කථිකාචාර්යවරියක වශයෙන් පේරාදෙණිය විශ්වවිද්‍යාලයේ වෛද්‍ය පීඨයේ සේවය කළා.\nපසුව කැලණිය විශ්වවිද්‍යාලයීය වෛද්‍ය පීඨයේ මහාචාර්යවරියක ආදී වශයෙන් කැලණිය විශ්වවිද්‍යාලයේ තනතුරු රැසක්ම උසුලා තිබෙනවා.\nඇය ශ්‍රී ලංකා වෛද්‍ය සභාවේ නියෝජ්‍ය සභාපතිනිය ලෙස ද විශ්වවිද්‍යාල ප්‍රතිපාදන කොමිෂන් සභාවේ තනතුරු රැසක ද කටයුතු කරමින් වෛද්‍ය විද්‍යාවේ අභිවෘද්ධිය වෙනුවෙන් කැපවීමෙන් කටයුතු කළ මහාචාර්යවරියක්.",
       "URL": "https://www.hirunews.lk/346492/ජ්‍යෙෂ්ඨ-මහාචාර්ය-නිලන්ති-ද-සිල්වා-කැලණිය-සරසවියේ-දෙවැනි-වරටත්-උපකුලපති",
       "Category": "Local News",
       "Parent URL": "https://www.hirunews.lk/local-news.php?pageID=65"
}