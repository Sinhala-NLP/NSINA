{
       "Source": "hirunews",
       "Timestamp": "Tuesday, 13 June 2023 - 11:10",
       "Headline": "පොලිස් සැරයන්වරු දෙදෙනකුට පහර දුන් පිරිසක් දැලේ",
       "News Content": "කහවත්ත රෝහල් භූමියේ රාජකාරියේ යෙදී සිටි පොලිස් සැරයන්වරුන් දෙදෙනකුට පහර දුන් පුද්ගලයින් හතර දෙනෙකු අත්අඩංගුවට ගත් බව කහවත්ත පොලීසිය පවසනවා.\nපෙරේදා (11) කහවත්ත ප්‍රාදේශීය සභා ක්‍රීඩාංගණයේ පැවති සංගීත ප්‍රසංගයක් අතරතුර දෙපිරිසක් අතර ඇති වූ ගැටුමෙන් රෝහල්ගතව සිටින තුවාල ලැබූවන් බැලීමට පැමිණි දෙපිරිසක් අතර ඇති වූ ගැටුමක් සමථයකට පත් කිරීමට යාමේදී මෙලෙස පොලිස් සැරයන්වරුන්ට පහර දී ඇති බවයි පොලිසිය පවසන්නේ.\nපහරදීමෙන් තුවාල ලැබූ පොලිස් සැරයන්වරුන් දෙදෙනා කහවත්ත රෝහලට ප්‍රතිකාර සඳහා ඇතුළත් කර ඇති අතර සැකකරුවන් අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/337792/පොලිස්-සැරයන්වරු-දෙදෙනකුට-පහර-දුන්-පිරිසක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=273"
}