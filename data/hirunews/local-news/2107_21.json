{
       "Source": "hirunews",
       "Timestamp": "Saturday, 06 March 2021 - 6:14",
       "Headline": "දෙවන විස්සයි විස්සේ කොදෙව්වන්ට ලකුණු 161ක ඉලක්කයක්",
       "News Content": "සංචාරක ශ්‍රී ලංකා කණ්ඩායම සහ බටහිර ඉන්දීය කොදෙව් කණ්ඩායම අතර පැවැත්වෙන දෙවන විස්සයි විස්ස තරඟය මේ වනවිට ක්‍රියාත්මකයි.\nතරඟය කාසිය වාසිය දිනා පළමුව පන්දුවට පහර දුන් ශ්‍රීලංකා කණ්ඩායම නියමිත පන්දුවාර 20 තුල කඩුලු 06ක් දැවී ලකුණු 160ක් රැස් කළා.\nඑහිදී ධනුෂ්ක ගුණතිලක ලකුණු 56ක් රැස්කළ අතර ආරම්භක පිතිකරුවෙකු ලෙස පිතිකරණ ලැයිස්තුවේ උසස්වීමක් ලැබුණු නවක ක්‍රීඩක පැතුම් නිස්සංක ලකුණු 37ක් රැස් කිරීමට සමත් වුණා.\nඅශේන් බණ්ඩාර ලකුණු 21ක් සහ වනිඳු හසරංග ලකුණු 19ක් ශ්‍රී ලංකා ඉනිම වෙනුවෙන් රැස්කළා.\nලකුණු 161ක ඉලක්කයක් හඹා යන කොදෙව් කණ්ඩායම මේ වනවිට කඩුලු 06ක් දැවී ලකුණු 66ක් ලබාගෙන සිටිනවා.\nකොදෙව් පළමු කඩුල්ලේ හිමිකාරිත්වය දරන්න අකිල ධනංජය අද සමත් වුණේ ආරම්භක පිතිකරු එවින් ලුවිස් ලකුණු 06ක් ලබා සිටියදී දවා ගනිමින්.\nලින්ඩන් සිමන්ස් ලකුණු 21ක් රැස්කළ අතර වනිඳු හසරංග ඔහු කඩුල්ල මුවාකිරීමේ වරදට හසුකර ගනු ලැබුවා.\nක්‍රිස් ගේල් ලකුණු 16ක් ලබා සිටියදී වනිඳුගේ පන්දුවකට අශේන් බණ්ඩාර වෙත උඩ පන්දුවක් ලබාදී දැවී ගිය අතර ජේසන් හෝල්ඩර් ලකුණු 09කට දවා ගන්නට ධනුෂ්ක ගුණතිලක සමත් වුණා\nදෙරට අතර පැවති පළමු තරඟය ජයගත්තේ බටහිර ඉන්දීය කොදෙව් කණ්ඩායමයි.",
       "URL": "https://www.hirunews.lk/264466/දෙවන-විස්සයි-විස්සේ-කොදෙව්වන්ට-ලකුණු-161ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=2107"
}