{
       "Source": "hirunews",
       "Timestamp": "Thursday, 27 July 2017 - 6:39",
       "Headline": "මංගල උත්සවය මරණ 3 කින් අවසන් වෙයි",
       "News Content": "ගිරුඋල්ල අතුරුවෙල ප්‍රදේශයේදී ළිඳකට වැටීමෙන් පුද්ගලයන් 3 දෙනෙකු ජීවිතක්ෂයට පත්වී තිබෙනවා.\nඊයේ රාත්‍රී 11 ට පමණ අතුරුවෙල ප්‍රදේශයේ උත්සව ශාලාවක පැවති විවාහ මංගල උත්සවයක් අතර ඊට පැමිණි පුද්ගලයකු උත්සව ශාලා භුමියේ ලෑලිවලින් වසා තිබු ළිඳකට වැටී ඇතැයි සඳහන්.\nඔහු බේරා ගැනීමට තවත් දෙදෙනෙකු කඹයක් සහ ඉනිමගක් ආධාරයෙන් ළිඳට බැස ඇති අතර ඔවුන් දෙදෙනා ද ලිඳට වැටී ඇති බවයි පොලිසිය කියාසිටියේ.\nපසුව උත්සවයට පැමිණි පිරිස දියේ ගිලුනු පුද්ගලයන් 3 දෙනා ගොඩගෙන දඹදෙණිය රෝහලට ඇතුලත් කිරීමේදී මරණයට පත්ව තිබෙනවා.\nමෙලෙස මියගොස් ඇත්තේ අවුරුදු 38 / 39 සහ 41 වයස්වල පසුවන තුන්දෙනෙක්.\nඔවුන් අතුරුවල සහ මාරවිට ප්‍රදේශවල පදිංචිකරුවන්.\nමෘත ශරීර දඹදෙණිය රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි.\nගිරිඋල්ල පොලිසිය මේ සම්බන්ධයෙන් විමර්ශණ ආරම්භ කර තිබෙනවා.",
       "URL": "https://www.hirunews.lk/166865/මංගල-උත්සවය-මරණ-3-කින්-අවසන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4401"
}