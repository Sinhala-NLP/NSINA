{
       "Source": "hirunews",
       "Timestamp": "Thursday, 07 April 2016 - 15:35",
       "Headline": "සමුද්‍රීය ආරක්ෂක රාජකාරීවලින් නාවික හමුදාවට රුපියල් කෝටි 100 කට වැඩි ආදායමක්",
       "News Content": "ශ්‍රී ලංකා නාවික හමුදාව සමුද්‍රීය ආරක්ෂාව භාර ගැනීමෙන් පසු රුපියල් කෝටි සියයකට වැඩි මුදලක් උපයා රජය වෙත භාර දී ඇති බව ශ්‍රී ලංකා නාවික හමුදාව පවසනවා.\nමෙම මුදල් සියල්ලම රජයේ ඒකාබද්ධ අරමුදල වෙත ඍජුවම බැර කෙරෙනු ඇති.\n2015 නොවැම්බර් මස 13 වනදා සිට නාවික හමුදාව ඇවන්ගාඩ් සමාගම භාරයේ තිබූ සමුද්‍රීය ආරක්ෂක අවි තමන් භාරයට ගෙන සමුද්‍රීය ආරක්ෂක රාජකාරීවල නිරත වුණා.\nඒ අනුව ගාල්ල වරායෙන් නැව් වාර 2689 කින් නාවික හමුදාව උපයා ඇති ආදායම රුපියල් කෝටි 98 ක්.\nකොළඹ වරායෙන් නැව් වාර 105 කින් රුපියල් කෝටි 03 ක්ද උපයා තිබෙනවා.\nඉදිරියේදී හම්බන්තොට සහ ත්‍රිකුණාමලය වරාය කේන්ද්‍ර කරගෙන නැව් වාර සඳහාද සිය සමුද්‍රීය ආරක්ෂක රාජකාරියේ යෙදවීමට නාවික හමුදාව කටයුතු යොදා ඇති බව සඳහන්.",
       "URL": "https://www.hirunews.lk/130344/සමුද්‍රීය-ආරක්ෂක-රාජකාරීවලින්-නාවික-හමුදාවට-රුපියල්-කෝටි-100-කට-වැඩි-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=5098"
}