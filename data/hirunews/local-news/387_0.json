{
       "Source": "hirunews",
       "Timestamp": "Thursday, 27 April 2023 - 15:42",
       "Headline": "කුසල් මෙන්ඩිස්ගෙන් නව වාර්තාවක්",
       "News Content": "සංචාරක අයර්ලන්ත ටෙස්ට් ක්‍රිකට් තරඟාවලියේ අද(27) පැවති දෙවැනි ටෙස්ට් ක්‍රිකට් තරඟයේ දී කුසල් මෙන්ඩිස් විසින් නව වාර්තාවක් පිහිටුවනු ලැබුවා.\nඒ ටෙස්ට් ක්‍රිකට් ඉනිමක දී ශ්‍රී ලංකාවේ පිතිකරුවෙකු විසින් එල්ල කල වැඩිම හයේ පහර සංඛ්‍යාව වාර්තා කිරීමත් සමඟයි.\nබංගලාදේශය සමඟ 2014 වසරේ දී පැවති ටෙස්ට් තරඟයේ දී කුමාර් සංගක්කාර විසින් හයේ පහර 08ක් එල්ල කර තිබුණා.\nකුසල් මෙන්ඩිස් විසින් මෙම තරඟයේ දී එල්ල කළ හයේ පහරවල් 11ත් සමඟින් එම වාර්තාව බිඳ වැටුනා.\nතවද කුසල් මෙන්ඩිස් මෙම තරඟයේ දී තමන්ගේ මංගල ද්විත්ව ශතකය ද වාර්තා කිරිමට සමත් වුණා.",
       "URL": "https://www.hirunews.lk/333596/කුසල්-මෙන්ඩිස්ගෙන්-නව-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=387"
}