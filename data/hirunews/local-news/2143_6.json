{
       "Source": "hirunews",
       "Timestamp": "Tuesday, 16 February 2021 - 14:07",
       "Headline": "නාකොටික් නිලධාරීන් ඇතුලු 17 දෙනා ලබන 23 දක්වා රිමාන්ඩ්",
       "News Content": "මත්ද්‍රව්‍ය ජාවාරම්කරුවන් සමඟ සබඳතා පැවැත්වීමේ චෝදනාව මත අත්අඩංගුවට ගෙන සිටින පොලිස් මත්ද්‍රව්‍යනාශක කාර්යාංශයේ නිලධාරීන් ඇතුලු 17 දෙනා ලබන 23 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ, අදාළ නඩුව  කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවේ අද කැඳවූ අවස්ථාවේදියි.\nඑමෙන්ම මෙම නඩුවේ 16, 17 සහ 20 වන සැකකරුවන්  මත්ද්‍රව්‍ය ජාවාරම සම්බන්ධයෙන් තමන් දැනුවත්  තොරතුරු, රහස් ප්‍රකාශයක් ලෙස මහේස්ත්‍රාත්වරයාට ඉදිරිපත් කිරිමට ඉල්ලීමක් කර තිබෙනවා.\nඒ අනුව ඔවුන් තුන්දෙනා පී.සී.ආර්. පරීක්ෂණයකට ලක් කිරීමෙන් පසු මහේස්ත්‍රාත්වරයා හමුවට ඉදිරිපත් කරන ලෙසයි බන්ධනාගාර අධිකාරිවරයාට කොළඹ ප්‍රධාන මහේස්ත්‍රාත්වරයා නියෝග කර ඇත්තේ.",
       "URL": "https://www.hirunews.lk/262766/නාකොටික්-නිලධාරීන්-ඇතුලු-17-දෙනා-ලබන-23-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2143"
}