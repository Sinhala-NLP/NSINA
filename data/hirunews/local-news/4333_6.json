{
       "Source": "hirunews",
       "Timestamp": "Thursday, 07 September 2017 - 20:45",
       "Headline": "විදේශ කටයුතු රාජ්‍ය අමාත්‍යවරයාගේ ස්ලෝවේනියානු සංචාරය අවසන්",
       "News Content": "විදේශ කටයුතු රාජ්‍ය අමාත්‍ය වසන්ත සේනානායක ස්ලෝවේනියානු සංචාරය නිමා කරමින් ඊයේ දිවයිනට පැමිණියා.\nඑරට රජයේ ආරාධනයකට අනුව පසුගිය 4 සහ 5 යන දෙදින තුළ 12 වන ‘බ්ලෙඩ් උපක්‍රමික සමුළුවට’’ සහභාගිවීම සඳහා ඔහු ස්ලෝවේනියානු රාජ්‍යය බලා පිටත්ව ගියා.\nඑහිදී ස්ලෝවේනියානු රජයේ විදේශ රාජ්‍ය ලේකම් ඇන්ඩර්ස් ලොගර් හමුවී අමාත්‍යවරයා සාකච්ඡාවක ද නිරත වී ඇති බවයි විදේශ කටයුතු රාජ්‍ය අමාත්‍යාංශය සඳහන් කළේ.\nඑමෙන්ම එරට නියෝජ්‍ය අග්‍රාමාත්‍යවරයා හමුවී ඔහු සාකච්ඡා කර තිබෙනවා.",
       "URL": "https://www.hirunews.lk/170395/විදේශ-කටයුතු-රාජ්‍ය-අමාත්‍යවරයාගේ-ස්ලෝවේනියානු-සංචාරය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4333"
}