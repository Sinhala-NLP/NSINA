{
       "Source": "hirunews",
       "Timestamp": "Saturday, 09 September 2023 - 10:32",
       "Headline": "විදෙස් ගත ශ්‍රමිකයින් මෙරටට ලැබෙන ප්‍රේෂණ ඉහළට",
       "News Content": "විදේශ සේවා නියුක්තිකයන්ගේ ප්‍රේෂණ පසුගිය වසරේ ජනවාරි සිට අගෝස්තු දක්වා කාලයට සාපේක්ෂව සියයට 74.4 කින් ඉහළ ගොස් තිබෙනවා.\nඑය මේ වසරේ ජනවාරි සිට අගෝස්තු දක්වා කාලය තුළ දැක්වුණේ ඩොලර් මිලියන 3,862.7 ක් ලෙසයි.\nපසුගිය වසරේ එය ඩොලර් මිලියන 2,214.8 ක් ලෙස දැක්වුණා.\nඑමෙන්ම මෙම වසරේ අගෝස්තු මාසයේ විදේශ සේවා නියුක්තිකයන්ගේ ප්‍රේෂණ ලැබීම් ඩොලර් මිලියන 499.2 ක් ලෙස දැක්වෙනවා.\nමේ අතර සංචාරක පැමිණීම්ද ජනවාරි සිට අගෝස්තු දක්වා වැඩිවී ඇති අතර, අදාළ කාලය තුළ සංචාරකයින් නවලක්ෂ 4,318ක් දිවයිනට පැමිණ ඇති බවයි මහ බැංකු වාර්තාවේ දැක්වෙන්නේ.\nඒ අනුව සංචාරක ඉපයීම් ඩොලර් මිලියන 1,304.5 ක් ලෙස සියයට 56.7 කින් ඉහළ ගොස් තිබෙනවා.",
       "URL": "https://www.hirunews.lk/347680/විදෙස්-ගත-ශ්‍රමිකයින්-මෙරටට-ලැබෙන-ප්‍රේෂණ-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=42"
}