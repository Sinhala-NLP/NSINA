{
       "Source": "hirunews",
       "Timestamp": "Saturday, 26 January 2019 - 18:53",
       "Headline": "මස් කරියේ පණුවන්, ඇඹිලිපිටියේ මංගල සාදයක් උණුසුම් කරයි",
       "News Content": "ඇඹිලිපිටිය ප්‍රදේශයේ ඊයේ පැවති මංගල උත්සවයකදී, දිවා ආහාරය සදහා සකසා තිබූ කුකුළු මස් ව්‍යාංජනයක ජීවි පණුවන් සිටීම හේතුවෙන් පැමිණ සිටි පිරිස අතර, නොසන්සුන්තාවක් ඇතිව තිබෙනවා.\nඇඹිලිපිටිය නගරයේ පිහිටි ප්‍රසිද්ධ උත්සව ශාලාවක ඊයේ මෙම මංගල උත්සවය සංවිධාන කර තිබූ අතර, පැමිණ සිටි අමුත්තන් දිවා භෝජනය ලබා ගැනීමේදීයි මෙම නොසන්සුන් තත්ත්වය හට ගෙන ඇත්තේ.\nආහාර ගැනීමට පැමිණි අයෙකු කුකුළු මස් ව්‍යාංජනයේ පණුවන් සිටි බව පළමුව දැක තිබෙනවා.\nඅනතුරුව ඔහු එම ස්ථානයට මහජන සෞඛ්‍ය පරීක්ෂකවරුන් කැදවා තිබුණා.\nතවත් කුකුළු මස් උත්සව ශාලාවේ තිබූ බව ප්‍රකාශ වුව ද, ඒවා සොයා යනවිට උත්සව ශාලාවේ සේවකයින් ඒවා සගවා තිබුණා.\nඑහිදී පැමිණි සිටි පිරිස නොසන්සුන්ව හැසිරීම හේතුවෙන් මහජන සෞඛ්‍ය පරීක්ෂකවරයා පොලිස් ආරක්ෂාව ද ඉල්ලා සිටියා.",
       "URL": "https://www.hirunews.lk/209096/මස්-කරියේ-පණුවන්-ඇඹිලිපිටියේ-මංගල-සාදයක්-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3533"
}