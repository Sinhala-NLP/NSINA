{
       "Source": "hirunews",
       "Timestamp": "Friday, 24 February 2023 - 11:14",
       "Headline": "ගොවීන්ට සහන සැලසීමට රුපියල් මිලියන 56,000ක් වෙන් කෙරේ",
       "News Content": "ගොවීන්ගේ වගා කටයුතු සඳහා අවශ්‍ය සහන සැලසීමට රජය විසින් මේ වසරේ දී රුපියල් මිලියන 56,000ක මුදලක් වෙන්කර තිබෙනවා.\nකෘෂිකර්ම අමාත්‍යාංශය සඳහන් කළේ, විශේෂයෙන් ගොවීන්ට තම නිෂ්පාදන සඳහා වැය වන පිරිවැය අවම කිරීමේ ව්‍යාපෘති ක්‍රියාත්මක කිරීමේ අරමුණින් මෙම මුදල ලබාදෙන බවයි.\nමේ වනවිට වගා කටයුතුවල යෙදීමේ දී වියදම් ඉහළ යාම නිසා අස්වනු නෙලීමෙන් පසු ප්‍රමාණවත් තරම් ලාභයක් නොලැබෙන බවට ගොවීන් මැසිවිලි නගනවා.\nඒ අනුවයි අදාළ මුදල ගොවි ජනතාවට සහන සැලසීමට යෙදවීමට පියවර ගැනෙන්නේ.",
       "URL": "https://www.hirunews.lk/328180/ගොවීන්ට-සහන-සැලසීමට-රුපියල්-මිලියන-56000ක්-වෙන්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=516"
}