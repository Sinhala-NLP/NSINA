{
       "Source": "hirunews",
       "Timestamp": "Sunday, 18 September 2016 - 6:37",
       "Headline": "ජගත් මහ සමුළුවට සහභාගිවීමට ජනපති අද ඇමරිකාවට",
       "News Content": "එක්සත් ජාතීන්ගේ 71 වන මහා මණ්ඩල සැසියට සහභාගිවීම සඳහා ජනාධිපති මෛත්‍රීපාල සිරිසේන ඇතුළු ශ්‍රී ලංකා දුත පිරිස අද දිවයිනෙන් පිටත්ව යනවා.\nහෙට ඇරඹෙන සැසිය 26 වනදා දක්වා පැවැත්වෙන බව සඳහන්.\nශ්‍රී ලංකා ජනාධිපතිවරයා සැප්තැම්බර් 21 වනදා සමුළුව ඇමතීමට නියමිතයි.\nමෙවර සමුළුවේදී සරණාගතයන් සහ අනවසර සංක්‍රමණිකයන් පිළිබඳව වැඩි අවධානයක් යොමු කෙරෙන බව ජගත් සංවිධානය ප්‍රකාශ කළා.\nඑසේම තිරසාර සංවර්ධනය, න්‍යෂ්ටික අවි ඇතුළු කරුණු රැසක් ගැන මෙවර සමුළුවේදී ලෝක නායකයන්ගේ අවධානය යොමු කෙරෙනවා.",
       "URL": "https://www.hirunews.lk/143214/ජගත්-මහ-සමුළුවට-සහභාගිවීමට-ජනපති-අද-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=4875"
}