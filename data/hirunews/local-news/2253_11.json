{
       "Source": "hirunews",
       "Timestamp": "Saturday, 26 December 2020 - 6:27",
       "Headline": "පළාත් කිහිපයකට වැසි තත්ත්වයේ වැඩි වීමක්",
       "News Content": "උතුරු, නැගෙනහිර සහ උතුරු මැද පළාත්වල වැසි තත්වයේ තරමක වැඩිවීමක් අද (26) රාත්‍රී කාලයේ සිට බලාපොරොත්තු විය හැකි බව කාලගුණ විද්‍යා දෙපාර්තමේන්තුව සඳහන් කරනවා.\nඋතුරු, නැගෙනහිර, උතුරු මැද සහ ඌව පළාත්වල වැසි වාර කිහිපයක් ඇති විය හැකි බවයි එම දෙපාර්තමේන්තුව දැනුම් දෙන්නේ.\nසබරගමුව පළාතෙත් කළුතර, ගාල්ල සහ මාතර දිස්ත්‍රික්කවලත් අද (26) පස්වරු 2.00න් පමණ පසුව ස්ථාන ස්වල්පයක ගිගුරුම් සහිත වැසි ඇති විය හැකියි.\nසබරගමුව සහ මධ්‍යම පළාත්වල අද උදෑසන කාලයේදී මීදුම් සහිත තත්ත්වයක් ඇතිවිය හැකි බවයි එම දෙපාර්තමේන්තුව වැඩිදුරටත් දැනුම් දෙන්නේ.",
       "URL": "https://www.hirunews.lk/257967/පළාත්-කිහිපයකට-වැසි-තත්ත්වයේ-වැඩි-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=2253"
}