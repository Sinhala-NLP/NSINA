{
       "Source": "hirunews",
       "Timestamp": "Friday, 10 March 2017 - 10:50",
       "Headline": "ඩොල්ෆින් මසුන් මැරූ මාදැල් හිමියාගේ බලපත්‍රය අහෝසියි",
       "News Content": "ත්‍රිකුණාමලය - ඇතුල්වරාය මුහුදු තීරයේ ඩොල්ෆින් මසුන් මැරීමට සම්බන්ධ වූ මාදැල් හිමියාගේ බලපත්‍රය තහනම් කිරීමට ධීවර හා ජලජ සම්පත් අමාත්‍යාංශය පියවර ගෙන තිබෙනවා.\nවිෂය භාර අමාත්‍ය මහින්ද අමරවීර ඊට අදාළ උපදෙස් ධීවර අධ්‍යක්ෂ ජනරාල්වරයා වෙත ලබාදී ඇති බවටයි වාර්තා වන්නේ.\nඇතුල්වරාය මුහුදු තීරයේ ඩොල්ෆින් මසුන් මැරීමට සම්බන්ධ වූ ධීවරයින් 9 දෙනෙකු ඊයේ අත්අඩංගුවට ගත්තා.\nඑමෙන්ම, ඔවුන් සතුව තිබූ ධීවර යාත්‍රා දෙකක් හා මරණ ලද ඩොල්ෆින් මසුන් 12 දෙනෙකු ද පොලිස් භාරයට ගත් බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/156514/ඩොල්ෆින්-මසුන්-මැරූ-මාදැල්-හිමියාගේ-බලපත්‍රය-අහෝසියි",
       "Category": "Local News",
       "Parent URL": "https://www.hirunews.lk/local-news.php?pageID=4621"
}