{
       "Source": "hirunews",
       "Timestamp": "Tuesday, 25 July 2023 - 13:22",
       "Headline": "රථගාලේ ආරවුලකට ත්‍රීරෝද රථ රියදුරෙක් ඝාතනය කෙරේ",
       "News Content": "පානදුර - කෙසෙල්වත්ත පොදු වෙළඳපළ අසළ ත්‍රිරෝද රථ රියදුරෙකු සිදුකළ පහරදීමකින් තවත් ත්‍රිරෝද රථ රියදුරෙකු මියගොස් තිබෙනවා.\nපොලිසිය ප්‍රකාශ කළේ ත්‍රිරෝද රථය ගාල් කිරීම සඳහා ඉඩ ලබානොදීම සම්බන්ධයෙන් ඇතිවූ මතභේදයක් මුල්කරගනිමින් මෙම පහරදීම සිදුකර ඇති බවයි.\nඊයේ රාත්‍රියේ මෙම ගැටලුව සම්බන්ධයෙන් දෙදෙනා අතර ඇතිවූ බහින්බස් වීමක් දුරදිග යාමෙන් එක් අයෙකු වීදුරු බෝතලයක් කඩා අනෙක් පුද්ගලයාට පහරදී තිබෙනවා. එහිදී ජීවිතක්ෂයට පත්වුණේ 46 හැවිරිදි පානදුර - තොටවත්ත ප්‍රදේශයේ පදිංචි පුද්ගලයෙක්.\nඔහු හෘද රෝගියෙකු බවටද අනාවරණ වී තිබෙනවා. පහරදීම සිදුකළ පානදුර - කෙසෙල්වත්ත ප්‍රදේශයේ පදිංචි 45 හැවිරිදි ත්‍රිරෝද රථ රියදුරා පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/342472/රථගාලේ-ආරවුලකට-ත්‍රීරෝද-රථ-රියදුරෙක්-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=153"
}