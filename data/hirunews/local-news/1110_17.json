{
       "Source": "hirunews",
       "Timestamp": "Wednesday, 08 June 2022 - 12:47",
       "Headline": "විදුලිබල පනත සංශෝධනය කිරීමේ පනත් කෙටුම්පත හෙට පාර්ලිමේන්තුවට",
       "News Content": "විදුලිබල පනත සංශෝධනය කිරීමේ පනත් කෙටුම්පත හෙට දිනයේදී අනිවාර්යයෙන් පාර්ලිමේන්තුවට ඉදිරිපත් කරන බව විදුලිබල හා බලශක්ති අමාත්‍ය කංචන විජේසේකර අද පාර්ලිමේන්තුවේදී ප්‍රකාශ කළා.\nමේ අතර, ලංකා විදුලිබල මණ්ඩලයේ ඉංජිනේරු සංගමය අද මධ්‍යම රත්‍රියේ සිට අඛන්ඩ වර්ජනයක් ආරම්භ කිරිමට සැලසුම් කර ඇත්තේ ද විදුලිබල පනත සංශෝධනයට විරෝධය පළ කරමින්.\nඉංජිනේරු සංගමය මෙලෙස වෘත්තිය ක්‍රියාමාර්ගයක නිරතවන්නේ 1996 වසරෙන් පසුව බවයි එම සංගමයේ සභාපති අනිල් රංජිත් ඉඳුවර කියා සිටියේ.\nකෙසේ වෙතත්, මේ සම්බන්ධයෙන් අද පාර්ලිමේන්තුවේදී විපක්ෂ නායක සජිත් ප්‍රේමදාස ප්‍රශ්නයක් මතු කළ අතර ඊට විදුලිබල හා බලශක්ති අමාත්‍ය කංචන විජේසේකර ප්‍රතිචාර දක්වා සිටියා.\nමේ අතර, මෙටි්‍රක් ටොන් 3900ක් රැගත් තවත් ගෑස් නෞකාවක් මේ වනවිට දිවයිනට ළඟා වී තිබෙනවා. ලිට්රෝ සමාගම සඳහන් කළේ මේ වනවිටත් එහි අඩංගු ගෑස් ගොඩබෑමේ කටයුතු ආරම්භ කර ඇති බවයි.\nකොළඹ සහ ගම්පහ කේන්ද්‍ර කරගනිමින් මෙලෙස ගොඩබානු ලබන ගෑස් බෙදාහරින බවද එම සමාගම ප්‍රකාශ කළා.\nකෙසේ වෙතත් අද දිනයේ ගෑස් බෙදා හැරීමක් සිදු නොකරන බැවින් පෝලිම්වල රැදී නොසිටින ලෙසයි ලිට්රෝ සමාගම ජනතාවගෙන් ඉල්ලා සිටියේ.\nඑමෙන්ම, තවදුරටත් දිවයින පුරා ඉන්ධන පිරවුම්හල් අසල දිගු පෝලිම් පවතිනවා.\nඩීසල් හිඟයට අමතරව මේ වනවිට පෙට්‍රල් හිඟයක් ද යළිත් මතුව තිබෙනවා.",
       "URL": "https://www.hirunews.lk/306561/විදුලිබල-පනත-සංශෝධනය-කිරීමේ-පනත්-කෙටුම්පත-හෙට-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1110"
}