{
       "Source": "hirunews",
       "Timestamp": "Wednesday, 29 May 2019 - 16:51",
       "Headline": "තාවකාලිකව අත්හිටවු පුපුරණ ද්‍රව්‍ය නිකුත් කිරීම යළි ඇරඹේ",
       "News Content": "රට තුල පැවති ආරක්ෂක වාතාවරණය මත ආරක්ෂක මණ්ඩලය මගින් තාවකාලිකව අත්හිටුවන ලද පුපුරණ ද්‍රව්‍ය නිකුත් කිරීම් කටයුතු යළිත් ආරම්භ කර තිබෙනවා.\nඒ ජනාධිපති මෛත්‍රීපාල සිරිසේනගේ උපදෙස් අනුවයි.\nඒ අනුව ව්‍යාපෘති සිදුකරනු ලබන රජයේ සහ පෞද්ගලික ආයතන වෙත අවශ්‍යවන පුපුරණ ද්‍රව්‍ය ප්‍රමාණයන් දිස්ත්‍රික් ලේකම්වරයාගේ බලපත්‍රය මත රජයේ වාණිජ පුපුරණ ද්‍රව්‍ය ගිනි අවි සහ පතොරම් මිලදී ගැනීමේ ඒකකයෙන් ලබාගැනීමට උපදෙස් ලබාදී තිබෙනවා.\nඑමෙන්ම ගල් වලවල් හා කැණීම් කටයුතු සිදුකරන කර්මාන්ත සඳහා අවශ්‍ය පුපුරණ ද්‍රව්‍ය අදාළ දිස්ත්‍රික් ලේකම්වරුන් මාර්ගයෙන් තම බලපත්‍ර දිස්ත්‍රික් ලේකම් කාර්යාල වෙත ඉදිරිපත් කර පුපුරණ ද්‍රව්‍ය ලබාගත හැකි බවයි ආරක්ෂක අමාත්‍යංශය සඳහන් කළේ.",
       "URL": "https://www.hirunews.lk/217329/තාවකාලිකව-අත්හිටවු-පුපුරණ-ද්‍රව්‍ය-නිකුත්-කිරීම-යළි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3328"
}