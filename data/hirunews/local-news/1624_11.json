{
       "Source": "hirunews",
       "Timestamp": "Saturday, 16 October 2021 - 16:32",
       "Headline": "උපකාරක පන්ති ආරම්භ කිරීම ගැන සාකච්ඡාවක්",
       "News Content": "උපකාරක පන්ති යළි ආරම්භ කිරීම සම්බන්ධයෙන් මුදල් අමාත්‍යවරයා සහ පාර්ලිමේන්තු මන්ත්‍රීවරුන් කිහිපදෙනෙකු අතර විශේෂ සාකච්ඡාවක් අද පෙරවරුවේ පවත්වා තිබෙනවා.\nඒ අරලියගහ මන්දිරයේදීයි.\nනොවැම්බර් පළමුවනදා සිට උපකාරක පන්ති ආරම්භ කිරීමට ඇති හැකියාව සම්බන්ධයෙන් ගත යුතු ක්‍රියාමාර්ගය පිළිබඳව එහිදී සාකච්ඡා වූ බවයි පාර්ලිමේන්තු මන්ත්‍රී වසන්ත යාපා බණ්ඩාර සඳහන් කළේ.\nඒ අනුව, උපකාරක පන්ති ආරම්භ කිරීමට ඇති හැකියාව පිළිබඳ ඉදිරියේදී සෞඛ්‍ය අමාත්‍යවරයා සමඟ සාකච්ඡා කෙරෙනු ඇති.\nකෙසේ වෙතත්, අද සිට ක්‍රියාත්මක නව සෞඛ්‍ය මාර්ගෝපදේශවලට අනුව තවදුරටත් උපකාරක පන්ති පැවැත්වීමට අවසර හිමිවන්නේ නැහැ.",
       "URL": "https://www.hirunews.lk/285180/උපකාරක-පන්ති-ආරම්භ-කිරීම-ගැන-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1624"
}