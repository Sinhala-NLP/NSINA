{
       "Source": "hirunews",
       "Timestamp": "Thursday, 01 July 2021 - 14:18",
       "Headline": "ශ්‍රී ලංකා, ඇමෙරිකා, ජපාන ඒකාබද්ධ නාවික අභ්‍යාසය අවසන්",
       "News Content": "ශ්‍රී ලංකා නාවික හමුදාව, ඇමෙරිකානු නාවික හමුදාව සහ ජපාන ස්වයං ආරක්ෂක සාගරික බලකාය එක්ව ත්‍රිකුණාමලය වරායේ සහ නැගෙනහිර මුහුදේ පැවැත්වූ නාවික අභ්‍යාසය ඊයේ නිමාවට පත්වුණා.\nනාවික හමුදාව ප්‍රකාශ කළේ මෙහිදී නෞකා පෙල හැඩ අභ්‍යාස, භාණ්ඩ හුවමාරු, නෞකා මතට ගුවනින් භාණ්ඩ සහ හෙලිකොප්ටර් ගොඩබැස්සවීම, සතුරු යාත්‍රා ලුහුබැඳීම, පරීක්ෂා කිරීම් ඇතුළු ක්ෂේත්‍ර රැසක් පිළිබඳව පුහුණුවීම් සහ අභ්‍යාස සිදුකෙරුණු බවයි.\nඒවා ඉන්දියානු සාගර කලාපයේ සිදුවන ජාවාරම් මැඩපැවැත්වීම සඳහා ද තවදුරටත් ඉවහල්වනු ඇතැයි නාවික හමුදාව ප්‍රකාශ කළා.",
       "URL": "https://www.hirunews.lk/275781/ශ්‍රී-ලංකා-ඇමෙරිකා-ජපාන-ඒකාබද්ධ-නාවික-අභ්‍යාසය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1848"
}