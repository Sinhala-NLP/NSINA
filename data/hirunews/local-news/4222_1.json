{
       "Source": "hirunews",
       "Timestamp": "Monday, 13 November 2017 - 8:36",
       "Headline": "මාලිගාවත්තේ සිට අරණායකට ඇවිත් සසුන් ගතවූ 10 හැවිරිදි මොහොමඩ් (ඡායාරූප)",
       "News Content": "වයස අවුරුදු 10 ඉස්ලාම් දරුවෙක්  අරණායක විහාරස්ථානයකට පැමිණ පිරිවෙන් අධ්‍යාපනයට යොමුව සසුන් ගතවූ පුවතක් වාර්තා වනවා.\nකොළඹ, මාලිගාවත්ත ප්‍රදේශයේ  පදිංචිව සිටි මෙම දරුවා ලංකාවේ තිබෙන එකම ටැම්පිට සංඝාවාසය ඇති මොරාගම්මන ශ්‍රි මයුරපාද රජමහ විහාරස්ථානයේ දී පැවිදි බව ලබා මේ වන විට එහි වැඩ සිටින බවයි වාර්තා වන්නේ.\nමොහොමඩ් ඉසඩ් සමීර් සුවෙර් නමැති මෙම දරුවා මාලිගාවත්ත චන්දකිත්ති ලෙස සසුන්ගතවී තිබෙනවා.\nඅරණායක මොරාගම්මන ශ්‍රි මයුරපාද රජමහ විහාරයට දරුවා ලැබුණු හැටි, පැවිදි දිවියට පත් වු අකාරයත් මොරාගම්මන ශ්‍රි මයුරපාද රජමහ විහාරයේ විහාරාධිපති පුවක් මොටේ ධම්ම රතන නාහිමියන් එහි ගිය අපට පවසා සිටියේ මෙසේය.\n\"මේ පැවිදි වේලා ඉන්න හිමියන් ගිහි කාලයේදි ළමෙයෙක් විදිහට ලැබුණේ මාගේ ශිෂ්‍ය භික්ෂුන් වහන්සේ නමක් වන ජඹුරේවල චන්ද්‍රරතන හිමියන් වහන්සේගෙන්. උන්වහන්සේ තමයි මට කිවේ මෙ වාගේ අසරණ දරුවෙක් ඉන්නවා අපේ හාමුදුරුවන්ට පුළුවන්ද මම ගෙනත් දුන්නොත් අධ්‍යාපනය ලබා දෙන්නට කියලා. ඒ අනුව මාගේ කැමැත්ත ලැබුණාට පස්සේ පොල්ගහවෙලට කොළම ඉදන් මෙ ගිහි දරුවා උන් වහන්සේ විසින් එක්කරගෙන විත් මට භාර කලා. ඊට පස්සේ එක් කරගෙන ඇවිත් දරුවා පිරිවෙන් අධ්‍යාපනයට යොමු කලේ අරණායක පොල්අඹේගොඩ පිරිවෙන් විහාරස්ථානයට ගිහි කාලයේදිම තමයි යැව්වේ මට මතක හැටියට ඒ 2017 ජුනි මාසයේ ඒ මාසයේදිම තමයි දරුවා මෙහාට ලැබුණේ.\n\"දරුවා පිරිවෙන් ගිහින් ආපු මුල් දවස් වල පටන්ම බොහෝ දිනයන්හිදි මා සමග සහ අපේ පන්සලේ පිරිවෙන් යන අනිකතුත් හිමිවරුන් දෙනමක් ඉන්නවා ඒ අයටත් කියලා තිබුණේ ගිහිකම අත්හැර මහණ වෙන්න කැමැති කියලා. ඉස්ලාම් දරුවෙකු වන නිසාත් මෙ සඳහා දෙමාපියන්ගේ අවසරයක් ලැබෙන්නේ නැති නිසාත් මහණ විමට අවශ්‍ය නැති බව අපි මෙ පුතණුවන්ට කුඩා කාලයේ කිවත් මෙ පුතා නිතරම කිවේ මහණ විමට කැමැති බවයි. \"\n‘‘මට ලොකු හාමුදුරුවෝ වාගේ සිවුරු පොරවාගෙන මහණ වෙන්න ඕනෑ. පිරිවෙනේ පොඩි හාමුදුරුවෝ දැක්කාමත් මට මහණ වෙන්න හිතෙනවා. ඒ නිසා මාව පැවැදි කරවන්න මට පිරිත් කියන්න ඕනෑ ’’ කියමින් නිරන්තයෙන්ම මේ දරුවා පිරිවෙන් ගොස් තමන් වහන්සේට පැවසු බව විහාරාධිපති හිමියන් අප සමඟ වැඩි දුරටත් පැවසුවා.\nඡායාරූප - හෙම්මාතගම සමන් විජය බංඩාර",
       "URL": "https://www.hirunews.lk/175888/මාලිගාවත්තේ-සිට-අරණායකට-ඇවිත්-සසුන්-ගතවූ-10-හැවිරිදි-මොහොමඩ්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4222"
}