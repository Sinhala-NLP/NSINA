{
       "Source": "hirunews",
       "Timestamp": "Thursday, 25 May 2023 - 11:56",
       "Headline": "මහජන උපයෝගිතා කොමිසමට නව සභාපතිවරයෙක්?",
       "News Content": "පුරප්පාඩු වී ඇති මහජන උපයෝගිතා කොමිසමේ සභාපති ධුරය සඳහා නව සභාපතිවරයෙකු තෝරා ගැනීම ව්‍යවස්ථා සභාව මඟින් සිදුකිරීමට නියමිතව තිබෙනවා.\nමහජන උපයෝගීතා කොමිසන් සභාවේ සභාපති ජනක රත්නායක මහතා ඉවත් කිරීමට අදාළ යෝජනාව ඊයේ (24) පාර්ලිමේන්තුවේදී සම්මත වුණා.\nනව සභාපතිවරයෙකු පත් කිරීම ව්‍යවස්ථා සභාව මගින් සිදු කරන අතර එම සභාව රැස්ව දිනයක් සම්බන්ධයෙන් මෙතෙක් දැනුම්දීමක් සිදු කර නොමැති බවයි පාර්ලිමේන්තු මහ ලේකම් කාර්යාලය සඳහන් කළේ.\nමේ වන විටත් ස්වාධීන කොමිෂන් සභා බොහෝමයකට නව සාමාජිකයින් පත් කර ඇති අතර මැතිවරණ සහ අල්ලස් හෝ දූෂණ චෝදනා විමර්ශන කොමිසන් සභාව සඳහා සාමාජිකයින් පත් කිරීම තාවකාලිකව නතර කර තිබෙන බවයි වාර්තා වන්නේ.",
       "URL": "https://www.hirunews.lk/336175/මහජන-උපයෝගිතා-කොමිසමට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=318"
}