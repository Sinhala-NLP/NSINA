{
       "Source": "hirunews",
       "Timestamp": "Thursday, 24 December 2015 - 16:38",
       "Headline": "බිංගිරියේ තරුණයන් පෝදා කල පිංකම (ඡායාරූප)",
       "News Content": "බිංගිරිය වීරකොඩියාන ප්‍රදේශයේ ළිඳකට වැටී සිටි  කොළ දිවි මවක බේරාගෙන නිදහස් කිරීමට තරුණයන් පිරිසක් කටයුතු කර තිබෙනවා.\nප්‍රදේශයේ ළිඳකට වැටී දිටි කොළ දිවියා බේරා ගැනුනේ අද පෙරවරුවේයි.\nඅඩි 3 හමාරක් පමණ දිගැති මෙම දිවියා ගැහැණු සතෙක් වන අතර පැටවුන් සිටින කිරි දෙන සතෙකු බවට දැකගත හැකි වු බවයි ප්‍රදේශවාසීන් පවසන්නේ. ඊයේ රාත්‍රී මෙම කොළ දිවියා වීරකොඩියාන ප්‍රදේශයේ කුකුලු කොටුවකට පැන ඇතැයි ද තොරතුරු ලැබී තිබෙනවා.\nවනජීවී නිලධාරීන් සම්බන්ධ කර ගැනීමට ගත් උත්සාහය අසාර්ථක වීම හේතුවෙන් සහ මෙම කොළ දිවියා පැටවුන්ට කිරි දෙන මවක් බවට දැකිය හැකි වීම හේතුවෙන් එම සත්වයා නිදහස් කල බවයි තරුණයන් ප්‍රකාශ කලේ.\nඡායාරූප - පුත්තලම ජුඩ් සමන්ත",
       "URL": "https://www.hirunews.lk/122724/බිංගිරියේ-තරුණයන්-පෝදා-කල-පිංකම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5236"
}