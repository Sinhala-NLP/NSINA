{
       "Source": "hirunews",
       "Timestamp": "Saturday, 27 February 2021 - 12:47",
       "Headline": "නාරංගල කන්දේ අතුරුදන් වූ තරුණයාගේ මළ සිරුර හමුවේ (වීඩියෝ)",
       "News Content": "බදුල්ල - නාරංගල කන්දේ කඳවුරු බැඳ සිටියදී ඊයේ රාත්‍රියේ අතුරුදන් වූ තරුණයාගේ මෘත දේහය අද දහවල් සොයා ගෙන තිබෙනවා.\nපොලීසිය සඳහන් කළේ යුද හමුදාව සහ පොලීසිය එක්ව සිදුකළ සෝදිසි මෙහෙයුමකදී අදාළ තරුණයාගේ මෘත දේහය එම කන්දේ ප්‍රපාතයක තිබී අද දහවල් සොයා ගෙන ඇති බවයි.\nමෙලෙස ජිවිතක්ෂයට පත්ව ඇත්තේ අවිස්සාවේල්ල - මානියම ප්‍රදේශයේ පදිංචි 22 හැවිරිදි තරුණයෙක්.\nමොහු ඊයේ මිතුරන් 6 දෙනෙකු සමඟ නාරංගල කන්දේ රාත්‍රී කුඩාරමක් ඉදිකර එහි රාත්‍රිය ගත කරමින් සිට ඇති අතර, වැසිකිලි යන බව පවසා ඉන් පිටතට ගිය පසු අතුරුදන් වී තිබෙනවා.",
       "URL": "https://www.hirunews.lk/263811/නාරංගල-කන්දේ-අතුරුදන්-වූ-තරුණයාගේ-මළ-සිරුර-හමුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2122"
}