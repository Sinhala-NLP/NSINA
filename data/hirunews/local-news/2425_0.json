{
       "Source": "hirunews",
       "Timestamp": "Monday, 28 September 2020 - 12:41",
       "Headline": "වනජීවී රාජකාරිය තමන්ට දෙන්නැයි වැල්ලවායේ ගම්මුන්ගෙන් ඉල්ලීමක්",
       "News Content": "වනජීවි රාජකාරි තමන්ට ලබාදෙන ලෙස වැල්ලවාය ප්‍රදේශයේ ගම්වැසියන් පිරිසක් රජයෙන් ඉල්ලීමක් කරනවා.\nඒ, නිරන්තරයෙන් තමන් මුහුණ දෙන වනඅලි ගැටළුවට මෙතෙක් නිසි විසදුමක් ලබා නොදීම හේතුවෙන්.\nවැල්ලවාය - දික්ගල්යාය ප්‍රදේශයේ ජනතාව නිරතන්තරයෙන් වන අලි තර්ජනයට මුහුණ දී සිටින අතර ඊයේ රාත්‍රියේ ගම්මානයට කඩාවැදුණු වන අලි සිය දේපළ මෙන්ම වගාවන්ටද හානි කර ඇති බවයි ගම්වාසීන් චෝදනා කළේ.\nමේ අතර වන අලි පහරදීමක් හේතුවෙන් ගල්ගමුව - දේවගිරිය ප්‍රදේශයේදී පුද්ගලයින් දෙදෙනෙකු ඊයේ පස්වරුවේ ජිවිතක්ෂයට පත්වුණා.\nකුලී වැඩ නිම කර යමින් සිටියදී මොවුන් වන අලි ප්‍රහාරයට ලක්ව ඇති අතර මෙලෙස මියගොස් ඇත්තේ එම ප්‍රදේශයේම පදිංචි අවුරුදු 40 සහ 60 යන වයස්වල පසුවන්නන් දෙදෙනෙක්.",
       "URL": "https://www.hirunews.lk/251289/වනජීවී-රාජකාරිය-තමන්ට-දෙන්නැයි-වැල්ලවායේ-ගම්මුන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2425"
}