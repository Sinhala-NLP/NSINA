{
       "Source": "hirunews",
       "Timestamp": "Wednesday, 29 May 2019 - 14:54",
       "Headline": "පොලිස් නිලධාරිනියකගේ රාජකාරියට බාධා කළ නීතිඥවරියට ඇප",
       "News Content": "අලූත්කඩේ උපරිමාධිකරණ සංකීර්ණයේ ප්‍රධාන දොරටුව අසළ රාජකාරියේ නිරතව සිටි පොලිස් කොස්තාපල්වරියකගේ රාජකාරියට බාධා කර තුවාල සිදුකිරීත්‍ම් චෝදනාවට අත්අඩංගුවට ගත් නීතීඥවරිය ඇප මත මුදාහැර තිබෙනවා.\nකොළඹ ප්‍රධාන මහේස්ත්‍රාත් ලංකා ජයරත්න නියෝග කර ඇත්තේ රුපියල් ලක්ෂයක ශරීර ඇපයක් මත ඇය මුදාහැරීමටයි.\nඅද පෙරවරුවේ අධිකරණ සංකීර්ණයට ඇතුළු වන අවස්ථාවේ පරීක්ෂා කිරීමට යාමේදී පොලිස් කොස්තාපල්වරියට බාධා කළ මෙම නීතිඥවරිය ඇයව සූරා තුවාල සිදුකර ඇති බවයි පොලීසිය සඳහන් කළේ.\nමෙම නීතීඥවරිය කොළඹ ප්‍රධාන මහේස්ත්‍රාත් අධිකරණයේ සහ කොළඹ මහාධිකරණයේ සේවය කරන 52 හැවිරිදි තැනැත්තියක්.",
       "URL": "https://www.hirunews.lk/217323/පොලිස්-නිලධාරිනියකගේ-රාජකාරියට-බාධා-කළ-නීතිඥවරියට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=3328"
}