{
       "Source": "hirunews",
       "Timestamp": "Sunday, 26 March 2023 - 10:10",
       "Headline": "යුරෝපයේ විශාලතම න්‍යෂ්ටික බලාගාරය ජගත් න්‍යෂ්ටික ප්‍රධානියාගේ නිරීක්ෂණයට",
       "News Content": "එක්සත් ජාතීන්ගේ න්‍යෂ්ටික නිරීක්ෂක ප්‍රධානි රෆායෙල් ග්‍රෝසි එළැඹෙන සතියේ යුක්රේනයේ ෂැප්රෝෂියා න්‍යෂ්ටික බලාගාරය නිරීක්ෂණය කිරිමට නියමිතයි.\nයුරෝපයේ විශාලතම න්‍යෂ්ටික බලාගාරය වන මෙය යුක්රේනයට හිමිව තිබූ අතර, වර්තමානයේ පවතින්නේ රුසියානු හමුදා යටතේයි.\nමේ වනවිටත් බලාගාරය අවට යුක්රේන - රුසියා හමුදා අතර උග්‍ර ගැටුම් පවතින බවයි විදෙස් මාධ්‍ය වාර්තා කළේ.\nයම් හෙයකින් මෙම න්‍යෂ්ටික බලාගාරයට ප්‍රහාරයක් එල්ලවී පිපිරීමකට ලක්වුවහොත් යුරෝපා රටවල් රැසක් දැඩි අනතුරට ලක්වීමේ අවදානමක් ඇති බැවින් ඒ අවට ආරක්ෂක කලාපයක් ඉදි කළ යුතු බවටයි රෆායෙල් ග්‍රෝසි යෝජනා කර ඇත්තේ.",
       "URL": "https://www.hirunews.lk/330940/යුරෝපයේ-විශාලතම-න්‍යෂ්ටික-බලාගාරය-ජගත්-න්‍යෂ්ටික-ප්‍රධානියාගේ-නිරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=453"
}