{
       "Source": "hirunews",
       "Timestamp": "Thursday, 11 January 2018 - 15:18",
       "Headline": "මේජර් ජනරාල් ජානක පෙරේරා ඝාතන නඩුව කල් යයි",
       "News Content": "මරාගෙන මැරෙන බෝම්බ ප්‍රහාරයකින් මේජර් ජනරාල් ජානක පෙරේරා ඇතුළු 31 දෙනෙකු ඝාතනය කිරීමට අදාළ නඩුව අද (11) උතුරුමැද පළාත් බද මහාධිකරණයේදී සලකා බැලූණා.\nඑහිදී මහාධිකරණ විනිසුරු ඛේමා ස්වර්ණාධිපති නියෝග කළේ මෙම නඩුවට පෙනී සිටින පැමිණිලි හා විත්ති පාර්ශවයේ දේශන ලබන පෙබරවාරි 15 වනදා අධිකරණයට ඉදිරිපත් කරන ලෙසයි.\nඑමෙන්ම, මෙම සිද්ධියේ ප්‍රධාන විත්තිකාර උමාර් හබිතාබි නමැත්තා පෙබරවාරි මස 15 වනදා දක්වා තවදුරටත් රක්ෂිත බන්ධනාගාර ගත කරන ලෙස ද මහාධිකරණ විනිසුරුවරිය නියෝග කළා.\n2008 වසරේ ඔක්තෝම්බර් මස 6 වනදා අනුරාධපුරයේදී සිදුවූ මෙම බෝම්බ ප්‍රහාරයෙන් මේජර් ජනරාල් ජානක පෙරේරා ඇතුළු 31 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/180789/මේජර්-ජනරාල්-ජානක-පෙරේරා-ඝාතන-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4131"
}