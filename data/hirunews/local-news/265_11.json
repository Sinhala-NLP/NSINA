{
       "Source": "hirunews",
       "Timestamp": "Thursday, 15 June 2023 - 22:44",
       "Headline": "ඩොලරය ගැන බියවන්න එපා - රංජිත් සියඹලාපිටිය (වීඩියෝ)",
       "News Content": "ඉල්ලුම සහ සැපයුම අතර පවතින වෙනස්කම් හේතුවෙන් ඩොලරය උච්චාවචනය සිදු වන බවත්, ඒ පිළිබඳ බියක් ඇති කර නොගත යුතු බවත් මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඔහු මේ බව සඳහන් කළේ රුපියලේ අගය අද (15) දිනයේ දී තවදුරටත් අවප්‍රමාණය වීම පිළිබඳව මාධ්‍යවේදීන් යොමුකළ ප්‍රශ්නවලට පිළිතුරු ලබා දෙමින්.\nමෙරට වාණිජ බැංකු කිහිපයක විනිමය අනුපාත අනුව රුපියල අද තවදුරටත් අවප්‍රමාණය වී තිබුණා.\nඒ අනුව ඇමෙරිකානු ඩොලරයක විකුණුම් මිල සටහන් වූයේ රුපියල් 335ක් ලෙසයි.\nගැණුම් මිල රුපියල් 31ක් ලෙස දැක්වුණා.\nඑහෙත් ශ්‍රී ලංකා මහ බැංකුව නිකුත් කළ විනිමය අනුපාතිකයන්ට අනුව ඇමෙරිකානු ඩොලරයේ විකුණුම් මිල රුපියල් 318යි ශත 99ක් ලෙස දැක්වුණු අතර, ගැණුම් මිල සටහන් වූයේ රුපියල් 303 යි ශත 19ක් ලෙසයි.\nකෙසේ වෙතත්, ඩොලරය උච්චාවචනය වීම පිළිබඳව මුදල් රාජ්‍ය අමාත්‍ය රංජිත් සියඹලා පිටිය මෙලෙස අදහස් දක්වා සිටියා.",
       "URL": "https://www.hirunews.lk/338072/ඩොලරය-ගැන-බියවන්න-එපා-රංජිත්-සියඹලාපිටිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=265"
}