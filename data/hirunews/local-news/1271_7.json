{
       "Source": "hirunews",
       "Timestamp": "Friday, 25 March 2022 - 22:28",
       "Headline": "IOC පෙට්‍රල් මිල යළි ඉහළට (වීඩියෝ)",
       "News Content": "ලංකා ඉන්දියන් ඔයිල් සමාගමේ සියලුම පෙට්‍රල් වර්ගවල ලීරයක මිල රුපියල් 49කින් ඉහළ නැංවීමට තීරණය කර තිබෙනවා.\nනව මිළ ගණන් අද (25) මධ්‍යම රාත්‍රියේ සිට ක්‍රියාත්මක වනු ඇති.\nමෙම මිල වැඩි කිරීමත් සමග IOC සමාගමේ ඔක්ටේන් 92 වර්ගයේ පෙට්‍රල් ලීටරයක මිල රුපියල් 303ක් වනවා.\nඔක්ටේන් 95 වර්ගයේ පෙට්‍රල් ලීරයක මිල රුපියල් 332ක් වනු ඇති.\nරටේ පවතින ඩොලර් අර්බුදය හේතුවෙන් මෙලෙස ඉන්ධන ආනයනය කිරීමට ද නොහැකි තත්ත්වයක් ඇතිව තිබෙනවා.\nඊට තවත් බලපෑ ප්‍රධානතම හේතුවක් වන්නේ රුසියානු - යුක්‍රේන යුද අර්බුදය හේතුවෙන් ලෝක වෙළෙඳපොළේ ද බොරතෙල් මිල ගණන් විශාල වශයෙන් ඉහළ යෑමයි.\nමෙම තත්ත්වය හේතුවෙන් අමරිකාව,ජපානය,කැනඩාව ආදී ප්‍රබල යුරෝපා රටවල් පවා රුසියාවෙන් බොරතෙල් මිල දී ගැනීම ප්‍රතික්ෂේප කිරීම හේතුවෙනුයි ආසියාතික රාජ්‍යයන්හි ද ඉන්ධන මිල ගණන් සංශෝධනයකට ලක් වූයේ.\nකෙසේවෙතත් අයි.ඕ.සී සමාගමේ ඩීසල් මිල ගණන් හි වෙනසක් සිදු ව නැහැ.",
       "URL": "https://www.hirunews.lk/300402/ioc-පෙට්‍රල්-මිල-යළි-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1271"
}