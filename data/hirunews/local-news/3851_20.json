{
       "Source": "hirunews",
       "Timestamp": "Friday, 13 July 2018 - 7:49",
       "Headline": "හිරු මෙගාබ්ලාස්ට් අද කුලියාපිටියේදී",
       "News Content": "අභිමානවත් විසිවන සංවත්සරය සමරන හිරුගේ, ශ්‍රී ලාංකේය ගුවන්විදුලි මාධ්‍ය කලාවේ අති දැවැන්තම ප්‍රාසාංගික අත්දැකීම වන ‘‘හිරු මෙගාබ්ලාස්ට්’’ සාංවත්සරික ප්‍රසංගය අද රාත්‍රියේ කුලියාපිටිය කාර්මික විද්‍යාලයීය ක්‍රීඩාංගනයේදී පැවැත්වෙනවා.\n20 වන සංවත්සරය සමරන හිරු අද මෙගා බ්ලාස්ට් ප්‍රසංගයේදී නවමු අත්දැකීම් රැසක් ඔබ වෙත තිලිණ කිරීමට සියලූ කටයුතු සූදානම් කර අවසන්. විශ්මිත ආලෝක රටාවන්ගෙන් අලංකාර වන අති දැවැන්ත වේදිකාවේ සිට මෙවර මෙගා බ්ලාස්ට් ප්‍රසංගය සංගීතයෙන් හැඩ කරන්නේ  ‘‘ෆ්ලෑෂ් බැක්’’ සංගීත කණ්ඩායමයි.\nනිරෝෂා තලගල ප්‍රමුඛ යූ ඩාන්සර් සහ නිට්ටඹුව - ඔමායා යන නර්තන කණ්ඩායම් මෙවර හිරු මෙගා බ්ලාස්ට් නර්තනයෙන් හැඩ කරනවා. විසිවන සංවත්සරය වෙනුවෙන් ජනප්‍රිය ගායක ගායිකාවන් 20 දෙනෙකු මෙගා බ්ලාස්ට් ප්‍රසංගයේදී ගීතවත් කිරීමටද හිරු සූදානම්. මෙගා බ්ලාස්ට් ප්‍රසංගය සම්පූර්ණයෙන්ම නොමිලේ පැවැත්වීම විශේෂත්වයක්.",
       "URL": "https://www.hirunews.lk/195093/හිරු-මෙගාබ්ලාස්ට්-අද-කුලියාපිටියේදී",
       "Category": "Local News",
       "Parent URL": "https://www.hirunews.lk/local-news.php?pageID=3851"
}