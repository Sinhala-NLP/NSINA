{
       "Source": "hirunews",
       "Timestamp": "Tuesday, 22 October 2019 - 19:42",
       "Headline": "බදු මුදලින් පෝෂණය නොවන බව සජිත් කියයි",
       "News Content": "තමන් ජනතාවගේ බදු මුදලින් පෝෂණය වන පාලකයෙකු නොවන බව නව ප්‍රජාතන්ත්‍රවාදී පෙරමුණේ ජනාධිපති අපේක්ෂක අමාත්‍ය සජිත් ප්‍රේමදාස පවසනවා.\nකුරුණෑගල - කටුගම්පොල ප්‍රදේශයේ අද පස්වරුවේ පැවති ජන හමුවකට එක්වෙමින් ඔහු මේ බව කියා සිටියා.\nමේ අතර ඉදිරි ජනාධිපතිවරණය ඉලක්ක කරගෙන නව ප්‍රජාතන්ත්‍රවාදි පෙරමුණ ධීවර ප්‍රජාව වෙනුවෙන් සංවිධාන කළ හමුවක් ඊයේ පස්වරුවේ සුගතදාස ගෘහස්ථ ක්‍රීඩාංගණයේදී පැවැත්වුණා.\nකෙසේ වෙතත් ඊට සහභාගිවීමට සිටි ජනාධිපති අපේක්ෂක සජිත් ප්‍රේමදාස එම හමුවට එක්ව තිබුණේ නැහැ.",
       "URL": "https://www.hirunews.lk/226777/බදු-මුදලින්-පෝෂණය-නොවන-බව-සජිත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3084"
}