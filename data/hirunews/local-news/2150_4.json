{
       "Source": "hirunews",
       "Timestamp": "Saturday, 13 February 2021 - 13:18",
       "Headline": "වසර ගණනාවක සිට ජලයෙන් යටවෙන කන්තලේ පරාක්‍රම මාවත (වීඩියෝ)",
       "News Content": "නිසි මාර්ග පද්ධතියක් සංවර්ධනයේ මූලික අවශ්‍යතාවක්.\nනමුත් නිසි සැලසුමක් නොමැතිව ක්‍රියාත්මක කෙරෙන මාර්ග සංවර්ධන ව්‍යාපෘති හේතුවෙන් යළි පීඩාවට පත්වන්නේ සාමාන්‍ය ජනතාවයි.\nමේ කන්තලේ පරාක්‍රම මාවත, ජයන්තිගම ඔස්සේ දිවෙන ප්‍රධාන මාර්ගයයි.\nකානු පද්ධතියක් නොමැතිවීමෙන් වැසි දිනවල කන්තලේ වැව සහ නව රජ ඇළ ඔස්සේ එන ජලයෙන් මෙම මාර්ගය සහ අවට ප්‍රදේශය ජලගැලීම් වලට ලක්වන්නේ වසර ගණනාවක සිටයි\nනිසි මාර්ග පද්ධතියක්නොමැතිවීමෙන් සහ නිරන්තර ජලගැලීම් වලින් පීඩාවට පත් ගම්වාසීන් මේ පිළිබඳව රාජ්‍ය නිලධාරීන් ලිඛිතව දැනුවත් කළේ වරක් දෙවරක් නොවේ.\nඅවසානයේ ඔවුන් සිය ඉඩම් කොටස් වුවද කානු පද්ධතියක් සහිත මාර්ගයක් වෙනුවෙන් පවරා දීමටද එකඟ වී තිබුණා.\nකෙසේ වෙතත්  වසර 50 කට පමණ පසු මාර්ගය සංවර්ධනය කිරීම ආරම්භ වුවත් මේ ජනතාවට අත්‍යවශම කානු පද්ධතිය නොමැති වීම කනගාටුවට කරුණක් බව ගම්වාසීන් චෝදනා කරනවා.\nප්‍රමිතියකින් තොරව සිදු කරන්නා වූ මෙම  සංවර්ධන කටයුතු හේතුවෙන්  මහජන මුදල් නිකරුණේ නාස්ති වීම පිළිබඳ බලධාරීන්ගේ අවධානය යොමු වන්නේ කවදාද?",
       "URL": "https://www.hirunews.lk/262491/වසර-ගණනාවක-සිට-ජලයෙන්-යටවෙන-කන්තලේ-පරාක්‍රම-මාවත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2150"
}