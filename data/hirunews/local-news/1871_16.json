{
       "Source": "hirunews",
       "Timestamp": "Sunday, 20 June 2021 - 22:12",
       "Headline": "ගජමුතු සමග පුද්ගලයින් දෙදෙනෙකු අත්අඩංගුවට",
       "News Content": "ගජමුතු හතරක් රැගෙන යාමට සුදානම්වු  පුද්ගලයින් දෙදෙනෙකු අද (20) හියාරේ ප්‍රදේශයේදි අත්අඩංගුවට ගෙන තිබෙනවා.\nඒ රත්ගම විශේෂ කාර්ය බලකා කඳවුරේ නිලදධාරීන් විසින්.\nමෙසේ අත්අඩංගුවට ගෙන ඇත්තේ අක්මීමණ පොලිස් වසමේ හියාරේ කදුරුගස්හේන පදිංචි 42හැවිරිදි පුද්ගලයෙක් සහ 31 හැවිරිදි පුද්ගලයෙක්.\nගාල්ල දක්ෂිණ නාවික කඳවුරේ නිලධාරින්ට ලද තොරතුරක් අනුවයි රත්ගම විශේෂ බලකා කඳවුරේ නිලධාරීන් කණ්ඩායමක් විසින් මෙම වැටලීම සිදු කර තිබෙන්නේ.\nමේ සම්බන්ධයෙන් වැඩිදුර විමර්ශන පැවැත්විම සඳහා ගජමුතු හික්කඩුව වනජීවි කාර්යාලයට ලබා දී තිබෙනවා.",
       "URL": "https://www.hirunews.lk/274850/ගජමුතු-සමග-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1871"
}