{
       "Source": "hirunews",
       "Timestamp": "Saturday, 25 December 2021 - 19:46",
       "Headline": "යහපාලන රජයේ මැති ඇමතිවරුන් 13 ක් තවමත් මන්ත්‍රී නිවාස භාර දී නැති බවට හෙළි වේ",
       "News Content": "2015 මහ මැතිවරණයෙන් තේරී පත්ව පාර්ලිමේන්තුව නියෝජනය කළ මැති ඇමතිවරුන් 13 දෙනෙකු තවමත් නිල නිවාස භාර දී නොමැති බවට තොරතුරු වාර්තා වනවා.\nඅදාළ මැති ඇමතිවරුන් පසුගිය මහ මැතිවරණයෙන් පරාජය වූ අය වන අතර, තවමත් ඔවුන්ගේ බඩු භාණ්ඩ ආදිය අදාළ නිවෙස්වලින් ඉවත් කර ගැනීමක් සිදුකර නැහැ.\nමේ සම්බන්ධයෙන් අවස්ථා කිහිපයකදීම ඔවුන් දැනුවත් කර ඇති බවද සඳහන්. පාර්ලිමේන්තු ආරංචි මාර්ග සඳහන් කළේ ඔවුන් මාදිවෙල පිහිටි නිවාස සංකීර්ණයට අයත් නිවාස භාවිත කළ මැති ඇමතිවරුන් පිරිසක් බවයි.\nඉන් බහුතරයක් එක්සත් ජාතික පක්ෂය නියෝජනය කළ අය බව ද සඳහන්.",
       "URL": "https://www.hirunews.lk/292122/යහපාලන-රජයේ-මැති-ඇමතිවරුන්-13-ක්-තවමත්-මන්ත්‍රී-නිවාස-භාර-දී-නැති-බවට-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=1470"
}