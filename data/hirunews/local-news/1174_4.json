{
       "Source": "hirunews",
       "Timestamp": "Thursday, 12 May 2022 - 14:52",
       "Headline": "සජිත්ගෙන් ජනාධිපතිවරයාට හදිසි ලිපියක් (වීඩියෝ)",
       "News Content": "විපක්ෂ නායක සජිත් ප්‍රේමදාස, ජනාධිපති ගෝඨාභය රාජපක්ෂ වෙත අද (12) දිනයේ ලිපියක් යොමු කර තිබෙනවා.\nඒ අනුව ජාතිය අමතා ජනාධිපතිවරයා ඊයේ (11) කළ ප්‍රකාශයේ ඇතුළත් කරුණුවලට අනුව විපක්ෂයේ ප්‍රධාන පක්ෂය ලෙස සහ සමගි ජන බල සන්ධානයේ මූලිකත්වයෙන් අනෙකුත් පක්ෂ සමඟ එක්ව කෙටිකාලීන ආණ්ඩුවක් පිහිටුවීමට සහ අග්‍රාමාත්‍ය ධූරය භාර ගැනීමට තමන් තීරණය කළ බවයි සිය ලිපියෙන් ඔහු දක්වා ඇත්තේ.\nජනාධිපතිවරයා ප්‍රකාශ කළ කරුණු 04 ක් පදනම් කරගනිමින් ඔහු මෙම ලිපිය යොමුකර තිබෙනවා.\nඒ අනුව නිශ්චිත අවම කාල රාමුවක් තුළ ජනාධිපති ධූරයෙන් ඉවත්වීමට එකඟ වීම, සති දෙකක කාලයක් තුළ සියලු පක්ෂ සහයෝගයෙන් 19 වන ආණ්ඩුක්‍රම ව්‍යවස්ථා සංශෝධනය කිරීම සහ බලාත්මක කිරීමද එම කරුණු අතර වනවා.\nමෙම කරුණුවලට අනුව නව කෙටිකාලීන රජය පිහිටුවීමේ රාමුව පිළිබඳව සහ හෙට දවසේ නව රජය දිවුරුම්දීම සඳහා අවශ්‍ය කටයුතු සාකච්ඡා කිරීමට සූදානම් බව ද විපක්ෂ නායකවරයා ජනාධිපතිවරයා වෙත යොමුකළ ලිපියේ වැඩිදුරටත් දක්වා තිබෙනවා.",
       "URL": "https://www.hirunews.lk/304152/සජිත්ගෙන්-ජනාධිපතිවරයාට-හදිසි-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1174"
}