{
       "Source": "hirunews",
       "Timestamp": "Friday, 19 May 2023 - 6:38",
       "Headline": "කඩවත ප්‍රදේශයේ වෙඩි තැබීමක්",
       "News Content": "කඩවත - දවටගහවත්ත ප්‍රදේශයේදී ඊයේ (18) සිදු කළ වෙඩි තැබීමක් හේතුවෙන් පුද්ගලයෙකු රාගම රෝහල වෙත ඇතුලත් කර තිබෙනවා.\nඅදාළ පුද්ගලයා වයස අවුරුදු 50 ක් වූ සූරියපාළුව, කඩවත ප්‍රදේශයේ පදිංචිකරුවෙක්.\nඔහු නිවස අසල මාර්ගයේ රැඳි සිටිය දී ඔහුගේ වැඩිමහල් සහෝදරයෙකු හා පුත්‍රයා සමඟ පැමිණි තවත් පුද්ගලයෙකු මෙසේ වෙඩි තබා එම ගිනි අවියෙන් ම අදාළ පුද්ගලයාට හා ඔහුගේ බිරිඳට පහර දී තිබෙන බවයි වාර්තා වන්නේ\nඉඩම් ආරවුලක් හේතුවෙන් මෙම වෙඩි තැබීම කර ඇති බවයි මූලික පොලිස් විමර්ශනවල දී අනාවරණය වී තිබෙනවා.\nඅපරාධය සඳහා පැමිණි සැකකරුවන් තිදෙනා, වෙඩි තැබීම සඳහා යොදා ගත් රයිෆල් වර්ගයේ ගිනි අවිය සහ සැකකරුවන් පැමිණි ත්‍රිරෝද රථය අත්අඩංගුවට ගත් බවයි පොලිසිය සඳහන් කළේ.\nසැකකරුවන් අවුරුදු 56, 20 සහ 25 වයස්වල පසුවන ගනේමුල්ල සහ යක්කල ප්‍රදේශවල පදිංචිකරුවන්.\nඔවුන් අද (19) අද මහර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335581/කඩවත-ප්‍රදේශයේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=334"
}