{
       "Source": "hirunews",
       "Timestamp": "Thursday, 17 February 2022 - 7:07",
       "Headline": "දියවැලට ගිය තරුණයින් දෙදෙනෙක් බේරා ගැනෙයි",
       "News Content": "උප්පුවේලි පොලිස් වසමේ නිලාවේලි සී විව් හෝටලය අසල වෙරළ තීරයේ දී දිය නෑමට පැමිණි පිරිසක් අතරින් එක් අයෙකු දියේ ගිලී අතුරුදන් වී තිබෙනවා.\nඅතුරුදන් වී ඇත්තේ, වයස අවුරුදු 21ක තලාතුඔය ප්‍රදේශයේ පදිංචිකරුවෙක්.\nමෙම පුද්ගලයා දියවැලට හසු වී ගසාගෙන යද්දී මිතුරන් දෙදෙනෙකු ඔහු ව බේරා ගැනීමට දියඹට පැන තිබෙනවා.\nඑහි දී ඔවුන් දෙදෙනා ද දියවැලට ගසාගෙන ගොස් ඇති අතර, පොලිස් ජීවිතාරක්ෂක නිලධාරින් එකතු වී ඔවුන් දෙදෙනා බේරාගත් බව යි වාර්තා වන්නේ.\nප්‍රදේශවාසින් හා පොලිසිය එක් වී අතුරුදන් වූ පුද්ගලයා සොයා මෙහෙයුම් සිදු කරන අතර, උප්පුවේලි පොලිසිය මඟින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/297215/දියවැලට-ගිය-තරුණයින්-දෙදෙනෙක්-බේරා-ගැනෙයි",
       "Category": "Local News",
       "Parent URL": "https://www.hirunews.lk/local-news.php?pageID=1352"
}