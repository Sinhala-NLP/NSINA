{
       "Source": "hirunews",
       "Timestamp": "Tuesday, 24 January 2017 - 7:24",
       "Headline": "දුම්රිය රියදුරන්ගේ අකුරට වැඩ නවතී",
       "News Content": "දුම්රිය එන්ජින් රියදුරන් ඊයේ මධ්‍යම රාත්‍රියේ ආරම්භ කළ අකුරට වැඩ කිරීමේ වෘත්තීය ක්‍රියාමාර්ගය මේ වන විට අත්හිටුවා තිබෙනවා.\nබඳවා ගැනිමේ ක්‍රමවේදයේ ඇති ගැටලු කිහිපයක් මුල් කර ගනිමින් දුම්රිය එන්ජින් රියදුරන් මෙලෙස අකුරට වැඩ කිරිමේ වෘත්තීය ක්‍රියා මාර්ගයක් ආරම්භ කළා.\nලොකොමෝටිව් ඔපරේටින් ඉංජිනේරු සංගමයේ ලේකම් ඉන්දික දොඩංගොඩ ප්‍රකාශ කළේ ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා ඊයේ රාත්‍රියේ තම සංගමය ඇමතූ බවයි.\nගැටළු සම්බන්ධයෙන් අද දිනයේ සාකච්ඡාවක් ලබාදීමට ද අමාත්‍යවරයා එහිදී පොරොන්දු වී තිබෙනවා.\nඒ අනුව සිය අකුරට වැඩ කිරීමේ වෘත්තීය ක්‍රියාමාර්ගය අත්හිටවූ බවයි ලොකොමෝටිව් ඔපරේටින් ඉංජිනේරු සංගමයේ ලේකම් ඉන්දික දොඩංගොඩ හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/152739/දුම්රිය-රියදුරන්ගේ-අකුරට-වැඩ-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4696"
}