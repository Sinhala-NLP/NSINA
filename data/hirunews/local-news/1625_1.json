{
       "Source": "hirunews",
       "Timestamp": "Saturday, 16 October 2021 - 11:03",
       "Headline": "ඊයේ දිනයේ පුද්ගලයින් 73,807කට කොරෝනා එන්නත් (වීඩියෝ)",
       "News Content": "මෙරට කොරෝනා ප්‍රතිශක්තිකරණ වැඩසටහනට අදාළව පුද්ගලයින් 73,807 දෙනෙකුට ඊයේ එන්නත් ලබා දී තිබෙනවා.\nඒ අනුව සයිනොෆාම් එන්නතේ පළමු මාත්‍රාව 5,937 දෙනෙකුටත්, දෙවන මාත්‍රාව පුද්ගලයින් 45,396කට ලබා දී ඇති බවයි, වසංගත රෝග විද්‍යා අංශය සඳහන් කළේ.\nඇස්ට්‍රාසෙනෙකා එන්නතේ දෙවන මාත්‍රාව පුද්ගලයින් 14,280කට ලබා දී ඇති අතර, ෆයිසර් එන්නතේ පළමු මාත්‍රාව පුද්ගලයින් 7,161 දෙනෙකුටත්, එහි දෙවන මාත්‍රාව පුද්ගලයින් 628 දෙනෙකුටත් ලබා දී තිබෙනවා.\nමොඩර්නා එන්නතේ දෙවන මාත්‍රාව පුද්ගලයින් 405 දෙනෙකුට ලබා දී ඇති බවයි වසංගත රෝග විද්‍යා අංශය කියා සිටියේ.\nමේ අතර, සයිනොෆාම් කොරෝනා එන්නත් මාත්‍රා දෙකම මෙරට පුද්ගලයින් කෝටියකට ඊයේ පස්වරුව වනවිට ලබා දී අවසන් බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.",
       "URL": "https://www.hirunews.lk/285151/ඊයේ-දිනයේ-පුද්ගලයින්-73807කට-කොරෝනා-එන්නත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1625"
}