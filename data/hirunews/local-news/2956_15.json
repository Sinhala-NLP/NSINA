{
       "Source": "hirunews",
       "Timestamp": "Monday, 13 January 2020 - 7:54",
       "Headline": "බුලත්කොහුපිටියේ තරුණයන්ට ඇසිඩ් ගැසූ පිරිසත් රෝහලේ",
       "News Content": "කෑගල්ල - බුලත්කොහුපිටිය - මොරොන්තොට ප්‍රදේශයේදී දෙපිරිසක් අතර ඇති වූ ගැටුමකදී ඇසිඩ් ප්‍රහාරයක් එල්ල කිරිමේ සිද්ධියට සම්බන්ධ පුද්ගලයින් අත්අඩංගුවට ගැනීම සඳහා මේ වනවිට විමර්ශනයක් ආරම්භ කර තිබෙනවා.\nදැනට ඇසිඩ් ප්‍රහාරය එල්ල වූ තරුණයින් 6 දෙනෙකු කෑගල්ල මහරෝහලේ ප්‍රතිකාර ලබන බවයි වාර්තාවන්නේ.\nමොරොන්තොට ප්‍රදේශයේදී දෙපිරිසක් අතර ඇති වූ ගැටුමක් සමථයකට පත් කිරීමට උත්සාහ කළ තරුණයින් 8 දෙනෙකුට ඇසිඩ් ප්‍රහාරයක් එල්ල වීම හේතුවෙන් රෝහල් ගත කර තිබුණා.\nකෙසේ වෙතත්, පොලීසිය සදහන් කළේ ඇසිඩ් ප්‍රහාරය එල්ල කළ පුද්ගලයින් ද මේ වන විට තමන්ට කිසියම් පිරිසක් පහර දුන් බවට පවසමින් කෑගල්ල රෝහලටම ඇතුළත් වී ඇති බවයි.",
       "URL": "https://www.hirunews.lk/232182/බුලත්කොහුපිටියේ-තරුණයන්ට-ඇසිඩ්-ගැසූ-පිරිසත්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=2956"
}