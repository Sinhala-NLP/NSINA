{
       "Source": "hirunews",
       "Timestamp": "Monday, 11 September 2017 - 11:18",
       "Headline": "බ්‍රිතාන්‍ය ජාතික කාන්තාවගේ පසුපස ඇල්ලූ තරුණයා අත්අඩංගුවට",
       "News Content": "ගාල්ල කොටුවේ පිහිටි සුපිරි වෙළෙද සැලක සේවය කළ තරුණයෙක් මෙම වෙළෙද සැලට පැමිණි බ්‍රිතාන්‍ය ජාතක 31 හැවිරිදි කාන්තාවකගේ ඉඟ හා පසුපස ප්‍රදේශය ඇල්ලූ බවට පවසමින් බ්‍රිතාන්‍ය ජාතික කාන්තාව ගාල්ල පොලිසියට පැමිණිළි කළ බව පොලිසිය පවසනවා.\nමේ අනුව, සැකකුරු ගාල්ල පොලිසිය මගින් අත්අඩංගුවට ගෙන තිබෙනවා.\nමෙම විදෙස් ජාතික කාන්තාව, ඇඳුමක් මිලට ගැනීමට සිය ස්වාමියා සමඟ වෙළෙද සැලට ගොස් තිබෙනවා.\nමෙහි දි ඇඳුමි මිල දි ගන්නා අවස්ථාවේ සිය විදේශිය කාන්තාවගේ ඉඟ බැඳි බඳ පටිය බුරුල් වී ඇති බව සඳහන්.\nමෙය සකස් කර දෙන ලෙස වෙළෙද සැළේ සිටි සේවය කළ තරැණයාට ප්‍රකාශ කර ඇති අතර එම අවස්ථාවේ තරුණයා ඉඟ හා පසුපස ප්‍රදේශය තදින්ම අත ගා තිබෙනවා.\nඑම අවස්ථාවේ විදෙස් කාන්තාව කෑ ගසා මේ බව වෙළෙද සැලේ ප්‍රධානියාට දැනුම් දී ඇති අතර පසුව අදාළ තරුණයා පොලිසියට බාරදී තිබෙනවා.\nමෙසේ අතවරයට ලක්කර ඇත්තේ බ්‍රිතාන්‍ය ජාතික 31හැවිරිදි ‍පෝට් එළිසෙබෙට් නැමැති විවාහක කාන්තාවක්.\nසැකකරු ද ගාල්ල නගරයේ පදිංචිව සිටින අයෙක්.\nසිද්ධිය සම්බන්ධයෙන් පොලිස් පරික්ෂණ ක්‍රියාත්මකයි.",
       "URL": "https://www.hirunews.lk/170633/බ්‍රිතාන්‍ය-ජාතික-කාන්තාවගේ-පසුපස-ඇල්ලූ-තරුණයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4328"
}