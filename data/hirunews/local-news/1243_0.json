{
       "Source": "hirunews",
       "Timestamp": "Friday, 08 April 2022 - 13:12",
       "Headline": "අලුත් අවුරුද්දට විශේෂ දුම්රිය සහ බස් රථ සේවා",
       "News Content": "සිංහල හා දෙමළ අලුත් අවුරුද්දට ගම්බිම්බලා යන ජනතාව වෙනුවෙන් විශේෂ දුම්රිය සහ බස් රථ යොදවා තිබෙනවා.\nඒ අනුව ශ්‍රී ලංගම බස් රථ කොළඹ සිට දිවයිනේ විවිධ පළාත්වලට යොදවා ඇති අතර, අද දිනයේ බස් රථ 172 ක් ධාවනයට යොදවා තිබෙනවා.\nඑය, ක්‍රමයෙන් ඉහළ නංවමින් අප්‍රේල් මස 12 වනදා වනවිට බස් රථ 296ක් ධාවනයේ යෙදවීමටයි සැළසුම් කර ඇත්තේ.\nඅවුරුදු සමයේ පිට පළාත් බලා ධාවනය කෙරෙන පෞද්ගලික බස් රථ සඳහා ලංගම ඉන්ධන පිරවුම්හල් මගින් ඉන්ධන ලබාදීමට තීරණය කර ඇති බව ජාතික ගමනාගමන කොමිෂන් සභාවේ අධ්‍යක්ෂ ජනරාල් නිලාන් මිරැන්ඩා ප්‍රකාශ කළා.\nමේ අතර, කොළඹ - කොටුව සිට ඇල්ල දක්වා දුම්රිය ගමන් වාර 13ක් ද කොළඹ සිට මඩකලපුව දක්වා ගමන් වාර 15ක් ද කොළඹ කොටුව සිට බෙලිඅත්ත දක්වා ගමන් වාර අටක්ද, කොළඹ කොටුව සිට පුත්තලම දක්වා දුම්රිය ගමන් වාර 4 ක්ද යොදවා තිබෙනවා.",
       "URL": "https://www.hirunews.lk/301481/අලුත්-අවුරුද්දට-විශේෂ-දුම්රිය-සහ-බස්-රථ-සේවා",
       "Category": "Local News",
       "Parent URL": "https://www.hirunews.lk/local-news.php?pageID=1243"
}