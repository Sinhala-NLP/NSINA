{
       "Source": "hirunews",
       "Timestamp": "Wednesday, 04 May 2022 - 16:21",
       "Headline": "6 වනදා හර්තාලයට විශේෂඥ වෛද්‍යවරුන්ගේ සහාය (වීඩියෝ)",
       "News Content": "මැයි 6 වනදාට පැවැත්වීමට සැලසුම් කර ඇති හර්තාල් ව්‍යාපාරයට සහභාගී වීමට විශේෂඥ වෛද්‍යවරුන්ගේ සංගමය තීරණය කර තිබෙනවා.\nසංගමයේ විධායක කමිටුව යෝජිත ක්‍රියාමාර්ගය සම්බන්ධයෙන් සාකච්ඡා කළ අතර එමගින් සාමාන්‍ය ජනතාවට සිදුවන අපහසුතා අවම කරමින් සහය දක්වන බවයි ඔවුන් නිවේදනය කළේ.\nඒ අනුව රජයේ රෝහල්වල සාමාන්‍ය පරිදි කටයුතු කිරීම සහ සියලුම හදිසි ප්‍රතිකාරවලට සහභාගී වීමට විශේෂඥ වෛද්‍යවරුන් කටයුතු කරනු ඇති.\nඅනෙකුත් සෞඛ්‍ය සේවකයින් සමග දිවා ආහාර වේලාවේදී රෝහලේ විරෝධතා ව්‍යාපාරවලට සහභාගී වීම, පෞද්ගලික අංශයේ ඕනෑම හදිසි අවස්ථාවකට සහභාගී වන අතරතුර එදින චැනල් සේවයෙන් ද වැලකී සිටීමට විශේෂඥ වෛද්‍යවරුන්ගේ සංගමය තීරණය කර තිබෙනවා.\nඑමෙන්ම ඔවුන් ප්‍රකාශ කළේ තම සාමාජිකයින් පෞද්ගලික අංශයේ දැනටවත් ඇතුළත් කර ඇති අභ්‍යන්තර රෝගීන් බැලීම එදිනට සිදුකරන බවයි.\nපුද්ගලික අංශයේ වෛද්‍ය විශේෂඥයින් (IMSA) සහ විශ්ව විද්‍යාල වෛද්‍ය විශේෂඥයින් (FMTAs) සමග සහයෝගයෙන් මෙම ක්‍රියාමාර්ගය ගැනීමට සැලසුම් කර ඇති අතර ඔවුන්ගේ සහයෝගය සහ සහභාගීත්ව බලාපොරොත්තුවන බවයි විශේෂඥ වෛද්‍යවරුන්ගේ සංගමය කියාසිටියේ.\nමෙදිනට විශේෂඥ වෛද්‍යවරයෙකු හමුවීමට පෞද්ගලික ආයතනවල වේලාවක් වෙන්කර නොගන්නා ලෙසට සාමාන්‍ය ජනතාවගෙන් විවෘත ආයාචනයක් ද කර තිබෙනවා.",
       "URL": "https://www.hirunews.lk/303501/6-වනදා-හර්තාලයට-විශේෂඥ-වෛද්‍යවරුන්ගේ-සහාය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1192"
}