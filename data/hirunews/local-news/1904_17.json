{
       "Source": "hirunews",
       "Timestamp": "Saturday, 05 June 2021 - 16:58",
       "Headline": "කොරෝනා මැඩලීමට ශ්‍රී ලංකාවට තවත් ඇමෙරිකානු ආධාරයක් (ඡායාරූප)",
       "News Content": "කොරෝනා වසංගතයට එරෙහිව කටයුතු කිරීම සඳහා ඇමෙරිකා එක්සත් ජනපදය ශ්‍රී ලංකාව වෙත තවත් ආධාර තොගයක් පරිත්‍යාග කර තිබෙනවා.\nඊට පල්ස් ඔක්සිලේටර් 1200ක්, අනෙකුත් අත්‍යාවශ්‍ය වෛද්‍ය උපකරණ අයිතම 880,000 ක් ඊට අයත් වන බවයි කොළඹ ඇමෙරිකානු තානාපති කාර්යාලය ප්‍රකාශ කළේ.\nඅදාළ වෛද්‍ය ආධාර තොගයේ වටිනාකම ඇමෙරිකානු ඩොලර් මිලියන 6ක්.\nමීට පෙර ද එක්සත් ජනපද රජය කොරෝනා වසංගතයට ප්‍රතිචාර දැක්වීම සඳහා ශ්‍රී ලංකාව වෙත ඩොලර් මිලියන 11යි දශම 3ක ආධාර ලබාදුන් අතර, අසාධ්‍ය රෝගීන් සඳහා පරිත්‍යාග කළ වෙන්ටිලේටර් 200 ක් ද ඊට ඇතුළත්.\nඅද ශ්‍රී ලංකාව මෙන්ම, පාකිස්ථානය සහ මාලදිවයින වෙත ද ඇමෙරිකාවේ මෙම ආධාර හිමිවනවා.",
       "URL": "https://www.hirunews.lk/273466/කොරෝනා-මැඩලීමට-ශ්‍රී-ලංකාවට-තවත්-ඇමෙරිකානු-ආධාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1904"
}