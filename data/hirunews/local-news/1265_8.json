{
       "Source": "hirunews",
       "Timestamp": "Monday, 28 March 2022 - 16:31",
       "Headline": "ඉහළ පෙළේ කෝටිපති මැණික් ව්‍යාපාරිකයෙකුගේ නිවස බින්ඳ සොරා අත්අඩංගුවට",
       "News Content": "ඉහළ පෙළේ කෝටිපති මැණික් ව්‍යාපාරිකයෙකුගේ කොල්ලුපිටිය සිරිකොත මාවත නිවස බිඳ රුපියල් කෝටියක් පමණ වටිනා රොලෙක්ස් වර්ගයේ අත් ඔරලෝසුවක් රුපියල් 5000 කට විකුණු පුද්ගලයෙකු සහ ඔහුගේ මිතුරකු කොල්ලුපිටිය පොලීසිය විසින් අත්අඩංගුවට ගෙන තිබෙනවා.\nගම්පහ ප්‍රධාන පෙළේ පාසලක අධ්‍යාපනය ලැබූවෙක් වන ප්‍රධාන සැකකරු 1994 වර්ෂයේ දී එම විද්‍යාලයේන් ඉහලම උසස් පෙළ ප්‍රතිඵල ලැබූවෙක් බව පොලිසිය සඳහන් කළා.\nප්‍රධාන සැකකරු වන එම පුද්ගලයාට ඉංග්‍රීසි, දෙමළ ,සිංහල අරාබි එමෙන්ම හින්දි භාෂාව ලිවීමට මෙන්ම කතා කිරීමට සහජ දක්ෂතාවයක් ඇත්තෙක් බව පොලීසිය පැවසුවා.\nමෙම කෝටිපති ව්‍යාපාරිකයා පවුලේ සාමාජිකයන් සමඟ ඉකුත් ජනවාරි 27 දින නිවස වසා බේරුවල නිවස කරා ගොස් සිටියදී ප්‍රධාන සැකකරු විසින් මෙම නිවස බිඳ රුපියල් කෝටියක් පමණ වටිනා අත්ඔරලෝසුව පවුම් දෙක බැගින් බර වළලු හතරක් ,ඇපල් වර්ගයේ අයිපෑඩ් එකක් සොරාගෙන ගොස් තිබුනා.\nඅත්අඩංගුවට ගත් සැකකරුවන් දෙදෙනා ග්‍රෑන්ඩ්පාස් ඉස්ටේට්  පුර පදිංචි වයස අවුරුදු 34 හා 39 වයස් වල පසුවන්නන්.\nමෙම සැකකරුවන් අධිකරණය වෙත ඉදිරිපත් කිරීමට නියමිත අතර කොල්ලුපිටිය පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/300618/ඉහළ-පෙළේ-කෝටිපති-මැණික්-ව්‍යාපාරිකයෙකුගේ-නිවස-බින්ඳ-සොරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1265"
}