{
       "Source": "hirunews",
       "Timestamp": "Tuesday, 03 May 2016 - 20:02",
       "Headline": "මාධ්‍ය නිදහස රැක ගැනීමේ වගකීම පැවරී ඇත්තේ ජනමාධ්‍යවේදීන්ටයි - අගමැති",
       "News Content": "මෙරට මාධ්‍ය නිදහස රැක ගැනීමේ වගකීම පැවරී ඇත්තේ ජනමාධ්‍යවේදීන්ටම බව අග්‍රාමාත්‍ය රනිල් වික්‍රමසිංහ මහතා පවසනවා.\nජනතාවට වගකියන මාධ්‍ය කර්මාන්තයක් උදෙසා වන වාර්තාව එළි දැක්වීමේ උත්සවයේදී අග්‍රමාත්‍යවරයා මේ බව සදහන් කළා.\nජනතාවට වගකියන මාධ්‍ය කර්මාන්තයක් උදෙසා ශ්‍රි ලංකාවේ ජනමාධ්‍ය ක්ෂේත්‍රය හා වෘත්තීය නගා සිටුවීම සදහා සැලැස්මක් අද එළි දැක්වුණා.\nලක්ෂ්මන් කදිරගාමර් ජාත්‍යන්තර අධ්‍යයන හා පර්යේෂණ මධ්‍යස්ථානයේදී පැවැති එම උත්සවයට අග්‍රාමාත්‍යවරයා සහ විපක්ෂ නායකවරයා ඇතුළු දේශපාලනඥයින් ජනමාධ්‍යවේදීන් විද්වතුන් ඇතුළු පිරිසක් එක්ව සිටියා.\nජනමාධ්‍ය ප්‍රතිව්‍යුහ ගත කිරීම සදහා වූ ලේකම් කාර්යාලය සකස් කළ මෙම වාර්තාවට ශ්‍රී ලංකාවේ නව මාධ්‍ය සංස්කෘතියක් ඇති කිරීම සදහා වන නිර්දේශ 101 ක් ඇතුළත්.\nනීති විවරණ හා සංශෝධන තොරතුරු හිමිකම් පනත මාධ්‍ය හිමිකාරීත්වය මාධ්‍ය නියාමනය විද්‍යුත් මාධ්‍ය නියාමනය විද්‍යුත් මාධ්‍ය ඩිජිටල්කරණය රාජ්‍ය මාධ්‍ය ප්‍රතිව්‍යුහගත කිරීම මාධ්‍ය වාරණයල පෞද්ගලිකත්වය සහ ආවේක්ෂණය මාධ්‍ය අධ්‍යාපනය සහ මාධ්‍ය සාක්ෂරතාවය එම නිර්දේශ අයත් වන ප්‍රධාන ක්ෂේත්‍ර වනවා.",
       "URL": "https://www.hirunews.lk/132346/මාධ්‍ය-නිදහස-රැක-ගැනීමේ-වගකීම-පැවරී-ඇත්තේ-ජනමාධ්‍යවේදීන්ටයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=5061"
}