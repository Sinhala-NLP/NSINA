{
       "Source": "hirunews",
       "Timestamp": "Thursday, 04 March 2021 - 8:12",
       "Headline": "කොළඹ නගරයේ දිනපතා ඔක්සිජන් මැනීමේ වැඩසටහනක්",
       "News Content": "කොළඹ නගරයේ ඔක්සිජන් ප්‍රතිශතය දිනපතා මැනීමේ වැඩසටහනක් ආරම්භ කිරීමට පරිසර අමාත්‍යාංශය සහ කොළඹ මහනගර සභාව ඒකාබද්ධව තීරණය කර තිබෙනවා.\nඒ, කොළඹ නගරයේ වායු දූෂණය ඉහළ යාම හේතුවෙන්.\nමේ අතර, කොළඹ නගරයේ වායු දූෂණය වළක්වා ඔක්සිජන් ප්‍රතිශතය ඉහළ නැංවීමට ඒකාබද්ධ වැඩසටහනක් ආරම්භ කර තිබෙනවා.\nඒ අනුව කොළඹ නගරයට ගැලපෙන රුක් රෝපණය කිරීමේ වැඩසටහනක් ක්‍රියාත්මක කිරීමටයි තීරණය වී ඇත්තේ.\nකොළඹ මහ නගර සභාව ආරම්භ කර තිබෙන ‘කොළඹට ගසක් ඉතුරු කර ගනිමු’ වැඩපිලිවෙල සහ පරිසර අමාත්‍යාංශය ක්‍රියාත්මක කරන ‘හුස්ම දෙන තුරු’ රුක් රෝපණ වැඩසටහන ඒකාබද්ධ කරමින් ඉඩ කඩ පවතින සෑම ස්ථානයකම රුක් රෝපණ වැඩසටහනක් ක්‍රියාත්මක කිරීමටයි තීරණය වී ඇත්තේ.",
       "URL": "https://www.hirunews.lk/264281/කොළඹ-නගරයේ-දිනපතා-ඔක්සිජන්-මැනීමේ-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=2111"
}