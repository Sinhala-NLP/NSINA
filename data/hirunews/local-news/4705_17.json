{
       "Source": "hirunews",
       "Timestamp": "Tuesday, 17 January 2017 - 17:32",
       "Headline": "ඕමන්තේ මුරපොළ සහ අවට ඉඩම් වවුනියාව දිසාපතිට භාරදෙයි",
       "News Content": "දිගු කළක් හමුදා මුරපොලක් ලෙස භාවිත කෙරුණු  ඕමන්තේ හමුදා මුරපොළ එම ස්ථානයෙන් සම්පූර්ණයෙන්ම ඉවත් කර යුද හමුදාව විසින් එය නීත්‍යානුකූලව තමන් වෙත භාරදුන් බව වවුනියාව දිස්ත්‍රික් ලේකම් එම්.බී.ආර්. පුෂ්පකුමාර ප්‍රකාශ කළා.\nවවුනියාවේ අද පැවති මාධ්‍ය හමුවකදී ඔහු කියා සිටියේ ඒ අනුව වසර 25 කට පසුව අදාළ ඉඩම මුල් පදිංචිකරුවන් වෙත ලබාදීමට හැකියාව ලැබෙන බවයි.\n1992 වසරේ මෙම මුරපොළ ඉදි කෙරුණු අතර, 2015 වසරේ එහි පරීක්ෂා කිරීම් සම්පූර්ණයෙන් අත්හිටවනු ලැබුවා.\nමුරපොළ සහ එහි තිබූ හමුදා කඳවුරට ලබාගෙන තිබූ අක්කර 16 ක ප්‍රමාණයක් මෙලෙස යුද හමුදාව වවුනියාව දිසාපතිවරයා වෙත භාරදී තිබෙනවා.",
       "URL": "https://www.hirunews.lk/152260/ඕමන්තේ-මුරපොළ-සහ-අවට-ඉඩම්-වවුනියාව-දිසාපතිට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4705"
}