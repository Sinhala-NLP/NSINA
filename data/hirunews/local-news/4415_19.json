{
       "Source": "hirunews",
       "Timestamp": "Tuesday, 18 July 2017 - 16:03",
       "Headline": "අධිකරණය, සරත් කුමාර ගුණරත්නට එරෙහි නඩුවේ ප්‍රගතිය ඉල්ලයි",
       "News Content": "රජයේ මුදල් අවභාවිතය සම්බන්ධයෙන් හිටපු නියෝජ්‍ය අමාත්‍ය සරත් කුමාර ගුණරත්න ඇතුළු 06 දෙනෙකුට එරෙහි නඩුවේ විමර්ශණවල ප්‍රගතිය ඔක්තෝම්බර් මස 31 වනදා වාර්තා කරන ලෙස අධිකරණය අද රහස් පොලිසියට නියෝග කළා.\nඒ, මීගමුව කලපු සංවර්ධන ව්‍යාපෘතිය ආරම්භ කිරීමේ උත්සවය සඳහා රුපියල් මිලියන 12කට අධික රාජ්‍ය මුදල් අවභාවිතා කිරීම සම්බන්ධයෙන් වන නඩුව අද කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර හමුවේ කැදවූ අවස්ථාවේදීයි.\nමෙම නඩුව කැදවු අවස්ථාවේදී විත්තියේ නීතිඥයන් කියා සිටියේ තම සේවාදායකයන්ට එරෙහිව පැහැදිලි සාක්ෂි ඉදිරිපත් කර නොමැති බවයි.\nකුමන ආයතනයක් විමර්ශණ සිදු කලත් සැකකරුවන්ට එරෙහිව නීතිමය පියවර ගැනීමට නම් අධිකරණය හමුවට පැහැදිලි සාක්ෂි ඉදිරිපත් වියයුතු බවයි මහෙස්ත්‍රාත්වරයා එහිදී කියා සිටියේ.",
       "URL": "https://www.hirunews.lk/166178/අධිකරණය-සරත්-කුමාර-ගුණරත්නට-එරෙහි-නඩුවේ-ප්‍රගතිය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4415"
}