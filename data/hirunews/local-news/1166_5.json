{
       "Source": "hirunews",
       "Timestamp": "Monday, 16 May 2022 - 8:40",
       "Headline": "යුරෝ 50,000ක් සමග පුද්ගලයෙකු STF අත්අඩංගුවට (වීඩියෝ හා ඡායාරූප)",
       "News Content": "විශේෂ කාර්ය බලකාය විශේෂ මෙහෙයුම් අංශ iii හි නිලධාරීන්ට ලද තොරතුරකට අනුව උණ්ඩියල් ක්‍රමයට ළඟ තබාගෙන සිටි විදෙස් මුදල් තොගයක් සොයාගෙන තිබෙනවා.\nඊයේ (15) බොරලැස්ගමුව පොලිස් වසමේ පැපිලියාන ප්‍රදේශයේ දීයි මෙම වැටලීම සිදුකර ඇත්තේ.\nඑහිදී උණ්ඩියල් ක්‍රමයට විදෙස් මුදල් ජාවාරම් කිරීමට තැත් කිරීමේ චෝදනාව මතයි අදාළ සැකකරු අත් අඩංගුවට ගැනුණේ.\nමෙම මුදල් තොගයේ වටිනාකම ශ්‍රී ලංකා මුදලින් රුපියල් මිලියන 18.69ක් පමණ වනවා.\nමෙම මුදල් ප්‍ර‍කට ආදායමින් කොටසක් නොවන බවට සැකකළ හැකි මුදල් විශුද්ධීකරණය කිරීමේ වරදට ගැනෙන අතර අත්අඩංගුවට ගෙන ඇති අතර සැකකරු පුංචි බොරැල්ල ප්‍රදේශයේ පදිංචි වයස අවුරුදු 53 ක පුද්ගලයෙක්.\nසැකකරු වැඩිදුර විමර්ශන කටයුතු සඳහා කිරුළපන නීතිවිරෝධී වත්කම් විමර්ශන කොට්ඨාසය වෙත භාර කෙරුණා.",
       "URL": "https://www.hirunews.lk/304465/යුරෝ-50000ක්-සමග-පුද්ගලයෙකු-stf-අත්අඩංගුවට-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1166"
}