{
       "Source": "hirunews",
       "Timestamp": "Friday, 15 June 2018 - 20:14",
       "Headline": "කේරළ ගංජා කිලෝ 200ක් සමඟ තිදෙනෙක් අත්අඩංගුවට",
       "News Content": "කේරළ ගංජා කිලෝ 200 ක් සමග පුද්ගලයන් 3 දෙනෙකු පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබෙනවා.\nඅද සවස සැකකරුවන් අත්අඩංගුවට ගැනුනේ වැලිසර ප්‍රදේශයේදීයි.\nපේසාලේ ප්‍රදේශයේ පදිංචි දෙදෙනෙකු සහ ඉන්දීය ජාතිකයෙකු සැකකරුවන් අතර වනවා.\nමෙම පුද්ගලයන් මන්නාරම සිට කොළඹට මාළු ප්‍රවාහනය කරන කුඩා ලොරියකින් කොළඹට පැමිණ ඇති අතර එහි තිබියදීයි කේරළ ගංජා කිලෝ 200 හමුවී ඇත්තේ.\nඒවායෙහි වටිනාකම රුපියල් දෙකෝටි හතලිස් ලක්ෂයකට අධික බව පොලිසිය සඳහන් කලා.\nපොලිස් මත්ද්‍රව්‍ය නාශක කාර්යාංශය වැඩිදුර විමර්ශණ මෙහෙයවනවා.",
       "URL": "https://www.hirunews.lk/193168/කේරළ-ගංජා-කිලෝ-200ක්-සමඟ-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3894"
}