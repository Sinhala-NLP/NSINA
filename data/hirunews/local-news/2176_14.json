{
       "Source": "hirunews",
       "Timestamp": "Monday, 01 February 2021 - 13:03",
       "Headline": "'රුසියානු ස්පුට්නික්' සහ 'භාරත් බයෝටෙක්' එන්නත් අනුමැතියට",
       "News Content": "කොරෝනා වෛරසයට එරෙහිව රුසියාවේ නිෂ්පාදිත ස්පුට්නික් සහ ඉන්දියාවේ නිෂ්පාදිත භාරත් බයෝටෙක් එන්නත් මෙරට තුළ හදිසි භාවිතය සඳහා අනුමැතිය ලබාගැනීමට මේ වනවිට ඖෂධ නියාමන අධිකාරියට ඉදිරිපත් කර තිබෙනවා.\nඒ අනුව අදාළ එන්නත් මෙරට තුළ හදිසි භාවිතය සඳහා පවතින යෝග්‍යතාව සම්බන්ධයෙන් සළකා බලමින් සිටින බවයි එම අධිකාරියේ ප්‍රකාශකයෙකු සඳහන් කළේ.\nමීට පෙර ඖෂධ නියාමන අධිකාරියට ඉදිරිපත් කර තිබූ ඔක්ස්ෆඩ් - ඇස්ට්‍රාසෙනෙකා කොවිෂීල්ඩ් එන්නත හදිසි භාවිතය සඳහා අවසර ලබාදුන් ක්‍රමවේදය යටතේම ස්පුට්නික් සහ භාරත් බයෝටෙක් එන්නත් සම්බන්ධයෙන්ද අධ්‍යයනය කර ඉදිරි ක්‍රියාමාර්ග ගැනීමට නියමිතයි.\nදැනටමත් ඇස්ට්‍රාසෙනෙකා කොවිෂීල්ඩ් එන්නත මෙරට තුළ ප්‍රමුඛතාව මත සෞඛ්‍ය සහ ආරක්ෂක අංශ සාමාජිකයින් වෙත ලබාදීම සිදුවන අතර, සිව්වන දිනයටත් එම කටයුතු  අද (01) දිනයේ සිදුවනවා.",
       "URL": "https://www.hirunews.lk/261321/රුසියානු-ස්පුට්නික්-සහ-භාරත්-බයෝටෙක්-එන්නත්-අනුමැතියට",
       "Category": "Local News",
       "Parent URL": "https://www.hirunews.lk/local-news.php?pageID=2176"
}