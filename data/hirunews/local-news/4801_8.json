{
       "Source": "hirunews",
       "Timestamp": "Thursday, 10 November 2016 - 13:45",
       "Headline": "ටිරාන් අලස් ඇතුළු තුන්දෙනාට ඇප",
       "News Content": "රාඩා සිද්ධිය සම්බන්ධයෙන් රක්ෂිත බන්ධනාගාර ගතව සිටි මව්බිම් පුවත්පතේ සභාපති ටිරාන් අලස් ඇතුළු තිදෙනාට ඇප මත මුදා හැරීමට කොළඹ මහාධිකරණ විනිසුරු කුසලා සරෝජනී වීරවර්ධන අද නියෝග කළා.\nඒ අනුව එක් පුද්ගලයෙකුට රුපියල් ලක්ෂ 5 ක මුදල් ඇපයක් සහ රුපියල් ලක්ෂ 25 බැගින් වූ ශරීර ඇප 4 ක් මතයි මෙලෙස මුදාහැරීමට නියෝග කෙරුණේ.\nරාඩා සිද්ධිය සම්බන්ධයෙන් රක්ෂිත බන්ධනාගාර ගත කර සිටි මව්බිම පුවත්පතේ සභාපති ටිරාන් අලස් වහා නිදහස් කරන ලෙස අභියාචනාධිකරණය පසුගියදා නියෝග කළා.\nඒ ඔහු ඉදිරිපත් කර තිබූ  ප්‍රතිශෝධිත අයඳුම්පතක් අභියාචනාධිකරණයේදී සලකා බැලූණු අවස්ථාවේදීයි.\nඑමෙන්ම ටිරාන් අලස්ට අද දිනයේ  මහාධිකරණයේ පෙනී සිටින ලෙසද අභියාචනාධිකරණය නියෝග කළා.\nඒ අනුවයි ඔහු අද අධිකරණයට ගෙන එනු ලැබුවේ.",
       "URL": "https://www.hirunews.lk/147257/ටිරාන්-අලස්-ඇතුළු-තුන්දෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4801"
}