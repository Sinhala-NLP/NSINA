{
       "Source": "hirunews",
       "Timestamp": "Wednesday, 12 January 2022 - 16:06",
       "Headline": "ත්‍රිකුණාමලයේ තෙල් ටැංකි සංකීර්ණය පැවරීමට එරෙහිව තවත් පෙත්සමක් (වීඩියෝ)",
       "News Content": "ත්‍රිකුණාමලයේ පිහිටි තෙල් ටැංකි සංකීර්ණය සංවර්ධනය සදහා ඉන්දියානු සමාගමක් වෙත පැවරීමට අමාත්‍ය මණ්ඩලය ගෙන ඇති තීරණය සහ ඊට අදාළ ගිවිසුම බලරහිත කරන නියෝගයක් නිකුත් කරන ලෙස ඉල්ලා ශ්‍රේෂ්ඨාධිකරණය හමුවේ තවත් මූලික අයිතිවාසිකම් පෙත්සමක් ගොනු කර තිබෙනවා.\nපූජ්‍ය ඇල්ලේ ගුණවංශ සහ බෙංගමුවේ නාලක යන හිමිවරුන් මෙම පෙත්සම ඉදිරිපත් කළ බවයි, හිරු අධිකරණ වාර්තාකරු සඳහන් කළේ.\nඑහි වගඋත්තරකරුවන් ලෙස ජනාධිපතිවරයා වෙනුවෙන් නීතිපතිවරයා, බලශක්ති අමාත්‍ය උදය ගම්මන්පිල ඇතුළු අමාත්‍ය මණ්ඩලයේ සාමාජිකයින්, ඛනිජ තෙල් නීතිගත සංස්ථාව, එහි සභාපතිවරයා, ටි්‍රංකෝ පෙට්‍රෝලියම් ටර්මිනල් පුද්ගලික සමාගම, විගණකාධිපති, ලංකා අයි.ඕ.සී. සමාගම, ආරක්ෂක ලේකම් ඇතුළු 47 දෙනෙකු නම් කර තිබෙනවා.\nමීට අදාළව ජාතික භික්ෂු පෙරමුණේ ලේකම් පූජ්‍ය වක්මුල්ලේ උදිත හිමියන් විසින්ද ඉකුත් දා පෙත්සමක් ඉදිරිපත් කර තිබුණා.",
       "URL": "https://www.hirunews.lk/293812/ත්‍රිකුණාමලයේ-තෙල්-ටැංකි-සංකීර්ණය-පැවරීමට-එරෙහිව-තවත්-පෙත්සමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1429"
}