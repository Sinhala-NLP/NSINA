{
       "Source": "hirunews",
       "Timestamp": "Monday, 27 November 2017 - 6:51",
       "Headline": "ප්‍රමාණවත් ජලය නැති නිසා මොරගහකන්ද ජලාශයට අයත් විදුලි බලාගාරයේ පරීක්ෂණ කටයුතු පමාවෙයි",
       "News Content": "මොරගහකන්ද ජලාශයට අයත් ජල විදුලි බලාගාරයේ ඉදිකිරීම් අවසන් වුවත් ප්‍රමාණවත් ජලය නොමැතිකමින් එහි පරීක්ෂණ කටයුතු සිදුකළ නොහැකි තත්ත්වයක් මතුව ඇතැයි මොරගහකන්ද ජලාශ ව්‍යාපෘති‍යේ ඉංජිනේරුවරුන් පවසනවා.\nඔවුන් පෙන්වා දෙන්නේ මේවනවිට ජලාශයේ ඉදිකිරීම් සියයට 99ක් පමණ අවසන් කර ඇති බවයි.\n2007 වර්ෂයේ ඉදිකිරීම් ආරම්භ කළ මොරගහකන්ද ජලාශයේ ජලය පිරවීම සිදුකෙරුණේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nප්‍රධාන වේල්ලේ ඉදිකිරීම් අවසන් වූ වහාම එහි ජලය පිරවීම සිදුකෙරුණු අතර, මේවන විට ජලාශය ඉදිකිරීමේ ප්‍රධාන අරමුණක් වන විදුලි බලාගාරයේ කටයුතු අවසන් කර තිබෙනවා.",
       "URL": "https://www.hirunews.lk/176995/ප්‍රමාණවත්-ජලය-නැති-නිසා-මොරගහකන්ද-ජලාශයට-අයත්-විදුලි-බලාගාරයේ-පරීක්ෂණ-කටයුතු-පමාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4199"
}