{
       "Source": "hirunews",
       "Timestamp": "Sunday, 09 January 2022 - 14:37",
       "Headline": "පරිසරය වනසන ගාල්ගන්අරාව ඉඩමේ පතල් කැණීම (වීඩියෝ)",
       "News Content": "මෙරට ජනතාව මුහුණ දෙන ඇතැම් ගැටලු පිළිබද බලධාරීන් දැනුම්වත් කිරීම, බිහිරි අලින්ට වී නා වයනවා වැනියි.\nඑලෙස බලධාරීන් කොතෙකුත් දැනුවත් කළත් නිසි ක්‍රියාමාර්ග නොගැනීම හේතුවෙන් කලක පටන් සිදුවන පරිසර හානියක් පිළිබඳවයි මේ තොරතුරු.\nමේ බලන්ගොඩ, මුත්තෙට්ටුවේගම, ගාල්ගන්අරාව ඉඩමයි, කාලාන්තරයක සිට මෙම ඉඩමෙහි මහා පරිමාණ පතල් කැණීම් සිදු කෙරෙනවා.\nප්‍රදේශවාසීන් චෝදනා කරන්නේ මේ හේතුවෙන් විශාල පරිසර හානියක් සිදුවන බවටයි.\nයන්ත්‍ර සුත්‍ර යොදා මහා පරිමාණව සිදුකරන මෙම පතල් කැනීම් හේතුවෙන් තම කුඹුරු සහ වගා බිම් වෙත ද යාමට නොහැකි වී බවයි ප්‍රදේශවාසීන් පෙන්වා දෙන්නේ.\nමෙම පරිසර විනාශය පිළිබඳව බලධාරීන් කොතෙකුත් දැනුවත් කළද මෙතෙක් ඔවුන්ගේ අවධානය ඊට යොමු වී නැහැ.\nගම්වාසින් ඉල්ලා සිටින්නේ කඩිනමින් මේ පිළිබද අවධානය යොමුකොට මෙම පරිසර විනාශය නවතා දෙන ලෙසයි.",
       "URL": "https://www.hirunews.lk/293461/පරිසරය-වනසන-ගාල්ගන්අරාව-ඉඩමේ-පතල්-කැණීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1438"
}