{
       "Source": "hirunews",
       "Timestamp": "Thursday, 04 August 2016 - 12:00",
       "Headline": "බිළිඳකු ගාලු මුවදොර පිටියේදී අතුරුදන්",
       "News Content": "ගාලු මුවදොරදී පැහැරගත් බිළිඳෙකු හලාවතින් සොයාගනී.\nගාලු මුවදොර පිටියේදී මාස 10 ක් පමණ වයසැති කුඩා බිළිෙදකු පැහැර ගත් පුද්ගලයෙකු හලාවත ප්‍රදේශයේදී අත්අඩංගුවට ගෙන තිබෙනවා.\nසිය මව සමග ගාලු මුවදොර පිටියට පැමිණ සිටියදී මෙම දරුවා අතුරුදන් වුණේ පෙරේදා පස්වරුවේදීයි.\nමව සිය දරුවා   ගාලු මුවදොර පිටියේ පිහිටි කාන්තා වැසිකිලිය අසළ බිම තබා ඊට ගොස් තිබෙනවා.\nඇය ඉන් පිටතට පැමිණෙන අවස්ථාවේදී  බිළිඳා තැබූ ස්ථානයේ නොසිටීම නිසා ඒ පිළිබඳව කොටුව පොලිසිය වෙත පැමිණිල්ලක් සිදුකර ඇති බවයි පොලිස් මාධ්‍ය ප්‍රකාශක කොට්ඨාසය සඳහන් කළේ.\nඒ අනුව සිදුකළ විමර්ශනයකදී හලාවත පොලිසියේ ද සහය ඇතිව මෙම බිළිදා ඊයේ රාත්‍රියේ සොයා ගැණුනු බව කොටුව පොලිසියේ උසස් නිලධාරියෙකු ප්‍රකාශ කළා.\nඅත්අඩංගුවට ගත් සැකකරු 34 හැවිරිදි කිරුළපන ප්‍රදේශයේ පදිංචිකරුවෙක්.\nමොහු අද දිනයේ කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/139797/බිළිඳකු-ගාලු-මුවදොර-පිටියේදී-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4937"
}