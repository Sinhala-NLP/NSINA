{
       "Source": "hirunews",
       "Timestamp": "Wednesday, 06 April 2022 - 11:36",
       "Headline": "පොලිසිය සහ හමුදාවේ යතුරු පැදි කණ්ඩායම අතර ඇති වූ සිද්ධිය ගැන සරත් ෆොන්සේකාගෙන් ප්‍රකාශයක් (වීඩියෝ)",
       "News Content": "ඊයේ දිනයේ ශ්‍රී ලංකා යුද්ධ හමුදාවේ යතුරු පැදි හතරක් පාර්ලිමේන්තු සංකීර්ණය අවට යොදවා තිබු මාර්ග බාධකය අසලට පැමිණි අවස්ථාවේදී පොලිස් නිලධාරින් දෙදෙනෙකු විසින් ඔවුනට සුදුසු නොවන පරිදි කටයුතු කිරීම ගැන අද පාර්ලිමේන්තුවේදී පක්ෂ විපක්ෂ අදහස් මතු වුණා.\nමෙහිදී අදහස් දැක්වූ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා කියා සිටියේ එම අවස්ථාවේ පොලිසියේ හැසිරීම තමන් කිසිසේත්ම අනුමත නොකරන බවයි.\nතවද එම හමුදා නිලධාරින් එම ස්ථානයට යාම අනුවන ක්‍රියාවක් වන අතර මෙවැනි ව්‍යාකූල අවස්ථාවකදී මෙම සෙබළු අට පාස් උදවිය වන අතර ඔවුන් කලබලයට පත් වී ඕනෑම දෙයක් සිදුවීමට පවා ඉඩ තිබූ බව ෆීල්ඩ් මාර්ෂල් සරත් ෆොන්සේකා වැඩි දුරටත් අදහස් දක්වමින් සඳහන් කර සිටියා.",
       "URL": "https://www.hirunews.lk/301320/පොලිසිය-සහ-හමුදාවේ-යතුරු-පැදි-කණ්ඩායම-අතර-ඇති-වූ-සිද්ධිය-ගැන-සරත්-ෆොන්සේකාගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1247"
}