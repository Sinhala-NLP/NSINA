{
       "Source": "hirunews",
       "Timestamp": "Tuesday, 14 July 2020 - 13:32",
       "Headline": "සියඹලාණ්ඩුවේ නිවාස 6කට තද සුළඟින් හානි  (වීඩියෝ)",
       "News Content": "සියඹලාණ්ඩුව ප්‍රදේශීය ලේකම් කොට්ඨාශයේ ගලබැද්ද ඇතුළු අවට ගම්මාන කිහිපයක් හරහා හමාගිය තද සුළගකින් නිවාස 06 කට පුර්ණ හානි සිදුව තිබෙනවා.\nඊයේ පස්වරුවේ ඇතිවු තද වර්ෂාවත් සමඟ හමාගිය සුළග පැයකට වැඩි කාලයක් පැවති අතර තද වර්ෂාවත් සමග අයිස් කැටද පතිත වු බවයි ප්‍රදේශවාසින් කියා සිටියේ.\nගලබැද්ද ඇතුළු අවට ගම්මාන හරහා හමා ගිය සුළං තත්ත්වය හේතුවෙන් ගස් කඩා වැටිම නිසා සියඹලාණ්ඩුව - මොනරාගල මාර්ගයේ ගමනාගමනයට ද බාධා එල්ල වුනා.\nමොණරාගල දිස්ත්‍රික් ආපදා කළමනාකරණ මධ්‍යස්ථානය, පොලිසිය සහ ප්‍රදේශයේ ජනතාව එක්ව කඩා වැටුනු ගස් ඉවත් කර මාර්ගයේ ගමනා ගමන කටයුතු යථා තත්ත්වයට පත් කිරීමට කටයුතු කර තිබෙනවා.\nකෙසේ වෙතත්, තද සුළං තත්ත්වය මත ගස් කඩා වැටීම නිසා ප්‍රදේශයේ අධිබලැති විදුලි රැහැන් පද්ධතියට හානි සිදුවීමෙන් බිඳවැටී ඇති විදුලිය මෙතෙක් ස්ථාපිත කර නැහැ.",
       "URL": "https://www.hirunews.lk/245465/සියඹලාණ්ඩුවේ-නිවාස-6කට-තද-සුළඟින්-හානි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2587"
}