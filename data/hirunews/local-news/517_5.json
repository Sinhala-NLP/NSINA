{
       "Source": "hirunews",
       "Timestamp": "Thursday, 23 February 2023 - 23:43",
       "Headline": "හෙටින් ඇරඹෙන තර්ස්ටන් - ඉසිපතන ගැටුම (වීඩියෝ)",
       "News Content": "පාසල් ක්‍රිකට් වසන්තය උදා කරමින් හෙට (24) පටන් මහා ක්‍රිකට් තරග වාරය ආරම්භ වනවා.\nසුපුරුදු පරිදි මෙවරත් පාසල් මහා ක්‍රිකට් සැණකෙළිය ආරම්භ වන්නේ කොළඹ ඉසිපතන සහ තර්ස්ටන් විද්‍යාල අතර වාර්ෂික පැවැත්වෙන සහෝදරයන්ගේ සටනින්.\n60 වැනි වරටත් පැවැත්වෙන “සහෝදරයන්ගේ සංග්‍රාමයේ සටන මෙවරත් දියත් වන්නේ “බ්ලැක්හැම් විජේවර්ධන අනුස්මරණ කුසලානය” වෙනුවෙන්.\nමෙතෙක් පැවති සහෝදරයන්ගේ සටනේ අවස්ථාවන් 59යෙන් තරග 48ක්ම ජය පරාජයෙන් තොරව නිමා වූ අතර ඉසිපතනය සිව් වතාවක් කිරුළ රැගෙන යන්නට සමත් වෙද්දී තර්ස්ටන් ක්‍රීඩකයන් දිනා ඇති ශුරතා ගණන 6ක්.\nඅවසන් වරට තර්ස්ටන් විද්‍යාලය 2019 වසරේදී සහෝදරයන්ගේ සටන ජයගනිද්දී, ඉසිපතනය 1999 වසරෙන් පසු මහා ක්‍රිකට් තරගය ජයගන්නට සමත් වී නැහැ.\nවසරේ වඩාත්ම අවධානය දිනා ගන්නා පාසල් ක්‍රිකට් ගැටුම වෙනුවෙන් කොළඹ ඉසිපතන - තර්ස්ටන් ක්‍රිකට් තරු හෙට සහ අනිද්දා කොළඹ SSC ක්‍රීඩාංගණයේදී උරෙන් උර ගැටෙනු ඇති.",
       "URL": "https://www.hirunews.lk/328156/හෙටින්-ඇරඹෙන-තර්ස්ටන්-ඉසිපතන-ගැටුම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=517"
}