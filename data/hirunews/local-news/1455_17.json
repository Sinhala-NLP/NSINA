{
       "Source": "hirunews",
       "Timestamp": "Saturday, 01 January 2022 - 19:32",
       "Headline": "සත්මාල ඇල්ලේ ගිලී පියපුතු දෙදෙනෙකු අතුරුදන් (වීඩියෝ)",
       "News Content": "දෙණියාය - පල්ලේගම සත්මාල ඇල්ලේ නෑමට ගිය පියපුතු දෙදෙනෙකු අද දියේ ගිලී ජිවිතක්ෂයට පත්වුණා.\nපොලීසිය පැවසුවේ මියගිය පුතුගේ වයස අවුරුදු 16 ක් වන අතර, පියා 47 හැවිරිදි අයෙකු වන බවයි.\nගාල්ල - ගිංතොට ප්‍රදේශයේ පදිංචි මොවුන් පවුලේ සාමාජිකයින් සමඟ මෙම දියඇල්ල නැරඹීමට පැමිණි අතර දියනාමින් සිටියදී පුතු දියේ ගිලී තිබෙනවා.\nඑහිදී ඔහු බේරා ගැනීමට පියා ද දියට පැන ඇති අතර පසුව දෙදෙනාම අතුරුදන් වුණා.\nමේ වනවිට ඔවුන්ගේ සිරුරු සොයා ගෙන ඇති බවයි පොලිස් මාධ්‍ය කොට්ඨාශය පැවසුවේ.",
       "URL": "https://www.hirunews.lk/292764/සත්මාල-ඇල්ලේ-ගිලී-පියපුතු-දෙදෙනෙකු-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1455"
}