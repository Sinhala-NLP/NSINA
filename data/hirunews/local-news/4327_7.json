{
       "Source": "hirunews",
       "Timestamp": "Tuesday, 12 September 2017 - 7:43",
       "Headline": "කොල්ලුපිටියේ ගණිකා නිවසක් වටලා 07ක් අත්අඩංගුවට",
       "News Content": "කොල්ලුපිටිය ප්‍රදේශයේ පවත්වාගෙන ගිය ගණිකා නිවාසයක් වටලා 07 දෙනෙකු අත්අඩංගුවට ගැනීමට පොලීසිය සමත්ව තිබෙනවා.\nපොලිසිය පවසන්නේ ආයුර්වේද සම්බාහන මධ්‍යස්ථානයක් මුවාවෙන් මෙම ගණිකා නිවාසය පවත්වාගෙන ගොස් ඇති බවයි.\nඊයේ පස්වරුවේ මෙම වැටලීම සිදුකර ඇති අතර එහිදී ගණිකා නිවාසය කළමණාකාරවරිය ලෙස කටයුතුකළ තැනැත්තියක් සහ ගණිකා නිවාසය පවත්වාගෙන යාමට අනුබල දුන් පුද්ගලයෙක් සහ ගණිකා සේවයේ නියැලුණු කාන්තාවන් 05 දෙනෙක් අත්අඩංගුවට ගත් බවයි පොලිසිය වැඩිදුරටත් පවසන්නේ.\nඅත්අඩංගුවට පත් සැකකරු 61 වන වියේ පසුවන අයෙක් වන අතර කළමණාකාරවරිය ලෙස කටයුතු කළ කාන්තාව 55 වන වියේ පසුවන තැනැත්තියක් බව සඳහන්.\nසෙසු සැකකාර කාන්තාවන් පස්දෙනා 26, 28, 32, 37 සහ 49 යන වයස් වල පසුවන්නන් වන අතර ඔවුන් කඳාන, බණ්ඩාරවෙල, පිළියන්දල, පන්නිපිටිය සහ පානදුර යන ප්‍රදේශවල පදිංචිකාරිනියන් බවයි වාර්තා වන්නේ.\nකොල්ලුපිටිය පොලිසිය විසින් මෙම වැටලීම සිදුකර ඇති අතර අත්අඩංගුවට ගත් පිරිස අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/170675/කොල්ලුපිටියේ-ගණිකා-නිවසක්-වටලා-07ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4327"
}