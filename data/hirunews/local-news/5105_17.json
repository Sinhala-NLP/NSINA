{
       "Source": "hirunews",
       "Timestamp": "Saturday, 02 April 2016 - 11:55",
       "Headline": "පෞද්ගලික රෝහල්වලට නව නීති",
       "News Content": "පෞද්ගලික රෝහල් වල ඖෂධ ලබාදීම සහ රෝගී සත්කාර සේවා විධිමත් අයුරින් නියාමනය කරන ලෙස සෞඛ්‍ය පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා අමාත්‍යාංශ නිලධාරීන්ට උපදෙස් දී තිබෙනවා.\nපෞද්ගලික රෝහල්වල සිදු කරන සියලුම රෝගී සත්කාරක සේවා මේ අනුව සෞඛ්‍ය අමාත්‍යාංශය විසින් නියාමනය කරනු ඇත.\nවෛද්‍ය සේවා,ශල්‍ය කර්ම,ඖෂධ ලබාදීම,වෛද්‍යවරයෙකු රෝගියෙකු බැලීම සඳහා වැය කරන කාලය, සැත්කම් ගාස්තු යන කරුණු පිළිබඳව මෙහිදි වැඩි වශයෙන් අවධානය යොමුකිරීමට නියමිතයි\nනියාමන කටයුතු සිදු කරන ආකාරය පිලිබඳව නව චක්‍රලේඛයක් සියලූම පෞද්ගලික රෝහල් සහ වෛද්‍ය ආයතන වෙත ලබා දෙන ලෙස ද සෞඛ්‍ය අමාත්‍යවරයා සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතාට දැනුම් දී තිබෙනවා.",
       "URL": "https://www.hirunews.lk/129938/පෞද්ගලික-රෝහල්වලට-නව-නීති",
       "Category": "Local News",
       "Parent URL": "https://www.hirunews.lk/local-news.php?pageID=5105"
}