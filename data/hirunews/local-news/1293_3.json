{
       "Source": "hirunews",
       "Timestamp": "Tuesday, 15 March 2022 - 10:37",
       "Headline": "රුසියානු අනුබද්ධිත තාක්ෂණික විශ්වවිද්‍යාලයක් සහ කොතලාවල විශ්වවිද්‍යාලය අතර අවබෝධතා ගිවිසුමක්",
       "News Content": "රුසියාව සහ ශ්‍රී ලංකාව අතර ඇති මිත්‍රත්වය තවදුරටත් ශක්තිමත් කිරීමට ගුවන් හා ගගන ඉංජිනේරු ක්ෂේත්‍රවල අධ්‍යයන හා පර්යේෂණ පැවැත්වීම සඳහා විද්වතුන් හා විද්‍යාඥයින් හුවමාරු කරගැනීම මෙන්ම එකී ක්ෂේත්‍රවල තොරතුරු, ශාස්ත්‍රීය ද්‍රව්‍ය, ප්‍රකාශන හුවමාරු කරගැනීම යන අරමුණු සහිතව රුසියානු තාක්ෂණික විශ්වවිද්‍යාලයක් සමග මෙම අවබෝධතා ගිවිසුමට එළඹීමට තීරණය කෙරුණා.\nඒ අනුව රුසියානු සමූහාණ්ඩුවේ UFA රාජ්‍ය ගුවන් සේවා තාක්ෂණික විශ්වවිද්‍යාලය අතර අවබෝධතා ගිවිසුමකට අත්සන් තැබීම පිණිස ආරක්ෂක අමාත්‍ය වශයෙන් ජනාධිපතිවරයා කළ යෝජනාවට අමාත්‍ය මණ්ඩලයේ අනුමැතිය හිමිවුණා.",
       "URL": "https://www.hirunews.lk/299520/රුසියානු-අනුබද්ධිත-තාක්ෂණික-විශ්වවිද්‍යාලයක්-සහ-කොතලාවල-විශ්වවිද්‍යාලය-අතර-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=1293"
}