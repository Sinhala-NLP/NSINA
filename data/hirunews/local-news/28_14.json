{
       "Source": "hirunews",
       "Timestamp": "Friday, 15 September 2023 - 12:01",
       "Headline": "හරක් කටාට සහය දුන් පොලිස්  කොස්තාපල්ගේ වැඩ තහනම්",
       "News Content": "අපරාධ පරීක්ෂණ දෙපාර්තමේන්තුවේ රඳවා සිටින හරක් කටානොහොත් නදුන් චින්තක නැමැති සංවිධානාත්මක අපරාධකරුට පලා යාමට ආධාර උපකාර කළ බව කියන පොලිස්  කොස්තාපල්වරයාගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nපසුගිය 10 වැනිදා අත් විලංගු ලිහිල් කර හරක් කටා නැමැත්තාට පලා යාමට ආධාර අනුබල දුන් මෙම පොලිස් කොස්තාපල්වරයා එම සිදුවීමෙන් පසුව අපරාධ පරීක්ෂණ දෙපාර්තමේන්තුවෙන් පළාගොස් තිබුණා.\nත්‍රිකුණාමලය  ප්‍රදේශයේ පදිංචිකරුවෙකු බව කියන මෙම පොලිස් කොස්තාපල්වරයා සොයා මේ වන විට කණ්ඩායම් කිහිපයක් විමර්ශනවලට යොදවා ඇති බවද පොලිස් මූලස්ථානය වැඩිදුරටත් අනාවරණය කරනවා.",
       "URL": "https://www.hirunews.lk/348348/හරක්-කටාට-සහය-දුන්-පොලිස්-කොස්තාපල්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=28"
}