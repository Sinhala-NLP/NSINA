{
       "Source": "hirunews",
       "Timestamp": "Saturday, 06 February 2021 - 15:03",
       "Headline": "ගොනා කෝවිලේ රාජාගේ ගෝලයෙකු අත්අඩංගුවට",
       "News Content": "පොලීසිය සමඟ වෙඩි හුවමාරුවකදී ජීවිතක්ෂයට පත්වූ මත්ද්‍රව්‍ය ජාවාරම්කරුවෙකු වන පතිරණගේ සම්පත් තෙන්නකෝන් හෙවත් ගොනා කෝවිලේ රාජාගේ ප්‍රධාන ගෝලයෙකු බොරලැස්ගමුව - නීලම්මහර - ගල්වල පාර ප්‍රදේශයේදී අද අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ බුද්ධි ඒකකයට ලද තොරතුරකට අනුව 39 හැවිරිදි වියේ පසුවන සැකකරු අත්අඩංගුවට ගන්නා අවස්ථාවේ කේරළ ගංජා කිලෝ 4ක් සහ මුදලින් රුපියල් 60,000 ක් ද සොයා ගැනුනා.\nමිනුවන්ගොඩ - බල්ලපාන ප්‍රදේශයේදී පොලීසිය සමඟ ඇති වූ වෙඩි හුවමාරුවකදී පතිරණගේ සම්පත් තෙන්නකෝන් හෙවත් ගොනා කෝවිලේ රාජා නැමැත්තා ජීවිතක්ෂයට පත්වුණේ පසුගිය වසරේ ජූනි මස 6 වනදායි.",
       "URL": "https://www.hirunews.lk/261813/ගොනා-කෝවිලේ-රාජාගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2164"
}