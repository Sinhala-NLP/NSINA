{
       "Source": "hirunews",
       "Timestamp": "Monday, 16 May 2022 - 10:48",
       "Headline": "දිනේෂ්ගෙන් අගනා අර්ධ ශතකයක්",
       "News Content": "සංචාරක ශ්‍රී ලංකා ක්‍රිකට් කණ්ඩායම සහ බංග්ලාදේශ ක්‍රිකට් කණ්ඩායම අතර චිතගොන් හි දී ඊයේ (15) ආරම්භ වූ පළමුවන ටෙස්ට් තරගයේ දෙවැනි දිනය අද (16)යි.\nඊයේ කාසිය වාසිය දිනාගත් ශ්‍රී ලංකා කණ්ඩායමේ නායක දිමුත් කරුණාරත්න තීරණය කළේ පළමුව පන්දුවට පහරදීමටයි.\nඒ අනුව පිටියට පිවිසි ශ්‍රී ලංකා කණ්ඩායම මේ වනවිට කඩුලු 04ක් දැවී ලකුණු 294ක් ලබා සිටිනවා.\nඅගනා පිතිකරණයක නිරත වූ ඇන්ජිලෝ මැතිව්ස් සිය ශතකය ලබාගත්තා.\nමේ වනවිට මැතිව්ස් පිටියේ රැඳී සිටින්නේ පන්දු 261කට මුහුණදෙමින් ලකුණු 135ක් ඇතැතිවයි.\nදිනේෂ් චන්දිමාල් ද සිය 21 වැනි ටෙස්ට් අර්ධ ශතකය මීට ටික වේලාවකට පෙර ලබා ගත්තා.\nඒ පන්දු 128කට මුහුණ දෙමින්.\nඔහුගේ අර්ධ ශතකය එක් හතරේ පහරක් සහ හයේ පහරවල් දෙකකින් වර්ණවත් වුණා.\nඕෂධ ප්‍රනාන්දු ලකුණු 36ක් ලබාගත් අතර, නායක දිමුත්ට රැස්කර ගත හැකි වූයේ ලකුණු 09ක් පමණයි.\nකුසල් මෙන්ඩිස් ද හතරේ පහරවල් 03ක් එල්ල කරමින් සිය අර්ධ ශතකය ලබාගත් අතර, ඔහු ලකුණු 54ක් ලබාසිටියදී දැවී ගියේ ටයිජුල් ඉස්ලාම්ගේ පන්දුවකට එල්ල කළ පහරක් නයීම් විසින් උඩ පන්දුවක් ලෙසින් රැක ගැනීමට සමත් වීමත් සමගයි.\nකඩුලු බිඳ හෙලීමේ දී බංග්ලාදේශ කණ්ඩායම වෙනුවෙන් නයීම් හසාන් කඩුලු දෙකක් ද ටයිජුල් ඉස්ලාම් සහ ශකිබ් අල් හසන් අතරේ එක් කඩුල්ල බැගින් ද බෙදී ගියා.",
       "URL": "https://www.hirunews.lk/304477/දිනේෂ්ගෙන්-අගනා-අර්ධ-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=1165"
}