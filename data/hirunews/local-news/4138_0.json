{
       "Source": "hirunews",
       "Timestamp": "Sunday, 07 January 2018 - 12:46",
       "Headline": "පොහොර බෙදාහැරීම හෙට සිට",
       "News Content": "පොහොර හිඟයට පිළියමක් ලෙස මෙරටට ආනයනය කරන ලද පොහොර රැගත් නෞකාවේ සාම්පල පරික්ෂාව මේ වනවිට ආරම්භ වී තිබෙනවා.\nපොහොර රැගෙන මෙලෙස කොළඹ වරායට පැමිණ ඇත්තේ  ඕමාන රාජ්‍යයේ නෞකාවක්. මෙම පොහොර මෙටි‍්‍රක් ටොන් 50,000 හෙට දිනයේ දී බෙදාහැරීමට කටයුතු සුදානම් කර ඇති බවයි ලංකා පොහොර සමාගම සඳහන් කළේ.\nඑහි සභාපති රෝෂණ වඩුගේ හිරු ප්‍රවෘත්ති අංශය කළ විමසීමකදී මේ බව කියා සිටියා.\nමේ අතර ජනාධිපති මෛත්‍රීපාල සිරිසේනගේ ඉල්ලීම පරිදි පොහොර මෙටි‍්‍රක් ටොන් 40,000 ක් රැගත් පාකිස්ථාන නෞකාව ඉදිරි දෙසතිය තුළ මෙරටට පැමිණීම නියමිතයි.\nඑම නෞකාවෙන් රැගෙන එන පොහොර පෞද්ගලික අංශවලින් බෙදාහැරීමට නියමිත බව සඳහන්.",
       "URL": "https://www.hirunews.lk/180396/පොහොර-බෙදාහැරීම-හෙට-සිට",
       "Category": "Local News",
       "Parent URL": "https://www.hirunews.lk/local-news.php?pageID=4138"
}