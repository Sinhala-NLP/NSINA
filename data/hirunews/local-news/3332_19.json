{
       "Source": "hirunews",
       "Timestamp": "Monday, 27 May 2019 - 10:17",
       "Headline": "වෑන් රථයක් අනතුරට ලක්වීමෙන් අට දෙනෙකු රෝහලේ - ගැබිණි කතකට සිසේරියන් සැත්කමක්",
       "News Content": "ජා ඇල,දකුණු නිවන්දම, වේවැල්ගාරය ප්‍රදේශයේදී ඊයේ (26) වෑන් රථයක් අනතුරට ලක්වීමෙන් අට දෙනෙකු තුවාල ලබා තිබෙනවා.\nඅප වාර්තාකරු ප්‍රකාශ කළේ විවාහ මංගල උත්සවයකට සහභාගී වී සිටි පිරිසක් රැගත් වෑන් රථයක් මෙලෙස අනතුරට පත්ව ඇති බවයි.\nමෙම වෑන් රථය වේගය පාලනය කර ගත නොහැකිව දුරකථන රැහැන් කණුවක ගැටී මෙම අනතුර සිදුව තිබෙනවා.\nඅනතුරෙන් වෑන් රථයේ රියදුරුගේ පාදයක් බිඳී ගොස් ඇති අතර ඔහුගේ ගැබිණි බිරිඳ ද අනතුරෙන් තුවාල ලබා තිබෙනවා.\nඒ හේතුවෙන් සිසේරියන් සැත්කමකට භාජනය කර ඇයගේ දරුවා බිහි කිරීමට වෛද්‍යවරුන් උපදෙස් දී ඇති බවයි රෝහල් ආරංචි මාර්ග සඳහන් කළේ.\nතුවාල ලැබූ අටදෙනා රාගම රෝහලට ඇතුලත් කර ඇති අතර ජා ඇළ පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/217163/වෑන්-රථයක්-අනතුරට-ලක්වීමෙන්-අට-දෙනෙකු-රෝහලේ-ගැබිණි-කතකට-සිසේරියන්-සැත්කමක්",
       "Category": "Local News",
       "Parent URL": "https://www.hirunews.lk/local-news.php?pageID=3332"
}