{
       "Source": "hirunews",
       "Timestamp": "Tuesday, 27 June 2023 - 11:08",
       "Headline": "නීතිපතිගේ සහ මුදල් ලේකම්වරයාගේ විරෝධය ඉවතට",
       "News Content": "පසුගිය මාර්තු මස 09 වැනිදා පළාත් පාලන ඡන්දය නොපැවැත්වීමෙන් ජනතාවගේ මූලික අයිතිවාසිකම් උල්ලංඝණය වූ බවට තීන්දුවක් ලබාදෙන ලෙස ඉල්ලා ඉදිරිපත් කර ඇති පෙත්සම් විභාගයට නොගෙන නිශ්ප්‍රභ කරන ලෙස නීතිපතිවරයා සහ මුදල් අමාත්‍යංශ ලේකම්වරයා ඉදිරිපත් කළ මූලික විරෝධතා ශ්‍රේෂ්ඨාධිකරණය ප්‍රතික්ෂේප කළා.\nඒ, ජාතික ජනබලවේගය සහ පැෆරල් සංවිධානය ගොනු කළ එම පෙත්සම් අද (27) විභාගයට ගැනුණු අවස්ථාවේ දීයි.\nබුවනෙක අලුවිහාරේ, ප්‍රියන්ත ජයවර්ධන, විජිත් මලල්ගොඩ, මුර්දු ප්‍රනාන්දු සහ ගාමීණි අමරසේකර යන පංච පුද්ගල ශ්‍රේෂ්ඨාධිකරණ විනිසුරු මඩුල්ල විසිනුයි අද (27) මෙම තීන්දුව ප්‍රකාශයට පත්කළේ.",
       "URL": "https://www.hirunews.lk/339235/නීතිපතිගේ-සහ-මුදල්-ලේකම්වරයාගේ-විරෝධය-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=233"
}