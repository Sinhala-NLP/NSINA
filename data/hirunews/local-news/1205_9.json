{
       "Source": "hirunews",
       "Timestamp": "Thursday, 28 April 2022 - 10:21",
       "Headline": "නුවරඑළිය දිස්ත්‍රික්කයේ සියලු ම නගර වැඩ වර්ජනයට සහයෝගය දක්වා වසා දැමෙයි",
       "News Content": "ජිවන වියදම ඉහළ යාම, ඉන්ධන මිල ඉහළ යාම, ගැස් මිල ඉහළ දැමිම, ගැස් හිඟය සහ විදුලි කප්පාදුවට එරෙහි ව රජයේ සහ පෞද්ගලික අංශයේ වෘත්තීය සමිති ගණනාවක් එක්ව (28) දින ආරම්භ කර ඇති වැඩ වර්ජනයට සහයෝගය දක්වා නුවරඑලිය දිස්ත්‍රික්කයේ සියලු ම නගරවල වෙළෙඳසල් වසා දැමිමට වෙළෙඳ සංගම් පියවර ගෙන තිබෙනවා.\nනුවරඑලිය, හැටන්, තලවකැලේ, කොටගල, නොර්වුඩ්, බගවන්තලාව, මස්කෙලිය යන නගරවල වෙලදසැල් ද වසා දමා ඇති බව යි වාර්තා වන්නේ.\nහැටන් සහ නුවරඑලිය බස් නැවතුම්පොලවල්වල දිනපතා ධාවනය වන පෞද්ගලික බස් රථ ද ධාවන කටයුතුවලින් ඉවත් වි ඇති අතර, ලංගම\nබස් රථ ගණනාවක් ධාවනයට එක් කර තිබුණත් එම බස් රථ වලින් ගමන් කිරිමට එතරම් මඟීන් සංඛ්‍යාවක් නො සිටි බව සඳහන්.\nහැටන් සහ නුවරඑලිය කලාප අධ්‍යාපන කාර්යාලය යටතේ පාලනය වන සියලු ම පාසල්වලට ගුරුවරුන් නො පැමිණි නිසා, එම පාසල් ද වසා දමා ඇති බව යි ආරංචි වන්නේ.",
       "URL": "https://www.hirunews.lk/302995/නුවරඑළිය-දිස්ත්‍රික්කයේ-සියලු-ම-නගර-වැඩ-වර්ජනයට-සහයෝගය-දක්වා-වසා-දැමෙයි",
       "Category": "Local News",
       "Parent URL": "https://www.hirunews.lk/local-news.php?pageID=1205"
}