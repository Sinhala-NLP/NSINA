{
       "Source": "hirunews",
       "Timestamp": "Wednesday, 23 March 2022 - 14:40",
       "Headline": "මූල්‍ය අරමුදලට යාම නිර්භීත තීරණයක් - ඇමරිකානු උපලේකම්",
       "News Content": "පළාත් සභා මැතිවරණය පැවැත්විය යුතු බව ඇමරිකානු රාජ්‍ය දෙපාර්තමේන්තුවේ දේශපාලන කටයුතු පිළිබද උපලේකම් වික්ටෝරියා නුලන්ඩ් ප්‍රකාශ කළා.\nඊයේ දිවයිනට පැමිණි ඇය අද පෙරවරුවේ විදේශ කටයුතු අමාත්‍යාංශයේ දී අමාත්‍ය මහාචාර්ය ජී.එල්. පීරිස් මුණ ගැසුණු අතර, අනතුරුව පැවති ඒකාබද්ධ මාධ්‍ය හමුවේ දී ඇය කියා සිටියේ, ජාත්‍යන්තර මූල්‍ය අරමුදලට යාමට ලක් රජය ගත් තීරණය නිර්භීත බවයි.\nඑමෙන්ම, රට තුළ ප්‍රජාතන්ත්‍රවාදී ප්‍රවාහයක් ඇති කිරීමට කටයුතු කළ යුතු බව ද ඇමරිකානු රාජ්‍ය දෙපාර්තමේන්තුවේ දේශපාලන කටයුතු පිළිබද උපලේකම්වරිය සදහන් කළා.",
       "URL": "https://www.hirunews.lk/300197/මූල්‍ය-අරමුදලට-යාම-නිර්භීත-තීරණයක්-ඇමරිකානු-උපලේකම්",
       "Category": "Local News",
       "Parent URL": "https://www.hirunews.lk/local-news.php?pageID=1276"
}