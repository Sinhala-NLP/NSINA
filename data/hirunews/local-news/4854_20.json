{
       "Source": "hirunews",
       "Timestamp": "Sunday, 02 October 2016 - 11:03",
       "Headline": "පොල්ලකින් පහරදී පුද්ගලයෙකු ඝාතනය කෙරේ",
       "News Content": "අම්බලන්ගොඩ - ඉඩම්තොට ප්‍රදේශයේදී පොල්ලකින් පහරදී පුද්ගලයෙකු ඝාතනය කර තිබෙනවා.\nඊයේ (01) පස්වරුවේ මෙම පුද්ගලයාට තවත් අයෙකු විසින් පහරදී ඇති අතර, තුවාල ලැබූ ඔහු කරාපිටිය රෝහලට ඇතුළත් කිරීමෙන් අනතුරුව අද අලූයම ජීවිතක්ෂයට පත්ව ඇති බව සඳහන්.\nපෞද්ගලික ආරවුලක් මත මෙම ඝාතනය සිදුකර ඇති බව පොලිසිය සඳහන් කළා.\nමෙලෙස මියගොස් ඇත්තේ 60 හැවිරිදි එම ප්‍රදේශයේම පදිංචි පුද්ගලයෙක්.\nපහරදුන් පුද්ගලයා ප්‍රදේශය අතහැර පළාගොස් ඇති අතර, ඔහු සොයා විමර්ශනයක් ආරම්භ කර ඇති බවයි අම්බලන්ගොඩ පොලිසිය කියා සිටියේ.",
       "URL": "https://www.hirunews.lk/144279/පොල්ලකින්-පහරදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4854"
}