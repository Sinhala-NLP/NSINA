{
       "Source": "hirunews",
       "Timestamp": "Saturday, 25 June 2016 - 18:26",
       "Headline": "රෝහිතට වාට්ටු මාරුවක්",
       "News Content": "ඒකාබද්ධ විපක්ෂය සංවිධානය කළ විරෝධතාවක් අතරතුරදී හදිසි අනතුරකට මුහුණදුන් පාර්ලිමේන්තු මන්ත්‍රී රෝහිත අබේගුණවර්ධන තවදුරටත් කොළඹ පෞද්ගලික රෝහලක ප්‍රතිකාර ලබනවා.\nහිසට සිදුවූ තුවාලයක් හේතුවෙන් ඊයේ දිනයේදී ඔහු එම රෝහලේ දැඩි සත්කාර ඒකකයේ ප්‍රතිකාර ලැබුවා.\nකෙසේ වෙතත් රෝහල් වෛද්‍ය අධිකාරීවරයා හිරු ප්‍රවෘත්ති අංශයට කියා සිටියේ අද (25) දිනයේදී මන්ත්‍රීවරයා දැඩි සත්කාර ඒකකයෙන් වෙනත් වාට්ටුවකට මාරුකළ බවයි.\nඊට අමතරව ස්නායු ශල්‍ය වෛද්‍යවරයෙකුද පාර්ලිමේන්තු මන්ත්‍රිවරයා පරීක්ෂා කළ බවද වෛද්‍ය අධිකාරී උත්පල මල්ලවආරච්චි සඳහන් කළා.\nමේ අතර හිටපු ජනාධිපති මහින්ද රාජපක්ෂ ද තුවාල ලැබූ පාර්ලිමේන්තු මන්ත්‍රී රෝහිත අබේගුණවර්ධනගේ සුවදුක් විමසීම සඳහා අද පෙරවරුවේ එම පෞද්ගලික රෝහලට පැමිණියා.\nඊයේ (24) පැවති උද්ඝෝෂනය අතරතුරදී ඇද වැටී දණහිසේ තුවාල සිදුවූ පාර්ලිමේන්තු මන්ත්‍රිනි ශ්‍රියානි විජේවික්‍රමද ප්‍රතිකාර ලබා ඊයේ පස්වරුවේම කොළඹ ජාතික රෝහලෙන් පිටව ගොස් තිබුණා.",
       "URL": "https://www.hirunews.lk/136439/රෝහිතට-වාට්ටු-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=4991"
}