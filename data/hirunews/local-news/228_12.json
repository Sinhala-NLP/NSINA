{
       "Source": "hirunews",
       "Timestamp": "Thursday, 29 June 2023 - 7:26",
       "Headline": "ශ්‍රී ලංකාවේ නව බ්‍රිතාන්‍ය මහ කොමසාරිස් ඇන්ඩෘ පැට්‍රික්",
       "News Content": "ශ්‍රී ලංකාවේ බ්‍රිතාන්‍ය මහ කොමසාරිස්වරයා ලෙස ඇන්ඩෘ පැට්‍රික් පත් කර තිබෙනවා.\nමෙතෙක් බ්‍රිතාන්‍ය මහ කොමසාරිස් ලෙස සිටි සාරා හුල්ටන් වෙනත් රාජ්‍ය තාන්ත්‍රික සේවා පත්වීමකට මාරු වීමට නියමිත බැවින් ඇන්ඩෲ පැට්‍රික්ට මෙම තනතුර හිමිව ඇති බවයි විදෙස් මාධ්‍ය වාර්තා කරන්නේ.\nඇන්ඩෲ පැට්‍රික් මහතා ලබන අගෝස්තු මාසයේදී ඔහුගේ පත්වීම භාර ගනු ඇති බවයි විදෙස් මාධ්‍ය වැඩිදුරටත් සඳහන් කරන්නේ.\nඇන්ඩෘ පැට්‍රික් 2022 පෙබරවාරි සිට 2023 මැයි දක්වා එක්සත් රාජධානියේ විවිධ භූමිකාවන් නියෝජනය කළේය. එනම්,\n2013 සිට 2018 දක්වා මියන්මාරයේ (බුරුමය) බ්‍රිතාන්‍ය තානාපති,\n2009 සිට 2013 දක්වා විදේශ සහ පොදුරාජ්‍ය මණ්ඩලීය කාර්යාලය (FCO), අතිරේක අධ්‍යක්ෂ (දකුණු ආසියාව) ලෙස ද,\n2007 සිට 2009 දක්වා කාබුල්, නියෝජ්‍ය දූත මණ්ඩල ප්‍රධානියා,\n2004 සිට 2007 දක්වා ප්‍රිටෝරියා, නියෝජ්‍ය දූත මණ්ඩල ප්‍රධානියා,\n2001 සිට 2004 දක්වා FCO Newsroom හි ප්‍රධානියා ලෙස ද,\n2000 සිට 2001 දක්වා FCO දැනුම වැඩසටහනේ ප්‍රධානියා ලෙස ද,\n1998 සිට 2000 දක්වා FCO විදේශ ලේකම් කාර්යාලයේ පෞද්ගලික ලේකම්,\n1996 සිට 1998 දක්වා FCO අංශයේ ප්‍රධානියා (සර්බියාව, කොසෝවෝ, ඇල්බේනියාව, මැසිඩෝනියාව),\n1995 සිට 1996 දක්වා බ්‍රසල්ස්හි එක්සත් රාජධානියේ නේටෝ නියෝජිත කණ්ඩායමේ පළමු ලේකම්,\n1991 සිට 1995 Nicosia දෙවන ලේකම් සහ 1989 සිට 1991 දක්වා FCO ආරක්ෂක ප්‍රතිපත්ති දෙපාර්තමේන්තුවේ ඩෙස්ක් ඔෆිසර් ලෙසයි.",
       "URL": "https://www.hirunews.lk/339420/ශ්‍රී-ලංකාවේ-නව-බ්‍රිතාන්‍ය-මහ-කොමසාරිස්-ඇන්ඩෘ-පැට්‍රික්",
       "Category": "Local News",
       "Parent URL": "https://www.hirunews.lk/local-news.php?pageID=228"
}