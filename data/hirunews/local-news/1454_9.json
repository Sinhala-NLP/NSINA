{
       "Source": "hirunews",
       "Timestamp": "Sunday, 02 January 2022 - 14:53",
       "Headline": "දිවයින පුරා පාසල් සහ රෝහල් ප්‍රවේශ මාර්ග සංවර්ධනය ඇරඹේ",
       "News Content": "දිවයින පුරා පාසල් සහ රෝහල් ප්‍රවේශ මාර්ග සංවර්ධනය කිරීමේ වැඩසටහනක් අද (02) ආරම්භ කෙරුණා.\nඒ, මහාමාර්ග අමාත්‍ය ජොන්ස්ටන් ප්‍රනාන්දුගේ ප්‍රධානත්වයෙන් කුරුණෑගල සර් ජෝන් කොතලාවල පාසල සමීපයෙන් ඉදි කෙරෙන පදික උමං මාර්ගයට මුල්ගල තැබීමෙන් අනතුරුවයි.\nසංවර්ධනය කළ යුතු බවට හඳුනාගත් ග්‍රාමීය පාසල් සහ රෝහල් පිවිසුම් මාර්ග පිළිබඳ සියලු විස්තර කඩිනමින් තමා වෙත ලබාදෙන ලෙස අමාත්‍යවරයා එහිදී මහාමාර්ග අමාත්‍යාංශයේ ලේකම්වරයා වෙත උපදෙස් ලබා දුන්නා.",
       "URL": "https://www.hirunews.lk/292827/දිවයින-පුරා-පාසල්-සහ-රෝහල්-ප්‍රවේශ-මාර්ග-සංවර්ධනය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1454"
}