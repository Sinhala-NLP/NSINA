{
       "Source": "hirunews",
       "Timestamp": "Thursday, 17 February 2022 - 10:10",
       "Headline": "විදුලි රැහැනක් යොදා වන අලියෙකු මරණයට පත්කිරීමේ සිද්ධියකට කාන්තාවක් අත්අඩංගුවට",
       "News Content": "වන අලියෙකු මරණයට පත් කිරීමේ සිද්ධියක් සම්බන්ධයෙන් මුලතිව් ඔට්ටුසුඩාන් ප්‍රදේශයේ කාන්තාවක් අත්අඩංගුවට ගෙන තිබෙනවා.\nපොලීසිය ප්‍රකාශ කළේ වනජීවි නිලධාරීන්ගේ පැමිණිල්ලකට අදාළව ඇය අත්අඩංගුවට ගත් බවයි.\n46 හැවිරිදි කාන්තාවගේ ඔට්ටුසුඩාන් - ඔතියමලේ ප්‍රදේශයේ පිහිටි කුඹුරක වයස අවුරුදු 8ක් පමණ වන වන අලියෙකු මරණයට පත්වී සිටියදී මුලතිව් වනජීවි නිලධාරීන් විසින් සොයාගෙන තිබෙනවා.\nපසුව ඔවුන් පරීක්ෂණ කිරීමෙන් අනතුරුව ඒ පිළිබදව ඔට්ටුසුඩාන් පොලීසියට පැමිණිලි කර ඇති අතර සැකකාරියට අයත් කුඹුරේ යොදා තිබූ විදුලි රැහැනක ගැටී වන අලියා මිය යන්නට ඇති බවටයි සැක පළ කරන්නේ.",
       "URL": "https://www.hirunews.lk/297240/විදුලි-රැහැනක්-යොදා-වන-අලියෙකු-මරණයට-පත්කිරීමේ-සිද්ධියකට-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1352"
}