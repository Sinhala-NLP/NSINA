{
       "Source": "hirunews",
       "Timestamp": "Monday, 05 September 2022 - 17:14",
       "Headline": "කුඩා සහ මඟුරු ගංගාවල ජල මට්ටම ඉහළට",
       "News Content": "කළු ගගෙහි කුඩා ගඟ හා මගුරු ගඟ ආශ්‍රිත පහත් බිම් ප්‍රදේශවලට සුළු ගංවතුර තත්වයක් ඉදිරියේ දී ඇති විය හැකි බව වාර්මාර්ග දෙපාර්තමේන්තුව ප්‍රකාශ කළා.\nගත වූ පැය කිහිපය තුළ එම ගංගාවල ඉහළ ධාරා ප්‍රදේශවලට සැළකිය යුතු වර්ෂාපතනයක් ලැබී තිබීම ඊට හේතුව බව යි එම දෙපාර්තමේන්තුව ප්‍රකාශ කළේ.\nඒ අනුව වාරිමාර්ග දෙපාර්තමේන්තුව පාලින්දනුවර හා බුලත්සිංහල ප්‍රදේශීය ලේකම් කොට්ඨාසවල පහත් බිම් ප්‍රදේශවල පදිංචි ජනතාව ඉල්ලා සිටින්නේ, මෙම තත්ත්වය සම්බන්ධයෙන් දැඩි සැළකිල්ලෙන් කටයුතු කරන ලෙස යි.\nඑසේම පවතින අධික වර්ෂාපතනයත් සමඟ කළුතර, කෑගල්ල, කුරුණෑගල, නුවරඑළිය හා රත්නපුර යන දිස්ත්‍රික්වලට ජාතික ගොඩනැගිලි පර්යේෂණ සංවිධානය නායයෑම් අනතුරු ඇඟවීමේ නිවේදනයක් ද නිකුත් කර තිබෙනවා.",
       "URL": "https://www.hirunews.lk/314627/කුඩා-සහ-මඟුරු-ගංගාවල-ජල-මට්ටම-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=889"
}