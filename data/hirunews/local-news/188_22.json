{
       "Source": "hirunews",
       "Timestamp": "Thursday, 13 July 2023 - 9:21",
       "Headline": "පුරාවස්තු සොයා කැණිම් කළ පිරිසක් ප්‍රදේශ කිහිපයකින්ම අල්ලයි",
       "News Content": "තඹලගමුව, මොල්ලිපොතාන ප්‍රදේශයේ පෞද්ගලික ඉඩමක් තුළ පුරාවස්තු ලබා ගැනීමේ අරමුණින් කැණීම් කරමින් සිටි පුද්ගලයින් දෙදෙනෙක් කැණීම් උපකරණත් සමඟ අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් වයස අවුරුදු 55, 60ක් වූ මොල්ලිපොතාන ප්‍රදේශයේ පදිංචිකරුවන්.\nඔවුන් අද කන්තලේ මහේස්ත්‍රාත් අධිකරණයට ඉදීරිපත් කිරීමට නියමිතයි.\nරාජාංගණය වැව් ඉස්මත්තේ කොක්මඩුව ප්‍රදේශයේ පෞද්ගලික ඉඩමක ද පුරාවස්තු ගැනීමේ අරමුණින් කැණීම් කරමින් සිටි සැකකරුවන් තිදෙනෙකු ද අත්අඩංගුවට ගෙන තිබෙනවා.\nමෙම සැකකරුවන් කැණීම් කිරීම සඳහා උපයෝගී කර ගත් ජෙනරේටරයක්, වෙඩි බෙහෙත්, යාන්ත්‍රික ඩ්‍රිල්, කුළු ගෙඩි හා පූජා භාණ්ඩ ද පොලිස් භාරයට ගෙන තිබෙනවා.\nමොවුන් අවුරුදු 32, 35 හා 41 වයස්වල පසුවන මිද්දෙණිය, අලුත් ගම්මානය හා ගිරිබාව ප්‍රදේශවල පදිංචිකරුවන්.\nකන්තලේ පොලිසිය මෙම සිද්ධිය පිළිබඳ වැඩිදුර විමර්ශන සිදු කරනවා.",
       "URL": "https://www.hirunews.lk/341035/පුරාවස්තු-සොයා-කැණිම්-කළ-පිරිසක්-ප්‍රදේශ-කිහිපයකින්ම-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=188"
}