{
       "Source": "hirunews",
       "Timestamp": "Wednesday, 27 June 2018 - 12:57",
       "Headline": "උදයංග පැමිණීමට මසක් පමණ ගතවන බව හිටපු ජනපති කියයි",
       "News Content": "රුසියාවේ හිටපු ශ්‍රී ලංකා තානාපති උදයංග වීරතුංග යළි ශ්‍රී ලංකාවට ගෙන්වා දෙන බවට තමන් ප්‍රකාශ කළේ ආණ්ඩුවට සහය දැක්වීමේ අරමුණින් බව හිටපු ජනාධිපති මහින්ද රාජපක්ෂ පවසනවා.\nකතරගම - කිරිවෙහෙර පුදබිමට ඊයේ (26) පස්වරුවේ පැමිණ ආගමික වතාවත්වල නිරත වීමෙන් අනතුරුව මාධ්‍ය වෙත අදහස් දක්වමින් ඔහු කියා සිටියේ ඒ සඳහා තවත් මසක පමණ කාලයක් ගතවනු ඇති බවයි.\nඅධ්‍යාපනය ලබන ඔහුගේ දරුවන් පාසල් වලින් ඉවත් කර ගැනීමට කාලය ගත වන බවයි හිටපු ජනාධිපතිවරයා කියා සිටියේ.",
       "URL": "https://www.hirunews.lk/194011/උදයංග-පැමිණීමට-මසක්-පමණ-ගතවන-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3876"
}