{
       "Source": "hirunews",
       "Timestamp": "Saturday, 17 December 2016 - 13:54",
       "Headline": "පරිසරය රකින්න සංවිධාන කිහිපයක් කොළඹට",
       "News Content": "පරිසර සංරක්ෂණය සඳහා කඩිනම් විසඳුම් ඇති කරන ලෙස බල කරමින් පරිසර සංවිධාන එකමුතුවේ විරෝධතා පා ගමන කොළඹ විහාරමහා දේවි උද්‍යානය ඉදිරිපිටින් අද ආරම්භ වුණා.\nඒ සඳහා පරිසර සංවිධාන රැසක් එක්ව සිටි බවයි හිරු වාර්තාකරු සඳහන් කළේ.\nලාහුගල,යාල,කුමන ඇතුළු මෙරට ජාතික වනෝද්‍යාන ආරක්ෂා කිරීම සඳහා විධිමත් වැඩපිළිවෙලක් නොමැති බවට විරෝධතාකරුවන් චෝදනා කළා.\nවැසි වනාන්තර සුරැකීමේ සංවිධානයේ කැදවුම්කරු ජයන්ත විජේසිංහ සඳහන් කළේ කඩිනමින් පරිසර ගැටළු විසදීමට ආණ්ඩුව කටයුතු කළ යුතු බවයි.\nපරිසරවේදීන් සහ ක්‍රියාකාරිකයන් විහාරමහාදේවි උද්‍යානයේ සිට පා ගමනින් පැමිණ නෙළුම් පොකුණ ඉදිරිපිටදී නිහඬ විරෝධතාවක ද නිරත වන බවයි වැසි වනාන්තර සුරැකීමේ සංවිධානයේ කැදවුම්කරු ජයන්ත විජේසිංහ සඳහන් කළේ.",
       "URL": "https://www.hirunews.lk/149923/පරිසරය-රකින්න-සංවිධාන-කිහිපයක්-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4749"
}