{
       "Source": "hirunews",
       "Timestamp": "Sunday, 15 October 2017 - 20:18",
       "Headline": "ඌව පළාත් කෘෂිකර්ම අමාත්‍යවරයාට ජනතාවගෙන් විරෝධය",
       "News Content": "හිරු ප්‍රවෘත්ති වාර්තා කළ ජනතා ගැටලුවක් විවේචණය කරමින් ඌව පළාත් කෘෂිකර්ම අමාත්‍ය උපාලි සමරවීර මහතා ප්‍රසිද්ධ රැස්වීමකදී අදහස් පළ කිරීමත් සමඟ එහි උණුසුම් තත්වයක් ඇතිවුණා.\nපළාත් අමාත්‍යවරයාගේ ප්‍රකාශයට එරෙහිව නැඟී සිටි ජනතාව ප්‍රකාශ කළේ අදාළ ගැටලුව විවේචණය කිරීම වැරදි බවයි.\nවියලුව එක්සත් ජාතික පක්ෂ ආසන බල මණ්ඩල රැස්වීම ඊයේ පස්වරුවේ බදුල්ල තැපැල් ශ්‍රවණාගාරයේදී පැවැත්වුණේ රාජ්‍ය අමාත්‍ය රවීන්ද්‍ර සමරවීර හා පාර්ලිමේන්තු මන්ත්‍රී චමින්ද විජේසිරි ඇතුළු පිරිසකගේ සහභාගිත්වයෙන්.\nමෙහිදී හිරු ප්‍රවෘත්ති වාර්තා කළ ජනතා ගැටලුවක් සම්බන්ධයෙන් ඌව පළාත් කෘෂිකර්ම අමාත්‍ය උපාලි සමරවීර අදහස් පළ කළා.\nහිරු ප්‍රවෘත්ති වාර්තා කළ ජනතා ගැටලුව විවේචණය කරමින් ඌව පළාත් කෘෂිකර්ම අමාත්‍යවරයා  අදහස් පළ කිරීමත් සමග සභාවේ ඇතිවූයේ උණුසුම් තත්ත්වයක්.\nඉන් පසුව පළාත් අමාත්‍යවරයා තත්ත්වය සමනය කිරීමට උත්සාහ කළද ජනතාවගෙන් අඛණ්ඩව එල්ලවූ විරෝධය මධ්‍යයේ ඔහු සිය කතාව අතරමඟ නතර කර ඉන් පිටවයාමට සිදුවුණා.",
       "URL": "https://www.hirunews.lk/173574/",
       "Category": "Local News",
       "Parent URL": "https://www.hirunews.lk/local-news.php?pageID=4270"
}