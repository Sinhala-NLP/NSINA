{
       "Source": "hirunews",
       "Timestamp": "Saturday, 01 April 2023 - 13:45",
       "Headline": "ගත වූ මාස තුනේ පාස්පෝර්ට් දෙලක්ෂ 78,117ක් නිකුත් කරලා",
       "News Content": "ජනවාරි මාසයේ සිට මේ දක්වා සාමාන්‍ය සේවා, එක්දින සේවා සහ විදේශ දූත ගමන් සදහා විදේශ ගමන් බලපත්‍ර දෙලක්ෂ 78,117ක් නිකුත් කර ඇති බව ආගමන විගමන දෙපාර්තමේන්තුව පවසනවා.\nඑහි නියෝජ්‍ය පාලක සහ මාධ්‍ය ප්‍රකාශිකා හංසිකා කුමාරසිංහ මේ බව කියා සිටියේ හිරු ප්‍රවෘත්ති අංශය කළ විමසීමක දී යි.\nඑහි දී ඇය වැඩිදුරටත් කියා සිටියේ විදේශ ගමන් බලපත්‍රයක් අස්ථානගත හොත් වහා ම පොලිසියට පැමිණිල්ලක් ඉදිරිපත් කළ යුතු බවයි.\nඑම පැමිණිල්ලත් සමග නව ගමන් බලපත්‍රයක් ලබා ගැනීම සදහා අයදුම් කිරීමේ හැකියාව පවතින අතර එය කල් ඉකුත් වීමේ දිනයට පෙර අස්ථානගත වුවහොත් යම් දඩ මුදලක් ගෙවිය යුතු බවයි ඇය වැඩිදුරටත් කියා සිටියේ.",
       "URL": "https://www.hirunews.lk/331444/ගත-වූ-මාස-තුනේ-පාස්පෝර්ට්-දෙලක්ෂ-78117ක්-නිකුත්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=441"
}