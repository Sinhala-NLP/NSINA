{
       "Source": "hirunews",
       "Timestamp": "Tuesday, 09 May 2017 - 11:29",
       "Headline": "සයිටම් සම්බන්ධයෙන් වෛද්‍ය සභාව ගොනුකර ඇති අභියාචනාව සලකාබැලීම ලබන 31",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය විසින් පසුගිය ජනවාරි 31 වන දින ලබා දුන් නියෝගය, වලක්වාලමින් අතුරු තහනම් නියෝගයක් නිකුත්කරන ලෙස ඉල්ලා ශ්‍රීලංකා වෛද්‍ය සභාව විසින් ගොනුකර ඇති අභියාචනාව සලකා බැලීමට ලබන 31 වනදා කැදවීමට ශ්‍රේෂ්ඨාධිකරණය අද නියෝග කරා.\nඒ අදාල අභියචනාව බුවනෙක අළුවිහාරේ,  ප්‍රියන්ත ජයවර්ධන සහ නලීන් පෙරේරා යන ත්‍රිපුද්ගල විනිසුරු මඩුල්ල හමුවේ කැදවනු ලැබූ අවස්ථාවේදී මෙම නියෝගය නිකුත් කරනු ලැබුවා.\nමාලඹේ පෞද්ගලික වෛද්‍ය විද්‍යාලයෙන් උපාධිය නිම කරන සිසුන්ට ශ්‍රී ලංකා වෛද්‍ය සභාවේ ලියාපදිංචියට නීත්‍යානුකූල අවසරය හිමි බව අභියාචනාධිකරණය පසුගිය ජනවාරි 31 වැනිදා තීන්දු කළා.\nකෙසේ වෙතත් මෙම තීන්දුව අභියෝගයට ලක් කරමින් වෛද්‍ය සභාව ශ්‍රේෂ්ඨාධිකරණයට යනු ලැබුවේ පසුගිය මාර්තු මස 13 වැනිදායි.\nමෙම පෙත්සම මගින් උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල ඇතුළු පාර්ශව 06ක් වගඋත්තරකරුවන් කර තිබෙනවා.\nමේ අතර, වෛද්‍ය ශිෂ්‍ය ක්‍රියාකාරී කමිටුවේ සාමාජිකයින් අද ශ්‍රේෂ්ඨාධිකරණය ඉදිරිපිට කළු කොඩි රැගෙන නිහඬ විරෝධතාවක ද නිරත වුණා.",
       "URL": "https://www.hirunews.lk/160930/සයිටම්-සම්බන්ධයෙන්-වෛද්‍ය-සභාව-ගොනුකර-ඇති-අභියාචනාව-සලකාබැලීම-ලබන-31",
       "Category": "Local News",
       "Parent URL": "https://www.hirunews.lk/local-news.php?pageID=4526"
}