{
       "Source": "hirunews",
       "Timestamp": "Thursday, 16 December 2021 - 17:00",
       "Headline": "මාවනැල්ල බුදුපිළිම නඩුවේ විත්තිකරුවන් 16 දෙනාට අධි චෝදනා කියවයි",
       "News Content": "මාවනැල්ල ප්‍රදේශයේ බුදුපිළිමවලට හානි කිරිමේ සිද්ධියට අදාළ නඩුව කෑගල්ල මහාධිකරණ ත්‍රිපුද්ගල විනිසුරු මඩුල්ල හමුවේ අද කැඳවනු ලැබුවා.\nඑහි දී සියලු විත්තිකරුවන් 16 දෙනාට අධිචෝදනා කියවා දෙනු ලැබූ අතර, ඔවුන් අධිකරණයට ඉදිරිපත් කිරීමේ දී පොලිස් විශේෂ කාර්ය බලකායේ ආරක්ෂාව ද ලබාදුන් බවයි හිරු වාර්තාකරු සඳහන් කළේ.\nවිත්තිකරුවන් වෙනුවෙන් ඇප ඉල්ලීමක් සිදු කරන ලද අතර, අධි චෝදනා සම්බන්ධයෙන් මූලික විරෝධතාවයක් ද ඉදිරිපත් වී තිබෙනවා.\nඒ අනුව, කරුණු සලකා බැලූ මහාධිකරණ විනිසුරු ජගත්. ඒ. කහඳගමගේ සභාපතිත්වයෙන් යුත් ත්‍රිපුද්ගල මහාධිකරණ විනිසුරු මඩුල්ල ඊට අදාළ නියෝගය ඉදිරි දිනක දී ප්‍රකාශයට පත් කිරීමට නියෝග කළා.\nනඩුව වැඩිදුර විභාගය ලබන වසරේ පෙබරවාරි මස 23 වැනි දිනට කල් තැබුවා.",
       "URL": "https://www.hirunews.lk/291246/මාවනැල්ල-බුදුපිළිම-නඩුවේ-විත්තිකරුවන්-16-දෙනාට-අධි-චෝදනා-කියවයි",
       "Category": "Local News",
       "Parent URL": "https://www.hirunews.lk/local-news.php?pageID=1489"
}