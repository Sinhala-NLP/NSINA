{
       "Source": "hirunews",
       "Timestamp": "Tuesday, 07 March 2017 - 15:26",
       "Headline": "සෞඛ්‍ය අමාත්‍යාංශය තවත් මිල නියාමනයකට සැරසේ",
       "News Content": "ශ්‍රී ලංකාවට ආනයනය කරන පිළිකා ඖෂධ සහ හෘද රෝගීන්ගේ ප්‍රතිකාර සඳහා යොදාගන්නා ස්ටෙන්ස් මිල නියාමනය කිරීමට සෞඛ්‍ය අමාත්‍යාංශය තීරණය කර තිබෙනවා.\nඒ අනුව ඊට අදාළ මිල ගණන් සහ මිල අවම කිරීමට ගතහැකි ක්‍රියාමාර්ග පිළිබඳ වාර්තාවක් සකස් කර කඩිනමින් ලබාදෙන ලෙස සෞඛ්‍ය අමාත්‍යවරයා ජාතික ඖෂධ නියාමන අධිකාරියට දැනුම්දී ඇති බව සඳහන්.\nමීට  පෙර අත්‍යාවශ්‍ය ඖෂධ වර්ග 48 ක සහ අක්ෂි කාචවල මිල අඩු කළ  ලෙසම කඩිනමින් මෙම මිල නියාමනය ද සිදුකිරීමට අපේක්ෂා කරන බවයි සෞඛ්‍ය අමාත්‍යාංශය ප්‍රකාශ කළේ.",
       "URL": "https://www.hirunews.lk/156288/සෞඛ්‍ය-අමාත්‍යාංශය-තවත්-මිල-නියාමනයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4626"
}