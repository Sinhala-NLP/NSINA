{
       "Source": "hirunews",
       "Timestamp": "Saturday, 31 March 2018 - 9:37",
       "Headline": "මතුගම දී ටී-56 ගිනි අවියක් සමඟ දෙදෙනෙකු අත්අඩංගුවට",
       "News Content": "මතුගම - කටුගහහේන, සොල්දර කඩේ හන්දිය ප්‍රදේශයේදී ටී 56 ගිනි අවියක් සහ ඊට භාවිතා කරන උණ්ඩ 28ක් පිරවූ මැගසිනයක් සමඟ පුද්ගලයින් දෙදෙනෙකු අත්අඩංගුවට ගෙන තිබෙනවා.\nකළුතර දිසා අපරාධ ඒකකයේ නිලධාරීන් ඊයේ (30) සිදුකළ වැටලීමකදීයි මෙම සැකකරුවන් අත්අඩංගුවට ගෙන ඇත්තේ.\nඉන් එක් පුද්ගලයෙකු යුද හමුදා සෙබලෙකු බවට අනාවරණ වී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසැකකරුවන් මතුගම ප්‍රදේශයේම පදිංචිකරුවන් වන අතර ඔවුන් අද (31) අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/187311/මතුගම-දී-ටී-56-ගිනි-අවියක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4011"
}