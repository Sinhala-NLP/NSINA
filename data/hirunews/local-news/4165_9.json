{
       "Source": "hirunews",
       "Timestamp": "Tuesday, 19 December 2017 - 19:22",
       "Headline": "විභාග වංචා, රහස් පොලීසියට",
       "News Content": "විභාග නීති කඩකරන පාර්ශවයන්ට එරෙහිව නීතිය දැඩිව ක්‍රියාත්මක කරන ලෙසට විභාග කොමසාරිස් ජනරාල්වරයාට සහ පොලීසියට අධ්‍යාපන අමාත්‍යවරයා උපදෙස් ලබාදී තිබෙනවා.\nඒ අනුව විභාග වංචාකරුවන්ට එරෙහිව විභාග දෙපාර්තමේන්තුව මෙන්ම අපරාධ පරීක්ෂණ දෙපාර්තමේන්තුව මගින්ද නීතිය ක්‍රියාත්මක කරනු ඇති.\nඒ අනුව මේ වනවිටත් වයිබර් තාක්ෂනය ඔස්සේ විභාගයට පිළිතුරු සැපයූ අනුරාධපුර - වලිසිංහ හරිස්චන්ද්‍ර විද්‍යාලයේ සාමාන්‍ය පෙළ සිසුවාගේ විභාගය තහනම් කර තිබෙනවා.\nඑසේම නාරාහේන්පිට ප්‍රදේශයේ විභාග මධ්‍යස්ථානයක ජංගම දුරකතනය භාවිතා කරමින් ගණිත ප්‍රශ්ණ පත්‍රයට පිලිතුරු සැපයූ පෞද්ගලික විභාග අපේක්ෂකයා සම්බන්ධයෙන්ද විභාග දෙපාර්තමේන්තුව පරීක්ෂණයක් ආරම්භ කළා.",
       "URL": "https://www.hirunews.lk/178817/විභාග-වංචා-රහස්-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=4165"
}