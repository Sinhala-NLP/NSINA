{
       "Source": "hirunews",
       "Timestamp": "Sunday, 25 February 2018 - 9:19",
       "Headline": "හලාවත එළිවිටියේ අනතුරකින් 12 කට තුවාල (ඡායාරූප)",
       "News Content": "හලාවත ආණමඩුව මාර්ගයේ එළිවිටිය මංසන්ධියේ සිදුවූ රිය අනතුරකින් 12 දෙනෙකු තුවාල ලබා රෝහල් ගත කර තිබෙනවා.\nඅද(25) අලුයම 2 ට පමණ අනතුර සිදුව ඇති බවයි අප වාර්තාකරුවන් සඳහන් කළේ.\nමෙහිදී යතුරුපැදි 3 ක්, ත්‍රී රෝද රථයක් සහ මෝටර් රථයක් අනතුරට ලක්ව තිබෙනවා.\nතුවාලකරුවන් හලාවත මහ රෝහලට ඇතුලත් කිරීමෙන් පසු බරපතල තත්වයේ පසුවූ එක් අයෙක් කොළඹ ජාතික රෝහලට මාරුකර යවා ඇතැයි සඳහන්.\nඑළිවිටිය ප්‍රදේශයේ පැවති සංගීත සංදර්ශණයක් අවසන් වී ආපසු යමින් සිටි අයෙක් ගමන් කළ යතුරුපැදියක් එළිවිටිය මංසන්ධියේදී පෙරලීගොස් තිබෙනවා.\nඒ සමගම සංගීත ප්‍රසංගය නරඹා යමින් සිටි පිරිසක් එම ස්ථානයට එක් වී ඇති අතර ආනමඩුව දෙසට අධික වේගයෙන් ගමන් ගත් මෝටර් රථයක් යතුරුපැදිය අනතුරට ලක්වූ ස්ථානයේ තිබු ත්‍රී රෝද රථයක් සහ යතුරුපැදි 3 ක ගැටී ඇති බවයි වාර්තා වන්නේ.\nයතුරුපැදි සහ ත්‍රී රෝද රථයේ සිටි පුද්ගලයන් සහ මෝටර් රථයේ රියදුරා ද අනතුරින් තුවාල ලබා තිබෙනවා.\nතුවාලකරුවන් අතර කාන්තාවන් දෙදෙනෙකු ද වන බවයි හෙළිවී ඇත්තේ.\nතුවාලකරුවන් හලාවත කුමාරකට්ටුව ප්‍රදේශයේ පදිංචිකරුවන් පිරිසක්.\nමෙම අනතුර පිළිබඳ හලාවත පොලිසිය පරීක්ෂණ ආරම්භ කර තිබෙනවා.\nඡායාරූප - පුත්තලම ජූඩ් සමන්ත",
       "URL": "https://www.hirunews.lk/184461/හලාවත-එළිවිටියේ-අනතුරකින්-12-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4064"
}