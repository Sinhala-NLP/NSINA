{
       "Source": "hirunews",
       "Timestamp": "Thursday, 04 November 2021 - 19:55",
       "Headline": "පලිබෝධ නාශක ලැයිස්තුව සැකසේ (වීඩියෝ)",
       "News Content": "පලිබෝධ නාශක ගෙන්වීම සදහා මේ වනවිට ලැයිස්තුවක් සකස් කරමින් පවතින බව කෘෂිකර්ම දෙපාර්තමේන්තුව ප්‍රකාශ කළා.\nඅනතුරුව එය කැබිනට් මණ්ඩලයට තීරණයක් ගන්නා බවයි එම දෙපාර්තමේන්තුව සදහන් කළේ.\nදේශීය පලිබෝධ මර්දන ක්‍රම වැඩි වශයෙන් යොදා ගන්නා බැවින් අවශ්‍යතා අනුව පරිසර හිතකාමි කෘමිනාශක ගෙන්විම කෙරෙහි අවධානය යොමුකරන බවද එම දෙපාර්තමේන්තුවේ අධ්‍යක්ෂ ජනරාල් අජන්ත සිල්වා වැඩිදුරටත් කියා සිටියා.\nමේ අතර, ඉන්දියාවේ සිට අද අලුයම මෙරටට ගෙන ආ නැනෝ නයිට්‍රජන් දියර පොහොර තොගය ලබන සතියේ සිට ගොවීන්ට බෙදා හැරිම සිදුකරන බවයි පොහොර ලේකම් කාර්යාලය සදහන් කළේ.\nඑසේම, පොලොන්නරුව ඕණෑගම ප්‍රදේශයේ ගොවිපවුල් 385ක් පමණ මහ කන්නයට අවශ්‍ය කාබනික පොහොර නිෂ්පාදනය කරමින් වගාවට සුදානම් වන බවයි අප වාර්තාකරු සදහන් කළේ.\nඑමෙන්ම, වගාහානි සදහා රජය විසින් වන්දි ලබාදීමට පොරොන්දු වි ඇති බැවින් වගාකටයුතු ආරම්භ කීරීමට සුදානම් බවද පොලොන්නරුව ගිරිතලේ ප්‍රදේශයේ ගොවින් සදහන් කළා. ඒ අනුව වගා කටයුතු ආරම්භ කිරීම සදහා ඔවුන් ඇළ වේලි සකසමින් සිටිනවා.\nපොලොන්නරුව මැදිරිගිරිය ප්‍රදේශයේ ගොවි ජනතාව වාරි ජලය නිකුත් කිරිමට පෙර වැසි ජලයෙන් සිය වගා කටයුතු ආරම්භ කර ඇති අතර ඔවුන් පවසන්නේ මහකන්නය සදහා රජය විසින් පොහොර ලබාදෙන බවට පොරොන්දු වී ඇති බැවින් වගාකටයුතු ආරම්භ කළ බවයි.\nඑමෙන්ම, කුරුණැගල දිස්ත්‍රික්කයේ හෙක්ටයාර 82000ක් වගා කිරීමට අවශ්‍ය කාබනික පොහොර එම දිස්ත්‍රික්කයේ පොහොර මධ්‍යස්ථාන 56 ලබාදි ඇති අතර ඒවා ගොවීන්ට බෙදාදීම මේ වන විට ආරම්භ කර තිබෙනවා.",
       "URL": "https://www.hirunews.lk/287018/පලිබෝධ-නාශක-ලැයිස්තුව-සැකසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1584"
}