{
       "Source": "hirunews",
       "Timestamp": "Wednesday, 08 March 2023 - 16:53",
       "Headline": "කොළඹ සරසවියේ ආරක්ෂක නිලධාරියා මිය ගියේ කඳුළු ගෑස් නිසා ද? (ඡායාරූප)",
       "News Content": "අන්තර් විශ්වවිද්‍යාල ශිෂ්‍ය බල මණ්ඩලය විසින් ඊයේ (07) සංවිධානය කොට තිබූ විරෝධතාවක් විසිරුවා හැරීමට පොලීසිය විසින් එල්ල කරන ලද කඳුළු ගෑස් ප්‍රහාරයට නිරාවරණය වූ එම විශ්වවිද්‍යාලයේ ආරක්ෂක නිලධාරියෙක් මිය ගිය බවට වන පුවතක් සමාජ මාධ්‍ය තුළ සංසරණය වනවා.\nවිරෝධතාව විසිරුවා හැරීම සඳහා පොලිසිය සහ කැරලි මර්ධන ඒකකය විසින් අදාල කඳුලු ගෑස් ප්‍රහාරය එල්ල කරන ලද අවස්ථාවේ දී පිලිප් ගුණවර්ධන මාවතේ පිහිටි, කොළඹ විශ්වවිද්‍යාලයේ නීති පීඨ පිවිසුම් දොරටුවේ රාජකාරි කටයුතුවල නිරතව සිටි ආරක්ෂක නිනිලධාරියෙක් මෙලෙස මිය ගොස් ඇති බවයි එම වාර්තාවල දැක්වෙන්නේ.\nකඳුළු ගෑස් ප්‍රහාරයට නිරාවර්ණය වූ අදාල තැනැත්තා ඒ අවස්ථාවේ දී එහි වූ වැසිකිලියට පිවිසි බවත්, ඔහුට වතුර ලබා දීමට අන් අය උත්සහ කළත් ඔහු ඒවා ප්‍රතික්ෂේප කළ බවත් කෙසේ නමුත් ඔහු එම වැසිකිලිය තුළ ම මිය ගොස් සිටි බවත් එම විශ්වවිද්‍යාලයේ ම කථිකාචාර්‍යවරියක් සඳහන් කළ බවට වන ප්‍රකාශයක් ද එම සමාජ මාධ්‍ය වාර්තා දැක්වෙනවා.\nමිය ගොස් ඇති තැනැත්තා අනුරාධපුර ප්‍රදේශයේ පදිංචි ව සිටි මැදි විය නොයික්ම වූ අයෙක් බවයි එම වාර්තාවල වැඩි දුරටත් දැක්වෙන්නේ.\nකෙසේ නමුත් අදාල තැනැත්තා මිය ගියේ කඳුළු ගෑස් ප්‍රහාරයට නිරාවරණය වීමෙන් ඇති වූ සංකූලතාවක් හේතුවෙන් දැයි තවමත් නිල වශයෙන් තහවුරු වී නැහැ.",
       "URL": "https://www.hirunews.lk/329364/කොළඹ-සරසවියේ-ආරක්ෂක-නිලධාරියා-මිය-ගියේ-කඳුළු-ගෑස්-නිසා-ද-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=489"
}