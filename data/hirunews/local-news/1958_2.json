{
       "Source": "hirunews",
       "Timestamp": "Wednesday, 12 May 2021 - 22:32",
       "Headline": "ජාත්‍යන්තර හෙද දිනයේ හෙද හෙදියන් කළ ඉල්ලීම  (වීඩියෝ)",
       "News Content": "ලෝකයටම අභියෝගයක් වී ඇති කොවිඩ් 19 වසංගත යුද්ධයේ පෙරමුණේ සිට යුද වදින ඒ අභීත හෙද පරපුර ගැනයි මේ සටහන...\nඅද ජාත්‍යන්තර හෙද දිනය ලෙස නම් කර ඇත්තේ නූතන හෙද සේවාව ලොවට දායාද කිරීමට මහා කැපවීමක් කළ ෆ්ලොරන්ස් නයිටින් ගේල් මැතිණියට උපහාර පිණිසයි.\nඅනාගත සෞඛ්‍ය සේවා දැක්මක් සඳහා හෙද හඬක්, හෙද නායකත්වයක් යන්න මෙවර ජාත්‍යන්තර හෙද දිනයේ තේමාවයි.\nහෙද සේවය අද වනවිට ලෝකයේ වඩාත්ම අභියෝගයට මුහුණ දී ඇති වෘත්තිය බවට පත්කරන්නට කොවිඩ් 19 වසංගතය හේතු වී තිබෙනවා.\nලොවම වසා ගෙන පැතිර යන කොවිඩ් වසංගතය හමුවේ මේ නයිටීන් ගේල් පරපුරේ දරුවන්ට පැවරී ඇත්තේ මෙතෙකැයි කිව නොහැකි වගකීමක්.",
       "URL": "https://www.hirunews.lk/271203/ජාත්‍යන්තර-හෙද-දිනයේ-හෙද-හෙදියන්-කළ-ඉල්ලීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1958"
}