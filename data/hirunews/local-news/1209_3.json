{
       "Source": "hirunews",
       "Timestamp": "Tuesday, 26 April 2022 - 9:37",
       "Headline": "ඖෂධ තොග රැගත් නැවක් හෙට දිවයිනට",
       "News Content": "මෙරටට අවශ්‍ය කරන ඖෂධ තොග රැගත් නෞකාවක් හෙට මෙරටට ළඟාවීමට නියමිත යි.\nඉන්දීය ණය ප්‍රතිපාදන යටතේ මෙරටට හිමි වන ඖෂධ වර්ග සහ වෛද්‍ය උපකරණ 101ක තොගයක් මෙරටට ලැබීමට නියමිත බවයි සෞඛ්‍ය අමාත්‍ය මහාචාර්ය චන්න ජයසුමන සදහන් කළේ.\nපසුගිය 22 වනදා පැවති මාධ්‍ය හමුවක දී සෞඛ්‍ය අමාත්‍යවරයා වැඩිදුරටත් කියා සිටියේ ඖෂධ ලබා ගැනීමට අදාල ණයවර ලිපි මේ වන විට නිකුත් කර තිබුණ ද ඒවා මෙරටට ගෙන්වා ගැනීමට දින සියයක පමණ කාලයක් ගත වන බවයි.\nඑතෙක් ඉන්දියාවෙන් ණය ප්‍රතිපාදන යටතේ හිමි වන ඖෂධ බෙදා හැරීම සිදු කිරීමට නියමිත යි.",
       "URL": "https://www.hirunews.lk/302838/ඖෂධ-තොග-රැගත්-නැවක්-හෙට-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1209"
}