{
       "Source": "hirunews",
       "Timestamp": "Thursday, 14 September 2023 - 8:24",
       "Headline": "නවක වදය දැනුම් දෙන්න දුරකතනය අංකයක්",
       "News Content": "විශ්වවිද්‍යාල සහ උසස් අධ්‍යාපන ආයතන වල සිදුවන නවක වදය සිද්ධි සම්බන්ධයෙන් දැනුවත් කිරීම සඳහා පොලිසිය විශේෂ දුරකතනය අංකයක් හදුන්වා දී තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව සඳහන් කළේ 076 545 3454 වට්සැප් දුරකතන අංකය ඔස්සේ මේ අනුව තොරතුරු ලබා දිය හැකි බවයි.\nඑමෙන්ම පොලිස් නිලධාරීන් යැයි පවසමින් සිවිල් ඇදුමින් සැරසුණු පුද්ගලයින් පිරිසක් රථ වාහන පරික්ෂා කරන මුවාවෙන් කොල්ලකෑම් සිදු කරන බවට තොරතුරු ලැබී ඇති බවද පොලිස් මාධ්‍ය ප්‍රකාශකවරයා මෙහිදී සඳහන් කළා.",
       "URL": "https://www.hirunews.lk/348197/නවක-වදය-දැනුම්-දෙන්න-දුරකතනය-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=31"
}