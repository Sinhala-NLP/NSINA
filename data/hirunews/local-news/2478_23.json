{
       "Source": "hirunews",
       "Timestamp": "Thursday, 03 September 2020 - 17:03",
       "Headline": "අපයෝජන සිද්ධියකට වයඹ පළාතේ පාසලක මුරකරුවෙකු අත්අඩංගුවට",
       "News Content": "වයඹ පළාතේ පාසලක 5 ශ්‍රේණියේ ඉගෙනුම ලබන දැරියන් තුන්දෙනෙකු අපයෝජනයට ලක් කිරීම සම්බන්ධයෙන් එම දැරියන් ඉගෙනුම ලබන පාසලේ මුරකරු ළමා රක්ෂක අධිකාරියේ පොලිස් නිලධාරීන් විසින් අත්අඩංගුවට ගෙන තිබෙනවා.\nඒ කලාප අධ්‍යාපන අධ්‍යක්ෂවරයෙකු ළමා රක්ෂක අධිකාරියේ සභාපතිවරයා වෙත ලිපියක් මඟින් කළ දැනුම් දීමකට අනුවයි.\nමෙම දැරියන් වැඩිදුර පරීක්ෂාව සඳහා කුරුණෑගල රෝහලේ අධිකරණ වෛද්‍ය නිලධාරිවරයා වෙත ඉදිරිපත් කර ඇති අතර 39 හැවිරිදි සැකකරු බාල වයස්කාර දැරියන් තුන්දෙනාට ලිංගික අතවර සිදු කිරීමේ චෝදනාව යටතේ නිකවැරටිය මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/249349/අපයෝජන-සිද්ධියකට-වයඹ-පළාතේ-පාසලක-මුරකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2478"
}