{
       "Source": "hirunews",
       "Timestamp": "Sunday, 21 March 2021 - 15:20",
       "Headline": "පස්සර මාරක රිය අනතුරෙන් පසු, 13 කණුවට ආරක්ෂක වැටක් (ඡායාරුප)",
       "News Content": "කාන්තාවන් 9 දෙනෙකු ඇතුළු 14 දෙනෙකුට මරු කැදවමින් බස් අනතුර සිදුවූ ලුණුගල - පස්සර මාර්ගයේ 13 කණුව ප්‍රදේශයෙන් ආරක්ෂක වැටක් ඉදිකිරීමට පියවර ගෙන තිබෙනවා.\nමීට අමතරව මාර්ගයේ ගමන් ගන්නා රථ වාහනවල වේගය පාලනය කිරීමට බාධක හෙවත් බම්පර් යෙදීමක් ද  සිදුකරමින් පවතින බවයි හිරු වාර්තාකරු සඳහන් කළේ.\nමාර්ගයේ ඉදිකළ සමාගම විසින් අද උදෑසන යකඩ බට යොදා ගනිමින් අනතුර සිදුවූ ස්ථානයේ ආරක්ෂක වැට ඉදිකර තිබෙනවා.\nකෙසේ වෙතත්, මාර්ගය අවහිර වන අයුරින් කඩා වැටී තිබූ ගල මෙතෙක් ඉවත් කිරීමට පියවර ගෙන නොමැති බව ද හිරු වාර්තාකරු ප්‍රකාශ කළා.",
       "URL": "https://www.hirunews.lk/266066/පස්සර-මාරක-රිය-අනතුරෙන්-පසු-13-කණුවට-ආරක්ෂක-වැටක්-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=2073"
}