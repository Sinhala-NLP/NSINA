{
       "Source": "hirunews",
       "Timestamp": "Wednesday, 24 November 2021 - 8:21",
       "Headline": "පාලම් පාරුව පෙරළීමෙන් පසු කුරින්චාකර්නි හරහා බස්රථ සේවාවක්  (වීඩියෝ)",
       "News Content": "ත්‍රිකුණාමලය - කින්නියා කලපුවේ - කුරින්චාකර්නි ප්‍රදේශයේදී පාලම් පාරුවක් පෙරළී හයදෙනෙකු ජීවිතක්ෂයට පත්වීමේ සිද්ධියෙන් පසු අදාළ ප්‍රදේශය හරහා අද (24) සිට ශ්‍රී ලංගම බස් රථ සේවාවක් ආරම්භ කර තිබෙනවා.\nකාකමුනෙයි සිට නඩතිව්, කුරින්චාකර්නි හරහා කින්නියා දක්වා මෙම බස් සේවාව ක්‍රියාත්මක කරන බවයි කින්නියා ඩිපෝව සඳහන් කළේ.\nකෙසේ වෙතත්, අද ආරම්භ කළ මෙම බස් රථ සේවාවට ප්‍රදේශවාසීන් විරෝධය දක්වන බවයි ප්‍රදේශයේ හිරු වාර්තාකරු කියා සිටියේ.\nත්‍රිකුණාමලය - කින්නියා කලපුවේ - කුරින්චාකර්නි ප්‍රදේශයේදී පාලම් පාරුවක් පෙරළී දරුවන් 4 දෙනෙකු ඇතුළු හයදෙනෙකු ඊයේ (23) ජීවිතක්ෂයට පත්වුණා.",
       "URL": "https://www.hirunews.lk/288981/පාලම්-පාරුව-පෙරළීමෙන්-පසු-කුරින්චාකර්නි-හරහා-බස්රථ-සේවාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1541"
}