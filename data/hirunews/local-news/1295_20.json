{
       "Source": "hirunews",
       "Timestamp": "Monday, 14 March 2022 - 7:27",
       "Headline": "බස් ගාස්තු සංශෝධනය ගැන තීරණය අද",
       "News Content": "ඉන්ධන මිල ඉහළ යාමත් සමඟ බස් ගාස්තු සංශෝධනය සම්බන්ධයෙන් අවසන් තීරණය අද පැවැත්වෙන අමාත්‍ය මණ්ඩල රැස්වීමේ දී ගනු ලබන බව ප්‍රවාහන අමාත්‍ය දිලුම් අමුණුගම ප්‍රකාශ කළා.\nමේ සම්බන්ධයෙන් බස් සංගම් නියෝජිතයින් සමඟ සාකච්ඡාවක් ඊයේ පවත්වනු ලැබූ අතර, එහි දී අවම බස් ගාස්තුව රුපියල් දෙකත් තුනත් අතර අගයකින් ඉහළ දැමීමටයි යෝජනා වූයේ.\nඊට අමතරව සෙසු බස් ගාස්තු සියයට 14ත් 15ත් අතර ප්‍රතිශතයකින් වැඩි කිරීමටයි අවධානය යොමුව ඇත්තේ.\nඉන්ධන මිල ඉහළ දැමීමත් සමග බස් ගාස්තු ඉහළ දැමීමක් හෝ ඉන්ධන සහනාධාරයක් ලබා දිය යුතු බවට බස් සංගම් අවස්ථා කිහිපයකදී ම ඉල්ලීම් සිදු කළා.\nඒ අනුව ඊයේ ඒ සම්බන්ධයෙන් බස් සංගම් නියෝජිතයින්ගේ සහභාගීත්වයෙන් ප්‍රවාහන අමාත්‍යවරයා සමග සාකච්ඡාවක් පැවැත්වුණා.\nඩීසල් නොමැතිකමින් තවදුරටත් බස් කර්මාන්තයට බලපෑම් එල්ල වී ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න සදහන් කළා.\nකෙසේ වෙතත්, ජනතාවට අවශ්‍ය ප්‍රවාහන පහසුකම් සැලසීම සඳහා අද දිනයේ සීමිත බස් ප්‍රමාණයක් ධාවනයට එක් කරන බවයි ඔහු කියා සිටියේ.",
       "URL": "https://www.hirunews.lk/299416/බස්-ගාස්තු-සංශෝධනය-ගැන-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=1295"
}