{
       "Source": "hirunews",
       "Timestamp": "Saturday, 01 October 2022 - 22:12",
       "Headline": "ශ්‍රී ලංකා ලෙජන්ඩ්ස් කණ්ඩායමට දැවැන්ත ඉලක්කයක්",
       "News Content": "රෝඩ් සේෆ්ටි ක්‍රිකට් තරගාවලියේ අවසන් මහා තරගය ජය ගැනීමට ශ්‍රී ලංකා ලෙජන්ඩ්ස් කණ්ඩායමට ලකුණු 196ක ඉලක්කයක් හිමිවී තිබෙනවා.\nජායිපූර්හිදී පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ඉන්දීය ලෙජන්ඩ්ස් කණ්ඩායම නියමිත පන්දුවාර 20 අවසානයේ කඩුලු 6ක් දැවී ලබාගත් ලකුණු සංඛ්‍යාව 195 ක්.\nආරම්භක පිතිකරු නාමන් ඕජා නොදැවී ලකුණු 108යි. නායක සචින් තෙන්ඩුල්කාර් කිසිදු ලකුණක් නොලබා සිටියදී පිටියෙන් ඉවත් කිරීමට නුවන් කුලසේකර සමත්වුණා.\nවිනේ කුමාර් ලකුණු 36යි. යුවරාජ් සිං ලකුණු 19ක් ලබාගත්තා. ඉර්ෆාන් පතන් ලකුණු 11යි.\nයුසුෆ් ෆතාන් කිසිදු ලකුණක් නොලබා දැවී ගියා.\nශ්‍රී ලංකා ලෙජන්ඩ්ස් කණ්ඩායමේ පිළිතුරු ඉනිම තවත් සුළු වෙලාවකින් ආරම්භ වීමට නියමිතයි.",
       "URL": "https://www.hirunews.lk/316816/ශ්‍රී-ලංකා-ලෙජන්ඩ්ස්-කණ්ඩායමට-දැවැන්ත-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=831"
}