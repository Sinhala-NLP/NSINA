{
       "Source": "hirunews",
       "Timestamp": "Sunday, 22 January 2017 - 12:17",
       "Headline": "නියඟය පවතින ප්‍රදේශවල ඩෙංගු ව්‍යාප්තවීමේ වැඩි අවදානමක්",
       "News Content": "නියඟය පවතින ප්‍රදේශවල ඩෙංගු රෝගය ව්‍යාප්තවීමේ වැඩි අවදානමක් පවතින බව සෞඛ්‍ය අංශ පෙන්වා දෙනවා.\nඔවුන් කියා සිටියේ එම ප්‍රදේශවල ජනතාව එක්රැස් කරගන්නා ජල භාජන ඔස්සේ ඩෙංගු මදුරුවන් බෝවීම ඉහළ ගොස් ඇති බවයි.\nඑම හේතුව නිසා ජලය එක්රැස්කිරීමේදී විමසිලිමත්වන ලෙස ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ ප්‍රසිලා සමරවීර ජනතාවගෙන් ඉල්ලා සිටිනවා.\nවිශේෂයෙන්ම ජලය එක් රැස් කරගන්නා බඳුන්  සෑම අවස්ථාවකදීම මදුරුවන්ට ඇතුලූවීමට නොහැකි ආකාරයට වසා තබන ලෙසයි ඇය ඉල්ලා සිටියේ.\nවසරේ ගතවූ දින කිහිපය තුළ ඩෙංගු රෝගීන් 2500 ක් වාර්තාවී ඇති අතර ලබන 24 වනදා විශේෂ ඩෙංගු මර්දන වැඩසටහනක් ක්‍රියාත්මක බවද ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ ප්‍රසිලා සමරවීර සඳහන් කළා.",
       "URL": "https://www.hirunews.lk/152605/නියඟය-පවතින-ප්‍රදේශවල-ඩෙංගු-ව්‍යාප්තවීමේ-වැඩි-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4698"
}