{
       "Source": "hirunews",
       "Timestamp": "Tuesday, 30 March 2021 - 12:33",
       "Headline": "වැලිවේරිය පොලීසියේ විවිධ පැමිණිලි අංශයේ ස්ථානාධිපති අත්අඩංගුවට",
       "News Content": "ව්‍යාපාරිකයෙකුගෙන් අල්ලස් ලබා ගත් වැලිවේරිය පොලිස් ස්ථානයේ පැමිණිලි අංශයේ ස්ථානාධිපතිවරයා අල්ලස් හෝ දූෂණ චෝදනා විමර්ශන කොමිෂන් සභාව මගින් අත්අඩංගුවට ගෙන තිබෙනවා.\nඊයේ (29) මෙම ප්‍රධාන පොලිස් පරීක්ෂකවරයා ව්‍යාපාරිකයාගෙන් රුපියල් දස දහසක මුදලක් අල්ලස් වශයෙන් ඉල්ලා ඇත්තේ ඔහුට විරුද්ධව ලොරි රථ ආරවුලක් සම්බන්ධයෙන් ඇති පැමිණිල්ලකට නීත්‍යානුකූලව කටයුතු නොකිරීම සඳහායි.\nඒ අනුව අදාළ අල්ලස් මුදල ලබා ගන්නා අවස්ථාවේදී උප පොලිස් පරීක්ෂකවරයා අත්අඩංගුවට ගත් අතර එම අවස්ථාවේදී ඔහු අල්ලස් ගත් මුදල ගිල දමා ඇති බව සඳහන්.\nපසුව සැකකරු ගම්පහ රෝහලට ඇතුළත් කර ඇති අතර ලබන 8 වනදා දක්වා රක්ෂිත බන්ධනාගාර ගත කළ බවයි අල්ලස් හෝ දූෂණ චෝදනා විමර්ශන කොමිෂන් සභාව සඳහන් කළේ.",
       "URL": "https://www.hirunews.lk/266984/වැලිවේරිය-පොලීසියේ-විවිධ-පැමිණිලි-අංශයේ-ස්ථානාධිපති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2053"
}