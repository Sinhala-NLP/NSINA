{
       "Source": "hirunews",
       "Timestamp": "Tuesday, 28 August 2018 - 10:04",
       "Headline": "දොම්පේ අනතුරකින් තරුණයෙක් ජීවිතක්ෂයට",
       "News Content": "දොම්පේ - තිත්තපත්තර ප්‍රදේශයේ සිදුවූ රිය අනතුරකින් තරුණයෙකු ජීවිතක්ෂයට පත්වී තිබෙනවා.\nඊයේ පස්වරුවේ පූගොඩ දෙසට ධාවනය වෙමින් තිබූ පෞද්ගලික බස් රථයක් ඉදිරියෙන් ධාවනය වූ ලොරි රථයක ගැටී පසුව යතුරුපැදියක ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nසිද්ධියෙන් බරපතල තුවාල ලැබූ යතුරුපැදිකරු රෝහල් ගත කිරීමෙන් අනතුරුව ජීවිතක්ෂයට පත්වී තිබෙනවා.\nමෙලෙස මිය ගොස් ඇත්තේ 23 හැවිරිදි එම ප්‍රදේශයේම පදිංචි තරුණයෙක්.",
       "URL": "https://www.hirunews.lk/198583/දොම්පේ-අනතුරකින්-තරුණයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3777"
}