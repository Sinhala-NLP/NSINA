{
       "Source": "hirunews",
       "Timestamp": "Tuesday, 23 March 2021 - 11:00",
       "Headline": "ත්‍රීරෝද රථයක්, හඳුන් දිවියෙකු බිලි ගනී",
       "News Content": "කළුතර වලල්ලාවිට හොරවල-පැලවත්ත මාර්ගයේ ලිහිණියාව ප්‍රදේශයේදී ඊයේ 22 උදෑසන ත්‍රීරෝද රථයක ගැටී හඳුන් දිවියෙකු මරණයට පත්වුනා.\nහඳුන් දිවියා (Fishing Cat) සැලකෙන්නේ මෙරට බිලාල කුලයේ දෙවැනි විශාලතම සත්වයා ලෙසටයි.\nඋසින් අඩි දෙකකට ආසන්න ගැහැණු සතෙකු වන මෙම සත්ත්වයා  හික්කඩුව වනජීවී කාර්යාලයේ නිලධාරීන් පැමිණ රැගෙන ගියා.\nමෙම ප්‍රදේශයේදීම පසුගිය දෙසැම්බර් මස 03 වන දිනද මෙලෙසම වාහනයක ගැටී පිරිමි හඳුන් දිවියකු මිය ගියා.\nමෙම ප්‍රදේශය ආශිතව විශාල වනාන්තර ප්‍රමාණයක් පවතින අතර එම වනාන්තර ආශ්‍රිතව හඳුන් දිවියන්ගේ විශාල ගහණයක් සිටිනවා.\nකෙසේවෙතත් මෙම වනාන්තර තුල වෙසෙන හඳුන් දිවියන් මෙන්ම අනෙකුත් වනජිවීන් රැක ගැනීම සඳහා ප්‍රදේශයට වනජීවී කාර්යාලක් නොමැති වීම බරපතල අඩුවක් බවයි ප්‍රදේශවාසින් පෙන්වා දෙන්නේ.\nවලල්ලාවිට ප්‍රාදේශීය ලේකම් කොට්ඨාසය තුල වෙසෙන වනජීවින් රැක ගැනීම සහ වනජීවී අපරාද  සිදුවීම වලක්වා ගැනීම සඳහා වනජීවී කාර්යාලයක් ප්‍රාදේශිය ලේකම් කොට්ඨාසය තුල ස්ථාපනය කරන ලෙසයි ඔවුන් ඉල්ලා සිටින්නේ.",
       "URL": "https://www.hirunews.lk/266249/ත්‍රීරෝද-රථයක්-හඳුන්-දිවියෙකු-බිලි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2069"
}