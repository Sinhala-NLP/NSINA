{
       "Source": "hirunews",
       "Timestamp": "Sunday, 27 June 2021 - 19:19",
       "Headline": "පොහොර හිඟයට විසඳුම් ඉල්ලා අදත් විරෝධතා (වීඩියෝ)",
       "News Content": "පොහොර හිඟයට විසඳුම් ඉල්ලමින් අදත් ප්‍රදේශ රැසක විරෝධතා ක්‍රියාත්මක වුණා. එහිදී ගොවීන් ඉල්ලා සිටියේ තම වගාවන් සඳහා අවශ්‍ය පොහොර කඩිනමින් ලබාදීමට බලධාරින් කටයුතු කළ යුතු බවයි.\nඅද පෙරවරුවේ කැකිරාව ප්‍රදේශයේ ගොවීන් පාගමනින් කැකිරාව නගරයට පැමිණ විරෝධතාවක නිරත වුණා.\nමේ අතර, ගලෙන්බිඳුනුවැව - තිත්ඇල්ලෑව - ඉහළ කොකාවැව ප්‍රදේශයේ ගොවීන් තමන් වගා කළ ළුෑණු, බටු සහ බඩඉරිඟු බෝගවලට අවශ්‍ය යූරියා පොහොර නොමැති කමින් දැඩි පීඩාවට පත්ව සිටිනවා.\nඔවුන් සඳහන් කළේ කාබනික පොහොර සඳහා යොමුවීම සුදුසු වුවත්, එය එකවර සිදුකිරීමට තමන්ට අපහසු බවයි.",
       "URL": "https://www.hirunews.lk/275481/පොහොර-හිඟයට-විසඳුම්-ඉල්ලා-අදත්-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1856"
}