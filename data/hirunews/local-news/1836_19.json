{
       "Source": "hirunews",
       "Timestamp": "Wednesday, 07 July 2021 - 11:11",
       "Headline": "මෙරට සංචාරය කරන අමෙරිකානුවන් ‍ත්‍රස්ත ප්‍රහාරයන්ට ලක් විය හැකියි - අමෙරිකාව නැවතත් එරට සංචාරකයින්ට අනතුරු අඟවයි",
       "News Content": "අමෙරිකාව නැවත වරක් ඔවුන්ගේ සංචාරක මාර්ගෝපදේශන යාවත්කාලීන කර තිබෙනවා.\nඒ අනුව ඔවුන් ශ්‍රි ලංකාව නම් කර ඇත්තේ කෝවිඩ් අවදානම තුන්වන කාණ්ඩයේ ඇති අධි අවදානම් රටක් ලෙසටයි.\nඑමෙන්ම මෙම යාවත්කාලීන කිරීම් අනුව ශ්‍රි ලංකාව තුළදී ත්‍රස්ත ප්‍රහාරයකට ලක් වීමේ ඇති අවදානම පිළිබඳව ද සඳහන් කර තිබෙනවා.\nමෙහිදී අමෙරිකානු රාජ්‍ය දෙපාර්තමේන්තුව සඳහන් කර ඇත්තේ සම්පූර්ණ එන්නත් කරණයකට ලක්ව නැති ඇමරිකානු පුරවැසියන් ශ්‍රී ලංකාවේ සංචාරයක කිරීමේදී කොවිඩ් 19 රෝගයට ගොදුරු වීමේ අවදානම අධික බවයි.\nශ්‍රි ලංකාව අධික කොවිඩ් අවදානමක් ඇති රටක් ලෙස ඇමරිකාව විසින් නම් කර තිබීම මීට හේතුවයි.\nඑමෙන්ම ත්‍රස්ත ප්‍රහාර සම්බන්ධයෙන් මෙම නව යාවත්කාලීන කිරීමේදී දැක්වෙන්නේ කෙටි දැනුම් දීමකින් හෝ එසේ නොමැතිව ඕනෑම මොහොතක ත්‍රස්ත ප්‍රහාරයකට ලක් වීමේ අවස්ථාවක් ශ්‍රී ලංකාවේ සංචාරය කරන ඇමරිකානු සංචාරකයින්ට ඇති බවයි.\nබස් නැවතුම් පල,ගුවන්තොටුපල,සංචාරක හෝටල්,අවන්හල් ආදිය ඉලක්ක කරගෙන මෙම ත්‍රස්ත ප්‍රහාර එල්ල විය හැකි බව ඔවුන් මෙම යාවත්කාලීන කිරීම් හරහා සංචාරකයින්ට සිහි කැඳවනවා.\nඅමරිකාව සිය පුරවැසියන් වෙනුවෙන් නිකුත් කළ නිවේදනය මෙතැනින්",
       "URL": "https://www.hirunews.lk/276311/මෙරට-සංචාරය-කරන-අමෙරිකානුවන්-‍ත්‍රස්ත-ප්‍රහාරයන්ට-ලක්-විය-හැකියි-අමෙරිකාව-නැවතත්-එරට-සංචාරකයින්ට-අනතුරු-අඟවයි",
       "Category": "Local News",
       "Parent URL": "https://www.hirunews.lk/local-news.php?pageID=1836"
}