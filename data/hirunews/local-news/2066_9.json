{
       "Source": "hirunews",
       "Timestamp": "Wednesday, 24 March 2021 - 16:00",
       "Headline": "ඉන්දියාවෙන් නව ද්විත්ව විකෘති කොරෝනා ප්‍රභේදයක්",
       "News Content": "තවත් කොරෝනා ආසාදිතයින් 324 දෙනෙකු සුවය ලබා අද පිටව ගොස් තිබෙනවා.\nඒ අනුව මෙරට සුවය ලැබූ මුළු කොරෝනා ආසාදිතයින් සංඛ්‍යාව 87,630 ක් බවයි වසංගත රෝග විද්‍යා අංශය සඳහන් කළේ.\nමේ අතර, ඉන්දියාවෙන් නව ද්විත්ව විකෘති කොරෝනා ප්‍රභේදයක් හඳුනාගෙන ඇති බව ද විදෙස් මාධ්‍ය අද වාර්තා කළා.\nඉන්දියාවේ ප්‍රාන්ත 18ක පුද්ගලයන්ගෙන් ලබාගත් සාම්පල මගිනුයි මෙම වෛරසය හඳුනාගෙන ඇත්තේ.\nලබාගත් සාම්පල 10787කින් 736 දෙනෙකු බ්‍රිතාන්‍ය වෛරස් ප්‍රබේදයේ ආසාදිතයන් බවට හෙළිවී තිබෙනවා.\n34 දෙනෙකු දකුණු අප්‍රිකා සහ බ්‍රසීල වෛරස ආසාදිතයන් බව සඳහන්.\nඉන්දියාවෙන් ඊයේ දිනයේ පමණක් කොරෝනා වෛරස් ආසාදිතයන් 47262ක් වාර්තාවී ඇති අතර මරණ 275ක් වාර්තාවුණා.",
       "URL": "https://www.hirunews.lk/266406/ඉන්දියාවෙන්-නව-ද්විත්ව-විකෘති-කොරෝනා-ප්‍රභේදයක්",
       "Category": "Local News",
       "Parent URL": "https://www.hirunews.lk/local-news.php?pageID=2066"
}