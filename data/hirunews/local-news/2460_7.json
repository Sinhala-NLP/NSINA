{
       "Source": "hirunews",
       "Timestamp": "Saturday, 12 September 2020 - 12:06",
       "Headline": "වන අලි ප්‍රහාරයකින් 74 හැවිරිදි කාන්තාවක් මරුට",
       "News Content": "කැකිරාව මාංකඩවල ප්‍රදේශයේ දී ඊයේ (11) රාත්‍රියේ වල් අලි ප්‍රහාරයකින් 74 හැවිරිදි කාන්තාවක් ජීවිතක්ෂයට පත්ව තිබෙනවා.\nඑම කාන්තාව තවත් කාන්තාවක සමඟ යාබඳ නිවසකට ගොස් එමින් සිටියදීයි මෙලෙස වල් අලි ප්‍රහාරයට ගොදුරු වී ඇත්තේ.\nවල් අලි ප්‍රහාරයෙන් බරපතල තුවාල ලැබූ  කාන්තාව ප්‍රථිකාර සදහා කඩිනමින් කැකිරාව රෝහලට ඇතුළත් කිරිමෙන් අනතුරුව වැඩිදුර ප්‍රථිකාර සඳහා අනුරාධපුර මහරෝහලට යැවීමෙන් පසු, මිය ගිය බවයි වාර්තා වන්නේ.\nඑම වල් අලියා ඊයේ රාත්‍රියේ මාංකඩවල හා මල්දෙනිපුර ඇතුළු ප්‍රදේශ කිහිපයක කෙසෙල්,පොල් ඇතුළු වගාවන් රැසකටද හානිකර තිබෙනවා.\nසිද්ධිය සම්න්බන්ධයෙන් වැඩිදුර පරීක්ෂණ ගනෙවල්පොල වනජිවි කාර්යාලයේ නිලධාරීන් හා කැකිරාව පොලීසිය විසින් සිදුකරනවා.",
       "URL": "https://www.hirunews.lk/250019/වන-අලි-ප්‍රහාරයකින්-74-හැවිරිදි-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2460"
}