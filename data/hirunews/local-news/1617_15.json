{
       "Source": "hirunews",
       "Timestamp": "Wednesday, 20 October 2021 - 8:12",
       "Headline": "ශ්‍රී ලංකාව සහ අයර්ලන්තය අද තරග බිමට",
       "News Content": "පන්දු වාර 20 ලෝක කුසලාන තරගාවලියේ ශ්‍රී ලංකාව සහභාගි වන දෙවන තරගය අද පැවැත්වෙනවා.\nඒ අයර්ලන්තය සමඟයි.\nශ්‍රී ලංකා වේලාවෙන් අද රාත්‍රී 7.30ට මෙම තරගය ආරම්භවීමට නියමිතයි.\nනැමීබියාව සමග පැවති පළමු තරගය ශ්‍රී ලංකාව ජය ගත්තා.\nඊට පෙර නැමීබියාව සහ නෙදර්ලන්තය අතර තරගය පස්වරු 3.30ට ආරම්භ වනු ඇති.\nපන්දු වාර විස්ස ලෝක කුසලාන තරගාවලියට අදාළව ඊයේ පැවති තරග දෙකෙන් ඕමානය පරදවා ලකුණු 26ක ජයක් බංග්ලාදේශය ලබා ගත් අතර පැපුවානිව්ගිනියා කණ්ඩායමට එරෙහිව පැවති තරගය ස්කොට්ලන්තය ජය ගනු ලැබුවේ ලකුණු 17කින්.",
       "URL": "https://www.hirunews.lk/285500/ශ්‍රී-ලංකාව-සහ-අයර්ලන්තය-අද-තරග-බිමට",
       "Category": "Local News",
       "Parent URL": "https://www.hirunews.lk/local-news.php?pageID=1617"
}