{
       "Source": "hirunews",
       "Timestamp": "Thursday, 28 January 2021 - 9:54",
       "Headline": "Update : ඇරැව්වලදී නව මත්ද්‍රව්‍ය තොගයක් සමග සැකකරුගේ තොරතුරු එළියට",
       "News Content": "ශ්‍රී ලංකාවෙන් පළමු වරට සොයා ගනු ලැබූ ටෙට්ට්‍රා හයිඩ්‍රො කැනබිනෝල් නොහොත් හෑස් ඔයිල් නමැති මත්ද්‍රව්‍ය සමඟ පුද්ගලයෙකු කොළඹ සංවිධානාත්මක අපරාධ නිවාරණ කොට්ඨාශය අත්අඩංගුවට ගෙන තිබෙනවා.\nඒ මහරගම ඇරැව්වල ප්‍රදේශයේදීයි.\nමෝටර් රථයකින් පැකට් වශයෙන් සකස් කර මෙම මත්ද්‍රව්‍ය ප්‍රවාහනය කරමින් තිබී ඇති අතර, සොයා ගත් හෑෂ් ඔයිල් මත්ද්‍රව්‍යවල වටිනාකම රුපියල් ලක්ෂ 35 ක්.\nසැකකරු වයස අවුරුදු 31 ක් වන පන්නිපිටිය - පැලැන්වත්ත ප්‍රදේශයේ පදිංචිකරුවෙක් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසංවිධානාත්මක අපරාධ නිවාරණ කොට්ඨාශය භාර නියෝජ්‍ය පොලිස්පති ලලිත් පතිනායකගේ උපදෙස් පරිදි සිදුකළ මෙම වැටලීමේදී සොයා ගත් හෑෂ් ඔයිල් මත්ද්‍රව්‍ය පැකට්වල බර කිලෝග්‍රෑම් එකකට අධිකයි.\nUpdate:---------------------------\nශ්‍රී ලංකාවෙන් පළමු වරට සොයා ගනු ලැබූ හෑෂ් ඔයිල් නමැති මත්ද්‍රව්‍ය පැකට් කිහිපයක් සමඟ පුද්ගලයෙකු කොළඹ සංවිධානාත්මක අපරාධ නිවාරණ කොට්ඨාශය අත්අඩංගුවට ගෙන තිබෙනවා.\nඒ මහරගම ඇරැව්වල ප්‍රදේශයේදීයි.\nසොයා ගත් හෑෂ් ඔයිල් මත්ද්‍රව්‍යවල වටිනාකම රුපියල් ලක්ෂ 60 කට අධික බව සඳහන්.\nසංවිධානාත්මක අපරාධ නිවාරණ කොට්ඨාශය භාර නියෝජ්‍ය පොලිස්පති ලලිත් පතිනායකගේ උපදෙස් පරිදි සිදුකළ මෙම වැටලීමේදී සොයා ගත් හෑෂ් ඔයිල් මත්ද්‍රව්‍ය පැකට්වල බර කිලෝග්‍රෑම් එකකට අධිකයි.",
       "URL": "https://www.hirunews.lk/260946/update-ඇරැව්වලදී-නව-මත්ද්‍රව්‍ය-තොගයක්-සමග-සැකකරුගේ-තොරතුරු-එළියට",
       "Category": "Local News",
       "Parent URL": "https://www.hirunews.lk/local-news.php?pageID=2184"
}