{
       "Source": "hirunews",
       "Timestamp": "Friday, 21 June 2019 - 19:38",
       "Headline": "පාස්කු ප්‍රහාරය ගැන නිර්දේශ වැඩබලන පොලිස්පති රහස් පොලීසියට සහ පොලිස් විශේෂ විමර්ශන ඒකකයට යොමුකරයි",
       "News Content": "පාස්කු ඉරිදා ප්‍රහාරය සම්බන්ධයෙන් නියෝජ්‍ය පොලිස්පතිවරුන් තුන්දෙනෙකු ඇතුලූ ඉහල පොලිස් නිලධාරින් 09 දෙනෙකුට සුදුසු අපරාධමය සහ විනය ක්‍රියාමාර්ග ගන්නා ලෙස නීතිපති කළ දැනුම්දීම වැඩබලන පොලිස්පතිවරයා විසින් අපරාධ පරීක්ෂණ දෙපාර්තමේන්තුවට සහ පොලිස් විශේෂ විමර්ශන ඒකකය වෙත යොමුකර තිබෙනවා.\nඒ අනුව ඉදිරි පියවර ගැනෙනු ඇති බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කළේ.\nනීතිපතිවරයා මෙම දැනුම්දීම සිදුකර තිබුණේ පාස්කු ඉරිදා ප්‍රහාරය සම්බන්ධයෙන් විමර්ශන සිදුකළ පරීක්ෂණ මණ්ඩලයේ නිර්දේශ අනුවයි.",
       "URL": "https://www.hirunews.lk/218854/පාස්කු-ප්‍රහාරය-ගැන-නිර්දේශ-වැඩබලන-පොලිස්පති-රහස්-පොලීසියට-සහ-පොලිස්-විශේෂ-විමර්ශන-ඒකකයට-යොමුකරයි",
       "Category": "Local News",
       "Parent URL": "https://www.hirunews.lk/local-news.php?pageID=3288"
}