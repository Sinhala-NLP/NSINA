{
       "Source": "hirunews",
       "Timestamp": "Friday, 21 June 2019 - 19:59",
       "Headline": "මාස දෙකකට පසු වළදැමූ ත්‍රස්ත හිස",
       "News Content": "කටාන කටුවාපිටිය ශාන්ත සෙබස්තියන් දේවස්ථානයට ප්‍රහාරය එල්ල කළ බෝම්බකරුගේ හිස කොටස අද අධිකරණ නියෝගය මත වළ දැමුණා.\nඒ මීගමුව මඤ්ඤොක්කාහේන පොදු සුසාන භූමියේදී.\nකටුවාපිටිය ශාන්ත සෙබස්තියන් දේවස්ථානයට මෙම ප්‍රහාරය එල්ල කලේ අබ්දුල් මොහම්මදු හස්දුන් නැමැත්තා විසින් බව පොලිසිය පසුව හඳුනාගත්තා.\nඑම මරාගෙන මැරෙන බෝම්බ ප්‍රහාරය එල්ලවුයේ පාස්කු ඉරුදින පෙරවරු 8.45 ටයි.\nදේවස්ථානයේ ආරක්ෂිත කැමරාවල බෝම්බකරු පැමිණෙන අයුරු සටහන්ව තිබුනා.\nප්‍රහාරයෙන් පසු බෝම්බකරුගේ හිස කොටස දේවස්ථානයේ අභයන්තරයේ තිබී හමුවු අතර ඩී.එන්.ඒ පරීක්ෂණ කටයුතු සහ හඳුනාගැනීම් වඩාත් තහවුරු කරගැනීම සඳහා මෙම බෝම්බකරුගේ කොටස මාස 2 කට අධික කාලයක් රදවා තබාගෙන තිබුණා.\nඅද දිනයේ බෝම්බකරුගේ හිස කොටස අධිකරණ නියෝග මත මිහිදන් කිරීමට පියවර ගැනුණා.\nඒ මීගමුව මඤ්ඤොක්කාහේන පොදු සුසාන භූමියේදී.\nඅපරාධ පරීක්ෂණ දෙපාර්තමේන්තු නිලධාරීන් හා මීගමුව ප්‍රාදේශීය ලේකම් කාර්යාලයේ පරිපාලන ග්‍රාම නිලධාරීවරයා හා අගුරුකාරමුල්ල ග්‍රාම නිලධාරීවරයා ද මේ අවස්ථාවට එක්ව සිටියා.\nබෝම්බකරුගේ හිස භූමදානය කෙරුණේ පොදු සුසාන භූමියේ කාත් කවුරුත් නොමැති පුද්ගලයන් භූමදානය කරන කොටසේ වීම විශේෂත්වයක්.",
       "URL": "https://www.hirunews.lk/218857/මාස-දෙකකට-පසු-වළදැමූ-ත්‍රස්ත-හිස",
       "Category": "Local News",
       "Parent URL": "https://www.hirunews.lk/local-news.php?pageID=3288"
}