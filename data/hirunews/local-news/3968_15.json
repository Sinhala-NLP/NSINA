{
       "Source": "hirunews",
       "Timestamp": "Sunday, 29 April 2018 - 15:16",
       "Headline": "වියානි ඇළට පෙරළුණු ජීප් රථයේ සිටි ගුරුවරයාට ඇප (ඡායාරූප)",
       "News Content": "මහියංගනය වියානි ඇළට පෙරලූණු සුඛෝපභෝගී ජීප් රථයේ සිට අතුරුදන්ව පසුව පොලීසියට භාර වූ උපකාරක පන්ති ගුරුවරයා ඇප මත මුදා හැර තිබෙනවා.\nඒ, සැකකරු මහියංගන මහේස්ත්‍රාත් නාලක වීරසිංහ හමුවට අද (29) ඉදිරිපත් කළ අවස්ථාවේදියි.\nඑහිදී අදාළ උපකාරක පන්ති ගුරුවරයා රුපියල් ලක්ෂය බැගින් වූ ශරීර ඇප දෙකක් මත මුදා හැරීමටයි නියෝග කෙරුණේ.\nමෙම නඩුව ජුනි 26 වන දා යළි කැදවීමට නියමිතයි. මහියංගන - මාපාකඩවැව - 17 කණුව ප්‍රදේශයේදී පසුගිය 26 වන දා වියානි ඇළට පෙරළුණු මෙම ජීප් රථයේ සිට අතුරුදන් වූ උපකාරක පන්ති ගුරුවරයා මහියංගන පොලීසියට භාර වූයේ ඊයේ (28) උදෑසනයි.\n(ඡායාරූප - මහියංගනය රංජිත් කරුණාවීර )",
       "URL": "https://www.hirunews.lk/189558/වියානි-ඇළට-පෙරළුණු-ජීප්-රථයේ-සිටි-ගුරුවරයාට-ඇප-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3968"
}