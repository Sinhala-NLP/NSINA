{
       "Source": "hirunews",
       "Timestamp": "Wednesday, 12 January 2022 - 19:53",
       "Headline": "ඉදිරි වසර 03 තීරණාත්මකයි - අගමැති (වීඩියෝ)",
       "News Content": "ඉදිරි වසර තුන තීරණාත්මක කාලසීමාවක් වන බව අග්‍රාමාත්‍ය මහින්ද රාජපක්ෂ අද ප්‍රකාශ කළා.\nකොළඹ වරාය නැගෙනහිර පර්යන්තයේ දෙවන අදියරේ ඉදිකිරීම් ආරම්භ කිරීමේ අවස්ථාවට එක්වෙමිනුයි අග්‍රාමාත්‍යවරයා මේ බව සඳහන් කළේ.\nජනාධිපති ගෝඨාභය රාජපක්ෂගේ සහ අග්‍රාමාත්‍යවරයාගේ ප්‍රධානත්වයෙන් එම ඉදිකිරීම් කටයුතු අද ආරම්භ කෙරුණා.\nඅදියර 3 ක් යටතේ සිදුකෙරෙන නැගෙනහිර පර්යන්තයේ දෙවන අදියරේ ඉදිකිරීම් 2024 දී අවසන් කිරීමට නියමිතයි.\nමේ සඳහා වැය කිරීමට අපේක්ෂිත මුළු මුදල ඇමෙරිකානු ඩොලර් මිලියන 510 ක් වන අතර වරාය අධිකාරිය ඇමෙරිකානු ඩොලර් මිලියන 200 ක මුදලක් ඊට යොදවනවා.\nඉදිකිරීම් ආරම්භ කිරීමේ අවස්ථාවට එක්වෙමින් අග්‍රාමාත්‍ය මහින්ද රාජපක්ෂ වැඩිදුරටත් කියා සිටියේ ආණ්ඩුවේ ගෙවුණු වසර දෙක පිළිබඳව සිතමින් කල් ගත කිරීම ඵල රහිත කටයුත්තක් බවයි.",
       "URL": "https://www.hirunews.lk/293829/ඉදිරි-වසර-03-තීරණාත්මකයි-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1429"
}