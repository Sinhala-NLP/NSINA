{
       "Source": "hirunews",
       "Timestamp": "Wednesday, 18 January 2023 - 11:49",
       "Headline": "නිලන්ත ජයවර්ධන වෙනුවෙන් පෙනී නො සිටින බව නීතිපති අධිකරණයට දැනුම් දෙයි",
       "News Content": "පාස්කු ප්‍රහාරයෙන් වින්දිතයන් බවට පත්වු පුද්ගලයින් වන්දි ඉල්ලා ගොනුකර ඇති නඩුවල වගඋත්තරකරුවෙකු වශයෙන් නම් කර සිටින රාජ්‍ය බුද්ධි සේවයේ හිටපු ප්‍රධානී නිලන්ත ජයවර්ධන වෙනුවෙන් පෙනී නොසිටින බව නීතිපතිවරයා කොළඹ දිසා අධිකරණයට දැනුම්දී තිබෙනවා.\nවින්දිතයින් විසින් ගොනුකර තිබෙන නඩු අද කොළඹ දිසා අධිකරණය හමුවේ කැඳවනු ලැබූ අවස්ථාවේදී එම දැනුම්දීම සිදුකෙරුණා.\nඑමෙන්ම,අදාළ නඩු සම්බන්ධයෙන් විත්තිය හා පැමිණිල්ල අධිකරණය හමුවේ ලිඛිත දේශන ගොනුකරනු ලැබූ බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/325319/නිලන්ත-ජයවර්ධන-වෙනුවෙන්-පෙනී-නො-සිටින-බව-නීතිපති-අධිකරණයට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=594"
}