{
       "Source": "hirunews",
       "Timestamp": "Saturday, 23 April 2016 - 8:57",
       "Headline": "දෙමල ප්‍රාන්ත යෝජනාව 28 ඉහලට",
       "News Content": "දෙමළ කතා කරන ජනතාව වෙනුවෙන් වෙනම පළාතක් පිහිටුවීම සම්බන්ධයෙන් උතුර පළාත් සභාවට ඉදිරිපත් වූ යෝජනාව ඊයේ සම්මත වුණා.\nදෙමළ ජාතික සන්ධානය ඉදිරිපත් කළ මෙම යෝජනාවට එරෙහි වී ඇත්තේ උතුර පළාත් සභාවේ එක්සත් ජනතා නිදහස් සන්ධානය නියෝජනය කරන මන්ත්‍රීවරුන් දෙදෙනා පමණයි.\nඋතුර - නැගෙනහිර පළාත් එකතු කර මෙම පළාත නිර්මාණය කළ යුතු බවට ද එහි සදහන් වනවා.\nමෙම යෝජනාව මේ මස 28 වන දා විපක්ෂ නායක ආර්. සම්බන්ධන් වෙත ඉදිරිපත් කළ යුතු බවට ද එකඟත්වයක් පළ වූ බවයි වාර්තා වන්නේ.\nඋතුරු නැගෙනහිර පළාත් එකතු කර පෙඩරල් පාලන ක්‍රමයක් මෙමගින් යෝජනා කෙරෙන අතර, යුද්ධයෙන් විපතට පත් සියලූ පාර්ශවයන් වෙනුවෙන් වෙනම පාලන ඒකකයක් පිහිටුවීමට ද එහිදී යෝජනා කෙරෙනවා.\nමේ අතර, උතුර පළාත් සභාව නියෝජනය කෙරෙන සන්ධාන මන්ත්‍රීවරුන් වන වන්නිහාමිගේ ජයතිලක සහ ධර්මපාල සෙනෙවිරත්න පමණක් මෙම යෝජනාවට විරෝධය පළ කළා.\nඑහිදී වැඩිදුරටත් අදහස් දක්වමින් මන්ත්‍රීවරයා කියා සිටියේ ප්‍රාන්ත ක්‍රම ඇති කරන්නේ නම්, වව්නියාව දිස්ත්‍රික්කය සඳහා සිංහල ප්‍රාන්තයක් අවශ්‍ය බවයි.",
       "URL": "https://www.hirunews.lk/131522/දෙමල-ප්‍රාන්ත-යෝජනාව-28-ඉහලට",
       "Category": "Local News",
       "Parent URL": "https://www.hirunews.lk/local-news.php?pageID=5077"
}