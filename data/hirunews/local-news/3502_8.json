{
       "Source": "hirunews",
       "Timestamp": "Thursday, 14 February 2019 - 15:06",
       "Headline": "රුපියල් 5000 නෝට්ටු තොගයක් මෙරටට රැගෙන ආ ඉන්දීය ජාතිකයෙකු අත්අඩංගුවට",
       "News Content": "නීතිවිරෝධී ලෙස ශ්‍රී ලංකා රුපියල් පන්දහසේ නෝට්ටු තොගයක් මෙරටට රැගෙන ආ ඉන්දීය ජාතිකයෙකු කටුනායක ගුවන් තොටුපල රේගුව මගින් අත්අඩංගුවට ගෙන තිබෙනවා.\nඊයේ ඉන්දියාවේ - මදුරෙයි සිට මෙරටට පැමිණි  අවස්ථාවේදී මොහුගේ ගමන් මළුවල තිබී රුපියල් ලක්ෂ 7 ක වටිනාකමකින් යුත් පන්දහසේ නෝට්ටු 140 ක් සොයාගත් බවයි වැඩබලන රේගු මාධ්‍ය ප්‍රකාශක විපුල මිනුවන්පිටිය සඳහන් කළේ.\n37 හැවිරිදි සැකකරු ඉන්දියාවේ තමිල්නාඩු ප්‍රාන්තයේ පදිංචි ව්‍යාපාරිකයෙක්.",
       "URL": "https://www.hirunews.lk/210405/රුපියල්-5000-නෝට්ටු-තොගයක්-මෙරටට-රැගෙන-ආ-ඉන්දීය-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3502"
}