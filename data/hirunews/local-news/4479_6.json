{
       "Source": "hirunews",
       "Timestamp": "Thursday, 08 June 2017 - 10:36",
       "Headline": "තවත් අමාත්‍යාංශ 5 කට නව ලේකම්වරු",
       "News Content": "තවත් අමාත්‍යාංශ 5 ක් සඳහා නව ලේකම්වරුන් පත්කර තිබෙනවා.\nඒ අනුව ප්‍රවාහන හා සිවිල් ගුවන් සේවා අමාත්‍යාංශයේ ලේකම්වරයා ලෙස පී.එස්. විතානගේ පත්කර ඇති අතර, ඔහු මීට පෙර විදේශ රැකියා අමාත්‍යාංශයේ ලේකම්වරයා ලෙස කටයුතු කළා.\nඑමෙන්ම  ජේ.ඒ. රංජිත් පත්කර ඇත්තේ වැවිලි කර්මාන්ත අමාත්‍යාංශයේ ලේකම්වරයා ලෙසයි.\nවිද්‍යා තාක්ෂණ හා පර්යේෂණ අමාත්‍යාංශයේ ලේකම්වරිය ලෙස ශිරාණි වීරකෝන් පත්කර තිබෙනවා.\nප්‍රාදේශීය සංවර්ධන අමාත්‍යාංශයේ ලේකම්වරයා ලෙස ආරක්ෂක රාජ්‍ය අමාත්‍යාංශයේ ලේකම්වරයා ලෙස කටයුතු කළ ඒ.පී.පී. කිත්සිරි පත්කර ඇති බවයි ජනාධිපති මාධ්‍ය ඒකකය සඳහන් කළේ.\nසංවර්ධන කාර්යභාර අමාත්‍යාංශයේ ලේකම්වරිය ලෙස එල්.ඞී. සේනානායක පත්කර තිබෙනවා.\nමීට පෙර තවත් අමාත්‍යාංශ 5 ක් සඳහා  නව ලේකම්වරු පත්කරනු ලැබුවා.\nසෞඛ්‍ය, පෝෂණ හා දේශීය වෛද්‍ය අමාත්‍යාංශයේ ලේකම්වරයා ලෙස උදය ආර්. සෙනෙවිරත්න, පත් කෙරුණු අතර, ඛනිජ තෙල් සම්පත් සංවර්ධන අමාත්‍යාංශය සඳහා උපාලි මාරසිංහ පත් කර තිබුණා.\nජනාධිපති මාධ්‍ය ඒකකය සඳහන් කළේ වාරිමාර්ග හා ජල සම්පත් කළමනාකරන අමාත්‍යාංශයේ ලේකම්වරයා ලෙස ජයන්ත විජේරත්න පත් කර ඇති බවයි.\nකම්කරු හා වෘත්තිය සමිති සබදතා අමාත්‍යාංශයේ නව ලේකම්වරයා ලෙස එන්. සරණතිස්ස පත්කර ඇති අතර, මහවැලි සංවර්ධන හා පරිසර අමාත්‍යාංශයේ නව ලේකම්වරයා ලෙස අනුර දිසානායක පත් කෙරුණා.",
       "URL": "https://www.hirunews.lk/163098/තවත්-අමාත්‍යාංශ-5-කට-නව-ලේකම්වරු",
       "Category": "Local News",
       "Parent URL": "https://www.hirunews.lk/local-news.php?pageID=4479"
}