{
       "Source": "hirunews",
       "Timestamp": "Monday, 24 October 2022 - 12:59",
       "Headline": "අතරමග නැවතුණු රජයේ ව්‍යාපෘති (වීඩියෝ)",
       "News Content": "මහජන මුදල් වැය කරමින් ආරම්භ කෙරෙන ව්‍යාපෘතිවලින් එහි අපේක්ෂිත අරමුණු ඉටුකර ගැනීම ඊට මුල්වන දේශපාලන බලඅධිකාරියේ මෙන්ම නිලධාරීන්ගේ ද වගකිමක්.\nඑම කටයුතු අවසන් කර ගැනීමට නොහැකි වුවහොත් සිදුවන්නේ, මුදල් නාස්තිය පමණක් නොව අදාළ ප්‍රදේශයේ ජනතාව ද හිරිහැරයට ලක්විම පමණයි.\nඑවැනි ව්‍යාපෘතියක් පිළිබඳ මේ තොරතුරු වාර්තා වන්නේ කදුරුවෙල නගරයෙන්.\nමේ, පොළොන්නරුව, කදුරුවෙල ප්‍රධාන බස් නැවතුමට පසුපසින් සමුපකාර මාවතේ ඉදිකෙරුණු ගොඩනැගිලි සංකීර්ණයක්.\nමෙම ස්ථානයේ පැවති ගොඩනැගිල්ලක් ඉවත් කරමින් පිබිදෙමු පොළොන්නරුව ව්‍යාපාතිය යටතේ නව ගොඩනැගිලි සංකීර්ණයක් ඉදිකෙරෙන්නේ පෞද්ගලික\nආයතනයක්ද ඒකාබද්ධ කරගනිමින්.\nඑවකට නගරයට පැවති අවශ්‍යතාවක්ව පැවති සිනමා ශාලාවක් ඉදිකිරීම මෙහි ප්‍රධාන අරමුණ වුණා.\nසමුපකාර දෙපාර්තමේන්තුවට අයත් භූමි භාගයක 2018 වර්ෂයේදී නව ගොඩනැගිල්ල ඉදිකෙරෙන්නේ ප්‍රධාන ගොඩනැගිල්ල සඳහා පමණක් රුපියල්\nමිලියන 8කට වැඩි ඇස්තමේන්තුවකින්.\nකෙසේ නමුත් වසරක් වැනි කාලයක් තුළ මෙහි ඉදිකිරීම් නැවතී ඇත්තේ කොන්ත්‍රාත් සමාගම එම කටයුතු අත්හිටුවා පිටව යාමත් සමඟයි.\nඑම පසුබිම හමුවේ මේ වනවිට එහි වල් බිහි වී ඇති ආකාරය දැකිය හැකියි.\nමෙම ව්‍යාපෘතිය අතරමග නතර වීම හරහා මහජන මුදල් නාස්තියට අමතරව ප්‍රදේශවාසීන්ට ද මෙම ගොඩනැගිල්ල දැඩි හිරිහැරයක් බවට පත්ව තිබෙනවා.\nප්‍රදේශවාසින් ඉල්ලා සිටින්නේ, කඩනමින් ඉදිකිරීම් අවසන් කර මෙම ගොඩනැගිලි ප්‍රයෝජනවත් කාර්යයක් සඳහා යොදා ගැනීම බලධාරින්ගේ වගකීමක් බවයි.",
       "URL": "https://www.hirunews.lk/318691/අතරමග-නැවතුණු-රජයේ-ව්‍යාපෘති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=782"
}