{
       "Source": "hirunews",
       "Timestamp": "Thursday, 20 April 2023 - 12:01",
       "Headline": "මිරිස් කුඩු ගසා මුදල් කොල්ල කෑ පිරිසක් අත්අඩංගුවට",
       "News Content": "අතුරුගිරිය ප්‍රදේශයේ කුකුළු මස් ව්‍යාපාරිකයෙකුට මිරිස් කුඩු ගසා ඔහුගේ මුදල් කොල්ල කෑ සැකකාරියන් දෙදෙනෙකු සහ සැකකරුවෙකු අතුරුගිරිය පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති සැකකරු ව්‍යාපාරිකයාගේ ලොරි රථයේ රියැදුරු ලෙස කටයුතු කරන පුද්ගලයකු බවට අනාවරණය වී ඇති අතර අත්අඩංගුවට ගත් පිරිස අතරේ සැකකරුගේ බිරිඳ ද සිටින බවයි තහවුරු වී ඇත්තේ‍.\nලොරි රථයේ ගමන් කරමින් සිටින අතරතුර ශාරීරික අවශ්‍යතාවක් ඉටුකරගැනීමට බව පවසමින් ලොරි රථය නවත්වා මෙලෙස මිරිස් කුඩු ගසා මුදල් කොල්ල කා ඇති බව ද තහවුරු වී තිබෙනවා.\nපොලිස් විමර්ශනයේ දී සැකකරුවන් විසින් කොල්ල කෑ රුපියල් 186,500ක මුදලක් ද සොයා ගත් බව පොලිසිය පවසනවා.",
       "URL": "https://www.hirunews.lk/332979/මිරිස්-කුඩු-ගසා-මුදල්-කොල්ල-කෑ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=403"
}