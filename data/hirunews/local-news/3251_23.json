{
       "Source": "hirunews",
       "Timestamp": "Friday, 12 July 2019 - 17:34",
       "Headline": "ජා-ඇල - තුඩැල්ලේ විරෝධතාවක්",
       "News Content": "දුම්රියක ගැටී යතුරුපැදිකරුවෙකු ජීවිතක්ෂයට පත්වීමත් සමග ජා-ඇල - තුඩැල්ල දුම්රිය ස්ථානය ආසන්නයෙන් පුත්තලම දුම්රිය මාර්ගය අවහිර කරමින් ප්‍රදේශවාසීන් අද පස්වරුවේ විරෝධතාවක නිරත වුණා.\nපොලිස් මාධ්‍ය ප්‍රකාශක කාර්යාලය සදහන් කළේ අනාරක්ෂිත දුම්රිය හරස් මාර්ගයකදී අද පස්වරු 2.30 ට පමණ අදාළ අනතුර සිදුව ඇති බවයි.\nමීට පෙර ද එම ස්ථානයේ මෙවන් අනතුරු රැසක් සිදුව ඇති බව පවසා ප්‍රදේශවාසීන් විරෝධතාව ආරම්භ කළා.\nහලාවත සිට කොළඹ කොටුව බලා ධාවනය වූ දුම්රියක ගැටී මෙම යතුරුපැදිකරු ජීවිතක්ෂයට ඇති අතර, ප්‍රදේශවාසීන් සිදුකළ විරෝධතාව හේතුවෙන් එම දුම්රියේ ධාවන කටයුතුවලට ද බාධා එල්ල වූ බවයි පොලීසිය පැවසුවේ.",
       "URL": "https://www.hirunews.lk/220176/ජා-ඇල-තුඩැල්ලේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=3251"
}