{
       "Source": "hirunews",
       "Timestamp": "Saturday, 17 October 2020 - 7:20",
       "Headline": "ජනපති නිරීක්ෂණයක් ඵලදරයි",
       "News Content": "මදුරන්කුලිය ආදර්ශ මහා විද්‍යාලයීය ක්‍රීඩා පිටිය, ජීවනගම - කජුවත්ත මාර්ගය සහ කොළඹ පුත්තලම ප්‍රධාන මාර්ගයේ මදුරන්කුලිය - මහකුඹුක්කඩවල හරහා ආඬිගම දක්වා කොටසේ සංවර්ධන කටයුතු අවසන් අදියරට පැමිණ තිබෙනවා.\nජනාධිපති ගෝඨාභය රාජපක්ෂ පසුගිය සැප්තැම්බර් මස 19 වැනිදා පුත්තලම දිස්ත්‍රික්කයේ කළ සංචාරයකදී ජනතාව විසින් සිදුකළ ඉල්ලීම් අනුවයි මෙම සංවර්ධන කටයුතු ආරම්භ කර ඇත්තේ.\nඒ අනුව දින 18 ක් වැනි කෙටි කාලයකදී ක්‍රීඩා පිටියේ වැඩ 90% ක් පමණ අවසන් කර ඇති අතර, ඊට යුද හමුදා ඉංජිනේරු බලකාය ශ්‍රම දායකත්වය ලබාදී තිබෙනවා.\nඑමෙන්ම, කඩිනමින් මාර්ග කිහිපයකද කාපට් අතුරා සංවර්ධනය කිරීමද සිදුවූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/252697/ජනපති-නිරීක්ෂණයක්-ඵලදරයි",
       "Category": "Local News",
       "Parent URL": "https://www.hirunews.lk/local-news.php?pageID=2385"
}