{
       "Source": "hirunews",
       "Timestamp": "Saturday, 01 January 2022 - 9:45",
       "Headline": "කෘෂිකර්ම අමාත්‍යාංශයේ ලේකම්වරුන් ඉවත් වීමේ හේතුව ගැන මහින්දානන්දගෙන් ප්‍රකාශයක් (වීඩියෝ)",
       "News Content": "කෘෂිකර්ම අමාත්‍යාංශයේ දක්ෂ අවංක හොඳ නිලධාරීන් රැසක් සිටින නමුදු ඒ අයට වැඩ කරන්න නො දී ඔවුන්ගේ ඔළුව නරක් කරන්නේ බාහිර ව උපදේශකයින් ලෙස පෙනී සිටින යම් යම් පුද්ගලයින් යැ යි කෘෂිකර්ම අමාත්‍ය මහින්දානන්ද අලුත්ගමගේ අවධාරණය කරනවා.\nකෘෂිකර්ම අමාත්‍යාංශයට පැමිණි දක්ෂ ලේකම්වරුන්ට අමාත්‍යාංශය අතහැර යන්න සිදු වුණේ, මෙම හේතුව නිසා බවට යි අමාත්‍යවරයා පවසන්නේ.\nදක්ෂ රාජ්‍ය සේවකයෙකු වූ මහාචාර්ය උදිත් ජයසිංහ ලේකම්වරයා රජයේ හරිත කෘෂිකර්ම ප්‍රතිපත්තිය ක්‍රියාත්මක කිරීමට කැමැත්තෙන් කටයුතු කළ නමුත් එය කරන්න ඉඩ නො දී ඔහු ව සම්පූර්ණයෙන් ම කනපිට ගැසුවේ, බාහිර බලපෑම් බව සඳහන් කළ අමාත්‍යවරයා, මෙම ඊනියා උපදේශකවරුන් නමැති අදිසි හස්තය ගැන විපරමෙන් සිටිය යුතු බව ද පවසනවා.\nකෘෂිකර්ම අමාත්‍යාංශයට පත්ව ආ නව ලේකම්වරයා හා අමාත්‍යාංශයේ ඉහළ නිලධාරීන් සමඟ ඊයේ (31) පැවති සාකච්ඡාවක දී අමාත්‍යවරයා මේ කරුණු අනාවරණය කළා.",
       "URL": "https://www.hirunews.lk/292715/කෘෂිකර්ම-අමාත්‍යාංශයේ-ලේකම්වරුන්-ඉවත්-වීමේ-හේතුව-ගැන-මහින්දානන්දගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1456"
}