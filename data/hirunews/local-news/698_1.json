{
       "Source": "hirunews",
       "Timestamp": "Wednesday, 30 November 2022 - 15:01",
       "Headline": "මෙහෙම ගියොත් මාර්තු වෙනකොට ආර්ථිකේ හොම්බෙන් යනවා - දුමින්ද නාගමුව (වීඩියෝ)",
       "News Content": "ජනතවගේ ගැටලු විසඳීම වෙනුවට වර්තමානයේ සිදු වී ඇත්තේ, ජීවන වියදම ශීඝ්‍රයෙන් ඉහළ යාම පමණක් බව වෘත්තීය සමිති සම්බන්ධීකරණ මධ්‍යස්ථානයේ කැඳවුම්කරු වසන්ත සමරසිංහ පවසනවා.\nවෘත්තීය සමිති කිහිපයක් එක් ව මහජන පුස්තකාලයයේ දී පැවැත්වූ සම්මන්ත්‍රණයක දී ඔහු මේ අදහස් පළ කළා.\nමේ අතර, මෙවර අයවැය තුළින් රාජ්‍ය මෙන්ම පෞද්ගලික සේවකයන් වෙනුවෙන් කිසිදු යහපතක් සිදු වී නොමැති බව පවසමින් අයවැයට එරෙහි ව අත්පත්‍රිකා\nබෙදීමක් ද කොටුව දුම්රිය ස්ථානයේ දී සිදු කෙරුණා.\nඑහි දී අදහස් දැක්වූ පෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව පැවසුවේ, දෙසැම්බර් 31න් පසු රාජ්‍ය සේවකයන්ගේ වැටුපෙන් රුපියල් 5,00ක් අඩු වීමට නියමිත බව යි.\nරාජ්‍ය සේවකයන් අඩු ම තරමේ උද්ධමන දීමනාවක් හෝ බලාපොරොත්තු වූ බව යි දුමින්ද නාගමුව සඳහන් කළේ.\nවසරකට බිලියන 10ක ලාබයක් ලබන ටෙලිකොම් ආයතනය පවා විකිණීමට රජය ගෙන ඇති තීන්දුව ඉතා වැරැදි එකක් බවත් ඔහු අවධාරණය කරනවා.\nබිලියන 60ක් ලාබ ලබද්දී රාජ්‍ය බැංකුවලින් සියයට විස්සක් පෞද්ගලික අංශයට ලබා දීමටත් මේ සමඟ තීරණයක් ගෙන ඇති බව පැවසූ දුමින්ද නාගමුව, මේ ආකාරයට ගිය හොත් ලබන මාර්තු පමණ වන විට ලංකාවේ ආර්ථිකය හොම්බන් යනු ඇති බව යි සඳහන් කරන්නේ.",
       "URL": "https://www.hirunews.lk/321646/මෙහෙම-ගියොත්-මාර්තු-වෙනකොට-ආර්ථිකේ-හොම්බෙන්-යනවා-දුමින්ද-නාගමුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=698"
}