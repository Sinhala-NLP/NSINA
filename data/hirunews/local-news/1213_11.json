{
       "Source": "hirunews",
       "Timestamp": "Saturday, 23 April 2022 - 19:51",
       "Headline": "රඹුක්කන තරුණයා වෙනුවෙන් ගාලු මුවදොර සංකේතාත්මක අවමංගල්‍ය උත්සවයක් (වීඩියෝ)",
       "News Content": "රඹුක්කන දී ඇති වූ නොසන්සුන්කාරී වතාවරණයේ දී වෙඩි වැදීමෙන් ජීවිතක්ෂයට පත්වූ තරුණයාගේ අවසන් කටයුතුවලට සමගාමීව ගාලු‍ මුවදොර අරගල භූමියේ ද සංකේතාත්මක අවමංගල්‍ය උත්සවයක් පැවැත්වුණා.\nවිරෝධතාවට සහය පළ කරමින් අදත් පාර්ශ්ව රැසක් එම ස්ථානයට පැමිණ සිටියා. ආබාධිත රණවිරුවන් පිරිසක් ආණ්ඩුවට විරෝධය පළ කරමින් කොටුව දුම්රියපොළ ඉදිරිපිට ද අද විරෝධතාවයක නිරතවූ අතර, අනතුරුව ඔවුන් පාගමනින් පැමිණ ගාලු‍මුවදොර විරෝධතාවයට එක්ව සිටියා.\nමේ අතර සිවිල් සංවිධාන 11ක එකමුතුවෙන් සිදුකරන ”‍මහජන නියෝජිතයන් වාර්ශිකව විගණනයකට ලක්කල යුතුයි”‍ යනුවෙන් මහජන පෙත්සම ජනගත කිරිම හිටපු විගණකාධිපති ගාමිණි විජේසිංහගේ ප්‍රධානත්වයෙන් අද දහවල් සිදු කෙරුණේද ගාලු‍ මුවදොර අරගල භූමියේදියි.\nමේ අතර, එහි උපවාසයක නිරත ව සිටියදී රෝගී වූ පූජ්‍ය තෙරිපැහැ සිරිධම්ම හිමියන් වෙනුවෙන් පසුව උපවාසයට එක් වූ පූජ්‍ය මාතර විමලරතන හිමියන්ට වෛද්‍ය ප්‍රතිකාර ලබාදීමට ද කටයුතු කර ඇති බවයි.",
       "URL": "https://www.hirunews.lk/302641/රඹුක්කන-තරුණයා-වෙනුවෙන්-ගාලු-මුවදොර-සංකේතාත්මක-අවමංගල්‍ය-උත්සවයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1213"
}