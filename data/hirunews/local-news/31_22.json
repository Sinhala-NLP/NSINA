{
       "Source": "hirunews",
       "Timestamp": "Wednesday, 13 September 2023 - 23:12",
       "Headline": "සෞඛ්‍ය අමාත්‍යාංශය ඉදිරිපිට සත්‍යග්‍රහයක්",
       "News Content": "සෞඛ්‍ය අමාත්‍යවරයාට, අමාත්‍යාංශ ලේකම්වරයා ඇතුළු බලධාරින්ට වහා ඉල්ලා අස්වෙන්නැයි බල කරමින් සිවිල් සංවිධාන සහ වෘත්තීය සමිති කිහිපයක් අද(13) සෞඛ්‍ය අමාත්‍යාංශය ඉදිරිපිට සත්‍යග්‍රහයක් ආරම්භ කළා.\nඊට පාර්ලිමේන්තු මන්ත්‍රී කාවින්ද ජයවර්ධන සහ හිටපු පාර්ලිමේන්තු මන්ත්‍රී මුජිබර් රහුමාන් ද එක්වූ අතර කාවින්ද ජයවර්ධන මන්ත්‍රීවරයා සෞඛ්‍ය අමාත්‍ය කෙහෙළිය රඹුක්වැල්ලට එරෙහිව ඉදිරිපත් වූ විශ්වාසභංගය පක්ෂව ඡන්දය ලබා දුන් මන්ත්‍රීවරුන්ගේ නාම ලේඛනයක් සත්‍යග්‍රහයේ නිරත පිරිසට භාර දුන්නා.\nසත්‍යග්‍රහයේ නිරත පිරිසට දහවල් ආහාරය, කුඩ සහ පුටු රැගෙන ත්‍රිරෝද රථයකින් පැමිණි පිරිසට එම ද්‍රව්‍ය ගැනීමට පොලීසිය ඉඩ නොදීමත් සමග පොලීසිය සහ සත්‍යග්‍රහයේ නිරත වූවන් අතර උණුසුම් සංවාදයක්ද ඇතිවුණා.",
       "URL": "https://www.hirunews.lk/348184/සෞඛ්‍ය-අමාත්‍යාංශය-ඉදිරිපිට-සත්‍යග්‍රහයක්",
       "Category": "Local News",
       "Parent URL": "https://www.hirunews.lk/local-news.php?pageID=31"
}