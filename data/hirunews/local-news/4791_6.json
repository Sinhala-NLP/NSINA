{
       "Source": "hirunews",
       "Timestamp": "Thursday, 17 November 2016 - 22:00",
       "Headline": "කොළඹ පැවති උත්සවයකදී හිටපු ඇමති මර්වින්ට විරෝධය",
       "News Content": "අද පස්වරුවේ කොළඹ නව නගර ශාළාවේ පැවති ඩී.ඒ රාජපක්ෂ මහතාගේ ගුණ සමරුවට සහභාගිවීමට පැමිණි හිටපු අමාත්‍ය මර්වින් සිල්වා මහතාට එහි සිටි පිරිසකගෙන් දැඩි විරෝධයක් එල්ල වුණා.\nකෙසේ වෙතත් මර්වින් සිල්වා මහතා පැවසුවේ තමන් එම උත්සවයට සහභාගිවීමට පැමිණියේ හිටපු ජනාධිපතිවරයාගේ ආරාධනයකට අනුව බවයි.\nඩී.ඒ රාජපක්ෂ ගුණ සමරු කමිටුව විසින් වාර්ෂිකව සංවිධානය කරන ඩී.ඒ රාජපක්ෂ ගුණසමරු දේශනය අද පස්වරුවේ කොළඹ නව නගර ශාලාවේදී පැවැත්වීමට කටයුතු සූදානම් කර තිබුණා.\nඋත්සවය ආරම්භවීමට පෙර උත්සවයට සහභාගිවීම සඳහා හිටපු අමාත්‍ය මර්වින් සිල්වා මහතා එම ස්ථානයට පැමිණි අතර එහිදී හිටපු අමාත්‍යවරයාට එහි සිටි පිරිසකගෙන් විරෝධය එල්ල වුණා.\nකෙසේ වෙතත් විරෝධය මධ්‍යයේ හිටපු අමාත්‍ය මර්වින් සිල්වා මහතා උත්සව ශාලාවෙන් පිටව ගියා.\nඅප කළ විමසීමකදී ඩී.ඒ රාජපක්ෂ ගුණ සමරු කමිටුව පැවසුවේ මර්වින් සිල්වා  මහතාට මෙම උත්සවය සඳහා ආරාධනා කර නොමැති බවයි.\nමේ අතර ඩී.ඒ රාජපක්ෂ ගුණ සමරු උත්සවයට සහභාගි වූ හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතාගෙන් උත්සවයෙන් අනතුරුව මාධ්‍යවේදීන් ප්‍රශ්න කළා.",
       "URL": "https://www.hirunews.lk/147775/කොළඹ-පැවති-උත්සවයකදී-හිටපු-ඇමති-මර්වින්ට-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4791"
}