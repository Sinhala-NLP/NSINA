{
       "Source": "hirunews",
       "Timestamp": "Saturday, 13 June 2020 - 16:56",
       "Headline": "නවගමුවේදී සහ බගවන්තලාවේදී ගංජා සහ මත්ද්‍රව්‍ය සමග සැකකරුවන් තුන්දෙනෙකු අත්අඩංගුවට",
       "News Content": "අලෙවි කිරීමට තහනම් කර ඇති එන්.සී නමැති දුම්කොළ මිශ්‍ර මත්ද්‍රව්‍ය කිලෝග්‍රෑම් 2 ක් සමග සැකකරුවෙකු බගවන්තලාව පොලීසිය අද අත්අඩංගුවට ගෙන තිබෙනවා.\nමෙම මත්ද්‍රව්‍ය කොළඹ සිට රැගෙනවිත් වෙළඳසැලක සඟවා තිබෙන බවට ලද තොරතුරක් මතයි පොලීසිය වැටලීම සිදුකර ඇත්තේ.\nමේ අතර, නවගමුව - යාකාල ප්‍රදේශයේදී පොලීසිය සිදුකළ වැටලීමකදී ගංජා කිලෝග්‍රෑම් 1යි ග්‍රෑම් 10ක් සහ අයිස් ග්‍රෑම් 161ක් යතුරුපැදියකින් ප්‍රවාහනය කරමින් සිටි සැකකරුවන් දෙදෙනෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 21 සහ 32 හැවිරිදි වයස්වල පසුවන කඩුවෙල සහ මාලඹේ ප්‍රදේශයේ පදිංචිකරුවන් දෙදෙනෙක්.\nඔවුන් කඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 25 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/242977/නවගමුවේදී-සහ-බගවන්තලාවේදී-ගංජා-සහ-මත්ද්‍රව්‍ය-සමග-සැකකරුවන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2662"
}