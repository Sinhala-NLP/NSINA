{
       "Source": "hirunews",
       "Timestamp": "Tuesday, 24 December 2019 - 16:03",
       "Headline": "රිය අනතුරකින් පොලිස් සැරයන්වරයෙකු මරුට",
       "News Content": "මොණරාගල - බිබිල ප්‍රධාන මාර්ගයේ බුත්සරණපිටිය මංසන්ධියේදී සිදුවු රිය අනතුරකින් පොලිස් සැරයන්වරයෙකු ජීවිතක්ෂයට පත්ව තිබෙනවා.\nයතුරුපැදි දෙකක් එකිනෙක ගැටී ඊයේ මෙම අනතුර සිදුව ඇති අතර, එහිදී මියගොස් ඇත්තේ මොණරාගල පොලිස් ස්ථානයට අනුයුක්තව සේවය කළ පොලිස් සැරයන්වරයෙක්.\n53 හැවිරිදි ඔහු බිබිල - මැදගම - එකොලහේ කණුව ප්‍රදේශයේ පදිංචිකරුවෙකු වන බවයි පොලිසිය සඳහන් කළේ.\nඅනතුරෙන් තුවාල ලැබූ අනෙක් යතුරුපැදිකරුද බරපතල තුවාල ලබා ඇති අතර, ඔහු මේ වනවිට මොණරාගල දිස්ත්‍රික් මහ රෝහලේ ප්‍රතිකාර ලබනවා.",
       "URL": "https://www.hirunews.lk/230879/රිය-අනතුරකින්-පොලිස්-සැරයන්වරයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2987"
}