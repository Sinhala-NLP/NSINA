{
       "Source": "hirunews",
       "Timestamp": "Tuesday, 03 May 2016 - 12:54",
       "Headline": "ප්‍රාඩෝ මුදා හැරීමේ සිද්ධියට රේගු සංගමයකින් ප්‍රකාශයක්",
       "News Content": "රේගු පරීක්ෂණයක් පැවැත්වෙමින් තිබියදී ප්‍රාඩෝ වර්ගයේ මෝටර් රථ 212ක් මුදා හැරීමේ සිද්ධිය සම්බන්ධයෙන් සිදුකෙරෙන විමර්ශනය සඳහා සමස්ත ලංකා රේගු සේවා සංගමයේ නිලධාරීන් දෙදෙනෙකු අද එම කමිටුව හමුවේ පෙනී සිටියා.\nමෙම සිද්ධිය සම්බන්ධයෙන් පරීක්ෂණයක් පැවැත්වීම සඳහා ජනාධිපති මෛත්‍රීපාල සිරිසේන විසින් අදාළ කමිටුව පත් කර ඇති අතර, ඒ අනුව අද දිනයේ කරුණු විමසීම සඳහා අවස්ථාව ලබාදී තිබුණේ සමස්ත ලංකා රේගු සේවා සංගමයටයි.\nමේ අතර, මෙම සිද්ධිය පිළිබදව සාකච්ඡා කිරීමට තම සංගමයට ජනාධිපතිවරයා ලබන 9 වන දා අවස්ථාවක් ලබාදී ඇති බව සමස්ත ලංකා රේගු සේවා සංගමයේ ලේකම් ජේ.ඊ. ගුණතිලක කියා සිටියා.",
       "URL": "https://www.hirunews.lk/132310/ප්‍රාඩෝ-මුදා-හැරීමේ-සිද්ධියට-රේගු-සංගමයකින්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=5062"
}