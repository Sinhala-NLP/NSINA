{
       "Source": "hirunews",
       "Timestamp": "Saturday, 15 January 2022 - 9:57",
       "Headline": "බුලත්සිංහල දී මාරක රිය අනතුරක්",
       "News Content": "බුලත්සිංහල පොලිස් වසමේ මතුගම හොරණ මාර්ගයේ දී මාරක රිය අනතුරක් සිදු වී තිබෙනවා.\nවේගය පාලනය කරගත නො හැකි වූ ත්‍රීරෝද රථයක් මාර්ගයෙන් ඉවතට පැනීමෙනු යි මෙම අනතුර සිදු වී ඇත්තේ.\nබරපතළ තුවාල ලැබූ තුවාලකරු හොරණ රෝහලට ඇතුළත් කිරීමේ දී මිය ගිය බව වාර්තා වෙනවා.\nමරණකරු වයස අවුරුදු 56ක තිබ්බොට්ටාව, බුලත්සිංහල පදිංචිකරුවෙක්.\nමේ අතර, ගම්පොළ ප්‍රදේශයෙන් ද රිය අනතුරක් වාර්තා වෙන අතර, නවතා තිබූ ලොරි රථයක් පණ ගැන් වූ විට ඉදිරියට ඇදී ගොස් පුද්ගලයෙකු යට වීමෙන් මෙම අනතුර සිදු වී තිබෙනවා.\nමිය ගොස් ඇත්තේ, වයස අවුරුදු 60ක දොළුව, ගම්පොළ ප්‍රදේශයේ පදිංචිකරුවෙක්.\nබියගම දී සිදු වූ ත්‍රීරෝද රථ අනතුරකින් වයස අවුරුදු 42ක පුද්ගලයෙකු ද මිය ගිය බව පොලිස් මාධ්‍ය ඒකකය වාර්තා කරනවා.",
       "URL": "https://www.hirunews.lk/294065/බුලත්සිංහල-දී-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1423"
}