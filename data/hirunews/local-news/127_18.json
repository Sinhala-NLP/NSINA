{
       "Source": "hirunews",
       "Timestamp": "Thursday, 03 August 2023 - 20:40",
       "Headline": "නයිජීරියානු සංක්‍රමණිකයින් සිව් දෙනෙක් බ්‍රසීල පොලිසිය භාරයට",
       "News Content": "නැවක බඳෙහි පහළ කොටසක් මත නැගී දින 14ක් මුහුදේ අති දුෂ්කර ගමනක යෙදුනු නයිජීරියානු නීති විරෝධී සංක්‍රමණිකයන් සිව් දෙනෙකු බ්‍රසීල ෆෙඩරල් පොලිසිය විසින් බේරාගෙන තිබෙනවා.\nඔවුන් බේරාගන්නා අයුරු දැක්වෙන වීඩියෝවක් ජාත්‍යන්තර මාධ්‍ය වෙත නිකුත් කර තිබෙනවා. මෙම තරුණ සංක්‍රමණිකයන් නයිජීරියාවේ සිට යුරෝපයට යාමට බලාපොරොත්තුවෙන් පැමිණි සංක්‍රමණිකයන් බවයි පැවසෙනවා.\nතමුන් බලාපොරොත්තු වූ ගමනාන්තය වෙනුවට බ්‍රසීලයට පැමිණ ඇති බවට දැනගත් පසු මෙම පිරිස පුදුමයට පත්වූ බවත් විදෙස් මාධ්‍ය වාර්තා කරනවා.",
       "URL": "https://www.hirunews.lk/343518/නයිජීරියානු-සංක්‍රමණිකයින්-සිව්-දෙනෙක්-බ්‍රසීල-පොලිසිය-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=127"
}