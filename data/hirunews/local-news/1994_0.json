{
       "Source": "hirunews",
       "Timestamp": "Monday, 26 April 2021 - 22:45",
       "Headline": "යුනෙස්කැප් 77 වැනි සැසිවාරය ඇමතූ අගමැති  (වීඩියෝ)",
       "News Content": "ගෝලීය තිරසර සංවර්ධන ඉලක්ක සාක්ෂාත් කරගැනීම සඳහා ශ්‍රී ලංකා රජය දැඩි කැපවීමෙන් කටයුතු කරන බව අග්‍රාමාත්‍ය මහින්ද රාජපක්ෂ පවසනවා.\nඑක්සත් ජාතීන්ගේ ආසියානු සහ පැසිෆික් ආර්ථික හා සමාජ කොමිසමේ 77 වන සැසිවාරය අමතමින් අග්‍රාමාත්‍යවරයා මේ බව සඳහන් කළා.\nකොවිඩ් වසංගතය හේතුවෙන් වීඩියෝ තාක්ෂණය ඔස්සේ පැවති යුනෙස්කැප් 77 වන සැසිවාරයේ මෙවර තේමාව ආසියානු හා පැසිෆික් කලාපීය සහයෝගීතාව තුළින් පෙරටත් වඩා සවිමත්ව අර්බුදයන් තුළින් නැවත නැඟී සිටිමු යන්නයි.\nවිවිධ රටවල රාජ්‍ය නායකයින් වීඩියෝ තාක්ෂණය ඔස්සේ සැසිය ඇමතූ අතර අග්‍රාමාත්‍ය මහින්ද රාජපක්ෂ සැසියට එක්වෙමින් සඳහන් කළේ කොවිඩ් වසංගතය හමුවේ මෙවර සැසිවාරයේ තේමාව ඉතා කාලෝචිත බවයි.",
       "URL": "https://www.hirunews.lk/269632/යුනෙස්කැප්-77-වැනි-සැසිවාරය-ඇමතූ-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1994"
}