{
       "Source": "hirunews",
       "Timestamp": "Saturday, 01 December 2018 - 15:33",
       "Headline": "වෙල් යායකින් පුද්ගල මළ සිරුරක් හමුවෙයි",
       "News Content": "වේයන්ගොඩ - ගොඩවෙල මාර්ගයේ වෙල්යායක තිබී පුද්ගල මළසිරුරක් අද (01) උදෑසන සොයාගෙන තිබෙනවා.\nමෙලෙස සොයාගත් පුදගලයා මහ බැංකුවේ සනීපාරක්ෂක කම්කරුවෙක් ලෙස සේවය කළ 63 හැවිරිදි අයෙක් බවයි අප වාර්තාකරු සඳහන් කළේ.\nඅත්තනගල්ල වැඩබලන මහේස්ත්‍රාත්වරයා පැමිණ මහේස්ත්‍රාත් පරීක්ෂණය සිදුකළ අතර මළ සිරුර සම්බන්ධයෙන් වන පස්චාත් මරණ පරීක්ෂණය ගම්පහ රෝහලේදී සිදුකිරීමට නියමිතයි.\nමියගිය පුද්ගලයා සතුව තිබූ බවට පැවසෙන අත්බෑගය සහ ජංගම දුරකථනය හමුනොවී ඇති අතර මෙම මරණය ඉබේ සිදුවූ මරණයක් ද නැතහොත් ඝාතනයක් ද යන්න පොලිසිය පරීක්ෂණ ආරම්භකර තිබෙනවා.",
       "URL": "https://www.hirunews.lk/205292/වෙල්-යායකින්-පුද්ගල-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3625"
}