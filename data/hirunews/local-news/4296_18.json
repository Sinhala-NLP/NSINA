{
       "Source": "hirunews",
       "Timestamp": "Friday, 29 September 2017 - 16:05",
       "Headline": "පාසල් ළමයින්ට නොමිළේ සත්වෝද්‍යාන නැරඹීමට අවස්ථාවක්",
       "News Content": "අනිද්දාට යෙදෙන ලෝක ළමා දිනය සහ වැඩිහිටි දිනය වෙනුවෙන් සත්වෝද්‍යානවලට සහ උද්භිද උද්‍යාන වෙත පාසල් ළමයින්ට නොමිළේ ඇතුළුවීමට අවස්ථාව ලබාදී තිබෙනවා.\nතිරසර සංවර්ධන හා වනජීවි නියෝජ්‍ය අමාත්‍ය සුමේධා ජී. ජයසේන කියා සිටියේ වයස අවුරුදු 60ට වැඩි වැඩිහිටියන්ට ද මෙම අවස්ථාව ලබාදෙන බවයි.\nඒ අනුව දෙහිවල ජාතික සත්වෝද්‍යානය, පින්නවල ජාතික සත්වෝද්‍යානය සහ පින්නවල අලි අනාථාගාරය නොමිළේ නැරඹීමට අවස්ථාව හිමි වනවා.\nමීට අමතරව පේරාදෙනිය රාජකීය උද්භිද උද්‍යානය, හක්ගල ජාතික උද්භිද උද්‍යානය, හම්බන්තොට මිරිජ්ජවිල වියළි කලාපීය උද්භිද උද්‍යානය ද  නොමිළේ නැරඹීමට අවස්ථාව හිමි වනු ඇති.",
       "URL": "https://www.hirunews.lk/172162/පාසල්-ළමයින්ට-නොමිළේ-සත්වෝද්‍යාන-නැරඹීමට-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=4296"
}