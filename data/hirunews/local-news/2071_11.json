{
       "Source": "hirunews",
       "Timestamp": "Monday, 22 March 2021 - 13:29",
       "Headline": "පස්සරදී අනතුරට ලක්වූ බස් රථය මාර්ගයට ගැනීමේ කටයුතු තවදුරටත් (වීඩියෝ)",
       "News Content": "පස්සර - 13 කණුව ආසන්නයේදී ප්‍රපාතයට පෙරලුණූ පෞද්ගලික බස් රථය මාර්ගයට ගැනීමේ කටයුතු අද පෙරවරු 7:30ට ආරම්භ කළද එය ඉහළට ගැනීමට මේ දක්වා හැකි වී නැහැ.\nප්‍රපාතයේ බෑවුම දරුණු වීම සහ ගල් පර අතර බස් රථය සිරවීම ඊට හේතුව බවයි අප වාර්තාකරු සඳහන් කළේ.\nපසුගිය සෙනසුරාදා පෙරවරුවේ සිදුවූ මෙම අනතුරෙන් පුද්ගලයින් 14 දෙනෙකු මියගොස් තවත් 30 දෙනෙකු තුවාල ලැබුවා.\nමේ අතර ගෙවී ගිය ටයර භාවිත කරමින් ධාවනය කෙරෙන රථවාහන පරික්ෂා කිරීමේ විශේෂ මෙහෙයුමක් අද සිට ආරම්භ කෙරුණා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ දින 3ක කාලයක් මෙම මෙහෙයුම දියත් කරන බවයි.\nමේ අතර ගත වු පැය 24 ක කාළය තුළ රිය අනතුරුවලින් පුද්ගලයින් 8 දෙනෙකු මියගොස් තිබෙනවා.\nදිනකදී පුද්ගලයින් 9ත් 10ත් අතර ප්‍රමාණයක් මිය යන බවත් පුද්ගලයින් 30ත් 40ත් අතර ප්‍රමාණයක් තුවාල ලබන බවයි පොලිස් මාධ්‍ය ප්‍රකාශකවරයා වැඩිදුරටත් කියා සිටියේ.",
       "URL": "https://www.hirunews.lk/266144/පස්සරදී-අනතුරට-ලක්වූ-බස්-රථය-මාර්ගයට-ගැනීමේ-කටයුතු-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2071"
}