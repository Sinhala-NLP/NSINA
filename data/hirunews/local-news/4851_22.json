{
       "Source": "hirunews",
       "Timestamp": "Tuesday, 04 October 2016 - 16:55",
       "Headline": "හලාවත ව්‍යාපාරිකයා ගෙළ සිරකර ඝාතනය කර ඇති බව හෙළිවේ",
       "News Content": "හලාවත - වට්ටක්කල්ලිය ප්‍රදේශයේ නිවසකදී ඝාතනයට ලක්වූ ව්‍යාපාරිකයාගේ මරණය රළු පටියකින් ගෙළ සිරකිරීම නිසා සිදුව ඇති බවට අද පැවති පශ්චාත් මරණ පරීක්ෂණයේදී අනාවරණ වී තිබෙනවා.\n44 හැවිරිදි මෙම ව්‍යාපාරිකයා පෙරේදා රාත්‍රියේ ඝාතනයට ලක්ව තිබූ අතර, ඒ සම්බන්ධයෙන් වන පශ්චාත් මරණ පරීක්ෂණය හලාවත මහ රෝහලේදී සිදු කෙරුණා.\nඑහිදී මෙම කරුණු අනාවරණ වූ අතර, මියගිය ව්‍යාපාරිකයාගේ ගෙළ ක්‍ෂණිකව සිරකර ඔහු ඝාතනය කර ඇති බවද තහවුරු වී තිබෙනවා.\nඝාතනය සිදුවූ ස්ථානයෙන් ඇඟිලි සළකුණු කිසිවක් සොයාගැනීමට  නොහැකිවීමද විශේෂත්වයක්.",
       "URL": "https://www.hirunews.lk/144442/හලාවත-ව්‍යාපාරිකයා-ගෙළ-සිරකර-ඝාතනය-කර-ඇති-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4851"
}