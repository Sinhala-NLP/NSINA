{
       "Source": "hirunews",
       "Timestamp": "Monday, 12 September 2022 - 10:54",
       "Headline": "හොරෙන් රටින් පනින්න හැදූ පිරිසකට උදව් කළ පිරිසකට වැඩ වරදියි",
       "News Content": "නීතිවිරෝධී ලෙස ඔස්ට්‍රෙලියාව බලා සංචරණය වීමට උත්සාහ කළ පිරිසකට උදව් කළ පස්දෙනෙකු පොලිස් විශේෂ කාර්‍ය බලකාය අත් අඩංගුවට ගෙන තිබෙනවා.\nවාලච්චේන කඳවුරේ නිලධාරින්ට මඩකලපුව නාවික හමුදා බුද්ධි ඒකකයෙන් ලද තොරතුරකට අනුව මෙම වැටලීම ඊයේ (11) දින සිදු කෙරුණේ කාත්තන්කුඩි - මුත්තුවාරන් වෙරළ තීරයේදියි.\nඑහිදී මෙම සැකකරුවන් විසින් නීතිවිරෝධීව මෙරටින් පිටව යාමට උත්සාහ කරන පුද්ගලයින් හට ප්‍රවාහන පහසුකම් සලසමින් ඔවුන් සතු බෝට්ටු\nඒ සඳහා ලබාදී ඇති බව මේ වනවිට හෙළි වී තිබෙනවා.\nමෙම පිරිස විසින් එලෙස රටින් පිටව යන පුද්ගලයින්ගෙන් ප්‍රවාහනය වෙනුවෙන් රුපියල් ලක්ෂ 10-15 තෙක් වූ මුදලක් ද අය කර තිබෙනවා.",
       "URL": "https://www.hirunews.lk/315209/හොරෙන්-රටින්-පනින්න-හැදූ-පිරිසකට-උදව්-කළ-පිරිසකට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=874"
}