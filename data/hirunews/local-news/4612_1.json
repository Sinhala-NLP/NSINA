{
       "Source": "hirunews",
       "Timestamp": "Thursday, 16 March 2017 - 8:41",
       "Headline": "මාතර මෝටර් රථ අමතර කොටස්  අලෙවිසැලක ගින්නක්",
       "News Content": "මාතර - පඹුරන ප්‍රදේශයේ පිහිටි මෝටර් රථ අමතර කොටස් අලෙවිසැලක ඊයේ රාත්‍රියේ ගින්නක් හටගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මහල් තුනකින් සමන්විත ගොඩනැගිල්ලක පිහිටි මෙම වෙළඳසැලේ ගබඩා කර තිබූ මෝටර් රථ අමතර කොටස් විශාල ප්‍රමාණයක් ගින්නට හසුව විනාශ වී ඇති බවයි.\nමාතර මහ නගර සභාවේ ගිනි නිිවීමේ ඒකකය, පොලීසිය සහ ප්‍රදේශවාසීන් එක්ව ගින්න මැඩපවත්වා තිබුණා.\nගින්න ඇතිවීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/156981/මාතර-මෝටර්-රථ-අමතර-කොටස්-අලෙවිසැලක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4612"
}