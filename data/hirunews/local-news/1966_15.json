{
       "Source": "hirunews",
       "Timestamp": "Sunday, 09 May 2021 - 7:04",
       "Headline": "බන්ධනාගාර නිලධාරීන්ගෙන් මිදී පළාගිය සැකකරුවෙකු පොලිස් අත්අඩංගුවට",
       "News Content": "මොරටුව අධිකරණ භූමියේදී බන්ධනාගාර නිධාරීන්ගෙන් මිදී පළාගිය පුද්ගලයෙකු පොලිස් අත්අඩංගුවට ගෙන තිබෙනවා.\nබස්නාහිර දකුණ අපරාධ කොට්ඨාශය විසින් 38 හැවිරිදි සැකකරු ඊයේ අත්අඩංගුවට ගෙන ඇත්තේ පිළියන්දල ප්‍රදේශයේදීයි.\nමත්ද්‍රව්‍යවලට ඇබ්බැහිවූ මෙම සැකකරු පසුගිය අප්‍රේල් 8 වනදා අත්අඩංගුවෙන් මිදී පළාගොස් තිබුණා.\nඔහු අත්අඩංගුවෙන් මිදී පළායාමෙන් පසුව මෙන්ම ඊට පෙර සිදු කළ රන් මාල කඩා ගැනීම් යතුරුපැදි සොරකම් මෙන්ම මත්ද්‍රව්‍ය ජාවාරම් සම්බන්ධයෙන් ද අවශ්‍ය කරන සැකකරුවෙක්.\nසැකකරු සොරකම් කළ යතුරුපැදි දෙකක් සහ රන් මාල තුනක් සොයාගෙන තිබෙනවා.\nඒවා සොරකම් කර ඇත්තේ මොරටුමුල්ල සහ ගල්කිස්ස පොලිස් වසම්වලදීයි.\nමෙම පුද්ගලයා වැඩිදුර විමර්ශණ සඳහා මොරටුමුල්ල පොලිසියට භාරදී තිබෙනවා.",
       "URL": "https://www.hirunews.lk/270841/බන්ධනාගාර-නිලධාරීන්ගෙන්-මිදී-පළාගිය-සැකකරුවෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1966"
}