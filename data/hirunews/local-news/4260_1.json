{
       "Source": "hirunews",
       "Timestamp": "Saturday, 21 October 2017 - 18:53",
       "Headline": "යාල වනෝද්‍යානය අවට අනවසර ඉදිකිරීම්",
       "News Content": "යාල වනෝද්‍යානයට පිවිසෙන පලටුපාන ප්‍රධාන පිවිසුම් මාර්ගයට ඉදිරිපසින් ඇති භූමි ප්‍රදේශයේ වනෝද්‍යාන මායිමේ ඉදිකර ඇති විදුලි වැටෙන් ඇතුළු පැත්ත වනජීවි සංරක්ෂණ දෙපාර්තමේන්තුව සතුවන අතර අනෙක් පස කොටස වන සංරක්ෂණ දෙපාර්තමේන්තුවට අයත්වනවා.\nමෑත කාලීනව වන සංරක්ෂණයට අයත් භූමි ප්‍රදේශ ශීඝ්‍රයෙන් එළිවෙමින් පවතින්නේ ස්ථිර නිවාස සහ සංචාරක කඳවුරු බිම් ඉදිකිරීම හේතුවෙන්.\nහතු පිපෙන්නාක් මෙන් බිහිවෙමින් පවතින කඳවුරු භූමිවල ඉදිකිරීම් හිරු සී.අයි.ඒ කැමරා කාචයේ අප අප සටහන් කරගත්තා.\nඅනවසරයෙන් ඉදිකෙරෙන මෙම කඳවුරු බිම් සඳහා වන සංරක්ෂණ දෙපාර්තමේන්තුවෙන් පැමිණ නඩු ගොනුකර අධිකරණය හරහා දඩ නියම කළ පසු මොවුන් එය භාවිත කරන්නේ කඳවුරු බිම් දිගටම පවත්වාගෙන යාමට ලබාදුන් අවසරයක් ලෙසයි.\nනීතියේ හිඩැස් තුළින් රිංගා යන පිරිස් මේ වන විට වන සංරක්ෂණ දෙපාර්තමේන්තුව සතු ඉඩම් අත්පත් කරගැනීමට අමතරවඑම ඉඩම් කැබලි කර විකිණීමටද පෙළඹී තිබෙනවා.\nවන සංරක්ෂණ දෙපාර්තමේන්තුව සතු ඉඩම් නීතියේ හිඩැස් තුළින් රිංගා මෙලෙස කැබලි කිරීමට ඉඩ හැරීම හරහා ඉදිරියේදී තවත් මහා වන සංහාරයක් සිදුවීම නැවැත්විය නොහැක්කක්.\nයාල වනෝද්‍යානය අවට සිදුවන මේ මහා පරිමාන වන විනාශය පිළිබඳව බලධාරීන්ගේ අවධානය යොමු වන්නේ කවදා ද?\nහිරු සී.අයි.ඒ අවධානයෙන්.",
       "URL": "https://www.hirunews.lk/174095/යාල-වනෝද්‍යානය-අවට-අනවසර-ඉදිකිරීම්",
       "Category": "Local News",
       "Parent URL": "https://www.hirunews.lk/local-news.php?pageID=4260"
}