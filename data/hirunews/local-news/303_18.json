{
       "Source": "hirunews",
       "Timestamp": "Wednesday, 31 May 2023 - 18:03",
       "Headline": "'SL Vlog' හිමිකරු බෲනෝ දිවාකර අත්අඩංගුවට (වීඩියෝ)",
       "News Content": "අපරාධ පරීක්ෂණ දෙපාර්තමේන්තුව විසින් 'SL Vlog' හිමිකරු බෲනෝ දිවාකර යන අයව අද(31) අත්අඩංගුවට ගත් බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දූව පවසනවා.\nඒ නතාෂා එදිරිසූරිය විසින් බෞද්ධ දර්ශනය පිළිබඳව කළ ආන්දෝලනාත්මක ප්‍රකාශ සම්බන්ධයෙන් පැය 8කට අධික කාලයක් ප්‍රශ්න කිරීමෙන් අනතුරුවයි.\nනතාෂා එදිරිසූරිය, හසලක තුෂාර ඇතුළු 'මෝඩාභිමානය' ප්‍රහසන සංදර්ශනය ප්‍රචාරය කිරීම සඳහාත්, එමෙන්ම ආන්දෝලනාත්මක ප්‍රකාශය සිදුකිරීමෙන් අනතුරුව ඒ ගැන සමාව අයදීම සඳහාත් ඔවුන් 'SL Vlog' යූ ටියුබ් චැනලය භාවිතා කර තිබුණා.\nපසුගිය දා 'Global Sri lankan Congress' නමින් මාධ්‍ය සාකච්ඡාවක් කැඳවමින් බෲනෝ දිවාකර සඳහන් කළේ නතාෂා සිදුකළ ප්‍රකාශයේ වගකීම ඇය විසින් බාරගත යුතු බවයි. කෙසේ වෙතත් එම ප්‍රකාශ්‍ය පළ කිරීම සඳහා ඉඩක් ලබා දීම තමන් සිදුකළ වරදක් බව ඔහු එම මාධ්‍ය හමුවේ දී වැඩිදුරටත් පැවසුවා.",
       "URL": "https://www.hirunews.lk/336709/sl-vlog-හිමිකරු-බෲනෝ-දිවාකර-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=303"
}