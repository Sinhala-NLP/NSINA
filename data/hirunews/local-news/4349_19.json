{
       "Source": "hirunews",
       "Timestamp": "Monday, 28 August 2017 - 13:39",
       "Headline": "වැල්ලවායට අලි තර්ජන",
       "News Content": "වැල්ලවාය - හඳපානාගල - ඕළුගල ගම්මානයට වන අලින් කඩා වැදීම හේතුවෙන් තමන් දැඩි දුෂ්කරතාවලට මුහුණ දී ඇති බව එම ප්‍රදේශවාසින් පවසනවා.\nමේ සම්බන්ධයෙන් කිහිපවිටක්  බලධාරීන් දැනුවත් කලද මෙතෙක් සිය ගැටළුවට නිශ්චිත විසදුමක් ලැබී නොමැති බවටයි ඔවුන් චෝදනා කළේ.\nමේ අතර පවතින වියළි කාලගුණයත් සමඟ විල්පත්තු ජාතික වනෝද්‍යානයට මාස ගණනාවක් මුළුල්ලේ වැසි නොලැබීම හේතුවෙන් එහි සිටින සතුන්ට ජලය සැපයීමට වනජීවී දෙපාර්තමේන්තුව පියවර ගෙන තිබෙනවා.\nඑම දෙපාර්තමේන්තුවේ ප්‍රකාශකයෙකු සඳහන් කළේ මෙම නියං තත්වයත් සමඟ වනෝද්‍යානය තුළ ඉදිකර ඇති සංචාරක බංගලා රැසක් ද වසා දැමීමට පියවර ගෙන  ඇති බවයි.\nකෙසේ වෙතත්  වනෝද්‍යානයේ සිටින සතුන්ට ජලය ලබා දිම සඳහා කෘත්‍රිම පොකුණු ඉදිකිරීම ආරම්භ කර ඇති බවද ඔහු තවදුරටත් ප්‍රකාශ කළා.",
       "URL": "https://www.hirunews.lk/169584/වැල්ලවායට-අලි-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=4349"
}