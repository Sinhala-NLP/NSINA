{
       "Source": "hirunews",
       "Timestamp": "Tuesday, 30 March 2021 - 7:34",
       "Headline": "යතුරුපැදි සහ ත්‍රීරෝද රථ සොරකම්වල ඉහළ යෑමක්",
       "News Content": "ගෙවී ගිය පැය 24ක කාලය තුළදී යතුරුපැදි තුනක් සහ ත්‍රීරෝද රථ හතරක් සොරකම් කිරීම පිළිබඳ සිද්ධීන් වාර්තා වන බව පොලීසිය පවසනවා.\nමෙම පැහැර ගැනීම් වාර්තා වී ඇත්තේ ත්‍රිකුණාමලය, බොරැල්ල, කොළඹ, දෙමටගොඩ, පුත්තලම, අතුරුගිරිය, කඳාන සහ අම්බලන්ගොඩ යන ප්‍රදේශවලින්.\nඑලඹෙන සිංහල අලුත් අවුරුදු සමයත් සමඟ යම් යම් සංවිධානාත්මක කල්ලි හා කණ්ඩායම් විසින් මෙවැනි සොරකම් සිදුකිරීමේ ප්‍රවණතාවක් මතුවී ඇති බවයි පොලිස් මාධ්‍ය ප්‍රකාශක අජිත් රෝහණ පවසන්නේ.\nඑබැවින් තමයි සාප්පු සවාරි සහ අනෙකුත් ගමන් බිමන් යාමේදී තමන්ගේ යතුරුපැදි සහ ත්‍රීරෝද රථ නවතා තැබීමේදී වැඩි සැලකිල්ලක් දක්වන ලෙස පොලිස් මාධ්‍ය ප්‍රකාශකවරයා ඉල්ලා සිටිනවා.\nමෙවැනි සිද්ධීන් පාලනය කිරීමට වාහන අංගන සහ රථවාහන බහුල වශයෙන් ගාල් කරනු ලබන ස්ථානවල සිවිල් ඇඳුමින් සැරසුණු පොලිස් නිලධාරීන් යෙදීමටත් පොලිසිය බලාපොරොත්තු වන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහන වැඩිදුරටත් කියා සිටියා.",
       "URL": "https://www.hirunews.lk/266958/යතුරුපැදි-සහ-ත්‍රීරෝද-රථ-සොරකම්වල-ඉහළ-යෑමක්",
       "Category": "Local News",
       "Parent URL": "https://www.hirunews.lk/local-news.php?pageID=2053"
}