{
       "Source": "hirunews",
       "Timestamp": "Friday, 14 October 2022 - 8:10",
       "Headline": "පිරමීඩ ක්‍රමයට මුදල් වංචා කළ චීන යුවළක් අත්අඩංගුවට",
       "News Content": "ස්පෝට්ස් චේන් නැමති පරිගණක මෘදුකාංගයක් හඳුන්වා දෙමින් පිරමීඩ ක්‍රමයට මුදල් ආයෝජනය කළ පිරිසකගෙන් රුපියල් කෝටි 1,500කට අධික මුදලක් වංචා කළ බව කියන සිද්ධිය සම්බන්ධයෙන් චීන ජාතික යුවළක් අත්අඩංගුවට ගෙන තිබෙනවා.\nපෙරේදා රාත්‍රියේ මලයාසියාව බලා පිටත් ව යාමට කටුනායක ගුවන් තොටුපලේ රැඳී සිටිය දී සැකකරුවන් අත්අඩංගුවට ගෙන ඇත්තේ අපරාධ පරීක්ෂණ දෙපාර්තමේන්තුවේ නිලධාරින් කණ්ඩායමක් විසින්.\nඔවුන් ඊයේ කොළඹ අතිරේක මහේස්ත්‍රාත් හර්ෂණ කැකුණවෙල හමුවට ඉදිරිපත් කෙරුණු අතර, එහි දී නියෝග කෙරුණේ සැකකරුවන් ලබන 21 වන දා දක්වා රක්ෂිත බන්ධනාගාරගත කිරීමට යි.\n35 සහ 25 හැවිරිදි වියේ පසු වන සැකකරුවන් කොළඹ පහ ප්‍රදේශයේ තාවකාලික ව පදිංචි ව සිට ඇති බවට යි කරුණු අනාවරණ වුණේ.",
       "URL": "https://www.hirunews.lk/317808/පිරමීඩ-ක්‍රමයට-මුදල්-වංචා-කළ-චීන-යුවළක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=805"
}