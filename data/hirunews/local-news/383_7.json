{
       "Source": "hirunews",
       "Timestamp": "Saturday, 29 April 2023 - 7:57",
       "Headline": "සමෘද්ධිලාභීන් ගැන කෝපා කමිටුවේ අනාවරණය",
       "News Content": "සමෘද්ධි ප්‍රතිලාභ ලබන පවුල්වලින් 33% කට ආසන්න පවුල් සංඛ්‍යාවකට ප්‍රතිලාභ හිමි නොවිය යුතු බව කෝපා කම්ටුවේ දී අනාවරණය වී තිබෙනවා.\n2015 සිට 2017 දක්වා මුළු දිවයිනම ආවරණය වන පරිදි සිදු කරන ලද සමීක්ෂණයකට අනුව මෙම තොරතුරු හඳුනාගෙන ඇති අතර ඒ අනුව පවුල් හාරලක්ෂ 49,979 ක් සමෘද්ධි සහනාධාරය ඉවත් කළ යුතු බවට නිර්දේශ වී තිබෙනවා.\nඑසේම මෙම සමෘද්ධිලාභීන් තෝරාගැනීම් දී අවිධිමත් බවක් නිරීක්ෂණය වන බව ද ජාතික විගණන කාර්යාලයේ නිලධාරීන් කොප් කමිටුවේ දී අනාවරණ කළා.\nගෙවුණු වර්ෂ 3කට අදළාව සමෘද්ධි සංවර්ධන දෙපාර්තමේන්තුවේ විගණකාධිපති වාර්තාවල ඇතුළත් කරුණු සහ වර්තමාන කාර්යසාධන සමාලෝචනය කිරීම සඳහා රජයේ ගිණුම් පිළිබඳ කාරක සභාව රැස් වූ අවස්ථාවේ දීයි මෙම කරුණු හෙළි වී ඇත්තේ.\nමේ අතර ප්‍රජා මූල්‍ය බැංකු වෙත මාසිකව ප්‍රේෂණය කරනු ලබන මුදල් සමෘද්ධිලාභීන් විසින් ලබා නොගෙන බැංකු ගිණුම්වල රඳවා තිබූ බව නියැදි පරීක්ෂණවලින් හෙළි වූ බව සඳහන්.\nඒ අනුව ප්‍රජා මූල්‍ය බැංකු 10 ක සමෘද්ධිලාභීන් 2,433 දෙනෙකුගේ ඉතිරි කිරීමේ ගිණුම්වල කෝටි පහකට අධික මුදලක් රඳවා ඇති බව ද මෙහි දී අනාවරණ වුණා.",
       "URL": "https://www.hirunews.lk/333727/සමෘද්ධිලාභීන්-ගැන-කෝපා-කමිටුවේ-අනාවරණය",
       "Category": "Local News",
       "Parent URL": "https://www.hirunews.lk/local-news.php?pageID=383"
}