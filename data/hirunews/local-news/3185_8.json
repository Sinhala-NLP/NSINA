{
       "Source": "hirunews",
       "Timestamp": "Thursday, 22 August 2019 - 17:16",
       "Headline": "වැඩිම වර්ෂාපතනය හංවැල්ලට",
       "News Content": "අද උදෑසන 8.30න් අවසන් වූ ගෙවුණු පැය 24ක කාලය තුළ උපරිම වර්ෂාපතනය හංවැල්ල ප්‍රදේශයෙන් වාර්තා වී තිබෙනවා.\nඑහි අගය මිලිමීටර් 102.5ක්.\nමේ අතර, කාලගුණ විද්‍යා දෙපාර්තමේන්තුව සඳහන් කළේ තවදුරටත් බස්නාහිර, සබරගමුව, මධ්‍යම සහ දකුණු පළාත්වලට මිලිමීටර 100 ඉක්මවූ තද වැසි ඇතිවිය හැකි බවයි.\nවිශේෂයෙන් උතුර උතුරු මැද වයඹ පළාත්වලත් ත්‍රිකුණාමලය හම්බන්තොට දිස්ත්‍රික්වලත් සුළගේ වේගය විටින් විට පැයට කිලෝමීටර් 60 දක්වා වැඩි වීම තවදුරටත් අපේක්ෂා කෙරෙනවා.\nඑමෙන්ම දිවයිනේ නිරිතදිග කොටසේ වැසි තත්වයේ වැඩිවීම තවදුරටත් බලාපොරොත්තු විය හැකියි.\nසබරගමුව පළාතේ සහ නුවරඑළිය දිස්ත්‍රික්කයේ ඇතැම් ස්ථානවලට මිලිමීටර් 150ක පමණ ඉතා තද වර්ෂාපතනයක් ද ඇතිවීමේ හැකියාවක් පවතිනවා.",
       "URL": "https://www.hirunews.lk/222742/වැඩිම-වර්ෂාපතනය-හංවැල්ලට",
       "Category": "Local News",
       "Parent URL": "https://www.hirunews.lk/local-news.php?pageID=3185"
}