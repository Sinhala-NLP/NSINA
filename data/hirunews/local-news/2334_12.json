{
       "Source": "hirunews",
       "Timestamp": "Friday, 13 November 2020 - 19:31",
       "Headline": "ශ්‍රී ලංකාවෙන් තවත් කොරෝනා මරණ 5ක් - මරණ සංඛ්‍යාව 53 දක්වා ඉහළට (වීඩියෝ)",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිත මරණ 5ක් වාර්තාවී තිබෙනවා.\nමියගොස් ඇත්තේ පිරිමි පුද්ගලයන් 4 දෙනෙක් සහ එක් කාන්තාවක්.\nඑම කාන්තාව කොළඹ 14 ප්‍රදේශයේ පදිංචි 83 හැවිරිදි කාන්තාවක්.\nනිවසේදී මියගොස් ඇති ඇයගේ මරණයට හේතුව ලෙසට දක්වා ඇත්තේ අධික රුධිර පීඩනය දියවැඩියාව සමග කොවිඩ් 19 ආසාදනය වීමයි.\nහලාවත ප්‍රදේශයේ පදිංචි 68 හැවිරිදි පිරිමි පුද්ගලයෙක් ද මියගොස් තිබෙනවා.\nඔහු කොරෝනා වෛරසය ආසාදිතයෙකු ලෙසට හඳුනාගැනීමෙන් පසු හලාවත දිස්ත්‍රික් රෝහලේ සිට මුල්ලේරියාව මූලික රෝහල වෙත මාරුකර එවා එම රෝහලේදීයි මියගොස් ඇත්තේ.\nමරණයට හේතුව ලෙසට දැක්වෙන්නේ කොවිඩ් 19 වෛරසය ආසාදනය හේතුවෙන් අධික රුධිර පීඩනය උත්සන්න වීම සහ මොළයට රුධිරය වහනය වීමයි.\nමේ අතර රත්මලාන ප්‍රදේශයේ පදිංචි 69 හැවිරිදි පිරිමි පුද්ගලයෙක් ද මරණයට පත්වී තිබෙනවා.\nපපුවේ වේදනාවක් හේතුවෙන් රෝහල්ගත කරන අවස්ථාවේදීම ඔහු මියගොස් සිටි බව සඳහන්.\nමරණයට හේතුව ලෙසට දැක්වෙන්නේ අධික රුධිර පීඩනය දියවැඩියාව සහ කොවිඩ් 19 වෛරසය ආසාදිත මෙම පුද්ගලයාට හෘදයාබාධයක් වැළඳීමයි.\nකොළඹ 13 ප්‍රදේශයේ පදිංචි 78 හැවිරිදි පිරිමි පුද්ගලයෙක් ද නිවසේදී මියගොස් තිබෙනවා.\nමරණයට හේතුව ලෙසට දක්වා ඇත්තේ කොවිඩ් 19 ආසාදනය සහිත මෙම පුද්ගලයාට හෘදයාබාධයක් වැළඳීමයි.\nකොළඹ 13 ප්‍රදේශයේ පදිංචි 64 හැවිරිදි පුද්ගලයෙක් ද නිවසේදී මියගොස් ඇති අතර මරණයට හේතුව ලෙසට දැක්වෙන්නේ ඇදුම රෝගය සහිත මෙම පුද්ගලයාට කොවිඩ් 19 වෛරසය ආසාදනය වීමයි.\nඒ අනුව මෙරට සිදුවූ සමස්ත මරණ සංඛ්‍යාව 53ක්.",
       "URL": "https://www.hirunews.lk/254654/ශ්‍රී-ලංකාවෙන්-තවත්-කොරෝනා-මරණ-5ක්-මරණ-සංඛ්‍යාව-53-දක්වා-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2334"
}