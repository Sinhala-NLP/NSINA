{
       "Source": "hirunews",
       "Timestamp": "Tuesday, 19 December 2017 - 13:39",
       "Headline": "පුංචි ඡන්දෙට නම්දීම අදත්",
       "News Content": "එළඹෙන පළාත් පාලන ඡන්ද විමසීමට අදාලව දේශපාලන පක්ෂ කිහිපයක් පළාත් පාලන ආයතන කිහිපයකට අද දිනයේදීත් නාම යෝජනා භාර දීම සහ ඇප මුදල් තැන්පත් කිරීම සිදු කරනු ලැබුවා.\nඒ අනුව එක්සත් ජනතා නිදහස් සන්ධානය කටුනායක, සීදුව නගර සභාවට නාම යෝජනා භාර දුන් අතර, දිවුලපිටිය, අත්තනගල්ල, මීරිගම සහ කටාන ප්‍රාදේශීය සභා සඳහා ද නාම යෝජනා භාර දෙනු ලැබුවා.\nමහනුවර දිස්ත්‍රික්කයේ පාතහේවාහැට ප්‍රදේශීය සභාවටද එක්සත් ජනතා නිදහස් සන්ධානය අද පෙරවරුවේ නාම යෝජනා භාර දුන් බවයි හිරු වාර්තාකරු සඳහන් කළේ.\nඑසේම දොඩම්ගොඩ සහ මතුගම යන ප්‍රාදේශීය සභා සඳහා එක්සත් ජනතා නිදහස් සන්ධානය අද පෙරවරුවේ ඇප මුදල් තැන්පත් කරනු ලැබුවා.\nඑක්සත් ජාතික පක්ෂය ද මාතර මහනගර සභාව  සහ ප්‍රාදේශීය සභාව සඳහා නාම යෝජනා භාරදීම අද පෙරවරුවේ සිදුකළා.\nජනතා විමුක්ති පෙරමුණ ද කළුතර නගරසභාව සහ තවත් පළාත් පාලන ආයතන කිහිපයකට නාම යෝජනා භාර දුන් බවයි හිරු වාර්තාකරු සඳහන් කළේ.\nපළාත් පාලන ඡන්ද විමසීමට අදාලව නාම යෝජනා භාර ගැනීම අනිද්දා දහවල් 12ට අවසන් වන අතර, ඇප මුදල් තැන්පත් කිරීමේ කටයුතු හෙට මධ්‍යහ්න 12න් අවසන් වනවා.",
       "URL": "https://www.hirunews.lk/178774/පුංචි-ඡන්දෙට-නම්දීම-අදත්",
       "Category": "Local News",
       "Parent URL": "https://www.hirunews.lk/local-news.php?pageID=4165"
}