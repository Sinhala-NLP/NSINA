{
       "Source": "hirunews",
       "Timestamp": "Thursday, 24 February 2022 - 22:19",
       "Headline": "පළමු T20 තරගයෙන් ඉන්දියාවට ලකුණු 62ක ජයක්",
       "News Content": "සංචාරක ශ්‍රී ලංකා කණ්ඩායම සමග පැවති පළමු T20 තරගයෙන් ලකුණු 62ක ජයක් ලබාගැනීමට සත්කාරක ඉන්දියාව සමත්වුණා.\nලක්නව්හිදී පැවැත්වෙන තරගයේ කාසියේ වාසිය දිනූ ශ්‍රී ලංකා කණ්ඩායමේ ආරාධනය මත පළමුවෙන් පන්දුවට පහරදුන් ඉන්දියාව නියමිත පන්දුවාර 20 අවසානයේ කඩුලු 2ක් දැවී ලකුණු 199ක් ලබාගත්තා.\nනායක රෝහිත් ශර්මා ලකුණු 44යි.\nඉෂන් ක්‍රිෂාන් ලකුණු 89ක් ලබාගත්තේ පන්දු 56කින්. හතරේ පහර 10ක් සහ හයේ පහර 3ක් ඊට ඇතුලත්.\nඔහු සහ නායක රෝහිත් ෂර්මා අතරේ පළමු කඩුල්ල සඳහා ලකුණු 111ක සම්බන්ධතාවක් ද ගොඩනඟා ගත්තා.\nශ්‍රෙයාස් අයියර් නොදැවී ලකුණු 57ක් ලබාගත්තා.\nපන්දු 28කින් ලබාගත් එම ලකුණු 57ට හතරේ පහර 5ක් සහ හයේ පහර 2ක් ඇතුලත්.\nපන්දු යැවීමේදී ලහිරු කුමාර සහ දසුන් ශානක එක් කඩුල්ල බැගින් දවාගත්තා.\nඒ අනුව තරගය ජය ගැනීමට ශ්‍රී ලංකාවට හිමිවූ ඉලක්කය ලකුණු 200ක්.\nපැතුම් නිස්සංක, කමිල් මිෂාර, චරිත් අසලංක, ජනිත් ලියනගේ, දිනේෂ් චන්දිමාල්, දසුන් ශානක, චාමික කරුණාරත්න, දුෂ්මන්ත චමීර, ජෙෆ්රි වැන්ඩසේ, ප්‍රවීන් ජයවික්‍රම සහ ලහිරු කුමාර අද ශ්‍රී ලංකා කණ්ඩායමට නියෝජනය කරනවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායමට නියමිත පන්දුවාර 20 අවසානයේ කඩුලු 6ක් දැවී ලබාගැනීමට හැකිවුයේ ලකුණු 137ක් පමණයි.\nචරිත් අසලංක නොදැවී 53යි. චාමික කරුණාරත්න ලකුණු 21ක් ලබාගත්තා.\nදුෂ්මන්ත චමීර නොදැවී ලකුණු 24ක් ලබාගත්තා.",
       "URL": "https://www.hirunews.lk/297963/පළමු-t20-තරගයෙන්-ඉන්දියාවට-ලකුණු-62ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1335"
}