{
       "Source": "hirunews",
       "Timestamp": "Sunday, 29 December 2019 - 15:14",
       "Headline": "සංවිධානාත්මක කොල්ල කල්ලියක් දෙදෙනෙක් අත්අඩංගුවට",
       "News Content": "දිවයිනේ විවිධ ප්‍රදේශවල සුඛෝපභෝගී නිවාස සහ වෙළදසැල් මංකොල්ල කෑමේ නිරත වූ සංවිධානාත්මක කණ්ඩායමක සැකකරුවන් දෙදෙනෙක් සහ සොරාගන්නා ලද භාණ්ඩ පොලිස් භාරයට ගැනීමට අම්බලන්තොට පොලිසිය ඊයේ සමත් වුණා.\nඅම්බලන්තොට පොලිසියට ලද පැමිණිලි මත පැමිණිලි කරුවන්ගේ තොරතුරු, CCTV දත්ත පරීක්ෂා කිරීමෙන් අනතුරුව සැක සහිත මෝටර් රථයක් සම්බන්දයෙන් විමර්ශන පවත්වනු ලැබුවා.\nඒ අනුව අත්අඩංගුවට ගනු ලැබූ මෝටර් රථයේ හිමිකරුගෙන් ලද තොරතුරු මත එම මෝටර් රථය කුලී පදනම මත ලබා දී ඇති බවට කරුණු අනාවරණය වී තිබෙනවා.\nඒ අනුවයි අදාල සංවිධානාත්මක කණ්ඩායම අත්අඩංගුවට ගෙන ඇත්තේ.\nකුලී පදනම මත ලබා ගත් මෝටර් රථය උපයෝගී කරගෙන දිවයිනේ විවිධ ප්‍රදේශවල නිවස සහ ගොඩනැගිලි වලට රාත්‍රී කාලයේ ඇතුළු වී ඒවායේ තිබු මුදල් සහ දේපළ කොල්ලකා තිබෙනවා.\nසැකකරුවන් සොරාගන්නා ලද භාණ්ඩ අතර තණකොළ කපන යන්ත්‍ර 2ක් ටයිල් කපන යන්ත්‍රයක්, ආයුධ කට්ටල, ජංගම දුරකථන කිහිපයක්, DVD යන්ත්‍ර 3ක් සහ තවත් ගෘහ උපකරණ සහ කෘෂි උපකරණ කිහිපයක් සොයාගෙන තිබෙනවා.\nසැකකරුවන් ලුණුගම්වෙහෙර ප්‍රදේශයේ පදිංචි අවුරුදු 30ත් 35ත් යන වයස් වල පසුවනන් බවයි අම්බලන්තොට පොලීසිය පැවසුවේ.\nමෙම සංවිධානාත්මක කණ්ඩායමේ අනෙකුත් සැකකරුවන් සොයා අම්බලන්තොට පොලීසිය වැඩිදුර පරීක්ෂණ ආරම්භකර තිබෙනවා.",
       "URL": "https://www.hirunews.lk/231174/සංවිධානාත්මක-කොල්ල-කල්ලියක්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2979"
}