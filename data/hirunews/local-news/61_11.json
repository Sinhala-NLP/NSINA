{
       "Source": "hirunews",
       "Timestamp": "Thursday, 31 August 2023 - 9:31",
       "Headline": "අල්ලස් ලබාගත් පොලිස් නිලධාරීන් දෙදෙනකු අත්අඩංගුවට",
       "News Content": "රථවාහන වරදකට නඩු නොදමන බව පවසා අල්ලස් මුදල්  ලබාගත් පොලිස් කොස්තාපල්වරයෙකු සහ පොලිස් සැරයන්වරයෙකු අල්ලස් හෝ දූෂණ විමර්ශන කොමිශන් සභාවේ නිලධාරීන් විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මල්ලාවි  පොලිසියට අනුයුක්තව රාජකාරි කළ නිලධාරීන් දෙදෙනෙක් බව වාර්තා වෙනවා.\nමාර්ගයේ ගමන් කළ ජේසීබී  යන්ත්‍රයක රියදුරුට රියදුරු බලපත්‍ර නොමැති වීම සහ එම යන්ත්‍රයට ද ආදායම් බලපත්‍ර නොමැති වීම හේතුවෙන් නීතිය ක්‍රියාත්මක නොකිරීමට අල්ලස් මුදල් වශයෙන් රුපියල් විසිපන්දාහක් ඉල්ලා ඇති බව සඳහන් වනවා.\nඑම අවස්ථාවේදී එම පුද්ගලයා රුපියල් 12,500 ක් ලබාදී ඇති අතර ඉතිරි මුදල ලබා දෙන තෙක් ඔහුගේ ජාතික හැඳුනුම්පත පොලිස් නිලධාරීන් සන්තකයේ  තබා ගෙන ඇති බව අල්ලස් දූෂණ විමර්ශන කොමිශන් සභාව පවසනවා.\nපොලිස් නිලධාරීන්ට අවශ්‍ය ඉතිරි මුදල් ද රැගෙන අල්ලස් හෝ දූෂණ විමර්ශන කොමිෂන් සභාවේ නිලධාරීන් පොලිසිය අසලට ගොස් සැකකාර නිලධාරීන් දෙදෙනා අත්අඩංගුවට ගත් බව අනාවරණය වෙනවා.\nඅත්අඩංගුවට ගත් සැකකාර නිලධාරීන් අද දින අධිකරණයට ඉදිරිපත් කිරීමට නියමිත බව පොලිසිය පොලීසිය වැඩිදුරටත් පවසනවා.",
       "URL": "https://www.hirunews.lk/346671/අල්ලස්-ලබාගත්-පොලිස්-නිලධාරීන්-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=61"
}