{
       "Source": "hirunews",
       "Timestamp": "Sunday, 12 March 2023 - 8:03",
       "Headline": "මැතිව්ස් ටෙස්ට් දිවියේ 14 වැනි ශතකය වාර්තා කරයි",
       "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර පැවැත්වෙන පළමු ටෙස්ට් තරගයේ දෙවැනි ඉනිමේ දී ඇන්ජලෝ මැතිව්ස් විශිෂ්ට ශතකයක් ලබාගැනීමට සමත් වුණා.\nඑය ඇන්ජලෝ මැතිව්ස්ගේ ටෙස්ට් දිවියේ 14 වැනි ශතකයයි.\nශතකය ලබා ගැනීම වෙනුවෙන් මැතිව්ස් වැය කළ පන්දු ගණන 226ක්.\nමෙම විශිෂ්ට ශතකයට හතරේ පහර 9ක් ඇතුළත්.\nමැතිව්ස් මේ වනවිට පන්දු 226ක් අවසානයේ දී ලකුණු 103ක් ලබා පිටියේ රැඳී සිටිනවා.\nඑමෙන්ම 2023 වසර සඳහා ශ්‍රී ලංකාව වෙනුවෙන් ටෙස්ට් ක්‍රීඩකයෙකු වාර්තා කළ පළමු ටෙස්ට් ශතකයේ හිමිකාරීත්වය ද ලැබෙන්නේ ඇන්ජලෝ මැතිව්ස්ටයි.\nදෙවැනි ඉනිම වෙනුවෙන් මේ වනවිට ශ්‍රී ලංකා කණ්ඩායම කඩුලු 05ක් දැවී ලකුණු 240ක් ලබා සිටින්නේ නවසීලන්ත කණ්ඩායමට වඩා ලකුණු 228ක් ඉදිරියෙන්.\nශ්‍රී ලංකා කණ්ඩායම සිය පළමු ඉනිම සඳහා සියලු දෙනා දැවී ලකුණු 355 ක් රැස් කළ අතර, නවසීලන්ත කණ්ඩායම පළමු ඉනිමට ලබාගත් ලකුණු සංඛ්‍යාව 373 ක්.",
       "URL": "https://www.hirunews.lk/329689/මැතිව්ස්-ටෙස්ට්-දිවියේ-14-වැනි-ශතකය-වාර්තා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=482"
}