{
       "Source": "hirunews",
       "Timestamp": "Sunday, 21 April 2019 - 11:27",
       "Headline": "පිපිරීම්වලින් තුවාල ලැබුවන්ගෙන් පිරිසක් කලුබෝවිලට මාරු කෙරේ",
       "News Content": "පිපිරීම්වලින් තුවාල ලබා කොළඹ ජාතික රෝහලට ඇතුළත් කළ පිරිසෙන් කොටසක් කළුබෝවිල රෝහල වෙත මාරුකර යවා තිබෙනවා.\nමේ අතර මීගමුව රෝහලටද තුවාලකරුවන් විශාල සංඛ්‍යාවක් ඇතුලත් කර ඇති බවයි වාර්තාවන්නේ.\nඑමෙන්ම මඩකලපුව මහ රෝහලටද පිපිරීම්වලින් තුවාල ලැබූවන් විශාල පිරිසක් ඇතුළත් කර ඇති බවයි රෝහල් ආරංචි මාර්ග සඳහන් කළේ.\nමඩකලපුව සියොන් දේවස්ථානයේ සිදුවූ පිපිරීමෙන් 25 දෙනෙකු මියගොස් ඇති බවට මේ වනවිට තොරතුරු වාර්තාවී ඇති අතර, කොළඹ සිදුවූ පිපිරීම්වලින් 23 දෙනෙකු මියගොස් ඇති බව කොළඹ ජාතික රෝහල සනාථ කළා.\nමේ අතර මතුව ඇති තත්ත්වයත් සමඟ සියලූම පොලිස් නිලධාරීන්ගේ නිවාඩු අවලංගු කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළා.",
       "URL": "https://www.hirunews.lk/214878/පිපිරීම්වලින්-තුවාල-ලැබුවන්ගෙන්-පිරිසක්-කලුබෝවිලට-මාරු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3392"
}