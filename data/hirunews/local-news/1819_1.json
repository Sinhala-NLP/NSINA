{
       "Source": "hirunews",
       "Timestamp": "Thursday, 15 July 2021 - 13:53",
       "Headline": "පරිත්‍යාගයක් ලෙස චීනයෙන් ශ්‍රී ලංකාවට තවත් සයිනොෆාම් එන්නත් මාත්‍රා මිලියන 1.6ක්",
       "News Content": "ශ්‍රී ලංකාවේ එන්නත්කරණ වැඩසටහන තවදුරටත් වේගවත් කිරීම සඳහා සහය වීමේ අරමුණින් තවත් සයිනොෆාම් කොරෝනා එන්නත් මාත්‍රා මිලියන 1 යි දශම 6 ක් ශ්‍රී ලංකාවට පරිත්‍යාගයක් ලෙස ලබාදීමට චීනය තීරණය කර තිබෙනවා.\nඑම එන්නත් තොගය ඉදිරි සති කිහිපය තුල ශ්‍රී ලංකාවට ලබාදෙන බවයි කොළඹ චීන තානාපති කාර්යාලය ට්විටර් පණිවුඩයක් නිකුත් කරමින් ප්‍රකාශ කළේ.\nචීනය අර්බුදවලට මුහුණදුන් අවස්ථාවල ශ්‍රී ලංකාවෙන් ලැබුණු සහයෝගය සැමවිට සිහිපත් කරන බව ද චීන තානාපති කාර්යාලය නිකුත් කල එම පණිවුඩයේ වැඩිදුරටත් සඳහන්.",
       "URL": "https://www.hirunews.lk/277032/පරිත්‍යාගයක්-ලෙස-චීනයෙන්-ශ්‍රී-ලංකාවට-තවත්-සයිනොෆාම්-එන්නත්-මාත්‍රා-මිලියන-1-6ක්",
       "Category": "Local News",
       "Parent URL": "https://www.hirunews.lk/local-news.php?pageID=1819"
}