{
       "Source": "hirunews",
       "Timestamp": "Friday, 15 January 2021 - 13:45",
       "Headline": "රිලවුන්ගෙන් පීඩා විඳින පුත්තලමේ පොල් වගාකරුවන් (වීඩියෝ)",
       "News Content": "පොල් ත්‍රිකෝණයට අයත් පුත්තලම දිස්ත්‍රික්කයේ දිනෙන් දින ඉහළ යන රිලා ග්‍රහණය හේතුවෙන් අස්වනු අහිමිවීමේ තර්ජනයකට පොල් වගාකරුවන් මුහුණදී සිටිනවා.\nමෙරට අපනයන බෝග අතරින් ප්‍රමුඛස්ථානයක් ගන්නා පොල් දිවයිනේ බොහෝ ප්‍ර දේශවල වගා කෙරෙනවා.\nඒ  අතරින් කුරුණෑගල, හලාවත හා පුත්තලම යන ප්‍ර දේශවල වැඩි වශයෙන් පොල් වගාකිරීම හේතුවෙන් එම ප්‍ර දේශ හඳුන්වන්නේ පොල් ත්‍රිකෝණය ලෙසයි.\nකෙසේ වෙතත් පුත්තලම දිස්ත්‍රික්කයේ පොල් වගාකරුවන්ට සිය වගාවන් රිලවුන්ගෙන් ආරක්ෂා කර ගැනීමට මේවන විට දැඩි පරිශ්‍රමයක් දැරීමට සිදුව තිබෙනවා.\nඑම දිස්ත්‍රික්කයේ පුත්තලම, වනාතවිල්ලුව, කල්පිටිය හා මුන්දලම ආදී ප්‍ර දේශවල පොල් වතු මේවන විට අස්වැන්න අහිමිවීමේ තර්ජනයකට ලක්ව ඇති අයුරුයි මේ.\nපුතත්ලම දිස්ත්‍රික්කයේ රජයේ වතු සමාගම්වලට අයත් පොල් අක්කර 3000කට ආසන්න ප්‍රමාණයක් සහ පෞද්ගලික පොල් වතු අක්කර 1500ක් පමණ රිලවුන්ගේ තර්ජනයට ලක්ව තිබෙනවා.\nරිලවුන් මෙන්ම වඳුරන් හා දඬුලේනුන්ද තම පොල් වගාවන්ට හානිකරන බවයි වගාකරුවන් පවසන්නේ.\nදිනකට 1000කට අධික රිලවුන් මෙන්ම දඬුලේනන්, වඳුරන් වැනි සතුන් පොල් අස්වැන්නට හානිකර ඇති ආකාරයයි මේ.\nපොල් වගාවට අමතරව වෙනත් බෝග වගාකරුවන්ද මෙම සතුන්ගේ ග්‍රහණයට නතුව තිබෙනවා.\nරිලවුන්ගේ ක්‍රියාකලාපය නිසා ඇතැම් පොල් ගස්වලට අත්ව ඇති ඉරණමයි මේ.",
       "URL": "https://www.hirunews.lk/259774/රිලවුන්ගෙන්-පීඩා-විඳින-පුත්තලමේ-පොල්-වගාකරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2210"
}