{
       "Source": "hirunews",
       "Timestamp": "Tuesday, 25 July 2023 - 20:58",
       "Headline": "කැනේඩියානු අගමැති නිකුත් කළ ප්‍රකාශය විදේශ කටයුතු අමාත්‍යාංශය ප්‍රතික්ෂේප කරයි",
       "News Content": "කැනේඩියානු අගමැති ජස්ටින් ටෘඩෝ විසින් 2023 ජූලි 23 දින නිකුත් කරන ලද ප්‍රකාශයේ දෙමළ ජන සංහාර අනුස්මරණ දිනයක් පිළිබඳ සඳහන් කිරීම විදේශ කටයුතු අමාත්‍යාංශය ප්‍රතික්ෂේප කරනවා.\nශ්‍රී ලංකාවේ අතීත ගැටුම පිළිබඳ ව්‍යාජ, විකෘති ආඛ්‍යානයක් ගැන කැනඩාව දිගින් දිගටම සඳහන් කිරීම හුදෙක් මැතිවරණ ජයග්‍රහණ අත්පත් කර ගැනීම අරමුණු කරගත් එකක් බවයි එම අමාත්‍යාංශය සඳහන් කොට සිටියේ.\nඑමෙන් ම එය වාර්ගික සංහිඳියාවේ පුළුල් අරමුණු සඳහා හිතකර නොවන බවත් එම අමාත්‍යාංශය සඳහන් කොට සිටින්නේ.",
       "URL": "https://www.hirunews.lk/342517/කැනේඩියානු-අගමැති-නිකුත්-කළ-ප්‍රකාශය-විදේශ-කටයුතු-අමාත්‍යාංශය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=151"
}