{
       "Source": "hirunews",
       "Timestamp": "Thursday, 07 September 2023 - 16:25",
       "Headline": "අම්බලන්තොට වෙඩි තැබීමක් (වීඩියෝ)",
       "News Content": "අම්බලන්තොට - මදයමලලන්ද ප්‍රදේශයේදී බස් රථයක ගමන් කරමින් සිටි කාන්තාවකට යතුරු පැදියකින් පැමිණි පුද්ගලයින් දෙදෙනෙකු වෙඩි තබා පළාගොස් තිබෙනවා.\nවෙඩි වැදීමට ලක්ව ඇත්තේ අම්බලන්තොට - කොග්ගල්ල, කඩවර ප්‍රදේශයේ පදිංචි 47 හැවිරිදි කාන්තාවක් වන අතර ඇය හම්බන්තොට ජාතික රෝහලට ඇතුළත් කර ඇති බවයි පොලිසිය සදහන් කළේ.\nඇය මේ වන විට දැඩි සත්කාර ඒකකයේ ප්‍රතිකාර ලබන අතර වෙඩි තැබීමට පැමිණි පුද්ගලයින් සොයා විමර්ශනයක් ආරම්භ කර තිබෙනවා.\nපසුගිය ජුලි මස 19 වනදා අම්බලන්තොට - කොග්ගල්ල ප්‍රදේශයේ නාදුනන පුද්ගලයින් තුන්දෙනෙකු විසින් 62 හැවිරිදි පුද්ගලයෙකු ඝාතනය කළ අතර එම සිද්ධිය සහ අද සිදුවූ වෙඩි තැබීම අතර සම්බන්ධතාවක් පවතින බවයි පොලිසිය සඳහන් කළේ.\nඑම වෙඩි තැබීමට අදාළව සැකකරුවන් තුන්දෙනෙකු අත්අඩංගුවට ගැනුණා.\nඅද සිදුවූ වෙඩි තැබීමෙන් තුවාල ලැබූ කාන්තාව එම එක් සැකකරුවෙකුගේ මවක් බව සඳහන්.\nබස් රථය හරස් කර එයට ගොඩවී මෙම සැකකරුවන් කාන්තාවට වෙඩි තබා ඇති බවයි පොලිසිය සඳහන් කළේ.",
       "URL": "https://www.hirunews.lk/347484/අම්බලන්තොට-වෙඩි-තැබීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=45"
}