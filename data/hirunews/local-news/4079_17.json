{
       "Source": "hirunews",
       "Timestamp": "Thursday, 15 February 2018 - 7:37",
       "Headline": "තවදුරටත් ජනපතිට සහය දෙන බව තොණ්ඩමන් කියයි",
       "News Content": "ජනාධිපති මෛත්‍රීපාල සිරිසේන ගන්නා  ඕනෑම තීරණයකට සහය පළ කරන බව ලංකා කම්කරු කොංග්‍රසයේ නායක පාර්ලිමේන්තු මන්ත්‍රී ආරුමුගම් තොණ්ඩමන් පවසනවා.\nඔහු මෙම එකඟතාව පළ කර ඇත්තේ ඊයේ පස්වරුවේ ජනාධිපති ලේකම් කාර්යාලයේදී ජනාධිපතිවරයා මුණ ගැසුණු අවස්ථාවේදියි.\nඑහිදී පවතින දේශපාලන තත්ත්වය පිළිබඳ ලංකා කම්කරු කොංග්‍රසයේ නියෝජිතයන් සහ ජනාධිපතිවරයා අතර දීර්ඝ ලෙස සාකච්ඡා කර තිබෙනවා.\nකෙසේ වෙතත් පසුගියදා මැතිවරණ ප්‍රතිඵල නිකුත්වීමටත් සමඟ නුවරඑළිය දිස්ත්‍රික්කයේ ඇතැම් පලාත්පාලන ආයතනවල බලය ශ්‍රී ලංකා පොදුජන පෙරමුණ සමඟ එක්ව පිහිටුවන බවට ලංකා කම්කරු කොංග්‍රසයේ නායක ආරුමුගම් තොණ්ඩමන් ප්‍රකාශ කර තිබුණා.",
       "URL": "https://www.hirunews.lk/183678/තවදුරටත්-ජනපතිට-සහය-දෙන-බව-තොණ්ඩමන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4079"
}