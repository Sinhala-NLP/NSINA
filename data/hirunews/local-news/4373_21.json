{
       "Source": "hirunews",
       "Timestamp": "Sunday, 13 August 2017 - 11:01",
       "Headline": "අමුතු හතරදෙනෙකු කළ සොරකමක් හෙළිවෙයි",
       "News Content": "අවිස්සාවේල්ල, පුවක්පිටිය, තල්දූව ප්‍රදේශවල වෙළඳසැල් සහ නිවාස බිඳ රුපියල් ලක්ෂ දෙකකට වඩා වැඩි වටිනා බණ්ඩ සොරකම් කළ පිරිමි වෙස් ගත් තරුණියන් තිදෙනෙකුට හා තරුණයෙකුට අවිස්සාවේල්ල ප්‍රධාන මහේස්ත්‍රාත් සහ අතිරේක දිසා විනිසුරු කේ.ජීවරාණි මේ මස 22 දක්වා දක්වා රිමාන්ඩ් කිරීමට නියෝග කළා.\nසැකකාර තරුණියන් තිදෙනා සහ සැකකරු අවිස්සාවේල්ල,නුවරඑළිය,දෙහිඕවිට ප්‍රදේශවල පදිංචිකරුවන්වනවා.\nසැකකාර තරුණියන් තිදෙනා ගැහැණු වෙස් අතහැර තරුණයන් ලෙස ඇද පැළඳ තරුණයන් බවට පත්වී තරුණ සැකකරුත් සමඟ අවිස්සාවේල්ල, පුවක්පිටිය තල්දූව, ප්‍රදේශවල වෙළඳසැල් සහ නිවාසවලට රාත්‍රී කාලයේ ඇතුළු වී විදුලි උපකරණ සහ වටිනා බණ්ඩ තොගයක් සොරකම් කර ඇති බවත් පිරිමි සැකකරු සිවුරු හැර දැමු අයෙකු බවත් අවිස්සාවේල්ල පොලිසිය පවසනවා.",
       "URL": "https://www.hirunews.lk/168312/අමුතු-හතරදෙනෙකු-කළ-සොරකමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4373"
}