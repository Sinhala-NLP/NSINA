{
       "Source": "hirunews",
       "Timestamp": "Wednesday, 06 April 2016 - 16:04",
       "Headline": "බීමත් රියදුරන්ට වැඩ වරදී",
       "News Content": "අලුත් අවුරුදු උත්සව සමයේ රිය අනතුරු අවම කර ගැනීම සඳහා පොලිසිය විශේෂ වැඩපිළිවෙලක් ක්‍රියාවට නංවා තිබෙනවා.\nඒ අනුව ලබන 10 වනදා සිට 20 වනදා දක්වා බීමත් රියදුරන් අත්අඩංගුවට ගැනීමේ මෙහෙයුම් වැඩි කර ඇති බවයි පොලිසිය නිවේදනය කලේ.\nඑමෙන්ම අවුරුදු සමයේ නගරවලට පැමිණෙන ජනතාවගේ ආරක්ෂාව වෙනුවෙන් විශේෂ වැඩපිළිවෙලක් ද ක්‍රියාවට නංවා තිබෙනවා.\nඒ අතර නිල ඇඳුමින් මෙන්ම සිවිල් ඇඳුමින් ද නිලධාරීන් යොදවා ඇති බවයි පොලිසිය නිකුත්කල නිවේදනයේ දැක්වෙන්නේ.\nපොලිස් ජංගම රථ හා යතුරුපැදි සංචාර මගින් නීතිය හා සාමය ආරක්ෂා කිරීමට තවදුරටත් කටයුතු කර තිබෙනවා.\nමීට අමතරව මහජනතාව වැඩිපුර පැමිණෙන නගරවල රථ වාහන තදබදය අවම කිරීම සඳහා ද විශේෂ සැලැස්මක් ක්‍රියාත්මක කර ඇති බවයි පොලිසිය සඳහන් කලේ.\nඋත්සව සමයේ ගිනි කෙළි භාවිතයෙන් වන අනතුරු අවම කර ගැනීම සඳහා ද ගිනි කෙළි භාවිතයෙන් දරුවන් ඉවත් කිරීම වඩා වැදගත් බව ද පොලිස් මුලස්ථානය වැඩිදුරටත් ප්‍රකාශකර තිබෙනවා.",
       "URL": "https://www.hirunews.lk/130256/බීමත්-රියදුරන්ට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5099"
}