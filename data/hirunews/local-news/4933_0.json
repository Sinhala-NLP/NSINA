{
       "Source": "hirunews",
       "Timestamp": "Sunday, 07 August 2016 - 13:27",
       "Headline": "ආයුර්වේද ඖෂධවල මධ්‍යසාර ප්‍රමාණය පරීක්ෂාවට",
       "News Content": "අනුමත ප්‍රමාණයට වඩා මධ්‍යසාර අඩංගු ආයුර්වේද නිෂ්පාදන සකස් කරන ආයතන පිළිබඳ පරික්ෂණයක් ආරම්භ කිරීමට සෞඛ්‍ය අමාත්‍යාංශය පියවර ගෙන තිබෙනවා.\nබණ්ඩාරනායක අයුර්වේද පර්යේෂණ ආයතනය සිදුකළ පරීක්ෂණයකදී හෙළිවී ඇත්තේ ආයුර්වේද නිෂ්පාදනවල සෞඛ්‍ය අමාත්‍යාංශය අනුමත කර ඇති සියයට 4.5 ක ප්‍රමාණය ඉක්මවන මධ්‍යසාර අඩංගු වී ඇති බවයි.\nඒ අනුව මේ සම්බන්ධයෙන් සොය බැලීමට සෞඛ්‍ය අමාත්‍ය රාජිත සේනාරත්න විසින් කමිටුවක්ද පත්කර තිබෙනවා.\nඑම කමිටුව විසින් දිවයින පුරා ආවරණය වන පරිදි ආයුර්වේද නිෂ්පාදනාගාර වැටලීම් සිදුකරන බවයි අයුර්වේද කොමසාරිස් එල්.කේ. තිලකරත්න සඳහන් කළේ.",
       "URL": "https://www.hirunews.lk/140020/ආයුර්වේද-ඖෂධවල-මධ්‍යසාර-ප්‍රමාණය-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=4933"
}