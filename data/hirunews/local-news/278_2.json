{
       "Source": "hirunews",
       "Timestamp": "Sunday, 11 June 2023 - 15:37",
       "Headline": "මැණික්වල අගය වැඩි කිරීමට ව්‍යාපෘතියක්",
       "News Content": "ශ්‍රී ලංකාවේ මැණික් සඳහා අතීතයේ පටන් පවතින්නේ ඉහළ ඉල්ලුමක්.\nඒ ලක් පොළොවෙන් මතුවන මැණික් ඉතා ඉහළ වටිනාකමකින් සහ විවිධත්වයකින් යුක්ත වීම හේතුවෙන්.\nලක් පොළොවෙන් මතුවන මැණික්වල අගය වැඩි කිරීම සඳහා ජාත්‍යන්තර ප්‍රමිතියට අනුව කැපීම සහ ඔප දැමීමේ ව්‍යාපෘතියක් ශ්‍රී ජයවර්ධනපුර විශ්වවිද්‍යාලයේ ඉංජිනේරු පීඨය මඟින් ආරම්භ කර තිබෙනවා.\nඒ, මැණික් හා ස්වර්ණාභරණ සංගමයේ ඉල්ලීමකට අනුවයි.\nමේ සම්බන්ධයෙන් සාකච්ඡා කිරීම සඳහා ශ්‍රි ජයවර්ධනපුර විශ්වවිද්‍යාලයේ ඉංජිනේරු පීඨයේ නිලධාරීන් සහ ශ්‍රී ලංකා මැණික් හා ස්වර්ණාභරණ සංගමයේ සාමාජිකයින් පසුගිය දා රැස්වුණා.",
       "URL": "https://www.hirunews.lk/337624/මැණික්වල-අගය-වැඩි-කිරීමට-ව්‍යාපෘතියක්",
       "Category": "Local News",
       "Parent URL": "https://www.hirunews.lk/local-news.php?pageID=278"
}