{
       "Source": "hirunews",
       "Timestamp": "Monday, 22 February 2021 - 9:03",
       "Headline": "ඇස් කන්නාඩි පැළඳීම සහ කොවිඩ් වැළඳීම අතර ඇති සම්බන්ධතාවක් හෙළිවෙයි",
       "News Content": "ඇස් කන්නාඩි නොපළදින පුද්ගලයින්ට සාපේක්ෂව ඇස් කන්නාඩි පළදින පුද්ගලයින්ට කොවිඩ් වැළඳීමේ ප්‍රවනතාවය තුන් ගුණයකින් අඩු බව සිදුකළ සමීක්ෂණයකින් අනාවරණය වී තිබෙනවා.\nවිදෙස් මාධ්‍ය වාර්තා කරන්නේ ඉන්දියානු පර්යේෂකයින් පිරිසක් විසින් මෙම සමීක්ෂණය සිදුකර ඇති බවයි.\nපර්යේෂකන් විසින් පුද්ගලයින් 304 දෙනෙකු යොදාගනිමින් මෙම සමීක්ෂණය සිදුකර ඇති අතර එහිදී අනාවරණය වී ඇත්තේ ඇස් කන්නාඩි පැළඳ සිටින අය ඔවුන්ගේ මුහුණ අඩුවෙන් ස්පර්ශ කිරීම හේතුවෙන් වෛරසය ආසාදනය වීමේ අඩු අවදානමක් ඔවුන්ට පවතින බවයි.\nසෑම පුද්ගලයෙකුම පැයකට 23 වතාවක් තම මුහුණ ස්පර්ශ කරන අතර තුන්වරක් ඇස් ස්පර්ශ කරන බවයි මෙම සමීක්ෂණය සිදුකළ පර්යේෂකයින් සඳහන් කරන්නේ.\nපර්යේෂකයින් වැඩිදුරටත් සඳහන් කරන්නේ දීර්ඝ කාලීනව ඇස් කන්නාඩි පළදින පුද්ගලයින් නිරන්තරයෙන් මුහුණ සහ ඇස් ස්පර්ශ කිරීමෙන් වැළකීම සිටීම හේතුවෙන් ඔවුන්ට කොරෝනා වෛරසය ආසාදනය විමේ අඩු ප්‍රවනතාවයක් දක්නට ඇති බවයි.",
       "URL": "https://www.hirunews.lk/263306/ඇස්-කන්නාඩි-පැළඳීම-සහ-කොවිඩ්-වැළඳීම-අතර-ඇති-සම්බන්ධතාවක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2132"
}