{
       "Source": "hirunews",
       "Timestamp": "Friday, 23 June 2023 - 10:31",
       "Headline": "ශ්‍රී ලංකාවේ ප්‍රගතිය ගැන අමෙරිකානු භාණ්ඩාගාර ලේකම්ගෙන් පැසසුම්",
       "News Content": "සියලු‍ම ද්විපාර්ශ්වික ණය හිමියන්ගේ ණය සාකච්ඡා සඳහා පූර්ණ හා කඩිනම් සහභාගීත්වය සඳහා යොමු කිරීමට එක්සත් ජනපදය සැලසුම් කර තිබෙනවා.\nඅමෙරිකානු භාණ්ඩාගාර ලේකම් ජැනට් යෙලන් කියා සිටියේ ශ්‍රී ලංකාව සහ ඝානාව ලබාදෙන මූල්‍ය සහතිකවලට අනුකූලව ණය සහන ලබාදිය යුතු බවයි.\nනව ගෝලීය මූල්‍ය ගිවිසුම් සමුළුවට සහභාගිවීමට පෙර පැරිසියේ පැවැති ජාත්‍යන්තර මාධ්‍ය හමුවකට එක්වෙමිනුයි ඇය මේ බව කියා සිටියේ.\nදැනට අර්බුදයට ලක්ව ඇති රටවලට සහය දැක්වීම සඳහා ජාත්‍යන්තර ප්‍රජාව එක්විය යුතු බව ද ඇය අවධාරණය කළා.\nශ්‍රී ලංකාව සහ ඝානාව ලබා ඇති ප්‍රගතිය සතුටුදායක බවත්, එය ඇමරිකාව දිරිමත් කර ඇති බවත් ඇමරිකානු භාණ්ඩාගාර ලේකම්වරිය තවදුරටත් කියා සිටියා.",
       "URL": "https://www.hirunews.lk/338803/ශ්‍රී-ලංකාවේ-ප්‍රගතිය-ගැන-අමෙරිකානු-භාණ්ඩාගාර-ලේකම්ගෙන්-පැසසුම්",
       "Category": "Local News",
       "Parent URL": "https://www.hirunews.lk/local-news.php?pageID=244"
}