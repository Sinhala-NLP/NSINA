{
       "Source": "hirunews",
       "Timestamp": "Monday, 21 May 2018 - 14:18",
       "Headline": "නීතිවිරෝධී දුම්වැටි සහ ජංගම දුරකථන සමඟ තිදෙනෙකු කටුනායකදී අත්අඩංගුවට",
       "News Content": "ඩුබායි සිට නීතිවිරෝධී ලෙස මෙරටට රැගෙන ආ දුම්වැටි සහ ජංගම දුරකථන තොගයක් සමඟ ශ්‍රී ලාංකිකයන් තිදෙනෙකු අද උදෑසන කටුනායක ගුවන් තොටුපොළේ දී රේගු නිලධාරීන් විසින් අත් අඩංගුවට ගෙන තිබෙනවා.\nසැකකරුවන් තිදෙනා කුරුණෑගල ප්‍රදේශයේ පදිංචි අවුරුදු 28 , 41 සහ 48 යන වයස් වල පසුවන්නන් බවයි රේගු මාධ්‍ය ප්‍රකාශක සුනිල් ජයරත්න පැවසුවේ.\nමොවුන් සතුව තිබී දුම්වැටි 33,000 ක් අඩංගු දුම්වැටි කාටූන් 165 ක් සහ ජංගම දුරකථන දුරකථන 35 ක් රේගුව අත්අඩංගුවට ගෙන තිබෙනවා.\nඑම දුරකථන වල වටිනාකම රුපියල් ලක්ෂ දෙකක් වන අතර දුම්වැටි වල වටිනාකම රුපියල් එක් ලක්ෂ හැටපන් දහසක් පමණ වන බවයි රේගුව පැවසුවේ.",
       "URL": "https://www.hirunews.lk/191236/නීතිවිරෝධී-දුම්වැටි-සහ-ජංගම-දුරකථන-සමඟ-තිදෙනෙකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3934"
}