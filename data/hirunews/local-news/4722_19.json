{
       "Source": "hirunews",
       "Timestamp": "Thursday, 05 January 2017 - 18:32",
       "Headline": "කැළණිමුල්ලේ වෙඩි තැබීම පාතාල ගැටුමක්",
       "News Content": "මුල්ලේරියාව - කැළණිමුල්ල - බැලගම මාවත ප්‍රදේශයේදී අද (05) උදෑසන සිදුවු වෙඩි තැබීම පාතාල කල්ලි දෙකක් අතර ගැටුමක ප්‍රතිඵලයක් බව පොලිසිය පවසනවා.\nකැළණිමුල්ල ප්‍රදේශයේ සිට අංගොඩ දෙසට යතුරුපැදියකින් යමින් සිටියදී තවත් යතුරුපැදියකින් පැමිණි නාඳුනන පුද්ගලයින් දෙදෙනෙකු එල්ල කළ වෙඩි ප්‍රහාරයකින් මෙලෙස ජීවිතක්ෂයට පත්වුණේ රත්තරන් හෙවත් සුරංග කුමාර පෙරේරා නැමැත්තෙක්.\n36 හැවිරිදි විවාහක පුද්ගලයෙකු වන මොහු 2012 වසරේ අංගොඩ - දෙල්ගහවත්ත ප්‍රදේශයේ පුද්ගලයෙකු ඝාතනය කිරීමේ සිද්ධියක සැකකරුවෙකු බවද මුල්ලේරියාව පොලිසිය සඳහන් කළා.\nටී-56 වර්ගයේ ගිනි අවියකින් මෙම වෙඩි තැබීම සිදුකර ඇති බවට අනාවරණය වී තිබෙනවා.",
       "URL": "https://www.hirunews.lk/151370/කැළණිමුල්ලේ-වෙඩි-තැබීම-පාතාල-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4722"
}