{
       "Source": "hirunews",
       "Timestamp": "Monday, 11 March 2019 - 16:38",
       "Headline": "ශ්‍රී ලංකාවට බලපෑම් නොකරන ලෙස ඉල්ලා මානව හිමිකම් කවුන්සිලය ඉදිරිපිට උද්ඝෝෂණයක්",
       "News Content": "මානව හිමිකම් පිළිබඳ එක්සත් ජාතීන්ගේ මහකොමසාරිස්වරිය ශ්‍රී ලංකාව සම්බන්ධයෙන් ඉදිරිපත් කර ඇති වාර්තාව පිලිනොගන්නා බව ජගත් දේශප්‍රේමී ලාංකික සංසදය පවසනවා.\nශ්‍රී ලංකාවට බලපෑම් නොකරන ලෙස මානව හිමිකම් කවුන්සිලයට බලකරමින් ඔවුන් ජිනිවා හිදී ඊයේ (10) උද්ඝෝෂණයක ද නිරත වී තිබෙනවා.\nජගත් දේශප්‍රේමී ශ්‍රී ලාංකික සංසදය සංවිධාන කළ උද්ඝෝෂණය සඳහා යුරෝපයේ විවිධ රටවල වෙසෙන  ශ්‍රී ලාංකිකයන් රැසක් එක්ව සිටියා.\nජිනිවා හි එක්සත් ජාතීන්ගේ මානව හිමිකම් පිලිබඳ මහකොමසාරිස් කාර්යාලය ඉදිරිපිට මෙම උද්ඝෝෂණය පැය 2ක පමණ කාලයක් පැවැත්වුණා.",
       "URL": "https://www.hirunews.lk/212173/ශ්‍රී-ලංකාවට-බලපෑම්-නොකරන-ලෙස-ඉල්ලා-මානව-හිමිකම්-කවුන්සිලය-ඉදිරිපිට-උද්ඝෝෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=3460"
}