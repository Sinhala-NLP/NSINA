{
       "Source": "hirunews",
       "Timestamp": "Tuesday, 15 August 2017 - 12:55",
       "Headline": "ඒකාබද්ධයේ 7ක් ශ්‍රීලනිපයට ?",
       "News Content": "ඒකාබද්ධ විපක්ෂය නියෝජනය කරන නිදහස් පක්ෂ මන්ත්‍රීවරුන් 7 දෙනෙකු ඉදිරියේදී ජනාධිපති මෛත්‍රීපාල සිරිසේනට සහය පළ කිරීමට නියමිත බව නිදහස් පක්ෂ තරුණ පෙරමුණේ සභාපති හිටපු නියෝජ්‍ය අමාත්‍ය ශාන්ත බණ්ඩාර ප්‍රකාශ කළා.\nකොළඹ අද පැවැති මාධ්‍ය හමුවකට එක්වෙමින් ඔහු කියා සිටියේ ලබන 2 වන දා පැවැත්වෙන පක්ෂයේ 66 වන සංවත්සර උත්සවයට නිදහස් පක්ෂය නියෝජනය කරන සියලූම පාර්ලිමේන්තු සහ පළාත් සභා මන්ත්‍රීවරුන්ට ආරාධනා කරන බවයි.\nමේ අතර ඒකාබද්ධ විපක්ෂයේ සිටින ශ්‍රී ලංකා නිදහස් පක්ෂ ප්‍රබල සාමාජිකයින් 05 දෙනෙකුට එරෙහිව විනය පරීක්ෂණ ආරම්භ කරන බව ශ්‍රී ලංකා නිදහස් පක්ෂය පවසනවා.\nඑහි ජ්‍යෙෂ්ඨ සාමාජිකයෙකු පැවසුවේ මේ වන විට එක් පුද්ගලයෙකුට එරෙහි විනය පරීක්ෂණ අවසන් කර ඇති බවයි.",
       "URL": "https://www.hirunews.lk/168495/ඒකාබද්ධයේ-7ක්-ශ්‍රීලනිපයට",
       "Category": "Local News",
       "Parent URL": "https://www.hirunews.lk/local-news.php?pageID=4370"
}