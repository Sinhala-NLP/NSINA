{
       "Source": "hirunews",
       "Timestamp": "Thursday, 30 June 2016 - 7:08",
       "Headline": "හමුදාව සතු සිවිල් වැසියන්ගේ සියලූ ඉඩම් නිදහස්",
       "News Content": "නව ව්‍යවස්ථාවක් වෙනුවෙන් ලබන වසරේදී ජනමත විචාරණයක් පැවැත්වීමට රජය ගෙන ඇති පියවරයන් අගය කරන බව එක්සත් ජාතීන්ගේ මානව  හිමිකම් පිළිබඳ මහ කොමසාරිස් සෙයිද් රාද් අල් හුසේන් කුමරු පවසනවා.\nමහ කොමසාරිස්වරයා මෙම අදහස් පළ කළේ ජගත් මානව හිමිකම් කවුන්සිලයේ 32 වන සැසිය අමතමින්.\nඉන්  අනතුරුව අදහස් දැක්වූ විදේශ කටයුතු  අමාත්‍ය මංගල සමරවීර කියා සිටියේ ශ්‍රී ලංකාව දැන් ලොවටම විවෘත බවයි.\nමේ නිසා එක්සත් ජාතීන්ගේ මහ ලේකම් බෑන්කී මූන්ට ලබන වසරේදී ශ්‍රී ලංකාවට පැමිණෙන ලෙස ආරාධනාවක් සිදුකරන බවද ඔහු මෙහිදී කියා සිටියා.\n2018 වනවිට හමුදාව සතු සිවිල් වැසියන්ගේ සියලූ ඉඩම් නිදහස් කිරීමට බලාපොරොත්තු වන බවද විදේශ අමාත්‍යවරයා මෙහිදී වැඩිදුරටත් සඳහන් කළා.",
       "URL": "https://www.hirunews.lk/136810/හමුදාව-සතු-සිවිල්-වැසියන්ගේ-සියලූ-ඉඩම්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=4985"
}