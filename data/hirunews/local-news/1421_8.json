{
       "Source": "hirunews",
       "Timestamp": "Sunday, 16 January 2022 - 15:57",
       "Headline": "යතිවර සුරක්ෂා ශිෂ්‍යත්ව ප්‍රදානය ජනපති අතින් සබරගමුව මහ සමන් දේවාල පුද බිමේදී",
       "News Content": "ශිෂ්‍ය භික්ෂූන් වහන්සේ උදෙසා යතිවර සුරක්ෂා ශිෂ්‍යත්ව ප්‍රධානය අද සබරගමුව මහ සමන් දේවාල පුද බිමේදී ජනාධිපති ගෝඨාභය රාජපක්ෂගේ ප්‍රධානත්වයෙන් සිදුකෙරුණා.\nබුද්ධාගමට ප්‍රමුඛස්ථානය ලබාදී එය ආරක්ෂා කිරීමත්, පෝෂණය කිරීමත් අරමුණු කරගෙනයි ජනාධිපති කාර්යාලයේ බෞද්ධ කටයුතු අංශය විසින් එම වැඩසටහන ක්‍රියාත්මක කරනු ලබන්නේ.\nඒ යටතේ රත්නපුර දිස්ත්‍රික්කයේ ශිෂ්‍ය භික්ෂූන් වහන්සේ උදෙසා ශිෂ්‍යත්ව පිරිනැමීම සංකේතවත් කරමින් භික්ෂූන් වහන්සේ 11 නමකට ශිෂ්‍යත්ව ප්‍රදානය ජනාධිපතිවරයා අතින් සිදුකෙරුණා.\nරත්නපුර මහ සමන් දේවාල පුද බිමට පැමිණි ජනාධිපතිවරයා ආගමික වතාවත්වල නිරතව ආශිර්වාද ලබා ගත් අතර, පුද බිමට රැස්ව සිටි ජනතාව සමග සුහද කතාබහක ද නිරත වූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/294171/යතිවර-සුරක්ෂා-ශිෂ්‍යත්ව-ප්‍රදානය-ජනපති-අතින්-සබරගමුව-මහ-සමන්-දේවාල-පුද-බිමේදී",
       "Category": "Local News",
       "Parent URL": "https://www.hirunews.lk/local-news.php?pageID=1421"
}