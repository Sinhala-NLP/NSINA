{
       "Source": "hirunews",
       "Timestamp": "Sunday, 23 October 2022 - 7:39",
       "Headline": "නිසි බර නොමැති පාන් සොයා පාරිභෝගික අධිකාරිය වැටලීම් අරඹයි",
       "News Content": "නිසි බර නොමැතිව පාන් අලෙවි කරන වෙළඳුන්ට එරෙහිව නීතිය ක්‍රියාත්මක කරන බව පාරිභෝගික කටයුතු පිළිබඳ අධිකාරිය පවසනවා.\nඒ අනුව ඊයේ සිට වෙළඳපොළ වැටලීම් පුළුල් කර ඇති බවයි එම අධිකාරිය සඳහන් කළේ.\nපාරිභෝගික ආරක්ෂණ පනත සහ කිරුම් මිණුම් පනතට අනුව නිසි බර නොමැතිවීම, මෙන්ම මිල ප්‍රදර්ශනය නොකිරීම ද නීතිය උල්ලංඝනය කිරීමක් ලෙස සැළකෙනවා.\nපාරිභෝගික අධිකාරිය සඳහන් කළේ වැටලීම් ආරම්භ කළ ඊයේ දිනයේදීම බේකරි හිමියන් සහ වෙළඳසැල් හිමියන් කිහිපදෙනෙකුට එරෙහිව නීතිය ක්‍රියාත්මක කිරීම සහ තරයේ අවවාද කිරීමට පියවර ගත් බවයි.",
       "URL": "https://www.hirunews.lk/318594/නිසි-බර-නොමැති-පාන්-සොයා-පාරිභෝගික-අධිකාරිය-වැටලීම්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=785"
}