{
       "Source": "hirunews",
       "Timestamp": "Thursday, 30 March 2017 - 8:07",
       "Headline": "අද සවස 02 න් පසු කාලගුණයේ වෙනසක්",
       "News Content": "දිවයිනේ බොහෝ ප්‍රදේශවලට අද පස්වරු දෙකෙන් පසුව ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් කාලගුණ විද්‍යා දෙපාර්තමේන්තුව සඳහන් කළේ බස්නාහිර, සබරගමුව, මධ්‍යම, වයඹ, ඌව සහ දකුණු පළාත්වල මෙලෙස වැසි සහ ගිගුරුම් සහිත වැසි ඇතිවිය හැකි බවයි.\nඇතැම් ස්ථානවල ගිගුරුම් සහිත වැසි සමග තද සුළං තත්ත්වයක්ද ඇතිවිය හැකි බවයි එම දෙපාර්තමේන්තුව වැඩිදුරටත් සඳහන් කළේ.\nමේ අතර ගිගුරුම් සහිත වැසිත් සමග ඇතිවිය හැකි අකුණු අනතුරු අවම කරගැනීම සඳහා පියවර ගන්නා ලෙසයි ජනතාවගෙන් ඉල්ලා සිටින්නේ.",
       "URL": "https://www.hirunews.lk/158072/අද-සවස-02-න්-පසු-කාලගුණයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4589"
}