{
       "Source": "hirunews",
       "Timestamp": "Sunday, 24 July 2016 - 8:56",
       "Headline": "ඉන්දීය ධීවරයන් තවදුරටත් රක්ෂිත බන්ධනාගාර ගත කෙරේ",
       "News Content": "මෙරට මුහුදු තීරය ආක්‍රමණය කිරීම නිසා අත්අඩංගුවට පත්වූ ඉන්දීය ධීවරයන් 49 දෙනෙකු ඊයේ තවදුරටත් රක්ෂිත බන්ධනාගාර ගත කෙරුණා.\nඒ අනුව ඔවුන් ලබන අගෝස්තු තුන්වනදා දක්වා රක්ෂිත බන්ධනාගාර ගත කිරීමටයි මන්නාරම සහ ඌර්කාවන්තුරේ අධිකරණ මගින් නියෝග කළේ.\nතමිල්නාඩුවේ ධීවරයන් පිරිසක් මෙලෙස ඊයේ අධිකරණ වෙත ඉදිරිපත් කෙරුණු අතර ඉන් 28 දෙනෙකු මන්නාරම අධිකරණයටත් 21 දෙනෙකු ඌර්කාවන්තුරේ අධිකරණයටත් ඉදිරිපත් කර තිබෙනවා.\nඉන්දීය ධීවරයන් මෙරට මුහුදු තීරයේදී අත්අඩංගුවට පත්වීමට එරෙහිව තමිල්නාඩුවේ ධීවරයන් අඛන්ඩ විරෝධතාවක් ආරම්භ කළා.",
       "URL": "https://www.hirunews.lk/138826/ඉන්දීය-ධීවරයන්-තවදුරටත්-රක්ෂිත-බන්ධනාගාර-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4952"
}