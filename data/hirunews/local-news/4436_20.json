{
       "Source": "hirunews",
       "Timestamp": "Wednesday, 05 July 2017 - 19:01",
       "Headline": "ව්‍යවස්ථා වෙනසේ, වෙනසක් නැතැයි ආණ්ඩුව කියයි",
       "News Content": "නව ආණ්ඩුක්‍රම ව්‍යවස්ථාව ගෙන ඒමේ සූදානමේ කිසිදු වෙනසක්  නොමැති බව සම කැබිනට් ප්‍රකාශක අමාත්‍ය රාජිත සේනාරත්න ප්‍රකාශ කළා.\nඒ,  නව ආණ්ඩුක්‍රම ව්‍යවස්ථාවක් අවශ්‍ය නොවන බවට ත්‍රෛනිකායික මහා සංඝ රත්නය ගත් තීරණය පිළිබඳව කොළඹ අද පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදීන් සිදුකළ විමසීමට පිළිතුරු දෙමින්.\nපිළිතුරු ලබාදීමේදී සම කැබිනට් ප්‍රකාශක අමාත්‍ය දයාසිරි ජයසේකර ඊට මැදිහත්වෙමින් කියා සිටියේ සියලූදෙනා සමග සාකච්ඡා කොට ව්‍යවස්ථාව සම්බන්ධයෙන් අවසන් තීරණයක් ගැනීමට කටයුතු කරන බවයි.\nදුෂණ මර්දන කමිටු ලේකම් කාර්යාලය සම්බන්ධයෙන්ද මෙහිදී මාධ්‍යවේදීන් ප්‍රශ්න කළා.\nඅමාත්‍ය රාජිත සේනාරත්න කියා සිටියේ එය අනවශ්‍ය බවට කැබිනට් මණ්ඩලයේදී අදහස් පළවුවත් ඒ පිළිබඳ වාර්තාවක් කැඳවා තීරණයක් ගැනීමට එකඟත්වයකට පැමිණි බවයි.",
       "URL": "https://www.hirunews.lk/165174/ව්‍යවස්ථා-වෙනසේ-වෙනසක්-නැතැයි-ආණ්ඩුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4436"
}