{
       "Source": "hirunews",
       "Timestamp": "Tuesday, 29 August 2017 - 19:59",
       "Headline": "සයිටම් විරෝධීන්ගෙන් ‘‘ගිනිගත් රැයක්’’",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් වන අර්බුදයට අවසන් විසඳුමක් ලබාදීමට රජය අපොහොසත් වීම නිසා, හෙට රාත්‍රිය ගිනිගත් රැයක් ලෙස ප්‍රකාශයට පත් කරන බව රජයේ වෛද්‍ය නිලධාරීන්ගේ සංගමය ප්‍රකාශ කළා.\nකොළඹ අද කැඳවා තිබූ මාධ්‍ය හමුවකට එක්වෙමින් එම සංගමයේ ලේකම් වෛද්‍ය හරිත අලූත්ගේ මේ බව කියා සිටියා.\nසයිටම් ගැටළුව සම්බන්ධයෙන් කොළඹ අද පැවති තවත් මාධ්‍ය හමුවකදී අදහස් පළ කළ කම්කරු අරගල මධ්‍යස්ථානයේ සංවිධායක ලේකම් දුමින්ද නාගමුව කියා සිටියේ සයිටම් අර්බුදයට ආණ්ඩුව පිළිතුරක් ලබා නොදුනහොත් ජනතාව ආණ්ඩුවට පිළිතුරක් ලබාදෙන දිනය ළඟදීම උදාවනු ඇති බවයි.\nමේ අතර මාළඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලා, අන්තර් විශ්වවිද්‍යාලයීය ශිෂ්‍ය බල මණ්ඩලය ඇතුලූ ශිෂ්‍ය සංගම් කොටුව දුම්රියපල ඉදිරිපිට පවත්වන අඛණ්ඩ උපවාසයට අද ධීවර සංවිධාන සිය සහය පළ කළා.",
       "URL": "https://www.hirunews.lk/169688/සයිටම්-විරෝධීන්ගෙන්-ගිනිගත්-රැයක්",
       "Category": "Local News",
       "Parent URL": "https://www.hirunews.lk/local-news.php?pageID=4347"
}