{
       "Source": "hirunews",
       "Timestamp": "Wednesday, 10 May 2023 - 9:10",
       "Headline": "හලාවත කලපුවේ ධීවර කටයුතුවලට බාධා",
       "News Content": "හලාවත කලපුව තුළ ජබර ඇතුළු සෙසු ජලජ ශාඛ විශාල ප්‍රමාණයක් ව්‍යාප්ත වීම හේතුවෙන් තම ධීවර කටයුතු කරගෙන යාමට නොහැකි තත්ත්වයක් උදා වී ඇති බවයි ධීව‍ර‍යින් පවසන්නේ.\nකලපුවට ගසා ගෙන පැමිණ ඇති ජපන් ජබර වැඩි දිනක් යන්නට පෙර කුණු වී කලපු පතුලට එකතු වන බවත් මෙම හේතුව නිසා කලපුවේ දැල් දැමීමට නොහැකි වනු ඇති බවද ඔවුන්\nවැඩිදුරටත් පවසන බව අප ප්‍රාදේශීය මාධ්‍ය වාර්තාකරු පවසනවා.\nපසුගිය දින කීපය තුළ ප්‍රදේශයට ඇද හැළුණු ධාරානිපාත වර්ෂාව හේතුවෙන් පිටාර ජලය සමඟ මෙම ජපන් ජබර ඇතුළු ශාඛ ගසා ගෙන එන්නට ඇති බවයි ධීවරයින් පවසන්නේ.\nවැඩිදුර සොයාබැලීමේදී දැක ගැනීමට ලැබුනේ හලාවත ප්‍රදේශයේ එක්තරා වැවකින් අවිධිමත් නොවන ලෙස ඉවත් කර ඇති ජපන් ජබර අතුළු ජලජ ශාක මෙසේ කලපුවට ගසා ගෙන විත් ඇති බවයි.",
       "URL": "https://www.hirunews.lk/334759/හලාවත-කලපුවේ-ධීවර-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=355"
}