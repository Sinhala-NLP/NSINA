{
       "Source": "hirunews",
       "Timestamp": "Thursday, 02 June 2016 - 13:51",
       "Headline": "කනත්ත වටරවුම අසලදී මෝටර් රථයක් හදිසියේ ගිනි ගනී",
       "News Content": "බොරැල්ල කනත්ත වටරවුම අසලදී මෝටර් රථයක් අද දහවල් හදිසි ගිනිගැනීමකට ලක්ව තිබෙනවා.\nගින්නෙන් මෝටර් රථය සම්පූර්ණයෙන්ම විනාශ වී ඇති අතර, කොළඹ හදිසි ගිනි නිවීමේ ඒකකයේ භටයින් පැමිණ ගින්න නිවා දමා ඇති බවයි බොරැල්ල පොලීසිය සඳහන් කළේ.\nගින්න ඇතිවන අවස්ථාවේ රථයේ රියදුරු පිටතට පැමිණ දිවි බේරාගෙන තිබෙනවා.\nගින්නට හේතුව එහි  ඇතිවූ කාර්මික දෝෂයක් බවට මේ වනවිට අනාවරණ වී ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/134617/කනත්ත-වටරවුම-අසලදී-මෝටර්-රථයක්-හදිසියේ-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5022"
}