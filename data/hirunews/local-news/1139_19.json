{
       "Source": "hirunews",
       "Timestamp": "Friday, 27 May 2022 - 15:15",
       "Headline": "ශෂීට ඇප කල් යයි",
       "News Content": "සිරදඩුවම් නියම වූ ශෂී වීරවංශ විසින් ගොනුකළ අභියාචනය මත සිදුකෙරෙන ඇප ඉල්ලීම සලකා බැලීම කොළඹ මහාධිකරණය විසින් ලබන 30 වන සඳුදා දක්වා කල් දමා තිබෙනවා.\nඒ හිටපු අමාත්‍ය විමල් වීරවංශගේ බිරිඳ වන උදයන්ති රණසිංහ නොහොත් ශෂී වීරවංශ ඉදිරිපත් කළ අභියාචනය කොළඹ අතිරේක මහේස්ත්‍රාත් හර්ෂණ කැකුණවෙල ඉදිරියේ අද පස්වරුවේ කැඳවූ අවස්ථාවේදීයි.\nඅවිධිමත් රාජ්‍ය තාන්ත්‍රික විදේශ ගමන් බලපත්‍රයක් ලබා ගැනීමේ චෝදනාවට වරදකරු කරමින් ඇයට අද කොළඹ ප්‍රධාන මහේස්ත්‍රාත් අධිකරණයෙන් වසර දෙකක සිර දඬුවම් සහ රුපියල් ලක්ෂයක දඩයක්ද නියම කෙරුණා.\nකොළඹ මහේස්ත්‍රාත් අධිකරණයෙන් ලබා දුන් තීන්දුව අභියෝගයට ලක් කරමින් ඇය වෙනුවෙන් පෙනී සිටි නීතීඥයන් විසින් අභියාචන‍යක් අධිකරණයට බාර දීමට ද කටයුතු කළා.",
       "URL": "https://www.hirunews.lk/305442/ශෂීට-ඇප-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1139"
}