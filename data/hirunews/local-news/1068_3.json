{
       "Source": "hirunews",
       "Timestamp": "Sunday, 26 June 2022 - 8:11",
       "Headline": "හමුදා නිල ඇඳුමකට සමාන ඇඳුමකින් සැරසී හලාවත නිවසක් කොල්ලකයි",
       "News Content": "යුද හමුදා නිල ඇඳුමට සමාන ඇඳුමකින් සැරසී නිවසකට ඇතුළු වී දොළොස් ලක්ෂයකට අධික මුදල් සහ රන් භාණ්ඩ කොල්ලකා පලායෑමේ සිද්ධියක් හලාවත - රඹේපිටිය ප්‍රදේශයෙන් වාර්තා වනවා.\nඅටදෙනෙකුගෙන් යුත් කණ්ඩායමක් රාත්‍රි කාලයේදී අදාළ නිවසට පැමිණ ඇති බව සඳහන්. පළමුව මෙම පිරිස නිවසට ඇතුලු වී ඇත්තේ තමන් වලාන දූෂණ මර්දන ඒකකයෙන් බව පවසමින්.\nපසුව යුද හමුදාවේ බවත්, තවත් විටක අපරාධ පරීක්ෂණ දෙපාර්තමේන්තුවේ බවත් නිවැසියන්ට පවසා ඇති බවයි වාර්තාවන්නේ.\nකෙසේ වෙතත් මුදල් කොල්ලකා පලා යන අවස්ථාවේ සැකකරුවන් පවසා ඇත්තේ තමන් ඉහත සඳහන් කළ කිසිදු ඒකකයකට අයත් නොවන අතර, කොල්ලකෑමේ අරමුණින් නිවසට පැමිණි බවයි.",
       "URL": "https://www.hirunews.lk/308198/හමුදා-නිල-ඇඳුමකට-සමාන-ඇඳුමකින්-සැරසී-හලාවත-නිවසක්-කොල්ලකයි",
       "Category": "Local News",
       "Parent URL": "https://www.hirunews.lk/local-news.php?pageID=1068"
}