{
       "Source": "hirunews",
       "Timestamp": "Thursday, 20 May 2021 - 8:56",
       "Headline": "ප්‍රදේශ කිහිපයකට අද දිනයේත් වැසි",
       "News Content": "ඉදිරි දින කිහිපයේ බස්නාහිර, සබරගමුව, වයඹ, මධ්‍යම සහ දකුණු පළාත්වල වැසි තත්ත්වයේ වැඩිවීමක් බලාපොරොත්තු වන බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම බස්නාහිර, සබරගමුව සහ මධ්‍යම පළාත්වලටත් ගාල්ල සහ මාතර දිස්ත්‍රික්කවලටත් මිලිමීටර් 75 ඉක්ම වූ තද වැසි ඇති විය හැකියි.\nඊට අමතරව නැගෙනහිර සහ ඌව පළාත්වලටත් රාත්‍රී කාලයේදී හෝ සවස් කාලයේදී ගිගුරුම් සහිත වැසි ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nඑමෙන්ම උතුරු සහ වයඹ පළාත්වල සුළං තත්ත්වයේ වැඩිවීමක්ද අපේක්ෂා කෙරෙනවා.\nඊසානදිග බෙංගාල බොක්ක ආශ්‍රිත මුහුදු ප්‍රදේශ තුළ ධීවර හා නාවික කටයුතුවල නොයෙදෙන ලෙසට කළ අවවාදය නැවත දැනුම් දෙන තුරු ක්‍රියාත්මක බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/271903/ප්‍රදේශ-කිහිපයකට-අද-දිනයේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1941"
}