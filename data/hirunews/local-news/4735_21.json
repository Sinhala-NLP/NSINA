{
       "Source": "hirunews",
       "Timestamp": "Tuesday, 27 December 2016 - 16:31",
       "Headline": "ආයුධ සමඟ පුද්ගලයෙකු ජාඇළදී අත්අඩංගුවට",
       "News Content": "ජාඇළ,කණුවන ප්‍රදේශයේදී හෙරොයින් සහ අවි ආයුධ කිහිපයක් සමඟ පුද්ගලයෙකු අත්අඩංගුවට ගෙන තිබෙනවා.\nපොලිස් මූලස්ථානය සඳහන් කළේ කොළඹ දකුණ කොට්ඨාශ නීතිය බලගැන්වීමේ ඒකකයේ නිලධාරීන් විසින් පසුගිය 25 වනදා සිදුකළ මෙහෙයුමකදී මෙම සැකකරු අත්අඩංගුවට ගත් බවයි.\nඔහු සතුව තිබී විදෙස් රටක නිෂ්පාදිත මිලිමීටර 9 වර්ගයේ පිස්තෝල දෙකක්, ඒ සඳහා භාවිත කරන ජීව උණ්ඩ 50 ක්, පිහියක් සහ හෙරොයින් ග්‍රෑම් 26 යි මිලිග්‍රෑම් 150 ක් පොලීසිය සොයාගෙන තිබුණා.\nසැකකරු ඊයේ මීගමුව මහේස්ත්‍රාත් අධිකරණයට ඉදිරිපත් කිරීමෙන් පසුව දින හතක් රැඳවුම් නියෝග මත රඳවා තබාගැනීමට පොලීසියට අවසර ලබාදී තිබෙනවා.",
       "URL": "https://www.hirunews.lk/150699/ආයුධ-සමඟ-පුද්ගලයෙකු-ජාඇළදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4735"
}