{
       "Source": "hirunews",
       "Timestamp": "Wednesday, 06 January 2021 - 11:34",
       "Headline": "කොළඹ වරායේ නැගෙනහිර පර්යන්තය, විදේශ රටකට නොදෙන බව අගමැති මැතිසබයේදී කියයි (වීඩියෝ)",
       "News Content": "කොළඹ වරායේ නැගෙනහිර පර්යන්තයේ කළමනාකරණ අයිතිය හෝ ඉන් කොටසක් විදේශ සමාගමකට පැවරීමට රජය කිසිදු තීරණයක් ගෙන නොමැති බව අග්‍රාමාත්‍ය මහින්ද රාජපක්ෂ අද පාර්ලිමේන්තුවේදී සඳහන් කළා.\nඅග්‍රාමාත්‍යවරයා මේ බව ප්‍රකාශ කළේ ජාතික ජන බලවේගයේ නායක පාර්ලිමේන්තු මන්ත්‍රී අනුර කුමාර දිසානායක යොමු කළ ප්‍රශ්නයකට පිළිතුරු දෙමින්.\nමෙහිදී වරාය විෂය භාර අමාත්‍ය රෝහිත අබේගුණවර්ධන ද අදහස් දක්වා සිටියා.\nමේ අතර, දිවයිනට පැමිණ සිටින ඉන්දීය විදේශ අමාත්‍ය ආචාර්ය එස්. ජයශංකර් අද පෙරවරුවේ ජනාධිපති ගෝඨාභය රාජපක්ෂ හමුවී ද්වි පාර්ශවික සාකච්ඡා පවත්වා තිබෙනවා.\nඒ, ජනාධිපති කාර්යාලයේදියි. මීට අමතරව ඉන්දීය විදේශ අමාත්‍යවරයා විදේශ අමාත්‍ය දිනේෂ් ගුණවර්ධන ද හමුවී සාකච්ඡා පැවැත්වීමට නියමිතයි.",
       "URL": "https://www.hirunews.lk/258956/කොළඹ-වරායේ-නැගෙනහිර-පර්යන්තය-විදේශ-රටකට-නොදෙන-බව-අගමැති-මැතිසබයේදී-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2230"
}