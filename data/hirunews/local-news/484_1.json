{
       "Source": "hirunews",
       "Timestamp": "Saturday, 11 March 2023 - 9:31",
       "Headline": "ගන්නෝරුවේ නිදන් ගැරූ භික්ෂූන් වහන්සේලා දෙනමක් අත්අඩංගුවට",
       "News Content": "පේරාදෙණිය ගන්නෝරුව කන්ද ප්‍රදේශයේ පුරාවස්තු ලබා ගැනීමේ අරමුණින් කැණීම් කරමින් සිටි භික්ෂූන් වහන්සේලා දෙනමක් පේරාදෙණිය පොලිසියේ නිලධාරින් විසින් ඊයේ (10) අත්අඩංගුවට ගෙන තිබෙනවා.\nසැකකාර භික්ෂූන් වහන්සේලා අත් අඩංගුවට ගන්නා අවස්ථාවේ දී ඔවුන් විසින් කැණීම් කටයුතු සඳහා භාවිත කරන ලද උපකරණ ද පොලිස් භාරයට ගෙන තිබෙනවා.\nමෙලෙස අත් අඩංගුවට පත්ව ඇත්තේ ගන්නෝරුව ගල්ලෙන් විහාරයේ වැඩ විසූ වයස අවුරුදු 30 සහ 58 යන වයස්වල පසුවන භික්ෂූන් වහන්සේලා දෙදෙනෙක්.\nසැකකාර භික්ෂූන් වහන්සේලා අද මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/329607/ගන්නෝරුවේ-නිදන්-ගැරූ-භික්ෂූන්-වහන්සේලා-දෙනමක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=484"
}