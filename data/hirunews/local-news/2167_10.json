{
       "Source": "hirunews",
       "Timestamp": "Friday, 05 February 2021 - 15:08",
       "Headline": "රුපියල් කෝටියකට වැඩි වටිනාකමින් යුත් ගංජා හේන් දෙකක් වටලා සැකකරුවෙකු අත්අඩංගුවට",
       "News Content": "බුත්තල පොලිස් විශේෂ කාර්ය බලකා කඳවුරේ නිලධාරීන් කොස්ලන්ද උස්ඇල්ල ප්‍රදේශයේ කළ වැටලීමකින් ගංජා හේන් දෙකක් සොයාගන තිබෙනවා.\nඑහිදී එක් සැකකරුවෙකු ද අත්අඩංගුවට ගෙන ඇති බවයි අප වාර්තාකරු කියාසිටියේ.\nඑම ගංජා හේන් දෙක තුල අඩි 11කට වඩා උසින් යුත් ඉතා සරුවට වැවි තිබූ ගංජා ගස් දෙදහසකට වැඩි ප්‍රමාණයක් ගිනි තබා විනාශකර තිබෙනවා.\nඑම ගංජා ශාකවල වටිනාකම රුපියල් කෝටියකට වඩා වැඩි බවටයි අනාවරණ වී ඇත්තේ.\nගංජා හේන් දෙක වගා කළ ඇඹිලිපිටිය ප්‍රදේශයේ පදිංචි 42 හැවිරිදි සැකකරු ඉදිරි විමර්ශණ සඳහා කොස්ලන්ද පොලිසියට භාරදී තිබෙනවා.",
       "URL": "https://www.hirunews.lk/261729/රුපියල්-කෝටියකට-වැඩි-වටිනාකමින්-යුත්-ගංජා-හේන්-දෙකක්-වටලා-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2167"
}