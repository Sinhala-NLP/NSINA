{
       "Source": "hirunews",
       "Timestamp": "Sunday, 09 April 2023 - 19:54",
       "Headline": "ක්‍රිකට් බලධාරීන්ගේ ඉල්ලීම (වීඩියෝ)",
       "News Content": "අයර්ලන්තය සමඟ මෙම මාසයේදී පැවැත්වීමට නියමිත ටෙස්ට් ක්‍රිකට් තරඟාවලියෙන් අනතුරුව ටෙස්ට් ක්‍රිකට් නායකත්වයෙන් ඉවත්වන බවට දිමුත් කරුණාතරත්න ප්‍රකාශ කළ ද එම තරඟාවලියෙන් පසු තවත් කෙටි කලකට හෝ නායකත්වයේ රැදී සිටින ලෙස ක්‍රිකට් බලධාරින්ගෙන් ඉල්ලීමක් ඉදිරිපත්ව ඇති බව වාර්තා වනවා.\nශ්‍රී ලංකා ක්‍රිකට් ආරංචි මාර්ග සඳහන් කළේ අයර්ලන්ත ටෙස්ට් තරඟාවලිය අතරතුර දී දිමුත් කරුණාරත්න සහ ක්‍රිකට් බලධාරින් අතර සාකච්ඡාවකින් පසුව මේ පිළිබඳ අවසන් තීරණයක් ගනු ඇති බවයි.\nබොහෝ දුරට අයර්ලන්ත තරඟාවලියෙන් පසු තවත් කෙටි කලකට ටෙස්ට් ක්‍රිකට් නායකත්වය දිමුත් කරුණාරත්නටම පැවරෙනු ඇති බවයි එම ආරංචි මාර්ග වැඩිදුරටත් සඳහන් කළේ.\nනවසීලන්තය පසුගියදා පැවති ටෙස්ට් ක්‍රිකට් තරඟාවලි අවසානයේදී මාධ්‍ය වෙත ප්‍රකාශයක් කරමින් දිමුත් කරුණාරත්න සඳහන් කර තිබුණේ අයර්ලන්ත ටෙස්ට් ක්‍රිකට් තරඟාවලියෙන් පසු තමන් ටෙස්ට් ක්‍රිකට් නායකත්වයෙන් ඉවත්වීමට අපේක්ෂා කරන බවයි.",
       "URL": "https://www.hirunews.lk/332124/ක්‍රිකට්-බලධාරීන්ගේ-ඉල්ලීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=424"
}