{
       "Source": "hirunews",
       "Timestamp": "Friday, 17 June 2016 - 13:21",
       "Headline": "පාසල් දන්ත සායන සෞඛ්‍ය මධ්‍යස්ථාන ලෙස සංවර්ධනය කෙරේ",
       "News Content": "පාසල් දන්ත  සායන පාසල් සෞඛ්‍ය මධ්‍යස්ථාන ලෙස නව මුහුණුවරකින් ස්ථාපිත කිරීමට කටයුතු යොදා ඇති බව සෞඛ්‍ය අමාත්‍යාංශය පවසනවා.\nඒ අනුව දැනට දිවයින පුරා ක්‍රියාත්මක පාසල් දන්ත  සායන මධ්‍යස්ථාන 536න් 306ක් අලූත්වැඩියා කෙරෙන බවයි එම අමාත්‍යාංශය නිවේදනයක් නිකුත් කරමින් සඳහන් කළේ.\nඑම මධ්‍යස්ථාන තුළ වෛද්‍ය පරීක්ෂණ, ප්‍රජනක සෞඛ්‍ය, ක්‍රීඩා වෛද්‍ය, දන්ත සේවා සහ උපදේශන සේවා ද ක්‍රියාත්මක කෙරෙනු ඇති.\nඑම අමාත්‍යාංශය තවදුරටත් සදහන් කළේ.\nඕනෑම වයස් කාණ්ඩයක පාසල් දරුවන්ගෙන් සියයට 50 ක් දන්ත ගැටලූවලට මුහුණදී ඇති බව ද සෞඛ්‍ය අමාත්‍යාංශය  පෙන්වා දෙනවා.",
       "URL": "https://www.hirunews.lk/135803/පාසල්-දන්ත-සායන-සෞඛ්‍ය-මධ්‍යස්ථාන-ලෙස-සංවර්ධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5002"
}