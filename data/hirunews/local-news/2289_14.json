{
       "Source": "hirunews",
       "Timestamp": "Monday, 07 December 2020 - 19:56",
       "Headline": "ජලගැලුම් නිම්න වනෝද්‍යානයේ ගවමඩු ඉවත් කිරීමට එරෙහිව ගවපට්ටි හිමියන් විරෝධතාවක (වීඩියෝ)",
       "News Content": "පොළොන්නරුව ජල ගැලුම් නිම්න ජාතික වනෝද්‍යානයේ පුරාවිද්‍යා පරිශ්‍රය ආශ්‍රිතව අනවසරයෙන් ඉදිකර තිබූ ගව මඩු ඉවත් කිරීමට විරෝධය පළ කරමින් ගව පට්ටි හිමියන් අද(07) දහවල් විරෝධතාවක නිරත වුණා. ඒ, තම ගවයන් ද රැගෙන තබාල නගරයේ මාර්ගය ද අවහිර කරමින්.\nපුරාවිද්‍යා පරිශ්‍රය ආශ්‍රිතව ඉදිකර තිබූ ගව මඩු ඉවත් කිරීමට සිංහලේ අපි සංවිධානයේ හිමිවරුන් ඇතුළු පිරිසක් ඊයේ කටයුතු කළා.\nකෙසේ වෙතත්, ඊට විරෝධය පළ කරමිනුයි අද ගව පට්ටි හිමියන් විරෝධතාවයේ නිරත වූයේ.\nමේ අතර වනජීවී රාජ්‍ය අමාත්‍ය විමලවීර දිසානායක,  පොළොන්නරුව ජල ගැලුම් නිම්න ජාතික වනෝද්‍යානයේ පසුගිය දා කළ චාරිකාවේදී වනජීවි නිලධාරීන්ට බැන වැදීමේ සිද්ධිය මුල් කර ගනිමින් වනජීවී නිලධාරීන් අද දිනයේත් සංකේත වැඩවර්ජනයක නිරතවනවා.\nමේ හේතුවෙන් අද රාත්‍රියේ වන අලි පළවා හැරීමේ මෙහෙයුම් සිදු නොකරන බවයි සමස්ත ලංකා ඒකාබද්ධ වනජීවි නිලධාරීන්ගේ සංගමය ප්‍රකාශ කළේ.",
       "URL": "https://www.hirunews.lk/256521/ජලගැලුම්-නිම්න-වනෝද්‍යානයේ-ගවමඩු-ඉවත්-කිරීමට-එරෙහිව-ගවපට්ටි-හිමියන්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2289"
}