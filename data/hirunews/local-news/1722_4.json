{
       "Source": "hirunews",
       "Timestamp": "Monday, 30 August 2021 - 16:44",
       "Headline": "පැරාලිම්පික් උළෙලේ දී ශ්‍රී ලංකාවට තවත් පදක්කමක් (වීඩියෝ)",
       "News Content": "ජපානයේ ටෝකියෝ නුවර පැවැත්වෙන පැරා ඔලිම්පික් තරගාවලියේ එෆ් - 64 කාණ්ඩයේ හෙල්ල විසි කිරීමේ ඉසව්වේ ලෝකඩ පදක්කම දිනා ගැනීමට දුලාන් කොඩිතුවක්කු අද පස්වරුවේ සමත් වුණා.\nඒ, මීටර් 65.61ක දුරක් හෙල්ල විසි කරමින්.\nඑය  ඔහුගේ පෞද්ගලික හොදම දක්ෂතාවය ද වනවා.\nමීටර් 68.08ක් දුරට හෙල්ල විසි කරමින් එම ඉසව්වේ නව ලෝක වාර්තාවක් පිහිට වූ ඉන්දියාවේ සුමිත් සුමිත් රන් පදක්කම දිනා ගනු ලැබූ අතර,  ඕස්ට්‍රේලියාවේ   මයිකල් බැරියන් එහි රිදී පදක්කම දිනා ගනු ලැබුවා.\nඒ අනුව 2020 පැරාලිම්පික් උළෙලේ දී පදක්කම් 02ක් දිනා ගැනීමට ශ්‍රී ලංකාව මේ වනවිට සමත්ව තිබෙනවා.\nමෙම ක්‍රීඩා උළෙලේදී ශ්‍රී ලංකාව වෙනුවෙන් පළමු රන් පදක්කම දිනා දීමට දිනේෂ් ප්‍රියන්ත හේරත් අද පෙරවරුවේ සමත් වුණේ එෆ් 46 කාණ්ඩයේ හෙල්ල විසි කිරීමේ ඉසව්ව සඳහා සහභාගි වෙමින්.\nඑහිදී ඔහු මීටර 67.79ක් දුරක් හෙල්ල විසි කරමින් නව ලෝක වාර්තාවක් ද පිටුවීමට සමත් වුණා.",
       "URL": "https://www.hirunews.lk/280949/පැරාලිම්පික්-උළෙලේ-දී-ශ්‍රී-ලංකාවට-තවත්-පදක්කමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1722"
}