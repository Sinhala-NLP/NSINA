{
       "Source": "hirunews",
       "Timestamp": "Monday, 18 April 2016 - 11:19",
       "Headline": "Update : ලූණුවිල ඝාතනයේ සැකකරුවන් හඳුනාගැනේ",
       "News Content": "වෙන්නප්පුව - ලූණුවිල - කෝන්ගහ පාර ප්‍රදේශයේ ඊයේ රාත්‍රියේ පැවති සාදයක් අතරතුර ඇතිවූ ගැටුමකින් පුද්ගලයෙකු මියගොස් තවත් අයෙකු බරපතල තුවාල ලබා රෝහල් ගතකර තිබෙනවා.\nමෙලෙස ජීවිතක්ෂයට පත්ව ඇත්තේ එම ප්‍රදේශයේම පදිංචි 42 හැවිරිදි රසික ක්‍රිෂාන් පෙරේරා හෙවත් තැඹිලි කුමාර නැමති තිදරු පියෙකු බවයි වෙන්නප්පුව පොලීසිය ප්‍රකාශ කළේ.\nතියුණු ආයුධවලින් පහරදීම හේතුවෙන් තුවාල ලැබූ වෙන්නප්පුව - දකුණු කඩවත ප්‍රදේශයේ පදිංචි 28 හැවිරිදි පුද්ගලයා මාරවිල මූලික රෝහලට ඇතුළත් කිරීමෙන් පසු බරපතල තත්ත්වයේ පසුවීම හේතුවෙන් කොළඹ ජාතික රෝහලට මාරුකර යැවුණා.\nමෙම පහරදීමට ලූණුවිල ප්‍රදේශයේ පදිංචි  ඕලූ මරා, ඔහුගේ සහෝදරයෙකු සහ තවත් දෙදෙනෙකු සම්බන්ධ බවට පොලීසිය කළ විමර්ශනවලදී අනාවරණ වී තිබෙනවා.\nමීට දින හතකට පෙර දෙපාර්ශවය අතර ඇතිවූ ගැටුමක් මෙම ඝාතනයට හේතුවී ඇති බවයි පොලීසිය සඳහන් කළේ.\nඊයේ ගැටුම ඇතිවන අවස්ථාවේදී මියගිය පුද්ගලයාගේ දරුවන් දෙදෙනෙකුද නිවසේ රැඳී සිට තිබෙනවා.\nUpdate : Monday, April 18, 2016 13.15\n-------------------------------------------------\nවෙන්නප්පුව - ලූණුවිල - කෝන්ගහ පාර ප්‍රදේශයේ ඊයේ රාත්‍රියේ පැවති සාදයක් අතරතුර ඇතිවූ ගැටුමකින් පුද්ගලයෙකු මියගොස් තවත් අයෙකු බරපතල තුවාල ලබා රෝහල් ගතකර තිබෙනවා.\nමෙලෙස ජීවිතක්ෂයට පත්ව ඇත්තේ එම ප්‍රදේශයේම පදිංචි 42 හැවිරිදි රසික ක්‍රිෂාන් පෙරේරා හෙවත් තැඹිලි කුමාර නැමති තිදරු පියෙකු බවයි වෙන්නප්පුව පොලීසිය ප්‍රකාශ කළේ.\nතියුණු ආයුධවලින් පහරදීම හේතුවෙන් තුවාල ලැබූ වෙන්නප්පුව - දකුණු කඩවත ප්‍රදේශයේ පදිංචි 28 හැවිරිදි පුද්ගලයා මාරවිල මූලික රෝහලට ඇතුළත් කිරීමෙන් පසු බරපතල තත්ත්වයේ පසුවීම හේතුවෙන් කොළඹ ජාතික රෝහලට මාරුකර යැවුණා.\nපහරදීම සිදුකළ පුද්ගලයින් පොලීසිය මේ වනවිට හඳුනාගෙන ඇති අතර, ඔවුන් අත්අඩංගුවට ගැනීම සඳහා විමර්ශනයක් ක්‍රියාත්මකයි.",
       "URL": "https://www.hirunews.lk/131108/update-ලූණුවිල-ඝාතනයේ-සැකකරුවන්-හඳුනාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=5084"
}