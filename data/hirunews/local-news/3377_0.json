{
       "Source": "hirunews",
       "Timestamp": "Tuesday, 30 April 2019 - 9:14",
       "Headline": "කේරළ ප්‍රාන්තයේ මරාගෙන මැරෙන ප්‍රහාරයක් එල්ල කිරීමට සැරසුණු සහරාන්ගේ අනුගාමිකයෙකු අල්ලයි",
       "News Content": "පාස්කු ඉරිදා ත්‍රස්ත ප්‍රහාරයේ මහමොළකරු ලෙස සැලකෙන සහරාන් හෂීම්ගේ අනුගාමිකයෙකු ඉන්දීය ජාතික ඔත්තු සේවය මගින් කේරළ ප්‍රාන්තයේදී අත්අඩංගුවට ගෙන තිබෙනවා.\nරියාස් අබුබකර් සහ අබු දුජානා යන නම්වලින් පෙනී සිටින ඔහු කේරළ ප්‍රාන්තයේ මරාගෙන මැරෙන ප්‍රහාරයක් එල්ල කිරීමට සැලසුම් කර තිබූ බවයි වාර්තාවන්නේ.\n29 හැවිරිදි සැකකරු අද කොචි අධිකරණය වෙත ඉදිරිපත් කිරීමට නියමිත බව ඉන්දීය මාධ්‍ය වාර්තා කළා.\nරියාස් අබුබකර්, මෙරට ජාතික තවුහිත් ජමාත් සංවිධානයේ නායක සහරාන් හෂීම්ගේ දේශන සහ වීඩියෝපටවලට පසුගිය වසරක පමණ කාලයක් තිස්සේ සවන් දී ඇති අතර, ඒ සඳහා කේරළයේ සිය සගයන් ද යොමු කර ඇති බව සදහන්.",
       "URL": "https://www.hirunews.lk/215448/කේරළ-ප්‍රාන්තයේ-මරාගෙන-මැරෙන-ප්‍රහාරයක්-එල්ල-කිරීමට-සැරසුණු-සහරාන්ගේ-අනුගාමිකයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3377"
}