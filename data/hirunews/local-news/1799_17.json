{
       "Source": "hirunews",
       "Timestamp": "Saturday, 24 July 2021 - 9:55",
       "Headline": "එක්ව කටයුතු කරන්නැයි ලෝක සෞඛ්‍ය සංවිධානයෙන් සියළු රටවලට ඉල්ලීමක්",
       "News Content": "කොරෝනා වෛරසයේ මූලාරම්භය සෙවීම සඳහා සියළු රටවලට එක්ව කටයුතු කරන්නැයි ලෝක සෞඛ්‍ය සංවිධානය ඉල්ලීමක් කර තිබෙනවා.\nඒ, එම  සංවිධානය මීට පෙර කොරෝනා වෛරසයේ මූලාරම්භය සෙවීම සඳහා ඉදිරිපත් කළ සැලැස්ම චීනය විසින් ප්‍රතික්ෂේප කිරීමෙන් අනතුරුවයි.\n2019 වසරේ දෙසැම්බර් මාසයේදී මධ්‍යම චීනයේ වූහාන් නගරයෙන් පළමු කොරෝනා ආසාදිතයා සොයා ගැනුණා.\nඒ අනුව දිගින් දිගටම චෝදනා එල්ල වුණේ වෛරසය චීනයේ බිහි වී ඇති බවටයි.\nචීනයේ තවදුරටත් රසායනාගාර සහ වෙළදසැල් පරීක්ෂා කිරීම සදහා ලෝක සෞඛ්‍ය සංවිධානය පසුගිය දා චීනයෙන් ඉල්ලීමක් කර තිබුණා.\nකෙසේ වෙතත් එය චීනය ප්‍රතික්ෂේප කළ අතර ලෝක සෞඛ්‍ය සංවිධානයේ ප්‍රකාශක ජසරෙවික් ජීනිවා හි පැවති මාධ්‍ය හමුවකදී කියා සිටියේ මෙය දේශපාලනික චෝදනාවක් නොවන බවයි.\nසියළු දෙනා අවබෝධයෙන් වගකීම් සහගතව ලෝක සෞඛ්‍ය සංවිධානය සමග සහයෝගයෙන් මේ පිළිබදව සෙවීමට එක්ව කටයුතු කළ යුතු බවයි ඔහු එහිදී වැඩිදුරටත් සදහන් කළේ.",
       "URL": "https://www.hirunews.lk/277863/එක්ව-කටයුතු-කරන්නැයි-ලෝක-සෞඛ්‍ය-සංවිධානයෙන්-සියළු-රටවලට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1799"
}