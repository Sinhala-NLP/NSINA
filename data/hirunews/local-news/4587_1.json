{
       "Source": "hirunews",
       "Timestamp": "Thursday, 30 March 2017 - 19:22",
       "Headline": "වැඩවර්ජනය නිසා මීගමුව රෝහල උණුසුම් වෙයි",
       "News Content": "මීගමුව මහරෝහලේ ඖෂධ සංයෝජකයින් අද (30) ක්‍රියාත්මක කළ වැඩවර්ජනයක් හේතුවෙන් රෝගීන් දැඩි දුෂ්කරතාවයට පත්වුණා.\nමෙම වර්ජනයට හේතුවී තිබුණේ නව ඖෂධ සංයෝජකයින් පිරිසක් සේවය සදහා යෙදවීමයි.\nරෝහලේ බාහිර රෝගී අංශය සායනික අංශය මෙන්ම, විශේෂ අවශ්‍යතා සහිත රෝගීන්ට ඖෂධ නිකුත් කරන කවුලූ එහිදී වසා දමා තිබුණා.\nපවතින තත්ත්වය සම්බන්ධයෙන් සාකච්ඡා කිරීමට රෝහලට පැමිණි රෝගීන් රෝහල් අධ්‍යක්ෂවරයා සහ නියෝජ්‍ය අධ්‍යක්ෂවරයා හමුවීමට උත්සාහ කළා.\nඔවුන් තම නිල කාමර තුළ රැදී නොසිටීම හේතුවෙන් කෝප වූ රෝගීන් අසල සිටි වෛද්‍යවරයෙකු සමගද උණුසුම් තත්ත්වයක් ඇති කර ගත් බවයි අප වාර්තාකරු සඳහන් කළේ.",
       "URL": "https://www.hirunews.lk/158139/වැඩවර්ජනය-නිසා-මීගමුව-රෝහල-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4587"
}