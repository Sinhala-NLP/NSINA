{
       "Source": "hirunews",
       "Timestamp": "Sunday, 11 July 2021 - 14:10",
       "Headline": "සෙවනගල අක්කර දෙකක කෙසෙල් වගාවකට පිරිසක් හානි කරයි (වීඩියෝ)",
       "News Content": "දෙපාර්ශවයක් අතර පැවති ආරවුලක් හේතුවෙන් සෙවනගල ප්‍රදේශයේ අක්කර දෙකක වගා කර තිබූ රුපියල් ලක්ෂ 10ක්  පමණ වටිනා කෙසෙල් වගාවක් විනාශ කර තිබෙනවා.\nවසර 10ක කාලයක් කෙසෙල් වගා කරමින් ජීවිකාව සවි කර ගත් පුද්ගලයෙකු බදු පදනම මත අදාළ ඉඩමේ වගා කටයුතු සිදුකර තිබුණා.\nමීට වසර දෙකකට පමණ පෙර පටක රෝපණ ක්‍රමයට කෙසෙල් වගා කිරීම මොහු විසින් ආරම්භ කර ඇති අතර, අස්වනු නෙලීමට සූදානමින්  සිටියදී කිසියම් පුද්ගලයෙකු විසින් තම වගාව විනාශ කර ඇති බවයි ඔහු හිරු ප්‍රවෘත්ති අංශයට කියා සිටියේ.\nමේ සම්බන්ධයෙන් අප සෙවනගල පොලීසියෙන් විමසීමක් කළ අතර එහි ප්‍රකාශකයෙකු කියා සිටියේ සිද්ධිය සම්බන්ධයෙන් විමර්ශනයක් ආරම්භ කර ඇති බවයි.",
       "URL": "https://www.hirunews.lk/276693/සෙවනගල-අක්කර-දෙකක-කෙසෙල්-වගාවකට-පිරිසක්-හානි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1827"
}