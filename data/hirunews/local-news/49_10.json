{
       "Source": "hirunews",
       "Timestamp": "Wednesday, 06 September 2023 - 9:04",
       "Headline": "සම්බාහන මධ්‍යස්ථානයකට ගිය පුද්ගලයෙක් මරුට",
       "News Content": "මීගමුවේ පිහිටි සම්බාහන මධ්‍යස්ථානයක (ස්පා) සේවය ලබා ගනිමින් සිටි මැදි වයස් පුද්ගලයකු හදිසියේ අසනීප වී මියගොස් තිබෙනවා.\nමෙසේ මියගොස් ඇත්තේ වයස අවුරුදු 50ක් පමණ වන පුද්ගලයෙක්.\nමෘත දේහය පශ්චාත් මරණ පරීක්‍ෂණය සඳහා මීගමුව රෝහලේ මෘත ශරීරාගාරයේ තැන්පත් කර ඇත අතර අදාළ සිදුවීම වන අවස්ථාවේ සම්බාහන ආයතනය තුළ සිටි හිමිකරුගෙන් සහ සම්බාහන සේවිකාවන් තිදෙනාගෙන් ප්‍රකාශයන් ලබා ගත් බවයි පොලිසිය පැවසුවේ.\nමීගමුව මූලස්ථාන පොලිසිය මේ පිළිබඳ වැඩිදුර පරීක්ෂණ සිදු කරනවා.",
       "URL": "https://www.hirunews.lk/347305/සම්බාහන-මධ්‍යස්ථානයකට-ගිය-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=49"
}