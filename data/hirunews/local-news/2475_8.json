{
       "Source": "hirunews",
       "Timestamp": "Saturday, 05 September 2020 - 12:45",
       "Headline": "බතික් කර්මාන්තකරුවන් දැඩි අසීරුතාවයක (වීඩියෝ)",
       "News Content": "පාරම්පරික දේශීය බතික් කර්මාන්තයේ අමුද්‍රව්‍යවල මිල ඉහළයාම හේතුවෙන් තමන් කර්මාන්තයේ නියලෙන්නන් දැඩි අසීරුතාවයට පත්ව ඇති බව පවසනවා.\nඔවුන් ඉල්ලා සිටින්නේ මේ සඳහා රජය මැදිහත් වී ඉක්මන් විසඳුමක් ලබාදෙන ලෙසයි.\nශ්‍රී ලංකාවේ පාරම්පරික දේශීය කර්මාන්තයක් වශයෙන් බතික් කර්මාන්තයට දිගුකාලීය ඉතිහාසයක් හිමියි.\nකෙසේ වෙතත් බතික් කර්මාන්තයේ නියලෙන්නන් පවසන්නේ බතික් නිෂ්පාදන සඳහා අවශ්‍ය අමුද්‍රව්‍ය හිඟයක් මේ වන විට පවතින බවයි.\nබතික් කර්මාන්තයේ නිෂ්පාදන සඳහා අවශ්‍ය රෙදි සහ වර්ණ බහුලව ආනයනය කරන්නේ චීනය සහ ඉන්දියාව වැනි රටවලින් වන අතර කොරෝනා වසංගත තත්ත්වයත් සමඟ මේ වන විට එම අමුද්‍රව්‍ය ආනයනයද අඩාල වී තිබෙනවා.\nපවතින තත්ත්වය හමුවේ ගුණාත්මකභාවයෙන් තොර වර්ණක වෙළදපොලේ අලෙවියට ඇති අතර කර්මාන්තයේ නියලෙන්නන් පෙන්වා දෙන්නේ එම නිසා බතික් නිෂ්පාදනවල ගුණාත්මකභාවයට බලපෑම් එල්ල වී ඇති බවයි.\nබතික් කර්මාන්තයේ ඉදිරි දියුණුව සඳහා එම කර්මාන්තයේ නියලෙන්නන් ඔවුන්ගේ යෝජනා කිහිපයක්ද ඉදිරිපත් කළා.",
       "URL": "https://www.hirunews.lk/249473/බතික්-කර්මාන්තකරුවන්-දැඩි-අසීරුතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2475"
}