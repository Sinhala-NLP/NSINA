{
       "Source": "hirunews",
       "Timestamp": "Friday, 22 April 2022 - 9:51",
       "Headline": "ලංකා පෞද්ගලික බස් හිමියන්ගේ සංගමය අධිකරණයට ?",
       "News Content": "පවතින තත්වය යටතේ කොන්දොස්තරවරුන් ඉවත් කර භෞතික මුදල් හුවමාරුවකින් තොරව පෙරගෙවුම් කාඩ්පතක් භාවිතයෙන් බස් ගාස්තු ගෙවීමේ ක්‍රමවේදය ක්‍රියාත්මක කිරීමට නියෝගයක් ඉල්ලා අධිකරණ කටයුතුවලට එළැඹීමට තීරණය කළ බව ලංකා පෞද්ගලික බස් හිමියන්ගේ සංගමය පවසනවා.\nඑහි සභාපති ගැමුණු විජේරත්න ඊයේ කොළඹ පැවති මාධ්‍ය හමුවකට එක් වෙමින් කියා සිටියේ එම ක්‍රමවේදය ක්‍රියාත්මක කිරීමෙන් මගීන්ට බස් ගාස්තුවලට අදාළව යම් සහනයක් ලබා දීමට කටයුතු කළ හැකි බවයි.\nඑමෙන්ම පවතින ඩීසල් හිඟය හේතුවෙන් දිවයින පුරා පෞද්ගලික බස් රථ ධාවනය අද දිනයේදී සාමාන්‍ය ධාවනයෙන් සියයට 40 ක් දක්වා සීමා කිරීමට සිදුවන බවද ඔහු ප්‍රකාශ කළා.",
       "URL": "https://www.hirunews.lk/302505/ලංකා-පෞද්ගලික-බස්-හිමියන්ගේ-සංගමය-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=1217"
}