{
       "Source": "hirunews",
       "Timestamp": "Saturday, 18 March 2023 - 7:25",
       "Headline": "පාසල් නිවාඩු සමය ප්‍රකාශයට පත් කෙරේ",
       "News Content": "පළමු වාරයේ පාසල් නිවාඩුව ලබන අප්‍රෙල් මස 5 වැනිදා සිට 16 වනදා දක්වා ලබාදෙන බව අධ්‍යාපන අමාත්‍යාංශය සඳහන් කළා.\nඑමෙන්ම 2022 වසරේ සාමාන්‍ය පෙළ විභාගය හේතුවෙන් මැයි මස 13 වනදා සිට මැයි 24 වනදා දක්වාද පාසල් සඳහා නිවාඩු ලබාදෙන බවයි අධ්‍යාපන අමාත්‍යාංශය වැඩිදුරටත් සඳහන් කළේ.\nඅධ්‍යාපන අමාත්‍යාංශය නිකුත් කළ නිවේදනයේ දැක්වෙන්නේ 2023 වසරේ පළමුවන වාරය අදියර තුනකින් සමන්විත වන අතර එහි පළමු අදියර මාර්තු මස 27 සඳුදා දින සිට අප්‍රේල් මස 04 වන අඟහරුවාදා දින දක්වා පැවැත්වෙන බවයි.\nදෙවන අදියර ප්‍රේල් මස 17 වන සඳුදා සිට මැයි මස සිකුරාදා දින දක්වා පැවැත්වෙන අතර තෙවන අදියර ක්‍රියාත්මක වන්නේ මැයි මස 25 වනදා බ්‍රහස්පතින්දා සිට ජුලි මස 20 වැනි බ්‍රහස්පතින්දා දක්වායි.\nඒ අනූව පාසල් දෙවන වාරය ක්‍රියාත්මක වන්නේ ජුලි මස 24 වන සඳුදා දින සිට ඔක්තෝබර් මස 13 වැනි සිකුරාදා දින දක්වායි.\nතෙවන පාසල් වාරය අදියර දෙකකින් සමන්විත වන අතර එහි පළමු අදියර නොවැම්බර් මස 13 වන සඳුදා දින සිට දෙසැම්බර් 22 සිකුරාදා දක්වා පැවැත්වීමට නියමිතයි .\nදෙවන අදියර 2024 වර්ෂයේ ජනවාරි මස 2 වන අඟහරුවාදා ආරම්භ වීමට නියමිත බව අධ්‍යාපන අමාත්‍යාංශය නිකුත් කළ නිවේදනයේ දැක්වෙනවා.\nමේ අතර 2019 සිට 2022 දක්වා වර්ෂවල 12 ශ්‍රේණියේ සිසුන් වෙනුවෙන් පැවැත්වෙන සාමාන්‍ය තොරතුරු තාක්ෂණ විභාගය අද පැවැත්වෙනවා.\nවිභාග කොමසාරිස් ජනරාල් අමිත් ජයසුන්දර කියා සිටියේ අද උදෑසන 9 සිට පස්වරු 12:10 දක්වා විභාගය පැවැත්වෙන බවයි.\nඑය මධ්‍යස්ථාන 3,269ක දී පැවැත්වීමටයි කටයුතු යොදා ඇත්තේ.",
       "URL": "https://www.hirunews.lk/330233/පාසල්-නිවාඩු-සමය-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=469"
}