{
       "Source": "hirunews",
       "Timestamp": "Sunday, 12 December 2021 - 22:34",
       "Headline": "13 වැනි ආණ්ඩුක්‍රම ව්‍යවස්ථා සංශෝධනය ක්‍රියාත්මක කිරීමට අවශ්‍යයි - සී.වී. විග්නේෂ්වරන් (වීඩියෝ)",
       "News Content": "දෙමළ හා මුස්ලිම් ජනතාවට 13 වැනි ආණ්ඩුක්‍රම ව්‍යවස්ථා සංශෝධනය ක්‍රියාත්මක කිරීම අවශ්‍ය බව දෙමළ ජනතා ජාතික සන්ධානයේ නායක පාර්ලිමේන්තු මන්ත්‍රී සී.වී. විග්නේෂ්වරන් මහතා පවසනවා.\nඔහු මේ බව සඳහන් කළේ දෙමළ බස කථාකරන ජනතාව නියෝජනය කරන පක්ෂ රැසක් එක්ව කැඳවා තිබූ සාකච්ඡාවකින් අනතුරුව පැවැත්වූ ප්‍රවෘත්ති සාකච්ඡාවකට එක්වෙමින්.\nදෙමළ ජාතික සන්ධානයේ හවුල්කාර පක්ෂවල නියෝජිතයන් දෙමළ ප්‍රගතිශීලී පෙරමුණ, ශ්‍රී ලංකා මුස්ලිම් කොංග්‍රසය ඇතුළු දෙමළ බස කථාකරන ජනතාව නියෝජනය කරන පක්ෂ රැසක් එක්වූ මෙම සාකච්ඡාව කොළඹදී පැවැත්වුණා.\nදෙමළ ජාතික සන්ධාන නායක පාර්ලිමේන්තු මන්ත්‍රී ආර්. සම්බන්ධන් මහතාගේ ප්‍රධානත්වයෙන් පැවති මෙම සාකච්ඡාවේදී නව ආණ්ඩුක්‍රම ව්‍යවස්ථාව සම්පාදනය,13 වන ආණ්ඩුක්‍රම ව්‍යවස්ථා සංශෝධනය පිළිබඳව සාකච්ඡාවට ලක්ව තිබෙනවා.\nඅනතුරුව මෙම සාකච්ඡාවට එක් වූ නායකයන් ප්‍රවෘත්ති සාකච්ඡාවක් කැඳවා තිබුණා.",
       "URL": "https://www.hirunews.lk/290815/13-වැනි-ආණ්ඩුක්‍රම-ව්‍යවස්ථා-සංශෝධනය-ක්‍රියාත්මක-කිරීමට-අවශ්‍යයි-සී-වී-විග්නේෂ්වරන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1498"
}