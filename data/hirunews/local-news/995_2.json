{
       "Source": "hirunews",
       "Timestamp": "Monday, 25 July 2022 - 8:32",
       "Headline": "යාපනයේ ලංගම බස් රථ හා පෞද්ගලික බස් රථ වර්ජනයේ - මගීන් දැඩි අපහසුතාවයක",
       "News Content": "යාපනයේ ලංගම බස් රථ හා පෞද්ගලික බස් රථ සියල්ලක්ම වර්ජනය කිරීම නිසා රජයේ සේවකයින් පාසැල් සිසුන් ඇතුලු යාපනයේ විශාල පිරිසකට\nගමනා ගමන පහසුමක් නොමැතිව ඔවුන් දැඩි ලෙස අපහසුතාවයට පත් වුනා.\nයාපනය මධ්‍යම බස් නැවතුම් පල ගේට්ටු හා බාධක යොදා වසා දමා තිබූ අතර බස් නැවතුම්පලට පැමිණි පිරිස බස් රථ නොමැතිකම නිසා බස් නවතුම් පලේ අතරමංවි සිටියා.\nයාපනයේ බස් රථ වලට ඉන්ධන බෙදා දීමේදී අක්‍රමිකතා රැසක් සිදුවන බවත් බලධරීන් ප්‍රකාශ කරණ අන්දමට බස් රථ වලට ඉන්ධන නොලැබෙන බවත් කියමින් මෙම බස් රථ වර්ජනය දියත් කොට තිබෙනවා.\nවර්ජනයේ නිරත ලංගම සේවකයින් කියා සිටින්නේ යාපනයේ ලංගම බස් රථ වලට වඩා වැඩි සංඛ්‍යාවක් පෞද්ගලික බස් රථ ඇති බවත් ඒවාට ලංගම තෙල්\nපිරවුම් හල් වලින් ඉන්ධන නිකුත් කිරීම නිසා ලංගම බස් රථ වලට ප්‍රමාණවත් අන්දමට ඉන්ධන නොලැබෙන බවයි.\nපෞද්ගලික බස් රථ හිමියන් පවසන්නේ ඔවුන්ට ලංගම බස් ඩිපෝ වලින් ඉන්ධන ලබා ගැනීමට යමේදී කිසිදු සැලකිල්ලක් නොමැති බවත් පැය ගණන් පෝලිම් වල සිටීමට සිදුවන බවයි.\nකෙසේ වෙතත් බස් රථ වර්ජනය නිසා යාපනය නගරයම දැඩි ලෙස පාලුවට ගොස් තිබුණා.",
       "URL": "https://www.hirunews.lk/310882/යාපනයේ-ලංගම-බස්-රථ-හා-පෞද්ගලික-බස්-රථ-වර්ජනයේ-මගීන්-දැඩි-අපහසුතාවයක",
       "Category": "Local News",
       "Parent URL": "https://www.hirunews.lk/local-news.php?pageID=995"
}