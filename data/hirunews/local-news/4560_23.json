{
       "Source": "hirunews",
       "Timestamp": "Sunday, 16 April 2017 - 20:25",
       "Headline": "පාස්කු ඉරිදා අදයි",
       "News Content": "ලොව පුරා කිතුනු බැතිමතුන් අද පාස්කු ඉරිදා දිනය සැමරුවා.\nකුරුසිපත්වූ ජේසුස් ක්‍රිස්තුන් වහන්සේගේ උත්ථානය අද සිදුවූ බව කතෝලිකයන්ගේ විශ්වාසයයි.\nවසර 2000 කට පමණ පෙර ඊශ්‍රායලයේ ජෙරුසෙලම් අගනුවර කල්වරි කන්දේදී කුරුසි පත්වූ ජේසුස් ක්‍රිස්තූන් වහන්සේ  අද වැනි දවසක මරණය පරාජය කළ බව කතෝලික බැතිමතුන් විශ්වාස කරනවා.\nමහ සිකුරාදා ගල් ලෙනක තැන්පත් කෙරුණු උන්වහන්සේ අද උත්ථාන වී සිය අනුගාමිකයන්ට දර්ශනය වුණා.\nපාපය පරාජය කළ මෙම ජයග්‍රාහී අවස්ථාව සිහිකරමින් ලොව පුරා කතෝලික බැතිමතුන් විශේෂ දිව්‍ය පුජා මෙහෙයන් පැවැත්වූ අතර වතිකානුවේ දේව මෙහෙය පැවැත්වුණේ අති උතුම් ප්‍රැන්සිස් ශුද්ධෝත්තම පියතුමන්ගේ ප්‍රධානත්වයෙන්.\nජේසුස් ක්‍රිස්තූන් වහන්සේගේ උත්ථානයෙන් පසු ස්වර්ගස්ථ වූ අතර ඉන් සකල ලෝ වැසියාට ගැළවීම උදාවූ බව කතෝලික බැතිමතුන්ගේ විශ්වාසයයි.",
       "URL": "https://www.hirunews.lk/159316/පාස්කු-ඉරිදා-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4560"
}