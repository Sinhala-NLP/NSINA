{
       "Source": "hirunews",
       "Timestamp": "Friday, 14 July 2017 - 11:58",
       "Headline": "අභයාරාමයට අධිකරණ නියෝගයක්",
       "News Content": "නාරාහේන්පිට අභයාරාම විහාරස්ථානය දේශපාලන, වානිජ හෝ වෘත්තීමය කටයුතු සදහා යොදා ගැනිීම වළක්වමින් කොළඹ දිසා අධිකරණය අද (14) අතුරු තහනම් නියෝගයක් නිකුත් කළා.\nඒ කිරුළපන පූර්වාරාමාධිපති පද්බේරියේ විමලඥාන නාහිමියන් ගොනුකළ පෙත්සමක් අද සලකා බැලූණු අවස්ථාවේදීයි.\nඑහිදී කොළඹ දිසා විනිසුරු සුජීව නිශ්ශංක ඉදිරියේ කරුණු දැක්වූ පෙත්සම්කාර හිමිනම වෙනුවෙන් පෙනී සිටි නීතිඥවරුන් ප්‍රකාශ කළේ අභයාරාම විහාරස්ථානය දේශපාලන, වානිජ හෝ වෘත්තීමය කටයුතු සදහා යොදා ගැනීම බුදු දහමේ ඉගැන්වීම්වලට පටහැනි බවයි.\nවිමලඥාන හිමියන් නාරාහේන්පිට අභයාරාමයේ විහාරාධිපති පදවිය සම්බන්ධයෙන් නඩුවක් ගොනුකර ඇති අතර ඊට අදාළව කරුණු දැක්වීමට වත්මන් විහාරාධිපති පූජ්‍ය මුරුත්තෙට්ටුවේ ආනන්ද හිමියන්ට ද අධිකරණය අවසර ලබාදී තිබුණා.",
       "URL": "https://www.hirunews.lk/165867/අභයාරාමයට-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4422"
}