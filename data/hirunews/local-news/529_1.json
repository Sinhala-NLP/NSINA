{
       "Source": "hirunews",
       "Timestamp": "Saturday, 18 February 2023 - 7:17",
       "Headline": "ගබඩාවකින් භාණ්ඩ සොරකම් කළ කල්ලියක් අත් අඩංගුවට",
       "News Content": "පමුණුගම - උස්වැටකෙයියාව ප්‍රදේශයේ පෞද්ගලික තොග ගබඩාවක් කොල්ල කා පලා ගිය පිරිසක් පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් පසුගියදා අදාළ තොග ගබඩාවේ මුරකරුට තියුණු ආයුධයකින් පහර දී එහි රියදුරෙකු සමඟ ඔවුන් දෙදෙනා කාමරයක සිරකර මෙම කොල්ලකෑම සිදු කර තිබුණා.\nසැකකරුවන් ගබඩාවේ තිබූ භාණ්ඩ සොරාගෙන ගොස් තිබුණේ කන්ටේනර් රථ 5ක් යොදා ගනිමින්.\nඔවුන් විසින් මෙලෙස පැහැරගෙන ගොස් තිබුණේ සහල් ඇතුළු අත්‍යාවශ්‍ය භාණ්ඩ තොගයක්.\nඅත්අඩංගුවට ගත් සැකකරුවන් තුන්දෙනා වයස අවුරුදු 30ත් 40ත් අතර කුලියාපිටිය හා කොළඹ ප්‍රදේශයේ පදිංචිකරුවන් බවට අනාවරණය වී තිබෙනවා.",
       "URL": "https://www.hirunews.lk/327672/ගබඩාවකින්-භාණ්ඩ-සොරකම්-කළ-කල්ලියක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=529"
}