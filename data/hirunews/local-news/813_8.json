{
       "Source": "hirunews",
       "Timestamp": "Monday, 10 October 2022 - 13:20",
       "Headline": "ජොන්ස්ටන්ට අධිචෝදනා භාරදෙයි",
       "News Content": "වෙළඳ අමාත්‍යවරයාව සිටිය දී සතොස සේවකයින් පිරිසක් රාජකාරියෙන් ඉවත් කර දේශපාලන කටයුතුවල යෙදවීම තුළින් ලක්ෂ 59කට අධික මුදලක් පාඩු කිරීමේ චෝදනාවට හිටපු අමාත්‍ය ජොන්ස්ටන් ප්‍රනාන්දු ඇතුලු විත්තිකරුවන් තුන්දෙනෙකුට කොළඹ මහාධිකරණය හමුවේ අද (10) අධිචෝදනා භාරදුන්නා.\nඒ කොළඹ මහාධිකරණ විනිසුරු නාමල් බලල්ලේ ඉදිරියේ මෙම නඩුව කැඳවූ අවස්ථාවේදියි.\nහිටපු අමාත්‍යවරයාට අමතරව අධිචෝදනා මෙලෙස භාරදෙනු ලැබුවේ සතොස ආයතනයේ හිටපු සභාපති එරාජ් ප්‍රනාන්දු සහ එහි හිටපු අධ්‍යක්ෂවරයෙකු වන මොහොමඩ් සාකීර්ටයි.\nඊට අදාළ මූලික විරෝධතා ඉදිරිපත් කිරීමට අපේක්ෂා කරන බවයි මෙහිදී විත්තිකරුවන්ගේ නීතීඥවරුන් අධිකරණයට දැනුම් දෙනු ලැබුවේ.",
       "URL": "https://www.hirunews.lk/317488/ජොන්ස්ටන්ට-අධිචෝදනා-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=813"
}