{
       "Source": "hirunews",
       "Timestamp": "Sunday, 06 June 2021 - 8:07",
       "Headline": "ලක්ෂ 30ක හෙරොයින් සමග කාන්තාවක් ඇතුලු 5ක් අත්අඩංගුවට (වීඩියෝ)",
       "News Content": "රුපියල් ලක්ෂ 30කට ආසන්න වටිනාකමින් යුත් හෙරොයින් සමග කාන්තාවක් ඇතුලු 5 දෙනෙකු සියඹලාන්ඩුව හැඩඔය පාලම අසලදී අත්අඩංගුවට ගෙන තිබෙනවා.\nකොළඹ සිට සියඹලාන්ඩුව දෙසට ගමන් කරන වෑන් රථයකින් මත්ද්‍රව්‍ය ප්‍රවාහනය කරන බවට ලැබුනු තොරතුරකට අනුවයි අම්පාර පොලිස් විශේෂ කාර්ය බලකා කඳවුරේ නිලධාරීන් ඊයේ මෙම වැටලීම සිදුකර ඇත්තේ.\nමාර්ග බාධක යොදා සිදුකළ පරීක්ෂාවේදී සැකකරුවන් 3 දෙනෙකු සතුව තිබී හෙරොයින් ග්‍රෑම් 151ක් සොයාගෙන තිබෙනවා.\nවෑන් රථයේ රියදුරා සහ එහි ගමන් කළ කාන්තාව හෙරොයින් ජාවාරමට අනුබල දීම සම්බන්ධයෙනුයි අත්අඩංගුවට ගෙන ඇත්තේ.\nඅවුරුදු 23, 51, 54, 60 සහ 61 වයස්වල සැකකරුවන් පොතුවිල් ප්‍රදේශයේ පදිංචිකරුවන් පිරිසක්.\nඔවුන් අද සියඹලාණ්ඩුව මහේස්ත්‍රාත් හමුවට ඉදිරිපත් කිරීමට නියමිතයි.\nසිද්ධිය සම්බන්ධයෙන් සියඹලාණ්ඩුව මහේස්ත්‍රාත් අධිකරණය වැඩිදුර විමර්ශණ සිදුකරනවා.",
       "URL": "https://www.hirunews.lk/273505/ලක්ෂ-30ක-හෙරොයින්-සමග-කාන්තාවක්-ඇතුලු-5ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1903"
}