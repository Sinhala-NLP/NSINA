{
       "Source": "hirunews",
       "Timestamp": "Sunday, 04 December 2022 - 21:14",
       "Headline": "විදෙස් සමාගම්වලට පෝර්ට් සිටියේ දොර ඇරෙන ගැසට්ටුව එළියට",
       "News Content": "කොළඹ වරාය නගරය තුළ විදේශීය සමාගම් වලට ලියාපදිංචි වීම සඳහා අදාළ ගැසට් නිවේදනය රජය විසින් නිකුත් කර තිබෙනවා.\nපසුගිය නොවැම්බර් මස 17 වනදා අදාළ ගැසට් නිවේදනය නිකුත් කිරිමටයි රජය කටයුතු කර තිබුණේ.\nකෙසේ වෙතත් මෙම ගැසට් නිවේදනයෙන් උපායමාර්ගික වැදගත්කමකින් යුත් ව්‍යාපාර සඳහා ලබාදෙන දිරි ගැන්වීම් සහ ලිහිල් කිරීම රාමුව ප්‍රකාශයට පත්කර නොමැති බවයි වාර්තා වන්නේ.\nඑමෙන් ම උපාය මාර්ගික වැදගත්කමකින් යුත් ව්‍යාපාර සඳහා වර්ගීකරණයන් සහ අර්ථ දැක්වීම්ද මේ දක්වා ප්‍රකාශයට පත් කර නැහැ.\nඑහෙමත් විදේශීය සමාගම් වලට ලියාපදිංචි වීමේදී දින තුනක වැනි කෙටි කාලයකදී සිය ලියාපදිංචිය නිම කිරීමේ අවස්ථාවද අදාළ ගැසට් නිවේදනය මගින් ප්‍රකාශයට පත් කර තිබෙනවා.",
       "URL": "https://www.hirunews.lk/321958/විදෙස්-සමාගම්වලට-පෝර්ට්-සිටියේ-දොර-ඇරෙන-ගැසට්ටුව-එළියට",
       "Category": "Local News",
       "Parent URL": "https://www.hirunews.lk/local-news.php?pageID=688"
}