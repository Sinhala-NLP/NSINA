{
       "Source": "hirunews",
       "Timestamp": "Wednesday, 17 January 2018 - 14:29",
       "Headline": "රුසියානු නියෝජිත පිරිසක් ජනපති හමුවෙයි",
       "News Content": "දිවයිනට පැමිණ සිටින රුසියාවේ රොසැටම් රාජ්‍ය සංස්ථාවේ 5 දෙනෙකුගෙන් යුත් නියෝජිත පිරිසක් අද පෙරවරුවේ ජනාධිපති මෛත්‍රීපාල සිරිසේන හමුවී තිබෙනවා.\nවිද්‍යා, තාක්ෂණ, වැඩිදියුණුව වෙනුවෙන් ශිෂ්‍යත්ව පිරිනැමීම සහ බලශක්ති, කර්මාන්ත හා කෘෂිකර්ම ක්ෂේත්‍රවල සහයෝගිතාව වර්ධනය කර ගැනීම සදහා මෙම පිරිස දිවයිනට පැමිණ ඇති බවයි ජනාධිපති මාධ්‍ය ඒකකය සදහන් කළේ.\nශ්‍රී ලංකාව සහ රුසියාව අතර, පවතින රාජ්‍ය තාන්ත්‍රික සබදතාව පිලිබදව මෙහිදී සිහිපත් කළ ජනාධිපතිවරයා තේ අපනයන ගැටලූව කඩිනමින් නිරාකරණය කිරීමට ලබාදුන් සහයෝගයට රුසියානු ජනාධිපති ව්ලැදිමීර් පුටින්ට ස්තුතිය ද පළ කර තිබෙනවා.",
       "URL": "https://www.hirunews.lk/181304/රුසියානු-නියෝජිත-පිරිසක්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4121"
}