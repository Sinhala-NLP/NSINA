{
       "Source": "hirunews",
       "Timestamp": "Thursday, 20 October 2022 - 13:06",
       "Headline": "ශ්‍රී ලංකා පාපන්දු සම්මේලනයේ නිලවරණය පැවැත්වීමට පියවර ගන්නවා - ක්‍රීඩා අධ්‍යක්ෂ ජනරාල්",
       "News Content": "අද (20) දින සිට දින 69 ක් තුළ ශ්‍රී ලංකා පාපන්දු සම්මේලනයේ නිලවරණය පැවැත්වීමට පියවර ගන්නා බව ක්‍රීඩා අධ්‍යක්ෂ ජනරාල්වරයා අද අභියාචනාධිකරණයට ප්‍රතිඥාවක් ලබා දුන්නා.\nඒ ශ්‍රී ලංකා පාපන්දු සම්මේලනයේ නිල කාලය දීර්ඝ කරමින් නිකුත් කෙරුණු ගැසට් නිවේදනය අවලංගු කිරීමට ක්‍රීඩා අමාත්‍යවරයා ගත් තීරණය බලරහිත කරන මෙන් ඉල්ලා එම සම්මේලනයේ හිටපු සභාපතිවරයා හා ලේකම්වරයා ඉදිරිපත් කළ රිට් පෙත්සම අද කැඳවූ අවස්ථාවේදීයි.",
       "URL": "https://www.hirunews.lk/318370/ශ්‍රී-ලංකා-පාපන්දු-සම්මේලනයේ-නිලවරණය-පැවැත්වීමට-පියවර-ගන්නවා-ක්‍රීඩා-අධ්‍යක්ෂ-ජනරාල්",
       "Category": "Local News",
       "Parent URL": "https://www.hirunews.lk/local-news.php?pageID=790"
}