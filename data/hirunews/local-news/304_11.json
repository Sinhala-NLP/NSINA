{
       "Source": "hirunews",
       "Timestamp": "Wednesday, 31 May 2023 - 14:44",
       "Headline": "AI තාක්ෂණයේ දියුණුව ගැන තාක්ෂණ විශේෂඥයින්ගෙන් අනතුරු ඇගවීමක්",
       "News Content": "කෘත්‍රිම බුද්ධි තාක්ෂණයේ උපරිම දියුණුවත් සමඟ මානව වර්ගයාගේ පරිහානිය සිදුවිය හැකි බවට තොරතුරු තාක්ෂණ විශේෂඥයින් අනතුරු අඟවා තිබෙනවා.\nමෙම අනාවරණය සිදු කර තිබුණේ ඕපන් AI සහ ගූගල් සමාගමේ විශේෂඥයින් පිරිසක් විසින් වන අතර කෘත්‍රිම බුද්ධි ආරක්ෂණ මධ්‍යස්ථානයේ වෙබ් අඩවිය තුළ මේ සම්බන්ධයෙන් තොරතුරු වාර්තා කර තිබූ බව සඳහන්.\nඑම ආයතන පෙන්වා දෙන්නේ කෘත්‍රිම බුද්ධිය යොදාගෙන රසායන අවි නිපදවීම සහ අසත්‍ය තොරතුරු ප්‍රචාරණය කර මිනිසුන් වැරදි තීරණ ගැනීමට පෙළඹවීම ඇතුළු විවිධ සාපරාධි ක්‍රියාවන් සිදු කල හැකි බවයි ඔවුන් පෙන්වා දෙන්නේ.\nඑමගින් උද්ගත විය හැකි අවදානම අවම කිරීම, ගෝලීය ප්‍රමුඛතාවක් ලෙස සලකා කටයුතු කිරීමේ වැදගත්කමත් මෙහිදී ඔවුන් අවධාරණය කර තිබෙනවා.",
       "URL": "https://www.hirunews.lk/336688/ai-තාක්ෂණයේ-දියුණුව-ගැන-තාක්ෂණ-විශේෂඥයින්ගෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=304"
}