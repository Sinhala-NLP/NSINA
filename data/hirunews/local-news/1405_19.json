{
       "Source": "hirunews",
       "Timestamp": "Sunday, 23 January 2022 - 13:15",
       "Headline": "පොදු ජනතාවට තානාපතිවරුන් ද නඩත්තු කිරීමට සිදු වෙලා - විපක්ෂ නායක (වීඩියෝ)",
       "News Content": "දේශපාලනඥයින් නඩත්තු කිරීමට අමතරව පොදු ජනතාවට තානාපතිවරුන් ද නඩත්තු කිරීමට සිදුව ඇති බව විපක්ෂ නායක සජිත් ප්‍රේමදාස ප්‍රකාශ කළා.\nවිපක්ෂ නායකරවයා මේ බව කියා සිටියේ සම්මුතියට නිදහස් අවකාශයක් මැයෙන් මැදහත් මාවත සිවිල් සංවිධාන එකමුතුව විසින් සංවිධාන කළ වැඩසටහනකට කොළඹදී ඊයේ (22) එක්වෙමින්.\nමහජන බදු මුදලින් සුර සැප විඳින සහ පිදු දේපල සූරාකන ජන සේවයට කැපවූ බවට මවාපාන ප්‍රෝඩාකාරී දේශපාලනඥයින්ගෙන් ජනතාව මුලා වීම තවදුරටත් සිදු නොවිය යුතු බව පෙන්වා දෙන විපක්ෂ නායකවරයා කියා සිටියේ මේ වනවිට රටට අවශ්‍ය ඇත්තේ පොදු වැඩපිළිවෙළක් බවයි.\nඑනම්, එය මේ වනවිට රටේ ප්‍රධානතම සහ දැඩි අවශ්‍යතාව බව ද විපක්ෂ නායකවරයා අවධාරණය කරනවා.",
       "URL": "https://www.hirunews.lk/294853/පොදු-ජනතාවට-තානාපතිවරුන්-ද-නඩත්තු-කිරීමට-සිදු-වෙලා-විපක්ෂ-නායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1405"
}