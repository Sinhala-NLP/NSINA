{
       "Source": "hirunews",
       "Timestamp": "Monday, 14 November 2022 - 13:23",
       "Headline": "වසරේ විදුලි උත්පාදනයට වැඩි දායකත්වය ගල් අඟුරු",
       "News Content": "2022 ජනවාරි සිට අගෝස්තු දක්වා මෙරට විදුලි උත්පාදනය සඳහා වැඩි වශයෙන් ගල් අඟුරු යොදාගෙන ඇති බව මහ බැංකුව පවසනවා.\nඑය ප්‍රතිශතයක් වශයෙන් සියයට 35 ක් බව සඳහන්. ජල විදුලිය සියයට 29 ක් සහ ද්‍රව ඉන්ධන මගින් සියයට 20 ක් විදුලිය නිපදවා ඇති අතර, සම්ප්‍රදායික නොවන පුනර්ජනනීය ප්‍රභව මගින් සියයට 17 ක් විදුලිය නිපදවා ඇති බවයි එම වාර්තාවේ පෙන්වා දෙන්නේ.\nමේ අතර එම කාලය තුළ දේශීය බලශක්ති ප්‍රභවයන්ගේ මිල ඉහළ ගොස් ඇති බවයි මහ බැංකු වාර්තාවෙන් දැක්වෙන්නේ.\nඒ අනුව භූමිතෙල් මිල සියයට 291 කින්, සුදු ඩීසල් සියයට 243 කින් ඉහළ ගොස් තිබෙනවා.\nඔක්ටේන් 92 වර්ගයේ පෙට්‍රල් මිල සියයට 109 කින් ඉහළ ගොස් ඇති අතර, ගෘහස්ථ එල්පී ගෑස් මිල ඉහළ ගොස් ඇත්තේ සියයට 60 කින්.",
       "URL": "https://www.hirunews.lk/320356/වසරේ-විදුලි-උත්පාදනයට-වැඩි-දායකත්වය-ගල්-අඟුරු",
       "Category": "Local News",
       "Parent URL": "https://www.hirunews.lk/local-news.php?pageID=735"
}