{
       "Source": "hirunews",
       "Timestamp": "Sunday, 04 August 2019 - 15:59",
       "Headline": "මාස පහක් වයසැති බිලිඳියකගේ ජීවිතය බේරා ගැනීමට දෙමාපියන් මහජන සහය අයදී",
       "News Content": "මාස පහක් වයසැති බිලිඳියගේ පිට කොන්දේ හටගෙන ඇති විශාල ගෙඩියක් ශෛල්‍යයකාර්මයකින් ඉවත් කර බිලිඳියගේ ජිවිතය බේරා ගැනිමට බගවන්තලාව ප්‍රදේශයේ වතු කම්කරු යුවලක් මහජන සහය ඉල්ලා සිටිනවා.\nබගවන්තලාව බ්‍රිඩ්වෙල් වතුයායේ වතු නිවාසයක පදිංචි පාප්පු පුෂ්පලතා සහ සුබ්‍රමණියම් බාලසංමුගම් යන දෙදෙනාගේ දෙවනි දරුවා වු බාලසම්මුගම් කිර්තනාගේ වයස මාස පහක්.\nඇය මහනුවර ශික්ෂන රෝහලේදි උපත ලබන විට පිට කොන්දේ හටගෙන තිබු කුඩා ගෙඩියක් මේ වන විට දිනෙන් දින ප්‍රසාරණය වෙමින් පවතින බවයි එම බිලිඳියගේ දෙමාපියන් පවසන්නේ.\nබිලිඳියගේ රෝගී තත්ත්වය පිලිබදව මහනුවර ශික්ෂණ රෝහලේ වෛද්‍යවරුන් පරික්ෂා කල බැලුවද මේ වන තෙක් එම ගෙඩිය ඉවත් කිරිම සදහා කිසිදු ප්‍රතිකාරයක් හෝ කිසිදු ක්‍රියාමර්ගයක් නොගත් බවත්, තමන්ගේ පවුලේ දැඩි අර්ථික අපහසුතා මධ්‍යයේ මාස් පතා තම බිලිඳිය ද රැගෙන මහනුවර ශික්ෂන රෝහලේ පැවැත්වෙන සායන කටයුතු වලට සහභාගි වන බවයි දෙමාපියන් කියා සිටින්නේ .\nබිලිඳියගේ පියා වෘත්තියෙන් ත්‍රිරෝද රථ රියදුරෙකු වශයෙන් බගවන්තලාව නගරයේ කටයුතු කරන අතර ඔහු දිනපතා ලබා ගන්නා සුළු ආදායමින් ඔහුගේ මව, බිරිද  සහ වැඩිමහල් දියණිය ද රැක බලාගනි.\nඉන්දියාවට යාමට සහ ඒමටත්, මාස තුනක කාලයක් ඉන්දියාවේ රැදි සිටිමින් තම බිලින්දියගේ පිට කොන්දේ හටගන ඇති ගෙඩිය ශෛල්‍යයකර්මයකින් ඉවත් කර ඇය සුව කර ගැනිම සදහා බිලිඳියගේ දෙමාපියන් පින්වත් සියළු දෙනාගේ අධාර උපකාර ඉල්ලා සිටියි.\nදිනෙන් දින ප්‍රසාරණය වන බිලින්දාගේ පිට කොන්දේ හටගෙන ඇති ගෙඩිය නිසා බිලින්දා දැඩි අපහසුතාවයෙන් පෙලෙන බවත් බිලින්දාගේ වම් පාදයේ උපතින්ම අබාධයක්ද ඇති බවයි එම බිලිඳියගේ දෙමාපියන් වැඩි දුරටත් කියා සිටින්නේ.",
       "URL": "https://www.hirunews.lk/221534/මාස-පහක්-වයසැති-බිලිඳියකගේ-ජීවිතය-බේරා-ගැනීමට-දෙමාපියන්-මහජන-සහය-අයදී",
       "Category": "Local News",
       "Parent URL": "https://www.hirunews.lk/local-news.php?pageID=3216"
}