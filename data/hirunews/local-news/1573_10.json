{
       "Source": "hirunews",
       "Timestamp": "Tuesday, 09 November 2021 - 13:36",
       "Headline": "තේ කිලෝග්‍රෑම් මිලියන 280ක ඉලක්කයක්",
       "News Content": "දේශීය සහ බාහිර බලපෑම්වලින් පවතින අභියෝග හමුවේ වුවද මේ වසර තුළ දී තේ කිලෝග්‍රෑම් මිලියන 280ක ඉලක්කයක් සපුරා ගැනීමට හැකි වනු ඇතැයි තේ අපනයනකරුවන්ගේ සම්මේලනය ප්‍රකාශ කළා.\nඑමගින් ඩොලර් බිලියන 1.3ක ආදායමක් අපේක්ෂා කෙරෙනවා.\nතේ අපනයනයෙන් ඩොලර් බිලියන 2ක ඉලක්කය සපුරා ගැනීම සඳහා රජයේ සහය අවශ්‍ය වන බවයි තේ අපනයනකරුවන්ගේ සම්මේලනයේ සභාපති සංජය හේරත් සදහන් කළේ.\nවසර ආරම්භයේ තේ අපනයන ඉලක්කය කිලෝග්‍රෑම් මිලියන 320ක් වුවත් එය කිලෝග්‍රෑම් මිලියන 280 දක්වා පහත දැමීමට හේතු වී ඇත්තේ පොහොර ගැටළුව හේතුවෙන්.\nකෙසේ නමුත් මේ වසරේ මුල් මාස 9 තුළ ශ්‍රී ලංකාව තේ කිලෝග්‍රෑම් මිලියන 212ක් අපනයනය කරමින් ඩොලර් මිලියන 986ක් උපයා ඇත්තේ සියයට 7ක වාර්ෂික වර්ධනයක් සලකුණු කරමින්.",
       "URL": "https://www.hirunews.lk/287474/තේ-කිලෝග්‍රෑම්-මිලියන-280ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1573"
}