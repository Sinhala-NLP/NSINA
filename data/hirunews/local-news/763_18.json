{
       "Source": "hirunews",
       "Timestamp": "Tuesday, 01 November 2022 - 14:58",
       "Headline": "වෛද්‍ය පීඨ ශිෂ්‍ය ක්‍රියාකාරී කමිටුව විශ්වවිද්‍යාල ප්‍රතිපාදන කොමිසමට",
       "News Content": "වෛද්‍ය පීඨ ශිෂ්‍ය ක්‍රියාකාරී කමිටුවේ කිහිප දෙනෙකු අද (01) දහවල් විශ්වවිද්‍යාල ප්‍රතිපාදන කොමිසම වෙත පැමිණුනා.\nකරාපිටිය වෛද්‍ය පීඨයේ ඇති වුණු සිද්ධිය නවක වදයට සම්බන්ධ කොට අසත්‍ය ප්‍රචාර පැතිරවීම හා ශිෂ්‍ය මර්දනය සම්බන්ධයෙන් කරුණු ඉදිරිපත් කිරීමට යි මෙසේ ඔවුන් පැමිණ සිටියේ.\nවිශ්වවිද්‍යාල ප්‍රතිපාදන කොමිෂන් සභාව වෙත මේ පිළිබඳ කරුණු ඉදිරිපත් කිරීමෙන් අනතුරුව ඔවුන් මාධ්‍ය වෙත ද අදහස් දැක්වුවා.\nරුහුණ විශ්ව විද්‍යාලයේ නවක සිසුන් පැමිණෙන අවස්ථාවේ දී සම්ප්‍රදායික ව කරන සිදුවීමක් හැරුණු කොට එය නවක වදයක් නොවන බව යි ඔවුන් කියා සිටින්නේ.\nකෙසේ වෙතත් වෛද්‍ය පීඨ සිසුන් හැටියට නවක වදය ප්‍රතික්ෂේප කරන බව ද ඔවුන් අවධාරණය කරනවා.",
       "URL": "https://www.hirunews.lk/319384/වෛද්‍ය-පීඨ-ශිෂ්‍ය-ක්‍රියාකාරී-කමිටුව-විශ්වවිද්‍යාල-ප්‍රතිපාදන-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=763"
}