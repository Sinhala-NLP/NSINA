{
       "Source": "hirunews",
       "Timestamp": "Wednesday, 03 January 2018 - 14:37",
       "Headline": "දරුවන් සිඟමනේ යැවූ පියා",
       "News Content": "තම දියණියන් දෙදෙනා සමඟ බිරිඳ සිඟමනේ යවා මුදල් සොයාගෙන සවසට අරක්කු භාගයක් සමඟ කෑම ගෙනත් දෙන ලෙසටත්, එසේ සිදු නොකරන්නේනම් බිරිඳට පහර දෙන නරුම පියෙක් පිළිබඳව අම්බලන්තොට පොලිසියට පැමිණිල්ලක්‌ ලැබී තිබෙනවා.\nමෙවර පහ වසර ශිෂ්‍යත්ව විභාගයට පෙනි සිටින දියණියක් හා දෙක වසරේ ඉගෙන ගන්නා දියනියගේද පාසල් ගමන් පවා නතර කර සෑම දිනකම තම බිරිඳ හා දරුවන් දෙදෙනාට  ඇඳුම් අන්දවා සිඟමනේ පිටත් කර යැවීම මෙම පියා විසින් සිදු කරන බවයි දරුවන්ගේ මව පොලිසියට පවසා ඇත්තේ.\nමෙම පියාගේ කකුලේ තුවාලයක් ඇති හෙයින් හම්බ කිරීමට යෑමට නොහැකි හෙයින් තම බිරිඳ සහ දරුවන් මෙලෙස සිඟමන් කරවීමට පුරුදු කර  මෙසේ සිඟමනේ යොදවා තිබෙනවා.\n‍බෙලිඅත්ත ඔකේවෙල ප්‍රදේශයේ පදිංචි මෙම පවුලේ ස්වාමිපුරුෂායාගේ මවත් පියාත්, සහෝදර‍යනුත්  සිඟමන් යැදීමේ නිරතවන හෙයින් වෙනත් කිසිදු රැකියාවකට යෑමට ඉඩ නොදි සිඟමනේ පමණක් යෙදෙන ලෙසට බිරිඳට ස්වාමිපුරුෂයා තර්ජනය කර තිබෙනවා.\nඅකමැත්තෙන් වුවත්  වසර කිහිපයක් මෙලෙස සිඟමන් යැදීමෙන් දරුවන් රැකබලා ගත්තද එම මුදලින්  අරක්කු බි ගෙදර බඩු මුට්ටු විනාශ කරමින් තමාට හිරිහැර කිරිම ඉවසා ගැනීමට නොහැකි නිසා තම දෙමාපියන් ලඟට යෑම‍ට අවශ්‍ය බවයි  ඇය පොලිසියට පවසා ඇත්තේ.\nදිනකට රුපියල් 2000 ක් පමන සොයාගන්නා අතර අරක්කු භාගයක් පිරිමි කාට හරි කියා තැබෑරුමකින් ගෙන්වා ගෙන ගෙදර යන බවත්. එම අරක්කු භාගය බි නිවසේ කළකොළාහල කරමින් උයාගත් දේ පවා කෑමට ඉඩ නොදෙන බවයි ඇය වැඩිදුරටත් පවසන්නේ.\nසැමියාගේ අධික බිමත්කම නිසා දරුවන් නිවසේ තබා කුලි වැඩකට හෝ ගොස් දරුවන් ට ඉගැන්වීම කටයුතු කිරීමට නොහැකි වී තිබෙනවා.\nසිද්ධිය සම්බන්ධයෙන් අත්අඩංගුවට ගත් සැකකාර ස්වාමි පුරුෂයා හම්බන්තොට අධිකරණය වෙත ඉදිරිපත් කිරීමට අම්බලන්තොට පොලිසිය  පියවර ගෙන තිබෙනවා.",
       "URL": "https://www.hirunews.lk/180049/දරුවන්-සිඟමනේ-යැවූ-පියා",
       "Category": "Local News",
       "Parent URL": "https://www.hirunews.lk/local-news.php?pageID=4144"
}