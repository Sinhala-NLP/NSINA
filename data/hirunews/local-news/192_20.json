{
       "Source": "hirunews",
       "Timestamp": "Tuesday, 11 July 2023 - 19:23",
       "Headline": "මුදල් අමාත්‍යාංශ ලේකම් ලබන සතියේ අමාත්‍ය මණ්ඩල රැස්වීමට කැඳවයි - බන්දුල ගුණවර්ධන",
       "News Content": "2023 වසරේ ණය ගැනීම් සහ ණය ගෙවීම් සම්බන්ධයෙන් දැනගැනීම සඳහා මුදල් අමාත්‍යාංශ ලේකම්වරයා ඇතුලු එම අමාත්‍යාංශයේ උසස් නිලධාරීන් මීළඟ අමාත්‍ය මණ්ඩල රැස්වීමට කැඳවීමට තීරණය කළ බව කැබිනට් ප්‍රකාශක අමාත්‍ය බන්දුල ගුණවර්ධන ප්‍රකාශ කළා.\nකැබිනට් තීරණ දැනුම්දීමේ මාධ්‍ය හමුවට අද (11) එක්වෙමින් ඔහු කියා සිටියේ 2023 වසරේ ණය සීමා කිරීම සම්බන්ධයෙන් වන යෝජනාවට මේ වනවිට කැබිනට් අනුමැතිය හිමිවී ඇති බවයි.\nඑමෙන්ම ශ්‍රී ලංකන් ගුවන් සේවය, ටෙලිකොම් ආයතනය ඇතුලු ආයතන කිහිපයක් ප්‍රතිව්‍යුහතකරණය සම්බන්ධයෙන් විශේෂඥ කමිටුවක් ද පිහිටුවීමට කැබිනට් අනුමැතිය හිමිව තිබුණා.\nමේ අතර මනම්පිටිය ප්‍රදේශයේ පෙරේදා (09) සිදුවූ මාරක රිය අනතුරට සම්බන්ධ බස් රථය සම්බන්ධයෙන් පූර්ණ පරීක්ෂණයක් සිදුකරන ලෙස ජාතික ප්‍රවාහන කොමිසම් සභාවේ සභාපතිවරයාට උපදෙස් ලබාදුන් බවද අමාත්‍ය බන්දුල ගුණවර්ධන සඳහන් කළා.",
       "URL": "https://www.hirunews.lk/340885/මුදල්-අමාත්‍යාංශ-ලේකම්-ලබන-සතියේ-අමාත්‍ය-මණ්ඩල-රැස්වීමට-කැඳවයි-බන්දුල-ගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=192"
}