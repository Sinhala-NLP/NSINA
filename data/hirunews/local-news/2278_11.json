{
       "Source": "hirunews",
       "Timestamp": "Saturday, 12 December 2020 - 22:19",
       "Headline": "ශ්‍රී ලංකාවේ කොරෝනා මරණ 149 දක්වා ඉහළට",
       "News Content": "ශ්‍රී ලංකාවේ කොරෝනා වෛරස් ආසාදිත මරණ 149ක් දක්වා ඉහළ ගොස් තිබෙනවා.\nඒ අද දිනයේදී තවත් මරණ දෙකක් වාර්තාවීමත් සමගයි.\nමියගොස් ඇත්තේ කොළඹ 15 සහ ඉඹුල්ගොඩ ප්‍රදේශවල පදිංචි පිරිමි පුද්ගලයන් දෙදෙනක්.\nකොළඹ 15 ප්‍රදේශයේ පදිංචි 55 හැවිරිදි පුද්ගලයා වැලිසට ළය රෝහලේ සිට කොවිඩ් 19 ආසාදිතයෙකු ලෙසට හඳුනා ගැනීමෙන් පසු පිඹුර මූලික රෝහලටත් අනතුරුව මුල්ලේරියාව මූලික රෝහලටත් මාරුකර එවා තිබුනා.\nමුල්ලේරියාව රෝහලේ ප්‍රතිකාර ලබමින් සිටියදී ඔහු ඊයේ දිනයේ මියගොස් ඇති අතර මරණයට හේතුව ලෙසට දැක්වෙන්නේ කොවිඩ් නිව්මෝනියා තත්වයයි.\nඉඹුල්ගොඩ ප්‍රදේශයේ පදිංචි 66 හැවිරිදි පුද්ගලයා පසුගිය 10 වනදා රාගම රෝහලට ඇතුලත් කරන අවස්ථාවේදී මියගොස් සිට ඇති බවයි සෞඛ්‍ය සේවා අධ්‍යක්ෂ ජනරාල්වරයා සඳහන් කර ඇත්තේ.\nමරණයට හේතුව ලෙසට දැක්වෙන්නේ උග්‍ර දියවැඩියා තත්වය සහ කොවිඩ් නිව්මෝනියාවයි.",
       "URL": "https://www.hirunews.lk/256895/ශ්‍රී-ලංකාවේ-කොරෝනා-මරණ-149-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2278"
}