{
       "Source": "hirunews",
       "Timestamp": "Saturday, 04 June 2022 - 10:45",
       "Headline": "නව දෙනෙකු ගිය තුන්සක රිය ගසක ගැටී දෙදෙනකු මරුට",
       "News Content": "තණමල්විල - උඩවලව මාර්ගයේ සූරිය ආර ප්‍රදේශයේ දී ත්‍රිරෝද රථයක් මාර්ගයෙන් ඉවතට පැන ගසක ගැටී සිදු වූ අනතුරකින් දෙදෙනකු ජීවිතක්ෂයට පත්ව තවත් හත් දෙනෙකු බරපතළ තුවාල ලබා තිබෙනවා.\nඅද (04) අලුයම මෙම අනතුර සිදු වී ඇති අතර, අනතුර සිදුවන අවස්ථාවේ දී ත්‍රීරෝද රියෙහි පුද්ගලයින් 09 දෙනෙකු ගමන් කර ඇති බවයි පොලිසිය පැවසුවේ.\nඅනතුරින් ජීවිතක්ෂයට පත්ව ඇත්තේ සය හැවිරිදි දරුවෙක් සහ 42 හැවිරිදි පුද්ගලයෙකු.\nමෙම අනතුරට මුහුණ දී ඇත්තේ වැල්ලවාය - සියඹලාගුණය සහ හිගුරුකඩුව යන ප්‍රදේශවල පදිංචි එකම පවුලේ පිරිසක් බවටයි සිදුකළ මූලික විමර්ශනවලදී හෙළිව ඇත්තේ.\nතුවාල ලැබූ පුද්ගලයන් තණමල්විල සහ හම්බන්තොට යන රෝහල්වල ප්‍රතිකාර ලබන අතර අනතුර සම්බන්ධයෙන් තණමල්විල මූලස්ථාන පොලිස් ස්ථානය පරීක්ෂණ සිදු කරනවා.",
       "URL": "https://www.hirunews.lk/306184/නව-දෙනෙකු-ගිය-තුන්සක-රිය-ගසක-ගැටී-දෙදෙනකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1119"
}