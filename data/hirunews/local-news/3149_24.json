{
       "Source": "hirunews",
       "Timestamp": "Thursday, 12 September 2019 - 21:33",
       "Headline": "රටක සංස්කෘතිය හඳුනාගත් පාලකයෙක් සිටිය යුතුයි",
       "News Content": "සිංහල - බෞද්ධ සංස්කෘතිය නොසළකා රට පාලනය කළ නායකයින් ඉවත් කිරීමට ජනතාව මීට පෙර කටයුතු කළ බව අස්ගිරි පාර්ශ්වයේ අනුනායක අතිපූජ්‍ය ආනමඩුවේ ධම්මදස්සී හිමියන් පවසනවා.\nඅස්ගිරි මහා විහාරයේ අද පැවති පුණ්‍යෝත්සවයකදී උන්වහන්සේ අවධාරණය කළේ වත්මන් පාලකයින්ද එම තත්ත්වය හඳුනාගෙන කටයුතු කරන ස්වභාවයක් දක්නට නොලැබෙන බවයි.\nසංස්කෘතික අමාත්‍යාංශය යටතේ රුපියල් ලක්ෂ 56 ක වියදමින් ඉදිකෙරුණු අස්ගිරි මහා විහාරයේ බටහිර පිවිසුම් වාහල්කඩ සඟසතු කොට පූජා කිරීමේ පුණ්‍යෝත්සවය අද පෙරවරුවේ පැවැත්වුණේ අස්ගිරි පාර්ශ්වයේ මහානායක අතිපූජ්‍ය වරකාගොඩ ශ්‍රී ඤාණරත්න හිමියන්ගේ ප්‍රධානත්වයෙන්.\nඑම අවස්ථාවට එක්සත් ජාතික පක්ෂ නියෝජ්‍ය නායක අමාත්‍ය සජිත් ප්‍රේමදාස මහතා ඇතුළු මැති ඇමතිවරුන් පිරිසක්ද එක්ව සිටියා.",
       "URL": "https://www.hirunews.lk/224151/රටක-සංස්කෘතිය-හඳුනාගත්-පාලකයෙක්-සිටිය-යුතුයි",
       "Category": "Local News",
       "Parent URL": "https://www.hirunews.lk/local-news.php?pageID=3149"
}