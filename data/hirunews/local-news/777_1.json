{
       "Source": "hirunews",
       "Timestamp": "Wednesday, 26 October 2022 - 18:46",
       "Headline": "ඩග්ලස් දේවානන්දා ඝාතන තැතට අත්හිට වූ සිරදඬුවමක්",
       "News Content": "1998 වසරේ කළුතර බන්ධනාගාරය තුළ දී අමාත්‍ය ඩග්ලස් දේවානන්දාට තියුණු ආයුධවලින් පහර දී ඝාතනය කිරීමට තැත් කිරීමේ චෝදනාවට වරද පිළිගත් විත්තිකරුවන් දෙදෙනෙකුට වසර 15කට අත්හිටුවන ලද මාස 22ක බරපතළ වැඩ සහිත සිරදඬුවමක් නියම කෙරුණා.\nඒ එම නඩුව අද (26) කොළඹ මහාධිකරණ විනිසුරු නවරත්න මාරසිංහ ඉදිරියේ විභාග කෙරුණු අවස්ථාවේ දී යි.\nඒ අනුව එක් විත්තිකරුවෙකුට රුපියල් 40,000 බැගින් දඩ මුදලක් නියම කෙරුණු අතර, එක් අයෙක් රු. 100,000ක් බැගින් වූ වන්දි මුදලක් ඩග්ලස් දේවානන්දා අමාත්‍යවරයාට ගෙවන ලෙස ද අධිකරණය නියම කළා.",
       "URL": "https://www.hirunews.lk/318902/ඩග්ලස්-දේවානන්දා-ඝාතන-තැතට-අත්හිට-වූ-සිරදඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=777"
}