{
       "Source": "hirunews",
       "Timestamp": "Monday, 15 February 2021 - 13:28",
       "Headline": "සේවය ස්ථීර කරන්නැයි ඉල්ලා, රාජ්‍ය සේවයට බදවා ගත් උපාධිධාරීන් පා ගමනක",
       "News Content": "රාජ්‍ය සේවයට බඳවා ගත් උපාධිධාරීන් පිරිසක් අද (15) විරෝධතා පා ගමනක නිරත වුණා.\nඒ, මෙතෙක් තමන්ව සේවයේ ස්ථීර කර නොමැති බවට චෝදනා කරමින්.\nකොළඹ විහාරමහාදේවි උද්‍යානය අසළින් ආරම්භ වූ මෙම පා ගමන අවසන් වූයේ ලිප්ටන් වටරවුමෙන්.\nවසරක පුහුණුවකින් පසු රාජ්‍ය සේවයේ ස්ථිර කරන බවට පොරොන්දු ලබාදී බඳවාගත් අභ්‍යාසලාභී උපාධිධාරීන් මාස 6ක් ඉක්මවා ඇතත්, මේ දක්වා ස්ථීර කර නොමැති බවයි විරෝධතාවට එක්වෙමින් ඒකාබද්ධ සංවර්ධන නිලධාරී මධ්‍යස්ථානයේ ලේකම් ධම්මික මුණසිංහ සඳහන් කළේ.\nමේ සම්බන්ධයෙන් අද දිනයේදී ජනාධිපතිවරයාට, අග්‍රාමාත්‍යවරයාට සහ රාජ්‍ය පරිපාලන අමාත්‍යවරයා වෙත සංදේශයක් භාරදීමට බලාපොරොත්තු වන බවද ඔහු කියා සිටියා.",
       "URL": "https://www.hirunews.lk/262643/සේවය-ස්ථීර-කරන්නැයි-ඉල්ලා-රාජ්‍ය-සේවයට-බදවා-ගත්-උපාධිධාරීන්-පා-ගමනක",
       "Category": "Local News",
       "Parent URL": "https://www.hirunews.lk/local-news.php?pageID=2145"
}