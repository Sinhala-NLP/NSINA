{
       "Source": "hirunews",
       "Timestamp": "Tuesday, 16 August 2022 - 12:30",
       "Headline": "නිෂ්පාදන සහ සේවා ක්‍රියාකාරකම් පහළ ගිහින් - මහබැංකුව",
       "News Content": "පසුගිය ජූලි මාසයේ දී නිෂ්පාදන සහ සේවා ගැනුම් කළමනාකරුවන්ගේ දර්ශක පහළ ගොස් තිබෙන බව ශ්‍රී ලංකා මහබැංකුව නිවේදනය කරනවා.\nඒ අනුව නිෂ්පාදන ක්‍රියාකාරකම්හි පසුගිය ජුනි මාසයට සාපේක්ෂව පසුබෑමක් පෙන්නුම් කරමින්, නිෂ්පාදන අංශයේ ගැනුම් කළමණාකරුවන්ගේ දර්ශකය ඉකුත් ජූලි මාසයේ දී පහළ ගොස් තිබෙනවා.\nසේවා අංශයෙහි ගැනුම් කළමනාකරුවන්ගේ දර්ශකය, මෙලෙස පහළ ගොස් ඇත්තේ අඛණ්ඩව සිව්වන මාසයටත් වන අතර එය සේවා ක්‍රියාකාරකම්වල පසුබෑමක් පෙන්නුම් කරමින්, ඉකුත් ජූලි මාසයේ දී 43.0ක දර්ශක අගයක් වාර්තා ක‍ර තිබුණා.\nඒ සඳහා වන ප්‍රධාන ම හේතු ලෙස ශ්‍රී ලංකා මහ බැංකුව සඳහන් කරන්නේ, ආහාර හා පාන නිෂ්පාදන අංශයේ පැවති ඉල්ලුම පහළ යාමයි.\n(ශ්‍රී ලංකා මහ බැංකුව එම දර්ශකවල පහත වැටීම පෙන්නුම් කරන්නේ මෙසේ යි)",
       "URL": "https://www.hirunews.lk/312897/නිෂ්පාදන-සහ-සේවා-ක්‍රියාකාරකම්-පහළ-ගිහින්-මහබැංකුව",
       "Category": "Local News",
       "Parent URL": "https://www.hirunews.lk/local-news.php?pageID=937"
}