{
       "Source": "hirunews",
       "Timestamp": "Sunday, 25 September 2022 - 7:22",
       "Headline": "ඇල්ල රක්ෂිතය ගිනිගත් සිද්ධියකට පාසල් සිසුන් 16 ක් අත්අඩංගුවට (වීඩියෝ)",
       "News Content": "ඇල්ල රොක් රක්ෂිත ප්‍රදේශයේ ඊයේ (24) ඇති වූ ගින්න සම්බන්ධයෙන් පාසල් සිසුන් 16 දෙනෙකු අත්අඩංගුවට ගෙන තිබෙනවා.\nගින්න හේතුවෙන් අක්කර 15 ක් පමණ විනාශයට ලක්ව ඇති අතර, ගින්න ඊයේ රාත්‍රියේම පාලනය කිරීමටයි කටයුතු කෙරුණේ.\nඒ, බණ්ඩාරවෙල ආපදා කළමනාකරණ ඒකකයේ මැදිහත්වීමෙන්.\nබදුල්ල ප්‍රදේශයේ පාසලක සිසුන් පිරිසක් සිද්ධිය සම්බන්ධයෙන් සැකපිට පොලිස් භාරයට ගැනුණේ, ප්‍රදේශවාසීන් විසින් එම පිරිස අල්ලා පොලිසියට භාරදීමත් සමඟයි.\nඔවුන් බණ්ඩාරවෙල මහේස්ත්‍රාත් අධිකරණයට අද ඉදිරිපත් කිරීමට නියමිතව තිබෙනවා.",
       "URL": "https://www.hirunews.lk/316242/ඇල්ල-රක්ෂිතය-ගිනිගත්-සිද්ධියකට-පාසල්-සිසුන්-16-ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=846"
}