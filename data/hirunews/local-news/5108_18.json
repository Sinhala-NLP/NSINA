{
       "Source": "hirunews",
       "Timestamp": "Thursday, 31 March 2016 - 7:53",
       "Headline": "වසර 24 කට පසු ලංකාවට ආපු හැටි (ඡායාරුප)",
       "News Content": "වසර 24 කට පෙර සෞදියේ ගෘහ සේවිකාවක් ලෙස පිටත්ව ගොස් කිසිදු තොරතුරක් නොමැතිව සිටි කාන්තාවකගේ මළ සිරුරක් ගුවන් මගින් කටුනායක ගුවන් තොටුපලට එවා ඇති බව ඇයගේ  ඥාතීන් හිරු ප්‍රවෘත්ති අංශයට පවසනවා.\nමෙලෙස මියගොස් ඇත්තේ ආණමඩුව- මහඋස්වැව ප්‍රදේශයේ පදිංචි 62 හැවිරිදි එක් දරු මවක්.\nඇය 1992 වසරේ ගෘහ සේවය සඳහා සෞදිය වෙත පිටත්ව ගොස් තිබෙනවා.\nඑහෙත් මාස 2කට පමණ පසුව ඇය පිළිබඳව කිසිදු තොරතුරක් වාර්තා නොවූ බවයි ඇයගේ ඥාතීන් හිරු ප්‍රවෘත්ති අංශයට සඳහන් කළේ.\nවසර ගණනාවක් ඇය පිළිබඳව තොරතුරු සොයා ඇය මිය යන්නට ඇති බව සිතා පවුලේ ඥාතීන් දාන මානද ලබාදී තිබුණා.",
       "URL": "https://www.hirunews.lk/129777/වසර-24-කට-පසු-ලංකාවට-ආපු-හැටි-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=5108"
}