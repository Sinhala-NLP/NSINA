{
       "Source": "hirunews",
       "Timestamp": "Monday, 10 May 2021 - 11:29",
       "Headline": "ඉන්දියාවේ කොරෝනා වැලැක්වීමේ මඟ ඇමරිකා වසංගත රෝග විද්‍යාඥයෙක් පෙන්වා දෙයි",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් 360,000 ක් වාර්තා වී ඇති අතර, මරණ 3754 ක් වාර්තා වුණා.\nඒ අනුව, ඉන්දියාවේ සමස්ත කොරෝනා ආසාදිතයන් සංඛ්‍යාව දෙකෝටි විසිහය ලක්ෂය ඉක්මවා තිබෙනවා.\nමෙලෙස ඉහළ යන කොරෝනා ව්‍යාප්තිය මැඩලීම සඳහා දිල්ලි සහ පර්යානා ප්‍රාන්ත දැඩි නිරෝධායන නීති පනවා ඇති බව සඳහන්.\nතමිල්නාඩු සහ කර්නාටක ප්‍රාන්තවල ද මේ වනවිට සති දෙකක කාලයක් සඳහා වසා දමා තිබෙනවා.\nමේ අතර, ඇමරිකා එක්සත් ජනපදයේ ප්‍රධානතම වසංගත රෝග විශේෂඥයා වන වෛද්‍ය ඇන්තනී ෆව්චි ප්‍රකාශ කළේ එන්නත්කරණය ඉන්දියාවේ කොරෝනා වසංගතය මැඩලීමේ දීර්ඝ කාලීන විසඳුම බවයි.\nඒ සඳහා කොරෝනා එන්නත් නිෂ්පාදනය ඉහළ නැංවිය යුතු බව ඔහු අවධාරණය කළා.",
       "URL": "https://www.hirunews.lk/270939/ඉන්දියාවේ-කොරෝනා-වැලැක්වීමේ-මඟ-ඇමරිකා-වසංගත-රෝග-විද්‍යාඥයෙක්-පෙන්වා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1964"
}