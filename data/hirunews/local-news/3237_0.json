{
       "Source": "hirunews",
       "Timestamp": "Sunday, 21 July 2019 - 8:52",
       "Headline": "කුවේටයේදී පීඩාවට ලක්වූ ශ්‍රී ලාංකික ගෘහ සේවිකාවන් 30 දෙනෙකු දිවයිනට",
       "News Content": "කුවේටයේදී විවිධ තාඩනපීඩනවලට ලක්වූ ශ්‍රී ලාංකික ගෘහ සේවිකාවන් 30 දෙනෙකු අද අලූයම යළි දිවයිනට පැමිණ තිබෙනවා.\nඉන් වැඩි පිරිසක් කුවේට් රාජ්‍යයේ නේවාසිකාගාරවල රැඳී සිටිමින් විවිධ ආයතනවල රැකියා කරමින් සිටි අය බව සඳහන්.\nඑහෙත් සංවිධානාත්මක පිරිසක් පැමිණ ඔවුන්ගේ මිල මුදල්, භාණ්ඩ සහ ඔවුන්ව රැගෙන ගොස් තිබෙනවා.\nඉන් අනතුරුව පහරදෙමින් වෙනත් ස්ථානයක දින ගණනාවක් රඳවා සිටි ඔවුන් මහමග දමා ගොස් සිටියදියි එරට පොලීසිය භාරයට පත්ව ඇත්තේ.\nපසුව රැඳවුම් මධ්‍යස්ථානයක රඳවා සිටි ඔවුන් ශ්‍රී ලංකාවට එවා ඇත්තේ කුවේටයේ ශ්‍රී ලංකා තානාපති කාර්යාලය මැදිහත්වීමෙන්.",
       "URL": "https://www.hirunews.lk/220729/කුවේටයේදී-පීඩාවට-ලක්වූ-ශ්‍රී-ලාංකික-ගෘහ-සේවිකාවන්-30-දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3237"
}