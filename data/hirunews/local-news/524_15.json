{
       "Source": "hirunews",
       "Timestamp": "Monday, 20 February 2023 - 10:23",
       "Headline": "මෝරෙකුගේ ප්‍රහාරයකින් ඔස්ට්‍රෙලියානු සංචාරයෙකු මියයයි",
       "News Content": "ප්‍රංශයේ නිව්කැලිඩෝනියා දූපතේ දී මෝරෙකුගේ ප්‍රහාරයකට ලක්ව 59 හැවිරිදි ඔස්ට්‍රෙලියානු සංචාරකයෙකු ජීවිතක්ෂයට පත්ව තිබෙනවා.\nඔහු එම මුහුදු තීරයේ පිහිනමින් සිටින අවස්ථාවේ මෙම ප්‍රහාරයට ලක්වී ඇති බවයි විදෙස් මාධ්‍ය වාර්තාවල දැක්වෙන්නේ.\nපසුගිය මාසයේදී එම ස්ථානයේදීම මෝරෙකුගේ ප්‍රහාරයකින් 49 හැවිරිදි පුද්ගලයෙකු තුවාල ලබා තිබුණා.\nසිද්ධියත් සමඟ එම මුහුදු තීරයට පිවිසීම තාවකාලිකව නවතා දමා ඇති බවද විදෙස් වාර්තා වැඩිදුරටත් සඳහන් කළා.",
       "URL": "https://www.hirunews.lk/327839/මෝරෙකුගේ-ප්‍රහාරයකින්-ඔස්ට්‍රෙලියානු-සංචාරයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=524"
}