{
       "Source": "hirunews",
       "Timestamp": "Thursday, 01 December 2022 - 19:17",
       "Headline": "පාසල් සිසුවියන් අපයෝජනයට ලක් කළ උපකාරක පන්ති ගුරුවරයා රිමාන්ඩ්",
       "News Content": "පාසල් සිසුවියන් අපයෝජනයට ලක්කළ උපකාරක පන්ති ගුරුවරයෙකු අධිකරණයට ඉදිරිපත් කිරීමෙන් පසු මේ මස 15 වනදා දක්වා රක්ෂිත බන්ධනාගාර ගතකර තිබෙනවා.\nකුලියාපිටිය - පන්නල ප්‍රදේශයේ පාසලක ගුරුවරුන් විසින් සිය පාසලේ සිසුවියන් දෙදෙනෙකු සම්බන්ධයෙන් සිදුකළ පැමිණිල්ලකට අනුවයි සැකකාර ගුරුවරයා ඊයේ (30) අත්අඩංගුවට ගෙන ඇත්තේ.\nඅත්අඩංගුවට ගත් මෙම සැකකාර ගුරුවරයා ප්‍රදේශ කිහිපයක උපකාරක පන්ති පවත්වන අයෙකු බවටයි අනාවරණය වී ඇත්තේ.\nගුරුවරුන්ගේ පැමිණිල්ල මත පොලිසිය සිසුවියන් දෙදෙනෙකුගෙන් ප්‍රශ්න කර ඇති අතර මේ වන විට අපයෝජනය සම්බන්ධයෙන් තවත් තොරතුරු රැසක් අනාවරණය වී ඇති බවයි විමර්ශනය කරන පොලිස් නිලධාරින් සඳහන් කළේ.",
       "URL": "https://www.hirunews.lk/321747/පාසල්-සිසුවියන්-අපයෝජනයට-ලක්-කළ-උපකාරක-පන්ති-ගුරුවරයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=694"
}