{
       "Source": "hirunews",
       "Timestamp": "Saturday, 27 March 2021 - 9:12",
       "Headline": "පුත්තලමේ මද්‍රසා පාසලේ ගුරුවරු දෙදෙනා රඳවා තබාගෙන ප්‍රශ්න කෙරේ",
       "News Content": "අපරාධ පරීක්ෂණ දෙපාර්තමේන්තුව විසින් ඊයේ (26) අත්අඩංගුවට ගත් පුත්තලම ප්‍රදේශයේ පවත්වාගෙන ගිය මද්‍රසා පාසලක සේවය කළ ගුරුවරු දෙදෙනා රඳවා තබාගෙන ප්‍රශ්න කිරීමට නියමිතය බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nත්‍රස්තවාදය වැළැක්වීමේ පනතේ ප්‍රතිපාදන යටතේ ඔවුන් මෙලෙස රඳවා තබාගෙන ප්‍රශ්න කිරීමට නියමිත බවයි ඔහු වැඩිදුරටත් සඳහන් කළේ.\nමෙලෙස අත්අඩංගුවට ගත් දෙදෙනා වයස අවුරුදු 26 සහ 27 යන වයස්වල පසුවන හලාවත සහ මදුරන්කුලිය ප්‍රදේශවල පදිංචිකරුවන්.\nපොලිස් මාධ්‍ය ප්‍රකාශකවරයා වැඩිදුරටත් සඳහන් කර සිටියේ අපරාධ පරීක්ෂණ දෙපාර්තමේන්තුව මේ සම්බන්ධයෙන් තවදුරටත් පරීක්ෂණ සිදුකරන බවයි.",
       "URL": "https://www.hirunews.lk/266681/පුත්තලමේ-මද්‍රසා-පාසලේ-ගුරුවරු-දෙදෙනා-රඳවා-තබාගෙන-ප්‍රශ්න-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2060"
}