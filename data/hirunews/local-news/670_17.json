{
       "Source": "hirunews",
       "Timestamp": "Tuesday, 13 December 2022 - 8:22",
       "Headline": "වාහනවල චැසි අංක සහ එන්ජින් අංක ව්‍යාජ ලෙස සැකසූ ජවාරමක සුළමුල හෙළිවෙයි",
       "News Content": "වාහනවල චැසි අංක සහ එන්ජින් අංක ව්‍යාජ ලෙස සකස් කර අළෙවි කිරීමේ ජාවාරමක නිරත වූ තිදෙනෙකු රුපියල් කෝටියකට අධික වටිනාකමින් යුත් වාහන හතරක් සමඟ පොලිසිය අත්අඩංගුවට ගෙන තිබෙනවා.\nකොළඹ අපරාධ කොට්ඨාසයට ලද තොරතුරකට අනුව සිදුකළ වැටලීමකදීයි මෙම ජාවාරම පිළිබඳව තොරතුරු අණාවරණ වී ඇත්තේ.\nඅත්අඩංගුවට ගත් පිරිස අවුරුදු 54 සහ 58 යන වයස්වල පසුවන වැලිවේරිය, මිනුවන්ගොඩ සහ පොළොන්නරුව ප්‍රදේශවල පදිංචිකරුවන්.\nමොවුන් කල්බදු වාරික ගෙවීමට අපොහොසත් වන වාහන අඩු මිලට ලබාගෙන ලීසිං සමාගම් විනාශ කරන වාහනවල ලියාපදිංචි සහතික යොදා චැසි, එන්ජින් අංක සහ ලියාපදිංචි සහතික ව්‍යාජ ලෙස සකස් කර ජාවාරම ක්‍රියාත්මක කර ඇති බවට හෙළිව තිබෙනවා. එලෙස වෙනස් කරන ලද වාහන විශාල සංඛ්‍යාවක් ඔවුන් විසින් මේ වන විට අලෙවි කර ඇති බවයි වාර්තා වන්නේ.",
       "URL": "https://www.hirunews.lk/322562/වාහනවල-චැසි-අංක-සහ-එන්ජින්-අංක-ව්‍යාජ-ලෙස-සැකසූ-ජවාරමක-සුළමුල-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=670"
}