{
       "Source": "hirunews",
       "Timestamp": "Monday, 13 January 2020 - 13:04",
       "Headline": "අසර්බයිජානයේදී මියගිය සිසුවියන්ගේ දේහයන් දිවයිනට ගෙන ඒමට රජයෙන් ප්‍රතිපාදන",
       "News Content": "අසර්බයිජාන් රාජ්‍යයේ මහල් නිවාසයක හට ගත් ගින්නකින් ජීවිතක්ෂයට පත්වූ ශ්‍රී ලාංකික ශිෂ්‍යාවන් තිදෙනාගේ සිරුරු මෙරටට ගෙන්වා ගැනීම සඳහා අවශ්‍ය ප්‍රතිපාදන ලබාදීමට තීරණය කර ඇති බව විදේශ සබඳතා අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය ප්‍රකාශ කළේ ජීවිතක්ෂයට පත්වූ එම සිසුවියන්ගේ දෙමාපියන් අමාත්‍ය දිනේෂ් ගුණවර්ධන හමුවූ අවස්ථාවේදී මේ බව සඳහන් කළ බවයි.\nඒ අනුව සිසුවියන්ගේ සිරුරු මෙරටට ගෙන්වීමට රුපියල් ලක්ෂ 15 ක් ලබාදෙන බව අමාත්‍යවරයා දෙමාපියන් වෙත ප්‍රකාශ කර තිබෙනවා.\nඅනිද්දා වන විට දේහයන් මෙරටට රැගෙන ආ හැකි බවයි විදේශ අමාත්‍යාංශය මීට පෙර පවුලේ ඥාතීන් වෙත දැනුම් දී තිබුණේ.",
       "URL": "https://www.hirunews.lk/232206/අසර්බයිජානයේදී-මියගිය-සිසුවියන්ගේ-දේහයන්-දිවයිනට-ගෙන-ඒමට-රජයෙන්-ප්‍රතිපාදන",
       "Category": "Local News",
       "Parent URL": "https://www.hirunews.lk/local-news.php?pageID=2956"
}