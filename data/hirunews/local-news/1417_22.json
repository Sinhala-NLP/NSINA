{
       "Source": "hirunews",
       "Timestamp": "Tuesday, 18 January 2022 - 13:29",
       "Headline": "ගෙවුණු පැය 24 තුළ දියේ ගිලීම් සහ අනතුරුවලින් 6ක් මරුට",
       "News Content": "ගෙවීගිය පැය 24 තුළ දියේ ගිලීම් සහ රිය අනතුරුවලින් පුද්ගලයින් 6 දෙනෙකු මිය ගොස් දෙදෙනෙකු තුවාල ලබා තිබෙනවා.\nඑමෙන්ම, පානදුර මුහුදේ දියනෑමට ගිය 16 හැවිරිදි පාසල් සිසුවෙකු ද අතුරුදන් වී ඇති බවයි පොලීසිය සඳහන් කළේ.\nඔහු සොයා ජීවිතාරක්ෂක කණ්ඩායම් මෙහෙයුම් සිදු කරන අතර අතුරුදන් සිසුවා පානදුර - එළුවිල ප්‍රදේශයේ පදිංචි අයෙකු බවයි.\nඔහු තම පියා සහ සෙහොයුරෙකු සමග දිය නාමින් සිටිය දී රළ පහරට හසුව මෙලෙස අතුරුදන්ව තිබෙනවා.\nමේ අතර, වාද්දුව මුහුදු වෙරළේ කුඩා දරුවෙකු සමග සෙල්ලම් කරමින් සිටිය දී බෝලයක් ගැනීමට ගොස් රළ පහරට හසුව දියේ ගිලී 37 හැවිරිදි තරුණයෙකු ඊයේ ජීවිතක්ෂයට පත්වුණා.\nමියගිය පුද්ගලයා වාද්දුව - පොතුපිටිය ප්‍රදේශයේ පදිංචිකරුවෙක්.",
       "URL": "https://www.hirunews.lk/294330/ගෙවුණු-පැය-24-තුළ-දියේ-ගිලීම්-සහ-අනතුරුවලින්-6ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1417"
}