{
       "Source": "hirunews",
       "Timestamp": "Tuesday, 28 December 2021 - 7:23",
       "Headline": "තඹලගමුවේ දී මාරක රිය අනතුරක්",
       "News Content": "තඹලගමුව පොලිස් වසමේ ත්‍රිකුණාමලය - අඹේපුස්ස මාරගයේ කායන්වාඩි පාලම අසල දී කන්තලේ දෙසට ධාවනය වූ සිමෙන්ති පටවන ලද ලොරි රථයක්, ඉදිරියෙන් පැමිණි තවත් ලොරි රථයක ගැටී අනතුරක් සිදු වී තිබෙනවා.\nඅනතුරින් බරපතළ තුවාල ලැබූ ලොරි රථ දෙකෙහි රියදුරන් දෙදෙනා කෝවොල් අඩි රෝහලට ඇතුළත් කර ඇති අතර, එහි දී එක් රියදුරෙකු මිය ගිය බව යි වාර්තා වෙන්නේ.\nමරණකරු වයස අවුරුදු 41ක තොටහ - වළල්ලාවිට ප්‍රදේශයේ පදිංචිකරුවෙක්.\nමේ අතර යතුරු පැදියක් හා බස් රථයක් මුහුණට මුහුණ ගැටී බිබිල මඩකලපු මාර්ගයේ රදලියද්ද ප්‍රදේශයේ සිදු වූ අනතුරකින් ද පුද්ගලයෙකු මිය ගොස් තිබෙනවා.\nඔහු වයස අවුරුදු 51ක ඇකිරියන්කුඹුර - බිබිල ප්‍රදේශයේ පදිංචිකරුවෙක්.\nකොඩොකාමම් පොලිස් වසමේ තවසිකුලම් ප්‍රදේශයේ සිදු වූ අනතුරකින් ද පුද්ගලයෙකු මිය ගිය සිදුවීමක් වාර්තා වෙන අතර, ඔහු මිය ගොස් ඇත්තේ ට්‍රැක්ටරයක ටේලරයට යට වීමෙන් බවයි පොලිස් මාධ්‍ය ඒකකය නිවේදනය කරන්නේ.",
       "URL": "https://www.hirunews.lk/292325/තඹලගමුවේ-දී-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1466"
}