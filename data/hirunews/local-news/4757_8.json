{
       "Source": "hirunews",
       "Timestamp": "Monday, 12 December 2016 - 13:38",
       "Headline": "තජිකිස්ථාන ජනපති අද දිවයිනට",
       "News Content": "තජිකිස්ථාන ජනාධිපති එමොමොලි රහමන් දෙදින නිල සංචාරයක් සඳහා අද දිවයිනට පැමිණෙනවා.\nලබන 14 වනදා දක්වා මෙරට රැඳී සිටින ඔහු ජනාධිපතිවරයා, අග්‍රාමාත්‍යවරයා ඇතුලු රජයේ මැති ඇමතිවරුන් කිහිපදෙනෙකු හමුවී සාකච්ඡා කිරීමට නියමිත බවයි විදේශ කටයුතු අමාත්‍යාංශය ප්‍රකාශ කළේ.\nඑමෙන්ම මෙම සංචාරය අතරතුරදී තජිකිස්ථානය සහ ශ්‍රී ලංකාව අතර ද්විපාර්ශවික ගිවිසුම් කිහිපයකටද අත්සන් තැබීමට නියමිතයි.\nඑමෙන්ම තජිකිස්ථාන ජනාධිපතිවරයා අනිද්දා මහනුවර ශ්‍රී දළදා මාළිගාවේ සංචාරයකටද එක්වන බවයි විදේශ කටයුතු අමාත්‍යාංශය ප්‍රකාශ කළේ.",
       "URL": "https://www.hirunews.lk/149525/තජිකිස්ථාන-ජනපති-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4757"
}