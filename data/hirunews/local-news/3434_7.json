{
       "Source": "hirunews",
       "Timestamp": "Wednesday, 27 March 2019 - 9:03",
       "Headline": "අමල් පෙරේරාගේ පුත් නදීමාල් පෙරේරා සහ තවත් අයෙක් ඩුබායි රටින් පිටුවහල් කරයි - දිවයිනට පැමිණි පසු CID භාරයට",
       "News Content": "පාතාල නායක මාකඳුරේ මධුෂ් සමඟ ඩුබායි හි දී අත්අඩංගුවට ගත් ගායක අමල් පෙරේරාගේ පුත් නදිමාල් පෙරේරා සහ තවත් පුද්ගලයෙකු ශ්‍රී ලංකාවට පිටුවහල් කර තිබෙනවා.\nඔවුන් කටුනායක ගුවන් තොටුපළේදී අපරාධ පරීක්ෂණ දෙපාර්තමේන්තුව භාරයට ගෙන ඇති බවයි වාර්තා වන්නේ.\nඅපරාධ පරීක්ෂණ දෙපාර්තමේන්තුව භාරයට ගත් නදිමාල් පෙරේරා සහ අනෙක් පුද්ගලයාගෙන් මේ වනවිට ප්‍රකාශයක් ලබාගනිමින් සිටින බවටයි වැඩිදුර තොරතුරු වාර්තා වන්නේ.",
       "URL": "https://www.hirunews.lk/213251/අමල්-පෙරේරාගේ-පුත්-නදීමාල්-පෙරේරා-සහ-තවත්-අයෙක්-ඩුබායි-රටින්-පිටුවහල්-කරයි-දිවයිනට-පැමිණි-පසු-cid-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=3434"
}