{
       "Source": "hirunews",
       "Timestamp": "Tuesday, 18 February 2020 - 11:10",
       "Headline": "දුම්රිය දෙපාර්තමේන්තුවේ මුදල් අවභාවිත කළ නිලධාරීන් සම්බන්ධයෙන් විමර්ශනයක්",
       "News Content": "දුම්රිය දෙපාර්තමේන්තුවේ ඉහළ නිලධාරීන් පිරිසක් රජයේ මුදල් අවභාවිත කිරීමේ සිද්ධිය සම්බන්ධයෙන් ප්‍රවාහන සේවා කළමනාකරණ, විදුලිබල හා බලශක්ති අමාත්‍යාංශය විමර්ශනයක් ආරම්භ කර තිබෙනවා.\nවිෂය භාර අමාත්‍ය මහින්ද අමරවීර අදාළ විමර්ශනය සිදුකරන ලෙසට අමාත්‍යාංශ ලේකම් ගාමිණී සෙනෙවිරත්නට උපදෙස් ලබාදී ඇති බවයි එම අමාත්‍යාංශය නිකුත් කළ නිවේදනයක දැක්වෙන්නේ.\nදුම්රිය දෙපාර්තමේන්තුවේ ඉහළ නිලධාරීන් රජයෙන් ලබාදෙන ඉන්ධන දීමනාව ලබා ගනිමින් දෙපාර්තමේන්තුව සතු වාහන සිය රාජකාරී සහ පෞද්ගලික කටයුතු සඳහා යොදා ගත් බවට පසුගිය දා එම දෙපාර්තමේන්තුවේ වෘත්තීය සමිති විසින් චෝදනා එල්ල කළා.",
       "URL": "https://www.hirunews.lk/234685/දුම්රිය-දෙපාර්තමේන්තුවේ-මුදල්-අවභාවිත-කළ-නිලධාරීන්-සම්බන්ධයෙන්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=2895"
}