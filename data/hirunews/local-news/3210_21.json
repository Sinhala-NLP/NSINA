{
       "Source": "hirunews",
       "Timestamp": "Wednesday, 07 August 2019 - 19:27",
       "Headline": "මාධ්‍යවේදී උපාලි තෙන්නකෝන්ට පහරදුන් සිද්ධියේ සැකකරුවන් 6 දෙනෙකු ගැන නීතිපතිගේ තීරණය",
       "News Content": "ජේ්‍යෂ්ඨ මාධ්‍යවේදී උපාලි තෙන්නකෝන් සහ ඔහුගේ බිරිඳට ගම්පහදී පහරදීමේ සිද්ධියේ පළමුවන සහ 8 වන සැකකරුවන් හැර සෙසු සැකකාර හමුදා සාමාජිකයින් 6 දෙනෙකුට එරෙහිව තවදුරටත් නීතිමගින් කටයුතු නොකරන බවට නීතිපතිවරයා දැනුම්දී ඇතැයි අපරාධ පරීක්ෂණ දෙපාර්තමේන්තුව අද අධිකරණයට දැනුම් දුන්නා.\nඒ අදාළ නඩුව ගම්පහ ප්‍රධාන මහේස්ත්‍රාත් ඞී.එන් රුවන් පතිරණ හමුවේ කැදවූ අවස්ථාවේදීයි.\nඒ අනුව, නඩුවෙන් මුදා හැරීම සදහා ඔවුන්ට ලබන 23 වනදා ගම්පහ අධිකරණය හමුවේ පෙනී සිටින්නැයි මහේස්ත්‍රාත්වරයා නියෝග කළා.\nමෙම සිද්ධියේ පළමුවන සහ 8 වන සැකකරුවන් වන යුධ හමුදා බුද්ධි අංශ සාජන් මේජර් ප්‍රේමානන්ද උදුලාගමට සහ යුධ හමුදා බුද්ධි නිලධාරී ලලිත් රාජපක්ෂ යන දෙදෙනාට ගම්පහ මහාධිකරණය හමුවේ අධි චෝදනා ගොනු කර තිබෙනවා.",
       "URL": "https://www.hirunews.lk/221755/මාධ්‍යවේදී-උපාලි-තෙන්නකෝන්ට-පහරදුන්-සිද්ධියේ-සැකකරුවන්-6-දෙනෙකු-ගැන-නීතිපතිගේ-තීරණය",
       "Category": "Local News",
       "Parent URL": "https://www.hirunews.lk/local-news.php?pageID=3210"
}