{
       "Source": "hirunews",
       "Timestamp": "Sunday, 26 September 2021 - 7:16",
       "Headline": "පුපුරණ ද්‍රව්‍ය සමග නිලාවේලි ප්‍රදේශයේදී පුද්ගලයෙකු අත්අඩංගුවට",
       "News Content": "නීති විරෝධීව ප්‍රවාහනය කරමින් තිබූ පුපුරණ ද්‍රව්‍ය සමග සැකකරුවෙකු නිලාවේලි ප්‍රදේශයේදී අත්අඩංගුවට ගෙන තිබෙනවා.\nනාවික හමුදාව නිලාවේලි පොලිසිය සමග එක්ව සිදුකළ මෙහෙයුමකදීයි සැකකරු අත්අඩංගුවට පත්වී ඇත්තේ.\nමෙම සැකකරු ත්‍රී රෝද රථයකින් වෝටර් ජෙල් නැමති පුපුරණ කරල් 27ක් සහ විදුලි නොවන ඩෙටනේටර් 500ක් ප්‍රවාහනය කරමින් සිට තිබෙනවා.\nසිදුකළ විශේෂ සෝදිසි මෙහෙයුමේදී සැක කටයුතු ත්‍රී රෝද රථය පරීක්ෂා කිරීමේදීයි මෙම පුපුරන ද්‍රව්‍ය හමුවී ඇත්තේ.\nනිලාවේලි ප්‍රදේශයේ පදිංචි 28 හැවිරිදි සැකකරු අත්අඩංගුවට ගත් උපකරණ සමග ඉදිරි නීතිමය කටයුතු සඳහා නිලාවේලි පොලිසියට භාරදී ඇතැයි නාවික හමුදාව සඳහන් කළා.",
       "URL": "https://www.hirunews.lk/283248/පුපුරණ-ද්‍රව්‍ය-සමග-නිලාවේලි-ප්‍රදේශයේදී-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1668"
}