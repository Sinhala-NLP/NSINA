{
       "Source": "hirunews",
       "Timestamp": "Thursday, 29 December 2016 - 18:41",
       "Headline": "උතුරට පිටින් රා තහනම්",
       "News Content": "වෙනත් ප්‍රදේශවලින් රැගෙන එනු ලබන බෝතල් කළ රා ප්‍රවාහනය කිරීම හා විකිණීම තහනම් කෙරෙන යෝජනාවක් උතුර  පළාත් සභාව විසින් සම්මත කරගෙන තිබෙනවා.\nඑම පළාත් සභාවේ කෘෂිකර්ම අමාත්‍ය පී.අයිගරනේෂන් ඉදිරිපත් කළ මෙම යෝජනාවට සියලූ මන්ත්‍රීවරුන්ගේ එකගතාව ද පළ වී ඇති බව සදහන්.\nඋතුර පළාතේ කාලාන්තරයක් සිට කරගෙන යනු ලබන රා මැදීමේ වෘත්තීයට පිටතින් රැගෙන එන බෝතල් කළ රා බාධාවක් වී ඇති බවයි ඔහු ඉදිරිපත් කළ යෝජනාවේ සදහන් කර ඇත්තේ.\nඇතැම් රා බෝතල්වල කෘත්‍රිම රසායනික ද්‍රව්‍ය අන්තර්ගතව තිබීම හේතුවෙන් ගත වූ කාලයේ එම රා පනය කළ පිරිස් විවිධ ආසාත්මිකතාවයන්ට ද ගොදුරු වී ඇති බව ද උතුරු පළාත් කෘෂිකර්ම අමාත්‍යවරයා සදහන් කර තිබෙනවා.",
       "URL": "https://www.hirunews.lk/150860/උතුරට-පිටින්-රා-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4732"
}