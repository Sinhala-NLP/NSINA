{
       "Source": "hirunews",
       "Timestamp": "Friday, 03 November 2017 - 7:05",
       "Headline": "හිරු සිද්ධාර්ථ ගෞතම දඹදිව වන්දනාවේ 10 වන දිනය අදයි",
       "News Content": "සම්බුදු පහස ලත් දඹදිව සිද්ධස්ථාන රැසක් වැද පුදා ගැනීමට හිරු එෆ්.එම්. ශ්‍රාවකයන්ට අවස්ථාව සලසමින් සංවිධාන වූ හිරු සිද්ධාර්ථ ගෞතම දඹදිව වන්දනාවේ 10 වන දිනය (03) අදයි.\nවන්දනා නඩය මේ වනවිට බරණැස බලා ගමන් ආරම්භ කර තිබෙනවා.\nඊයේ දිනයේදී වන්දනා නඩය සැවැත්නුවරදී අටසිල් සමාදන් වූ අතර, ආනන්ද බෝධිය අසලදී කප්රුක් පූජාවකටද එක්වුණා.\nපසුගිය 25 වනදා ආරම්භ වූ මෙම දඹදිව වන්දනාව සඳහා අවස්ථාව හිමිවුණේ සෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් පළමු වාසනාවන්ත පිරිසටයි.",
       "URL": "https://www.hirunews.lk/175138/හිරු-සිද්ධාර්ථ-ගෞතම-දඹදිව-වන්දනාවේ-10-වන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4238"
}