{
       "Source": "hirunews",
       "Timestamp": "Thursday, 14 January 2016 - 19:13",
       "Headline": "බයිපාස් ක්‍රමයට ව්‍යවස්ථා එපා",
       "News Content": "බලපත්‍ර රහිතව අලි පැටවෙකු ළඟ තබාගැනීමේ සිද්ධියක් සම්බන්ධයෙන් අපරාධ පරීක්ෂණ දෙපාර්තමේන්තුව පූජ්‍ය උඩුවේ ධම්මාලෝක හිමියන්ට එරෙහිව ගොණු කර තිබු නඩුව අලූත්කඬේ මහේස්ත්‍රාත් අධිකරණයේ දී අද විභාගයට ගැනුනා.\nඑහිදී අපරාධ පරීක්ෂණ දෙපාර්තමේන්තුවේ නිළධාරීන් කියා සිටියේ අදාල හිමි නමගෙන් ප්‍රකාශයක් ලබාගැනීම සඳහා  යන අවස්ථාවේ උන්වහන්සේ රෝගාතුරව පෞද්ගලික රෝහලක ප්‍රතිකාර ලබමින් සිටි බැවින් ප්‍රකාශයක් ලබාගැනීමට නොහැකි වූ බවයි.\nකෙසේ වෙතත් අදාල හිමිනමගෙන් ඉදිරියේ ප්‍රකාශයක් ලබා ගැනීමට කටයුතු කරන බවද එම නිළධාරීන් අධිකරණය වෙත දැනුම් දුන්නා.\nඒ අනුව ලබන 28 වන දින නඩුව නැවත කැඳවීමටයි අලූත්කඬේ මහේස්ත්‍රාත් අධිකරණය නියෝග කළේ.\nමේ අතර රෝගාතුරව සිටින පූජ්‍ය උඩුවේ ධම්මාලෝක හිමියන්ගේ සුවදුක් බැලීම සඳහා හිටපු ජනපති මහින්ද රාජපක්ෂ ඊයේ (13) රාත්‍රියේ එම රෝහල වෙත ගොස් තිබුණා.\nඉන් පිටතට පැමිණි අවස්ථාවේදී මාධ්‍යවේදීන් හිටපු ජනාධිපතිවරයාගෙන් රජය ගෙන එන නව ව්‍යවස්ථාව සම්බන්ධයෙන් විමසා සිටියා.\nඑහිදී හිටපු ජනාධිපතිවරයා සඳහන් කළේ පවතින ආණ්ඩුක්‍රම ව්‍යවස්ථාවට අනුව සංශෝධන සිදුවිය යුතු බවයි.\nඊට බාහිරව ආණ්ඩුක්‍රම ව්‍යවස්ථාව බයිපාස් කිරීමෙන් සංශෝධන ගෙන ඒම සුදුසු නොවන බවයි.",
       "URL": "https://www.hirunews.lk/124036/බයිපාස්-ක්‍රමයට-ව්‍යවස්ථා-එපා",
       "Category": "Local News",
       "Parent URL": "https://www.hirunews.lk/local-news.php?pageID=5209"
}