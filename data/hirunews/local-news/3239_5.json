{
       "Source": "hirunews",
       "Timestamp": "Friday, 19 July 2019 - 19:13",
       "Headline": "අගමැතිගෙන් ශරීර ව්‍යායාම කට්ටල",
       "News Content": "මේ වසරේදී සෑම ආසනයකටම ශරීර ව්‍යායාම කට්ටල ලබාදෙන බව අග්‍රාමාත්‍ය රනිල් වික්‍රමසිංහ පවසනවා.\nපොල්පිතිගම ප්‍රාදේශීය සභා ක්‍රීඩාංගනයේ අද පැවති උත්සවයකට එක්වෙමින් අග්‍රාමාත්‍යවරයා මේ බව කියා සිටියා.\n‘‘අපි අද යූත් ලයිෆ් වට්ස්ඇප් වැඩසටහන විවෘත කළා. තරුණයන්ට  ඕනේ සියළු කාරණා ඔක්කොම තොරතුරු මෙතැන තියෙනවා. මේකෙන් ආරම්භ කළා, දැන් මෙතැන තවත් තියෙනවා ලැයිස්තු ගණනාවක්. මං එකක් ගැන කියන්නම්. ආරම්භ කරලා මේ අවුරුද්දේ පළවෙනි අදියර හැටියට ඊට පස්සේ අපි ඉන්නේ ගමට ජිම් කට්ටල ලබල දෙන්න. මේ නිසා හැම ආසනයකටම ජිම් කට්ටල තුනක් මේ අවුරුද්දෙදී ලබලා දෙනවා කියලා මම කියන්න කැමතියි. අපි බලාපොරොත්තු වෙන්නේ ගමේ සංවර්ධනයට සියළු දෙනාම එකතු කර ගන්න. ඒක එක අරමුණක් විතරයි. ඊට වඩා වැදගත් එකක් තියෙනවා. ගමේ තරුණ නායකත්වය බිහි කරන්න. නායකත්වයට තමයි පුළුවන් මුදල් එකතු කරන්න. ගම වටේ යනවා දන්සැල්වලට මුදල් එකතු කරන්න. ගම වටේ යනවා අවුරුදු උත්සවවලට තෑගි හොයාගන්න. එහෙනම් මේ අය දන්නවා ගමෙන් කොහොමද මුදල් හොයන්නේ කියලා. අද තරුණයන්ට තියෙන්නේ ඒ ප්‍රශ්නය නෙවෙයි. තරුණයන් සම්පූර්ණයෙන්ම මේකෙන් ඈත්වෙලා ඉන්නේ. කාටවත් ඡුන්දේ නොදෙන තත්ත්වයකට. ඒක දේශපාලන ක්‍රමයකට හොඳ නෑ. එහෙනම් කොහොමද අපි මේක එකතු කරගන්නේ. ආණ්ඩුවක් හැටියට අපි අලූතින් හිතලා අන්න ඒ න්‍යාය පත්‍රය ඉදිරියට ගෙනියන්න අපි බලාපොරොත්තු වෙනවා. ’’",
       "URL": "https://www.hirunews.lk/220639/අගමැතිගෙන්-ශරීර-ව්‍යායාම-කට්ටල",
       "Category": "Local News",
       "Parent URL": "https://www.hirunews.lk/local-news.php?pageID=3239"
}