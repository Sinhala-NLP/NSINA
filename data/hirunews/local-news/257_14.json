{
       "Source": "hirunews",
       "Timestamp": "Sunday, 18 June 2023 - 18:33",
       "Headline": "වතුකරයේ ජනතාවගේ දියුණුව වෙනුවෙන් කැපවනවා - වඩ්වේල් සුරේෂ්",
       "News Content": "වතුකරයේ ජනතාවගේ ආර්ථික තත්ත්වය ඉහල නංවා ඔහුන්ගේ යටිතල පහසුකම් නංවාලිමට කටයුතු කරන ඕනැම නායකයෙකුට හෝ රජයකට වතුකරයේ ජනතාවගේ ලක්ෂ 17 ක ජන්දය තමන් ලබාදිමට පෙරමුණ ගෙන කටයුතු කරන බව බදුල්ල දිස්ත්‍රික් පා.ම වඩ්වේල් සුරේෂ් පවසනවා.\nවඩිවේල් සුරේෂ් මන්ත්‍රිවරයා මේ බව කියා සිටියේ මාධ්‍ය හමුවක් පවත්වමින්.\nමෙම මාධ්‍ය හමුවේදි වැඩිදුරටත් අදහස් දැක් වු වඩිවේල් සුරේෂ් කියා සිටියේ මේ රටේ දිස්ත්‍රික් 25 න් දිස්ත්‍රික්ක 17 ක වතුකරයේ ජනතාවගේ ජන්ද ලක්ෂ 17 ක් තිබෙන බවයි.\nවතුකරයේ ජනතාව මෙරටට පැමිණ වසර 200 ක් ගත වි ඇතත්, ඔහුන්ගේ ආර්ථික තත්ත්වය ඉහල නංවා යටිතල පහසුකම් නංවාලිමට මේ රටේ කිසිදු නායකයෙකු හෝ රජයක් කටයුතු නොකල බවයි වඩිවේල් සුරේෂ් කියා සිටියේ.\nතමන් කිසිදු පක්ෂයකට සහය නොදක්වන මන්ත්‍රිවරයෙකු බවත්, තමන් සැම විටම කටයුතු කරන්නේ වතුකරයේ ජනතාවගේ අයිතිවාසිකම් දිනාගැනිමට බවයි වඩිවේල් සුරේෂ් කියා සිටියේ.",
       "URL": "https://www.hirunews.lk/338335/වතුකරයේ-ජනතාවගේ-දියුණුව-වෙනුවෙන්-කැපවනවා-වඩ්වේල්-සුරේෂ්",
       "Category": "Local News",
       "Parent URL": "https://www.hirunews.lk/local-news.php?pageID=257"
}