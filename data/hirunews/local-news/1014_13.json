{
       "Source": "hirunews",
       "Timestamp": "Sunday, 17 July 2022 - 13:14",
       "Headline": "ශ්‍රී ලංකාවේ ස්ථාවරත්වය සහ ප්‍රජාතන්ත්‍රවාදය වෙනුවෙන් තවදුරටත් කැපවන බවට ඉන්දියාවෙන් පොරොන්දුවක්",
       "News Content": "ශ්‍රී ලංකාවේ ප්‍රජාතන්ත්‍රවාදය, ස්ථාවරත්වය සහ ආර්ථික ප්‍රතිසාධනය උදෙසා තවදුරටත් සහයෝගය ලබාදෙන බව මෙරට ඉන්දීය මහ කොමසාරිස් ගෝපාල් බාග්ලේ පවසනවා.\nඔහු මේ බව සඳහන් කර ඇත්තේ කථානායක මහින්ද යාපා අබේවර්ධන ඊයේ (16) හමු වූ අවස්ථාවේදියි.\nමෙහිදී මහ කොමසාරිස්වරයා පෙන්වාදී ඇත්තේ මෙම තීරණාත්මක අවස්ථාවේදී ප්‍රජාතන්ත්‍රවාදය ආරක්ෂා කිරීමට කටයුතු කිරීම වැදගත් වන බවයි.\nඒ සඳහා ව්‍යවස්ථා රාමුව ආරක්ෂා කිරීමට ශ්‍රී ලංකා පාර්ලිමේන්තුවේ භූමිකාව අගය කරන බව ද මෙරට ඉන්දීය මහ කොමසාරිස් ගෝපාල් බාග්ලේ වැඩිදුරටත් ප්‍රකාශ කර තිබෙනවා.",
       "URL": "https://www.hirunews.lk/310196/ශ්‍රී-ලංකාවේ-ස්ථාවරත්වය-සහ-ප්‍රජාතන්ත්‍රවාදය-වෙනුවෙන්-තවදුරටත්-කැපවන-බවට-ඉන්දියාවෙන්-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1014"
}