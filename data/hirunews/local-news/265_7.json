{
       "Source": "hirunews",
       "Timestamp": "Friday, 16 June 2023 - 7:27",
       "Headline": "අනියම් පෙම නිසා වෙඩි තබා ඝාතනය කරයි (වීඩියෝ)",
       "News Content": "මැදිරිගිරිය - මිරිස්හේන ධීවර ගම්මානය ප්‍රදේශයේ ඊයේ(15) රාත්‍රියේ දී ගිනි අවියකින් වෙඩි තබා කාන්තාවක් ඝාතනය කර තිබෙනවා.\nමියගිය කාන්තාව වයස අවුරුදු 36ක් වන එම ප්‍රදේශයේම පදිංචිකාරියක්.\nමරණකාරිය තම ඉඩම ඉදිරිපස ඇති මවගේ නිවසේ සිට තමා පදිංචි නිවසට පැමිණෙමින් සිටියදී නිවසෙහි වැසිකිලිය අසල සැඟව සිටි පුද්ගලයෙකු විසින් ගිනි අවියකින් වෙඩි තබා පගාගොස් ඇති බව විමර්ශන වලදී අනාවරණය වී තිබෙනවා.\nමෙම මරණය අනියම් සම්බන්ධයක් පවත්වාගෙන යන පුද්ගලයා සමඟ ඇති වූ ආරවුලක් හේතුවෙන් සිදුකර ඇති බවට පොලිස් විමර්ශන වලදී අනාවරණය වී ඇති බවයි මැදිරිගිරිය පොලිසිය පවසන්නේ.\nපලාගිය සැකකරු අත්අඩංගුවට ගැනීම සඳහා පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/338076/අනියම්-පෙම-නිසා-වෙඩි-තබා-ඝාතනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=265"
}