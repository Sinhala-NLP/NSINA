{
       "Source": "hirunews",
       "Timestamp": "Tuesday, 09 May 2023 - 8:50",
       "Headline": "යුක්‍රේනයේ නගර රැසකට රුසියාවෙන් ප්‍රහාර මාලාවක්",
       "News Content": "රුසියාව අද (09) දින ජයග්‍රහණයේ දිනය සැමරීමට නියමිතව තිබෙන අතර දෙවන ලෝක යුද්ධයේදී ජර්මනියට එරෙහිව සෝවියට් සංගමය ලැබූ ජයග්‍රහණය මෙහි දී සමරනු ලබනවා.\nඊට සමගාමීව ඊයේ (08) රාත්‍රියේ ද කියෙව් ඇතුළු යුක්‍රේනයේ නගර රැසකට රුසියානු මිසයිල සහ ඩ්‍රෝන ප්‍රහාර මාලාවක් එල්ල කර ඇති බව විදෙස් මාධ්‍ය වාර්තා කළා.\nදින 08ක් තුළ රුසියාව එල්ල කළ සිව්වන ප්‍රහාර මාලාව මෙය වන අතර එම ප්‍රහාරය රුසියාව විසින් සිදුකළ විශාලතම ඩ්‍රෝන ප්‍රහාර මාලාව බවයි විදෙස් මාධ්‍ය වාර්තා කරන්නේ.\nඉන්ධන ගබඩා, ආහාර ගබඩා ඇතුළු ඉලක්ක කරමින් එම ප්‍රහාර එල්ලකර ඇති බව වාර්තා වනවා.\nඑමෙන්ම ප්‍රහාරවලින් පුද්ගලයින් 05 දෙනෙකු තුවාල ලබා ඇති බව ද කියෙව් නගරාධිපතිවරයා ප්‍රකාශ කර තිබෙනවා.",
       "URL": "https://www.hirunews.lk/334657/යුක්‍රේනයේ-නගර-රැසකට-රුසියාවෙන්-ප්‍රහාර-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=358"
}