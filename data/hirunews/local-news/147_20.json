{
       "Source": "hirunews",
       "Timestamp": "Thursday, 27 July 2023 - 12:04",
       "Headline": "සිය නැගණිය ගැබිනියක් කළ සහෝදරයා අත්අඩංගුවට",
       "News Content": "අවුරුදු 16 ක දියණියක් ගැබිනියක් බවට පත් වූ පුවතක් පිළිබඳව තොරතුරු වාර්තා වෙනවා.\nමෙසේ අතවරයට ලක්ව ඇත්තේ බිංගිරිය, තිස්සෝගම බෝගොඩයාගම පදිංචි තරුණියක් බවයි වාර්තා වෙන්නේ.\nඇයට මෙම අපරාධය සිදුකොට ඇත්තේ ඇගේ ම සහෝදරයා බවයි අප වාර්තාකරු සඳහන් කර සිටියේ.\nතමාට මීට මාස 04කට පමණ පෙරදී සිය සහෝදරයා විසින් මෙම අපරාධය සිදුකර ඇති බවත් මේ වන විට ඇය ගැබිණියක් බවත් ඇය පොලිසිය අභිමුව ප්‍රකාශ කර තිබෙනවා.\nඇගේ මෙම ප්‍රකාශයත් සමඟ සැකකාර සහෝදරයා අත්අඩංගුවට ගෙන ඇති අතර අදාල තරුණිය වැඩිදුර ප්‍රතිකාර සඳහා කුලියාපිටිය ශික්ෂණ රෝහලට ඇතුළත් කර ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/342685/සිය-නැගණිය-ගැබිනියක්-කළ-සහෝදරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=147"
}