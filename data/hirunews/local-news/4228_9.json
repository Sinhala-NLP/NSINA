{
       "Source": "hirunews",
       "Timestamp": "Wednesday, 08 November 2017 - 19:49",
       "Headline": "හිටපු ජනපතිගේ ප්‍රධානත්වයෙනුත් සෝභිත හිමි ගුණ සමරුවක්",
       "News Content": "අපවත්වී වදාළ ආචාර්ය පූජ්‍ය මාඳුළුවාවේ සෝභිත හිමියන්ගේ දෙවර්ෂ පූර්ණ ගුණ සමරු පිංකමක් අද පෙරවරුවේ උන්වහන්සේ වැඩ විසූ කෝට්ටේ ශ්‍රී නාග විහාරස්ථානයේ දී සිදුකෙරුණා.\nඒ මහා සංඝරත්නය, හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතා ඇතුළු පිරිසකගේ සහභාගීත්වයෙන්.\nකෝට්ටේ ශ්‍රි නාග විහාර පරිශ්‍රයේ ඉදිකර ඇති පූජ්‍ය මාඳුළුවාවේ සෝභිත ස්වාමීන් වහන්සේගේ පිළිරුවට පුෂ්පෝපහාර දැක්වීමෙන් අනතුරුව ගුණ සමරුවේ වැඩකටයුතු ආරම්භ කෙරුණා.\nමේ සඳහා මල්වතු පාර්ශවයේ අනුනායක පුජ්‍ය නියංගොඩ විජිතහිමියන් ඇතුළු මහාසංඝ රත්නය වැඩම කළා.\nහිටපු අධිකරණ අමාත්‍ය විජේදාස රාජපක්ෂ, පාර්ලිමේන්තු මන්ත්‍රී උදය ගම්මන්පිල මහතා ඇතුළු දේශපාලනඥයින් පිරිසක් ද මෙම අවස්ථාවට එක්ව සිටියා.\n125 නමක් විෂයෙහි දානමය පිංකමක් පැවැත්වුණේ ගුණ සමරු පිංකමට සමගාමීවයි.\nමෙහිදී පූජ්‍ය මාඳුළුවාවේ සෝභිත ස්වාමීන් වහන්සේ පරිහරණය කළ භාණ්ඩ සහ පොත් ඇතුළත් කෞතුකාගාරයක් ද විවෘත කෙරුණා.",
       "URL": "https://www.hirunews.lk/175598/හිටපු-ජනපතිගේ-ප්‍රධානත්වයෙනුත්-සෝභිත-හිමි-ගුණ-සමරුවක්",
       "Category": "Local News",
       "Parent URL": "https://www.hirunews.lk/local-news.php?pageID=4228"
}