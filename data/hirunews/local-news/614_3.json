{
       "Source": "hirunews",
       "Timestamp": "Monday, 09 January 2023 - 12:59",
       "Headline": "කප්පම් ඉල්ලා ව්‍යාපාරිකයෙකු බිය වැද්දූ පුද්ගලයෙක් හෙරොයින් සමඟ අත්අඩංගුවට",
       "News Content": "මිදිගම ප්‍රදේශයේ ව්‍යාපාරිකයෙකු බියට පත්කොට රුපියල් දෙලක්ෂ පනස් දහසක කප්පම් මුදලක් ඉල්ලා සිටිමින් එම ව්‍යාපාරිකයාගේ නිවස ඉදිරිපිට ගේට්ටුවට වෙඩි තැබීම සම්බන්ධයෙන් සැඟවී සිටි සැකකරුවෙකු මිදිගම පොලීසිය අත්අඩංගුවට ගෙන තිබෙනවා.\nසැකකරු අත්අඩංගුවට ගන්නා අවස්ථාවේ දී හෙරොයින් මිලිග්‍රෑම් 3210ක් ද ඔහු සන්තකයේ තිබී සිය භාරයට ගත් බවයි පොලිසිය පවසන්නේ.\nපසුගිය වසරේ ඔක්තෝබර් මස 05 වැනි දින මිදිගම ප්‍රදේශයේ ව්‍යාපාරිකයකු බිය කොට කප්පම් මුදලක් ඉල්ලා ඔහුගේ නිවස ඉදිරිපිට ගේට්ටුවට වෙඩි තැබීමක් සිදු කිරීමේ සිද්ධිය සම්බන්ධයෙන් දෙවන සැකකරු ලෙස මෙම සැකකරු හඳුනාගෙන තිබූණා.\nසැකකරු වැලිගම, ඉබ්බාවල ප්‍රදේශයේ සැගවි සිටිය දී පෙරේදා ( 07 ) අත්අඩංගුවට ගෙන තිබෙනවා.\nවයස 23 වන මෙම සැකකරු ඉබ්බාවල ප්‍රදේශයේ පදිංචි අයෙක්.\nපොලිසිය පැවසුවේ ඔහු මාතර මහෙස්ත්‍රාත් අධිකරණයට ඉදිරිපත් කිරීමට නියමිත බවයි.",
       "URL": "https://www.hirunews.lk/324619/කප්පම්-ඉල්ලා-ව්‍යාපාරිකයෙකු-බිය-වැද්දූ-පුද්ගලයෙක්-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=614"
}