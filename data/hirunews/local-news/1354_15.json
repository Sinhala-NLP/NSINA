{
       "Source": "hirunews",
       "Timestamp": "Tuesday, 15 February 2022 - 19:26",
       "Headline": "නිමල් ලන්සා පෞද්ගලික කාර්ය මණ්ඩලය ඉවත් කර ගනියි",
       "News Content": "ග්‍රාමීය මාර්ග හා අවශේෂ යටිතල පහසුකම් රාජ්‍ය අමාත්‍ය නිමල් ලංසා අද සිය පෞද්ගලික කාර්ය මණ්ඩලය අමාත්‍යාංශ පරිශ්‍රයෙන් ඉවත් කර ගැනීමට කටයුතු කර තිබෙනවා.\nදේශපාලන ආරංචි මාර්ග සඳහන් කළේ, මෙවර අයවැයෙන් රාජ්‍ය අමාත්‍යාංශයට වෙන්කර ඇති රුපියල් බිලියන 10ක මුදල්, ග්‍රාමීය මාර්ග ඉදිකිරීම සඳහා මුදාහැරීම එහි ලේකම් මහාචාර්ය රංජිත් දිසානායක විසින් ප්‍රතික්ෂේප කිරීම ඊට හේතු වී ඇති බව යි.\nඑසේම, රාජ්‍ය අමාත්‍ය නිමල් ලංසා ග්‍රාමීය මාර්ග ලක්ෂයක් ඉදිකිරීමේ ව්‍යාපෘතියෙන් ඉවත් කිරීමට කටයුතු කිරීම ද මෙම තීරණයට හේතු වී ඇති බව එම ආරංචි මාර්ග සඳහන් කළා.\nකෙසේ වෙතත්, මේ පිළිබඳ කරුණු විමසීමට රාජ්‍ය අමාත්‍ය නිමල් ලංසා සම්බන්ධ කර ගැනීමට අප කිහිප වරක් ම උත්සාහ කළ ද එය ව්‍යර්ථ වූයේ ඔහු දුරකතනයට ප්‍රතිචාර නො දැක්වීම හේතුවෙන්.",
       "URL": "https://www.hirunews.lk/297118/නිමල්-ලන්සා-පෞද්ගලික-කාර්ය-මණ්ඩලය-ඉවත්-කර-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=1354"
}