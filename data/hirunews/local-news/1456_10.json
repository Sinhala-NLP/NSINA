{
       "Source": "hirunews",
       "Timestamp": "Saturday, 01 January 2022 - 13:24",
       "Headline": "ඊයේ රිය අනතුරුවලින් 6 ක් මරුට",
       "News Content": "අද (01) පෙරවරු 6 න් අවසන් වූ පැය 24 තුල සිදුවූ රිය අනතුරු වලින් පුද්ගලයන් 6 දෙනෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ, නව වසර සැමරීමට ජනාකීර්ණ ප්‍රදේශ වල ජනතාව විශාල ලෙස ඒකාරාශී වීම හේතුවෙන් ආරක්ෂාකාරීව රිය ධාවනයට සැලකිලිමත් විය යුතු බවයි.\nඑමෙන්ම නව වසර සැමරීමට ඒකරාශී වන ජනතාවගේ ආරක්ෂාව සඳහා අදත් දිවයින පුරා විශේෂ පොලිස් මෙහෙයුම් ක්‍රියාත්මක බව, පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළා.\nමේ අතර, ශ්‍රි ලංකාව තුල අපරාධ රටාවේ වෙනස්වීම් සහ ආර්ථික තත්ත්වය සැලකිල්ලට ගෙන බල අපරාධ හෙවත් බරපතල අපරාධ යටතේ ගැනෙන සිද්ධින් පිළිබඳව නව චක්‍රලේඛයක් පොලිස්පතිවරයා විසින් සියලුම ජ්‍යෙෂ්ඨ පොලිස් නිලධාරින් සහ ස්ථානාධිපතිවරුන් වෙත නිකුත් කර තිබෙනවා.\nඑහිදී මෙතෙක් බල අපරාධයක් ලෙස සැලකුණු රුපියල් 25,000 ට වැඩි අලාභ රුපියල් 50,000 දක්වා ඉහළ නංවා ඇති අතර, රුපියල් ලක්ෂ 3 කට වැඩි සාවද්‍ය පරිහරණය, විශ්වාසය කඩ කිරීම හෝ වංචා කිරීම සංශෝධනය කර ඇත්තේ, රුපියල් පන් ලක්ෂය ලෙසින්.\nරුපියල් 25,000 ට වැඩි වැවිලි ද්‍රව්‍ය ගව සහ දේපල සොරකම් මෙතෙක් බල අපරාධ ලෙස සැලකුණ ද දැන් එම අගය ඉහළ නංවා ඇත්තේ, රුපියල් 50,000 ක් ලෙසයි.\nනව සංශෝධනය අනුව හෙරොයින් ග්‍රෑම් 5 ක් හෝ ඊට වැඩි ප්‍රමාණයක් මෙන්ම, අයිස් මත්ද්‍රව්‍ය ග්‍රෑම් 10 කට වැඩි ප්‍රමාණයක් නිෂ්පාදනය, ප්‍රවාහනය හෝ ළඟ තබා ගැනීම බරපතල අපරාධයක් ලෙස සැලකෙනවා.",
       "URL": "https://www.hirunews.lk/292734/ඊයේ-රිය-අනතුරුවලින්-6-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1456"
}