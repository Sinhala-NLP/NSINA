{
       "Source": "hirunews",
       "Timestamp": "Friday, 15 July 2022 - 14:24",
       "Headline": "අරලියගහ මැදුර ඉදිරිපිට මාරාන්තික උපවාසයක් (වීඩියෝ)",
       "News Content": "අරලියගහ මන්දිරය ඉදිරිපිට විරෝධතාවයේ නිරත අරගලකරුවන් පිරිසක් අද (15) පෙරවරුවේ මාරාන්තික උපවාසයක් ආරම්භ කළා.\nමේ අතර, කොළඹ කොටුව ජනාධිපති මන්දිරය, අග්‍රාමාත්‍ය කාර්යාලය සහ අරලියගහ මන්දිරයෙන් අරගලකරුවන් ඉවත් වුවද ජනාධිපති ලේකම්\nකාර්යාලය තුළ තවදුරටත් අරගලකරුවන් රැඳි සිටිනවා.\nගාලු මුවදොර අරගලකරුවන් විරෝධතාවයේ නිරත වන්නේ 96 වැනි දිනටයි.\nජනාධිපති ලේකම් කාර්යාලයේ ස්ථාපිත කළ ගෝඨා ගෝ ගම පුස්තකාලයේ අරගලකරුවන් පිරිසක් තවදුරටත් රැඳි සිටිනවා.\nමේ අතර ඊයේ පස්වරුවේ අරලියගහ මන්දිරයෙන් අරගලකරුවන් ඉවත් වුවත් ඒ ඉදිරිපිට ඉදිකළ කූඩාරම්වල අරගලකරුවන් තවදුරටත් රැඳි සිටිනවා.\nඅප වාර්තාකරුවන් සඳහන් කළේ ඒ අතරින් අරගලකරුවන් පිරිසක් අද පෙරවරුවේ මාරාන්තික උපවාසයක් ආරම්භ කළ බවයි.\nකොළඹ කොටුව අග්‍රාමාත්‍ය කාර්යාලයෙන් සහ අරලියගහ මන්දිරයෙන් අරගලකරුවන් ඉවත්ව යාමෙන් අනතුරුව අද පෙරවරුවේ ආරක්ෂාව තරකර\nතිබුණා.\n‍මේ අතර, පසුගියදා පැවති විරෝධතා අතරතුර දී මියගිය එක්දරු පියෙකු වන 26 හැවිරිදි ජාලිය දිසානායකගේ දේහය ඊයේ (14) පස්වරුවේ මාවතගම දළදාගම ප්‍රදේශයේ පිහිටි ඔහුගේ නිවස වෙත රැගෙන ආවා.\nඊයේ පස්වරුවේත් ප්‍රදේශ රැසක විරෝධතා සංවිධාන කර තිබුණේ පවතින රජයට විරුද්ධවයි.",
       "URL": "https://www.hirunews.lk/310052/අරලියගහ-මැදුර-ඉදිරිපිට-මාරාන්තික-උපවාසයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1019"
}