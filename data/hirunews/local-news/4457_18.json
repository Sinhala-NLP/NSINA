{
       "Source": "hirunews",
       "Timestamp": "Thursday, 22 June 2017 - 10:58",
       "Headline": "ඥානසාර හිමියන් ගොනු කළ පෙත්සම ඉල්ලා අස්කරගනී",
       "News Content": "තමන්ව අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාරස හිමියන් ශ්‍රේෂ්ඨාධිකරණයට ගොනු කළ මූලික අයිතිවාසිකම් පෙත්සම එම හිමියන් වෙනුවෙන් පෙනී සිටි නීතිඥවරයා විසින් අද ඉල්ලා අස් කර ගනු ලැබුවා.\nඅද පෙරවරුවේ මෙම පෙත්සම අගවිනිසුරු ප්‍රියසාද් ඩෙප් ප්‍රමුඛ ත්‍රිපුද්ගල විනිසුරු මඩුල්ලක් හමුවේ සලකා බැලූණු අවස්ථාවේදීයි ඥානසාර හිමියන්ගේ නීතිඥවරයා පෙත්සම ඉල්ලා අස්කර ගැනීමට අවසර ඉල්ලා සිටියේ.\nඒ අනුවයි විනිසුරු මඩුල්ල මෙම අවසර ලබාදීම සිදු කළේ.\nතමන්ට එරෙහිව සිදුකෙරෙන විමර්ශන අවසන් වනතුරු සහ නීතිපති උපදෙස් ලැබෙනතුරු තමන් අත්අඩංගුවට ගැනීම වළක්වන ලෙස ඉල්ලමින් ඥානසාර හිමියන් මෙම පෙත්සම ගොනු කරනු ලැබුවේ පසුගිය 13 වනදායි.\nබොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමියන් ඊයේ අධිකරණයට භාර වූ අතර  එහිදී නඩු තුනකට අදාලව උන්වහන්සේට ඇප නියම කෙරුණා.",
       "URL": "https://www.hirunews.lk/164144/ඥානසාර-හිමියන්-ගොනු-කළ-පෙත්සම-ඉල්ලා-අස්කරගනී",
       "Category": "Local News",
       "Parent URL": "https://www.hirunews.lk/local-news.php?pageID=4457"
}