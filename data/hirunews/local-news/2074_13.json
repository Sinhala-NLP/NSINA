{
       "Source": "hirunews",
       "Timestamp": "Saturday, 20 March 2021 - 20:45",
       "Headline": "උත්සව සමයේ සහන මල්ලක් (වීඩියෝ)",
       "News Content": "උත්සව සමයේ සෑම නගරයකම අත්‍යාවශ්‍ය ආහාර ද්‍රව්‍ය අඩංගු සහන මල්ලක් අලෙවි කිරීමට කටයුතු කර ඇති බව වෙළඳ අමාත්‍ය බන්දුල ගුණවර්ධන ප්‍රකාශ කළා.\nපොළොන්නරුවේදී අද පැවති රැස්වීමක් අමතමින් ඔහු කියා සිටියේ ජංගම අලෙවි රථ භාවිත කරමින් එම වැඩපිළිවෙල ක්‍රියාවට නංවන බවයි.\nමේ අතර ලබන කන්නයේදී වී මිලදී ගැනීම සඳහා විධිමත් යාන්ත්‍රණයක් සකස් කරන බව වෙළඳ අමාත්‍ය බන්දුල ගුණවර්ධන මහතා පවසනවා.\nඔහු මේ බව සදහන් කළේ කුඩා හා මධ්‍යම පරිමාණ ව්‍යාපාරිකයන් සමඟ ඊයේ පස්වරුවේ සහල් මිල සම්බන්ධයෙන් පැවති විශේෂ සාකච්ඡාවකදී.",
       "URL": "https://www.hirunews.lk/266014/උත්සව-සමයේ-සහන-මල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2074"
}