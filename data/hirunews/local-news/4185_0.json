{
       "Source": "hirunews",
       "Timestamp": "Wednesday, 06 December 2017 - 14:27",
       "Headline": "කරුඳු ඉඩමක දී අත්, පා, හිස වෙන් කරයි",
       "News Content": "පල්ලෙබැද්ද දඹේතැන්න ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nකුරුඳු තැලීම සඳහා ඉදිකර තිබු තාවකාලික මඩුවකදී ඊයේ රාත්‍රී මෙම ඝාතනය සිදුව ඇති බවයි පොලිසිය කියාසිටියේ.\nමියගොස් ඇත්තේ අහුංගල්ල ප්‍රදේශයේ පදිංචි 36 හැවිරිදි පුද්ගලයෙක්.\nපොලිසිය සඳහන් කළේ මෙම පුද්ගලයාගේ අත් පා සහ හිස වෙන් කර ඝාතනය කර ඇති බවයි.\nඑහි කඳ කොටස තිබූ ස්ථානයට නුදුරින් වූ වැසිකිලියක තිබී හිස සොයාගෙන ඇති අතර, ඒ අවට ස්ථානයකින් පාදයක සහ අතක කොටස්ද සොයාගෙන ඇති බවයි පොලීසිය ප්‍රකාශ කළේ.\nඔහු මීට දින  කිහිපයකට පෙර තවත් දෙදෙනෙකු සමග කුරුඳු තැලීම සඳහා තඹේතැන්න ප්‍රදේශයට පැමිණ තිබෙනවා.\nපශ්චාත් මරණ පරීක්ෂණය හෙට ඇඹිලිපිටිය රෝහලේදී පැවැත්වීමට නියමිතයි.\nඝාතනය සිදු කළ සැකකරු හඳුනාගෙන ඇති අතර ඔහු ප්‍රදේශයෙන් පළාගොස් තිබෙනවා.\nසැකකරු අත්අඩංගුවට ගැනීමට ගොඩකවෙල පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/177732/කරුඳු-ඉඩමක-දී-අත්-පා-හිස-වෙන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4185"
}