{
       "Source": "hirunews",
       "Timestamp": "Monday, 09 August 2021 - 8:15",
       "Headline": "කොරෝනා රෝගීන් නිවසේ සිට රඳවා ප්‍රතිකාර කිරීමේ ක්‍රමවේදය අද සිට (වීඩියෝ)",
       "News Content": "කොරෝනා වෛරසය ආසාදිත, එහෙත් රෝග ලක්ෂණ නොපෙන්වන හා අසාධ්‍ය නොවන රෝගීන් නිවසේ රඳවා ප්‍රතිකාර කිරීමේ ක්‍රමවේදය අද සිට ආරම්භ කෙරුණා.\nමේ අතර, ගතවූ දිනයේදී කොළඹ දිස්ත්‍රික්කයෙන් කොරෝනා ආසාදිතයින් 852 ක් වාර්තා වී තිබෙනවා.\nගෙවුණු දිනය තුළ මෙරටින් කොරෝනා ආසාදිතයන් 2,961ක් හඳුනාගත් අතර ඒ සමඟ මේ වනවිට ප්‍රතිකාර ලබන ආසාදිතයාන් සංඛයාව 31,620ක් දක්වා ඉහළ ගියා.\nආසාදිතයින්ගෙන් 1,491 ක්ම වාර්තා වී තිබුණේ බස්නාහිර පළාතෙන්. ඉන් 852ක්ම කොළඹ දිස්ත්‍රික්කයෙන් වාර්තා වී තිබීමන් විශේෂත්වයක්.\nකළුතර දිස්ත්‍රික්කයෙන් ආසාදිතයින් 320ක් හා ගම්පහ දිස්ත්‍රික්කයෙන් ආසාදිතයින් 319ක් වාර්තා වී තිබුණා. මීට අමතරව ගාල්ල දිස්ත්‍රික්කයෙන් ගෙවුණු දිනයේදී කොරෝනා ආසාදිතයින් 255ක් වාර්තා වී තිබෙනවා.\nමේ අතර, කොරෝනා ආසාදිත, එහෙත් රෝග ලක්ෂණ නොපෙන්වන හා අසාධ්‍ය නොවන රෝගීන් නිවසේ රඳවා ප්‍රතිකාර කිරීමේ ක්‍රමවේදය අද සිට ආරම්භ කෙරුණා.\nආසාදිතයන් නිවසේ සිට රැකබලාගැනීමේ වැඩපිළිවෙල පළමුව නියමු වැඩසටහනක් ලෙස කළුතර දිස්ත්‍රික්කයෙන් ආරම්භ කෙරුණු අතර, පසුව එය බස්නාහිර පළාතේ සෙසු දිස්ත්‍රික්ක තුළද ක්‍රියාත්මක කළා.\nමෙහිදී මහජන සෞඛ්‍ය පරීක්ෂකවරයා හරහා නිවසේ සිට ප්‍රතිකාර කිරීමට විශේෂ පුහුණුව ලත් වෛද්‍ය කණ්ඩායමක් ආසාදිතයන් වෙත යොමුකරනු ලබනවා.\nඑම වෛද්‍ය කණ්ඩායම දිනකට එක් වරක්  හෝ කිහිපවරක් දුරකථනයෙන් ආසාදිතයා සම්බන්ධ කරගනිමින් සෞඛ්‍ය තත්වය පරීක්ෂා කිරීම සිදුකරනු ඇති.\nප්‍රතිකාර සපයන වෛද්‍ය කණ්ඩායම ලබාදෙන දුරකථන  අංකයක් හෝ 1390 ක්‍ෂණික ඇමතුම් අංකය භාවිත කළ හැකියි.\nයම් අපහසුතාවක් ඇත්නම් සංකූලතා උත්සන්නවීමට පෙර අදාළ අංශ වෙත ඒ බව දැනුම්දීම අත්‍යවශ්‍ය වනව\nමේ අතර කළුතර නාගොඩ මුලික රෝහලේ තැන්පත් කර තිබූ කොරෝනා ආසාදිතව මියගිය මෘත දේහ 23ක් අදාහනය කිරීම ඊයේ රාත්‍රියේ සිදුකර තිබෙනවා.\nඒ මතුගම, දොඩම්ගොඩ, පයාගල , පොතුවිල හා කලු‍තර ඇතුළු ආදාහනාගාර වලදීයි.\nඒ අනුව මතුගම හා දොඩම්ගොඩ ප්‍රදේශයේ ආදාහනාගාරවලදී පමණක් මළසිරුරු 13ක් අදාහනය කර තිබෙනවා.\nඅදාළ සිරුරු ආදාහනය කිරීමට ප්‍රමාණවත් සුළු සේවකයින් සංඛයාවත් නොසිටීම නිසා මහජන සෞඛ්‍ය පරීක්ෂකවරුන්ගේ මැදිහත්වීමෙන් එම කටයුතු සිදු කළ බව අප වාර්තාකරු සඳහන් කළා.",
       "URL": "https://www.hirunews.lk/279236/කොරෝනා-රෝගීන්-නිවසේ-සිට-රඳවා-ප්‍රතිකාර-කිරීමේ-ක්‍රමවේදය-අද-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1766"
}