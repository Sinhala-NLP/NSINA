{
       "Source": "hirunews",
       "Timestamp": "Monday, 25 September 2023 - 7:42",
       "Headline": "මෙරටින් බිත්තර මිලියන 1.5ක් මාලදිවයිනට",
       "News Content": "මෙරටින් බිත්තර මිලියන 1.5ක් මාසිකව මාලදිවයිනට අපනයනය කරන බව කෘෂිකර්ම අමාත්‍ය මහින්ද අමරවීර පවසනවා.\nඅමාත්‍යවරයා වැඩිදුරටත් පවසන්නේ ලබන වසර වන විට තවත් රටවල් 4කට බිත්තර අපනයනය කිරීම සඳහා මේ වන විට සාකච්ජා කරන බවයි.\nගන්නොරුව සත්ත්ව නිෂ්පාදන හා සෞඛ්‍ය දෙපාර්තමේන්තු කාර්යාලයේ සාකච්ඡාවකින් පසු මාධ්‍ය හමුවකට එක්වෙමින් ඔහු මේ බව ප්‍රකාශ කළ බවයි වාර්තා වන්නේ.\nඑසේම ලබන ජනවාරියේ සිට බිත්තර නිෂ්පාදනය වැඩි වී මෙරට බිත්තර මිල පහළට පැමිණෙනු ඇතැයි අපේක්ෂා කරන බව ද ඔහු පවසා තිබෙනවා.\nනත්තල් මාසයේදී බිත්තර සඳහා ඉහළ ඉල්ලුමක් පවතින නිසා දෙසැම්බර් මාසය දක්වා බිත්තර ආනයනය කරන අතර ඉන්පසු බිත්තර ආනයනයට කිසිදු අවශ්‍යතාවයක් නොමැති බවයි සඳහන් වන්නේ.",
       "URL": "https://www.hirunews.lk/349297/මෙරටින්-බිත්තර-මිලියන-1-5ක්-මාලදිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=9"
}