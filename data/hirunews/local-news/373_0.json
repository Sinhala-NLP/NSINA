{
       "Source": "hirunews",
       "Timestamp": "Wednesday, 03 May 2023 - 9:12",
       "Headline": "පුංචි ඡන්දයට නාමයෝජනා භාරදුන් රාජ්‍ය සේවකයින්ට ‍රැකියාවකට අවසර",
       "News Content": "පළාත් පාලන මැතිවරණයට අපේක්ෂකයන් ලෙස නාමයෝජනා භාර දුන් රාජ්‍ය සේවකයින්ට තමන් තරග කරන දිස්ත්‍රික්කය හැර ළඟම ඇති පළාත් පාලන කොට්ඨාසය තුළ රැකියාවල නිරත වීමට කැබිනට් අනුමැතිය හිමිව තිබෙනවා.\nරජයේ සේවකයින් සම්බන්ධයෙන් ඡන්දය පවත්වනු ලබන තෙක් ගත යුතු ක්‍රියාමාර්ග පිළිබඳව මැතිවරණ කොමිෂන් සභාව නිකුත් කරන ලද නිරීක්ෂණ සැලකිල්ලට ගනිමින් එම තීරණය ගෙන ඇති බවයි වාර්තා වන්නේ.\nඒ අනුව ඔවුන් අපේක්ෂකයේකු ලෙස ඉදිරිපත් වී ඇති ඡන්ද කොට්ඨාසයෙන් පිටතට ස්ථාන මාරු කර සේවයට වාර්තා කිරීමට හැකිවන පරිදි යලි සේවයේ පිහිටුවීමටයි අමාත්‍ය මණ්ඩලය එකඟතාවය පළ කර ඇත්තේ.\nමෙම රජය සේවකයන්ට අදාළ වැටුප් ගෙවීමට අමාත්‍ය මණ්ඩලය අනුමැතිය ලබාදුන්නා.",
       "URL": "https://www.hirunews.lk/334114/පුංචි-ඡන්දයට-නාමයෝජනා-භාරදුන්-රාජ්‍ය-සේවකයින්ට-‍රැකියාවකට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=373"
}