{
       "Source": "hirunews",
       "Timestamp": "Thursday, 23 February 2023 - 11:13",
       "Headline": "මාලි රාජ්‍යයේ දී මියගිය රණවිරුවාගේ දේහය දිවයිනට",
       "News Content": "මාලි රාජ්‍යයේ සාම සාධක රාජකාරිවල නිරතව සිටිය දී ඇති වූ හෘදයාබාධයක් හේතුවෙන් මියගිය යුද හමුදා ලාන්ස් කෝප්‍රල් එම්.ජී.එල්. දේශප්‍රියගේ දේහය දිවයිනට රැගෙනවිත් තිබෙනවා.\nඑක්සත් ජාතීන්ගේ ධජයෙන් ආවරණය කරමින් දිවයිනට ගෙන ආ ඔහුගේ මෘත දේහය මෙරට යුද හමුදාව විසින් භාර ගනු ලැබුවේ යුද හමුදා ගෞරවාචාර මධ්‍යයේ යි.\nඅනතුරුව, ජාතික කොඩියෙන් ආවරණය කරමින් මෘත දේහය පශ්චාත් මරණ පරීක්ෂණය සඳහා මීගමුව රෝහල වෙත රැගෙන ගොස් ඇති අතර, අවසන් කටයුතු ඔහු උපන් ප්‍රදේශය වන වරකාපොල දී සිදු කිරීමට නියමිතයි.",
       "URL": "https://www.hirunews.lk/328086/මාලි-රාජ්‍යයේ-දී-මියගිය-රණවිරුවාගේ-දේහය-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=518"
}