{
       "Source": "hirunews",
       "Timestamp": "Saturday, 02 September 2023 - 11:50",
       "Headline": "කොතලාවල ආරක්ෂක විද්‍යාලයේ නව උපකුලපති වැඩ භාරගනී",
       "News Content": "ජෙනරල් සර් ජෝන් කොතලාවල ආරක්ෂක විශ්වවිද්‍යාලයේ නව උපකුලපතිවරයා ලෙස රියර් අද්මිරාල් ධම්මික කුමාර වැඩ භාරගනු ලැබුවා.\nආරක්ෂක විශ්වවිද්‍යාලයේ උපකුලපතිවරයා ලෙස කටයුතු කළ මේජර් ජෙනරල් මිලින්ද පීරිස්ගේ ධුර කාලය නිමවීම හේතුවෙන් ඔහු මෙම ධුරයේ ඊයේ(01) සිට වැඩ භාරගෙන තිබෙන්නේ.\nරියර් අද්මිරාල් ධම්මික කුමාර මීට කටයුතු කරනු ලැබුවේ නැගෙනහිර නාවික විධානයේ ආඥාපතිවරයා ලෙසයි.\nනව උපකුලපතිවරයා ලෙස වැඩ භාරගැනීම වෙනුවෙන් සංවිධාන කරන ලද උත්සවයක් ඊයේ පැවැත්වුණු අතර, ඔහු වෙත ගෞරව සම්මාන මුරයක්ද පිරිනමා තිබෙනවා.\nආරක්ෂක අමාත්‍යාංශය නිකුත් කළ නිවේදනයේ දැක්වෙන්නේ නව උපකුලපතිවරයා විසින් ජෝන් කොතලාවල ආරක්ෂක විශ්වවිද්‍යාල භූමියේ පිහිටි රණවිරු ස්මාරකය වෙත පුෂ්පෝපහාර දැක්වූ බවයි.",
       "URL": "https://www.hirunews.lk/346894/කොතලාවල-ආරක්ෂක-විද්‍යාලයේ-නව-උපකුලපති-වැඩ-භාරගනී",
       "Category": "Local News",
       "Parent URL": "https://www.hirunews.lk/local-news.php?pageID=56"
}