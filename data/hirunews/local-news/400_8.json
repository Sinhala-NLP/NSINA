{
       "Source": "hirunews",
       "Timestamp": "Friday, 21 April 2023 - 16:25",
       "Headline": "දප්පුල අදත් නැහැ - සඳුදා නාවොත් නීතිමය ක්‍රියාමාර්ග ගන්නවා (වීඩියෝ)",
       "News Content": "පාස්කු ප්‍රහාරයේ විමර්ශනවලට අදාලව ලබන සඳුදා (24) අනිවාර්යයෙන් ත්‍රස්ත විමර්ශන කොට්ඨාසය හමුවේ පෙනීසිටින්නැයි හිටපු නීතිපති දප්පුල ද ලිවේරාට දැනුම් දී තිබෙනවා.\nඑසේ නොමැති නම් නීතිමය පියවර ගන්නා බවයි ත්‍රස්ත විමර්ශන කොට්ඨාසය හිටපු නීතිපතිවරයාට ලිඛිතව දැනුම් දී ඇත්තේ.\nඅද (20) දිනයේ ඔහු ත්‍රස්ත විමර්ශන කොට්ඨාසය හමුවේ පෙනී සිටීමට නියමිතව තිබූ නමුත් ඔහු පැමිණ තිබුණේ නැහැ.\nලිපියක් මගින් හිටපු නීතිපතිවරයා ත්‍රස්ත විමර්ශන කොට්ඨාසයට දැනුම් දී තිබුණේ වත්මන් නීතිපතිවරයා සහ ශ්‍රී ලංකා නීතිඥ සංගමය සමඟ සිදුකළ සාකච්ඡාවක් හේතුවෙන් අද දිනයේ එහි නොපැමිණි බවයි.\nපසුගිය 19 වනදා පළමු වරට හිටපු නීතිපතිවරයාට ප්‍රකාශයක් ලබාදීමට පැමිණෙන ලෙස දන්වා තිබුණද එදිනද ඔහු එහි පැමිණියේ නැහැ.\nඒ වෙනුවෙන් නීතීඥවරයෙකු එහි පැමිණ තිබුණා.",
       "URL": "https://www.hirunews.lk/333082/දප්පුල-අදත්-නැහැ-සඳුදා-නාවොත්-නීතිමය-ක්‍රියාමාර්ග-ගන්නවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=400"
}