{
       "Source": "hirunews",
       "Timestamp": "Monday, 20 September 2021 - 18:11",
       "Headline": "අවුරුදු 5 සිට 11 දක්වා ළමුන්ට කොවිඩ් එන්නත  (වීඩියෝ)",
       "News Content": "කොරෝනා එන්නත වයස අවුරුදු 05 ත්, 11 ත් අතර වයස් කාණ්ඩයේ ළමයින් සඳහා ශක්තිමත් ප්‍රතිශක්තියක් ගොඩනගන බව ෆයිසර් බයෝඑන්ටෙක් සමාගම ප්‍රකාශ කරනවා.\nදෙවන සහ තුන්වන අදියරේ සායනික පරීක්ෂණවලින් ඒ බව තහවුරු වී තිබෙනවා.\nවයස අවුරුදු 16 ත්, 25 ත් අතර වයස් කාණ්ඩයට සමාන ප්‍රතිශක්තියක් අවුරුදු 05 ත්, 11 ත් අතර වයස් කාණ්ඩයේ ළමයින් අතරද ගොඩනැගෙන බවයි එහිදී අනාවරණ වී ඇත්තේ.\nමේ නිසා ෆයිසර් එන්නත වයස අවුරුදු පහෙන් ඉහළ ළමයින්ගේ භාවිතය සඳහා අමෙරිකා එක්සත් ජනපදය, යුරෝපය ඇතුළු සෑම රටකම අනුමැතියට යොමු කරන බවයි ෆයිසර් බයෝඑන්ටෙක් සමාගම නිවේදනය කළේ.",
       "URL": "https://www.hirunews.lk/282758/අවුරුදු-5-සිට-11-දක්වා-ළමුන්ට-කොවිඩ්-එන්නත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1679"
}