{
       "Source": "hirunews",
       "Timestamp": "Thursday, 13 December 2018 - 13:07",
       "Headline": "මහින්දගේ අභියාචනයට රනිල් පූර්ණ විනිසුරු මඩුල්ලක් ඉල්ලයි",
       "News Content": "අගමැතිවරයා ඇතුළු අමාත්‍ය මණ්ඩලයට එම ධූර දැරීම වලක්වාලමින් ලබාදුන් අතුරුතහනම් නියෝගයට එරෙහිව හිටපු ජනාධිපති මහින්ද රාජපක්ෂ පාර්ශවයෙන් ගොනු කළ අභියාචනය පූර්ණ විනිසුරු මඩුල්ලක් හමුවේ කැදවන ලෙසට මෝසම් දෙකක් ශ්‍රේෂ්ඨාධිකරණය හමුවේ අද ගොනු කර තිබෙනවා.\nඑක්සත් ජාතික පක්ෂ නායක රනිල් වික්‍රමසිංහ සහ තවත් මන්ත්‍රීවරුන් 121 දෙනෙකු විසිනුයි මෙම මෝසම් ගොනු කර ඇත්තේ.\nඅභියාචනාධිකරණය ලබාදුන් අතුරු තහනම් නියෝගයට එරෙහිව හිටපු ජනාධිපති මහින්ද රාජපක්ෂ ශ්‍රේෂ්ඨාධිකරණයට යොමු කළ අභියාචනය හෙට සලකා බැලීමට නියමිතයි.\nඒ සඳහා ඊවා වනසුන්දර, බුවනෙක අලූවිහාරේ සහ විජිත් මලල්ගොඩ පත් කර තිබෙනවා.\nඑහෙත් හිටපු අග්‍රාමාත්‍ය රනිල් වික්‍රමසිංහ ශ්‍රේෂ්ඨාධිකරණය හමුවේ ගොනු කළ මෝසමෙන් ඉල්ලා ඇත්තේ ඊවා වනසුන්දර විනිසුරුවරිය නොමැති පූර්ණ විනිසුරු මඩුල්ලක් මේ සඳහා පත් කරන ලෙසටයි.",
       "URL": "https://www.hirunews.lk/206071/මහින්දගේ-අභියාචනයට-රනිල්-පූර්ණ-විනිසුරු-මඩුල්ලක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3606"
}