{
       "Source": "hirunews",
       "Timestamp": "Monday, 11 April 2022 - 10:00",
       "Headline": "ගුවන් තොටුපළ හා ගුවන් සේවා සමාගමේ සේවකයින් බෝනස් ඉල්ලයි (වීඩියෝ)",
       "News Content": "රුපියල් 30,000ක අවුරුදු දීමනාවක් ඉල්ලා ගුවන් තොටුපළ හා ගුවන් සේවා සමාගමේ සේවකයින් සේවයෙන් ඉවත් වී අද (11) උදෑසන සිට විරෝධතාවක් ආරම්භ කර තිබෙනවා.\nහිරු වාර්තාකරු සඳහන් කළේ ගුවන් තොටුපළ පරිශ්‍රය තුළ ඔවුන් මෙලෙස විරෝධතාවයේ නිරත වන බවයි.\nමේ හේතුවෙන් ගුවන් තොටුපළේ දෛනික කටයුතුවලට බාධාවක් වී නොමැති අතර වර්ජනයේ නිරත වෘත්තීය සමිති නියෝජිතයින්ට ගුවන් තොටුපළ සහ ගුවන් සේවා සමාගමේ සභාපතිවරයා සාකච්ඡාවක් ලබා දී තිබෙනවා.",
       "URL": "https://www.hirunews.lk/301700/ගුවන්-තොටුපළ-හා-ගුවන්-සේවා-සමාගමේ-සේවකයින්-බෝනස්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1237"
}