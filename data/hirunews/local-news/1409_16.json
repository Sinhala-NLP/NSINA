{
       "Source": "hirunews",
       "Timestamp": "Friday, 21 January 2022 - 12:54",
       "Headline": "උස්වැටකෙයියාව මුහුද රළු වෙයි(වීඩියෝ)",
       "News Content": "උස්වැටකෙයියාව - මීගමුව මුහුදු තීරය අද අලුයම සිට දැඩි රළු ස්වභාවයක් ගෙන තිබෙනවා.\nකෙසේ නමුත් ආපදා කළමනාකරණ මධ්‍යස්ථානය සඳහන් කළේ, මෙය සාමාන්‍ය තත්වයක් බවයි.\nඑහෙත් දුන්ගල්පිටිය ප්‍රදේශයේ මහ වෙරළ, පුංචි වැල්ල ආදී ප්‍රදේශවල ධීවරයන්ගේ මාදැල් මුහුදට ගසාගෙන ගොස් ඇති බව සඳහන්.\nඋස්වැටකෙයියාව මීගමුව මුහුදු ප්‍රදේශයෙන් අද අලුයම 2ට පමණ විශාල ශබ්දයක් ඇසුණු බව ප්‍රදේශවාසීන් සහ ධීවරයින් ප්‍රකාශ කළා.\nනාරා ආයතනයෙන් ද හිරු ප්‍රවෘත්ති අංශය මේ සම්බන්ධයෙන් විමසීමක් කළ අතර, එම ආයතනයේ සාගර විද්‍යා අංශයේ ප්‍රධාන විද්‍යාඥ ආචාර්ය අරුල් ආනන්දන් කියා සිටියේ, මෙය සාමාන්‍ය තත්ත්වයක් බව යි.",
       "URL": "https://www.hirunews.lk/294676/උස්වැටකෙයියාව-මුහුද-රළු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1409"
}