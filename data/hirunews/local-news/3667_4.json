{
       "Source": "hirunews",
       "Timestamp": "Sunday, 04 November 2018 - 16:51",
       "Headline": "ජනපති එගොඩ කැළණිය විහාරස්ථානයට",
       "News Content": "කිත්සිරිමෙවන් කල්‍යාණි රජමහා විහාරස්ථානය හෙවත් එගොඩ කැළණියේ සිදුකරන ප්‍රතිසංස්කරණ කටයුතු නිරීක්ෂණය සඳහා ජනාධිපති මෛත්‍රීපාල සිරිසේන අද (04) එක්වුණා.\nජනාධිපති මාධ්‍ය ඒකකය සඳහන් කළේ මීට මාස දෙකකට පමණ ඉහත දී කැළණිය රජමහා විහාරාධිපති ආචාර්ය පූජ්‍ය කොල්ලුපිටියේ මහින්ද සංඝරක්ඛිත හිමියන් ජනාධිපතිවරයාගෙන් කළ ඉල්ලීමකට අනුව අදාළ විහාරස්ථානය ප්‍රතිසංස්කරණය කිරීම ආරම්භ කළ බවයි.\nඒ අනුව එහි නිරීක්ෂණ කටයුතු සඳහා අද (04) උදෑසන ජනාධිපතිවරයා එක්වූයේ ආගමික වතාවත්වලින් අනතුරුවයි.",
       "URL": "https://www.hirunews.lk/203570/ජනපති-එගොඩ-කැළණිය-විහාරස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=3667"
}