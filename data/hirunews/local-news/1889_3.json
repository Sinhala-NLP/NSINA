{
       "Source": "hirunews",
       "Timestamp": "Saturday, 12 June 2021 - 18:25",
       "Headline": "නීතිඥවරියක් පැදවූ මෝටර් රථයක් අවන්හලක ගැටෙයි (වීඩියෝ සහ ඡායාරූප)",
       "News Content": "කොළඹ 07 කුරුඳුවත්ත මේට්ලන්ඩ් පෙදෙසේදී මෝටර් රථයක් අවන්හලක ගැටී අනතුරට ලක්වන ආකාරය CCTV කැමරාවක සටහන්වී තිබෙනවා.\nඊයේ පස්වරුවේ මෙම අනතුර සිදුවී ඇති බවයි පොලිසිය සඳහන් කළේ.\nකෙසේවෙතත් මෙම මෝටර් රථ අනතුරින් කිසිවෙකුටත් හානියක් සිදුවී නොමැති අතර අදාළ අවන්හලට අලාභ හානි සිදුව තිබෙනවා.\n41 හැවිරිදි කාන්තා නීතිඥවරියක් අනතුර සිදුවන අවස්ථාවේ මෝටර් රථය ධාවනය කර ඇති අතර ඇයගේ සැමියා ද එහි ගමන් කර ඇතැයි සඳහන්.\nමේට්ලන්ඩ් පෙදෙසේ සිට පැමිණි මෝටර් රථය කඩුවෙල කොල්ලුපිටිය බස් මාර්ගයට පිවිසෙන අවස්ථාවේ තවත් මෝටර් රථයක ගැටී සිදුවූ අනතුරක් සමගයි නීතිඥවරිය පැදවූ මෝටර් රථය අවහන්හලේ ගැටී ඇත්තේ.\nකෙසේවෙතත් මෙම CCTV දර්ශණයසමාජ මාධ්‍ය ඔස්සේ සංසරණය වූයේ අවුරුදු 15ක දැරියක් මෙම මෝටර් රථය ධාවනය කර ඇති බවයි.\nසිද්ධියට අදාළව පොලිස් භාරයට ගත් නීතිඥවරිය සහ අනතුරට සම්බන්ධ අනෙක් මෝටර් රථයේ රියදුරා විමර්ශණවලින් අනතුරුව පොලිසියෙන් පිටවගොස් තිබෙනවා.",
       "URL": "https://www.hirunews.lk/274119/නීතිඥවරියක්-පැදවූ-මෝටර්-රථයක්-අවන්හලක-ගැටෙයි-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1889"
}