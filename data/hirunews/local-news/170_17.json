{
       "Source": "hirunews",
       "Timestamp": "Wednesday, 19 July 2023 - 13:55",
       "Headline": "මුදල් වංචා කළ ගලෙන්බිඳුනුවැව මූල්‍යායතනයකට එරෙහිව තැන්පත්කරුවන් විරෝධයේ",
       "News Content": "රුපියල් කෝටි 27කට ආසන්න මුදලක් වංචා කර ඇති පුද්ගලික මූල්‍ය ආයතනයකට එරෙහිව තැන්පතුකරුවන් පිරිසක් අද (19) ගලෙන්බිඳුනුවැව ප්‍රාදේශීය ලේකම් කාර්යාලය ඉදිරිපිට නිහඬ විරෝධතාවක නිරත වුණා.\nඑම ආයතනයේ හිමිකරුවන් මේ වනවිට ප්‍රදේශයෙන් පලාගොස් ඇති බවයි ඔවුන් චෝදනා කළේ.\nඑහිදී ඔවුන් ගලෙන්බිඳුනුවැව ප්‍රාදේශීය ලේකම්වරයාට සංදේශයක් ද භාර දුන්නා.\nඅනතුරුව ඔවුන් ගලෙන්බිඳුනුවැව පොලිස් ස්ථානය වෙත පාගමනින් ගොස් එහි පොලිස් ස්ථානාධිපතිවරයා හමුවී ලිපියක් ද භාරදුන් බවයි එම ප්‍රදේශයේ හිරු වාර්තාකරු සදහන් කළේ.",
       "URL": "https://www.hirunews.lk/341765/මුදල්-වංචා-කළ-ගලෙන්බිඳුනුවැව-මූල්‍යායතනයකට-එරෙහිව-තැන්පත්කරුවන්-විරෝධයේ",
       "Category": "Local News",
       "Parent URL": "https://www.hirunews.lk/local-news.php?pageID=170"
}