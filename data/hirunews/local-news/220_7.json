{
       "Source": "hirunews",
       "Timestamp": "Sunday, 02 July 2023 - 13:48",
       "Headline": "වතුර මෝටරයක් සොරකම් කිරීම සඳහා පැමිණි තරුණයෙකු පහරදීමකින් ජීවිතක්ෂයට",
       "News Content": "සූරියවැව - වැවේගම ප්‍රදේශයේදී වතුර මෝටරයක් සොරකම් කිරීම සඳහා පැමිණි පුද්ගලයෙකුට ප්‍රදේශවාසීන් විසින් පහරදී රෝහල් ගත කිරීමෙන් පසු මියගොස් තිබෙනවා.\nමෙලෙස මියගොස් ඇත්තේ සූරියවැව ප්‍රදේශයේ පදිංචි 27 හැවිරිදි තරුණයෙක්.\nසොරකම් කිරීමට පැමිණි පුද්ගලයෙකු ප්‍රදේශවාසීන් අල්ලාගෙන ඇති බවට සිදුකළ දැනුම්දීමකට අනුවයි පොලිසියට ඊයේ (02) එම ස්ථානයට ගොස් තිබුණේ.\nඑහිදී දැඩි ලෙස පහරකෑමට ලක්ව සිටි පුද්ගලයෙකු සූරියවැව රෝහලට ඇතුළත් කර තිබුණා.\nඑම සොරකම සඳහා පැමිණ පලාගොස් සිටි 23 සහ 33 වයස්වල පසුවන්නන් දෙදෙනෙකුද පොලිස් භාරයට ගෙන ඇති බව සඳහන්.\nමෙලෙස අත්අඩංගුවට ගත් එක් අයෙකු මියගිය පුද්ගලයාගේ සහෝදරයෙකු බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/339741/වතුර-මෝටරයක්-සොරකම්-කිරීම-සඳහා-පැමිණි-තරුණයෙකු-පහරදීමකින්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=220"
}