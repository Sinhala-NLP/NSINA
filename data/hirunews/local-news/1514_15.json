{
       "Source": "hirunews",
       "Timestamp": "Monday, 06 December 2021 - 10:23",
       "Headline": "පාර්ලිමේන්තුවේ පසුගියදා ඇතිවූ සිද්ධිය සම්බන්ධයෙන් සොයාබැලීමට කමිටුවක් (වීඩියෝ)",
       "News Content": "පාර්ලිමේන්තුවේ ඇතිවූ සිද්ධීන් සම්බන්ධයෙන් සොයාබැලීම සඳහා කමිටුවක් පත් කිරීමට පියවර ගන්නා බව කථානායක මහින්ද යාපා අබේවර්ධන අද පාර්ලිමේන්තුවේදී ප්‍රකාශ කළා.\nඒ අනුව ආණ්ඩු පක්ෂයේ සහ විපක්ෂයේ ජ්‍යෙෂ්ඨ මන්ත්‍රීවරුන් පිරිසක් එම කමිටුවට නම් කරන බවයි ඔහු සඳහන් කළේ.\nපසුගිය සිකුරාදා සහ සෙනසුරාදා අයවැය විවාදයේදී පාර්ලිමේන්තු මන්ත්‍රී මනූෂ නානායක්කාර අදහස් දැක්වීමේදී ආණ්ඩු පක්ෂයෙන් බාධා එල්ලවීම හේතුවෙනුයි ගැටළුකාරී තත්වය මතුවූයේ.\nසමගි ජනබලවේගයේ මන්ත්‍රීවරුන් ප්‍රකාශ කළේ ආණ්ඩු පක්ෂයේ පිරිසක් මනූෂ නානායක්කාර මන්ත්‍රීවරයාට පහරදීමට උත්සාහ කළ බවයි.\nඒ හේතුවෙන් සෙනසුරාදා පාර්ලිමේන්තුවෙන් පිටව යාමට ද සමගි ජනබලවේග මන්ත්‍රීවරුන් කටයුතු කළා.\nමේ අතර අද දිනයේ සමගි ජනබලවේගයේ මන්ත්‍රීවරුන් පාර්ලිමේන්තුවේ සභා ගර්භයට පැමිණ නොමැති අතර, ඔවුන් මේ වනවිට පාර්ලිමේන්තු පරිශ්‍රය තුළ විරෝධතාවක නිරතවනවා.",
       "URL": "https://www.hirunews.lk/290154/පාර්ලිමේන්තුවේ-පසුගියදා-ඇතිවූ-සිද්ධිය-සම්බන්ධයෙන්-සොයාබැලීමට-කමිටුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1514"
}