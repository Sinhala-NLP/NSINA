{
       "Source": "hirunews",
       "Timestamp": "Friday, 31 December 2021 - 17:07",
       "Headline": "44 ලක්ෂයේ කොල්ලකරුවන් කොටු වූ හැටි (වීඩියෝ)",
       "News Content": "අත්තනගල්ල ප්‍රදේශයේදී සිදුකළ මංකොල්ලයක් සම්බන්ධයෙන් සැකපිට දෙදෙනෙකු අත්අඩංගුවට ගෙන තිබෙනවා.\nසැකකරුවන් විසින් අත්තනගල්ල ප්‍රදේශයේ ව්‍යාපාරිකයෙකුගෙන් ලක්ෂ 45ක මුදලක් මංකොල්ල කා පළාගොස් ඇති බවයි වාර්තා වන්නේ.\nඅදාළ ව්‍යාපාරිකයා විසින් මුදල් රැගෙන නිවසින් පිටවන අවස්ථාවේ වෑන් රථයකින් පැමිණි පුද්ගලයින් සිව් දෙනෙකු එම මංකොල්ලය සිදුකර තිබෙනවා.\nසෙසු සැකකරුවන් සොයා පොලිසිය  වැඩිදුර පරීක්ෂණ පවත්වනු ලබනවා.\nඅත්අඩංගුවට ගත් සැකකරුවන් සතුව තිබූ රුපියල් ලක්ෂ 16ක මුදලක් සහ ගිණි අවි දෙකක්ද පොලිස් භාරයට ගෙන ඇති බව සඳහන්.\nසැකකරුවන් විසින් මෙම මංකොල්ලය සිදුකළ අයුරු CCTV කැමරාවක මෙලෙස පටිගතව තිබුණා.",
       "URL": "https://www.hirunews.lk/292666/44-ලක්ෂයේ-කොල්ලකරුවන්-කොටු-වූ-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1457"
}