{
       "Source": "hirunews",
       "Timestamp": "Wednesday, 18 July 2018 - 7:12",
       "Headline": "නව ව්‍යවස්ථාවේ දළ කෙටුම්පත අද මෙහෙයුම් කමිටුවට",
       "News Content": "නව ව්‍යවස්ථාවට අදාළ දළ කෙටුම්පතක් ආණ්ඩුක්‍රම ව්‍යවස්ථා මෙහෙයුම් කමිටුවට අද (18) ඉදිරිපත් කිරීමට නියමිතයි.\nආණ්ඩුක්‍රම ව්‍යවස්ථා මණ්ඩලයේ මෙහෙයුම් කමිටුව දැනට නිකුත් කර ඇති අතුරු වාර්තාව සහ අනුකමිටු හයේ වාර්තා පදනම් කරගෙන මෙම දළ කෙටුම්පත සකස් කර ඇති බවයි එම කමිටුවේ සාමාජිකයෙකු හිරු ප්‍රවෘත්ති අංශයට සඳහන් කළේ.\nආණ්ඩුක්‍රම ව්‍යවස්ථා මෙහෙයුම් කමිටුව අද (18) පස්වරු 2.30 ට පාර්ලිමේන්තු සංකීර්ණයේදී රැස්වීමට නියමිතයි.\nනව ව්‍යවස්ථා දළ කෙටුම්පත පිළිබඳව දේශපාලන පක්ෂ තුළ පවතින අදහස් සාකච්ඡාකර අනතුරුව එහි අවසන් කෙටුම්පත ඉදිරියේදී පාර්ලිමේන්තුවට ඉදිරිපත් කිරීමට නියමිත බවද කමිටු සාමාජිකයා වැඩිදුරටත් සඳහන් කළා.",
       "URL": "https://www.hirunews.lk/195446/නව-ව්‍යවස්ථාවේ-දළ-කෙටුම්පත-අද-මෙහෙයුම්-කමිටුවට",
       "Category": "Local News",
       "Parent URL": "https://www.hirunews.lk/local-news.php?pageID=3844"
}