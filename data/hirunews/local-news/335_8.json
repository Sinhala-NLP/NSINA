{
       "Source": "hirunews",
       "Timestamp": "Thursday, 18 May 2023 - 11:01",
       "Headline": "බ්‍රසීලය ශ්‍රී ලංකාවට වෛද්‍ය සැපයුම් තොගයක් පරිත්‍යාග කරයි",
       "News Content": "බ්‍රසීල සහයෝගිතා නියෝජිතායතනය හරහා බ්‍රසීල ෆෙඩරේටිව් ජනරජය (ABC) ඖෂධ අන්තර්ගත කුප්පි 10,000ක් ඇතුළු වෛද්‍ය සැපයුම් තොගයක් ශ්‍රී ලංකාවට පරිත්‍යාග කර ඇති බවයි වාර්තා වන්නේ.\nවිදේශ කටයුතු රාජ්‍ය අමාත්‍ය තාරක බාලසූරිය මෙම වෛද්‍ය පරිත්‍යාගය ලබාගෙන තිබෙනවා.\nඊයෙ (17) දින විදේශ කටයුතු අමාත්‍යාංශයේ දී ශ්‍රී ලංකාවේ බ්‍රසීල තානාපති Sergio Luiz Canaes වෙතින් මෙම පරිත්‍යාග සිදු වුණා.\nශ්‍රී ලංකාව සහ බ්‍රසීලය අතර දිගුකාලීන මිත්‍ර සබඳතා ඉස්මතු කරමින් විදේශ කටයුතු අමාත්‍යවරයා විසින් සිදු කරන ලද මෙම සුහද ක්‍රියාව අගය කරන බව බ්‍රසීල රජය ප්‍රකාශ කර තිබෙනවා.\nවිදේශ කටයුතු අමාත්‍යාංශයේ අධ්‍යක්ෂ ජනරාල් ඕ.එල්. අමීරාජ්වාඩ් සහ අනෙකුත් නිලධාරීන් මෙම අවස්ථාවට සහභාගී වුණා.",
       "URL": "https://www.hirunews.lk/335529/බ්‍රසීලය-ශ්‍රී-ලංකාවට-වෛද්‍ය-සැපයුම්-තොගයක්-පරිත්‍යාග-කරයි",
       "Category": "Local News",
       "Parent URL": "https://www.hirunews.lk/local-news.php?pageID=335"
}