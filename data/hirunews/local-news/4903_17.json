{
       "Source": "hirunews",
       "Timestamp": "Monday, 29 August 2016 - 7:38",
       "Headline": "නිදහස් පක්ෂයේ සංවත්සරයට සහභාගිවීම ගැන හිටපු ජනපතිගෙන් ප්‍රකාශයක්",
       "News Content": "බහුතර පාක්ෂිකයන් නිදහස් පක්ෂ සංවත්සරයට සහභාගි නොවන වාතාවරණයක් තුළ තමන් ඊට කෙසේ එක්වන්නේදැයි හිටපු ජනාධිපති මහින්ද රාජපක්ෂ ප්‍රශ්න කරනවා.\nකළුතර - නගර ශාලාවේ ඊයේ පැවැති ජන හමුවකට එක්වෙමින් ඔහු ජනාධිපතිවරණය කලින් පැවැත්වීම සම්බන්ධයෙන් ඇතැම් අය අසන ප්‍රශ්නවලට පිළිතුරු ද ලබාදුන්නා.\n‘‘ මේ මැතිවරණය මම වේලාසන තිබ්බේ ඇයි කියලා හුගක් අය මගෙන් අහනවා.\nසමහරු අහනවා මේ මහා ආර්ථික අර්බුදයට මම මුහුණ දෙන්න එනවා දැකලා තමයි මම අයින් වුණේ කියලා.\nනැහැ. එහෙම නම් මම ගෙදර යනවානේ අයින් වෙලා.\nමම ආපසු තරඟ කළේ මොකෝ පැරදෙන්න ද, නැහැ දිනන්න.\nසමහර තැන්වල සමහරු ඇවිල්ලා අපේ බඩේ තෙල් ගෑවා.\nබඩ වැඩියි කියලා.\nඉතින්  ඕවා කරලා අන්තිමට මොකද වුණේ.\nදැන් සමහර කතා කිව්වා මං තාම ඒවා කියන්න යන්නේ නෑ.\nමොකද මම තව කවුරු හරි කියන දේවල් ආපසු කියන්න යන්නේ නෑ.\nමම කෙනෙකුට අපහාස කරන්න සූදානම් නෑ.\nමගෙන් අහනවා සම්මේලනයට යනව ද කියලා.\nමම කිව්වා දෙයියනේ මේ ගොල්ලො ටික යන්නේ නැත්නම් මම කොහොමද යන්නේ.’’",
       "URL": "https://www.hirunews.lk/141696/නිදහස්-පක්ෂයේ-සංවත්සරයට-සහභාගිවීම-ගැන-හිටපු-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4903"
}