{
       "Source": "hirunews",
       "Timestamp": "Sunday, 25 December 2022 - 19:42",
       "Headline": "දුම්රිය සහායකයින් නොමැතිව දුම්රිය නවතී",
       "News Content": "රියදුරු සහායකයින් සේවයට වාර්තා නොකිරීම හේතුවෙන් අද (25) ධාවනය කිරීමට නියමිතව තිබූ දුම්රිය කිහිපයක් අවලංගු කර ඇති බව වාර්තා වනවා.\nනත්තලත් සමඟ එළැඹි නිවාඩුව වෙනුවෙන් විශේෂ දුම්රිය කිහිපයක් ධාවනය කරන බව දුම්රිය දෙපාර්තමේන්තුව නිල වශයෙන් නිවේදනය කර තිබුණා.\nමේ නිසා ජනතාව පත්වූයේ දැඩි අපහසුතාවයකයි.\nකෙසේ වෙතත් දුම්රිය එන්ජින් රියදුරු සහායක සංගමයේ සභාපති ධනුෂ්ක පෙරේරා කියා සිටියේ අතිකාල දීමනා ගෙවීම සීමා කිරීම හේතුවෙන් මෙලෙස රියදුරු සහායකයින් සේවයට වාර්තාකර නොමැති බවයි.",
       "URL": "https://www.hirunews.lk/323543/දුම්රිය-සහායකයින්-නොමැතිව-දුම්රිය-නවතී",
       "Category": "Local News",
       "Parent URL": "https://www.hirunews.lk/local-news.php?pageID=643"
}