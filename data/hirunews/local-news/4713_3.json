{
       "Source": "hirunews",
       "Timestamp": "Thursday, 12 January 2017 - 12:30",
       "Headline": "විධායක ජනපති ක්‍රමය අහෝසි නොකරන හේතුව එස්.බී පහදයි",
       "News Content": "පසුගිය ජනාධිපතිවරණයේදී ජනාධිපතිවරයා ලබාදී ඇති පොරොන්දුවට අනුව, විධායක ජනාධිපති ධුරය අහෝසි කළ නොහැකි බව නිදහස් පක්ෂයේ භාණ්ඩාගාරික අමාත්‍ය එස්.බී.දිසානායක ප්‍රකාශ කළා.\nඅද (12) පෙරවරුවේ මල්වතු පාර්ශවයේ මහ නායක අතිපූජ්‍ය තිබ්බටුවාවේ ශ්‍රී සුමංගල හිමියන් බැහැදැකීමෙන් අනතුරුව මාධ්‍ය වෙත අදහස් දක්වමිනුයි ඔහු මේ බව කියා සිටියේ.\nජනමත විචාරණයකට තුඩු දෙන ව්‍යවස්ථාවේ වගන්ති වෙනස් නොකරන බවට ජනාධිපතිවරයා පසුගිය ජනාධිපතිවරණයේදී පොරොන්දුවක් ලබාදී ඇති බව අමාත්‍යවරයා මෙහිදී සඳහන් කළා.\nමේ වනවිට විධායක ජනාධිපති ධුරය අහෝසි කිරීමට නම් ජනමත විචාරණයක් පැවැත්විය යුතු බව ශ්‍රේෂ්ඨාධිකරණය ද නියෝග කර තිබෙනවා.\nඑබැවින්, විධායක ජනාධිපති ධුරය අහෝසි කළ නොහැකි බවයි ඔහු මෙහිදී කියා සිටියේ්.",
       "URL": "https://www.hirunews.lk/151891/විධායක-ජනපති-ක්‍රමය-අහෝසි-නොකරන-හේතුව-එස්-බී-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4713"
}