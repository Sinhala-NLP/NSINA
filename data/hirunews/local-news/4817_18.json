{
       "Source": "hirunews",
       "Timestamp": "Saturday, 29 October 2016 - 13:00",
       "Headline": "කොළඹ වරායේ මෑන් පවර් සේවකයින් උද්ඝෝෂණයක",
       "News Content": "කොළඹ වරායේ සී.අයි.සී.ටී. බහලුම් පර්යන්තයේ මෑන්පවර් සේවකයින් පිරිසක් අද උදෑසන සිට උද්ඝෝෂණයක නිරතවනවා.\nඒ, වෘත්තිය සමිතියකට එක්වීම නිසා එහි සේවකයන්  15 දෙනෙකු ඉවත් කිරීමට විරෝධය පළ කරමින්.\nකොළඹ වරාය ගේට්ටු අංක 3 අසළ මෙලෙස විරෝධතාවයේ නිරතවන්නේ ග්‍රැන්ටි දොඹකර ක්‍රියාකරුවන් පිරිසක්.\nවරාය අන්තර් සමාගම් සේවක සංගමයේ ජ්‍යෙෂ්ඨ උප සභාපති සෝමදාස වීරතුංග හිරු ප්‍රවෘත්ති අංශයට කියා සිටියේ මෙම මෑන්පවර් සේවකයන් තම වෘත්තිය සමිතියට සම්බන්ධවීම ඔවුන් සේවයෙන් ඉවත් කිරීමට හේතුවී ඇති බවයි.",
       "URL": "https://www.hirunews.lk/146344/කොළඹ-වරායේ-මෑන්-පවර්-සේවකයින්-උද්ඝෝෂණයක",
       "Category": "Local News",
       "Parent URL": "https://www.hirunews.lk/local-news.php?pageID=4817"
}