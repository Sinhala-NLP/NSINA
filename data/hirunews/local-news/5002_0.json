{
       "Source": "hirunews",
       "Timestamp": "Friday, 17 June 2016 - 17:39",
       "Headline": "අද පස්වරුවේ සිට වැසි සහ සුළං තත්ත්වයේ වර්ධනයක්",
       "News Content": "උතුරු බෙංගාලබොක්ක මුහුදු ප්‍රදේශයේ අඩු පීඩන කලාපයක් වර්ධනය වීම හේතුවෙන් දිවයිනේ බස්නාහිර සහ නිරිතදිග ප්‍රදේශවල වැසි සහ සුළං තත්ත්වයේ වර්ධනයක් අද පස්වරුවේ සිට අපේක්ෂා කෙරෙනවා.\nකාලගුණ විද්‍යා දෙපාර්තමේන්තුව ප්‍රකාශ කළේ එය 20 වන දා දක්වා දින 3ක කාලයක් පවතිනු ඇති බවයි.\nඇතැම් පළාත්වල මිලිමීටර් 100 ඉක්ම වූ තද වැසි ඇති විය හැකි බව ද ඔවුන් නිකුත් කළ නිවේදනයක සදහන්.\nදිවයින හරහා සහ දිවයින වටා වන මුහුදු ප්‍රදේශවල මෙන්ම මධ්‍යම කඳුකරයේ බටහිර බෑවුම් ප්‍රදේශවල විටින් විට තද සුළං ද ඇතිවිය හැකියි.\nවිටෙක එම සුළං වේගය පැයට කිලෝමීටර් 60 ක් පමණ දක්වා ඉහළ යාහැකි බවයි දෙපාර්තමේන්තුව නිවේදනය කලේ.",
       "URL": "https://www.hirunews.lk/135827/අද-පස්වරුවේ-සිට-වැසි-සහ-සුළං-තත්ත්වයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=5002"
}