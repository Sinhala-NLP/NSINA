{
       "Source": "hirunews",
       "Timestamp": "Wednesday, 21 June 2023 - 20:31",
       "Headline": "කෝටිපතියන් බේරාගැනීමට ඇත්තේ තව පැය 24යි (වීඩියෝ)",
       "News Content": "අත්ලාන්තික් සාගරයේ ගිලුණු ටයිටැනික් නෞකාවේ සුන්බුන් නැරඹීමට ගොස් අතුරුදන්වූ සබ්මැරීනය තුළ ඔක්සිජන් ඉතිරිව ඇත්තේ තවත් පැය 24කට අඩු කාලයකට බව විදෙස් මාධ්‍ය වාර්තා කළා.\nසබ්මැරීනය සෙවීමේ කටයුතු සඳහා නාවික හමුදා විශේෂඥයින් යොදාගත යුතුව ඇති බවයි ඇමරිකානු වෙරළාරක්ෂක බලකාය ප්‍රකාශ කර ඇත්තේ.\nනෞකාවේ සුන්බුන් සහ සබ්මැරීනය ගමන් කළ බව කියන ප්‍රදේශය අතරින් යම් ශබ්දයක් සටහන්ව ඇති අතර, ඒ පිලිබඳව ද පර්යේෂණ කණ්ඩායම්වල අවධානය මේ වන විට යොමුව තිබෙනවා.\nබ්‍රිතාන්‍ය බිලියනපති ව්‍යාපාරිකයෙකු වන 58 හැවිරිදි හේමිෂ් ගාඩින්ග්, සබ්මැරිනය අයත් ඕෂන්ගේට් සමාගමේ ප්‍රධාන විධායක නිලධාරියා පාකිස්ථානයේ ධන කුවේරයෙකු වන ෂෂාඩා ඩවුඩ් සහ ඔහුගේ පුත්‍රයා ඇතුළු පිරිසක් මෙහි ගමන් කර තිබුණා.",
       "URL": "https://www.hirunews.lk/338652/කෝටිපතියන්-බේරාගැනීමට-ඇත්තේ-තව-පැය-24යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=248"
}