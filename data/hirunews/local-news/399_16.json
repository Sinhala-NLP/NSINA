{
       "Source": "hirunews",
       "Timestamp": "Friday, 21 April 2023 - 20:22",
       "Headline": "කොවිඩ් වැළඳී අයෙක් මරුට",
       "News Content": "කොරෝනා රෝගය වැළඳීම නිසා යාපනයේ දිස්ත්‍රික්කයේ එක් පුද්ගලයෙකු ඊයේ (20) දිනයේ මිය ගොස් තිබෙනවා.\nමියගිය පුද්ගලයා යාපනයේ පුතූර් ප්‍රදේශයේ පදිංචිකරුවෙකු බවයි වාර්තා වන්නේ.\nඋණ රෝගය වැළඳීමෙන් පසුව ඔහු ප්‍රතිකාර සඳහා පුතූර් මූලික රෝහලට ඇතුළත් කර ඇති අතර එහිදී ඔහුට කොරෝනා වෛරසය වැළඳී ඇති බවටයි තහවුරු වී ඇත්තේ.\nඅදාළ පුද්ගලයා එම රෝහලේ තබා ගෙන නිරෝධායනයට ලක් කර ඇති අතර එහිදී ඔහු මියගොස් ඇති බවයි අප ප්‍රාදේශීය වාර්තාකරු සඳහන් කළේ.\nමේ අතර යාපනය ශික්ෂණ රෝහලේ කොරෝනා රෝගීන් පස් දෙනෙකු ද තවත් රෝහල් දෙකක කොරෝනා රෝගීන් හතර දෙනෙකු ද වශයෙන්\nරෝගීන් 9 දෙනෙක් මේ වන විට හමු වී ඇති බවත් රෝහල් ආරංචි මාර්ග සඳහන් කළා.",
       "URL": "https://www.hirunews.lk/333111/කොවිඩ්-වැළඳී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=399"
}