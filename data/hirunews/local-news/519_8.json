{
       "Source": "hirunews",
       "Timestamp": "Thursday, 23 February 2023 - 7:40",
       "Headline": "ඊශ්‍රායලයේ ප්‍රහාරයකින් පලස්තීනුවන් 11 දෙනෙකු ජීවිතක්ෂයට",
       "News Content": "පලස්තීන සටන්කාමීන් විසින් එල්ල කරන ලද රොකට් ප්‍රහාරවලට ප්‍රති උත්තර වශයෙන් ඊශ්‍රායලය විසින් එල්ල ගාසා තීරයට එල්ල කරන ලද ප්‍රහාරවලින් අවම වශයෙන් පලස්තීනුවන් 11 දෙනෙකු මිය ගොස් ඇති බව විදෙස් මාධ්‍ය වාර්තා කරනවා.\nඊශ්‍රායලය විසින් එල්ල කරන ලද මෙම ප්‍රහාරය එල්ල වී ඇත්තේ පලස්තීන සටන්කාමීන් වාඩිලා සිටින පලස්තීනයේ බටහිර වෙරළ තීරයේ පිහිටි Nablus නගරයට යි.\nඅද අලු‍යම එල්ල වී ඇති මෙම ප්‍රහාරයත් සමග ප්‍රදේශය කළු දුමාරයකින් වැසී ගිය බව අල් ජසීරා පුවත් සේවය වාර්තා කරනවා.\nමේ අතර ගාසා තීරයෙන් ඊශ්‍රායලය දෙසට එල්ල කෙරුණු රොකට් ප්‍රහාරවලින් රාත්‍රී අහස ආලෝකමත් වූ බව පවසන එම වාර්තා වැඩිදුරත් සඳහන් කරන්නේ, ඊශ්‍රායලයේ ස්ඩෙරොට් සහ අෂ්කෙලොන් නගරවල සයිරන් නාද වූ බවයි.\nකෙසේ නමුත් පලස්තීන සාක්ෂිකරුවන් පවසන්නේ ඊශ්‍රායලය දෙසින් අවම වශයෙන් රොකට් අටක් පමණ එල්ල වූ බව තමන් දුටු බවයි.\nනමුත් ඊශ්‍රායල හමුදාව පවසන්නේ එම ප්‍රහාර සංඛ්‍යාව අටක් නොව හයක් බවත් පලස්තීනය දෙසින් එල්ල වූ රොකට් ප්‍රහාර පහක් ඊශ්‍රායල රොකට් ආරක්ෂණ පද්ධතිය විසින් විනාශ කළ බවත් ඊශ්‍රායල හමුදාව පවසනවා.",
       "URL": "https://www.hirunews.lk/328068/ඊශ්‍රායලයේ-ප්‍රහාරයකින්-පලස්තීනුවන්-11-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=519"
}