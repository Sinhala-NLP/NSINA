{
       "Source": "hirunews",
       "Timestamp": "Monday, 19 July 2021 - 13:51",
       "Headline": "ප්‍රදේශ කිහිපයක අලි - මිනිස් ගැටුම්",
       "News Content": "මහව - උලලපොල ප්‍රදේශයේදී පෙරේදා වන අලි ප්‍රහාරයකින් මියගිය 49 හැවිරිදි කාන්තාවට පහරදුන් ඇතා මියගොස් තිබෙනවා.\nගලයාය පන්සල ආසන්නයේ වැටී තිබියදියි එම සත්වයාගේ මළ සිරුර ඊයේ සොයාගෙන ඇත්තේ.\nමරණයට හේතුව මෙතෙක් අනාවරණ වී නොමැති අතර, වනජීවී නිලධාරින් විසින් අද පශ්චාත් මරණ පරීක්ෂණය පැවැත්වීමට සැලසුම් කර තිබෙනවා.\nමේ අතර සිය ගොවිතැන් කරන ස්ථානයේ සිට නිවසට ගමන් කරමින් සිටියදී විල්පත්තුව ප්‍රදේශයේ 60 හැවිරිදි පුද්ගලයෙකු වන අලි ප්‍රහාරයට ලක්ව තිබෙනවා.\nබරපතල තුවාල ලැබූ ඔහු මේ වනවිට නොච්චියාගම රෝහලට ඇතුළත් ඇති බවයි වාර්තාවන්නේ.\nඑසේම වන අලි ප්‍රහාරයකින් අනුරාධපුර තන්තිරිමලේ ප්‍රදේශයේ නිවාස දෙකක් විනාශ වී ඇති අතර, ප්‍රදේශවාසීන් ඉල්ලා සිටින්නේ වන අලි ගැටළුවට කඩිනමින් විසඳුම් ලබාදෙන ලෙසටයි.\nමේ අතර මිහින්තලය - පෝතාන ප්‍රදේශයේ වන අලි ගැටළුවට විරෝධය පළ කරමින් ඊයේ විරෝධතාවක් ද සංවිධාන කර තිබුණා.\nඅනුරාධපුර ප්‍රධාන මාර්ගය මිහින්තලය - මහකනදරා වැව අසළින් අවහිර කරමිනුයි  මෙම විරෝධතාව පැවැත්වුණේ.",
       "URL": "https://www.hirunews.lk/277401/ප්‍රදේශ-කිහිපයක-අලි-මිනිස්-ගැටුම්",
       "Category": "Local News",
       "Parent URL": "https://www.hirunews.lk/local-news.php?pageID=1810"
}