{
       "Source": "hirunews",
       "Timestamp": "Monday, 15 May 2017 - 11:56",
       "Headline": "දිඹුලාගල කැලයක ලක්ෂ ගණනක සතුන් සඟවාගෙන සිටි දෙදෙනෙක් අල්ලයි",
       "News Content": "කොහිලවත්තේ අශ්ව ගාලකින් සොරකම් කරන ලද රුපියල් ලක්ෂ 30ක් පමණ වටිනාකමකින් යුතු අශ්ව පැටවුන් දෙදෙනකු සමඟ සැකකරුවන් දෙදෙනකු දිඹුලාගල කැලයක සිටියදී අත්අඩංගුවට ගැනීමට වැල්ලම්පිටිය පොලිසියට හැකිවී තිබෙනවා.\nමෙයින් එක් අශ්ව පැටියකු වයස මාස එකහමාරක් පමණ වන අතර අනෙකා වයස අවුරුදු දෙකක පැටවකු බවයි වාර්තාවන්නේ.\nඅශ්වගාලේ අයිතිකරු විසින් කරන ලද පැමිණිල්ලකට අනුව ඒ අවට ඇති විදුලි සම්ප්‍රේෂණ කුලුනක තාක්ෂණාධාරයෙන් අසුන් සඟවා සිටි ස්ථානය පිළිබඳ තොරතුරු ලබාගත් පොලිසිය අශ්වයන් සඟවා සිටි කැලය තුළ කරන ලද වැටලීමකදී අසුන් සමඟ සැකකරුවන් දෙදෙනා ද අල්ලාගෙන ඇති අතර ඉන් එක් අයෙකු සිරිපුර ප්‍රදේශයේ පදිංචිකරුවකු වන අතර අනෙක් පුද්ගලයා දෙහිඅත්තකණ්ඩියේ පදිංචි අයෙකු බවයි පොලිසිය පැවසුවේ.",
       "URL": "https://www.hirunews.lk/161377/දිඹුලාගල-කැලයක-ලක්ෂ-ගණනක-සතුන්-සඟවාගෙන-සිටි-දෙදෙනෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4517"
}