{
       "Source": "hirunews",
       "Timestamp": "Saturday, 27 April 2019 - 15:35",
       "Headline": "පෝද්දල මෙහෙයුමකින් සැකකරුවන් 5 දෙනෙකු අත්අඩංගුවට",
       "News Content": "ගාල්ල - පෝද්දල පොලිස් වසමේ නාවින්න ප්‍රදේශයේ සිදුකළ මෙහෙයුමකදී සැක කටයුතු පුද්ගලයින් 5 දෙනෙකු අත්අඩංගුවට ගෙන තිබෙනවා.\nපොලීසිය සහ විශේෂ කාර්ය බලකාය එක්ව අද පෙරවරුවේ මෙම සෝදිසි මෙහෙයුම සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමේ අතර, නුවරඑළිය නගරයේ ඉස්ලාම් පල්ලියක සිදුකළ සෝදිසි මෙහෙයුමක් අතරතුර, එහි වහලයෙන් ඇද වැටුණු යුද හමුදා සෙබලෙකු තුවාල ලබා තිබෙනවා.\nපසුව පොලීසිය සහ හමුදා නිලධාරින් එක්ව ඔහු නුවරඑළිය රෝහලට ඇතුළත් කළ බවයි පොලීසිය සඳහන් කළේ.",
       "URL": "https://www.hirunews.lk/215293/පෝද්දල-මෙහෙයුමකින්-සැකකරුවන්-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3381"
}