{
       "Source": "hirunews",
       "Timestamp": "Tuesday, 20 September 2016 - 14:23",
       "Headline": "කලාඔය නාන තොටේ ගැටුමක්",
       "News Content": "පුත්තලම - වනාතවිල්ලූව - කලාඔය නාන තොටුපළ අසළ දී දෙපිරිසක් අතර ඇති වූ ගැටුමකින් දෙදෙනෙකු තුවාල ලබා පුත්තලම මූලික රෝහලට ඇතුළත් කර තිබෙනවා.\nපෙරේදා රාත්‍රියේ තොටුපළේ දිය නෑම සඳහා සුඛෝපභෝගී ජීප් රථයකින් පිරිසක් පැමිණ තිබෙනවා.\nඑම අවස්ථාවේදී බීමතින් සිටි වනාතවිල්ලූව ප්‍රාදේශීය සභාවේ හිටපු උප සභාපති ඒ.එම්. චමින්ද අබේසිංහ සහ තවත් පිරිසක් මොවුන්  සමඟ ගැටුමක් ඇති කරගෙන ඇති බවයි වනාතවිල්ලූව පොලීසිය සදහන් කළේ.\nගැටුමෙන් හිටපු උප සභාපතිවරයා ද තුවාල ලබා තිබෙනවා.\nමෙහිදී අදාළ ජීප් රථයට ද පහර දී ඇති අතර සිද්ධිය සම්බන්ධයෙන් විමර්ශනයක් ආරම්භ කර ඇති බවයි පොලීසිය කියා සිටියේ.",
       "URL": "https://www.hirunews.lk/143396/කලාඔය-නාන-තොටේ-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4871"
}