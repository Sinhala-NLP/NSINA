{
       "Source": "hirunews",
       "Timestamp": "Friday, 10 June 2016 - 12:32",
       "Headline": "සාලාවේ වැසියන්ට හෙට සිට ලැබෙන දේ",
       "News Content": "සාලාව - යුද හමුදා කදවුරේ පිපිරීමෙන් පසු වසා දැමුණු ප්‍රදේශයේ සියලූම පාසල් ලබන සඳුදා වනවිට විවෘත කරන බව තාක්ෂණ, තාක්ෂණ අධ්‍යාපන හා රැකියා අමාත්‍ය සුසිල් ප්‍රේමජයන්ත ප්‍රකාශ කළා.\nසිද්ධියෙන් අවතැන් වූවන්ට ලබාදෙන පහසුකම් සම්බන්ධයෙන් දැනුම්වත් කිරීම සදහා සීතාවක ප්‍රාදේශීය ලේකම් කාර්යාලයේ අද (10) පෙරවරුවේ පැවති රැස්වීමකට එක්වෙමිනුයි අමාත්‍යවරයා මේ බව සදහන් කළේ.\nඅදත්, පිපිරිමෙන් විසිරී තිබෙන  සුන්බුන්  ඉවත්  කිරීමේ මෙහෙයුම් සිදුකෙරෙන්නේ හමුදාවේ මැදිහත්වීමෙන්.\nඑසේම,  පිපිරීමෙන් සම්පූර්ණයෙන් විනාශ වූ නිවාස සහ ව්‍යාපාරික ස්ථාන වෙනුවෙන් මාසිකව රුපියල් 50,000 ක මුදලක් ලබාදීමට රජය තීරණය කළා.\nඑම මුදල් හෙට දිනය වනවිට ලබාදීමට කටයුතු කරන බවයි අද පැවති රැස්වීමේදී අමාත්‍ය සුසිල් ප්‍රේමජයන්ත කියා සිටියේ.\nමේ අතර, මෙම සිද්ධියට  හේතුව පිලිබදව කඩිනමින් පාර්ලිමේන්තුව දැනුවත් කිරීමට පියවර ගන්නා බවයි අග්‍රාමාත්‍ය රනිල් වික්‍රමසිංහ අද පාර්ලිමේන්තුවට දැනුම් දුන්නේ.",
       "URL": "https://www.hirunews.lk/135197/සාලාවේ-වැසියන්ට-හෙට-සිට-ලැබෙන-දේ",
       "Category": "Local News",
       "Parent URL": "https://www.hirunews.lk/local-news.php?pageID=5012"
}