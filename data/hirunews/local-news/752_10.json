{
       "Source": "hirunews",
       "Timestamp": "Monday, 07 November 2022 - 7:55",
       "Headline": "අත්අඩංගුවට ගත් ධනිෂ්ක අද යළි සිඩ්නි අධිකරණයට (වීඩියෝ)",
       "News Content": "කාන්තාවකට අතවර කිරීමේ චෝදනාවට අත්අඩංගුවට ගෙන රඳවා සිටින ධනිෂ්ක ගුණතිලක අද (07) සිඩ්නි මහේස්ත්‍රාත් අධිකරණයට ඉදිරිපත් කිරීමට නියමිතයි.\nමොහු සම්බන්ධයෙන් චෝදනා 4 ක් යටතේ විමර්ශන ආරම්භ කර ඇති අතර, පොලිස් ඇප ලබාදීම ද ඊයේ ප්‍රතික්ෂේප කෙරුණා.\n29 හැවිරිදි කන්තාවක් සිඩ්නි නුවර පොලිසියට කරන ලද පැමිණිල්ලකට අනුවයි මොහු අත්අඩංගුවට ගෙන තිබුණේ.\nඇය කියා සිටියේ රෝස් බේ ප්‍රදේශයේ පිහිටි සිය නිවසේ දි පසුගිය දෙවැනිදා ධනිෂ්ක ගුණතිලක අවස්ථා 04ක දී සිය කැමැත්තෙන් තොරව තමාට ලිංගික අතවර සිදු කළ බවයි.\nඒ අනුව පෙරේදා පැවති එංගලන්ත ශ්‍රී ලංකා තරගයෙන් අනතුරුව ශ්‍රී ලංකා කණ්ඩායම නැවති සිටි සසෙක්ස් හි පිහිටි හෝටලයේදි ඔස්ට්‍රෙලියාවේ සසෙක්ස් ප්‍රාන්ත පොලිසියේ ලිංගික අපරාධ ඒකකය විසින් ඊයේ අලුයම 01කට පමණ ධනිෂ්ක ගුණතිලක අත්අඩංගුවට ගෙන තිබුණා.",
       "URL": "https://www.hirunews.lk/319807/අත්අඩංගුවට-ගත්-ධනිෂ්ක-අද-යළි-සිඩ්නි-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=752"
}