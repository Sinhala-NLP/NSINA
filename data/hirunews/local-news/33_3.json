{
       "Source": "hirunews",
       "Timestamp": "Wednesday, 13 September 2023 - 13:32",
       "Headline": "උසස් පෙළ සිසුවියක් අතුරුදන්",
       "News Content": "කිළිනොච්චිය විනයාගපුරම් විද්‍යාලයේ උසස් පෙළ ශ්‍රේණියේ ඉගෙනුම ලබන 18 හැවිරිදි පාසල් ශිෂ්‍යාවක් උපකාරක පන්තියකට ගොස් මෙතෙක් ආපසු නිවසට නොපැමිණි බවට දැරියගේ දෙමව්පියන් විසින් කිලිනොච්චිය පොලීසියට පැමිණිල්ලක් කර තිබෙනවා.\nපුවනේෂ්වරන් ආති නැමති මැය උපකාරක පන්තියට එදින සහභාගී වී නොමැති බව දැනට සිදු කෙරුණු මූලික පරීක්ෂණවලදී අනාවරණය වී ඇති අතර අතුරුදන් වූ දැරිය මාර්ගයේ දී ද කිසිවෙකුටත් හමු වී නොමැති බවයි වාර්තා වන්නේ.\nමෙසේ අතුරුදහන්ව ඇත්තේ කිලිනොච්චි මධ්‍ය මහා විද්‍යාලයේ 2023 (කලා) උසස් පන්තියේ ඉගෙනුම ලබමින් සිටින ශිෂ්‍යාවක්.\nපොලීසිය සිද්ධිය සම්බන්ධයෙන් කීප දෙනෙකුගෙන්ම මේ වන විට ප්‍රකාශ ලබා ගෙන ඇති අතර සිද්ධිය සම්බන්ධයෙන් පරීක්ෂණ පවත්වන බවයි වාර්තා වන්නේ.",
       "URL": "https://www.hirunews.lk/348128/උසස්-පෙළ-සිසුවියක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=33"
}