{
       "Source": "hirunews",
       "Timestamp": "Friday, 09 June 2023 - 9:18",
       "Headline": "මත්කුඩු අලෙවියෙන් ලැබෙන මුදල් ජාවාරම්කරුවන්ගේ ගිණුම්වලට බැර කළ දෙදෙනෙකු අත්අඩංගුවට",
       "News Content": "මෙරට දී මත්ද්‍රව්‍ය අලෙවි කර ලැබෙන මුදල් විදෙස්ගත මත්ද්‍රව්‍ය ජාවාරම්කරුවන්ගේ ගිණුම්වලට බැර කිරීමේ නිරතවූ සහෝදරියක් සහ සහෝදරයෙකු පොලිස් විශේෂ කාර්යබලකාය මගින් අත්අඩංගුවට ගෙන තිබෙනවා.\nමොවුන් විදෙස් ගතව සිටින මත්ද්‍රව්‍ය ජාවාරම්කරුවන් වන කොළොන්නාවේ ධනුෂ්ක සහ චන්දනගේ සමීපතමයින් බවයි අනාවරණ වී ඇත්තේ.\nඑම ජාවාරම්කරුවන් විසින් මෙරටට එවන මත්කුඩු විවිධ ප්‍රදේශවල අලෙවි කර එමඟින් ලැබෙන මුදල් මොවුන් දෙදෙනා ජාවාරම්කරුවන්ගේ ගිණුම්වලට යොමුකර තිබෙනවා.\nසැකකරුවන් සතුව තිබී ජංගම දුරකථන කිහිපයක් සහ විද්්‍යුත් තරාදියක්, මත්ද්‍රව්‍ය ඇසිරීම සඳහා භාවිත කරන පොලිතින් රෝල් තොගයක්ද සොයා ගැනුණා.",
       "URL": "https://www.hirunews.lk/337437/මත්කුඩු-අලෙවියෙන්-ලැබෙන-මුදල්-ජාවාරම්කරුවන්ගේ-ගිණුම්වලට-බැර-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=283"
}