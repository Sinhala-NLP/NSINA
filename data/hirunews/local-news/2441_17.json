{
       "Source": "hirunews",
       "Timestamp": "Sunday, 20 September 2020 - 17:13",
       "Headline": "බාලවයස්කාර දරුවන්ට මත්ද්‍රව්‍ය වලට පෙළඹවූ  18 හැවිරිදි තරුණියක් අත්අඩංගුවට (වීඩියෝ)",
       "News Content": "බාලවයස්කාර දරුවන් හෙරොයින් සහ අයිස් මත්ද්‍රව්‍ය සඳහා පොළඹවන ලද 18 හැවිරිදි තරුණියක් දඹුල්ල පොලීසිය අද(18) සැක පිට අත්අඩංගුවට ගෙන තිබෙනවා.\nපොලීසිය සඳහන් කළේ සුලෝචනා හෙවත් සුච්චි යන අන්වර්ථ නාමයෙන් හඳුන්වන මෙම තරුණිය මෙලෙස අත්අඩංගුවට ගෙන ඇති බවයි.\nඇය පදිංචිව සිටි නිවසෙහි සිදුකළ පරීක්ෂාවකදී හෙරොයින් මිලිග්‍රෑම් 820 ක් ද සොයා ගෙන තිබෙනවා.\nවයස අවුරුදු 15 ත් 18 ත් අතර වියේ පසුවන තරුණයින් මත්ද්‍රව්‍ය භාවිතය සඳහා පොළඹවා ඇති බවටයි දැනට සිදුකරන ලද විමර්ශනවලින් අනාවරණ වී ඇත්තේ.\nඑලෙස මත්ද්‍රව්‍ය වලට පොළඹවූ තරුණයින් පිළිබඳව ද පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/250694/බාලවයස්කාර-දරුවන්ට-මත්ද්‍රව්‍ය-වලට-පෙළඹවූ-18-හැවිරිදි-තරුණියක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2441"
}