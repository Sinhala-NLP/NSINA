{
       "Source": "hirunews",
       "Timestamp": "Thursday, 13 May 2021 - 13:19",
       "Headline": "කලගෙඩිහේන ප්‍රදේශයේදී අනතුරකින් අගමැති ආරක්ෂක අංශයේ පොලිස් කොස්තාපලවරයෙක් මරුට",
       "News Content": "කොළඹ නුවර ප්‍රධාන මාර්ගයේ කලගෙඩිහේන ප්‍රදේශයේදී යතුරුපැදිකරුවෙකු ලොරි රථයක ගැටී අනතුරට ලක්වන අයුරු ඒ අසල සවිකර තිබූ සීසීටීවී කැමරාවක සටහන්ව තිබුණේ මෙලෙසින්.\nමෙලෙසින් අනතුරට ලක් වූයේ අග්‍රාමාත්‍ය ආරක්ෂක අංශයේ පොලිස් කොස්තාපලවරයෙක්.\nඔහු වතුපිටිවල රෝහලට ඇතුලත් කිරීමෙන් අනතුරුව මියගියා.\nකොළඹ නුවර ප්‍රධාන මාර්ගයේ කොළඹ දෙසට ගමන් කරමින් තිබූ අදාළ ලොරි රථය කිසිදු සංඥා පහන් දැල් වීමකින් තොරව දකුණු පසට හැරවීමට උත්සාහ කරනවා.\nපසුපසින් පැමිණි යතුරුපැදිය ලොරි රථයේ ගැටෙන්නේ ඒ අවස්ථාවේදීයි.\nසිද්ධිය සම්බන්ධයෙන්  මේ දක්වා ලොරි රථයේ රියදුරා අත්අඩංගුවට ගෙන නැහැ.",
       "URL": "https://www.hirunews.lk/271239/කලගෙඩිහේන-ප්‍රදේශයේදී-අනතුරකින්-අගමැති-ආරක්ෂක-අංශයේ-පොලිස්-කොස්තාපලවරයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1957"
}