{
       "Source": "hirunews",
       "Timestamp": "Saturday, 23 September 2023 - 20:42",
       "Headline": "සිව් දෙනෙකුගේ පවුලක ණයබර ලක්ෂ 47 ඉක්මවයි",
       "News Content": "මෙරට සිව් දෙනෙකුගෙන් යුත් පවුලක ණය බර රුපියල් ලක්ෂ 47 ඉක්මවන බව පේරාදෙණිය විශ්ව විද්‍යාලයේ ආර්ථික විද්‍යා අධ්‍යන අංශය සිදු කළ අධ්‍යයනයකදී හෙළිව තිබෙනවා.\nඑහි ආර්ථික විද්‍යා අධ්‍යන අංශයේ මහාචාර්ය වසන්ත අතුකෝරල සඳහන් කළේ එම අධ්‍යයනයට අනුව පුද්ගලයෙකුගේ ණයබර රුපියල් ලක්ෂ 7 කට ආසන්න වන බවයි.\nරටේ සෑම පුද්ගලයෙකුම 2022 වර්ෂයේ අප්‍රෙල් මස සිට 2023 අප්‍රේල් දක්වා රුපියල් එක්ලක්ෂ 30,000 කට ආසන්න මුදලක් ණයවී තිබෙනවා.\nමෙලෙස පුද්ගල ණය ඉහළ යාමට රජය විදේශයන්ගෙන් ණය ගැනීම සහ රුපියලේ අගය අවප්‍රමාණය වීම මූලික වශයෙන් හේතු වී ඇති බවයි වැඩිදුරටත් වාර්තා වන්නේ.",
       "URL": "https://www.hirunews.lk/349207/සිව්-දෙනෙකුගේ-පවුලක-ණයබර-ලක්ෂ-47-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=11"
}