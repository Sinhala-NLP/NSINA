{
       "Source": "hirunews",
       "Timestamp": "Thursday, 02 February 2023 - 14:12",
       "Headline": "විස්ස යි විස්ස ලෝක කුසලානයට ශ්‍රී ලංකා ක්‍රිකට් ක්‍රීඩිකාවෝ හෙට දකුණු අප්‍රිකාවට",
       "News Content": "පන්දුවාර 20 ලෝක කුසලාන තරඟාවලිය සඳහා සහභාගිවන ශ්‍රී ලංකා කාන්තා ක්‍රිකට් කණ්ඩායම හෙට අළුයම දකුණ අප්‍රිකාව පිටත්ව යාමට නියමිතයි.\nචමරි අතපත්තුගේ නායකත්වයෙන් යුත් ශ්‍රී ලංකා සංචිතයට නම්කරන ලද හසිනි පෙරේරාට අවසන් මොහොතේදී ඉවත් වීමට සිදු වුණා.\nඒ ලෝක කුසලාන තරඟාවලිය ඉලක්ක කරගනමින් සිදු කරන ලද පුහුණුවීම් අතරතුර දී ඇති වූ ආබාධිත තත්ත්වය හේතුවෙන්.\nඒ අනුව ඇය වෙනුවට සත්‍යා සංදීපනී කණ්ඩායමට කැඳවා තිබෙනවා.\nවිස්සයි විස්ස ලෝක කුසලාන තරඟාවලියේ පළමු තරඟය ලබන 10 වනදා පැවැත්වෙන්නේ සත්කාරක දකුණු අප්‍රිකාව සහ ශ්‍රී කාන්තා කණ්ඩායම අතරයි.\nඅනතුරුව පෙබරවාරි 12 වනදා බංග්ලාදේශයට එරෙහිවත්, 16 වනදා ඕස්ටේ්‍රලියාවට එරෙහිවත්, 19 වනදා නවසීලන්තයට එරෙහිවත් ශ්‍රී ලංකාව මූලික වටයේදී තරඟ වඳිනු ඇති.\nලෝක කුසලාන තරඟාවලියේ අවසන් තරඟය ලබන 26 වනදා කේප්ටවුන් හීදි පැවැත්වීමට නියමිත යි.",
       "URL": "https://www.hirunews.lk/326493/විස්ස-යි-විස්ස-ලෝක-කුසලානයට-ශ්‍රී-ලංකා-ක්‍රිකට්-ක්‍රීඩිකාවෝ-හෙට-දකුණු-අප්‍රිකාවට",
       "Category": "Local News",
       "Parent URL": "https://www.hirunews.lk/local-news.php?pageID=562"
}