{
       "Source": "hirunews",
       "Timestamp": "Thursday, 16 February 2023 - 23:27",
       "Headline": "ලෝක කුසලානය අතරතුර බංග්ලාදේශ ක්‍රීඩිකාවකට තරග පාවාදීමකට ඇරයුමක් ?",
       "News Content": "ලෝක කුසලානය අතරතුර දී බංග්ලාදේශ කාන්තා කණ්ඩායමේ ක්‍රීඩිකාවක් තරග පාවාදීමකට පොළඹවා ගන්නට තවත් ක්‍රීඩිකාවක් උත්සහා කිරීමේ සිදුවීමක් සම්බන්ධයෙන් මේ වන විට විදෙස් මාධ්‍ය වාර්තා කරනවා.\nබංග්ලාදේශයේ ෂෝහෙලි අක්තර් ක්‍රීඩිකාව විසින් මෙවර ලෝක කුසලානයේ දී බංග්ලාදේශ කණ්ඩායම නියෝජනය කරන ලතා මන්ඩල් ක්‍රීඩිකාවට මෙලෙස තරග පාවා දෙන ලෙස යෝජනා කරන හඬ පටය මේ වන විට විදෙස් මාධ්‍ය විසින් වාර්තා කර තිබුණා.\nකෙසේ වෙතත් එම යෝජනාව අදාළ ක්‍රීඩිකාව විසින් ප්‍රතික්ෂේප කිරීමටයි පියවර ගෙන ඇත්තේ.\nමේ සම්බන්ධයෙන් ජගත් ක්‍රිකට් කවුන්සිලය වෙත බංග්ලාදේශ ක්‍රිකට් පාලක මණ්ඩලය විසින් පැමිණිලි කර ඇති අතර ඒ අනුව ICCයේ වංචා සහ දුෂණ විමර්ශන ඒකකයෙන් පරීක්ෂණයක් අරඹා තිබෙනවා.",
       "URL": "https://www.hirunews.lk/327590/ලෝක-කුසලානය-අතරතුර-බංග්ලාදේශ-ක්‍රීඩිකාවකට-තරග-පාවාදීමකට-ඇරයුමක්",
       "Category": "Local News",
       "Parent URL": "https://www.hirunews.lk/local-news.php?pageID=531"
}