{
       "Source": "hirunews",
       "Timestamp": "Thursday, 25 November 2021 - 19:03",
       "Headline": "චන්ද්‍රිකා, චන්දිම මලික් අළුත් පිම්මකට සැරසෙනවා ද?",
       "News Content": "හිටපු ජනාධිපතිනී චන්ද්‍රිකා බණ්ඩාරනායක කුමාරණතුංග සහ එක්සත් ජාතික පක්ෂයේ ප්‍රබලයකු වන මලික් සමරවික්‍රම එකම කෑම මේසයක හිඳ ආහාර ගන්නා මෙම ඡායාරූපය සමාජ මාධ්‍ය ඔස්සේ ඉහල ප්‍රතිචාර ලබමින් සංසාරණය වූයේ තවත් ආණ්ඩු පෙරළියකට සැරසෙනවා ද යන්න ප්‍රශ්නාර්ථයකට ලක් කරමින්.\nමේ හමුවට ගාල්ල දිස්ත්‍රික් පාර්ලිමේන්තු මන්ත්‍රී චන්දිම වීරක්කොඩි ද එක්ව සිටීම එම සැකය තවත් තීව්‍ර කරන කාරණයක් වුණා.\nආණ්ඩු පෙරළන්න මලික් ගෙදර චන්දිම චන්ද්‍රිකා සාකච්ඡා යනුවෙන් ඇතැම් සමාජ මාධ්‍ය හරහා මෙම හමුව වාර්තා කර තිබුණ ද ඒ පිළිබඳව තවදුරටත් සොයා බැලූ අපට දැන ගන්නට ලැබුණේ මේ හමුව සිදුවී ඇත්තේ ගාල්ලේ තල්පේ අලුතෙන් ඉදිවන හිටපු ජනාධිපතිනියගේ නිවසක බවයි.\nඑම නිවස පාර්ලිමේන්තු මන්ත්‍රී චන්දිම වීරක්කොඩි ගේ නිවස ආසන්නයේම පිහිටා ඇති බවත් වාර්තා වනවා.",
       "URL": "https://www.hirunews.lk/289164/චන්ද්‍රිකා-චන්දිම-මලික්-අළුත්-පිම්මකට-සැරසෙනවා-ද",
       "Category": "Local News",
       "Parent URL": "https://www.hirunews.lk/local-news.php?pageID=1537"
}