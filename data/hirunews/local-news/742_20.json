{
       "Source": "hirunews",
       "Timestamp": "Friday, 11 November 2022 - 10:09",
       "Headline": "ත්‍රිරෝද රථයක් දුම්රියක ගැටී පුද්ගලයෙකු මරුට",
       "News Content": "හික්කඩුව අමරසේන මාවත දුම්රිය හරස් මාර්ගයේ දී ත්‍රිරෝද රථයක් දුම්රියක ගැටීමෙන් එහි රියදුරු මියගොස් තිබෙනවා.\nමියගිය පුද්ගලයා නොසැලකිලිමත් ලෙස ත්‍රිරෝද රථය දුම්රිය පැමිණෙන අවස්ථාවේදී හරස් මාර්ගයට යොමුකර ඇති අතර එම අවස්ථාවේ එය ගැටී ඇත්තේ ගාල්ලේ සිට අලුත්ගම දෙසට ධාවනය වූ දුම්රියකයි.\nසිද්ධියෙන් ත්‍රිරෝද රථයේ පසුපස අසුනේ ගමන් කළ පුද්ගලයෙකු ද බරපතල තුවාල ලැබුවා.\nමියගිය පුද්ගලයා 27 හැවිරිදි මාවනැල්ල - හිඟුල ප්‍රදේශයේ පදිංචිකරුවෙක්.\nමේ අතර, කඩුගන්නාව හා පිළිමතලාව දුම්රිය ස්ථාන අතර දී දුම්රියක ගැටීමෙන් මියගිය පුද්ගලයෙකුගේ සිරුරක් ඊයේ සොයා ගෙන තිබෙනවා.\nඔහුගේ අනන්‍යතාවය මෙතෙක් තහවුරු වී නොමැති අතර, ඔහු උස අඩි 5 යි අගල් 5 ක් පමණ වන 65ත් 70ත් අතර වයසේ පසුවන පුද්ගලයෙකු බවයි කඩුගන්නාව පොලීසිය සඳහන් කළේ.",
       "URL": "https://www.hirunews.lk/320127/ත්‍රිරෝද-රථයක්-දුම්රියක-ගැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=742"
}