{
       "Source": "hirunews",
       "Timestamp": "Friday, 09 July 2021 - 6:21",
       "Headline": "පළාත් රැසකට මිලිමීටර 100 ඉක්ම වූ වැසි - මුහුදත් රළු වෙයි",
       "News Content": "බස්නාහිර, සබරගමුව පළාත්වලට සහ මහනුවර, නුවරඑළිය ගාල්ල හා මාතර දිස්ත්‍රික්කවලට  මිලිමීටර 100 ඉක්මවු තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම මන්නාරම සිට පුත්තලම දක්වා සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශ විටින් විට රළුවිය හැකි අතර, දිවයින වටා වන සෙසු මුහුදු ප්‍රදේශ තරමක් රළුවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nඒ හේතුවෙන් ධීවර හා නාවික ප්‍රජාව මේ පිළිබඳව ඉතා අවධානයෙන් කටයුතු කළ යුතුයි.\nගිගුරුම් සහිත වැසි ඇතිවන විට එම මුහුදු ප්‍රදේශවලට තාවකාලික තද සුළං ඇතිවිය හැකි අතර, එවිට එම මුහුදු ප්‍රදේශ ඉතා රළුවිය හැකි බවද කාලගුණ විද්‍යා දෙපාර්තමේන්තුව නිවේදනය කළා.",
       "URL": "https://www.hirunews.lk/276478/පළාත්-රැසකට-මිලිමීටර-100-ඉක්ම-වූ-වැසි-මුහුදත්-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1833"
}