{
       "Source": "hirunews",
       "Timestamp": "Wednesday, 29 November 2017 - 17:04",
       "Headline": "කුරුවිට කාන්තාවක් තිවුණු ආයුධයකින් ඇණ ඝාතනය කරයි",
       "News Content": "කුරුවිට, පහළ කුරුවිට, තෙත්තනාව ප්‍රදේශයේ නිවසකදී තිවුණු ආයුධයකින් ඇණ කාන්තාවක් ඝාතනය කර තිබෙනවා.\nමෙලෙස ඝාතනයට ලක්ව ඇත්තේ එම නිවසෙහි පදිංචිව සිටි 45 හැවිරිදි එක්දරු මවයි.\nඇයගේ සැමියා ව්‍යාපාරිකයෙකු වන අතර අද (29) උදෑසන ඔහු ව්‍යාපාරික කටයුත්තක් සඳහා නිවසින් පිටව ගොස් තිබෙනවා.\nඔහු නැවත දහවල් 12.30ට පමණ නිවසට පැමිණ ඇති අතර එහිදී ඔහු දුටුවේ තිවුණු ආයුධයකින් ඇණ සිය බිරිඳ යහන මත මරා දමා ඇති අයුරුයි.\nපසුව ඔහු මේ පිළිබඳව කුරුවිට පොලිසියට දන්වා ඇති බවයි අප වාර්තාකරු සඳහන් කළේ.\nසිද්ධිය පිළිබඳ වැඩිදුර පරීක්ෂණ කුරුවිට පොලිසිය සහ රත්නපුර අපරාධ ස්ථානාගාර පරීක්ෂණාගාර නිළධාරීන් මගින් ක්‍රියාත්මකයි.",
       "URL": "https://www.hirunews.lk/177229/කුරුවිට-කාන්තාවක්-තිවුණු-ආයුධයකින්-ඇණ-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4195"
}