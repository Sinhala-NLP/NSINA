{
       "Source": "hirunews",
       "Timestamp": "Wednesday, 25 May 2022 - 17:16",
       "Headline": "අත්‍යාවශ්‍ය සහ හිඟ ඖෂධ ලේඛනයක් ලබා දෙන්නැ යි අගමැතිගෙන් ඉල්ලීමක්",
       "News Content": "ශ්‍රී ලංකාව සතුව පවතින අත්‍යවශ්‍ය ඖෂධ වර්ග සහ හිඟ ඖෂධ වර්ග පිළිබඳ වහාම ලේඛනයක් ඉදිරිපත් කරන ලෙස අග්‍රාමාත්‍ය රනිල් වික්‍රමසිංහ සෞඛ්‍ය අමාත්‍යාංශයට උපදෙස් ලබා දී තිබෙනවා.\nවර්තමාන ආර්ථික අර්බුදය හේතුවෙන් පවතින ඖෂධ හිඟය සඳහා කෙටිකාලීන සහා මධ්‍යකාලීන විසදුම් පිළිබඳව සකාච්ජා කිරීමට අගමැතිගේ ප්‍රධානත්වයෙන් අග්‍රාමාත්‍ය කාර්යාලය දි අද(25) පැවැති සාකච්ඡාවේ දී මේ බව සඳහන් වූ බව වාර්තා වන්නේ.\nමිට අමතර ව ඉන්දිය ණය පහසුකම යටතේ ශ්‍රී ලංකාවට ලැබුණු ඇමෙරිකානු ඩොලර් මිලියන 200ක වටිනා ඖෂධ මිල දී ඩොලර් නොමැති වීම ඇති වු ගැටලුව නිසා රජයන් දෙක අතර සිදු කෙරුණු සාකච්ඡා අනතුරුව ශ්‍රී ලංකා රුපියල්වලින් ගෙවීමට එකඟ වු බව යි අග්‍රාමාත්‍ය රනිල් වික්‍රමසිංහ කියා ඇත්තේ.\nඑමෙන්ම ප්‍රංශ රජය මගින් හෙට දිනයේ අධාර ලෙස ලබා දිමට නියමිත ඖෂධ හා නිර්වින්දන උපකරණ තොගය නිසා දිවයිනේ සියලුම හදිසි ශල්‍යාගාර එකක දින 90ක කාලයක් සඳහා අඛණ්ඩව පවත්වාගෙන යාමට හැකි බව සෞඛ්‍ය අමාත්‍ය කෙහෙලිය රඹුක්වැල්ල පවසා තිබෙනවා.\nමේ අතර ඖෂධ නියාමන අධිකාරිය විසින් කඩිනමින් ඖෂධ මිල දී ගැනිම, වියදම් සඳහා අවශ්‍ය කටයුතු වෙනුවෙන් ඖෂධ නියාමන අධිකාරි පනත සංශෝධනය කිරීම සඳහා සෞඛ්‍ය අමාත්‍ය කෙහෙලිය රඹුක්වැල්ලගේ ප්‍රධානත්වයෙන් ස්වාධීන කමිටුවක් ද පත් කළ බව යි සඳහන් වන්නේ.\nමිට අමතරව මේ වන විට අත්‍යවශ්‍ය ඖෂධ වර්ග 76ක හිඟයක් පවතින බව ද එහි දී අනාවරණය වී තිබෙනවා.\nතව ද දේශීය ඖෂධ සැපයුම්කරුවන්ට රුපියල් බිලියන 33ක හිඟ මුදල් ගෙවීමට ඇති බව ද එහි දී අනාවරණ වූ බව සඳහන්.\nමේ සාකච්ඡාවට සෞඛ්‍ය අමාත්‍ය කෙහෙලිය රඹුක්වැල්ල, අමාත්‍ය නිමල් සිරිපාල ද සිල්වා, හිටපු අමාත්‍ය රුවන් විජෙවර්ධන සහ හිටපු අමාත්‍ය සාගල රත්නායක මෙන්ම සෞඛ්‍ය අමාත්‍යාංශය ලේකම් සහ රජයේ සෞඛ්‍ය බලධාරීන් ද සහාභාගී වූ බව යි වාර්තා වන්නේ.",
       "URL": "https://www.hirunews.lk/305277/අත්‍යාවශ්‍ය-සහ-හිඟ-ඖෂධ-ලේඛනයක්-ලබා-දෙන්නැ-යි-අගමැතිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1144"
}