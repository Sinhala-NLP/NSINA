{
       "Source": "hirunews",
       "Timestamp": "Saturday, 24 April 2021 - 7:42",
       "Headline": "ශ්‍රී ලංකා දූත පිරිස අගමැති ඉම්රාන් ඛාන් හමුවෙයි",
       "News Content": "පාකිස්ථාන රජයේ ආරාධනයෙන් එරට සංචාරයක නිරත මෙරට මහා සංඝරත්නය ප්‍රධාන දූත පිරිස ඊයේ පාකිස්ථාන අග්‍රාමාත්‍ය ඉම්රාන් ඛාන් හමුවුණා.\nඑහිදී අන්තර් ආගමික සමගිය ශක්තිමත් කිරීමේ වැදගත්කම පිළිබදව සාකච්ඡා කෙරුණු බවයි ශ්‍රී ලංකාවේ පාකිස්ථාන මහ කොමසාරිස් කාර්යාලය ප්‍රකාශ කළේ.\nලොව පුරා මහා පරිමාණ සංචාරක කටයුතු සහ ආගමික වන්දනා සඳහා පාකිස්තානය සූදානම් බව අගමැති ඉම්රාන් ඛාන් මෙහිදී වැඩිදුරටත් සඳහන් කර තිබෙනවා.\nපාකිස්ථානයේ වඩාත් ගෞරවයට පාත්‍රවූ බෞද්ධ උරුමයන් ඇතුලත් වන්දනා මාවතක් නිර්මාණය කරමින් පවතින බවද ඔහු කියා සිටියා.\nපාකිස්තානය සහ ශ්‍රී ලංකාව අතර සහයෝගීතාවය පිලිබදව ශ්‍රී ලංකා දූත පිරිස මෙහිදී අදහස් පල කළා.\nඑම දීර්ඝ කාලීන සබඳතාව නිරන්තරයෙන් අගය කරන බවයි මහා සංඝරත්නය ප්‍රධාන දූත පිරිස සඳහන් කළේ. අදාළ සංචාරය සංවිධානය කිරීම ගැන පිරිස පාකිස්ථාන රජයට ස්තූතියද පුද කළා.",
       "URL": "https://www.hirunews.lk/269347/ශ්‍රී-ලංකා-දූත-පිරිස-අගමැති-ඉම්රාන්-ඛාන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2000"
}