{
       "Source": "hirunews",
       "Timestamp": "Tuesday, 26 July 2022 - 17:48",
       "Headline": "ජනතා ප්‍රශ්නවලට පාර්ලිමේන්තුවේ උත්තර හොයන්න මෙහෙයුමක්",
       "News Content": "ජනතාව වෙනුවෙන් ජනතාව කරන යෝජනා පාර්ලිමේන්තුවට ගෙන ගොස් ඔවුන් වෙනුවෙන් මැදිහත්වීමේ ප්‍රශස්ත වෑයමක් උදෙසා ජාතික මහජන සභාව පිහිටුවන බව විපක්ෂ නායක සජිත් ප්‍රේමදාස පවසනවා.\nඒ විපක්ෂනායක කාර්යාලයේ පැවති වැඩසටහනකට එක්වෙමින්.\nයමෙක් මහ මැතිවරණයකින් හෝ ජනාධිපතිවරණයකින් ජයගෙන නැවත වරක් ජනතාව හමුවට යන්නේ වසර 5කට වරක් බවත් එසේ නොමැතිව සහභාගීත්ව ප්‍රජාතනත්‍රවාදය ක්‍රියාත්මත කිරීම සදහා ක්‍රමවත් වැඩසටහනක් ක්‍රියාත්මක කිරිමට ක්‍රමයක් නොමැති වීම ජනතා පීඩනයට හේතුවක් බවත් ඒ නිසා ජනතාව සහ පාලකයා අතර නිවැරදි අදහස් හුවමාරුවක් සිදුවිය යුතු බවත් ඒ තුළින් වැරදි ගමනක් යන පාලකයා නිවැරදි ගමනක යන බවත් විපක්ෂ නායක සජිත් ප්‍රේමදාස සඳහන් කළා.\nවසර 5කට වරක් මැතිවරණ සමයේ පමණක් ජනතාව හමුවට යනවාට වඩා සැම මොහොතකම සහභාගීත්ව පාලනය ක්‍රියාත්මක විය යුතු බව කී විපක්ෂ නායකතුමා, අරගලයේ නිරත ජනතාව ඉල්ලන්නේද එවැන්නක් බව විපක්ෂනායකවරයා වැඩි දුරටත් සඳහන් කළා.\nවසර 74ක පාලනයට චෝදනා කරන 225 එකයි යනුවෙන් හදුන්වන මොහොතක විපක්ෂ නායක කාර්යාලය සැම පක්ෂයක්ම ජාතියක්ම නියෝජනය කරන මහජන සභාවක් බවට පත් කිරීමට තීරණය කළ බවත් එහි කැදවුම්කරු ලෙස තිස්ස අත්තනායක සහ ලේකම්තුමා ලෙස මුජිබර් රහුමාන් පත්කර තිබෙනවා.\nසෑම සදුදාම සවස 2ට මෙකී මහජන සභාව රැස් වීමට නියමිතයි.",
       "URL": "https://www.hirunews.lk/311013/ජනතා-ප්‍රශ්නවලට-පාර්ලිමේන්තුවේ-උත්තර-හොයන්න-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=991"
}