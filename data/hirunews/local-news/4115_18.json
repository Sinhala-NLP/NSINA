{
       "Source": "hirunews",
       "Timestamp": "Sunday, 21 January 2018 - 10:41",
       "Headline": "කතරගම වෙඩි තැබීමට අත්අඩංගුවට ගත් පොලිස් කොස්තාපල් රිමාන්ඩ්",
       "News Content": "කතරගම නගරයේදී යතුරුපැදි කරුවෙකුට වෙඩි තැබීමේ සිද්ධිය සම්බන්ධයෙන් අත්අඩංගුවට ගත් පොලිස් කොස්තාපල්වරයා මේ මස 30 වනදා දක්වා රක්ෂිත බන්ධනාගාර ගතකර තිබෙනවා.\nකතරගම නගරයේදී අණ නොතකා ධාවනය කළ යතුරුපැදියකට ඊයේ පොලීසිය කළ වෙඩි තැබීමකින් පුද්ගලයෙකු ජිවිතක්ෂයට පත්වුණා.\nඊයේ රාත්‍රී 10.30 ට පමණ කතරගම නගරයේ රාජකාරියේ නිරතව සිටි මෙම පොලිස් කොස්තාපල්වරයා වෙඩි තැබීම සිදුකර ඇති අතර, ඉන්පසු නගරයේ කළහකාරී තත්ත්වයක් හටගත්තා.\nවිරෝධතාකරුවන් පොලීසියටද පහරදී ඇති අතර, මේ වනවිට තත්ත්වය සමනය කර ඇති බවයි පොලිස් මූලස්ථානය ප්‍රකාශ කළේ.",
       "URL": "https://www.hirunews.lk/181623/කතරගම-වෙඩි-තැබීමට-අත්අඩංගුවට-ගත්-පොලිස්-කොස්තාපල්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4115"
}