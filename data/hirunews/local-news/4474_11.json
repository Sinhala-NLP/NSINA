{
       "Source": "hirunews",
       "Timestamp": "Sunday, 11 June 2017 - 21:13",
       "Headline": "ගිලන් රථ රියදුරුට මරු කැඳවමින් මීගමුවේ සිදුවූ අනතුර",
       "News Content": "මීගමුව ප්‍රදේශයේදී ගිලන් රථයක් සහ මෝටර් රථයක් එකිනෙක ගැටීමෙන් ගිලන් රථයේ රියදුරා මියගොස් තිබෙනවා.\nපොලීසිය පැවසුවේ, අදාළ මෝටර් රථයේ රියැදුරා බීමතින් සිට ඇති බවයි.\nමේ අනතුර සිදුව ඇත්තේ ඊයේ අලුයම 1.50 ට පමණ.\nකිලිනොච්චි දිසා රෝහලේ සිට කොළඹ ජාතික රෝහලට රෝගියෙකු රැගෙන යමින් සිටි ගිලන් රථයක් සහ අතුරු මාර්ගයක සිට පැමිණි මෝටර් රථයක් හා ගැටීමෙන් මෙම අනතුර සිදුව ඇත්තේ මීගමුව - බාල්දි මංසන්ධිය ආසන්නයේදීයි.\nඅනතුරින්  ගිලන් රථයේ සිටි රෝගියා, සහය රියදුරා සහ වෛද්‍යවරයා තුවාල ලබා මීගමුව රෝහලට ඇතුළත් කර තිබෙනවා.",
       "URL": "https://www.hirunews.lk/163348/ගිලන්-රථ-රියදුරුට-මරු-කැඳවමින්-මීගමුවේ-සිදුවූ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4474"
}