{
       "Source": "hirunews",
       "Timestamp": "Tuesday, 20 October 2020 - 7:55",
       "Headline": "කිඹුලාඇලේ ගුණාගේ ගෝලයෙකු අත්අඩංගුවට",
       "News Content": "සංවිධානාත්මක අපරාධ කල්ලි සාමාජිකයෙකු මෙන්ම මත්ද්‍රව්‍ය ජාවාරම්කරුවෙකු වන මේ වන විට විදේශගතව සිටින සින්නයියා ගුණසේකරන් හෙවත් කිඹුලාඇලේ ගුණාගේ සමීපතමයෙකු හෙරොයින් සමඟ වැල්ලම්පිටිය ප්‍රදේශයේදී අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය ඊයේ මෙම වැටලීම සිදුකර තිබූ අතර, ඔහු සතුව තිබී සොයා ගත් හෙරොයින් ප්‍රමාණය ග්‍රෑම් 4යි මිලිග්‍රෑම් 320ක්. සැකකරු ඝාතන රැසකට සම්බන්ධ බවටයි තොරතුරු අනාවරණ වී ඇත්තේ.\n1999 වසරේ සිට 2003 වසර දක්වා කාලය තුළ  ප්‍රින්ස් කොලම් නැමති සංවිධානාත්මක අපරාධ කල්ලියේ සාමාජිකයෙකු ලෙසටද මොහු කටයුතු කර තිබෙනවා.",
       "URL": "https://www.hirunews.lk/252909/කිඹුලාඇලේ-ගුණාගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2380"
}