{
       "Source": "hirunews",
       "Timestamp": "Saturday, 20 June 2020 - 14:16",
       "Headline": "මාර්ග අනතුරු යළි ඉහළට දැනුවත් කිරීමේ වැඩසටහන් යළි අරඹන්නැයි ඇමති අමරවීරගෙන් උපදෙස්",
       "News Content": "මාර්ග අනතුරු යළිත් දිනපතා ඉහළ යමින් පවතින බැවින් ඒවා වළක්වාගැනීමට මහජනතාව දැනුවත් කිරීමේ වැඩසටහන් යළි අරඹන ලෙස මගී ප්‍රවාහන කළමනාකරණ අමාත්‍ය මහින්ද අමරවීර මාර්ග ආරක්ෂාව පිළිබඳ ජාතික සභාවට උපදෙස් ලබාදී තිබෙනවා.\nඑම අමාත්‍යාංශය නිවේදනය කළේ කොරෝනා වසංගතය හේතුවෙන් පැවති ඇඳිරි නීතිය නිසා මාර්තු මාසයේ සිට මැයි මාසය දක්වා කාලය තුළ දිවයින පුරා මාර්ග අනතුරුවල අවම වීමක් පෙන්නුම් කළ බවයි.\nඑහෙත් ඇඳිරි නීතිය ලිහිල් කිරීමත් සමග මේ වනවිට යළිත්  මාර්ග අනතුරු නිසා සිදුවන අනතුරු හා බරපතල තුවාල මෙන්ම මරණද ඉහළ යමින් පවතින බව මගී ප්‍රවාහන කළමනාකරණ අමාත්‍යාංශය පෙන්වා දෙනවා.\nඑසේම පසුගිය ජනවාරි 1 වනදා සිට අප්‍රේල් 30 වනදා දක්වා කාලය තුළ සිදුවූ මාර්ග අනතුරු පිළිබඳ වාර්තාවක් ලබාදෙන ලෙසටද අමාත්‍ය මහින්ද අමරවීර, මාර්ග ආරක්ෂාව පිළිබඳ ජාතික සභාවේ සභාපති ඇන්ටන් ද මෙන්ස්ට වැඩිදුරටත් උපදෙස් ලබාදී තිබෙනවා.",
       "URL": "https://www.hirunews.lk/243532/මාර්ග-අනතුරු-යළි-ඉහළට-දැනුවත්-කිරීමේ-වැඩසටහන්-යළි-අරඹන්නැයි-ඇමති-අමරවීරගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2645"
}