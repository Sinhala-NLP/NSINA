{
       "Source": "hirunews",
       "Timestamp": "Thursday, 26 August 2021 - 21:35",
       "Headline": "කාබුල් නුවර ගුවන්තොටුපල ආසන්නයේ තවත් පිපිරීමක්",
       "News Content": "ඇෆ්ගනිස්ථානයේ කාබුල් ජාත්‍යන්තර ගුවන්තොටුපොළ ඉලක්ක කර මරාගෙන මැරෙන බෝම්බ ප්‍රහාර 2ක් එල්ල වී තිබෙනවා.\nඒල අයිගඑස්ග ත්‍රස්තයින්ගේ ප්‍රහාරයක් ගුවන්තොටුපොළ ඉලක්ක කර එල්ලවිය හැකි බවට අමෙරිකාවල බ්‍රිතාන්‍ය සහ ඔස්ට්‍රේලියානු බුද්ධි අංශ\nඅනතුරු අඟවා තිබූ පසුබිමකයි.\nඇෆ්ගනිස්ථානයේ කාබුල් අගනුවර හමීඩ් කර්සායි ජාත්‍යන්තර ගුවන්තොටුපොළේ ප්‍රධාන පිවිසුම් ගේට්ටුව ආසන්නයේ එක් බෝම්බයක් පුපුරා ගොස් තිබෙනවා.\nවිදෙස් වාර්තා සඳහන් කරන්නේ පිපිරීමෙන් අමෙරිකානුවන් සහ ඇෆ්ගනිස්ථාන වැසියන් 18ක් පමණ මියගොස් ඇති බවයි.\nගුවන්තොටුපොළේ ප්‍රධාන පිවිසුම ඉදිරිපිට මෙම මරාගෙන මැරෙන බෝම්බ පිපිරීම සිදුවී පැයකට පමණ පසු තවත් පිපිරීමක් ඒ ආසන්නයේ පිහිටි හෝටලයක සිදුව තිබෙනවා.\nඇෆ්ගනිස්ථානය තලේබාන් ග්‍රහණයට නතුවීමෙන් පසු විදේශිකයන් ඇතුළු ඇෆ්ගන් වැසියන් රට හැරදමා යමින් සිටි මොහොතක මෙම බෝම්බ ප්‍රහාර එල්ල වීම කැපී පෙනෙනවා.\nකාබුල් ජාත්‍යන්තර ගුවන්තොටුපොළ ඉලක්ක කර කිසියම් අයි.එස්. ත්‍රස්තයන්ගේ ප්‍රහාරයක් එල්ලවීමේ අවදානමක් ඇති බවට අමෙරිකාවල බ්‍රිතාන්‍ය සහ ඔස්ට්‍රේලියානු බුද්ධි අංශ අනතුරු ඇඟවීම් සිදුකර තිබූ පසුබිමක මෙම බෝම්බ ප්‍රහාර එල්ලවීම ද විශේෂත්වයක්.\nබෝම්බ පිපිරීමෙන් 20කට වැඩි පිරිසක් බරපතළ තුවාල ලබා ඇති අතර, එම ගණන මෙතෙක් නිශ්චිත නැහැ.\nමේ අතරල 2001 වසරේ සැප්තැම්බර් 11 වැනි දින අමෙරිකාවේ ලෝක වෙළෙඳ මධ්‍යස්ථානය සහ පෙන්ටගණය ඉලක්ක කර එල්ලවූ ත්‍රස්ත ප්‍රහාරයට ඔසාමා බින් ලාඩන් සම්බන්ධ බවට තවමත් කිසිදු සාක්ෂියක් හමුවී නොමැති බව තලේබාන් සංවිධානයේ මාධ්‍ය ප්‍රකාශක සබිහුල්ලා මුජාහිඩ් NBC මාධ්‍ය නාළිකාව සමග පැවති සම්මුඛ සාකච්ඡාවකදී පැවසුවා.",
       "URL": "https://www.hirunews.lk/280680/කාබුල්-නුවර-ගුවන්තොටුපල-ආසන්නයේ-තවත්-පිපිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1728"
}