{
       "Source": "hirunews",
       "Timestamp": "Tuesday, 23 May 2023 - 20:23",
       "Headline": "LPL ක්‍රීඩක වෙන්දේසියක් ලබන ජුනි මස 11 වැනිදා",
       "News Content": "ලංකා ප්‍රිමියර් ලීග් පන්දුවාර 20 ක්‍රිකට් තරග ඉතිහාසයේ පළමු වරට මෙවර ක්‍රීඩක වෙන්දේසියක් ලබන ජුනි මස 11 වැනිදා පැවැත්වීමට සැලසුම් කර තිබෙන බව අද කොළඹදී අනාවරණය වුණේ LPL තරගාවලිය ගැන දැනුවත් කිරීමේ ප්‍රවෘත්ති සාකච්ඡාවේදීයි.\nලබන ජූලි මස 30 වැනි සිට අගෝස්තු මස 20 වැනිදා දක්වා පැවැත්වීමට සැලසුම් කර තිබෙන සිව්වැනි LPL තරගාවලියේ ක්‍රීඩක වෙන්දේසිය පෙර ලොව සුපිරි ක්‍රීඩකයින් කිහිප දෙනෙකුම කණ්ඩායම් සමඟින් ගිවිසුම් ගතව තිබීමත් කැපී පෙනෙනවා.\nඑම ක්‍රීඩකයින් වන්නේ පාකිස්ථානයේ බාබර් අසාම්, නසීම් ෂා ,ෆකර් සමාන්,දකුණු අප්‍රිකාවේ ඩේවිඩ් මිලර්, ලුන්ගි එන්ගිඩි,තබ්‍රේස් ශම්සි,ඔස්ට්‍රේලියාවේ මැතිව් වේඩ්,බංග්ලාදේශයේ ශකිබ් අල් හසන් ඇෆ්ගනිස්ථානයේ රහ්මානුල්ලා ගුර්බාස් සහ මුජීබ් උර් රහෙමාන්.",
       "URL": "https://www.hirunews.lk/336033/lpl-ක්‍රීඩක-වෙන්දේසියක්-ලබන-ජුනි-මස-11-වැනිදා",
       "Category": "Local News",
       "Parent URL": "https://www.hirunews.lk/local-news.php?pageID=322"
}