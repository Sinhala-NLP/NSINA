{
       "Source": "hirunews",
       "Timestamp": "Wednesday, 14 October 2020 - 15:30",
       "Headline": "පිවිතුරු හෙළ උරුමය ඇතුළු පක්ෂ 6ක් මැතිවරණ කොමිසම පිළිගනි",
       "News Content": "අමාත්‍ය උදය ගම්මන්පිල නායකත්වය දරන පිවිතුරු හෙළ උරුමය ඇතුළු දේශපාලන පක්ෂ 06 ක් මැතිවරණ කොමිෂන් සභාව පිළිගත් දේශපාලන පක්ෂ වශයෙන් ලියාපදිංචි කර තිබෙනවා.\nඒ අනුව අරුණළු ජනතා පෙරමුණ, ජනතා සේවක පක්ෂය, නව ප්‍රජාතන්ත්‍රවාදී මාක්ස් ලෙනින් වාදී පක්ෂය, පිවිතුරු හෙළ උරුමය, සමත්තුව පක්ෂය සහ සිංහල රාවය මෙලෙස ලියාපදිංචි කරන ලද පක්ෂයි.\nසිංහල රාවය පක්ෂයේ නම අපේ ජනතා රාවය යනුවෙන් සංශෝධනය කිරීමට යෝජිත බවද මැතිවරණ කොමිසම ප්‍රකාශ කළා.\nමේ වසරේ ජනවාරි මාසයේදී දේශපාලන පක්ෂ පිලිගැනිම සදහා ඉල්ලුම්පත්‍ර 154 ක් ලැබී තිබූ අතර, ඉන් 121 ක් පිළිබඳව මූලික පරීක්ෂාවක් සිදුකිරීමටයි පියවර ගැනුනේ.\nඉන් අනතුරුව මෙම දේශපාලන පක්ෂ 06, පිළිගත් දේශපාලන පක්ෂ ලෙස ලියාපදිංචි කිරීමට තීරණය කළ බව මැතිවරණ කොමිසම සඳහන් කළා.",
       "URL": "https://www.hirunews.lk/252539/පිවිතුරු-හෙළ-උරුමය-ඇතුළු-පක්ෂ-6ක්-මැතිවරණ-කොමිසම-පිළිගනි",
       "Category": "Local News",
       "Parent URL": "https://www.hirunews.lk/local-news.php?pageID=2390"
}