{
       "Source": "hirunews",
       "Timestamp": "Sunday, 23 December 2018 - 12:56",
       "Headline": "පාසල් නිල ඇඳුම් වවුචර්පත් ජනවාරි දෙවනදා සිට",
       "News Content": "පාසල් නිල ඇඳුම් වවුචර් පත් ලබන වසරේ ජනවාරි මස 2 වනදා සිට ලබාදීමට කටයුතු කරන බව අධ්‍යාපන අමාත්‍යාංශය ප්‍රකාශ කළා.\nඅප කළ විමසීමකදී එහි ප්‍රකාශකයෙකු සඳහන් කළේ පසුගිය වසරට සාපේක්ෂව මෙවර වවුචර්පත් සඳහා වූ ගෙවීම් ඉහළ දමා ඇති බවයි.\nඑමෙන්ම මේ මස 31 වනදා අවසන්වීමට නියමිතව තිබූ පාසල් නිළ ඇඳුම් වවුචර්වල වලංගු කාලසීමාව ලබන වසරේ පෙබරවාරි 28 දක්වා දීර්ඝ කරන බව අධ්‍යාපන අමාත්‍යාංශය මීට පෙර සඳහන් කළා.\nමේ අතර පහ ශ්‍රේණිය ශිෂ්‍යත්ව විභාගයට සංශෝධන එක් කරන මුවාවෙන් එය අහෝසි කිරීමේ උත්සහයක් ක්‍රියාත්මක වන බවට ලංකා ගුරු සේවා සංගමය චෝදනා කරනවා.\nඑහි සභාපති මහින්ද ජයසිංහ කියා සිටියේ ඒ සම්බන්ධයෙන් අධ්‍යාපන අමාත්‍යවරයා පත් කළ කමිටුවල නිර්දේශ ක්‍රියාත්මක කිරීමට ඉඩ දිය නොහැකි බවයි.",
       "URL": "https://www.hirunews.lk/206644/පාසල්-නිල-ඇඳුම්-වවුචර්පත්-ජනවාරි-දෙවනදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=3592"
}