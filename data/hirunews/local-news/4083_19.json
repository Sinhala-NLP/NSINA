{
       "Source": "hirunews",
       "Timestamp": "Monday, 12 February 2018 - 10:15",
       "Headline": "කඩවතදී  කැපුම් තුවාල සහිතව වැටී සිටි පුද්ගලයෙකු සොයාගැනේ",
       "News Content": "කඩවත - මහර - නුගේගොඩ ප්‍රදේශයේදී කැපුම් තුවාල සහිතව වැටී සිටි පුද්ගලයෙකු රාගම පොලීසිය විසින් සොයාගෙන තිබෙනවා.\nපොලිස් හදිසි දුරකථන ඇමතුම් අංකයට ලද තොරතුරකට අනුව මෙම පුද්ගලයා ඊයේ පස්වරුවේ සොයාගෙන ඇති අතර, අනතුරුව ඔහු රාගම රෝහලට ඇතුළත් කිරීමෙන් පසු මියගොස් ඇති බවයි පොලීසිය කියා සිටියේ.\nමොහු 46 හැවිරිදි ගණේමුල්ල - කොස්සින්න ප්‍රදේශයේ පදිංචිකරුවෙක්.\nසිද්ධිය සම්බන්ධයෙන් කාන්තාවක් ඇතුලූ තුන්දෙනෙකු අත්අඩංගුවට ගෙන තිබෙනවා.\nපහරදීමක්  හේතුවෙන් මෙම පුද්ගලයා මියගොස් ඇති බවටයි පොලීසිය සිදුකළ මූලික පරීක්ෂණවලදී හෙළිවී ඇත්තේ.",
       "URL": "https://www.hirunews.lk/183456/කඩවතදී-කැපුම්-තුවාල-සහිතව-වැටී-සිටි-පුද්ගලයෙකු-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4083"
}