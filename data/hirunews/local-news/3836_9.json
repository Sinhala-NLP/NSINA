{
       "Source": "hirunews",
       "Timestamp": "Sunday, 22 July 2018 - 19:17",
       "Headline": "යූ.එන්.පී. නායකත්වයට කන්ද උඩරට සුදුස්සන් සිටින බව ඇමති නවීන් කියයි",
       "News Content": "එක්සත් ජාතික පක්ෂයේ නායකත්වයට උඩරට ප්‍රදේශයේ ද සුදුස්සන් සිටින බව එම පක්ෂයේ ජාතික සංවිධායක අමාත්‍ය නවීන් දිසානායක පවසනවා.\nඔහු මේ බව කියා සිටියේ ගිනිගත්හේන ප්‍රදේශයේ අද (22) පැවති ජනහමුවකට එක්වෙමින්.\nඑහිදී අමාත්‍යවරයා ප්‍රකාශ කළේ මේ වන විට එක්සත් ජාතික පක්ෂයේ පසුබැසීමක් දක්නට ලැබෙන බවත්, නායක රනිල් වික්‍රමසිංහ පත් කළ පක්ෂයේ නව නිලධාරී මණ්ඩලය හරහා එය නැවත ගොඩනැගීමට හැකි වන බවයි.",
       "URL": "https://www.hirunews.lk/195803/යූ-එන්-පී-නායකත්වයට-කන්ද-උඩරට-සුදුස්සන්-සිටින-බව-ඇමති-නවීන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3836"
}