{
       "Source": "hirunews",
       "Timestamp": "Saturday, 05 February 2022 - 14:30",
       "Headline": "ඔමික්‍රොන් සඳහා විශේෂිත බූස්ටර් එන්නතක් අවශ්‍ය නැති බවට හෙළි වෙයි (වීඩියෝ)",
       "News Content": "ලොව පුරා ශීඝ්‍ර ව්‍යාප්තියක් සහිත ඔමික්‍රොන් කොරෝනා ප්‍රභේදය සඳහා විශේෂිත වූ බූස්ටර් එන්නතක් අවශ්‍ය නොවන බව ඇමරිකානු පරීක්ෂණයකින් හෙළි වී තිබෙනවා.\nඒ, දැනට භාවිත කරන මොඩර්නා බූස්ටර් එන්නත සහ ඔමික්‍රොන් ප්‍රභේදය සඳහා විශේෂිතව නිර්මාණය කළ බූස්ටර් එන්නත වඳුරන්ට එන්නත් කොට ලබාගත් ප්‍රතිඵල අනුවයි.\nඑහිදී පෙනී ගොස් ඇත්තේ ඒ අවස්ථා දෙකේදීම සතුන් තුළ සමාන ප්‍රතිශක්තියක් නිර්මාණය වන බවයි.\nඑම එන්නත් දෙක මගින්ම කැපී පෙනෙන අන්දමින් ප්‍රතිදේහ ගොඩනැගීමක් දක්නට ලැබෙන බව ද ඇමරිකානු රජයේ පර්යේෂකයන් සඳහන් කළා.\nමොඩර්නා සහ ෆයිසර් සමාගම් මේ වනවිට ඔමික්‍රොන් සඳහා විශේෂිත බූස්ටර් එන්තත් සායනික පරීක්ෂණ සඳහා යොමුකර තිබෙනවා.",
       "URL": "https://www.hirunews.lk/296236/ඔමික්‍රොන්-සඳහා-විශේෂිත-බූස්ටර්-එන්නතක්-අවශ්‍ය-නැති-බවට-හෙළි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1374"
}