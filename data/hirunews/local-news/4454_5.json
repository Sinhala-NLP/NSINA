{
       "Source": "hirunews",
       "Timestamp": "Saturday, 24 June 2017 - 14:07",
       "Headline": "සයිටම් අර්බුදය සම්බන්ධයෙන් වෛද්‍ය සංගමය ජනපති සමඟ එකඟතා 4කට පැමිණේ",
       "News Content": "සිය වර්ජනය අත්හිටුවීමට තීරණය කළේ ජනාධිපති මෛත්‍රීපාල සිරිසේන සමඟ සාකච්ඡාවේදී සයිටම් අර්බුදය සම්බන්ධයෙන් එකඟතා 4කට පැමිණීමෙන් පසු බව රජයේ වෛද්‍ය නිලධාරීන්ගේ සංගමය ප්‍රකාශ කළා.\nනිවේදනයක් නිකුත් කරමින් ඔවුන් පෙන්වා දෙන්නේ සයිටම් ආයතනයට සිසුන් බදවා ගැනීම සහ උපාධි ප්‍රදානය අත්හිටුවීම සඳහා නීත්‍යානුකූල කටයුතු කඩිනමින් අවසන් කරන බවට සහ ශ්‍රී ලංකා වෛද්‍ය සභාවේ සභාපතිගේ හෝ එම කවුන්සිලයේ ස්වාධීනත්වයට හානි සිදුවීමට ඉඩ නොදෙන බවට එහිදී එකඟත්වයකට පැමිණි බවයි.\nඑමෙන්ම සයිටම් ආයතනය සම්බන්ධයෙන් රාජ්‍ය ස්ථාවරයේ මූලික හරයන් නීතිපතිවරයා හරහා ශ්‍රේෂ්ඨාධිකරණයට ඉදිරිපත් කරන බවත්, ජනතාවට අගතියක් නොවන පරිදි විසදුමක් ලබාදීම සඳහා නව ප්‍රවේශයකින් වැඩපිළිවෙලක්  ආරම්භ කරන බවත්, අදාළ සාකච්ඡාවේදී දෙපාර්ශවයේ එකඟත්වයක් ඇති වී තිබෙනවා.",
       "URL": "https://www.hirunews.lk/164320/සයිටම්-අර්බුදය-සම්බන්ධයෙන්-වෛද්‍ය-සංගමය-ජනපති-සමඟ-එකඟතා-4කට-පැමිණේ",
       "Category": "Local News",
       "Parent URL": "https://www.hirunews.lk/local-news.php?pageID=4454"
}