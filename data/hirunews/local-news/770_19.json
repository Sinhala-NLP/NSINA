{
       "Source": "hirunews",
       "Timestamp": "Saturday, 29 October 2022 - 12:33",
       "Headline": "ලෝක ආඝාත දිනය අදයි",
       "News Content": "අදට යෙදී තිබෙන ලෝක ආඝාත දිනයේ තේමාව වන්නේ ප්‍රමාද නොවී ප්‍රතිකාර ලබා ගනිමු යන්නයි.\nමොළය ආශ්‍රිත රුධිරනාලවල රෝගී තත්ත්වය හෙවත් ආඝාතය ලොව පුරා මරණ හා ආබාධිතවීම් වලට ප්‍රධාන හේතුවක් වී තිබෙනවා.\nගෝලීය වශයෙන් සෑම වසරකම මිලියන 13 ක් ඉක්මවූ පිරිසක් මෙම රෝගයට ගොදුරු වන අතර ඉන් මිලියන 5 කට අධික ප්‍රමාණයක් විවිධ ආබාධයන්ට පත්වන බවයි වාර්තා වන්නේ.\nඑමෙන්ම ශ්‍රී ලංකාවේ ද ලක්ෂ දෙකකට ආසන්න රෝගීන් පිරිසක් ආඝාත තත්ත්වයට පත්ව ප්‍රතිකාර ලබන බවට සිදුකරන ලද සමීක්ෂණවලින් හෙළිවී ඇති බවයි ශ්‍රී ලංකා ජාතික ආඝාත සංගමයේ සභාපති ස්නායු විශේෂඥ වෛද්‍ය හර්ෂ ගුණසේකර කියා සිටියේ.\nගෝලීය ආඝාත මරණවලින් සියයට 85 ක් සහ ආබාධවීම් වලින් සියයට 87 ක් සිදුවන්නේ ශ්‍රී ලංකාව වැනි අඩු සහ මධ්‍යම ආදායම් ලබන රටවලින් බවටයි අනාවරණ වී ඇත්තේ.\nමේ අතර ආඝාතය නිසා ශ්‍රී ලංකාවේ සිදුවන මරණවලට 7 වන ප්‍රධාන හේතුව බවට පත් වන අතර රෝගයේ මුල් ලක්ෂණ ඉන්කමින් හඳුනා ගතහොත් වහාම ප්‍රතිකාර සඳහා යොමුවිය යුතු බවයි ශ්‍රී ලංකා ජාතික ආඝාත සංගමයේ සභාපති ස්නායු විශේෂඥ වෛද්‍ය හර්ෂ ගුණසේකර කියා සිටියේ.",
       "URL": "https://www.hirunews.lk/319111/ලෝක-ආඝාත-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=770"
}