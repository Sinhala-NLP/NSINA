{
       "Source": "hirunews",
       "Timestamp": "Monday, 25 October 2021 - 7:25",
       "Headline": "සුදු සීනි තොග අවසන් වෙයි",
       "News Content": "වෙළදපොළේ මේ වනවිට සුදු සීනි තොග අවසන් වී ඇති බවට වෙළදපොළ ආරංචි මාර්ග පවසනවා.\nදැනට වෙළදපොළෙහි සීනි හිඟයක් ද පවතින අතර, රජය විසින් සීනි සඳහා නිකුත් කර ඇති පාලන මිල ද ඉක්මවා දැනට වෙළදපොළෙහි සීනි අලෙවි වන බවට අප පසුගිය දින කිහිපය තුළම තොරතුරු අනාවරණ කළා.\nමේ වනවිට සීනි කිලෝග්‍රෑමයක් රුපියල් 170 දක්වා ඉහළ ගොස් තිබෙනවා.\nවෙළදපොළෙහි දැනට ඇත්තේ දුඹුරු සීනි පමණක් බවයි සීනි ආනයනකරුවන් සදහන් කළේ.\nරජය විසින් සීනි ආනයනය කිරීම සදහා අවස්ථාව ලබා දී ඇතත් රට තුළ පවතින ඩොලර් හිගය හේතුවෙන් සීනි ආනයනයට බාධා එල්ල වී ඇති බවයි ආනයකරුවන් කියා සිටියේ.",
       "URL": "https://www.hirunews.lk/285972/සුදු-සීනි-තොග-අවසන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1607"
}