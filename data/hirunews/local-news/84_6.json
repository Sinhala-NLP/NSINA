{
       "Source": "hirunews",
       "Timestamp": "Monday, 21 August 2023 - 10:26",
       "Headline": "හිටපු නගරාධිපතිගේ නිවෙසට නිරුවතින් පැමිණ පහර දුන් පුද්ගලයෙක් අත්අඩංගුවට (වීඩියෝ)",
       "News Content": "නිරුවතින් පැමිණ හොරණ හිටපු නගරාධිපතිවරයාගේ නිවසට පහර දුන් පුද්ගලයකු අත්අඩංගුවට ගෙන තිබෙනවා.\nමෙම පුද්ගලයා ඊයේ (20) රාත්‍රි හතට පමණ යකඩ පොල්ලක් රැගෙන තම නිවසට පැමිණ පහර දී ඇති බවයි හිටපු නගරාධිපති විතානගේ සිරිසෝම පොලිසියට ඉදිරිපත් කළ පැමිණිල්ලේ දැක්වෙන්නේ.\nසිද්ධියෙන් හිටපු නගරාධිපතිවරයාගේ දියණියට සහ නැගණියට සුළු තුවාල සිදුවී ඇති බව පොලිසිය ප්‍රකාශ කළා.\nහිටපු නගරාධිපතිවරයා එම ධුරය දරන සමයේ පහර දීම සිදු කළ තැනැත්තාට රැකියාවක් ලබා දී ඇති අතර, පසුව ඇති කර ගත් අමනාපයක් මත මෙම පහරදීම සිදු කර ඇති බවයි හෙළිව ඇත්තේ.",
       "URL": "https://www.hirunews.lk/345558/හිටපු-නගරාධිපතිගේ-නිවෙසට-නිරුවතින්-පැමිණ-පහර-දුන්-පුද්ගලයෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=84"
}