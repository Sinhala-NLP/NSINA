{
       "Source": "hirunews",
       "Timestamp": "Sunday, 06 August 2023 - 14:39",
       "Headline": "ගුවන් යානයක් නිසා හානි වූ නිවාස හිමිකරුවන්ගෙන් මැසිවිලි (වීඩියෝ)",
       "News Content": "ගුවන් යානයක් හේතුවෙන් මීගමුව, කටාන ප්‍රදේශයේ නිවාස සහ දේපොළ රැසකට දැඩි අලාභානි සිදුවී ඇති නමුත් මේ දක්වා කිසිදු වන්දි මුදලක් බලධාරීන් ගෙවා නැතැයි ප්‍රදේශවාසීන් චෝදනා කරනවා.\nමේ සම්බන්ධයෙන් හිරු ප්‍රවෘත්ති කළ විමසීමකදී සිවිල් ගුවන්සේවා අධිකාරිය සඳහන් කළේ ජනතාව කළ පැමිණිලි අනුව මේවන විට පරීක්ෂණයක් ආරම්භ කර ඇති බවයි.\nපසුගිය ජුලි 5 වනදා සවස 5ට පමණ කටුනායක ගුවන් තොටුපොළ වෙත ගුවන් යානයක් ගොඩබැස්වීමට ගිය අවස්ථාවේ මීගමුව කටාන ප්‍රදේශයේ නිවාස සහ දේපොළ රැසකට දැඩි අලාභානි සිදුවූ බව ප්‍රදේශවාසීන් පෙන්වා දෙනවා.\nමෙම සිදුවීම වූ අවස්ථාවේ ගුවන් යානය විනාඩි 18 ක පමණ කාලයක් ඉහළ අහසේ සැරිසැරූ බවද ප්‍රදේශවාසීන් පවසනවා.\nසිවිල් ගුවන් සේවා අධිකාරිය මෙය ගුවන් යානයකින් සිදුවූ අනතුරක් නොවන බවට හැඟවීමට උත්සාහ දරන බවටයි මෙහිදී අදහස් පළ වුණේ.\nමේ සම්බන්ධයෙන් හිරු ප්‍රවෘත්ති කළ විමසීමකදී සිවිල් ගුවන්සේවා අධිකාරිය සඳහන් කළේ ජනතාව කළ පැමිණිලි අනුව මේවන විට පරීක්ෂණයක් ආරම්භ කර ඇති බවයි.",
       "URL": "https://www.hirunews.lk/343821/ගුවන්-යානයක්-නිසා-හානි-වූ-නිවාස-හිමිකරුවන්ගෙන්-මැසිවිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=120"
}