{
       "Source": "hirunews",
       "Timestamp": "Monday, 07 August 2017 - 19:12",
       "Headline": "සදහම් යාත්‍රා ධර්ම දේශනා මාලාව ජනපතිගේ ප්‍රධානත්වයෙන්",
       "News Content": "සඳහම් යාත්‍රා ධර්ම දේශනා මාලාවේ නිකිණි පොහෝදින වැඩසටහන බණ්ඩාරගම - අලූත්ගම, උභයවාපිකාරාම විහාරස්ථානය කේන්ද්‍ර කරගනිමින් අද පැවැත්වුණා.\nඒ, ජනාධිපති මෛත්‍රිපාල සිරිසේනගේ සහභාගීත්වයෙන්.\nවිහාරස්ථානය වෙත පැමිණි ජනාධිපතිවරයා ආගමික වතාවත්වල නිරතවීමෙන් පසු විහාරාධිති පූජ්‍ය මාවිත්තර සුමනරතන ස්වාමීන් වහන්සේ බැහැදැක ආශිර්වාද ලබාගත් බවයි ජනාධිපති මාධ්‍ය ඒකකය ප්‍රකාශ කළේ.\nඅනතුරුව ජනාධිපතිවරයා රත්මලාන ධර්ම පර්යේෂණ ආයතනයේ අධ්‍යක්‍ෂ පූජ්‍ය හෑගොඩ විපස්සී ස්වාමීන් වහන්සේ විසින් පවත්වනු ලැබූ ධර්ම දේශනාව ශ්‍රවණය කිරීමටද එක්වුණා.",
       "URL": "https://www.hirunews.lk/167852/සදහම්-යාත්‍රා-ධර්ම-දේශනා-මාලාව-ජනපතිගේ-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4382"
}