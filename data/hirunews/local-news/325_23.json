{
       "Source": "hirunews",
       "Timestamp": "Monday, 22 May 2023 - 11:18",
       "Headline": "මහේස්ත්‍රාත්තුමාට තර්ජනය කළ පිරිසක් රිමාන්ඩ්",
       "News Content": "මීගමුව ප්‍රධාන මහේස්ත්‍රාත්තුමාට බැන තර්ජනය කර එම සිදුවීම වීඩියෝ ගත කර මහේස්ත්‍රාත්වරයා අපහසුතාවයට පත් කළ කාන්තාවන් දෙදෙනෙකු සහ පිරිමි පුද්ගලයෙකු ලබන විසි දෙවැනි දා දක්වා රක්ෂිත බන්ධනාගාර ගත කිරීමට මහර මහේස්ත්‍රාත් අධිකරණය ඊයේ (21) නියෝග කර තිබෙනවා.\nමහේස්ත්‍රාත්වරයා සිය බිරිඳ සහ දරුවන් සමඟ රාගම ප්‍රදේශයේ පෞද්ගලික රෝහලකට ප්‍රතිකාර ලබා ගැනීමට පැමිණ සිටියදී මෙම පිරිස කලහකාරී ලෙස හැසිරී බැන වැදී ඇති බවයි වාර්තා වන්නේ.\nඑම සිදුවීම සම්බන්ධයෙන් මහේස්ත්‍රාත්වරයා විසින් රාගම පොලිසිය දැනුවත් කිරීමෙන් අනතුරුව සැකකරුවන් අත්අඩංගුවට ගෙන විමර්ශන ආරම්භ කළ බව රාගම පොලිසිය සඳහන් කළා.",
       "URL": "https://www.hirunews.lk/335902/මහේස්ත්‍රාත්තුමාට-තර්ජනය-කළ-පිරිසක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=325"
}