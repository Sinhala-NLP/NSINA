{
       "Source": "hirunews",
       "Timestamp": "Tuesday, 09 May 2023 - 13:50",
       "Headline": "කුවේටයේ දී මියගිය කාන්තාවගේ පුත්‍රයාගෙන් ඉල්ලීමක්",
       "News Content": "කුවේට් රාජ්‍යයේ ගෘහ සේවයේ නිරතව සිට නැවත මෙරටට පැමිණීමට සූදානම්ව සිටිය දී මියගිය තම මවගේ දේහ කොටස් ඉවත් නොකර මෙරටට රැගෙන එන ලෙස මියගිය කාන්තාවගේ පුත්‍රයා ඉල්ලීමක් කරනවා.\nකුවේට් රාජ්‍යයේ වසර 07ක් සේවය කර සිටිය දී මෙලෙස මිය ගොස් තිබුණේ, මාතලේ - යටවත්ත - මාරගස්යාය - උඩස්ගිරිය ප්‍රදේශයේ පදිංචි 50 හැවිරිදි එක් දරැ මවක්.\nපසුගිය 26 වැනිදා මෙරටට පැමිණෙන බව පවසමින් වීඩියෝ දුරකතන සංවාදය ඔස්සේ නිවැසියන් සමග කතා කළ ද පසුව ඇය නොපැමිණිම හේතුවෙන් සිදුකල සොයා බැලීමක දී අනාවරණය වු‍ණේ, ඇය සේවය කළ නිවසේ ගෙල වැළලාගෙන මියගොස් ඇති බවයි.\nමීට අදාළ තොරතුරු හිරු ප්‍රවෘත්ති අංශය මගින් මුල්වරට අනාවරණය කළ අතර මියගිය කාන්තාවගේ පුත්‍රයා කියා සිටියේ බලධාරීන් දැනුවත් කළද තම මව මියගොස් සති 2ක් ගතවී ඇති නමුත් මෙතෙක් කිසිදු තොරතුරක් ලැබී නොමැති බවයි.",
       "URL": "https://www.hirunews.lk/334684/කුවේටයේ-දී-මියගිය-කාන්තාවගේ-පුත්‍රයාගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=357"
}