{
       "Source": "hirunews",
       "Timestamp": "Saturday, 01 February 2020 - 11:37",
       "Headline": "ජාඇල දී මනුෂ්‍ය ඝාතනයක් සිදුකර ලොරි රථයක් කොල්ල කයි",
       "News Content": "ජාඇල - නිවන්දම ප්‍රදේශයේ දී මනුෂ්‍ය ඝාතනයක් සිදුකර ලොරි රථයක් කොල්ල කා තිබෙනවා.\nමියගිය පුද්ගලයා ඔහුගේ කුඩා ලොරි රථයෙන් තුඩැල්ල ප්‍රදේශයට කුලී ගමනක් යන බව පවසා නිවසින් පිටව ගොස් ඇති අතර, පසුව ඔහුට ගල්කන්ද හන්දියේදී තියුණු ආයුධයකින් පහර දී ඝාතනය කර ඇති බවයි පොලීසිය සඳහන් කළේ.\nඅනතුරුව ඔහු එම ස්ථානයේ දමා ලොරි රථය කොල්ල කා ඇති බව ද පොලිස් විමර්ශනවලදී අනාවරණ වී තිබෙනවා.\nමිය ගොස් ඇත්තේ ජාඇල - උස්වත්ත ප්‍රදේශයේ පදිංචි 55 හැවිරිදි පුද්ගලයෙක්.",
       "URL": "https://www.hirunews.lk/233486/ජාඇල-දී-මනුෂ්‍ය-ඝාතනයක්-සිදුකර-ලොරි-රථයක්-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=2924"
}