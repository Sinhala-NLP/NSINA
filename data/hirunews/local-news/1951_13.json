{
       "Source": "hirunews",
       "Timestamp": "Saturday, 15 May 2021 - 18:49",
       "Headline": "අංගම්මැඩිල්ල අලින්ගේ අතරමැද නවාතැන (වීඩියෝ)",
       "News Content": "පොලොන්නරුවේ අංගම්මැඩිල්ල ජාතික වනෝද්‍යානයේ වෙසෙන අලි ඇතුන් රාත්‍රි කාලයේ පරාක්‍රම සමුද්‍රය අවට ගම්මානවල බව භෝග විනාශ කිරීම කාලයක් පුරා දිගින් දිගටම සිදුවන්නක්.\nඅංගම්මැඩිල්ල ජාතික වනෝද්‍යානයේ සිට රාත්‍රි කාලයේ පරාක්‍රම සමුද්‍රයට තරණය කොට ඒ අවට ගම්මානවලට වදින මෙම දැවැන්තයින් එම ගම්මානවල භව භෝග විනාශ කරනවා.\nඉන් අනතුරුව නැවතත් මෙම දැවැන්තයින් පරාක්‍රම සමුද්‍රය පිහිනා යන අතරතුර අතරමැද නවාතැනක් ලෙස භාවිත කරන්නේ වැව මැද පිහිටා ඇති සුවිසල් දූපතයි.\nඇතැම් දිනවල දිවා කාලය සම්පූර්ණයෙන්ම මෙම දූපත මද්‍යයෙහි වසනා මෙම වන අලින් රාත්‍රියේ  නැවත වරක් මීටර් 200ක් 250ක පමණ දුරක් පරාක්‍රම සමුද්‍රය පිහිනා අවට ඇති ගම්මානවල භව භෝග විනාශ කරනවා.\nමෙම දූපත දූපත මැද අලි ඇතුන් 8 දෙනකු පමණ නිරන්තරයෙන් මේ දිනවල රැඳී සිටින බවයි අප වාර්තාකරු පවසන්නේ.\nදූපත මැද සිටිනා මෙම වන අලින් පලවා හැරීමටත් ක්‍රමවේදයක් නොමැති බව අවට ගම්වැසියන් පවසනවා.\nපරාක්‍රම සමුද්‍රය අවට ගම්මානවල රාත්‍රී කාලයේ භීෂණය වැපුරුව ද මෙම දැවැන්තයින් දහවල් කාලයේ එහි යන එන සංචාරකයින්ට නම් මවන්නේ අපූරු දසුනක්.",
       "URL": "https://www.hirunews.lk/271459/අංගම්මැඩිල්ල-අලින්ගේ-අතරමැද-නවාතැන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1951"
}