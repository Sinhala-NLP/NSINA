{
       "Source": "hirunews",
       "Timestamp": "Friday, 25 August 2017 - 15:16",
       "Headline": "රයන් ජයලත් යළි රිමාන්ඩ්",
       "News Content": "වෛද්‍ය පීඨ ශිෂ්‍ය ක්‍රියාකාරී කමිටුවේ කැදවුම්කරු රයන් ජයලත් ලබන මස 7 වනදා දක්වා රක්ෂිත බන්ධනාගාර ගත කිරීමට කොටුව මහේස්ත්‍රාත් අධිකරණය අද නියෝග කළා.\nඒ මහජන පීඩා සිදුකරමින් උද්ඝෝෂණයක නිරත වූ බවට කොල්ලූපිටිය පොලිසිය අධිකරණයේ ගොනුකර තිබූ නඩුවකට අද ඉදිරිපත් කළ අවස්ථාවේදීයි.\nසිද්ධියට අදාළව ඔහුට වරෙන්තු ද නිකුත් කෙරුණා. එමෙන්ම, සෞඛ්‍ය අමාත්‍යාංශයට බලහත්කාරයෙන් ඇතුළු වී පොදු දේපලවලට හානි කිරීමේ චෝදනාව යටතේ රක්ෂිත බන්ධනාගාර ගත කර සිටින වෛද්‍ය පීඨ ශිෂ්‍ය ක්‍රියාකාරී කමිටුවේ කැදවුම්කරු රයන් ජයලත් ලබන 28 වනදා මාලිගාකන්ද මහේස්ත්‍රාත් අධිකරණයට ඉදිරිපත් කරන ලෙස ද මහේස්ත්‍රාත් දුලානි වීරතුංග අද නියෝග කළා.\nඒ ඊට අදාළ නඩුව අද කැදවූ අවස්ථාවේ ඔහු මාලිගාකන්ද මහේස්ත්‍රාත් අධිකරණය හමුවේ පෙනී නොසිටීම හේතුවෙන්.",
       "URL": "https://www.hirunews.lk/169346/රයන්-ජයලත්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4354"
}