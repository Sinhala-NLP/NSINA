{
       "Source": "hirunews",
       "Timestamp": "Saturday, 14 December 2019 - 17:04",
       "Headline": "පළාත් කිහිපයකට හෙට වැසි",
       "News Content": "සබරගමුව, බස්නාහිර සහ වයඹ පළාත්වලට මෙන්ම ගාල්ල දිස්ත්‍රික්කයට හෙට (15) පස්වරු 2 න් පමණ පසුව වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සදහන් කළේ උතුර, නැගෙනහිර, උතුරුමැද සහ ඌව පළාත්වලට මෙන්ම, හම්බන්තොට දිස්ත්‍රික්කයට ද වැසි වාර කිහිපයක් ඇතිවිය හැකි බවයි.\nදකුණු පළාතේ සහ මාතලේ සහ මහනුවර දිස්ත්‍රික්කවල සුළඟේ වේගය විටින් විට පැයට කිලෝමීටර් 40 දක්වා වැඩිවිය හැකි බව ද කාලගුණ විද්‍යා දෙපාර්තමේන්තුව නිවේදනය කළා.",
       "URL": "https://www.hirunews.lk/230235/පළාත්-කිහිපයකට-හෙට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3002"
}