{
       "Source": "hirunews",
       "Timestamp": "Saturday, 02 April 2022 - 11:04",
       "Headline": "පාසල් වෙත නිවාඩු ?",
       "News Content": "විදුලිය විසන්ධි වීම හේතුවෙන් පාසල් සිසුන් දැඩි අපහසුතාවට පත්වන බැවින්, ඔවුන්ට අප්‍රේල් 04 වැනි සඳුදා සිට නිවාඩු දෙන ලෙස අධ්‍යාපන අමාත්‍යාංශයට නිර්දේශ කළ බව මහජන උපයෝගීතා කොමිසමේ සභාපතිවරයා පවසනවා.\nදිවයින පුරා මේ දිනවල දිනකට පැය 10කට අධික කාලයක් ජනතාවට විදුලි භාවිතයෙන් තොරව කටයුතු කිරීමට සිදුව තිබෙනවා.\nමේ හේතුවෙන් මහජනතාවට සිය එදිනෙදා දෛනික කටයුතු සිදු කර ගැනීමට නොහැකි තත්ත්වයක් ඇති වී ඇති බවයි වාර්තා වන්නේ.\nමෙවන් තත්ත්වයක් තුළ දියි, සියලුම පාසල් සිසුන් හට ද විදුලි අර්බුදයට පාසල් අධ්‍යාපන කාලය තුළ මුහුණදීමට සිදුවන හෙයින් එය වළක්වාලීමට එළඹෙන සඳුදා සිට නිවාඩු දෙන ලෙස මහජන උපයෝගිතා කොමිසම විසින් අධ්‍යාපන අමාත්‍යාංශයෙන් ඉල්ලීමක් කර ඇත්තේ.\nමේ අතර, අධ්‍යාපන අමාත්‍යාංශය විසින් 2022 වසරට අනුගමනය කළ යුතු පාසල් වාර සටහන නිකුත් කර තිබෙනවා.\nඒ අනුව පළමුවන වාරය සඳහා අප්‍රේල් 18 වන සඳුදා සිට 2022 මැයි මස 20 වැනි සිකුරාදා දක්වා දෙදිනම ඇතුළුව 2022 මැයි මස 21 වැනි දින සිට ජුනි 05 තෙක් 2021 අධ්‍යයන පොදු සහතික පත්‍ර සාමාන්‍ය පෙළ විභාගය සඳහා නිවාඩු ලබා දී තිබෙනවා.\nඑහි දෙවැනි අදියර ජූලි මස 06 වැනි සඳුදා සිට 2022 ජූලි මස 08 වැනි සිකුරාදා දක්වා දෙදිනම ඇතුළුව ජූලි 09 සිට 17 තෙක් නිවාඩු හිමිවනු ඇති.\n2022 වසරට රජයේ සහ අනුමත පෞද්ගලික පාසල්, පිරිවෙන් දිනකට පැය 01 බැගින් අමතර කාලයක් එකතු කර දින 139ක් පැවැත්විය යුතු බව අධ්‍යාපන අමාත්‍යාංශය සිය නිවේදනයේ දක්වා තිබෙනවා.\nඒ අනුව උසස් පෙළ විභාගය ඔක්තෝම්බර් මාසයේ දී හා සාමාන්‍ය පෙළ විභාගය 2023 වර්ෂයේ මුල් භාගයේ පැවැත්වෙනු ඇති.\nපාසල් වාර සටහන පිළිබඳ අධ්‍යාපන අමාත්‍යාංශය නිකුත් කළ සම්පූර්ණ වාර සටහන මෙතැනින්...",
       "URL": "https://www.hirunews.lk/300995/පාසල්-වෙත-නිවාඩු",
       "Category": "Local News",
       "Parent URL": "https://www.hirunews.lk/local-news.php?pageID=1255"
}