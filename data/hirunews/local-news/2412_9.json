{
       "Source": "hirunews",
       "Timestamp": "Sunday, 04 October 2020 - 13:21",
       "Headline": "විස්සට එරෙහිව සමගි ජනබලවේගය හෙට වීථි බසී",
       "News Content": "විසිවැනි ආණ්ඩුක්‍රම ව්‍යවස්ථා සංශෝධන පනත් කෙටුම්පතට එරෙහි, සමගි ජන බලවේගයේ විරෝධතා ව්‍යාපාරය හෙට සිට ආරම්භ කරන බව එහි මහලේකම් පාර්ලිමේන්තු මන්ත්‍රී රංජිත් මද්දුම බණ්ඩාර පවසනවා.\nඒ අනුව, පළමු අදියර යටතේ හෙට දිවයින පුරා අත්පත්‍රිකා බෙදීම සහ පෝස්ටර් මගින් ජනතාව දැනුවත් කිරීමට සැලසුම් කර ඇති බවයි හිරු ප්‍රවෘත්ති අංශයට අදහස් දක්වමින් ඔහු කියා සිටියේ.\nලබන 08 වැනිදා විස්සට එරෙහි ජාතික විරෝධතා දිනය ලෙස නම් කර තිබෙනවා.\nඊට සමගාමීව කොළඹ හයිඩ් පාක් හිදී උද්ඝෝෂණ සහ විරෝධතා  සංවිධාන කර ඇති බව සමගි ජනබලවේගයේ මහලේකම්වරයා වැඩිදුරටත් අදහස් දක්වමින් ප්‍රකාශ කළා.",
       "URL": "https://www.hirunews.lk/251768/විස්සට-එරෙහිව-සමගි-ජනබලවේගය-හෙට-වීථි-බසී",
       "Category": "Local News",
       "Parent URL": "https://www.hirunews.lk/local-news.php?pageID=2412"
}