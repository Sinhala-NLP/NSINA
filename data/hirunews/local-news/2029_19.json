{
       "Source": "hirunews",
       "Timestamp": "Saturday, 10 April 2021 - 10:00",
       "Headline": "අපනයන ආදායම් දේශීය විනිමයට හැරවීමේ ප්‍රතිශතය සියයට 25 සිට සියයට 10 දක්වා අඩු කෙරේ",
       "News Content": "අපනයන මගින් උපයා ගන්නා ලද මුදල් ශ්‍රී ලංකාවට ගෙන ඒමේදී ඉන් සියයට 25 ක් දේශීය විනිමයට හැරවීමේ නියෝගය ශ්‍රී ලංකා මහ බැංකුව මගින් සංශෝධනය කර තිබෙනවා.\nඅදාළ නියෝගය පසුගිය මාර්තු 9 වනදා අතිවිශේෂ ගැසට් පත්‍රයක් මගින් ප්‍රකාශයට පත් කළේ මෙරට විනිමය සංචිත ඉහළ නැංවීමේ අරමුණින්.\nඅදාළ අපනයන ආදායම්වලින් සියයට 10 ක් පමණක් දේශීය විනිමයට හැරවිය යුතු බවයි නව ගැසට් නිවේදනය මගින් දන්වා ඇත්තේ.\nමහ බැංකු අධිපතිවරයා විසින් මුදල් නීති පනත යටතේ එම අතිවිශේෂ ගැසට් නිවේදනය ඊයේ නිකුත් කරනු ලැබුවා.\nඅදාළ විනිමය පරිවර්තන අපනයන ආදායම මෙරටට ලැබී දින 30 ක් ඇතුළත සිදුකළ යුතු බවයි එහි දැක්වෙන්නේ.\nශ්‍රී ලංකා මහ බැංකුව නව පියවර ගෙන ඇත්තේ මෙරට විදේශ සංචිතය ඩොලර් බිලියන 4.1 දක්වා පහත වැටී තිබියදීයි.",
       "URL": "https://www.hirunews.lk/268045/අපනයන-ආදායම්-දේශීය-විනිමයට-හැරවීමේ-ප්‍රතිශතය-සියයට-25-සිට-සියයට-10-දක්වා-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2029"
}