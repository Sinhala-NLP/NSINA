{
       "Source": "hirunews",
       "Timestamp": "Thursday, 24 August 2023 - 9:38",
       "Headline": "ගාල්ලට යවන රැඳවියන් අඟු‍ණුකොළපැලැස්සට",
       "News Content": "ගාල්ල බන්ධනාගාරය තුළ පැතිර ගිය මෙනින්ගොකොකල් මෙනින්ජයිටීස් රෝගී තත්ත්වය හේතුවෙන් අධිකරණවලින් එම බන්ධනාගාරයට යොමු කරන රැඳවියන් අඟු‍ණුකොළපැලැස්ස බන්ධනාගාරයට යැවීමට කටයුතු කර ඇති බව බන්ධනාගාර දෙපාර්තමේන්තුව පවසනවා.\nඒ අනුව බලපිටිය, ඇල්පිටිය, ගාල්ල, උඩුගම සහ බද්දේගම අධිකරණවලින් ලබා දෙන නියෝග මත බන්ධනාගාරගත කරන රැඳවියන් එලෙස අඟු‍ණුකොළපැලැස්ස බන්ධනාගාරයට යොමු කෙරෙනු ඇති.\nගාල්ල බන්ධනාගාරයේ රැඳවියන් අතර පැතිර ගොස් ඇති උණ රෝගය හේතුවෙන් එම බන්ධනාගාරයේ කටයුතු සති දෙකක කාලයකට සීමා කර තිබෙනවා.\nකෙසේවෙතත්, ගාල්ල දිස්ත්‍රික් සෞඛ්‍ය සේවා අධ්‍යක්ෂ වෛද්‍ය සෝමරත්න කෝනාර කියා සිටියේ ගාල්ල බන්ධනගාරය තුළ පැතිර ගිය මෙනින්ගොකොකල් මෙනින්ජයිටීස් රෝගී තත්ත්වය මේ වන විට සම්පූර්ණයෙන් පාලනය කර ඇති බවයි.\nබන්ධනාගාර රැඳවියන් 13 දෙනෙකුට මෙම රෝගය වැලඳී තිබූ අතර දෙදෙනෙකු මිය ගොස් තිබුණා.",
       "URL": "https://www.hirunews.lk/345899/ගාල්ලට-යවන-රැඳවියන්-අඟු‍ණුකොළපැලැස්සට",
       "Category": "Local News",
       "Parent URL": "https://www.hirunews.lk/local-news.php?pageID=77"
}