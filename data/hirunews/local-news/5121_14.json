{
       "Source": "hirunews",
       "Timestamp": "Monday, 21 March 2016 - 18:54",
       "Headline": "ඌව මහඇමති සීනිගමදී මිරිස් අඹරයි - (ඡායාරූප)",
       "News Content": "ඌව පළාත් ප්‍රධාන අමාත්‍ය චාමර සම්පත් දසනායක අද හික්කඩුව සීනිගම දේවාලයට ගොස් මිරිස් ඇඹරුවා.\nඒ ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්නට එරෙහිවයි.\nපසුගිය දා සමන්ත විද්‍යාරත්න මන්ත්‍රීවරයා කියා සිටියේ ඌව පළාත් සභා ප්‍රධාන අමාත්‍යවරයාගේ නොමනා තීරණ හේතුවෙන් රුපියල් ලක්ෂ 103ක මුදලක් පළාත් සභාවට පාඩු වී ඇති බවයි.\nඊට ප්‍රතිචාර දක්වමින් ඌව පළාත් ප්‍රධාන අමාත්‍යවරයා පසුගිය දා සමන්ත විද්‍යාරත්න මන්ත්‍රීවරයා ද සහභාගි වූ රැස්වීමකදී කියා සිටියේ මන්ත්‍රීවරයාට එරෙහිව සීනිගම දේවාලයට ගොස් මිරිස් අඹරන බවයි.\nඑම ප්‍රකාශයෙන් දින 4කට පසුව අද ඔහු සීනිගම දේවාලයට පැමිණියේ ගාල්ලේ පැවැත්වෙන 32 වන ප්‍රධාන අමාත්‍යවරුන්ගේ සමුළුවට සහභාගිවීමෙන් අනතුරුවයි.\nඡායාරූප - (දීපාල් සිල්වා)",
       "URL": "https://www.hirunews.lk/129040/ඌව-මහඇමති-සීනිගමදී-මිරිස්-අඹරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5121"
}