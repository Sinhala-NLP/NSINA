{
       "Source": "hirunews",
       "Timestamp": "Tuesday, 23 May 2023 - 11:26",
       "Headline": "සන්නද්ධ ගැටුම්, දේශපාලන සහ සිවිල් කැළඹීම්වලින් මියයන පුද්ගලයින් සැමරීමට ස්මාරකයක්",
       "News Content": "මෙරට ඇති වූ සන්නද්ධ ගැටුම් දේශපාලන නොසන්සුන්තාවන් හෝ සිවිල් කැළඹීම්වලින් මියගිය පුද්ගලයින් සැමරීම සඳහා කොළඹ නගරයේ ස්මාරකයක් ස්ථාපිත කිරීමට අමාත්‍ය මණ්ඩල අනුමැතිය හිමිව තිබෙනවා.\nඒ අනුව නිදහසින් පසුව මියගිය පුද්ගලයින් වෙනුවෙන් එම ස්මාරකය ඉඳිකිරීමට නියමිතයි.\nලංකාවේ සන්නද්ධ ගැටුම්, දේශපාලන නොසන්සුන්තාවයන් හෝ සිවිල් කැලඹිලි අවස්ථාවන්හි ප්‍රතිඵලයක් ලෙස මියගිය සිවිල් වැසියන්, ත්‍රිවිධ හමුදාවේ සහ පොලීසියේ සාමාජිකයින් සහ හිටපු සටන්කාමීන් ඇතුළු සියලූම පුද්ගලයින් අනුස්මරණය සඳහා සංහිඳියාවේ සහ ප්‍රතිසන්ධානයේ සංකේතයක් ලෙස කොළඹ නගරයේ සුදුසු ස්ථානයක ඉඳිකිරීම සඳහා ජනාධිපතිවරයා විසින් අදාළ යෝජනාව ඉදිරිපත් කර තිබෙන බවයි වාර්තා වන්නේ.",
       "URL": "https://www.hirunews.lk/335990/සන්නද්ධ-ගැටුම්-දේශපාලන-සහ-සිවිල්-කැළඹීම්වලින්-මියයන-පුද්ගලයින්-සැමරීමට-ස්මාරකයක්",
       "Category": "Local News",
       "Parent URL": "https://www.hirunews.lk/local-news.php?pageID=323"
}