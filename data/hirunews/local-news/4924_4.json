{
       "Source": "hirunews",
       "Timestamp": "Sunday, 14 August 2016 - 6:50",
       "Headline": "අකුරැස්ස පිහි ඇනුමේ සැකකරුවන් අද අධිකරණයට",
       "News Content": "මාතර - අකුරැස්ස බස් නැවතුම්පල අසල ඊයේ සිදු වූ පිහි ඇනුම සම්බන්ධයෙන් අත්අඩංගුවට ගත් සැකකරුවන් තිිදෙනා අද මාතර මහේස්ත්‍රාත් අධිකරණයට ඉදිරිපත් කිරිමට නියමිතයි.\nමේ පිළිබඳව හිරු ප්‍රවෘත්ති අංශය කළ විමසීමකදී අකුරැස්ස පොලිසිය සදහන් කළේ සිද්ධිය සම්බන්ධයෙන් වැඩිදුර පරික්ෂණ සිදු කරන බවයි.\nඅකුරැස්ස නගරයේදී ඊයේ දහවල් මෙලෙස පිහි ඇනුමට ලක්වූයේ මෙවර උසස් පෙළ විභාගයට පෙනී සිටින ළමයින් තුන්දෙනෙක්.\nසිද්ධියට අදාළ පාර්ශවයේ තරුණයෙකු විසින් අදාළ පාසල් සිසුන් සමඟ එම ගැටුම සමථයකට පත් කරගැනීම සඳහා උත්සාහයක නිරත වී තිබෙනවා.\nකෙසේ නමුත් එම අවස්ථාවේදී එහි පැමිණි ඔහුගේ සහෝදරියක විසින් සිසුන්ට සිය බඳ පටියෙන් පහරදී ඇති බවයි අප වාර්තාකරු සඳහන් කළේ.\nපසුව නගරයේ මස් වෙළඳසලක් පවත්වාගෙන යන ඔවුන්ගේ තවත් සහෝදරයෙකු පැමිණ පාසල් සිසුන්ට පිහියකින් ඇණ ඇති බව සඳහන්.\nතුවාල ලැබු එක් සිසුවෙකුු අකුරැස්ස දිසා රෝහලෙන් ප්‍රතිකාර ලබා පිටත්ව ගොස් ඇති අතර අනෙක් සිසුන් දෙදෙනා වැඩිදුර ප්‍රතිකාර සඳහා මාතර මහ රෝහලට ඇතුලත් කර තිබෙනවා.\nඅප වාර්තාකරු පැවසුවේ පසුගිය දිනක අකුරැස්ස නගරයේ වෙළඳසැලකදි ඇති වු ආරවුලක් දුරදිග යාම හේතුවෙන් මෙම පිහි ඇනුම සිදු වී ඇති බවයි.",
       "URL": "https://www.hirunews.lk/140566/අකුරැස්ස-පිහි-ඇනුමේ-සැකකරුවන්-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4924"
}