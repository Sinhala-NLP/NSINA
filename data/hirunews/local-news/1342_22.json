{
       "Source": "hirunews",
       "Timestamp": "Monday, 21 February 2022 - 15:14",
       "Headline": "දිනකට සුවය ලද ඉහළම කොවිඩ් ආසාදිතයින් සංඛ්‍යාවක් කලකට පසුව අද",
       "News Content": "කොරෝනා වෛරසය ආසාදිතව ප්‍රතිකාර ලබමින් සිටි තවත් පුද්ගලයින් 10,001 දෙනෙකු අද (21) දිනයේ දී පූර්ණ සුවය ලබා ඇති බව වසංගත රෝග විද්‍යා අංශය නිවේදනය කරනවා.\nඒ අනුව මෙරට තුළ වෛරසය ආසාදිතව සිට සුවය ලද සමස්ත පුද්ගලයින් සංඛ්‍යාව 617,120ක් දක්වා ඉහළ ගොස් තිබෙනවා.\nවෛරසය ආසාදනය වී තවදුරටත් රෝහල්ගතව සහ අතරමැදි ප්‍රතිකාර මධ්‍යස්ථානවල මෙන්ම නිවෙස්ගතව සිට නිරෝධායනය වන පුද්ගලයින් සංඛ්‍යාව 13,724ක් වන අතර සිදු ව ඇති සමස්ත මරණ සංඛ්‍යාව 16000කට ආසන්නව ඇත්තේ එහි අගය 15,994ක් ලෙස සටහන් කරමින්.\nඑමෙන්ම මෙරටින් වාර්තා වන සමස්ත කොවිඩ් වෛරසය ආසාදිත සංඛ්‍යාව ද මේ වනවිට 637,000 සීමාව ඉක්මවා ගොස් තිබෙනවා.",
       "URL": "https://www.hirunews.lk/297631/දිනකට-සුවය-ලද-ඉහළම-කොවිඩ්-ආසාදිතයින්-සංඛ්‍යාවක්-කලකට-පසුව-අද",
       "Category": "Local News",
       "Parent URL": "https://www.hirunews.lk/local-news.php?pageID=1342"
}