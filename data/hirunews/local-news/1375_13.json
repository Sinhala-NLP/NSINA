{
       "Source": "hirunews",
       "Timestamp": "Saturday, 05 February 2022 - 8:56",
       "Headline": "මාළඹේ මවක් අතුරුදන්",
       "News Content": "මාලඹේ - උතුරු තලංගම ප්‍රදේශයේ පදිංචි 34 හැවිරිදි තුන්දරු මවක් අතුරුදන් වීමේ පුවතක් හිරු ප්‍රවෘත්ති අංශයට වාර්තා වුණා.\nඥාතීන් සඳහන් කළේ අදාළ කාන්තාව පසුගිය 31 වනදා සිය දියණිය වෙනුවෙන් කොළඹ රිඡ්වේ ආර්යා ළමා රෝහලේ සායනයකට ගිය අවස්ථාවේ සිට අතුරුදන්ව ඇති බවයි.\nඑදින ඊට පෙර අදාළ මව විසින් සිය දියණිය පෙර පාසලට රැගෙන ගොස් ඇති බව ද ඥාතීන් ප්‍රකාශ කළා.\nඅතුරුදන් වූ මවට වයස අවුරුදු තුන හමාරක ළදරුවෙකු සහ 10 සහ 12 යන වයස් වල පසුවන දරුවන් ද වනවා.\nමේ සම්බන්ධයෙන් අප කළ විමසීමක දී මාලඹේ පොලීසිය සඳහන් කළේ පැමිණිල්ලට අදාළව මේ වන විට විමර්ශනයක් ආරම්භ කර ඇති බවයි.\nසී. සී.ටී .වී දර්ශන ඔස්සේ එම විමර්ශන සිදු කරන බව පොලීසිය වැඩිදුරටත් ප්‍රකාශ කළා.",
       "URL": "https://www.hirunews.lk/296198/මාළඹේ-මවක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1375"
}