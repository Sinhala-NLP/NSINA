{
       "Source": "hirunews",
       "Timestamp": "Friday, 18 February 2022 - 7:58",
       "Headline": "ඊයේ කොරෝනා ආසාදිතයන් 1,235ක්",
       "News Content": "රෝහල්ගත වන කොරෝනා ආසාදිතයන් අතර බූස්ටර් මාත්‍රාව ලබා ගත් රෝගින් සිටින්නේ ඉතා සුළු ප්‍රමාණයක් බවට අනාවරණය වී තිබෙනවා.\nඑමෙන්ම මේ වනවිට කොරෝනා සහ ඩෙංගු ආසාදිත රෝගිීන් ද හඳුනාගෙන ඇති බව සෞඛ්‍ය අංශ පවසනවා.\nකොළඹ රිජ්වේ ආර්යා ළමා රෝහලේ ළමා රෝග විශේෂඥ වෛද්‍ය දීපාල් පෙරේරා කොළඹ ඊයේ පැවති මාධ්‍ය හමුවකදී කියා සිටියේ, කොරෝනා සහ ඩෙංගු යන රෝගී තත්ත්වයන් දෙකම සහිත පුද්ගලයන්ගේ පොදු රෝග ලක්ෂණ කිහිපයක්ම හඳුනා ගෙන ඇති බවයි.\nමේ අතර, කොරෝනා මර්දන එන්නත්කරණයේ බූස්ටර් මාත්‍රාව ලබා ගෙන පැය 48කට පසුවත් අපහසුතාවයන් පවතින්නේ නම් වෛද්‍ය උපදෙස් වෙත යොමු වන ලෙස සෞඛ්‍ය අමාත්‍යංශයේ කොරෝනා පිළිබඳ සම්බන්ධීකාරක වෛද්‍ය අන්වර් හම්දානි කොළඹ ඊයේ පැවැති මාධ්‍ය හමුවකදී ජනතාව වෙතින් ඉල්ලීමක් කළා.\nමේ අතර, තවත් කොරෝනා ආසාදිතයන් 1,235ක් ඊයේ වාර්තා වීමත් සමඟ මෙරටින් වාර්තා වන සමස්ත කොරෝනා ආසාදිතයින් සංඛ්‍යාව 633,051 දක්වා ඉහළ ගියා.\nඑසේම, මෙරට සමස්ත කොරෝනා මරණ සංඛ්‍යාව 15,926ක් දක්වා ඉහළ ගියේ පෙරේ දා සිදු වූ බවට ඊයේ තහවුරු කරන ලද කොරෝනා මරණ 27ත් සමඟයි.",
       "URL": "https://www.hirunews.lk/297319/ඊයේ-කොරෝනා-ආසාදිතයන්-1235ක්",
       "Category": "Local News",
       "Parent URL": "https://www.hirunews.lk/local-news.php?pageID=1350"
}