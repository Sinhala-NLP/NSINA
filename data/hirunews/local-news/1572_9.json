{
       "Source": "hirunews",
       "Timestamp": "Tuesday, 09 November 2021 - 20:19",
       "Headline": "චීනයෙන් එල්ලවන තර්ජනය ගැන තායිවානයෙන් ප්‍රකාශයක්",
       "News Content": "චීන සන්නද්ධ හමුදාවලට ඕනෑම අවස්ථාවක තම රටේ වරාය සහ ගුවන් තොටුපල අවහිර කිරීමේ හැකියාව පවතින බව තායිවානය පවසනවා.\nඑය, දැවැන්ත ආරක්ෂක තර්ජනයක් ලෙසයි තායිවාන ආරක්ෂක අමාත්‍යාංශය හඳුන්වා ඇත්තේ. චීනය, තායිවානය සළකන්නේ තම රටින් වෙන්වූ ප්‍රාන්තයක් ලෙසයි.\nමේ නිසා එය, නැවතත් තම රටට ඈඳා ගැනීම සඳහා බලය නොයොදන බවට චීනය සහතික වී නැහැ.\nපසුගිය කාලය තුළ චීන ප්‍රහාරක යානා තායිවාන ගුවන් තලය නිරන්තරයෙන් උල්ලංඝනය කිරීම දක්නට ලැබුණා.\nතායිවාන ජනාධිපතිනි සායි ඉන්වෙන් ප්‍රකාශ කළේ තම රටේ ස්වාධිපත්‍යය සහ නිදහස ආරක්ෂා කිරීමට සියලු පියවර ගන්නා බවයි.\nඒ සඳහා සබ්මැරීන ඇතුලු යුධෝපකරණ නිෂ්පාදනය කිරීමටත්, නවීන යුද අවි ඇමරිකාවෙන් මිලදී ගැනීමට කටයුතු කරන බව ඇය සඳහන් කළා.",
       "URL": "https://www.hirunews.lk/287519/චීනයෙන්-එල්ලවන-තර්ජනය-ගැන-තායිවානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1572"
}