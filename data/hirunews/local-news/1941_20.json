{
       "Source": "hirunews",
       "Timestamp": "Thursday, 20 May 2021 - 8:12",
       "Headline": "තවත් සයිනොෆාම් එන්නත් මාත්‍රා ලක්ෂ 140කුත් චීනයෙන්",
       "News Content": "තවත් සයිනොෆාම් එන්නත් මාත්‍රා ලක්ෂ 140ක් මෙරටට කඩිනමින් ලබාදීම සඳහා චීනය කටයුතු කරමින් සිටින බව චීනයේ ශ්‍රී ලංකා තානාපති කාර්යාලය ප්‍රකාශ කළා.\nරාජ්‍ය ඖෂධ නීතිගත සංස්ථාව මගින් අදාළ එන්නත් මාත්‍රා තොගය ඇණවුම් කර ඇති අතර, ඒ අනුවයි එම එන්නත් ලබාදීමට චීනය තීරණය කර ඇත්තේ.\nචීනයේ ශ්‍රී ලංකා තානාපති පාලිත කොහොන විසින් නිවේදනයක් නිකුත් කරමිනුයි මේ බව සදහන් කළේ.\nඑමෙන්ම, ඖෂධ නිෂ්පාදනය, සැපයුම් හා නියාමන රාජ්‍ය අමාත්‍ය මහාචාර්ය චන්න ජයසුමන ඊයේ ප්‍රකාශ කළේ තවත් සයිනොෆාම් එන්නත් මාත්‍රා ලක්ෂ 5ක් පමණ චීනය විසින් මෙරටට ප්‍රදානයක් ලෙස ලබාදී ඇති බවයි.\nමේ අතර ඊයේ සවස චීන තානාපති Qi Zhenhong ජනපති ගෝඨාභය රාජපක්ෂ මහතා මුණගැසී සාකච්ඡාවක් සිදුකලා.",
       "URL": "https://www.hirunews.lk/271896/තවත්-සයිනොෆාම්-එන්නත්-මාත්‍රා-ලක්ෂ-140කුත්-චීනයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1941"
}