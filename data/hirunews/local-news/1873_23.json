{
       "Source": "hirunews",
       "Timestamp": "Saturday, 19 June 2021 - 19:49",
       "Headline": "නෞකාවේ හානිය බලන්න, ජගත් සංවිධාන විශේෂඥයින් උස්වැටකෙයියාවට - නැගෙනහිරෙනුත් මිය ගිය කැස්බෑවුන්ගේ සිරුරු හමුවේ(වීඩියෝ)",
       "News Content": "එක්ස්ප්‍රස් පර්ල් නෞකාවේ ඇති වූ ගින්නෙන් මෙරට පරිසරයට සිදුවූ හානි සොයා බැලීමට දිවයිනට පැමිණ සිටින ජගත් සංවිධානයේ පරිසර වැඩසටහනේ විද්‍යාඥයින් සිව් දෙනා අද පළමු වරට උස්වැටකෙයියාව වෙරළ තීරයේ නිරීක්ෂණ චාරිකාවකට එක් වුණා.\nඑම අවස්ථාවට රාජ්‍ය අමාත්‍ය ආචාර්ය නාලක ගොඩහේවා සහ සමුද්‍රීය පරිසර ආරක්ෂණ අධිකාරියේ නිලධාරීන් ද සහභාගි වූ අතර පසුව ඔවුන් පෞද්ගලික හෝටලයකදී සාකච්ඡාවක් ද පවත්වා තිබෙනවා.\nමේ අතර, අද දිනයේදී දිවයින වටා මුහුදු වෙරළෙන් මිය ගිය කැස්බෑවුන් දස දෙනෙකුගේ පමණ සිරුරු සොයා ගැනුණා.\nමඩකලපුව - කිරාන්කුලම් වෙරළට කැස්බෑවුන් 3 දෙනෙකු සහ මන්නාරම - කරඩිකුලි වෙරළට තවත් කැස්බෑවෙකුගේ සිරුරු ගොඩ ගසා තිබුණා.\nඑසේම හලාවත - කරුකපනේ සහ උඩප්පුව මුහුදු තීරයේ තිබී කැස්බෑවුන් 5 දෙනෙකුගේ සිරුරු සොයා ගත් බවයි අප වාර්තාකරු සදහන් කළේ. එමෙන්ම අලුත්ගම - මොරගල්ල වෙරළ තීරයෙන් ද තවත් කැස්බෑ සිරුරක් ගොඩ ගසා තිබුණා.\nමිය ගිය ඩොල්ෆින් මස්ස්‍යයෙකුගේ සිරුරක් අද හමුවුණේ මාරවිල මුහුදු වෙරළට ගොඩ ගසා තිබියදියි.",
       "URL": "https://www.hirunews.lk/274758/නෞකාවේ-හානිය-බලන්න-ජගත්-සංවිධාන-විශේෂඥයින්-උස්වැටකෙයියාවට-නැගෙනහිරෙනුත්-මිය-ගිය-කැස්බෑවුන්ගේ-සිරුරු-හමුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1873"
}