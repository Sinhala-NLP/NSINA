{
       "Source": "hirunews",
       "Timestamp": "Monday, 09 December 2019 - 19:10",
       "Headline": "අර්ධ සුඛෝපභෝගී බස් රථ අහෝසි වන ලකුණු",
       "News Content": "මගීන්ගෙන් වැඩි මුදලක් අය කරන අර්ධ සුඛෝපභෝගී බස් රථ සේවාව අහෝසි කිරීම සම්බන්ධයෙන් මගී ප්‍රවාහන කළමනාකරණ අමාත්‍යාංශයේ අවධානය යොමු වී තිබෙනවා.\nවිෂය භාර අමාත්‍ය මහින්ද අමරවීර සහ ජාතික ගමනාගමන කොමිෂන් සභාවේ නිලධාරීන් මේ සම්බන්ධයෙන් සාකච්ඡාවක් ද පවත්වා ඇති බව සඳහන්.\nඅර්ධ සුඛෝපභෝගී බස් රථවල මහජනතාවට සලසා ඇති එකම පහසුව බස් රථවල ජනෙල්වලට තිර රෙදි එල්ලා තැබීම පමණක් බවයි එම සාකච්ඡාවේදී අනාවරණ වී ඇත්තේ.\nඒ අනුව ඉදිරියේදී අර්ධ සුඛෝපභෝගී බස් රථ සේවාව අහෝසි කිරීම සම්බන්ධයෙන් තීරණයකට එළඹෙන බවයි මගී ප්‍රවාහන කළමනාකරණ අමාත්‍ය මහින්ද අමරවීර සඳහන් කළේ.",
       "URL": "https://www.hirunews.lk/229896/අර්ධ-සුඛෝපභෝගී-බස්-රථ-අහෝසි-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3010"
}