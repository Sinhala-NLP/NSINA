{
       "Source": "hirunews",
       "Timestamp": "Tuesday, 15 August 2017 - 12:49",
       "Headline": "ලක්ෂ ගණනක ඩොලර් - මරංචි ජාවාරමක් අනුරාධපුරයෙන් හෙළිවේ",
       "News Content": "ඇමරිකානු ඩොලර් නෝට්ටු උපයෝගී කරගෙන මරංචි ජාවාරමක යෙදුණු පුද්ගලයන් පස් දෙනෙකු කොළඹදී අත්අඩංගුවට ගෙන තිබෙනවා.\nපෙරේදා මෙම පිරිස අත්අඩංගුවට ගෙන ඇත්තේ මහනුවර ප්‍රදේශයේ ව්‍යාපාරිකයෙකු අනුරාධපුර පොලිසියට කරන ලද පැමිණිල්ලකට අනුවයි.\nමෙම ජාවාරමේ ප්‍රධාන සැකකරු මිහින්තලේ ප්‍රදේශයේ පදිංචිකරුවෙකු වන අතර තවත් තුන්දෙනෙකු තලවකැලේ ප්‍රදේශයේත්, එක් අයෙකු කොළඹ  ප්‍රදේශයේත් පදිංචිකරුවන්.\nසැකකරුවන් ව්‍යාපාරිකයාගෙන් වංචා කරන ලද රුපියල් එක්ලක්ෂ පනස්දහසක මුදලක් ප්‍රධාන සැකකරු ළඟ සහ තවත් රුපියල් තුන් ලක්ෂ හතලිස් පන් දහසක මුදලක් අනෙක් සැකකරුවන් ළඟ තිබියදී සොයාගෙන තිබෙනවා.\nඊට අමතරව මෙම සැකකරුවන් පස් දෙනා ලග තිබී ඇමරිකානු ඩොලරය බැගින් වටිනා නෝට්ටු 51ක් ද සොයා ගත්තා.\nවැඩිදුර පරීක්ෂණවලදී සැකකරුවන් භාවිතා කළ ජංගම දුරකතන 05ක් ද පොලිස් භාරයට ගෙන තිබෙනවා.\nදුරකතනයෙන් දැන හඳුනාගත් මෙම සිද්ධියේ ප්‍රධාන සැකකරු උතුරු පළාත් පදිංචි ඔහුගේ හිතවතෙකු ළඟ යුද්ධය පැවති සමයේ ලැබුණු ඇමරිකානු ඩොලර් නෝට්ටු විශාල ප්‍රමාණයක් තිබෙන බව පවසා ඇති බවයි ව්‍යාපාරිකයා පොලීසියට කරන ලද පැමිණිල්ලේ දැක්වෙන්නේ.\nඒවා බැංකුවලින් රුපියල් වලට මාරු කිරීමට ඔහු තුල බියක් ඇති බවත්, මේවායේ සැබෑ වටිනාකමක වඩා අඩු මිලකට විකුණන බවත් සැකකරු, ව්‍යාපාරිකයාට දැනුම් දී තිබෙනවා.\nඔහුගේ කතාව විශ්වාස කළ මෙම ව්‍යාපාරිකයා රුපියල් ලක්ෂ 15ක් වටිනා ඇමරිකානු ඩොලර් නෝට්ටු ප්‍රමාණයක් රුපියල් නව ලක්ෂ පනස් දහසකට මිලදී ගැනීමට කැමතිි බව ප්‍රධාන සැකකරුට පවසා තිබෙනවා.\nපසුව ඔහු මෙම මුදල ව්‍යාපාරිකයාගෙන් ඉල්ලා ගෙන ඩොලර් රැගෙන එන බව පවසා පිටව ගොස් ඇති බව සඳහන්.\nඑහෙත් ඔහු යලි නොපැමිණීම හේතුවෙනුයි මේ පිළිබඳව පොලිසියට පැමිණිල්ලක් ඉදිරිපත් කර ඇත්තේ.",
       "URL": "https://www.hirunews.lk/168493/ලක්ෂ-ගණනක-ඩොලර්-මරංචි-ජාවාරමක්-අනුරාධපුරයෙන්-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4370"
}