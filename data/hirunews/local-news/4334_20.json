{
       "Source": "hirunews",
       "Timestamp": "Thursday, 07 September 2017 - 7:10",
       "Headline": "යතුරුපැදියක ගැටී තුවාල වී සිටි කාන්තාවක් ජීප් රථයක ගැටී මියයයි (ඡායාරූප)",
       "News Content": "දඹුල්ල - අනුරාධපුර මාර්ගයේ බුලාගල ප්‍රදේශයේදී සිදුවූ අනතුරකින් කාන්තාවක් මියගොස් තිබෙනවා.\nඊයේ රාත්‍රී 7.30 ට පමණ මෙම අනතුර සිදුව ඇති අතර  අනතුරෙන් තවත් පුද්ගලයින් දෙදෙනෙක් තුවාල ලබා ඇති බවයි අප වාර්තාකරු සඳහන් කළේ.\nඅනතුරෙන් මියගොස් ඇත්තේ බුලාගල ප්‍රදේශයේ පදිංචිව සිටි ශ්‍රියානි මංගලිකා නැමැති එක් දරු මවක් බව සඳහන්.\nදඹුල්ල නගරයේ පුද්ගලික රෙදිපිලි අලෙවි සැලක සේවය කරන සිය දියණිය නිවසට කැඳවාගෙන ඒම සඳහා අදාල කාන්තාව සහෝදරිය සමඟ බුලගල ප්‍රදේශයට පැමිණ තිබෙනවා.\nදියණිය සහ දියණියගේ මිතුරුරියක් සමඟ බසයෙන් බැස නිවසට කැඳවාගෙන යෑම සඳහා මාර්ගය හරහා මාරුවෙන අවස්ථාවේදී වේගයෙන් පැමිණි යතුරුපැදියක් මොවුන්ගේ ගැටී ඇති බවයි වාර්තා වන්නේ.\nඅනතුරෙන් ශ්‍රියානි මාර්ගය මැද වැටී ඇති අතර,එම අවස්ථවේ දඹුල්ල දෙසින් වේගයෙන් ධාවනය වූ ජිප් රථයක් මෙම පිරිස ද යටකරගෙන ගොස් ඇති බව අප වාර්තාකරු සඳහන් කළා.\nයතුරුපැදියේ ගැටීමෙන් වූ අනතුරුන් පසු අනතුරින් තුවාල වී සිටී කාන්තාව විනාඩි 02ක පමණ කාලයක් ඇතුළත දෙවන අනතුරෙන් ජීවිතක්ෂයට පත්වූ බවයි\nසිද්ධිය දුටුවන් පවසන්නේ.\nඅනතුරට පත් ජීප් රථය දඹුල්ල සිට අනුරාධපුර දෙසට ධාවනය වෙමින් තිබූ අතර එහි රියදුරු දඹුල්ල පොලීසිය විසින් අත්අඩංගුවට ගෙන තිබෙනවා.\nමෙම අනතුර තවත් ඛේදවාචකයක් වන්නේ මියගිය කාන්තාව විදේශගත වී මෙරටට පැමිණ සතියක් තුළ සිය සැමියා බරපතළ වකුගඩු රෝගයෙන් මියගොස් ලබන දොළොස් වැනි දාට මාස තුනක් ගතවීමයි.\nසිය සැමියාගේ තුන් මාස දානමය පිංකම සූදානම් කරමින් සිටියදී ඇය මෙලෙස මිය ගිය බවයි අප වාර්තාකරු වැඩිදුරටත් සඳහන් කළේ.\nඡායාරූප - දඹුල්ල කාංචන කුමාර",
       "URL": "https://www.hirunews.lk/170318/යතුරුපැදියක-ගැටී-තුවාල-වී-සිටි-කාන්තාවක්-ජීප්-රථයක-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4334"
}