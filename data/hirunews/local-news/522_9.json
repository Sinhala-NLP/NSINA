{
       "Source": "hirunews",
       "Timestamp": "Tuesday, 21 February 2023 - 14:07",
       "Headline": "පවුල් ආරවුලක් දුරදිග යාමෙන් පිරිසක් නිවසකට ගිනි තබයි (වීඩියෝ)",
       "News Content": "මේ අතර, පවුල් ආරවුලක් දුරදිග යාමෙන් නිවසකට ගිනි තැබූ පිරිසක් විසින් එම නිවසේ සුරතලයට ඇති කළ සුනඛයාද ගින්නට විසි කර මරා දැමීමේ පුවතක් අළුබෝමුල්ල ප්‍රදේශයෙන් වාර්තා වනවා.\nමෙවර සාමාන්‍ය පෙළ විභාගයට පෙනී සිටීමට නියමිත ශිෂ්‍යයාවකගේ සියලුම පොත් පත්ද ගින්නෙන් විනාශ වී ඇති බවයි පොලිසිය පැවසුවේ.\nමෙලෙස ගිනි තබා ඇත්තේ අළුබෝමුල්ල, මහබෙල්ලන, කොස් කහවත්ත ප්‍රදේශයේ පිහිටි නිවසකට යි.\nගිනි තැබීමෙන් එම නිවසේ දේපළ රැසක් විනාශ වි ඇති අතර මෙවර සාමාන්‍ය පෙළ විභාගයට පෙනී සිටීමට නියමිත ශිෂ්‍යාවකගේ සියලුම පොත් පත්ද ගින්නෙන් විනාශ වී ඇති බවයි පොලිසිය පැවසුවේ.\nමීට අමතරව එම නිවසේ සුරතලයට ඇති කළ ටිම් නම් සුනඛයාද ගින්නට විසිකර මරා දමා තිබෙනවා.\nගිනි තැබීමේ සිද්ධියට සම්බන්ධ බව කියන ත්‍රිරෝද රථ රියැදුරන් වන පිය - පුතු දෙපළක් පොලිස් ආරක්ෂාව යටතේ පානදුර මූලික රෝහලේ ප්‍රතිකාර ලබනවා.\nසැකකාර පිය - පුතු දෙපළ විසින් අළුබෝමුල්ල ප්‍රදේශයේදී කිසියම් පිරිසක් තමන්ට පහර දුන් බවට පොලීසියට පැමිණිල්ලක් කර පිටව ගොස් මෙම නිවසට ගිනි තබා රෝහල් ගත වී ඇති බවයි වාර්තා වන්නේ.\nඅදාළ පුත්‍රයා, ගිනි තබන ලද නිවසේ තරුණියක සමඟ විවාහ වී පවුල් ආරවුලක් මත මේ වනවිට වෙන්වී ඇති බවත්, ඒ සම්බන්ධයෙන් දික්කසාද නඩුවක්ද විභාග වෙමින් පවතින බවත් පොලිසිය පැවසුවා.\nසැකකාර පිය - පුතු දෙපළ විසින් අළුබෝමුල්ල ප්‍රදේශයේදී කිසියම් පිරිසක් තමන්ට පහර දුන් බවට පොලීසියට පැමිණිල්ලක් කර පිටව ගොස් මෙම නිවසට ගිනි තබා රෝහල් ගත වී ඇති බවටයි පොලිස් විමර්ශනවලදී අනාවරණ වී ඇත්තේ.",
       "URL": "https://www.hirunews.lk/327946/පවුල්-ආරවුලක්-දුරදිග-යාමෙන්-පිරිසක්-නිවසකට-ගිනි-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=522"
}