{
       "Source": "hirunews",
       "Timestamp": "Tuesday, 08 November 2022 - 13:11",
       "Headline": "පොල් සහ පොල්තෙල් පරිභෝජනයේ අඩුවක්-පොල් පර්යේෂණ ආයතනය",
       "News Content": "පවතින ආර්ථික තත්ත්වය හමුවේ ජනතාව පොල් සහ පොල්තෙල් පරිභෝජනය අඩුකර ඇති බව පොල් පර්යේෂණ ආයතනය පවසනවා.\nවසරකට මෙරට පොල්ගෙඩි මිලියන 1800කට වැඩි ප්‍රමාණයක් පරිභෝජනය කරන අතර එහෙත්, වසරේ මේ දක්වා කාලය තුල පොල් පරිභෝජනය සිදු කර ඇත්තේ, පොල්ගෙඩි මිලියන 1500ක ප්‍රමාණයක් බව යි එම ආයතනය ප්‍රකාශ කළේ.\nවෙළඳපොලේ පසුගිය කාලයේ දී පොල් මිලෙහි ද උච්චාවනයන් සිදු වූ අතර එය ද පොල් පරිභෝජනය අඩු වීම කෙරෙහි බලපෑම් එල්ල කර තිබෙනවා.\nවර්ෂයකට මෙරට ඒක පුද්ගල පොල් පරිභෝජනය ගෙඩි 84ක්.\nඑමෙන්ම, මේ වසරේ පොල් තෙල් ආනයනය කිරීම ද අඩු වී තිබෙනවා.\nසාමාන්‍යයෙන් වසරකට පොල්තෙල් මෙටි්‍රක් ටොන් 180,000ක් මෙරටට ආනයනය කරන නමුත් මෙම වසරේ මේ දක්වා ආනයනය කර ඇත්තේ මෙටි්‍රක් ටොන් 50,000ක් පමණක් බවයි පොල් පර්යේෂණ ආයතනය සඳහන් කළේ.",
       "URL": "https://www.hirunews.lk/319883/පොල්-සහ-පොල්තෙල්-පරිභෝජනයේ-අඩුවක්-පොල්-පර්යේෂණ-ආයතනය",
       "Category": "Local News",
       "Parent URL": "https://www.hirunews.lk/local-news.php?pageID=750"
}