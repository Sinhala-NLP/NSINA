{
       "Source": "hirunews",
       "Timestamp": "Monday, 14 August 2023 - 22:22",
       "Headline": "එට්නා ගිනි කන්ද සක්‍රීය වෙයි",
       "News Content": "ඉතාලියේ එට්නා ගිනි කන්ද සක්‍රීය වී ඇති බව විදෙස් මාධ්‍ය වාර්තා කළා.\nඒ හේතුවෙන් ගිනි කන්ද පිහිටි ප්‍රදේශයේ ඇති සිසිලියේ කැටානියා ගුවන් තොටුපොළේ ගුවන් ගමන් ද අවලංගු කර තිබෙනවා.\nඑලෙස සක්‍රීය වූ ගිනි කන්දෙන් අළු සහ දුමාරය පිටවන බව මාධ්‍ය වාර්තා කළා.\nගිනි කන්දෙන් පිටවන අළු විසිරීම හේතුවෙන් කැටානියා නගරාධිපති එන්රිකෝ ට්‍රැන්ටිනෝ ඉදිරි පැය 48 තුළ යතුරුපැදි සහ බයිසිකල් භාවිතය ද තහනම් කර තිබෙනවා.\nඒ මාර්ගවල ලිස්සන සුළු තත්ත්වයක් පවතින බව සහ අනතුරු සිදුවීම වළක්වා ගැනීම සඳහායි.\nකෙසේ වෙතත්, පසුගිය මැයි 21 වැනිදා ද එට්නා ගිනි කන්ද සක්‍රීය වීම හේතුවෙන් කැටානියා ගුවන් තොටුපළ දිනකට වසා දමනු ලැබුවා.",
       "URL": "https://www.hirunews.lk/344842/එට්නා-ගිනි-කන්ද-සක්‍රීය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=98"
}