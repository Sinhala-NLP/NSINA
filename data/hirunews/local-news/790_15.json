{
       "Source": "hirunews",
       "Timestamp": "Thursday, 20 October 2022 - 13:27",
       "Headline": "දිය පහරට හසු වූ ජීවිත (වීඩියෝ)",
       "News Content": "මහනුවර මහවැලි ගඟ ආසන්නයේ අවන්හලක පැවති උපන්දින සාදයක් අතරතුර දෙපා සේදීමට ගඟට බැසි තරුණයෙකු සැඩපහරට හසුව ගසාගෙන ගොස් අතුරුදන්ව තිබෙනවා.\nඑම තරුණයා බේරා ගැනීම සඳහා එහි සිටි තවත් තරුණයෙකු ගඟට බැස ඇති අතර ඔහුද ගසාගෙන ගොස් ගලක් මත රැදී සිටියේ මෙලෙසින්.\nඑම තරුණයා බේරා ගැනීම සඳහා පොලිස් යුද හමුදා නිලධාරීන්සහ ආපදා කළමනාකරණ ඒකකයේ නිලධාරීන් ප්‍රදේශවාසීන්ගේ ද සහාය ඇතිව මෙහෙයුමක් ආරම්භ කළේ ඉන් අනතුරුවයි.\nඅනතුරුව දැඩි පරිශ්‍රමයක් දරා එම තරුණයා බේරා ගැනීමට මෙලෙස කටයුතු කළා.\nසිද්ධියෙන් අතුරුදන් වූ 19 හැවිරිදි තරුණයා දන්තුරේ ප්‍රදේශයේ පදිංචිකරුවෙක් වන අතර ඔහු සොයා මෙහෙයුම් ක්‍රියාත්මකයි.\nමේ අතර - අම්බලන්ගොඩ ඌරවත්ත පාලම අසළ මාදම්පාගම මෝය කට ආසන්නයේ දියනෑමට ගිය පාසල් සිසුන් තිදෙනෙකු අතුරින් සිසුන් දෙදෙනෙකු දියේ ගිලී ජීවිතක්ෂයට පත්ව තිබෙනවා.\nඅම්බලන්ගොඩ පාසලක ක්‍රීඩා පුහුණු කටයුතු කරමින් සිටි සිසුන් පිරිසකුයි මෙම අනතුරට මුහුණ දුන්නේ.\nඅනතුරුව අසළ සිටි පිරිසක් ඉන් සිසුන් දෙදෙනෙකු ගොඩට ගෙන ඇති අතර ඒ වන විටත් එක් සිසුවෙකු ජීවිතක්ෂයට පත්ව සිටියා.\nඅතුරුදන්ව සිටි අනෙක් සිසුවාගේ සිරුර අද පෙරවරුවේ සොයා ගත්තා.",
       "URL": "https://www.hirunews.lk/318374/දිය-පහරට-හසු-වූ-ජීවිත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=790"
}