{
       "Source": "hirunews",
       "Timestamp": "Wednesday, 19 October 2022 - 15:55",
       "Headline": "ත්‍රස්තවාදය වැළැක්වීමේ පනත යටතේ අත්අඩංගුවේ සිටි  8කට නිදහස - චාර්ල්ස් නිර්මලනාදන්",
       "News Content": "ත්‍රස්තවාදය වැළැක්වීමේ පනත යටතේ අත්අඩංගුවට ගෙන දීර්ඝ කාලයක් රඳවාගෙන සිටි 08 දෙනෙකු ජනාධිපති පොදු සමාව යටතේ අද (19) නිදහස් කර තිබෙන බව දෙමළ ජාතික සම්මේලනයේ පාර්ලිමේන්තු මන්ත්‍රී චාල්ස් නිර්මලනාදන් පාර්ලිමේන්තුවේ දී ප්‍රකාශ කළා.\nමෙලෙස අද නිදහස ලබන 08 දෙනා ත්‍රස්තවාදය වැළක්වීමේ පනත යටතේ අත්අඩංගුවට ගෙන අධිකරණය විසින් වසර 5 සිට වසර 200 දක්වා වූ\nකාලයක සිරදඬුවම් නියම වී සිටි පුද්ගලයන් බවයි චාල්ස් නිර්මලනාදන් මන්ත්‍රීවරයා හිරු නිවුස් අප වෙත ප්‍රකාශ කළේ.\nමේ අතර, එම පිරිස නිදහස් කිරීම සම්බන්ධයෙන් ජනාධිපති රනිල් වික්‍රමසිංහට සහ අධිකරණ අමාත්‍ය විජයදාස රාජපක්ෂට තමා ස්තුතිය පුද කරන බව ද මන්ත්‍රීවරයා පාර්ලිමේන්තුවේ දී සඳහන් කළා.",
       "URL": "https://www.hirunews.lk/318281/ත්‍රස්තවාදය-වැළැක්වීමේ-පනත-යටතේ-අත්අඩංගුවේ-සිටි-8කට-නිදහස-චාර්ල්ස්-නිර්මලනාදන්",
       "Category": "Local News",
       "Parent URL": "https://www.hirunews.lk/local-news.php?pageID=792"
}