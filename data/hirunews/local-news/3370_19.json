{
       "Source": "hirunews",
       "Timestamp": "Friday, 03 May 2019 - 16:34",
       "Headline": "ජයවර්ධනපුර සරසවියේ අධ්‍යයන කටයුතු 8වනදා සිට",
       "News Content": "ශ්‍රී ජයවර්ධනපුර විශ්ව විද්‍යාලයේ අධ්‍යයන කටයුතු නැවත ආරම්භ කිරීමට කටයුතු යොදා ඇතැයි වැඩබලන උප කුලපති ජ්‍යෙෂ්ඨ මහාචාර්ය සුදන්ත ලියනගේ පවසනවා.\nපසුගියදා සිදුවු බෝම්බ පිපිරීම්වලින් අනතුරුවයි විශ්ව විද්‍යාලයේ අධ්‍යයන කටයුතු දින නියමයක් නොමැතිව කල් දැමුනේ.\nඒ අනුව මානව ශාස්ත්‍ර හා සමාජීය විද්‍යාපීඨයේ අධ්‍යයන කටයුතු ලබන 8 වනදා ආරම්භ කෙරෙන අතර 7වනදා සිසුන්ට නේවාසිකාගාර වෙත පැමිණීමට හැකියාව පවතිනවා.\nඉංජිනේරු පීඨය ආරම්භ කෙරෙන්නේ ලබන 20 වනදා වන අතර 18 වනදා සිට සිසුන්ට නේවාසිකාගාරවලට පැමිණීමට හැකි බවයි වැඩබලන උපකුලපතිවරයා සඳහන් කළේ.\nඅනෙක් සියලු පීඨවල අධ්‍යයන කටයුතු ලබන 13 වනදා ආරම්භ කෙරෙන අතර 11 වනදා සිට සිසුන්ට නේවාසිකාගාරවලට පැමිණිය හැකියි.\nපශ්චාත් උපාධි පීඨයේ අධ්‍යයන කටයුතු හා බාහිර උපාධි පාඨමාලා අධ්‍යයන කටයුතු ද ලබන 11 වනදා ආරම්භ කිරීමට සැලසුම්කර තිබෙනවා.",
       "URL": "https://www.hirunews.lk/215678/ජයවර්ධනපුර-සරසවියේ-අධ්‍යයන-කටයුතු-8වනදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=3370"
}