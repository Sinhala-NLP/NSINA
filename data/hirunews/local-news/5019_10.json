{
       "Source": "hirunews",
       "Timestamp": "Sunday, 05 June 2016 - 8:16",
       "Headline": "TNA ජිනීවා මානව හිමිකම් කොමිසමට",
       "News Content": "ජගත් මානව හිමිකම් කොමිසමේ 32 වන සැසිවාරයට සහභාගිවීම සඳහා දෙමළ ජාතික සන්ධානයේ නියෝජිත පිරිසක් ජිනීවා නුවර බලා යාමට සූදානම් වන බව ආරංචි මාර්ග සඳහන් කළා.\nමෙවර සැසිවාරය ජූනි 13 වනදා සිට ජූලි පළමුවනදා දක්වා පැවැත්වෙනවා. එමෙන්ම ජූනි 6 වනදා සිට ජූනි 30 වනදා දක්වා විශේෂ රැස්වීම් කිහිපයක් ජිනීවා හිදී පැවැත්වෙන අතර, එහිදී  වාර්තා රැසක් ගොනු කිරීමට නියමිතයි.\nජගත් සංවිධාන විශේෂ නියෝජිතයන්ගේ සහ මානව හිමිකම් මණ්ඩල ක්‍රියාකාරී කණ්ඩායමේ වාර්තාද ඊට ඇතුළත්.\nඑක්සත් ජාතීන්ගේ සංවිධානයේ විශේෂ නියෝජිතයන් දෙදෙනෙකු පසුගිය කාලය තුළ සංචාරය කළ අතර, මෙරට මානව හිමිකම් තත්ත්වය පිළිබඳව ඇගයීමක් සිදුකළා.\nජගත් මානව හිමිකම් කොමසාරිස් සෙයිද් රාද් අල් හුසේන් කුමරුද පසුගිය පෙබරවාරියේ ශ්‍රී ලංකාවේ සංචාරයක නිරතවුණා.\nශ්‍රී ලංකාව පිිළිබඳව සම්මත කරගැනුනු ජිනීවා යෝජනාව ක්‍රියාවට නැංවීමේ ප්‍රගතිය සොයා බැලීමද එම චාරිකාවේ අරමුණක්.\nජගත් මානව හිමිකම් කොමසාරිස්වරයා මෙවර සැසිවාරයට ශ්‍රී ලංකාව පිළිබඳ වාචික වාර්තාවක්ද ඉදිරිපත් කිරීමට නියමිතයි.\nජිනීවා බලා යන දෙමළ ජාතික සන්ධානයේ නියෝජිතයන් ජගත් මානව හිමිකම් කොමසාරිස්වරයා ද මුණ ගැසෙන අතර, වත්මන් තත්ත්වය පිළිබඳව කරුණු ඉදිරිපත් කිරීමට නියමිත බව දෙමළ සන්ධාන ආරංචි මාර්ග වැඩිදුරටත් සඳහන් කළා.",
       "URL": "https://www.hirunews.lk/134803/tna-ජිනීවා-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=5019"
}