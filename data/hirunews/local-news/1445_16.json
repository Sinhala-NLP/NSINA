{
       "Source": "hirunews",
       "Timestamp": "Thursday, 06 January 2022 - 10:24",
       "Headline": "\"රට නංවන්න මේ පාරෙන් එන්න\" - අනුර කුමාර දිසානායක (වීඩියෝ)",
       "News Content": "මේ මුදල් වර්ෂය සඳහා මුදල් සම්පාදනය කරන ආකාරය සහ වියදම් කරන ආකාරය පසුගිය 10 වැනි දා පාර්ලිමේන්තුවේ සම්මත කර අනුමැතියක් ගෙන තිබිය දී හදිසියේ වැටුප් වැඩි වැඩිකිරීම සහ අනෙකුත් දීමනා සඳහා මුදල් සොයා ගන්නේ කෙසේ ද කියා දැනගැනීමේ අයිතිය පාර්ලිමේන්තුවට තිබෙන බව ජාතික ජන ජනබල වේගයේ නායක අනුර කුමාර දිසානායක පවසනවා.\nමල්වතු අස්ගිරි මහනායක ස්වාමින් වහන්සේලා බැහැ දැක ආශිර්වාද ලබාගැනීමෙන් පසු ඊයේ (05) මාධ්‍යය හමුවේ අදහස් දක්වමින් ඔහු ඒ බව අවධාරණය කළා.\nවැටුප් වැඩි වැඩි කිරීම ඇතුළු අනෙකුත් සහන ලබාදීමට මුදල් සොයා ගනු ලබන්නේ කෙසේ ද යන්න සම්බන්ධව මුදල් ඇමතිවරයා රටට හෙළි කළ යුතු බව යි ඔහු සඳහන් කළේ.\nමෙය සහන මල්ලක් ද නැත්නම් විපත් මල්ලක් ද යන්න තීරණය වන්නේ ඒ අනු ව බව අනුර කුමාර දිසානායක ප්‍රකාශ කර සිටියා.\nරජය විශාල වශයෙන් මුදල් අච්චු ගසමින් සිටින බවත් එහි අහිතකර ප්‍රතිඵලයක් ලෙස භාණ්ඩ හා සේවාවල මිල යන බවත් ප්‍රකාශ කළ මන්ත්‍රීවරයා, සහන ලබා දෙනවා යැ යි පවසමින් නැවත නැවත මුදල් අච්චු ගසන්නේ නම්, ඒ හරහා තවත් අර්බුද රැසකට මුහුණ දීමට සිදු වන බව පවසනවා.\nදීර්ඝ කාලයක් තිස්සේ මේ රටේ අනුගමනය කර තිබෙන දේශපාලනික හා ආර්ථික ප්‍රතිපත්ති නිසා මේ රට අගාධයට ඇදීගොස් ඇති බව පවසන අනුර දිසානයක, දේශපාලනික හා ආර්ථික අර්බුද නතර කිරීම සඳහා සියලු දෙනා එකතු විය යුතු බවට ආරධනා කරනවා.\nඒ වෙනුවෙන් ජාතික ජන බලවේගය විදියට වැඩපිළිවෙළක් ගොඩනඟා ඇති බවත් ඔහු අවසාන වශයෙන් කියා සිටියා.",
       "URL": "https://www.hirunews.lk/293165/රට-නංවන්න-මේ-පාරෙන්-එන්න-අනුර-කුමාර-දිසානායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1445"
}