{
       "Source": "hirunews",
       "Timestamp": "Wednesday, 09 August 2023 - 7:28",
       "Headline": "වසර තුන හමාරකට පෙර අතුරුදහන් වූ අම්මාගෙන් පුතා කළ ඉල්ලීම",
       "News Content": "“ අම්මේ මං දැන් ලොකුයි කොහේ හිටියත් ඉක්මනට ගෙදර එන්න මං අම්මව හොදින් බලා ගන්නම්. මෙච්චර කාලයක් මල්ලිවයි තාත්තවයි මං හොඳින් බලා ගත්තා''\nමේ සංවේදී ඉල්ලීම සිදුකරනුයේ මහනුවර පූජාපිටිය බටගල්ලේ පදිංචි 17 හැවිරිදි සිසුවකු වන බස්නායක මුදියන්සේලාගේ දිල්ෂාන් එරන්ද.\nදිල්ෂාන් එරන්ද සිය මල්ලි, මව සහ පියා සමඟ කුඩා නිවසක ජීවත්ව තිබෙනවා.\nනමුත් මෙයට වසර තුන හමාරකට පමණ පෙර එනම් එරන්දට අවුරුදු 13 හමාරක්ව සහ ඔහුගේ බාල සොහොයුරාට අවුරුදු හතර හමාරක්ව තිබියදී එක් දිනෙක සිය මව එක් වරම අතුරුදහන් වූ බවයි වාර්තා වෙන්නේ.\nකුරුණෑගල ප්‍රදේශයේ පුද්ගලික ආයතනයක සේවය කරමින් සිටි සිය මව දිනක් සේවයට ගිය පසු නැවත නොපැමිණ බව ඔහු කියයි.\nකුඩා මල්ලීව සහ අසනීප තත්වයෙන් සිටි සිය පියාව එදා පටන් මේ දක්වා බලා ගන්නේ තමන් බවත් මේ වන විට තමන් 17 හැවිරිදි වියේ පසු වන බවත් මල්ලී අට වන වියේ පසුවන බවයි එරන්ද පවසන්නේ.\nඑරන්ද පූජාපිටිය ජාතික පාසැලෙන් මෙවර අපොස සාමාන්‍ය පෙළ විභාගයට පෙනි සිට ඇති බවයි අප වාර්තාකරු සඳහන් කර සිටියේ.\nඑරන්දගේ පිය වන දැනට 55 වන වියේ පසුවන අතර ඔහුද රෝගී තත්ත්වයෙන් පසුවන බවයි වාර්තා වෙන්නේ.\nඔහු සිය මවගෙන් ඉල්ලා සිටින්නේ සිය මව කොහේ සිටියත් මෙය දැක නිවසට එන ලෙසයි. ඔහු අප සමඟ පැවසුවේ,\n“ අම්මේ මං දැන් ලොකුයි අම්මා කොහේ හිටයත් ගෙදර එන්න මං අම්මව හොඳින් බලාගන්නම්. මෙච්චර කාලයක් තාත්තවයි මල්ලිවයි මං හොඳින් බලා ගත්තා “ යනුවෙනි .",
       "URL": "https://www.hirunews.lk/344166/වසර-තුන-හමාරකට-පෙර-අතුරුදහන්-වූ-අම්මාගෙන්-පුතා-කළ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=112"
}