{
       "Source": "hirunews",
       "Timestamp": "Tuesday, 28 January 2020 - 13:30",
       "Headline": "වූහාන් නගරයෙන් විදේශිකයන් ඉවත් කර ගැනීමට තවමත් අවසර නැහැ",
       "News Content": "කොරෝනා වෛරසය කේන්ද්‍ර ගත වී ඇති චීනයේ හුබෙයි ප්‍රාන්තයේ වූහාන් නගරයේ සිර වී සිටින සිය වැසියන් ඉවත් කර ගැනීම සඳහා ඇමරිකා එක්සත් ජනපදය, ප්‍රංශය, ජපානය ඇතුළු රටවල් කළ ඉල්ලීම්වලට චීන බලධාරීන් මෙතෙක් ප්‍රතිචාර දක්වා නොමැති බව විදෙස් වාර්තා සඳහන් කළා.\nලක් රජය ද වූහාන් නගරයේ සිටින ශ්‍රී ලාංකිකයන් ඉවත් කර ගැනීම සඳහා ගුවන් යානයක් ගොඩබෑමට අවසර ඉල්ලා තිබෙනවා.\nවූහාන් ඇතුළු හුබෙයි ප්‍රාන්තයේ ප්‍රධාන නගර සියල්ල මේ වන විට වසා දමා ඇති අතර, ඉන් පිටවීමට කිසිවෙකුට අවසර හිමිවන්නේ නැහැ.\nමිලියන 11ක ජනගහනයකින් යුත් වූහාන් නගරයේ විදේශිකයන් විශාල පිරිසක් සිටින බව සඳහන්.\nඑය සාපේක්ෂව අඩු වී ඇත්තේ ලූනා නව වසරේ නිවාඩුවට පෙර ඔවුන් ඉන් පිටවීම හේතුවෙන්. වූහාන් නගරයේ සිටින සිය රාජ්‍ය තාන්ත්‍රික නිලධාරීන් සහ ඔවුන්ගේ පවුල්වල සාමාජිකයන් ඉවත් කර ගැනීම සඳහා ඇමරිකාව ගුවන් යානයක් යැවූ අතර එය නික්මීම කල් දැමීමටයි චීන බලධාරීන් පියවර ගෙන ඇත්තේ.",
       "URL": "https://www.hirunews.lk/233225/වූහාන්-නගරයෙන්-විදේශිකයන්-ඉවත්-කර-ගැනීමට-තවමත්-අවසර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=2930"
}