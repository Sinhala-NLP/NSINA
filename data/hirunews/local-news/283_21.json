{
       "Source": "hirunews",
       "Timestamp": "Friday, 09 June 2023 - 8:06",
       "Headline": "නව පාසල් වාරය වෙනුවෙන් සති අන්තයේ විශේෂ ඩෙංගු මර්දන වැඩසටහනක්",
       "News Content": "ලබන සඳුදා ආරම්භ වන පාසල් වාරයට පෙර මෙම සති අන්තයේ සියලු‍ පළාත් ආවරණය වන පරිදි පාසල් තුළ විශේෂ ඩෙංගු මර්ධන වැඩසටහනක් ක්‍රියාත්මක කරන බව අධ්‍යාපන අමාත්‍ය සුසිල් ප්‍රේමජයන්ත ප්‍රකාශ කළා.\nකොළඹ නගරයේ පාසල් 144ක් කේන්ද්‍ර කරගනිමින් එහි මූලික වැඩසටහන පැවැත්වෙන අතර, ඊයේ (08) කොළඹ දිස්ත්‍රික් ලේකම් කාර්යාලයේ මේ සම්බන්ධයෙන් දැනුවත් කිරීමේ වැඩසටහනක් ද පැවැත්වුණේ අධ්‍යාපන අමාත්‍යවරයාගේ සහභාගීත්වයෙන්.\nසාමාන්‍ය පෙළ විභාගය ඊයේ අවසන් වූ අතර පාසල් වසා දමා තිබූ කාල සීමාව වර්ෂාව සහිත කාලයක් බැවින් පාසල් පරිශ්‍රයන්හි වැසි ජලය හා කුණු කසල එක් රැස්වී මදුරු උවදුර ව්‍යාප්ත වීමේ අවදානමක් පවතින බව අමාත්‍යවරයා පෙන්වා දුන්නා.",
       "URL": "https://www.hirunews.lk/337424/නව-පාසල්-වාරය-වෙනුවෙන්-සති-අන්තයේ-විශේෂ-ඩෙංගු-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=283"
}