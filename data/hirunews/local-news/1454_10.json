{
       "Source": "hirunews",
       "Timestamp": "Sunday, 02 January 2022 - 14:50",
       "Headline": "ශ්‍රී ලංකා යොවුන් ක්‍රිකට් පිල ලෝක කුසලාන තරගාවලියට",
       "News Content": "ආසියානු යොවුන් ක්‍රිකට් කුසලාන තරගාවලියට සහභාගිවූ ශ්‍රී ලංකා යොවුන් ක්‍රිකට් පිල, බටහිර ඉන්දීය කොදෙව් දිවයින් හි පැවැත්වෙන අයි.සී.සී. වයස අවුරුදු 19 න් පහළ ක්‍රිකට් ලෝක කුසලාන තරගාවලිය සඳහා සහභාගිවීමට පිටත්ව ගොස් තිබෙනවා.\n17 දෙනෙකුගෙන් සමන්විත ශ්‍රී ලංකා යොවුන් ක්‍රිකට් පිල, එක්සත් අරාබි එමීර් රාජ්‍යයේ සිට මෙලෙස කොදෙව් දිවයින් බලා නික්මුණු බවයි ශ්‍රී ලංකා ක්‍රිකට් නිවේදනය කළේ.\nශ්‍රී ලංකා යොවුන් පිල වයස අවුරුදු 19 න් පහළ ලෝක කුසලාන තරගාවලියේ ඩී කාණ්ඩය යටතේ තරග වදින අතර, එහි අනෙක් කණ්ඩායම වන්නේ ඔස්ට්‍රෙලියාව, බටහිර ඉන්දීය කොදෙව් සහ ස්කොට්ලන්තයයි.\nශ්‍රී ලංකා පිල සහභාගිවන පළමු තරගය ස්කොට්ලන්තය සමඟ ලබන 14 වනදා ජෝර්ජ් ටවුන්හි එවරස්ට් ක්‍රිකට් සමාජ ක්‍රීඩාංගණයේදී පැවැත්වෙනු ඇති.\nදුනිත් වෙල්ලාලගේ නායකත්වය දරණ ශ්‍රී ලංකා යොවුන් ක්‍රිකට් පිල පසුගියදා පැවති ආසියානු යොවුන් ක්‍රිකට් කුසලාන තරගාවලියේ අනුශූරයන් බවට පත්වුණා.",
       "URL": "https://www.hirunews.lk/292826/ශ්‍රී-ලංකා-යොවුන්-ක්‍රිකට්-පිල-ලෝක-කුසලාන-තරගාවලියට",
       "Category": "Local News",
       "Parent URL": "https://www.hirunews.lk/local-news.php?pageID=1454"
}