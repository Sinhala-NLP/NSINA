{
       "Source": "hirunews",
       "Timestamp": "Thursday, 14 September 2023 - 11:19",
       "Headline": "තවත් ඇට සැකිළි කොටස් කීපයක් මුලතිව් සමූහ මිනී වළෙන් හමුවෙයි",
       "News Content": "කොටි සාමාජිකයින් විසින් ඔවුන්ගේ බෙල්ලේ එල්ලා ගෙන සිටින සයනයිඩ් කරල් දෙකක් හා නිල ඇදුම් කැබලි තොගයක් මුලතිව් කොක්කුතුඩුවායි සමූහ මිනී වලෙන් 13 දා හමු වීමත් සමගම එම සමූහ මිනී වලේ මිහිදන් කොට ඇත්තේ කොටි සාමාජිකාවන් බව තහවුරු වී තිබෙනවා.\nමේ වන විට එම සමූහ මිනී වළෙන් කාන්තා කොටි සෙබළියන් නව දෙනෙකුගේ බවට සැකකෙරෙන ඇට සැකිළි පද්ධති හමු වී ඇති අතර තවත් මිනිස් ඇට සැකිළි විශාල ප්‍රමාණයක්ද හමු වී ඇති බවයි සඳහන් වෙන්නේ.\nකොටි සාමාජිකයින් විසින් කරේ පලදින හදුණා ගැනීමේ අංක තහඩු ( ඩෝග් ටැග් ) තුනක්ද ,අවි ආයුධ කොටස් පතරොම් , සයනයිඩ් කරල්, කාන්තා තනපට ,හා යට ඇදුම් කරාබු කැබලි හා තවත් කාන්තා උපකරණ රැසක්ද මෙම සමූහ මිනී වළෙන් හමු වී ඇති බව‍යි වාර්තා වෙන්නේ.",
       "URL": "https://www.hirunews.lk/348220/තවත්-ඇට-සැකිළි-කොටස්-කීපයක්-මුලතිව්-සමූහ-මිනී-වළෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=31"
}