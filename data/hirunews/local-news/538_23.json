{
       "Source": "hirunews",
       "Timestamp": "Monday, 13 February 2023 - 16:17",
       "Headline": "ගිය අවුරුද්දේ අමෙරිකාව චීන අහසට උඩින් බැලුන් 10ක් යවලා",
       "News Content": "අමෙරිකාව විසින් පසුගිය වසර තුළ අවස්ථා දහයක දී පමණ සිය ගුවන් සීමාව හරහා බැලූන පියාසර කරවා ඇති බව චීන විදේශ අමාත්‍යශය චෝදනා කරනවා.\nචීනය මෙම චෝදනාව අමෙරිකාව වෙත එල්ල කරන්නේ පසුගිය 4 වැනිදා අමෙරිකාව විසින්, අමෙරිකානු අහසේ දී චීනයට අයත් සිවිල් පර්‍යේෂණ බැලුනක් විනාශ කොට එය චීනයේ ඔත්තු බැලීමේ යානාවක් බවට චීනය වෙත චෝදනා කරන පසුබිමකයි.\nකෙසේ නමුත් එම ප්‍රහාරයත් සමඟ චීන අමෙරිකා විරසකය තව තවත් තීරණාත්මක ත්ලයකට පැමිණ ඇති පසුබිමක දෛනික මාධ්‍ය හමුව අමතමින් විදේශ අමාත්‍යාංශයේ ප්‍රකාශක වැන්ග් වෙන්බින් ප්‍රකාශ කළේ, \"එක්සත් ජනපදය නීතිවිරෝධී ලෙස වෙනත් රටවල ගුවන් සීමාවට ඇතුළු වීම අසාමාන්‍ය දෙයක් නොවේ.\" යනුවෙන්.\nඑසේ ම චීන ප්‍රකාශකයා සඳහන් කළේ, පසුගිය වසරේ පමණක්, චීන බලධාරීන්ගේ කිසිදු අනුමැතියකින් තොරව එක්සත් ජනපද බැලූන් 10ක් පමණ චීන අහසේ නීති විරෝධී ලෙස පියාසර කර ඇති බවයි.\nමේ අතර ඊයේ (13) අමෙරිකාව සිව්වැනි වතාවටත් කැනේඩියානු දේශසීමාව අසල මිචිගන් අහසේ දී අෂ්ටාස්‍ර ව්‍යුහයකින් යුත් තවත් හඳුනා නොගත් යානයකට වෙඩි තබා ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/327327/ගිය-අවුරුද්දේ-අමෙරිකාව-චීන-අහසට-උඩින්-බැලුන්-10ක්-යවලා",
       "Category": "Local News",
       "Parent URL": "https://www.hirunews.lk/local-news.php?pageID=538"
}