{
       "Source": "hirunews",
       "Timestamp": "Tuesday, 16 February 2021 - 8:18",
       "Headline": "ජීවන වියදම පාලනය ගැන අමාත්‍ය මණ්ඩලයේ අවධානය",
       "News Content": "ජීවන වියදම පාලනය කිරීම සහ ගොවියා ආරක්ෂා කිරීම සම්බන්ධයෙන් ඊයේ (15) පැවති අමාත්‍ය මණ්ඩල රැස්වීමේදී විශේෂ අවධානයක් යොමුකර තිබෙනවා.\nඊට අදාළ අමාත්‍ය මණ්ඩල පත්‍රිකා කිහිපයක් මෙහිදී සම්මත වී ඇති බවයි කැබිනට් මණ්ඩල හමුවෙන් පසුව අමාත්‍ය මහින්ද අමරවීර කියා සිටියේ.\nඊයේ අමාත්‍ය මණ්ඩල රැස්වීම සති කිහිපයකට පසුව රැස්ව තිබුණේ ජනාධිපති ලේකම් කාර්යාලයේදියි.\nපවතින කොරෝනා අවදානම හේතුවෙන් පසුගිය සති කිහිපය පුරාම අමාත්‍ය මණ්ඩල හමුව පැවැත්වුණේ සූම් තාක්ෂණය ඔස්සේයි.\nමේ අතර පසුගිය 01 වනදා ජනාධිපතිවරයාට භාර දුන් පාස්කු ප්‍රහාරය සම්බන්ධයෙන් විමර්ශනයට පත්කළ ජනාධිපති පරීක්ෂණ කොමිසමේ අවසන් වාර්තාව ඊයේ දිනයේ අමාත්‍ය මණ්ඩලයට ඉදිරිපත් කිරීමට නියමිතව තිබුණද එය එළඹෙන සතියේ ඉදිරිපත් කිරීමට තීරණය කර තිබෙනවා.\nඒ කොමිසන් සභා වාර්තාවේ පිටපත් කිහිපයක් ලබාගැනීම සඳහා ඇතිවූ අවශ්‍යතාව මතයි.",
       "URL": "https://www.hirunews.lk/262723/ජීවන-වියදම-පාලනය-ගැන-අමාත්‍ය-මණ්ඩලයේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2144"
}