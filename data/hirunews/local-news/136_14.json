{
       "Source": "hirunews",
       "Timestamp": "Monday, 31 July 2023 - 13:51",
       "Headline": "වව්නියාවේ වාහන තුනක් එකනෙක ගැටී අනතුරක්",
       "News Content": "වවුනියාවේ ඕමන්ත මුරපොල අසලදී වාහන තුනක් එකිනෙක ගැටීම නිසා එක් අයෙකු සිද්ධිය වූ ස්ථානයේදීම මියගොස් තවත් අයෙකු 30 දා තුවාල ලබා තිබෙනවා.\nතුවාලකරු වවුනියාව මහ රෝහලට ඇතුළත් කොට ඇති අතර ඔහුගේ තත්ත්වයද බරපතල බව රෝහලේ වෛද්‍යවරු ප්‍රකාශ කරන අතර මෙම සිද්ධියෙන් මියගොස් ඇත්තේ රාමචන්ද්‍රන් සතීස්කුමාර් නැමති 23 හැවිරිදි අයෙකි.\nක්‍රියා විරහිත වූ කැබ් රථයක් ගරාජයකට රැගෙන යාම සදහා ට්‍රැක්ටරයකින් ඇදගෙන යමින් තිබියදී පිටුපසින් අධික වේගයෙන් පැමිණි ලොරියක් ට්‍රැක්ටරයේ හා කැබ් රථයේ ගැටීම නිසායි මේ අනතුර සිදුව තිබෙන්නේ.\nලොරිය ගැටීමත් සමගම ටැක්ටරයේ සිටි දෙදෙනාම ට්‍රැක්ටරයකින් බිමට වීසි වී ගොස් ඇති අතර ඔවුන් දෙදෙනාම ලොරියට යට වී තිබෙනවා.\nලොරියේ රියදුරු අත්අඩංගුවට ගෙන ඇති අතර වවුනියාව ඕමන්ත පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වන බව සඳහන්.",
       "URL": "https://www.hirunews.lk/343155/වව්නියාවේ-වාහන-තුනක්-එකනෙක-ගැටී-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=136"
}