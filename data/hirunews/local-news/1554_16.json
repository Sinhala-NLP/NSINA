{
       "Source": "hirunews",
       "Timestamp": "Thursday, 18 November 2021 - 7:26",
       "Headline": "හිරු සීල පාරමිතාව හම්බන්තොට ඵෙතිහාසික කසාගල රජමහා විහාරයේ දී",
       "News Content": "වප් පුර පසළොස්වක පොහෝ දිනය වෙනුවෙන් හිරු මාධ්‍ය ජාලය සංවිධාන කරන හිරු සීල පාරමිතා වැඩසටහන සෞඛ්‍ය මාර්ගෝපදේශවලට අනුගත වෙමින් හම්බන්තොට ඵෙතිහාසික කසාගල රජමහා විහාරය කේන්ද්‍ර කර ගනිමින් මේ වනවිට පැවැත්වෙනවා.\nකොරෝනා වසංගතය හේතුවෙන් නිවසේ සිටින උවැසි උවැසියන් අෂ්ඨාංග ශීලයේ සමාදන් කරමින් හිරු සීල පාරමිතාව ආරම්භ වුණා.\nඑම කටයුතු සහ ධර්මානුශාසනාව සිදු කළේ, රුහුණු මාගම්පත්තුව ඇතුළු දොළොස් දහස් රට ප්‍රධාන අධිකරණ සංඝනායක පූජ්‍ය තලංපෝරුවේ ඉන්ද්‍රසිරි සුමන හිමියන් විසින්.\nඋදෑසන 7.30ට පෝදා ධර්ම දේශනය, ලබුනෝරුව කන්ද ආරණ්‍ය සේනාසනාධිපති පූජ්‍ය කොත්මලේ කුමාර කස්සප හිමියන් විසින් සිදු කිරීමට නියමිතයි.\nඑමෙන්ම, විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙන්නේ පූජ්‍ය වල්පොළ ගෝතම සහ පූජ්‍ය හසලක සීලවිමල යන හිමිවරුන්ගේ සහභාගීත්වයෙන්.\nඅනතුරුව කාව්‍ය විශාරද පූජ්‍ය මාම්පිටියේ සිරිසුමන හිමියන් කාව්‍යමය ධර්ම දේශනාව පැවැත්වීමට නියමිත අතර, දහවල් 3.30ට තවත් විශේෂ ධර්ම සාකච්ඡාවක්ද පැවැත්වෙනු ඇති.",
       "URL": "https://www.hirunews.lk/288368/හිරු-සීල-පාරමිතාව-හම්බන්තොට-ඵෙතිහාසික-කසාගල-රජමහා-විහාරයේ-දී",
       "Category": "Local News",
       "Parent URL": "https://www.hirunews.lk/local-news.php?pageID=1554"
}