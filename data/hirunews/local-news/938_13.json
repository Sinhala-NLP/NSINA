{
       "Source": "hirunews",
       "Timestamp": "Monday, 15 August 2022 - 19:00",
       "Headline": "ඉන්දියාවේ 75 වන නිදහස වෙනුවෙන් මෛත්‍රීගෙන් මෝදිට ලිපියක්",
       "News Content": "අද(15) දින සිය 75 වන නිදහස් දිනය සමරන ඉන්දීය අග්‍රාමාත්‍යවරයාට සහ සමස්ත ඉන්දීය ජනතාවට සුභාශිංශන එක් කරමින් හිටපු ජනාධිපති පාර්ලිමේන්තු මන්ත්‍රී මෛත්‍රීපාල සිරිසේන විසින් ඉන්දීය අග්‍රාමාත්‍ය නරේන්ද්‍ර මෝදි වෙත ලිපියක් යොමු කරනවා.\nඑහි දී හිටපු ජනාධිපතිවරයා ප්‍රකාශ කරන්නේ, ඉන්දියානු නිදහස් සටනේ ප්‍රභාශ්වරය ශ්‍රී ලංකාවේ නිදහස දිනාගැනීමට මහඟු පිටිවහලක් වූ බව තමා මේ මොහොතේ ගෞරවයෙන් සිහිපත් කරන බවයි.\nඑසේ ම තමා ජනාධිපතිවරයා ලෙස කටයුතු කරන සමයේ මෙන් ම පසුගිය දශක ගණනාවක පෞද්ගලිකව මා වෙතත්, ශ්‍රී ලංකාවටත්, ශ්‍රී ලංකාවේ ජනතාවටත් විස්වාසවන්ත මිතුරෙකු ලෙස ඉන්දියානු ජනරජය ලබාදුන් ශක්තිය මේ ‌ඓතිහාසික මොහොතේ සිහිපත් කරන බව ද ඔහු ප්‍රකාශ කරනවා.\nහිටපු ජනපතිවරයා අදාළ ලිපිය මගින් වැඩිදුරටත් කියා සිටින්නේ, ශ්‍රී ලංකාව අතිශයින් ම දුෂ්කර කාලයක් ගෙවන මේ මොහොතේ දී ඉන්දීය අග්‍රාමාත්‍යවරයා ප්‍රමුඛ ඉන්දියානු රජය ලබාදෙන සහාය කිසිදා අමතක කළ නොහැකි බවත්, අසල්වැසි සබඳතා මෙන් ම ඉන්දියානු සාගර කලාපයේ ආරක්ෂක සහ ආර්ථික සහයෝගීතාවයේ දී පෙරටත් වඩා අවබෝධයෙන් ක්‍රියා කිරීමට දෙරට ම උනන්දුවෙන් කටයුතු කරනු ඇතැයි තමා අපේක්ෂා කරන බවයි.\n(හිටපු ජනාධිපතිවරයා විසින් ඉන්දීය අග්‍රාමාත්‍යවරයාට යැවූ ලිපිය පහතින්)",
       "URL": "https://www.hirunews.lk/312848/ඉන්දියාවේ-75-වන-නිදහස-වෙනුවෙන්-මෛත්‍රීගෙන්-මෝදිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=938"
}