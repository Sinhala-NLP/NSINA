{
       "Source": "hirunews",
       "Timestamp": "Tuesday, 13 June 2017 - 18:42",
       "Headline": "අකුරැස්ස පොලිසිය ඉදිරිපිට ගසක් උඩ අයෙක් විරෝධතාවක",
       "News Content": "නොකළ වරදකට තම යතුරු පැදිය අකුරැස්ස පොලිසිය ගෙන ආ බව පවසමින් සාධාරණය ඉටුවනතුරු උපවාසය අත නොහරින බව පවසා පුද්ගලයෙකු අකුරැස්ස පොලිසිය ඉදිරිපිට ගසක් මතට නැගී විරෝධතාවක් අරඹා තිබෙනවා.\nඅකුරැස්ස දීගල දීගහහේන ප්‍රදේශයේ 37 හැවිරිදි උයන්ගොඩ හේවගේ සමන්ත නමැති මෙම පුද්ගලයා කියා සිටින්නේ තම යතුරු පැදිය , තමා සතුව තිබූ රු 23360ක මුදල ලබා දෙන ලෙසයි.\nමේ පිළිබඳව අකුරැස්ස පොලිස් ස්ථානයෙන් කළ විමසීමකදී දැනගත හැකි වුයේ ගිනි අවි ඇති ස්ථානයක් පිළිබඳව ලද තොරතුරක් මත දිගන ප්‍රදේශයේ කුරුඳු වාඩියක් පරික්ෂා කිරීමේදී එහි සිටි තිදෙනෙකුගෙන් දෙදෙනෙකු පලාගිය අතර එක සැකකරුවෙකු සමඟ මෙරට නිෂ්පාදිත බෝර 12 ගිනි අවියක්,නැවත පුරවන ලද ජීව උණ්ඩ දෙකක් සහ හිස් පතුරම් කොපු 3 ක් අත්අඩංගුවට ගෙන පැමිණි අතරතුර යතුරු පැදියකින්  පලායමින් සිටි අයෙකු නතරකොට සිදුකළ ප්‍රශ්න කිරීම් වලදී යතුරු පැදිකරු යතුරුපැදිය දමා පලාගිය බවයි.",
       "URL": "https://www.hirunews.lk/163485/අකුරැස්ස-පොලිසිය-ඉදිරිපිට-ගසක්-උඩ-අයෙක්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4471"
}