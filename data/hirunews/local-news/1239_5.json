{
       "Source": "hirunews",
       "Timestamp": "Sunday, 10 April 2022 - 14:20",
       "Headline": "අණ නොතකා අධිවේගයේ ධාවනය කළ ලොරි රථය  (වීඩියෝ හා ඡායාරූප)",
       "News Content": "පොලිස් අණ නොතකා ධාවනය කළ ලොරි රථයක්, මුදල් ද නොගෙවා කොට්ටාව අධිවේගී පිවිසුමේ පිටවීමේ දොරටුව කඩා ගෙන පලා යන ආකාරය එහි සවිකර තිබූ ආරක්ෂක කැමරාවක සටහන්ව තිබුණා.\nපසුව අදාළ ලොරි රථය, එහි රියදුරු සහ රිය සහයකවරයා පොලිසිය අත්අඩංගුවට ගෙන තිබෙනවා.\nමේ අතර, අද උදෑසන කාලයේ දී මාවනැල්ල පොලිස් වසමේ කොළඹ - නුවර පරණ පාර මාර්ගයේ මහන්තේගම හන්දිය අසල දී රිය අනතුරක් සිදු වුණා.\nකොළඹ දෙස සිට මහනුවර දෙසට ධාවනට වූ කන්ටේනර් රථයක එහි බහාලුම් පෙට්ටිය ප්‍රතිවිරුද්ධ දිශාවෙන් පැමිණි ලොරි රථයක් මතට පෙරලීමෙනුයි මෙම අනතුර සිදු වුණේ.\nඅනතුරින් බරපතළ තුවාල ලැබූ ලොරි රථයේ රියදුරු මාවනැල්ල රෝහලට ඇතුළත් කිරීමේ දී මියගොස් තිබෙනවා.\nමෙලෙස මියගොස් ඇත්තේ, ගෙලිඔය පදිංචි 59 හැවිරිදි අයෙක්.\nඅනතුරට හේතුව අපරික්ෂාකාරී රිය ධාවනය බවයි පොලිස් මාධ්‍ය ප්‍රකාශක කාර්යාලය පැවසුවේ.",
       "URL": "https://www.hirunews.lk/301639/අණ-නොතකා-අධිවේගයේ-ධාවනය-කළ-ලොරි-රථය-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1239"
}