{
       "Source": "hirunews",
       "Timestamp": "Thursday, 28 July 2016 - 19:30",
       "Headline": "සෙම් රෝගයට ගත් ප්‍රතිකාරවලින් අතක් අහිම් වේ",
       "News Content": "සෙම් රෝගයකට ප්‍රතිකාර ගැනීමට ගොස් සිය දකුණු අත අහිමිවූ පුද්ගලයෙකු පිළිබඳ කුලියාපිටිය හිත්තරගම ප්‍රදේශයෙන් වාර්තාවනවා.\nඔහුගේ ඥාතීන් චෝදනා කරන්නේ අදාළ සිද්ධිය සම්බන්ධයෙන් රෝහල් බලධාරීන් මෙතෙක් කිසිදු පරීක්ෂණයක් ක්‍රියාත්මක කර නොමැති බවටයි.\nමෙම අවාසනාවන්ත ඉරණමට මුහුණ දී තිබෙන්නේ කුලියාපිටිය කිතලව හිත්තරගම ප්‍රදේශයේ පදිංචි රූපාපත්‍ර මුහන්දිරම්ලාගේ පොඩි සිංඤෝ මහතායි.\nපොඩි සිංඤෝ බාසුන්නැහේ නමින් ගම්මුන් අතර ප්‍රකට මොහු වෘත්තියෙන් වඩු කාර්මිකයෙකු වන අතර 82 වැනි වියේ පසු වනවා\nපසුගිය ජුනි 26 වැනිදා ඔහු කුලියාපිටිය මූලික රෝහලට ඇතුළත් කරන්නේ සෙම් රෝගී තත්ත්වයක් උත්සන්නවීම හේතුවෙන්.\nඑම රෝහලේ 3 වැනි වාට්ටුවෙහි ඔහු නේවාසිකාව ප්‍රතිකාර ලබා ඇති අතර එහිදී ඖෂධ ශරීරගත කර ඇත්තේ දකුණු අතෙහි රැදවූ කැනුයුලාවක් ආධාරයෙන්.\n28 වැනිදා වනවිට කැනියුලාව රැදවූ අත කලු පැහැ ගැන්වී ඉදිමීම හේතුවෙන් ඔහු අපහසුතාවට පත්ව තිබුණා.",
       "URL": "https://www.hirunews.lk/139264/සෙම්-රෝගයට-ගත්-ප්‍රතිකාරවලින්-අතක්-අහිම්-වේ",
       "Category": "Local News",
       "Parent URL": "https://www.hirunews.lk/local-news.php?pageID=4945"
}