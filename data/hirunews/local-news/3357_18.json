{
       "Source": "hirunews",
       "Timestamp": "Saturday, 11 May 2019 - 11:34",
       "Headline": "නීතිවිරෝධී ‘රා’ ලීටර් 4600ක් සුරාබදු වැටලීමකදී අල්ලයි",
       "News Content": "සුරාබදු දෙපාර්තමේන්තුව විසින් පුත්තලම දිස්ත්‍රික්කයේ අද සිදුකළ විශේෂ වැටලීමකදී බලපත්‍ර නීති උල්ලංගණය කරමින් නිෂ්පාදනය කළ ‘ රා’ ලීටර් 4600කට වැඩි ප්‍රමාණයක් සොයාගෙන තිබෙනවා.\nඒ, මාරවිල - වලහපිටිය, මහවැව සහ මුට්ටිබැදිවිල ප්‍රදේශවල සිදුකරන ලද විශේෂ වැටලීමකදීයි.\nසිද්ධිය සම්බන්ධයෙන් බලපත්‍රලාභීන් සිව් දෙනෙකු අත්අඩංගුවට ගත් බවයි සුරාබදු දෙපාර්තමේන්තුවේ උසස් නිලධාරියෙකු කියා සිටියේ.\nඑමෙන්ම අත්අඩංගුවට ගත් රා නීතිවිරෝධී ආකාරයෙන් පෙරීම් කටයුතු සිදුකර ඇති අතර, එහි කෘත්‍රිම නිෂ්පාදනය කරන ලද රා ද ඇතුළත් බව සඳහන්.",
       "URL": "https://www.hirunews.lk/216173/නීතිවිරෝධී-රා-ලීටර්-4600ක්-සුරාබදු-වැටලීමකදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3357"
}