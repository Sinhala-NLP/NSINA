{
       "Source": "hirunews",
       "Timestamp": "Wednesday, 16 February 2022 - 20:03",
       "Headline": "මහිෂ් තීක්ෂණට එරෙහිව විරෝධතා",
       "News Content": "2022 අයි.පී.එල්. ක්‍රිකට් තරගාවලියට අදාල ක්‍රීඩක වෙන්දේසියේදී චෙන්නායි සුපර් කිංග්ස් කණ්ඩායම මහිෂ් තීක්ෂණ මිලදී ගැනීම සම්බන්ධයෙන් ඉන්දියාවේ ඇතැම් පාර්ශවයන්ගෙන් විරෝධතා එල්ල වී තිබෙනවා.\nඉන්දියාවේ “ටැමිල් ගාර්ඩියන්“ වෙබ් අඩවිය පෙන්වා දෙන්නේ තමිල්නාඩු ප්‍රාන්තයෙන් සහ චෙන්නායි කණ්ඩායමේ ක්‍රීඩා ලෝලීන්ගෙන් එලෙස විරෝධතා එල්ල වී ඇති බවයි.\nඊට හේතුව ලෙස ඔවුන් සඳහන් කරන්නේ ක්‍රිකට් ක්‍රීඩක මහිෂ් තීක්ෂණ ශ්‍රී ලංකා යුද හමුදාවේ කෝප්‍රල් වරයෙකු වීමයි.\nකෙසේ වෙතත්, මේ සම්බන්ධයෙන් චෙන්නායි සුපර් කිංග්ස් කණ්ඩායම මෙතෙක් කිසිඳු නිල නිවේදනයක් සිදු කර නැහැ.\nමහීෂ් තීක්ෂණ 2000 වසරේ උපත ලැබූවෙකු වන අතර ඔහු ලංකා ප්‍රිමියර් ලීග් තරගාවලියේදී නියෝජනය කළේ ද ජැෆ්නා කිංග්ස් කණ්ඩායමයි.",
       "URL": "https://www.hirunews.lk/297202/මහිෂ්-තීක්ෂණට-එරෙහිව-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=1352"
}