{
       "Source": "hirunews",
       "Timestamp": "Friday, 05 July 2019 - 18:52",
       "Headline": "අක්මීමන පාසලේ වෙඩි තැබීමේ සිද්ධියට අත්අඩංගුවට ගත් හමුදා සෙබලා මහේස්ත්‍රාත්වරයා වෙත",
       "News Content": "ගාල්ල - අක්මීමන - මානවිල උපනන්ද කනිෂ්ඨ විද්‍යාලයේ වෙඩි තැබීමේ සිද්ධියට අදාළව අත්අඩංගුවට ගත් පාසලේ ආරක්ෂාවට සිටි යුද හමුදා සෙබලා මේ වනවිට ගාල්ල අතිරේක මහේස්ත්‍රාත් පවිත්‍රා පතිරණ වෙත ඉදිරිපත් කිරීමට රැගෙන ගොස් තිබෙනවා.\nසිද්ධිය සම්බන්ධයෙන් ගාල්ල සහකාර පොලිස් අධිකාරිවරයෙකුගේ ප්‍රධානත්වයෙන් අක්මීමන පොලීසිය මගින් විශේෂ විමර්ශනයක් ක්‍රියාත්මක බවයි පොලීසිය සදහන් කළේ. පාසලට බලහත්කාරයෙන් ඇතුලූවීමට උත්සහ කළ තිදරු පියෙකු, එම ස්ථානයේ ආරක්ෂාවට යොදවා සිටි මෙම හමුදා සෙබලාගේ වෙඩි තැබීමෙන් ඊයේ මියගියා.\nසිද්ධිය සම්බන්ධයෙන් යුද හමුදා පොලීසිය ද විමර්ශනයක් ආරම්භ කර ඇති බවයි යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු හිරු ප්‍රවෘත්ති අංශයට සදහන් කළේ.\nසිද්ධියෙන් මියගිය හිටපු නාවික හමුදා සෙබලෙකු වන ප්‍රියන්ත උදය කුමාරගේ අවසන් කටයුතු හෙට පිලාන - නාගහවත්ත ප්‍රදේශයේදී සිදුකිරීමට නියමිතයි.",
       "URL": "https://www.hirunews.lk/219720/අක්මීමන-පාසලේ-වෙඩි-තැබීමේ-සිද්ධියට-අත්අඩංගුවට-ගත්-හමුදා-සෙබලා-මහේස්ත්‍රාත්වරයා-වෙත",
       "Category": "Local News",
       "Parent URL": "https://www.hirunews.lk/local-news.php?pageID=3264"
}