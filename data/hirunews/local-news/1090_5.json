{
       "Source": "hirunews",
       "Timestamp": "Thursday, 16 June 2022 - 19:59",
       "Headline": "ඔස්ට්‍රේලියාවට ලකුණු 216ක ඉලක්කයක්",
       "News Content": "වර්ෂාව හේතුවෙන් තාවකාලිකව නතර කෙරුණු සංචාරක ඔස්ට්‍රේලියා කණ්ඩායම සහ ශ්‍රී ලංකාව අතර දෙවන එක්දින තරගය රාත්‍රී 8ට ආරම්භ කෙරෙනවා.\nඩක්වත් ලුවිස් න්‍යාය අනුව ඔස්ට්‍රේලියාවට ජයග්‍රහණය සඳහා හිමිවී ඇති ඉලක්කය පන්දුවාර 43කින් ලකුණු 216ක්.\nතරගය තාවකාලිකව අත්හිටුවන විට පළමුවෙන් පන්දුවට පහරදෙමින් සිටි ශ්‍රී ලංකා කණ්ඩායම පන්දුවාර 44 යි පන්දු 7ක් අවසානයේ කඩුලු 9ක් දැවී ලකුණු 220 ක් ලබාසිටියා.\nකුසල් මෙන්ඩිස් ලකුණු 36ක් ධනංජය ද සිල්වා ලකුණු 34ක් සහ නායක දසුන් ශානක ද ලකුණු 34ක් රැස් කළා.\nපන්දු යැවීමේදී පැට් කමින්ස් ලකුණු 35කට කඩුලු 3ක් බිඳහෙළුවා.\nතරගය පැවැත්වෙන්නේ පල්ලෙකැලේ ජාත්‍යන්තර ක්‍රීඩාංගණයේදීයි.\nදෙරට අතර පැවති පළමු එක්දින තරගය ඔස්ට්‍රේලියාව ඩක්වත්ලුවිස් න්‍යාය අනුව කඩුලු දෙකකින් ජයග්‍රහණය කළා.",
       "URL": "https://www.hirunews.lk/307332/ඔස්ට්‍රේලියාවට-ලකුණු-216ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1090"
}