{
       "Source": "hirunews",
       "Timestamp": "Monday, 08 January 2018 - 17:38",
       "Headline": "වැඩ පෙන්වන්න  - උතුරු ආණ්ඩුකාරවරයා පළාත් සභාවට කියයි",
       "News Content": "උතුරු පළාත් සභාවේ නිල කාලය අවසන් වීමට ඇත්තේ තවත් වසරකට අඩු කාලයක් වන බැවින් ජනතාවගේ යහපත වෙනුවෙන් කටයුතු කළ යුතු බව උතුරු පළාත් ආණ්ඩුකාර රෙජිනෝල්ඩ් කුරේ පවසනවා.\nඋතුරු පළාත් ආණ්ඩුකාර කාර්යාලයේ නව වසර සැමරුමට අද එක්වෙමිනුයි ඔහු මෙම අදහස් පළකලේ.\nමෙහිදී ආණ්ඩුකාර රෙජිනෝල්ඩ් මෙලෙස අදහස් දැක්වුවා.\nනව වසරේ සිතේ නව සිතුවිලි ඇති කරමින් අප මුහුණ දෙන සියලුම ගැටළු වලට විසඳුම් සෙවිය යුතුයි. නව සිතුවිලි සිතේ ඇති කර ගැනීම ඉතා අත්‍යවශ්‍ය කාරණයක්. අපේ රටේ අපේ දේශයේ පවතින ගැටළු වලට විසඳුම් සෙවීමේදී පරණ සිද්ධාන්ත වලට පිටින් කටයුතු කළ යුතුයි. අපේ සිතුවිලි සියල්ල නව මාවතක ගමන් කළ යුතුයි. අපි එක්සත්භාවය සාමය පිළිබඳ කතා කරනවා. ඒවා ප්‍රදර්ශනය කරනවා. එහෙත් මේ කිසිවක් නිසි ආකාරයෙන් ක්‍රියාත්මක කරන්නේ නෑ.\nමා මේ මොහොතේ දී මතක් කිරීමට කැමතියි මාගේ පෙර මිතුරෙක් මාක්ස්වාදියෙක් හිටියා. ඔහු වතාවක් මට කිව්වා දවසක් ඔහුට සිගමන් යදින පුද්ගලයෙකු හමු වූ බවත් ඔහු මාගෙන් සත දහයක් ඉල්ලූ බවත් එවිට මා එය දිය නොහැකි බව පවසමින් අපේ මාක්ස්වාදයට එක්වී නව වෙනස්වීම් වෙනුවෙන් සටන් කරමු කියා පැවසුවා. එහෙත් අපි දුප්පතුන් උදව් ඉල්ලන විට ක්ෂණිකව උදව් කළ යුතුයි. අසරණ ජනතාවගේ ඉල්ලීම් සපුරා දිය හැකි අන්දමින් අප වැඩ කළ යුතුයි. අසරණ තත්වයක සිටින ජනතාවට උදව් කිරීම අත්‍යවශ්‍ය කරුණකි. ලංකාවේ මෙන්ම ලෝකය පුරා සිටින ජනතාවට එනම් සිංහල ජනතාවට පමණක් නොවල දෙමළ  ජනතාවට පමණක් නොවල මුස්ලීම් ජනතාවට පමණක් නොව සියලු ජනතාවට  සතුට සාමය සෞභාග්‍ය පිරි සුබ නව වසරක් වේවායි ප්‍රාර්ථනා කරමි.\nඔබ දන්නවා උතුරු පළාත් සභාව අවසන් වීමට ඇත්තේ තව වසරකට අඩු කාලයක්. ඉදිරි කාලයේදී මහජනතාවගේ යහපත පිණිස අප සියලුදෙනා කටයුතු කළ යුතුයි. මධ්‍යම රජය හා පළාත් සභාව අතර පවතින සහයෝගිතාවය රටේ සංවර්ධනයට පිටිවහලක්. මහජනතාවට යහපතක් සලසන්නට නම් එම සහයෝගිතාවය සැමදා රඳා පැවතිය යුතුයි.  මම ඔනෑම මෙහොතක පළාත් සභාවට උදව් කිරීමට කැමැත්තෙන් සිටිනවා. පළාත් සභාවල සියලුම මන්ත්‍රිවරුන්ට සියලුම අමාත්‍යවරුන්ට තම ප්‍රදේශයේ ජනතාවට සේවයක් කිරීමට මාගේ සහය ලබා දෙනවා.\nමෙම අවස්ථාවට සිසු දරුවන්ද පැමිණ සිටිනවා. ගණිත අංශයෙන් එක් දරුවෙක් ලංකාවෙන්ම ප්‍රථම ස්ථානය දිනාගෙන තිබෙනවා. ඇත්තටම මා ඒ ගැන සතුටු වෙනවා. උතුරු පළාතේ ඇති ගැටළු වලට හොඳම විසඳුම  අධ්‍යාපනයයි. බ්‍රිතාන්‍ය කාලවකවානුවේදී පවා යාපනය ප්‍රදේශයේ සංවර්ධනයක් දක්නට ලැබුණේ නැහැ. ඔවුන් සංවර්ධනයක් වශයෙන් දකුණු පළාතේ තේ, පොල්, රබර් වැනි වාණිජ භෝග වගා කිරීම් කළා. ඒ කාලයේ දී කිසිඳු කර්මාන්තයක් තිබුණෙත් නෑ. නිදහසෙන් පසුව තමයි කර්මාන්ත ආරම්භය සිදු වුණේ. නමුත් වර්තමානය වන විට අප රටේ ඇති සංවර්ධනය ප්‍රමාණවත් නැහැ. අප තවත් රට වෙනුවෙන් ඇපකැප වී වැඩ කළයුතුයි. කොතරම් ගැටළු මතු වූවත් අප රටේ අහිංසක ජනතාව වෙනුවෙන් අපරිමිත සේවාවක් කිරීමට අමතක නොකල යුතුයි.\nමෙහිදී අදහස් දැක්වු ප්‍රධාන අමාත්‍ය සී වී විග්නේශ්වරන්\nනව වසර හා නව ආණ්ඩුව අතර විශාල බැඳීමක් දක්නට ලැබෙනවා. එනම් වසරක ආරම්භය හොදින් පවතිනවා. කාලය ගතවෙන්න වෙන්න විවිධ ගැටළු මතුවෙනවා. ඒවගේම ආණ්ඩුවක් ආරම්භ වන විට හොඳ ආරම්භයක් සනිටුහන් කරනවා. එහෙත් ඒ අතරතුර විවිධ ගැටළු වලට මුහුණපෑමට සිදු වන නිසාත් මහජනතාවගේ විවිධ විමර්ශන වලට ලක් වන නිසාත් ඔවුන්ට ආරම්භයේ සිටි ආකාරයටම දිගින් දිගටම කටයුතු කිරීමට අපහසු වෙනවා.\nඑමෙන්ම මෙවර පළාත් සභාව 5වන වසරට පය තබන අතර මෙහි කාලසීමාව අවසන් වීමට ඇත්තේ තව මාස කිහිපයක්.  එබැවින් පසුගිය වසර වලදී ලබා ගැනීමට නොහැකි වූ සියලු දේ මෙම වර්ෂය තුළදී ලබා දීමට කටයුතු කරන මෙන් ගරු ආණ්ඩුකාරතුමන්ගෙන් ඉල්ලා සිටිනවා. ප්‍රධාන අමාත්‍ය අරමුදල මේ වසරේ හෝ ලබා දෙන්නේ නම් මම ස්තූතිවන්ත වෙනවා. ලේකම්වරුන්ගේ මාරුවීම් පිළිබඳව ගරු ආණ්ඩුකාරතුමන්ගේ අවධානය යොමු කරන ලෙස ඉල්ලා සිටිනවා. නව වසරේ  ප්‍රථමයෙන්ම සියලු සර්වාගමික නායකවරුන්ගේ ආශිර්වාදය ලබාගත් අපහට 2018 වර්ෂය පුරාවටම ඔබ සියලුදෙනාගේ ප්‍රාර්ථනාවන් ඉටුවන සාමය සතුට පිරි සුභ නව වසරක් වේවායැයි ප්‍රාර්ථනා කරමි.",
       "URL": "https://www.hirunews.lk/180512/වැඩ-පෙන්වන්න-උතුරු-ආණ්ඩුකාරවරයා-පළාත්-සභාවට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4136"
}