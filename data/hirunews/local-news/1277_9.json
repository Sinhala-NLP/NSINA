{
       "Source": "hirunews",
       "Timestamp": "Wednesday, 23 March 2022 - 7:37",
       "Headline": "ග්‍රෑන්ඩ්පාස්හි දී මනුෂ්‍ය ඝාතනයක්",
       "News Content": "ග්‍රෑන්ඩ්පාස් පොලිස් වසමේ වෙහෙරගොඩැල්ල හන්දිය ආසන්නයේ දී පිහියෙන් ඇන සිදු කළ මනුෂ්‍ය ඝාතනයක් පිළිබඳ වාර්තා වනවා.\nපිහි ඇනුමෙන් බරපතළ තුවාල ලැබූ පුද්ගලයා කොළඹ ජාතික රෝහලට ඇතුළත් කිරීමෙන් පසු මිය ගිය බව යි වාර්තා වන්නේ.\nමරණකරු වයස අවුරුදු 51ක වෙහෙරගොඩැල්ල - වැල්ලම්පිටිය ප්‍රදේශයේ පදිංචිකරුවෙක්.\nමෙම ඝාතනයට සම්බන්ධ සැකකරු විසින් මරණකරු හට රේඩියෝ යන්ත්‍රයක් උගස් තබා ඇති අතර, එම උගස බේරාගැනීම සඳහා මීට සති හයකට පමණ පෙර ගිය අවස්ථාවක දී මොවුන් දෙදෙනා අතර ආරවුලක් සිදු වී තිබෙනවා.\nඝාතනයට හේතුව මෙම ආරවුල බවට යි පොලිසිය සැක පහළ කරන්නේ.\nසැකකරු අත් අඩංගුවට ගැනීම සඳහා ග්‍රෑන්ඩ්පාස් පොලිසිය විසින් පරීක්ෂණ මෙහෙයවෙනු ඇති.",
       "URL": "https://www.hirunews.lk/300148/ග්‍රෑන්ඩ්පාස්හි-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1277"
}