{
       "Source": "hirunews",
       "Timestamp": "Tuesday, 02 May 2023 - 18:28",
       "Headline": "කසල තේ තොගයක් ගිනි තබා විනාශ කෙරේ",
       "News Content": "බලපත්‍රයක් නොමැතිව ආගරපතන ප්‍රදේශයේ සිට ගම්පොල වෙලම්බොඩ දක්වා ප්‍රවාහනය කරමින් තිබු කසල තේ කිලෝ 800ක් සැකකරුවන් තිදෙනෙකු සහ වෑන් රථයක් සමගින් වටවල පොලිසිය විසින් ඉකුත් මස (09)වන දින සැකපිට අත්අඩංගුවට ගෙන තිබෙනවා.\nසැකකරු හැටන් මහෙස්ත්‍රාත් අධිකරණය වෙත ඉදිරිපත් කිරිමෙන් අනතුරුව එම නඩුව අද (02) දින අධිකරණය හමුවේ කැඳ වු අවස්ථාවේ දී සැකකරුවන් දෙදෙනා වරද පිළිගෙන ඇති බවයි වාර්තා වන්නේ.\nඑහිදී එක් චුදිතයෙකුට රුපියල් 15,000ක්  බැගින් සැකකරුවන් තිදෙනාට රුපියල් 45,000ක මුදලක් ගෙවන ලෙස නියම කර කසල තේ තොගය ගිනි තබා විනාශ කරන ලෙසට හැටන් මහෙස්ත්‍රාත් ෆරුක් ඩින් නියෝග කර තිබෙනවා.\nවරද පිළිගත් චුදිතයන් ගම්පොළ වෙලම්බොඩ ප්‍රදේශයේ පදිංචිකරුවන් වන අතර, වැන් රථය ඇපකරයක් මත මුදා හැර යලිත් මෙම නඩුව වෙනත් දිනයක කැදවීමටයි මහෙස්ත්‍රාත්වරයා නියෝග කර තිබෙන්නේ.",
       "URL": "https://www.hirunews.lk/334066/කසල-තේ-තොගයක්-ගිනි-තබා-විනාශ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=374"
}