{
       "Source": "hirunews",
       "Timestamp": "Saturday, 01 April 2017 - 19:19",
       "Headline": "සනත් නිශාන්ත නිදහස් පක්ෂ විනය කමිටුව හමුවට",
       "News Content": "තාවකාලික පක්ෂ තහනමකට ලක්ව සිටින පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත අද (01) ශ්‍රී ලංකා නිදහස් පක්ෂ විනය පරීක්ෂණ කමිටුව හමුවට කැදවා තිබුණා.\nඒ පක්ෂය තුළ ක්‍රියාකාරීව සිටිමින් රූපවාහිනි වැඩසටහනකදී නායකත්වය විවේචනය කිරීම සම්බන්ධයෙන් කරුණු විමසීම සදහායි.\nඉන් පිටතට පැමිණීමෙන් අනතුරුව මන්ත්‍රීවරයා මාධ්‍ය වෙත අදහස් පළ කරමින් සිටියේ භීෂණ සමයේ හිසට සෙවණක් වූ පක්ෂ මූලස්ථානයට විනය පරීක්ෂණයකට මුහුණදීම සදහා අද දිනයේ පැමිණීමට සිදුවීම පිළිබදව තමන් කණගාටුවට පත් වන බවයි.\nපසුගිය වසරේ අගෝස්තු මාසයේ 4 වනදා මන්ත්‍රීවරයාගේ පක්ෂ සාමාජිකත්වය අත්හිටුවීමට ශ්‍රී ලංකා නිදහස් පක්ෂ මධ්‍යම කාරක සභාව තීරණය කරනු ලැබුවේ ද ප්‍රසිද්ධ මාධ්‍යයකදී පක්ෂ නායකත්වය විවේචනය කිරීම හේතුවෙන්.",
       "URL": "https://www.hirunews.lk/158286/සනත්-නිශාන්ත-නිදහස්-පක්ෂ-විනය-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4583"
}