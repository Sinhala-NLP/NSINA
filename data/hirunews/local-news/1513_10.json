{
       "Source": "hirunews",
       "Timestamp": "Monday, 06 December 2021 - 16:53",
       "Headline": "ප්‍රියන්ත කුමාරගේ මරණය සම්බන්ධයෙන් කාදිනල් හිමි ශෝකය පළ කරයි (වීඩියෝ)",
       "News Content": "පකිස්ථානයේ සියල්කොටට් හීදි ඝාතනයට ලක්වූ ප්‍රියන්ත කුමාර මහතාගේ මරණය සම්බන්ධයෙන් අගරදගුරු මැල්කම් කාදිනල් රංජිත් හිමිපාණන් සිය ශෝකය පළකර තිබෙනවා.\nඑම කුරිරු සහ අමානුෂික ඝාතනය දැඩි පිළිකුලෙන් යුතුවන හෙළා දකින බවයි කාදිනල් හිමි සදහන් කළේ.\nආගමට මුවාවී සිදදුකරන්නා වූ මෙවැනි බිහිසුණු අන්තවාදි සාහසික අපරාධයන් හේතුවෙන් උද්ගතවන ඛේදනීය තත්වයන් නවතාලීමට සෑම රටකම නායකයින් දැඩි පරිශ්‍රමයෙන් නීතිය ක්‍රියාත්මක කලයුතු බව අවධාරණය කරන බව මැල්කම් කාදිනල් රංජිත් හිමිපාණන් සිය ශෝක පණිවුඩයේ දක්වා තිබෙනවා.\nඒ හේතුවෙන් මෙම අසාධාරණ මිනිස් ඝාතතය සම්බන්ධයෙන් පකිස්ථානයේ නායකත්ව කඩිනමින් ක්‍රියා කරනු ඇතැයි අපෙක්ෂාවෙන් බලා සිටින බවද කාදිනල් හිමි සදහන් කළා.",
       "URL": "https://www.hirunews.lk/290202/ප්‍රියන්ත-කුමාරගේ-මරණය-සම්බන්ධයෙන්-කාදිනල්-හිමි-ශෝකය-පළ-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1513"
}