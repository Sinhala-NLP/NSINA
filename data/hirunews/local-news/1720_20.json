{
       "Source": "hirunews",
       "Timestamp": "Tuesday, 31 August 2021 - 9:28",
       "Headline": "දෛනික වැඩි ම එන්නත්කරණය ඊයේ",
       "News Content": "මෙරට එන්නත්කරණ වැඩසටහන යටතේ පුද්ගලයින් පන් ලක්ෂ 71,589කට ඊයේ කොරෝනා එන්නත් ලබා දී තිබෙනවා.\nඑය, දිනක් තුළ මෙරට සිදුකළ වැඩි ම එන්නත්කරණයයි.\nවසංගත රෝග විද්‍යා අංශය සඳහන් කළේ සයිනොෆාම් එන්නතේ පළමු මාත්‍රාව 48,280 දෙනෙකුට සහ දෙවන මාත්‍රාව 4,88,158 දෙනෙකුට ලබා දී ඇති බවයි.\nඑමෙන්ම, ඇස්ට්‍රාසෙනෙකා එන්නතේ පළමු මාත්‍රාව 11,951 දෙනෙකුට සහ දෙවන මාත්‍රාව 653 දෙනෙකුට ලබා දී තිබෙනවා.\nමොඩර්නා එන්නතේ පළමු මාත්‍රාව පුද්ගලයින් 16 දෙනෙකුට ලබාදී ඇති අතර, ඊයේ එහි දෙවන මාත්‍රාව ලබාගත් සංඛ්‍යාව 20,857 ක්.\nඑසේම ෆයිසර් එන්නතේ පළමු මාත්‍රාව 12 දෙනෙකුට සහ දෙවන මාත්‍රාව 1,662 කට ලබා දී තිබෙනවා.",
       "URL": "https://www.hirunews.lk/280995/දෛනික-වැඩි-ම-එන්නත්කරණය-ඊයේ",
       "Category": "Local News",
       "Parent URL": "https://www.hirunews.lk/local-news.php?pageID=1720"
}