{
       "Source": "hirunews",
       "Timestamp": "Sunday, 03 September 2017 - 20:05",
       "Headline": "සුන්දර බණ්ඩාරවෙල අසුන්දර කරන උමාඔය ව්‍යාපෘතියේ අනිටු ප්‍රති විපාක",
       "News Content": "උමාඔය බහු කර්ය යෝජනා ක්‍රමයේ අනිටු ප්‍රතිඵ හේතුවෙන් බණ්ඩාරවෙල ඇතුළු නගර රැසක ලක්ෂ සංඛ්‍යාත ජනතාවක් මේ වනවිටත් දුක් කම්කටොළු රැසකට මුහුණ දී සිටින අයුරු අප බොහෝ අවස්ථාවලදී පෙන්වා දුන්නා.\nමේ උමා ඔය ව්‍යාපෘතියෙන් මිනිස් ජීවිතවලට මෙන්ම සොබාව සෞන්දර්යයට එල්ල වී ඇති බලපෑම පිළිබඳ අප කළ සොයා බැලීම්වල තවත් එක් පැතිකඩක්.\nඋමා ඔය බහුකාර්ය ව්‍යාපෘතිය සුන්දර බණ්ඩාරවෙල අසුන්දර කරන ආකාරය අප ප්‍රවෘත්ති විකාශයන් මගින් ඔබට පෙන්වා දුන්නේ වරක් දෙවරක් නොවේ.\nඅප පසුගියදා පෙන්වා දුන් දික්අරාව ගම්මානයට මාසයක් ගෙවී යන්නටත් මත්තෙන් අත්ව ඇති ඛේදනීය ඉරණමයි.\nමීට මාසයකට ප්‍රථම ඉතා කුඩා පැලුම් හා ඉරිතැලුම් දක්නට ලැබුණු දික්අරාව ගම්මානය මේ වනවිට බරපතළ ලෙස අවදානම් තත්ත්වයක පවතින බවට ප්‍රදේශවාසීන් පෙන්වා දෙනවා.",
       "URL": "https://www.hirunews.lk/170078/සුන්දර-බණ්ඩාරවෙල-අසුන්දර-කරන-උමාඔය-ව්‍යාපෘතියේ-අනිටු-ප්‍රති-විපාක",
       "Category": "Local News",
       "Parent URL": "https://www.hirunews.lk/local-news.php?pageID=4339"
}