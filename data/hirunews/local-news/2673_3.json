{
       "Source": "hirunews",
       "Timestamp": "Tuesday, 09 June 2020 - 7:42",
       "Headline": "පෙරටුගාමීන් අධිකරණ නියෝග කඩ කළොත් දඬුවම් - පොලිස් මාධ්‍ය ප්‍රකාශක",
       "News Content": "පෙරටුගාමී සමාජවාදී පක්ෂය විසින් ඇමරිකානු තානාපති කාර්යාලය අසල හෝ ඒ අවට ප්‍රදේශයේ අද (09) උද්ඝෝෂණ පැවැත්වීම වළක්වාලමින් අධිකරණ නියෝගයක් නිකුත් කර තිබෙනවා.\nඔවුන් මෙම උද්ඝෝෂණය සංවිධාන කර ඇත්තේ ඇමරිකාවේ නිරායුද කළු ජාතිකයෙකු සුදු ජාතික පොලිස් නිලධාරියෙකු අතින් මිය යාමේ සිද්ධිය මුල් කර ගෙන පැන නැගී ඇති වර්ගවාදයට එරෙහි විරෝධතාවන්ට සමගාමීවයි.\nකෙසේ නමුත්, කොල්ලුපිටිය - පොලිස් ස්ථානාධිපතිවරයා කළ ඉල්ලීමකට අනුව අධිකරණ  නිකුත් කළ නියෝගය කඩ කිරීම දඬුවම් ලැබිය හැකි වරදක් බවයි පොලිස් මාධ්‍ය ප්‍රකාශක පොලිස් අධිකාරී ජාලිය සේනාරත්න සඳහන් කළේ.\nකොවිඩ් නයින්ටීන් ව්‍යාප්ත වීම වැළැක්වීම සඳහා පුද්ගලයන් ඒකරාශී කර ගැනීම වැළැක්වීමේ අරමුණෙන් අපරාධ නඩු විධාන සංග්‍රහය යටතේ කොටුව මහේස්ත්‍රාත් අධිකරණය මෙම නියෝගය නිකුත් කර ඇති බවද ඔහු කියා සිටියා.",
       "URL": "https://www.hirunews.lk/242629/පෙරටුගාමීන්-අධිකරණ-නියෝග-කඩ-කළොත්-දඬුවම්-පොලිස්-මාධ්‍ය-ප්‍රකාශක",
       "Category": "Local News",
       "Parent URL": "https://www.hirunews.lk/local-news.php?pageID=2673"
}