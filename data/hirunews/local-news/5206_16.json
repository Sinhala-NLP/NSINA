{
       "Source": "hirunews",
       "Timestamp": "Sunday, 17 January 2016 - 13:54",
       "Headline": "දුම්වැටි ඉල්ලා මාතලේ - වරකාමුර ගැටුමකින් 8 දෙනෙකු රෝහලේ",
       "News Content": "මාතලේ - වරකාමුර ප්‍රදේශයේ දෙපිරිසක් අතර ඇති වූ ගැටුමකින් පුද්ගලයන් 8 දෙනෙකු තුවාල ලබා තිබෙනවා.\nතුවාල ලැබූවන් ප්‍රතිකාර සඳහා මාතලේ රෝහලට ඇතුළත් කර ඇති බවයි පොලීසිය ප්‍රකාශ කළේ.\nඊයේ රාත්‍රී 11ට පමණ වරකාමුර ප්‍රදේශයේ වෙළදසැලකට පැමිණි පිරිසක් වෙළදසැල් හිමියාගෙන් දුම්වැටි ඉල්ලා තිබෙනවා.\nඑහිදී වෙළදසැල් හිමියා පවසා ඇත්තේ වෙළදසැල තුළ දුම්වැටි නොමැති බවයි.\nඑහිදී ඇතිවූ බහින්බස්වීමක් දුරදිග ගොස් වෙළදසැලට පැමිණි පිරිස සහ වෙළදසැලේ සිටි පිරිස අතර ගැටුමක් ඇති වී තිබෙනවා.\nමෙහිදී සිදුවූ පහරදීම්වලින් මෙම පිරිස තුවාල ලබා ඇති බවයි මාතලේ පොලීසිය සඳහන් කළේ. තුවාල ලැබූවන් මාතලේ ප්‍රදේශයේම පදිංචිකරුවන් වනවා.\nසිද්ධියට සම්බන්ධ පුද්ගලයන් අත්අඩංගුවට ගැනීම සඳහා පරීක්ෂණ ක්‍රියාත්මකයි.",
       "URL": "https://www.hirunews.lk/124194/දුම්වැටි-ඉල්ලා-මාතලේ-වරකාමුර-ගැටුමකින්-8-දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5206"
}