{
       "Source": "hirunews",
       "Timestamp": "Thursday, 22 December 2022 - 13:21",
       "Headline": "තාවකාලික ව නතර වූ සංවර්ධන ව්‍යාපෘති ජනවාරි මාසයේ සිට යළි ඇරඹෙයි",
       "News Content": "පවතින ආර්ථික අර්බුදය හමුවේ තාවකාලිකව නතර වී ඇති පළාත්පාලන ආයතන මගින් ක්‍රියාත්මක කරන ලද සංවර්ධන ව්‍යාපෘති එළඹෙන ජනවාරි මාසේ සිට යළි ආරම්භ කරන බව නාගරික සංවර්ධන හා නිවාස අමාත්‍ය ප්‍රසන්න රණතුංග පවසනවා.\nඑමෙන්ම පවතින අර්බුද හමුවේ පාසල් උපකරණ ලබාගැනීමට නොහැකිව සිටින ළමයින් සඳහා උපකරණ ලබාදීමේ වැඩපිළිවෙලක් සහ පෝෂණ තත්වය නැංවීමට පළාත්පාලන ආයතන මගින් විශේෂ ව්‍යාපෘති ක්‍රියාත්මක කරන බවයි ඔහු කියා සිටියේ.\nපළාත්පාලන ආයතන ප්‍රධානීන් සමඟ ගම්පහ දිස්ත්‍රික් කාර්යාලයේ ඊයේ පැවති හමුවකට එක්වෙමින් අමාත්‍යවරයා මේ බව සඳහන් කළා.",
       "URL": "https://www.hirunews.lk/323276/තාවකාලික-ව-නතර-වූ-සංවර්ධන-ව්‍යාපෘති-ජනවාරි-මාසයේ-සිට-යළි-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=650"
}