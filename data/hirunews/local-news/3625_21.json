{
       "Source": "hirunews",
       "Timestamp": "Saturday, 01 December 2018 - 8:55",
       "Headline": "බදුල්ලේ දී හෙරොයින් සමඟ පුද්ගලයින් දෙදෙනෙකු අත්අඩංගුවට",
       "News Content": "බදුල්ල - හිදගොඩ ප්‍රදේශයේදී හෙරොයින් ග්‍රෑම් දෙකයි මිලිග්‍රෑම් 660ක් සමඟ පුද්ගලයෙකු පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ බදුල්ල කොට්ඨාශ විෂ මත්ද්‍රව්‍ය ඒකකයේ නිලධාරීන් සිදුකළ වැටලීමකදී බදුල්ල ප්‍රදේශයේ පදිංචි මෙම 57 හැවිරිදි සැකකරු අත්අඩංගුවට ගත් බවයි.\nමේ අතර, බදුල්ල - බදුලුපිටිය ක්‍රීඩාංගණය අසළ දී ද හෙරොයින් මත්ද්‍රව්‍ය ග්‍රෑම් දෙකයි මිලිග්‍රෑම් 640ක් සමඟ 27 හැවිරිදි සැකකරුවෙකු අත්අඩංගුවට ගෙන තිබෙනවා.\nසැකකරුවන් දෙදෙනාම අද (01) බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/205264/බදුල්ලේ-දී-හෙරොයින්-සමඟ-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3625"
}