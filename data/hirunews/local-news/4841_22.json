{
       "Source": "hirunews",
       "Timestamp": "Tuesday, 11 October 2016 - 19:23",
       "Headline": "ප්‍රබන්ධයක් වූ අත්බෝම්බ ප්‍රහාරය",
       "News Content": "අතුරුගිරිය - සීවලී මාවත ප්‍රදේශයේදී පොලිසියට අත්බෝම්බ ප්‍රහාරයක් එල්ල කිරීමේ සිදුවීම පොලිසිය විසින් ගොතන ලද ප්‍රබන්ධයක් බව වෙඩි තැබීමෙන් තුවාල ලැබූ පුද්ගලයාගේ මව පවසනවා.\nමේ අතරල කොටුව සම්බෝධි විහාරයේ පැවැති ආගමික වැඩසටහනකින් අනතුරුව පොලිස්පතිවරයා පැවසුවේ මෙම සිදුවීමට අදාළව අතුරුගිරිය පොලිසියේ ස්ථානාධිපතිවරයාට එරෙහිව පරීක්ෂණයක් පවත්වන බවයි.\nඅර්ජුන ගමගේ නැමැති 32 හැවිරිදි පුද්ගලයෙකු පසුගිය 2 වැනිදා අතුරුගිරිය සීවලී මාවතේදී අත්අඩංගුවට ගැනීමට යාමේදී ඔහු පොලිස් නිලධාරින්ට අත්බෝම්බ ප්‍රහාරයක් එල්ල කළ බව අතුරුගිරිය පොලිසිය ප්‍රකාශ කර තිබුණා.\nඑහිදී පොලිසිය සිදුකළ වෙඩි තැබීමෙන් එම පුද්ගලයාගේ අතට වෙඩි වැදුණ ද ඔහු පළායෑමට සමත් වුණා.\nඅතුරුගිරිය පොලිසිය පැවසුවේ එම පුද්ගලයා ප්‍රදේශයේ මංකොල්ලකෑම් ඇතුළු අපරාධ රැසකට සම්බන්ධ සැකකරුවෙකු බවයි.\nමේ අතරල ඊයේ පැවැති ප්‍රවෘත්ති සාකච්ඡාවකදී අර්ජුන ගමගේ නැමැත්තාගේ මව පවසා සිටියේ අත්බෝම්බ සිදුවීම අතුරුගිරිය පොලිසිය ගෙතූ ප්‍රබන්ධයක් බවයි.",
       "URL": "https://www.hirunews.lk/144980/ප්‍රබන්ධයක්-වූ-අත්බෝම්බ-ප්‍රහාරය",
       "Category": "Local News",
       "Parent URL": "https://www.hirunews.lk/local-news.php?pageID=4841"
}