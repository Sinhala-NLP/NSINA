{
       "Source": "hirunews",
       "Timestamp": "Saturday, 29 June 2019 - 16:58",
       "Headline": "මාවෙයි සේනාධිරාජා යළි තමිල් අරුසු පක්ෂයේ නායකත්වයට",
       "News Content": "ඉලංගෙයි තමිල් අරුසු පක්ෂයේ නායකයා ලෙස පාර්ලිමේන්තු මන්ත්‍රී මාවෙයි සේනාධිරාජා යළි තේරීපත්ව තිබෙනවා.\nයාපනය - නල්ලූර් ප්‍රදේශයේ අද පැවති පක්ෂයේ 16 වන මහසභාවේදී ඔහු මෙලෙස යළිත් පක්ෂ නායකයා ලෙස තේරීපත්ව ඇති බව සදහන්.\nඉලංගෙයි තමිල් අරුසු පක්ෂයේ අනුශාසක ලෙස දෙමළ ජාතික සන්ධානයේ නායක ආර්.සම්බන්ධන් කටයුතු කරන අතර, පක්ෂයේ ලේකම්වරයා ලෙස නැගෙනහිර පළාත් සභාවේ හිටපු කෘෂිකර්ම අමාත්‍ය කේ.තුරෙයි රාජසිංහම් නැවතත් පත් කර තිබෙනවා.\nමේ අතර, නව ආණ්ඩුක්‍රම ව්‍යවස්ථාව සම්බන්ධයෙන් ලබන ජුලි මස 25 සහ 26 යන දෙදින පාර්ලිමේන්තු විවාදයක් පැවැත්වෙන බව දෙමළ ජාතික සන්ධානය පවසනවා.\nඑහි පාර්ලිමේන්තු මන්ත්‍රී එම්.ඒ.සුමන්දිරන් ප්‍රකාශ කළේ අදාළ පාර්ලිමේන්තු විවාදයේදී මේ පිළිබද බොහෝකරුණු සාකච්ඡා කිරීමට අපේක්ෂා කරන බවයි.",
       "URL": "https://www.hirunews.lk/219339/මාවෙයි-සේනාධිරාජා-යළි-තමිල්-අරුසු-පක්ෂයේ-නායකත්වයට",
       "Category": "Local News",
       "Parent URL": "https://www.hirunews.lk/local-news.php?pageID=3275"
}