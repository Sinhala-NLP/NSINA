{
       "Source": "hirunews",
       "Timestamp": "Wednesday, 21 December 2022 - 8:15",
       "Headline": "එලෝන් මස්ක් ට්විටර් හි ප්‍රධාන විධායක නිලධාරී තනතුරෙන් ඉල්ලා අස් වෙයි?",
       "News Content": "ට්විටර් හි ප්‍රධාන විධායක නිලධාරී තනතුරෙන් තමන් ඉල්ලා අස් වන බව ඉලෝන් මස්ක් පවසනවා.\nතම නිල ට්විටර් ගිණුමෙහි පණිවිඩයක් තබමිනු යි ඔහු මේ බව සඳහන් කරන්නේ.\nතනතුර ලබා ගැනීමට තරම් මෝඩ පුද්ගලයකු හමු වූ පසු තමන් සිය රැකියාවෙන් ඉවත් වන බව එලෝන් මස්ක් අවධාරණය කරනවා.\nතනතුරෙන් ඉවත් වූ පසු, තමන් මෘදුකාංග සහ සේවාදායක කණ්ඩායම් පමණක් මෙහෙයවීට තීරණය කර ඇති බවත් එලෝන් මස්ක් පවසනවා.\nමෙතෙක් ලොව ධනවත් ම පුද්ගලයා ලෙස සිටි එලෝන් මස්ක් මීට දින කිහිපයකට පෙර ලොව ධනවත් ම පුද්ගලයන්ගේ ලැයිස්තුවේ දෙවැනි ස්ථානයට පත් වුණා.\nඒ අනුව මස්ක් ව අභිබවා ගියේ, බර්නාර්ඩ් ආර්නෝල්ට් විසින්.\nඑලෝන් මස්ක් සිය ටෙස්ලා සමාගමේ කොටස් ද අවස්ථා කිහිපයක දී විකුණා දැමීමට ද කටයුතු කර තිබුණා.",
       "URL": "https://www.hirunews.lk/323174/එලෝන්-මස්ක්-ට්විටර්-හි-ප්‍රධාන-විධායක-නිලධාරී-තනතුරෙන්-ඉල්ලා-අස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=653"
}