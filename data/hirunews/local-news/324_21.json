{
       "Source": "hirunews",
       "Timestamp": "Monday, 22 May 2023 - 19:40",
       "Headline": "අගමැතිගෙන් බස්නාහිර පළාත් ආණ්ඩුකාරවරයාට නියෝගයක්",
       "News Content": "බස්නාහිර පළාතේ නව සමූපකාර ප්‍රඥප්තිය අඩංගු කෙටුම්පත කඩිනමින් තමන්ට ලබාදෙන ලෙස අග්‍රාමාත්‍ය දිනේෂ් ගුණවර්ධන එම පළාතේ ආණ්ඩුකාරවරයාට සහ එහි නිලධාරින්ට නියෝග කළා.\nඒ බස්නාහිර පළාතේ සමූපකාර සමිති මුහුණ දී ඇති ගැටලු සහ ඒවාට කඩිනම් විසදුම් ලබාදීම සඳහා අරලියගහ මන්දිරයේ අද(22) පැවති සාකච්ඡාවකට එක්වෙමින්.\nආර්ථික අර්බුදයක් පවතින අවස්ථාවක රාජ්‍ය නිලධාරින් ඊට අනුකූලව කටයුතු කළ යුතු බව පෙන්වා දුන් අග්‍රාමාත්‍යවරයා සමූපකාර සමිති කඩාවැටෙන විට ඒවා ගොඩගැනීම සඳහා අවශ්‍ය ක්‍රියාමාර්ග නොගෙන කාලයක් තිස්සේ සාමාජිකයින් ගොඩනගා ගත් දේපළ වෙන්දේසි කිරීම සාධාරණ දැයි ප්‍රශ්න කළා.",
       "URL": "https://www.hirunews.lk/335946/අගමැතිගෙන්-බස්නාහිර-පළාත්-ආණ්ඩුකාරවරයාට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=324"
}