{
       "Source": "hirunews",
       "Timestamp": "Thursday, 20 April 2023 - 21:37",
       "Headline": "සුසිල් ගැන සොයා බලන්න - පා.ම. ඩලස් අලහප්පෙරුම",
       "News Content": "ජනාධිපතිවරයාගේ ප්‍රධානත්වයෙන් ඊයේ පැවති සාකච්ජාවට අධ්‍යාපන අමාත්‍ය සුසිල් ප්‍රේමජයන්ත සහභාගි නොවිම සම්බන්ධයෙන් සොයා බලන්නැයි පාර්ලිමේන්තු මන්ත්‍රී ඩලස් අලහප්පෙරුම ඉල්ලීමක් කළා.\nනිදහස ලංකා සභාවේ පාර්ලිමේන්තු මන්ත්‍රීවරුන් පිරිසක් අද දහවල් මල්වතු - අස්ගිරි මහා නාහිමිවරුන් බැහැදැක ආශිර්වාද ලබාගැනීමෙන් අනතුරුව මාධ්‍ය වෙත අදහස් දක්වමිනුයි ඔහු මේ බව සඳහන් කළේ.\nමේ අතර, උසස් පෙල පිලිතුරු පත්‍ර ඇගයිම් කටයුතු සදහා ගුරුවරුන්ගේ සුදානමක් පැවතියද විශ්ව විද්‍යාල ආචාර්්‍යවරුන් නොමැතිව එම කටයුතු සිදු කිරීමේ හැකියාවක් නොමැති බව ලංකා ගුරු සංගමය පවසනවා.\nඑහි ප්‍රධාන ලේකම් ජෝශප් ස්ටාලින් මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර, 2022 උසස් පෙළ විභාගයට පෙනි සිටි සිසුන්ගේ දෙමාපියන් පිරිසක් අද මානව හිමිකම් කොමිසම වෙත පැමිණ පැමිණිල්ලක් ඉදිරිපත් කළා.\nඒ පිළිතුරු පත්‍ර ඇගයීම් කටයුතු සිදුකිරීම ප්‍රමාදවීමෙන් සිය දරුවන්ගේ අධ්‍යාපන අයිතිය උල්ලංඝණය වී ඇති බව පවසමින්.",
       "URL": "https://www.hirunews.lk/333025/සුසිල්-ගැන-සොයා-බලන්න-පා-ම-ඩලස්-අලහප්පෙරුම",
       "Category": "Local News",
       "Parent URL": "https://www.hirunews.lk/local-news.php?pageID=401"
}