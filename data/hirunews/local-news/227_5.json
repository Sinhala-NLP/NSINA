{
       "Source": "hirunews",
       "Timestamp": "Thursday, 29 June 2023 - 14:15",
       "Headline": "බෙල්ලන්විල රජමහා විහාරයේ 73 වැනි ඇසල මංගල්‍යය රාජ්‍ය අනුග්‍රහයෙන් පැවැත්වීමට සූදානම්",
       "News Content": "ඓතිහාසික බෙල්ලන්විල රජමහා විහාරස්ථානයේ 2023 වාර්ෂික ඇසල පූණ්‍යෝත්සවය සහ පෙරහර මංගල්‍ය පූර්ණ රාජ්‍ය අනුග්‍රහයෙන් පැවැත්වීමට ජනාධිපති කාර්යාලය තීරණය කර තිබෙනවා.\nඒ අනුව අගෝස්තු 2 වැනිදා සිට 20 වැනිදා දක්වා උත්කර්ෂවත්වත් අන්දමින් සිදුකිරීමටයි කටයුතු සූදානම් කර තිබෙන්නේ.\nමෙහි සංවිධාන කටයුතු පිළිබඳ විශේෂ සාකච්ඡාවක් ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක හා ජනාධිපති කාර්ය මණ්ඩල ප්‍රධානී සාගල රත්නායකගේ ප්‍රධානත්වයෙන් ජනාධිපති කාර්යාලයේ දී පවත්වා තිබෙනවා.\nපෙරහර මංගල්‍ය සඳහා වාර්ෂිකව දායකත්වය දෙන රාජ්‍ය හා පෞද්ගලික අංශයේ ආයතනවල සම්පත් දායකත්වය මෙවර ද ලබා ගනිමින් පුණ්‍යෝත්සවයේ කටයුතු සාර්ථක කර ගැනීම පිළිබඳ මෙහිදී සාකච්ඡාවට ලක් වී තිබෙන බවයි වාර්තා වෙන්නේ.",
       "URL": "https://www.hirunews.lk/339466/බෙල්ලන්විල-රජමහා-විහාරයේ-73-වැනි-ඇසල-මංගල්‍යය-රාජ්‍ය-අනුග්‍රහයෙන්-පැවැත්වීමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=227"
}