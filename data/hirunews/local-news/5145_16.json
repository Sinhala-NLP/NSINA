{
       "Source": "hirunews",
       "Timestamp": "Wednesday, 02 March 2016 - 14:42",
       "Headline": "බිරිඳ ඉල්ලා සැමියා උපවාසයක",
       "News Content": "සෞදි අරාබියේ රැකියාවකට ගිය තම බිරිඳ ගෙන්වා දෙන්නැයි ඉල්ලා පුද්ගලයකු මැදිරිගිරිය  කලගෙඩි පාලම මත උපවාසයක් ආරම්භ කර තිබෙනවා.\nමැදිරිගිරිය දියසෙන්පුර පදිංචිකරුවකු වන මෙම පුද්ගලයා දරුවන් දෙදෙනා ද සමග උපවාසයේ නිරතවන බවයි අප වාර්තාකරු සඳහන් කලේ.\nවිදේශ රැකියා ආයතනය මගින් ව්‍යාජ ලිපි ලේඛණ සකස් කර තම බිරිඳ විදේශ රැකියාවකට යොමුකර ඇති බවටයි ඔහු චෝදනා කරන්නේ.\nඇය මේවන විට දැඩි හිංසාවට ලක්ව සෞදි අරාබියේ කාමරයක සිරකරගෙන සිටින බවට දුරකථන මාර්ගයෙන් දැන ගැනීමට ලැබුනු බව ද ඔහු ප්‍රකාශකර තිබෙනවා.\nමේ සම්බන්ධයෙන් අදාළ අංශ දැනුවත් කල ද ඇය යළි ගෙන්වා ගැනීමට අදාළව කිසිදු තොරතුරක් ලැබී නැතැයි ද ඔහු පෙන්වා දෙනවා.",
       "URL": "https://www.hirunews.lk/127608/බිරිඳ-ඉල්ලා-සැමියා-උපවාසයක",
       "Category": "Local News",
       "Parent URL": "https://www.hirunews.lk/local-news.php?pageID=5145"
}