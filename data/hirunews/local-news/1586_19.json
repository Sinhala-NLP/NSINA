{
       "Source": "hirunews",
       "Timestamp": "Wednesday, 03 November 2021 - 15:07",
       "Headline": "ශ්‍රී ලංකාව සහ ලෝක බැංකුව අතර, ඩොලර් මිලියන 500ක මූල්‍ය ගිවිසුමක්",
       "News Content": "ශ්‍රී ලංකාවේ කෘෂිකාර්මික සැපයුම් දාමයන් ශක්තිමත් කිරීම සඳහා ලක් රජය සහ ලෝක බැංකුව අතර, ඇමෙරිකානු ඩොලර් මිලියන 500ක මූල්‍ය ගිවිසුමකට අද (03) අත්සන් තැබුණා.\nලෝක බැංකුවේ දකුණු ආසියානු කලාපයේ උප සභාපති හාට්වික් ෂෝපර් සහ මුදල් අමාත්‍යාංශ ලේකම් එස්.ආර්.ආටිගල මෙම ගිවිසුමට අද අත්සන් තැබූ අතර, එම අවස්ථාවට මුදල් අමාත්‍ය බැසිල් රාජපක්ෂ ද එක්ව තිබෙනවා.\nමෙම ගිවිසුම යටතේ තෝරා ගත් දිස්ත්‍රික්කවල මිලියන 16ක ජනතාවට ප්‍රතිලාභ හිමිවනු ඇති. එමගින් ලක් රජය ක්‍රියාවට නංවනු ලබන ග්‍රාමීය මාර්ග කිලෝමීටර් ලක්ෂයක් සංවර්ධනය කිරීමේ ව්‍යාපෘතිය සවිබල ගැන්වෙන බව ද සඳහන්.",
       "URL": "https://www.hirunews.lk/286897/ශ්‍රී-ලංකාව-සහ-ලෝක-බැංකුව-අතර-ඩොලර්-මිලියන-500ක-මූල්‍ය-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=1586"
}