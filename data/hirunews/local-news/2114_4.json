{
       "Source": "hirunews",
       "Timestamp": "Wednesday, 03 March 2021 - 8:16",
       "Headline": "ඊයේ කොරෝනා ආසාදිතයන් 318යි - මුළු මරණ සංඛ්‍යාව 483ක්",
       "News Content": "ඊයේ නව ආසාදිතයින් 318ක් වාර්තා වීමත් සමඟ මෙරට සමස්ත ආසාදිතයින් සංඛ්‍යාව 83,870ක් දක්වා ඉහළ ගියා.\nනව ආසාදිතයින්ගෙන් 308 දෙනෙකු පෑලියගොඩ කොවිඩ් පොකුරේ ආශ්‍රිතයින් වන අතර, බන්ධනාගාර පොකුරේ ආශ්‍රිතයින් 9 දෙනෙකු සහ විදේශයන් හි සිට පැමිණි අයෙකු මේ අතර වනවා.\nඒ අනුව තවදුරටත් ආසාදිතයින් 3367 දෙනෙකු රෝහල්ගතව ප්‍රතිකාර  ලබන අතර සුවය ලැබූ සංඛ්‍යාව 80,020ක්.\nමේ අතර, නව මරණ 7ක් සමග මෙරට සමස්ත මරණ සංඛ්‍යාව 483 දක්වා ඉහළ ගියා.\nරජයේ ප්‍රවෘත්ති දෙපාර්තමේන්තුව නිවේදනය කලේ මිය ගිය අය කොළඹ - 15, කොළඹ 5, පිළියන්දල, පිළිමතලාව, කොළඹ දෙක සහ ගලේවෙල පදිංචිකරුවන් වන අතර ඔවුන් අවුරුදු 63ත්, 89ත් අතර වයස්වල පසුවන්නන්.",
       "URL": "https://www.hirunews.lk/264176/ඊයේ-කොරෝනා-ආසාදිතයන්-318යි-මුළු-මරණ-සංඛ්‍යාව-483ක්",
       "Category": "Local News",
       "Parent URL": "https://www.hirunews.lk/local-news.php?pageID=2114"
}