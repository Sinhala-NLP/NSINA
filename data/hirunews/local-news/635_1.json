{
       "Source": "hirunews",
       "Timestamp": "Friday, 30 December 2022 - 11:20",
       "Headline": "හිරුණිකාට සහ ආදර්ශාට ආශු මාරසිංහගෙන් එන්තරවාසි",
       "News Content": "හිරැණිකා ප්‍රේමචන්ද්‍රට සහ ආදර්ශා කරදනට රුපියල් බිලියන 1.5ක් ගෙවීමට එන්තරවාසි ලැබී ඇති බව වාර්තා වනවා.\nඒ, මහාචාර්ය ආශු මාරසිංහ ව සම්බන්ධ කර අපහාසයට ලක් කිරීමට එරෙහි ව යි.\nමහාචාර්ය ආශු මාරසිංහ පිළිබඳ සකස් කර සංස්කරණය කරන ලද වීඩියෝවක් පළ කිරීම හා එම වීඩියෝව පිළිබඳ වැරැදි අර්ථ නිරූපණයක් ලබා දීම තුළින් තමාට සිදු වූ අපකීර්තිය සලකා බලමිනු යි ආශු මාරසිංහ මෙම එන්තරවාසිය යවා ඇත්තේ.\nහිරුණිකා හා ආදර්ශා විසින් පසුගිය 23 වන දින පවත්වන ලද මාධ්‍ය සාකච්ඡාව මගින් මහජනතාව නොමග යැවීමට හා එමගින් අයුතු ආකාරයෙන් මහජන මතයක් මහාචාර්ය ආශු මාරසිංහට එරෙහි ව ගොඩ නැඟුණු බවත් එහි සඳහන්.\nඒ අනුව හිරුනිකා ප්‍රේමචන්ද්‍රට රුපියල් මිලියන 500ක් හා ආදර්ශා කරඳනට රුපියල් බිලියනයක මුදලක් වන්දි වශයෙන් ලබා දෙන ලෙස යි මෙම එන්තරවාසි මගින් දන්වා යවා ඇත්තේ.\nඑම එන්තරවාසිය මෙතැනින්",
       "URL": "https://www.hirunews.lk/323875/හිරුණිකාට-සහ-ආදර්ශාට-ආශු-මාරසිංහගෙන්-එන්තරවාසි",
       "Category": "Local News",
       "Parent URL": "https://www.hirunews.lk/local-news.php?pageID=635"
}