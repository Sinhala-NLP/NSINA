{
       "Source": "hirunews",
       "Timestamp": "Sunday, 23 January 2022 - 14:35",
       "Headline": "වී වගා කළ නොහැකි ඉඩම්වල මුං වගා කිරීමට රජයේ අවධානය",
       "News Content": "වී වගා කළ නොහැකි ඉඩම්වල සහ අන්තර් කන්නයේ අමතර භෝගයක් ලෙස මුංඇට වගාව සඳහා සහාය වීමට රජය අපේක්ෂා කරන බව ජනාධිපති මාධ්‍ය අංශය සඳහන් කළා.\nගොවිජන සංවර්ධන දෙපාර්තමේන්තුවේ රාජකාරි කටයුතු නිරීක්ෂණයේ දී ලද තොරතුරු සැලකිල්ලට ගනිමින් ජනාධිපති ගෝඨාභය රාජපක්ෂ මෙම තීරණයට එළඹ ඇති බවයි එම නිවේදනයේ දැක්වෙන්නේ.\nඒ අනුව මුං වගාවට අවශ්‍ය බීජ ලබා ගැනීම සඳහා ගොවි ජනතාවට මූල්‍ය සහනාධාරයක් ලබාදෙන ලෙස ජනාධිපතිවරයා කෘෂිකර්ම අමාත්‍යාංශයට උපදෙස් ලබා දී ඇති බව ද එහි සඳහන්.",
       "URL": "https://www.hirunews.lk/294874/වී-වගා-කළ-නොහැකි-ඉඩම්වල-මුං-වගා-කිරීමට-රජයේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1405"
}