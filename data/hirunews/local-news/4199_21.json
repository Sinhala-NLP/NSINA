{
       "Source": "hirunews",
       "Timestamp": "Sunday, 26 November 2017 - 19:24",
       "Headline": "රටේ සංවර්ධනයට ගමේ බලයත් ආණ්ඩුවට ලබා ගත යුතුයි - අගමැති",
       "News Content": "2015 වසරේදී රටේ බලය ලබා ගත් ආකාරයට පළාත් පාලන මැතිවරණයේදී ගමේ බලය ද ලබා ගත යුතු බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව කියා සිටියේ ගම්පොළ ප්‍රදේශයේ අද පැවැති උත්සවයකට එක්වෙමින්.\nආණ්ඩුව ඇති කළත්, ලැබුණේ රටේ බලය පමණක් බැවින් පළාත් සභා, නගර සභා, ප්‍රාදේශීය සභා බලය ඉන් නොලැබුණු බවයි අග්‍රාමාත්‍යවරයා අවධාරණය කළේ.\nඒ අනුව එම තත්ත්වය වෙනස් කර පුළුල් සංවර්ධනයක් දියත් කිරීමට නම් පළාත් පාලන ආයතනවල බලය ද ආණ්ඩුව ලබා ගත යුතු බව අග්‍රාමාත්‍යවරයා එහිදී ප්‍රකාශ කළා.",
       "URL": "https://www.hirunews.lk/176986/රටේ-සංවර්ධනයට-ගමේ-බලයත්-ආණ්ඩුවට-ලබා-ගත-යුතුයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4199"
}