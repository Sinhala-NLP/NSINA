{
       "Source": "hirunews",
       "Timestamp": "Monday, 31 July 2023 - 12:23",
       "Headline": "හෙරොයින් වෙනුවට පාන් පිටි දුන් ආරවුල ගැටුමකට මුල පුරයි",
       "News Content": "හෙරොයින් වෙනුවට පාන් පිටි ලබාදීමේ ආරවුලක් මත නිවසක සිටි කාන්තාවකට පහර දී රන් මාලයක් කොල්ල කෑ පුද්ගලයින් පස්දෙනෙකු පාදුක්ක පොලිසිය විසින් අත්අඩංගුවට ගෙන තිබෙනවා.\nසති කීපයකට ඉහතදී අත්අඩංගුවට ගත් පිරිස අතරින් එක් අයෙකු පහරදුන් නිවසේ සිටි පුද්ගලයෙකුගෙන්  හෙරොයින් මත්ද්‍රව්‍ය මිලදී ගෙන තිබෙනවා.එලෙස මිලදී ගත් හෙරොයින් පාන් පිටි බවට තහවුරු වීමෙන් අනතුරුව මෙම ආරවුල ඇති වී ඇති බව විමර්ශනවලදී හෙළිවී තිබෙනවා.\nඅත්අඩංගුවට ගත් මෙම පිරිස දේශපාලන රැස්වීමක් සඳහා ගොස් නැවත පැමිණෙමින් සිටියදීමෙම පහරදීම සිදුකර ඇති බව වැඩිදුරටත් අනාවරණය වී තිබෙනවා.\nඅත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/343144/හෙරොයින්-වෙනුවට-පාන්-පිටි-දුන්-ආරවුල-ගැටුමකට-මුල-පුරයි",
       "Category": "Local News",
       "Parent URL": "https://www.hirunews.lk/local-news.php?pageID=136"
}