{
       "Source": "hirunews",
       "Timestamp": "Monday, 11 January 2016 - 15:09",
       "Headline": "පුපුරණ ද්‍රව්‍ය වංචාවක්  ගැන දමයන්ති ජයරත්නගෙන් ප්‍රශ්න කිරීමට යයි",
       "News Content": "2013 වසරේදී ශ්‍රී ලංකාවට ආනයන කර තිබූ පුපුරණ ද්‍රව්‍ය මෙටි‍්‍රක් ටොන් 100 ක් කල් ඉකුත් වූ පසු විවිධ පාර්ශවලට අලෙවි කිරීම සම්බන්ධයෙන් ආරක්ෂක අමාත්‍යාංශයේ හිටපු අතිරේක ලේකම් සුජාතා ජයරත්නගෙන් ප්‍රකාශයක් ලබාගැනීමට නියමිත බව බරපතල වංචා සොයන  ජනාධිපති කොමිසම පවසනවා.\nඑහි ලේකම් ලැසිල් ද සිල්වා කියා සිටියේ මෙම සිද්ධිය සම්බන්ධයෙන් දැනට පරීක්ෂණයක් ආරම්භ කර ඇති බවයි.\nමේ වනවිට ඇය විදේශගතවයි පසුවන්නේ.\nකෙසේ වෙතත් මෙම සිද්ධිය සම්බන්ධයෙන් ප්‍රකාශයක් ලබාගැනීමට ඇය නැවත ශ්‍රී ලංකාවට කැඳවීමට නියමිත බවද කොමිසමේ ලේකම්වරයා සඳහන් කළා.\nඇවන්ගාඞ් වංචාව සම්බන්ධයෙන් සිදුකෙරෙන විමර්ශනවලට අදාළවද ඇය මෙම කොමිසම හමුවේ පෙනී සිටියා.\nඑහිදී ඇවන්ගාඞ් සමාගමේ අවි ආයුධ නිකුත් කිරීමේදී පිළිගත් ක්‍රමවේදයක් අනුව සිදුව නොමැති බවට ඇය පිළිගෙනද තිබුණා.",
       "URL": "https://www.hirunews.lk/123798/පුපුරණ-ද්‍රව්‍ය-වංචාවක්-ගැන-දමයන්ති-ජයරත්නගෙන්-ප්‍රශ්න-කිරීමට-යයි",
       "Category": "Local News",
       "Parent URL": "https://www.hirunews.lk/local-news.php?pageID=5213"
}