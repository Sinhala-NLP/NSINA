{
       "Source": "hirunews",
       "Timestamp": "Monday, 16 January 2023 - 9:03",
       "Headline": "ක්‍රිකට් ඉතිහාසයේ දරුණු ම පරාජය ශ්‍රී ලංකාව ඉදිරියේ ලියැවෙයි",
       "News Content": "ශ්‍රී ලංකාව සහ ඉන්දියාව අතර පැවති තුන්වන සහ අවසන් එක්දින තරගයෙන් ලකුණු 317ක විශිෂ්ඨ ජයක් ලබාගැනීමට ඉන්දීය කණ්ඩායම ඊයේ සමත්වුණා.\nඑය, ශ්‍රී ලංකා කණ්ඩායම එක්දින ජාත්‍යන්තර තරගයකදී වැඩිම ලකුණු සංඛ්‍යාවකින් පරාජය වූ අවස්ථාවයි.\nඑසේ ම එය ක්‍රිකට් ඉතිහාසයේ කණ්ඩායමක් පරාජය වූ වැඩිම ලකුණු සංඛ්‍යාව ලෙස ද සටහන් වනවා.\nඒ අනුව තුනට බින්දුවක් ලෙස පූර්ණ තරාගවලි ජය ද ඉන්දීය කණ්ඩායම හිමිකරගත්තා.\nතරගයේ පළමුව පන්දුවට පහරදුන් ඉන්දීය කණ්ඩායම නියමිත පන්දුවාර 50 අවසානයේදී කඩුලු 05 ක් දැවී ලකුණු 390 ක් රැස්කළා.\nකෙසේ වෙතත් ලකුණු 390 ක ඉලක්කය හඹා ගිය ශ්‍රී ලංකා පිතිකරුවන්ට පන්දු වාර විසි දෙකක් අවසානයේ සියලුදෙනා දැවී ලබාගත හැකිවූයේ ලකුණු 73ක් පමණයි.\nශ්‍රී ලංකා ක්‍රීඩකයන් සිව්දෙනෙකු ලකුණු එක බැගින් ලබා දැවී ගිය අතර, තවත් තුන්දෙනෙකු ලකුණු දහයේ සීමාව හෝ පසුකළේ නැහැ.",
       "URL": "https://www.hirunews.lk/325147/ක්‍රිකට්-ඉතිහාසයේ-දරුණු-ම-පරාජය-ශ්‍රී-ලංකාව-ඉදිරියේ-ලියැවෙයි",
       "Category": "Local News",
       "Parent URL": "https://www.hirunews.lk/local-news.php?pageID=599"
}