{
       "Source": "hirunews",
       "Timestamp": "Sunday, 24 July 2022 - 12:57",
       "Headline": "ඉන්දියාවෙන් තවත් මන්කිපොක්ස් ආසාදිතයෙකු වාර්තා වෙයි - ගණන 04ක් තෙක් ඉහළට",
       "News Content": "ඉන්දියාවේ දිල්ලි ප්‍රදේශයෙන් මන්කි පොක්ස් හෙවත් වඳුරු උණ වෛරසය ආසාදනය වූවෙකු හමු වී තිබෙනවා.\nමෙම ආසාදිතයා සමගින් ඉන්දියාවෙන් මේ වනවිට වාර්තා වන වඳුරු උණ ආසාදිත රෝගීන් ගණන 04ක්.\nමෙලෙස වෛරසය ආසාදනය වී ඇත්තේ 31 හැවිරිදි පුද්ගලයෙකුටයි.\nමෙම පුද්ගලයාව බටහිර දිල්ලියේ පිහිටා ඇති ලොක් නාක් රෝහලට ඇතුළත් කර ඇත්තේ, දින දෙකකට පෙරදියි.\nඒ දින ගණනාවක සිට පවතින උණ සහ ශරීරයේ කුෂ්ඨ රෝගී තත්ත්වයක් හේතුවෙන්.\nපසුව රෝහල් බලධාරින් විසින් එම පුද්ගලයාට වඳුරු උණ යැයි සැකකොට ඔහුව හුදෙකලා වාට්ටුවකට යොමුකර තිබෙනවා.\nපසුව සිදු කළ පරීක්ෂණයෙන් අනතුරුවයි මෙම පුද්ගලයාට වඳුරු උණ ආසාදනය වී ඇති බවට හඳුනාගෙන ඇත්තේ.",
       "URL": "https://www.hirunews.lk/310823/ඉන්දියාවෙන්-තවත්-මන්කිපොක්ස්-ආසාදිතයෙකු-වාර්තා-වෙයි-ගණන-04ක්-තෙක්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=996"
}