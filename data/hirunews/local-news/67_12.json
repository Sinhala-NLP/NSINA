{
       "Source": "hirunews",
       "Timestamp": "Monday, 28 August 2023 - 11:24",
       "Headline": "මහනුවර ප්‍රදේශයේ  කුඩා තේ වතුවලට නියඟයෙන් හානි",
       "News Content": "මධ්‍යම කඳුකරය පුරා පවතින දැඩි කාලගුණය හේතුවෙන් මහනුවර ප්‍රදේශයේ කුඩා තේ වතු හෙක්ටයාර් දස දහසකට වැඩි ප්‍රමාණයක් හානි වී තිබෙනවා.\nමහනුවර කුඩා තේ වතු හිමියන්ගේ සංගමයේ සභාපති පවසන්නේ කුඩා තේ වතු හිමියන් 30,000ක් පමණ සිටින අතර, ඔවුන් හෙක්ටයාර් 10,000කට වැඩිය තේ වගා කර ඇති බවයි.\nමෙම වතු හිමියන්ගේ ප්‍රධාන අදායම් මාර්ගය වන්නේ තේ වගාව වන අතර මේ වනවිට එම අදායම් මාර්ගය අහිමි වී ඇත්තේ අධික නියඟය හේතුවෙන් බවයි.\nඔහු පවසන්නේ නියඟයේ බලපැම, ගස්වල පොහොර යෙදීමට නොහැකි වීම, අවශ්‍ය ජලය නොමැති වීම, නිසා අස්වැන්නේ ගුණාත්මක බව අඩු වීමත් ආදී කරණු තේ දළු සඳහා ලැබෙන මිල ද අඩුවන බවයි.\nකුඩා තේ වතු සංවර්ධන අධිකාරියේ ප්‍රාදේශිය කළමනාකරු පැවසුවේ කුඩා තේ වතුවලට බලපා ඇති මෙම වියළි කාලගුණයෙන් වන බලපැම් අවම කිරීම සඳහා අධිකාරිය මගින් ක්‍රියාමාර්ග කිහිපයක් ගෙන ඇති බවයි.",
       "URL": "https://www.hirunews.lk/346386/මහනුවර-ප්‍රදේශයේ-කුඩා-තේ-වතුවලට-නියඟයෙන්-හානි",
       "Category": "Local News",
       "Parent URL": "https://www.hirunews.lk/local-news.php?pageID=67"
}