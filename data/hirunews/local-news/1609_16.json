{
       "Source": "hirunews",
       "Timestamp": "Sunday, 24 October 2021 - 7:44",
       "Headline": "තවත් නැනෝ නයිට්‍රජන් දියර පොහොර ලීටර ලක්ෂ 15ක් මේ සතියේ දිවයිනට",
       "News Content": "ඉන්දියාවේ සිට තවත් නැනෝ නයිට්‍රජන් දියර පොහොර ලීටර ලක්ෂ 15ක තොගයක් මෙම සතියේදී මෙරටට ලැබීමට නියමිත බව කෘෂිකර්ම අමාත්‍යංශය පවසනවා.\nඑහි අධ්‍යක්ෂ ජනරාල් අජන්ත ද සිල්වා හිරු ප්‍රවෘත්ති අංශයට කියා සිටියේ ඉදිරි සති 2 තුල ලැබෙන පොහොර තොග සමග මෙරට වී වගාවවට පළමු නැනෝ නයිට්‍රජන් මාත්‍රාව ලබාදීමට අවශ්‍ය පොහොර ප්‍රමාණය සම්පූර්ණ වන බවයි.\nඉන්දියාවේ සිට මෙරටට ආනයනය කළ පළමු නැනෝ නයිට්‍රජන් දියර පොහොර ගොවීන්ට බෙදා දීමේ කටයුතු තවදුරටත් අඛණ්ඩව ක්‍රියාත්මකයි.\nඒ අනුව අම්පාර, පොළොන්නරුව සහ අනුරාධපුර දිස්ත්‍රික්කවල ගොවීන් සඳහා එම දියර පොහොර බෝතල් ලබාදීම අදත් සිදු කෙරෙනු ඇති.\nප්‍රදේශයේ ගොවි ජන සේවා මධ්‍යස්ථාන මගින් එම බෙදාදීමේ කටයුතු සිදු කෙරෙන බවයි ජාතික පොහොර ලේකම් කාර්යාලය සඳහන් කළේ.",
       "URL": "https://www.hirunews.lk/285885/තවත්-නැනෝ-නයිට්‍රජන්-දියර-පොහොර-ලීටර-ලක්ෂ-15ක්-මේ-සතියේ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1609"
}