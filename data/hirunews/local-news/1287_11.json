{
       "Source": "hirunews",
       "Timestamp": "Thursday, 17 March 2022 - 19:24",
       "Headline": "අස්ගිරි මහාලේඛකාධිකාරී හිමියන්ගෙන් ඉල්ලීමක්",
       "News Content": "රටට හිතකර කොන්දේසි පිලිබඳව අවධානය යොමුකර මෙරට තුල පවතින ආර්ථික අර්බුදයට විසඳුම් සෙවීම සඳහා ජාත්‍යන්තර මූල්‍ය අරමුදල සමග සාකච්ඡා සිදුකල යුතු බව අස්ගිරි පාර්ශ්වයේ මහා ලේඛකාධිකාරී පූජ්‍ය මැදගම ධම්මානන්ද නාහිමියන් පවසනවා.\nවිශේෂ ප්‍රකාශයක් මාධ්‍ය වෙත නිකුත් කරමින් උන්වහන්සේ පෙන්වා දෙන්නේ මේ මොහොතේ උද්ඝෝෂණ හෝ වෘත්තීය ක්‍රියාමාර්ගවලට නොගොස් පවතින අර්බුදකාරි තත්ත්වයෙන් රට ගොඩගැනීම සඳහා පක්ෂ විපක්ෂ භේදයකින් තොරව සියලුදෙනා කටයුතු කළ යුතු බවයි.",
       "URL": "https://www.hirunews.lk/299724/අස්ගිරි-මහාලේඛකාධිකාරී-හිමියන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1287"
}