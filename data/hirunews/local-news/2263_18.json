{
       "Source": "hirunews",
       "Timestamp": "Sunday, 20 December 2020 - 19:43",
       "Headline": "අටළුගමින් කොරෝනා ආසාදිතයින් 734ක් (වීඩියෝ)",
       "News Content": "දැනට හුදකලා කර ඇති බණ්ඩාරගම - අටළුගම ප්‍රදේශයෙන් හඳුනා ගත් කොරෝනා ආසාදිතයන් සංඛ්‍යාව 734 දක්වා ඉහළ ගොස් තිබෙනවා.\nඒ, ඊයේ (19) දිනයේදී අලුතින් ආසාදිතයින් 130 දෙනෙකු සොයා ගැනීමත් සමඟයි.\nමේ අතර, කළුතර - බේරුවල සෞඛ්‍ය වෛද්‍ය නිලධාරී කොට්ඨාශයෙන් ද අලුතින් ආසාදිතයන් 60 දෙනෙකු හඳුනා ගැනීමත් සමඟ අක්කරමලෙයි, මග්ගොන - නැගෙනහිර, මග්ගොන - බටහිර යන ග්‍රාම සේවා වසම් තුනට සංචරණ සීමා පැනවීමට සෞඛ්‍ය අංශ පියවර ගත්තා.\nකළුතර - දකුණ - හීල් වීදිය, කුරේ පාර, මොස්ක් වීදිය, ධම්මාරාම පාර ප්‍රදේශයට ද ඊයේ (19) රාත්‍රියේ සිට සංචරණ සීමා පනවා ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/257490/අටළුගමින්-කොරෝනා-ආසාදිතයින්-734ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2263"
}