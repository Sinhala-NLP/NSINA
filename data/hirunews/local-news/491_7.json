{
       "Source": "hirunews",
       "Timestamp": "Tuesday, 07 March 2023 - 19:59",
       "Headline": "සෞඛ්‍ය වෘත්තිය සමිති රැසක් හෙට වර්ජනයේ (වීඩියෝ)",
       "News Content": "ඉහළ යන ජීවන වියදමට සරිලන දීමනා ලබා නොදීම ඇතුලු ඉල්ලීම් කිහිපයක් මුල් කරගනිමින් සෞඛ්‍ය ක්‍ෂේත්‍රයේ වෘත්තිය සමිති කිහිපයක් හෙට එක්දින වැඩ වර්ජනයක් දියත් කිරීමට සැළසුම් කර තිබෙනවා.\nපෙරවරු අටට ආරම්භ වන මෙම වර්ජනය හේතුවෙන් රෝහල්වල බාහිර ප්‍රතිකාර, සායනික, රසායනාගාර කටයුතු ඇතුලු අනෙකුත් සේවාවන්ට බලපෑම් එල්ලවිය හැකි බවයි රජයේ ඖෂධවේදීන්ගේ සංගමයේ සභාපති අජිත් පී. තිලකරත්න සඳහන් කළේ.\nමේ සම්බන්ධයෙන් සෞඛ්‍ය ලේකම්වරයා, අදාළ වෘත්තිය සමිති සමඟ අද සාකච්ඡාවක්ද පවත්වා තිබෙනවා.\nඑහිදී සාධනීය පිළිතුරක් නොලැබුණු බවයි රජයේ ඖෂධවේදීන්ගේ සංගමයේ සභාපති අජිත් පී. තිලකරත්න කියා සිටියේ.\nරජයේ වෛද්‍ය නිලධාරීන්ගේ සංගමය ඇතුලු වෘත්තිය සමිති 40 ක් නියෝජනය කරමින් සැදුම්ලත් වෘත්තිකයින්ගේ වෘත්තිය සමිති එකමුතුවද අද එම ශ්‍රවණාගාරයේදී රැස්වී තීරණය කළේ අනිද්දා සිට වෘත්තිය ක්‍රියාමාර්ගවල නිරතවීමටයි.\nමේ අතර ගුරු විදුහල්පති වෘත්තිය සමිති සන්ධානය අද ප්‍රවෘත්ති සාකච්ඡාවක පවත්වනු ලැබුවා.\nසියලු වෘත්තිය සමිති ඒකාබද්ධව තීරණය කරන දිනයකදී දැවැන්ත වැඩවර්ජනයක් පැවැත්වීමට එහිදී තීරණය කර තිබෙනවා.",
       "URL": "https://www.hirunews.lk/329272/සෞඛ්‍ය-වෘත්තිය-සමිති-රැසක්-හෙට-වර්ජනයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=491"
}