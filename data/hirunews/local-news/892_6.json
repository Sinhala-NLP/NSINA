{
       "Source": "hirunews",
       "Timestamp": "Sunday, 04 September 2022 - 15:03",
       "Headline": "මුෂ්ෆිකර් රහීම් ජාත්‍යන්තර T20 තරග පිටියට සමුදෙයි",
       "News Content": "බංග්ලාදේශ කණ්ඩායමේ කඩුලු රකින ක්‍රීඩක මුෂ්ෆිකර් රහීම් ජාත්‍යන්තර T20 තරග පිටියට සමුදීමට තීරණය කර තිබෙනවා.\nඔහු සිය විශ්‍රාම ගැනීම සම්බන්ධයෙන් වන නිල නිවේදනය සිය ට්විටර් ගිණුමෙහි තබා තිබෙනවා.\nරහීම් එහිදී කියා සිටින්නේ, T20 තරගවලින් සමුගෙන එක්දින හා ටෙස්ට් තරග වෙත සිය පූර්ණ අවධානය යොමු කිරීමට තමා බලාපොරොත්තු වන බවයි.\nමුෂ්ෆිකර් රහීම් එරට කණ්ඩායමේ නිත්‍ය කඩුලු රකින්නා මෙන් ම දක්ෂ පිතිකරුවෙකු ද වනවා.\nරහීම් T20 පිටියේ තරග 102කට ක්‍රීඩා කර ඇති අතර, ලබාගෙන ඇති ලකුණු සංඛ්‍යාව 1500ක්.\nT20 තරගයක දී රහීම් ලබාගෙන ඇති හොඳම ලකුණු සංඛ්‍යාව 72ක් වන අතර, රැස් කරගෙන ඇති අර්ධ ශතක සංඛ්‍යාව 06ක්.\nමුෂ්ෆිකර්ගේ පන්දුවට පහරදීමේ සාමාන්‍ය අගය 19.4ක් වනවා.",
       "URL": "https://www.hirunews.lk/314538/මුෂ්ෆිකර්-රහීම්-ජාත්‍යන්තර-t20-තරග-පිටියට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=892"
}