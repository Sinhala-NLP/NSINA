{
       "Source": "hirunews",
       "Timestamp": "Saturday, 11 June 2022 - 16:38",
       "Headline": "අනුරාධපුර ඇතැම් වෙළදසැල්වල සහල් හිඟයක් - බිත්තර සහ කුකුළු මස් මිල තවදුරටත් ඉහළට ? (වීඩියෝ)",
       "News Content": "කැකුළු සහල් සඳහා උපරිම සිල්ලර මිලක් නියම කරමින් අතිවිශේෂ ගැසට් නිවේදනයක් නිකුත් කර තිබෙනවා.\nඒ අනුව සුදු සහ රතු කැකුළු සහල් කිලෝවක් අලෙවි කළ හැකි උපරිම සිල්ලර මිල රුපියල් 210ක්.\nදේශිය සුදු සහ රතු කැකුළු සඳහා උපරිම සිල්ලර මිලක් නියම කරමින් ඊයේ රාත්‍රියේ පාරිභෝගික කටයුතු අධිකාරිය විසින් අතිවිශේෂ ගැසට් පත්‍රය නිකුත් කලා.\nදේශිය සුදු සහ රතු කැකුළු සහල් කිලෝවක් රුපියල් 210ක උපරිම සිල්ලර මිලකට යටත්ව අලෙවි කල යුතු බවයි එහි දැක්වෙන්නේ.\nඒ අනුව උපරිම සිල්ලර මිලට වඩා වැඩියෙන් වෙළදාම් කිරිම, සැපයීම, වෙළදම් කිරිම සඳහා ප්‍රදර්ශණය කිරීම නොකළ යුතු බවයි ගැසට් නිවේදනය මගින් නියෝග කර ඇත්තේ.\nජනවාරි මාසය දක්වා අවශ්‍ය සහල් නිෂ්පාදනය කිරිමට වී තොග රජය සහ පෞද්ගලික අංශය මෙන්ම අතරමැදියන් සතුව පවතින බව සුළු හා මධ්‍ය පරිමාන වි මෝල් හිමියන්ගේ සංගමය පවසනවා.\nඑම වී තොග විවෘත වෙළද පොලට නොපැමිණිම හේතුවෙන් සහල් හිගයක් ඇති වී ඇති බවයි ඔවුන් පෙන්වා දෙන්නේ.\nමේ අතර අනුරාධපුර ප්‍රදේශයේ ඇතැම් වෙළදසැල්වල සහල් හිඟයක් දක්නට ලැබෙන බව අප වාර්තාකරු සදහන් කළා.\nදිවයිනේ ඇතැම් ප්‍රදේශවල පිහිටි සතොස වෙලදසැල් අසල භාණ්ඩ මිලදී ගැනිමට ජනතාව දිගු පොලිම් වල රැදි සිටිනවා.\nමේ අතර සත්ව ආහාර මිල ඉහළ යාම හේතුවෙන් ත ඉදිරියේදී බිත්තර සහ කුකුළු මස් මිල තවදුරටත් ඉහල යා හැකි බව සමස්ත ලංකා කුකුළු ව්‍යාපාරිකයන්ගේ සංගමය පවසනවා.\nකුකුළු මස් හා බිත්තර මිල ඉහළ යාම හමුවේ මේ වනවිට සිය වෙළදාම් අඩු වී ඇති බවයි බිත්තර හා කුකුළු මස් අලෙවිකරුවන් පවසන්නේ.",
       "URL": "https://www.hirunews.lk/306848/අනුරාධපුර-ඇතැම්-වෙළදසැල්වල-සහල්-හිඟයක්-බිත්තර-සහ-කුකුළු-මස්-මිල-තවදුරටත්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1102"
}