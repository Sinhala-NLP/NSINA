{
       "Source": "hirunews",
       "Timestamp": "Sunday, 06 December 2020 - 18:40",
       "Headline": "ලක්ෂ 80ක මුතු සමඟ තිදෙනෙක් STF දැලේ (වීඩියෝ)",
       "News Content": "රුපියල් ලක්ෂ 86ක මුදලකට විකිණීම සඳහා ගෙන ගිය මුතු ඇට1070 ක් සමඟ පුද්ගලයින් තිදෙනෙකු අම්බලන්ගොඩ පොලිස් විශේෂ කාර්ය බලකායේ නිලධාරින් විසින් අත්අඩංගුවට ගෙන තිබෙනවා.\nඒ, අද (06) හම්බන්තොට නාවික හමුදා කඳවුරේ බුද්ධි අංශ නිලධාරීන්ට ලැබුණු තොරතුරකට අනුවයි.\nමුතු ඇට මිලදී ගැනීමට බව පවසා අදාළ සැකකරුවන් තිදෙනාව උපාය දුතයෙකු මාර්ගයෙන් හම්බන්තොට නගරය ආසන්නයේ අවන්හලකට ගෙන්වා ගෙන එලෙස අත්අඩංගුවට ගත් බවයි අම්බලන්ගොඩ පොලීසිය සඳහන් කළේ.\nඑම මුතු ඇට තොගයේ බර කිලෝග්‍රෑම් 650 ක් පමණ වන බව සඳහන්.\nඅත්අඩංගුවට ගත් සැකකරුවන් අලවතුගොඩ සහ ඌරාපොළ ප්‍රදේශයේ පදිංචි වයස අවුරුදු 44 සහ 28 යන වයස් වල පසුවන්නන්.\nඔවුන් පිළිබඳ නීතිමය ක්‍රියාමාර්ග ගැනීම සඳහා හම්බන්තොට ධිවර පරීක්ෂක කාර්යාලය වෙත භාර දී තිබෙනවා.",
       "URL": "https://www.hirunews.lk/256436/ලක්ෂ-80ක-මුතු-සමඟ-තිදෙනෙක්-stf-දැලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2291"
}