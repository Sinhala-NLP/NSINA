{
       "Source": "hirunews",
       "Timestamp": "Sunday, 21 May 2017 - 15:18",
       "Headline": "වැල්ලවත්තේ කඩා වැටුණු ගොඩනැගිල්ලේ හිමිකරු රිමාන්ඩ්",
       "News Content": "අත්අඩංගුවට ගත් වැල්ලවත්ත සැවෝයි සිනමාහල පිටුපස කඩාවැටුණු මහල් ගොඩනැගිල්ලේ හිමිකරු මේ මස 26 වන දා දක්වා රක්ෂිත බන්ධනාගාර ගත කෙරුණා.\nඒ, ඔහු අද ගල්කිස්ස මහේස්ත්‍රාත්වරයා හමුවට ඉදිරිපත් කිරීමෙන් පසුවයි.\nගොඩනැගිල්ලේ හිමිකරු පොලීසිය වෙත භාරවීමෙන් අනතුරුවයි අත්අඩංගුවට ගනු ලැබුවේ.\nපසුගිය 18 වනදා වැල්ලවත්තේ මෙම ගොඩනැගිල්ල කඩාවැටීමෙන් පුද්ගලයින් දෙදෙනෙක් ජීවිතක්ෂයට පත්ව තවත් පුද්ගලයින් 21 දෙනෙකු තුවාල ලැබුවා.\nමේ අතර අතුරුදන් වී ඇති බවට සැක කෙරෙන කාන්තාවක් සොයා තවදුරටත් මෙහෙයුම් ක්‍රියාත්මකයි.",
       "URL": "https://www.hirunews.lk/161824/වැල්ලවත්තේ-කඩා-වැටුණු-ගොඩනැගිල්ලේ-හිමිකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4506"
}