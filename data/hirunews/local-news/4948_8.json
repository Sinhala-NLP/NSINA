{
       "Source": "hirunews",
       "Timestamp": "Wednesday, 27 July 2016 - 7:13",
       "Headline": "සාමූහික වගකීමක් ගැන අධ්‍යාපන අමාත්‍යාංශයට ප්‍රශ්නයක්",
       "News Content": "සාමූහික වගකීමෙන් බැහැරව කටයුතු කිරීම නිසා ජාතික අධ්‍යාපන ආයතනයේ පාලක සභාව විසුරුවා හරිනු ලැබූ බව අධ්‍යාපන අමාත්‍යාංශය නිවේදනය කළා.\nඅමාත්‍යාංශය සඳහන්  කළේ පාලක සභාවට පත් කළ පුද්ගලයන් එහි අපේක්ෂාවන් නිවැරදි අයුරින් ඉටු නොකළ බවයි.\nඅභ්‍යන්තර තොරතුරු අනාවරණ කරමින් ඇතැම් සාමාජිකයන් කටයුතු කිරීම නිසා ජාතික අධ්‍යාපන ආයතනයේ පාලක සභාව විද්වතුන්ගේ දෝෂ දර්ශනයට ලක්වූ බවද එම අමාත්‍යාංශය සඳහන් කළේ ඉදිරියේදී නව පාලක සභාවක් පත් කරන බවට ප්‍රකාශ කරමින්.\nජාතික අධ්‍යාපන ආයතනයේ පාලක සභාව අධ්‍යාපන අමාත්‍යාංශයෙන් පත් කළ නියෝජිතයන් අටදෙනෙකුගෙන් සමන්විත වූ අතර, ඊට විශ්වවිද්‍යාල ආචාර්යවරුන්ගේ සමිති සම්මේලනයේ හිටපු සභාපති නිර්මාල් රංජිත් දේවසිරි මෙන්ම මහාචාර්ය ජයදේව උයන්ගොඩද ඇතුළත් වුණා.\nඔවුන් එම තනතුරුවලින් ඉවත් කළ බව අධ්‍යාපන අමාත්‍යාංශ ලේකම්වරයා පසුගියදා ලිඛිතව දන්වා තිබුණා.",
       "URL": "https://www.hirunews.lk/139077/සාමූහික-වගකීමක්-ගැන-අධ්‍යාපන-අමාත්‍යාංශයට-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=4948"
}