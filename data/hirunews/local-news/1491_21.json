{
       "Source": "hirunews",
       "Timestamp": "Wednesday, 15 December 2021 - 18:20",
       "Headline": "රංගන හේරත්ට කොවිඩ් වෛරසය ආසාදනය වේ",
       "News Content": "බංගලාදේශ කණ්ඩායමේ දඟ පන්දු යැවීමේ පුහුණුකරු හිටපු ශ්‍රී ලංකා ක්‍රිකට් ක්‍රීඩක රංගන හේරත්ට කොවිඩ් -19 වෛරසය ආසාදනය වී ඇති බව වාර්තා වනවා.\nරංගන හේරත් මේ වන විට බංගලාදේශ කණ්ඩායම සමග තරග දෙකකින් සමන්විත ටෙස්ට් තරගාවලියකට එක් වීම සඳහා නවසීලන්තය බලා පිටත් ව ගොස් තිබෙනවා.\nනවසීලන්තයේ ක්‍රයිස්ට්චර්ච් නුවර දී සිදුකළ කොවිඩ් covid -19 පරීක්ෂණයකදී යි ඔහුට මෙම වෛරසය ආසාදනය වී ඇති බව තහවුරු වී ඇත්තේ.\nකණ්ඩායම් ආරංචි මාර්ග සඳහන් කරන්නේ ඔහු දින දෙකක පමණ කාලයක් සුළු උණ තත්වයකින් පසු වූ බවයි.\nකෙසේ වෙතත් කණ්ඩායමේ අනෙක් ක්‍රීඩකයින්ට සහ පුහුණු කාර්ය මණ්ඩලයට වෛරසය ආසාදනය වී ඇති බවට මෙතෙක් හවුරු වී නැහැ.\nඅද කණ්ඩායමේ ක්‍රීඩකයින් සහ පුහුණු කාර්‍ය මණ්ඩලයේ සාමාජිකයින් නැවත වතාවක් කොවිඩ් 19 පරීක්ෂණයකට මුහුණ දීමට නියමිතයි.",
       "URL": "https://www.hirunews.lk/291141/රංගන-හේරත්ට-කොවිඩ්-වෛරසය-ආසාදනය-වේ",
       "Category": "Local News",
       "Parent URL": "https://www.hirunews.lk/local-news.php?pageID=1491"
}