{
       "Source": "hirunews",
       "Timestamp": "Tuesday, 12 September 2023 - 16:11",
       "Headline": "අධිකරණයට බිමත්ව පැමිණ සිටි පුද්ගලයෙක් අත්අඩංගුවට",
       "News Content": "හැටන් මහෙස්ත්‍රාත් විවෘත අධිකරණයේ විභාග වෙමින් තිබු නඩුවක පැමිණිලිකරුවෙකු අධික ලෙස බිමත්ව අධිකරණයට අපහස වන අයුරින් හැසිරිමේදි අත්අඩංගුවට ගෙන තිබෙනවා.\nහැටන් දිසා විනිසුරු සහ මහෙස්ත්‍රාත් එම්.ෆරුක් ඩින්මගේ නියෝගයක් මත අධිකරණය භාර සැරයන්වරයෙකු විසින් (12) දින සැකකරු අල්ලා හැටන් පොලිසියට භාර දි ඇතිබව සඳහන්.\nමෙසේ අත්අඩංගුවට ගනු ලැබුවේ හැටන් බණ්ඩාරනායකපුර ප්‍රදේශයේ පදිංචි 44 හැවිරිදි තිදරු පියෙක්.\nසැකකරුගේ නිවසට පුද්ගලයෙකු අයුතු ලෙස ඇතුල්විමක් සම්බන්ධයෙන් හැටන් මහෙස්ත්‍රාත් අධිකරණයේ විභාග වු නඩුවක තින්දුව හැටන් මහෙස්ත්‍රාත්වරයා විසින් ප්‍රකාශයට පත් කරන අවස්තාවේදීයි මෙම පුද්ලයා විසින් මෙලෙස හැසිරී ඇත්තේ.\nපැමිණිලිකරු විසින් නිතිඥවරයෙකු නොමැතිව මහෙස්ත්‍රාත්වරයාගේ අවසරයකින් තොරව විවෘත අධිකරණයේ චුදිතයාට එරෙහිව මුදල් ගණුදෙණුවක් සම්බන්ධයෙන්ද එම අධිකරණයේම විභාග වෙමින් පවතින තවත් නඩුවකට මෙවැනිම දඩුවමක් ලබාදෙන ලෙස ප්‍රකාශ කර තිබෙනවා.\nඔහු එසේ ප්‍රකාශ කිරීමත් සමග සැකකරු අත්අඩංගුවට ගෙන පරික්ෂා කිරිමේදි ඔහු අධික ලෙස බිමත්ව සිටි බවයි හැටන් පොලිසියේ නිලධාරියෙකු කියා සිටියේ.\nඅත්අඩංගුවට ගත් සැකකරු වෛද්‍යවරයෙකු වෙත ඉදිරිපත් කර වාර්තාවක් ලබාගෙන (13) දින යලිත් හැටන් මහෙස්ත්‍රාත් අධිකරණය වෙත ඉදිරිපත් කරන බව හැටන් පොලිසියේ ආපරාධ විමර්ෂණ අංශයේ නිලධාරියෙකු පැවසුවා.",
       "URL": "https://www.hirunews.lk/348052/අධිකරණයට-බිමත්ව-පැමිණ-සිටි-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=35"
}