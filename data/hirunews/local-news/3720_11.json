{
       "Source": "hirunews",
       "Timestamp": "Tuesday, 02 October 2018 - 7:33",
       "Headline": "පුත්තලමට තද සුළං  - අදත් ගිගුරුම් සහිත වැසි",
       "News Content": "පහළ වායුගෝලයේ පවතින කැළඹිලි ස්වභාවය හේතුවෙන් ප්‍රදේශ රැසකට ගිගුරුම් සහිත වැසි සමඟ තද සුළං ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම මාතර සිට හම්බන්තොට හරහා පොතුවිල් දක්වා සහ පුත්තලම සිට මීගමුව දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය පැයට කිලෝමීටර් 70ත්, 80ත් දක්වා ඉහළ යා හැකි බවයි එම දෙපාර්තමේන්තුව සඳහන් කළේ.\nමේ නිසා මුහුදු ප්‍රදේශ ක්ෂණිකව රළු විය හැකි අතර ඒ පිළිබදව නාවික හා ධීවර ප්‍රජාව සැලකිලිමත් වන ලෙස ද ඔවුන් ඉල්ලා සිටියා.\nමේ අතර, පුත්තලම, ආනමඩුව, ආදිගම සහ මදවක්කුලම යන ප්‍රදේශවලට ඊයේ රාත්‍රියේ හමා ගිය තද සුළඟකින් නිවාස 100කට වැඩි සංඛ්‍යාවකට හානි සිදුවී තිබෙනවා.\nඅප වාර්තාකරුවන් සඳහන් කළේ අධික වැසිත් සමඟ මෙම සුළං ඇති වූ බවයි.\nමේ හේතුවෙන් ප්‍රදේශයේ මාර්ග කිහිපයක ගමනාගමන කටයුතුවලට බාධා එල්ල වූ අතර, විදුලි රැහැන්වලට ද හානි සිදුවුණා.\nකාලගුණ විද්‍යා දෙපාර්තමේන්තුව සඳහන් කළේ අද පස්වරු කාලයේදීත් ප්‍රදේශ රැසකට ගිගුරුම් සහිත වැසි ඇති විය හැකි බවයි.",
       "URL": "https://www.hirunews.lk/201189/පුත්තලමට-තද-සුළං-අදත්-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3720"
}