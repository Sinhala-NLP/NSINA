{
       "Source": "hirunews",
       "Timestamp": "Saturday, 27 May 2023 - 14:17",
       "Headline": "බඩඉරිඟු හිඟවුණොත් කුකුළු මස් මිල වැඩිවිය හැකියි -  සංගමයකින් චෝදනා",
       "News Content": "ලබන මාසය වනවිට සත්ත්ව ආහාර ලෙස ලබාදෙන බඩ ඉරිඟුවල හිඟයක් ඇතිවිය හැකි බව සමස්ත ලංකා කුකුළු මස් ව්‍යාපාරිකයින්ගේ සංගමය පවසනවා.\nඑහි සභාපති අජිත් ගුණසේකර කියා සිටියේ මේ හේතුවෙන් රජය, කඩිනමින් බඩ ඉරිඟු ආනයනයට කටයුතු කළ යුතු බවයි.\nමේ අතර, මෙම වසරේ අප්‍රේල් දක්වා කාලය තුළ බඩඉරිඟු මෙටි්‍රක් ටොන් 27,867 ක් ආනයනය කර ඇති බව කෘෂිකර්ම අමාත්‍යාංශය පවසනවා.\nමෙම වසරේ බඩඉරිඟු අවශ්‍යතාව මෙටි්‍රක් ටොන් ලක්ෂ 5 ක් වන අතර, පසුගිය මහ කන්නයේදී මෙටි්‍රක් ටොන් 187,000 ක අස්වැන්නක් ලැබී ඇති බවයි එම අමාත්‍යාංශය සඳහන් කළේ.\nඑමෙන්ම මෙවර යල කන්නයේදී මෙටි්‍රක් ටොන් 67,000 ක අස්වැන්නක් අපේක්ෂිතයි.\n2021 මහ කන්නයේ රසායනික පොහොර තහනමත් සමඟ මෙරට බඩඉරිඟු වගාවේ අස්වැන්න මෙටි්‍රක් ටොන් 90,000 ක් දක්වා අඩුවීම හේතුවෙන් 2022 වසරේදී සත්ව ආහාර සඳහා බඩඉරිඟු හිඟයක් ඇතිවූ බවයි කෘෂිකර්ම අමාත්‍යාංශය සඳහන් කළේ.\nඒ හේතුවෙන් 2022 වසර සඳහා බඩඉරිඟු ටොන් ලක්ෂ දෙකක් ආනයනය කර තිබුණා.\nකෙසේ වෙතත් දැනට පවතින බඩඉරිඟු ප්‍රමාණය අනුව සත්ව ආහාර සැකසීම සඳහා තවත් මෙටි්‍රක් ටොන් 217,633 ක් අවශ්‍යව ඇති බවද කෘෂිකර්ම අමාත්‍යාංශය සඳහන් කළා.",
       "URL": "https://www.hirunews.lk/336369/බඩඉරිඟු-හිඟවුණොත්-කුකුළු-මස්-මිල-වැඩිවිය-හැකියි-සංගමයකින්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=313"
}