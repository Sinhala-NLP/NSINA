{
       "Source": "hirunews",
       "Timestamp": "Thursday, 18 August 2016 - 19:49",
       "Headline": "විදෙස් ගමන් බලපත්‍ර ජාවාරමක තොරතුරු හෙළිවෙයි (ඡායාරූප)",
       "News Content": "ව්‍යාජ ගමන් බලපත්‍ර සහ වීසා ළඟ තබාගත් පුද්ගලයන් 06 දෙනෙකු අත්අඩංගුවට ගෙන තිබෙනවා.\nත්‍රස්ත විමර්ශන කොට්ඨාස නිලධාරීන් ලද තොරතුරකට අනුවයි මෙම වැටලීම කර ඇත්තේ.\nඑම වැටලීමේදී නීතිව්රෝධී ලෙස කැනඩාවට යාම සඳහා සුදානම් වූ පිරිසකට ලබාදීමට සලසුම්කර තිබු විදේශ ගමන් බලපත්‍ර 200ක් අත්අඩංගුවට ගත් බවයි පොලිසිය ප්‍රකාශ කළේ.\nවිසා බලපත්‍ර මුද්‍රණය කිරීම සඳහා යොදා ගන්නා පරිගණකයක් සහ මුද්‍රණ යන්ත්‍රයක් සොයාගෙන ඇති අතර විසා සඳහා එක් පුද්ගලයෙකුගෙන් ලක්ෂ එකහමාරක් ලබාගත් බවටයි වැඩිදුර පරීක්ෂණවලදී අනාවරණ වී ඇත්තේ.\nපොලිස්පති පුජිත ජයසුන්දරගේ අධීක්ෂණය යටතේ විමර්ශන සිදුකෙරෙන අතර සැකකරුවන් අධිකරණයට ඉදිරිපත් කිරීමට නියමිත බව සඳහන්.\nමෙවැනි වංචාවන්ට මහා ජනතාවට හසු නොවන ලෙසයි පොලිසිය වැඩිදුරත් සඳහන් කළේ.",
       "URL": "https://www.hirunews.lk/140943/විදෙස්-ගමන්-බලපත්‍ර-ජාවාරමක-තොරතුරු-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4917"
}