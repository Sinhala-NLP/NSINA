{
       "Source": "hirunews",
       "Timestamp": "Wednesday, 13 January 2021 - 15:21",
       "Headline": "ඉන්දියාවෙන් නව කොරෝනා වෛරස් ප්‍රභේදය ආසාදනය වූ 102 දෙනෙකු හඳුනා ගැනේ",
       "News Content": "ඉන්දියාවෙන් මේ වනවිට නව කොරෝනා වෛරස් ප්‍රභේදය ආසාදනය වූ පුද්ගලයන් 102 දෙනෙකු හඳුනාගෙන ඇති බව එරට සෞඛ්‍ය අමාත්‍යාංශය ප්‍රකාශ කළා.\nඉහළ ප්‍රචාරණ හැකියාවක් සහිත මෙම වෛරස් ප්‍රභේදය ආසාදනය වූ පුද්ගලයන් සියලුදෙනා අදාළ ප්‍රාන්ත රජයන්හි විශේෂිත පහසුකම් යටතේ ප්‍රතිකාර ලබා දෙන බවයි එමගින් වැඩිදුරටත් සඳහන් කළේ.\nඔවුන්ගේ ආශ්‍රිතයන් සියලුදෙනාම නිරෝධායනයට ලක් කර තිබෙනවා. මේ අතර, අද උදෑසනින් අවසන් වූ පැය 24 තුල තවත් කොරෝනා ආසාදිතයන් 15,968ක් ඉන්දියාවෙන් හඳුනාගෙන ඇති අතර ඒ අනුව එරට මුළු ආසාදිත සංඛ්‍යාව එක්කෝටි හාර ලක්ෂය ඉක්මවනවා.\nඑරට සිදුව ඇති සමස්ත කොරෝනා සංඛ්‍යාව එක්ලක්ෂ 51,000 කට අධිකයි.",
       "URL": "https://www.hirunews.lk/259620/ඉන්දියාවෙන්-නව-කොරෝනා-වෛරස්-ප්‍රභේදය-ආසාදනය-වූ-102-දෙනෙකු-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2214"
}