{
       "Source": "hirunews",
       "Timestamp": "Thursday, 23 February 2023 - 13:00",
       "Headline": "දුම්රියේ ගමන් ගත් විදේශීකයාට සෙරෙප්පුවෙන් ගැසූ පුද්ගලයා අත්අඩංගුවට",
       "News Content": "දුම්රියෙන් ගමන් ගන්නා විදෙස් සංචාරකයෙකුට සෙරෙප්පු ප්‍රහාරයක් එල්ල කිරීමේ සිද්ධියට සම්බන්ධ සැකකරු බණ්ඩාරවෙල පොලීසිය මගින් අද (23) අත්අඩංගුවට ගෙන තිබෙනවා.\nඔහු 28 හැවිරිදි වියේ පසුවන බණ්ඩාරවෙල ප්‍රදේශයේම පදිංචිකරුවෙකු බවයි වාර්තා වන්නේ.\nදුම්රිය මාර්ගයෙන් පිටත සිටින පුද්ගලයෙකු, විදේශිකයෙකුට සෙරෙප්පු ප්‍රහාරයක් එල්ල කිරීමට අදාළ දර්ශන ඇතුළත් වීඩියෝ පටයක් මේ දිනවල සමාජ මාධ්‍යයේ සංසරණය වනවා.\nඒ අනුවයි මේ සම්බන්ධයෙන් පොලීසිය විමර්ශන ආරම්භ කරනු ලැබුවේ.\nසැකකරු අත්අඩංගුවට ගැනීමෙන් පසු හෙළි වී ඇත්තේ පෙරේදා උදෑසන බදුල්ල බලා කොළඹ කොටුවෙන් ගමන් ආරම්භ කල දුම්රියේ සිටි විදෙස් සංචාරකයෙකුට බණ්ඩාරවෙල කාලි කෝවිල පිටුපසදී මෙම ප්‍රහාරය එල්ල කර ඇති බවයි.",
       "URL": "https://www.hirunews.lk/328094/දුම්රියේ-ගමන්-ගත්-විදේශීකයාට-සෙරෙප්පුවෙන්-ගැසූ-පුද්ගලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=518"
}