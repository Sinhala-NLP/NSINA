{
       "Source": "hirunews",
       "Timestamp": "Monday, 01 March 2021 - 7:03",
       "Headline": "ආරවුලක් දුරදිග ගොස් එල්ල කරගත් ගල් ප්‍රහාරවලින් දෙදෙනෙකුට බරපතලයි",
       "News Content": "මීගහකිවුල, අරාව ප්‍රදේශයේ යාබද නිවාස දෙකක පදිංචි දෙපිරිසක් අතර ඇතිවූ ගැටුමකින් බරපතල තුවාල ලබා පුද්ගලයින් දෙදෙනෙකු රෝහල් ගතකර තිබෙනවා.\nඊයේ (28) රාත්‍රියේ මෙම ගැටුම සිදුව ඇති අතර තුවාල ලැබූ 41 සහ 29 හැවිරිදි වියේ පසුවූ පුද්ගලයින් දෙදෙනා මීගහකිවුල රෝහලට ඇතුලත් කර ඇති බවයි අප වාර්තාකරු සඳහන් කළේ.\nකන්දකැටිය පොලීසිය සඳහන් කළේ නිවසක සවිකර තිබූ ඇන්ටනාවක් සම්බන්ධයෙන් ඇති වූ ප්‍රශ්නයක් දුරදිග යාමෙන් පසුව එකිනෙකාට ගල්වලින් සිදුකර ගත් පහරදීම්වලින් මොවුන් තුවාල ලබා ඇති බවයි.\nසිද්ධිය සම්බන්ධයෙන් කන්දකැටිය පොලීසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/263944/ආරවුලක්-දුරදිග-ගොස්-එල්ල-කරගත්-ගල්-ප්‍රහාරවලින්-දෙදෙනෙකුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=2119"
}