{
       "Source": "hirunews",
       "Timestamp": "Sunday, 18 September 2016 - 6:34",
       "Headline": "Update : වත්තල ප්ලාස්ටික් කම්හලේ ගින්න නිවන්න පැය අටක මෙහෙයුමක්",
       "News Content": "වත්තල - හුණුපිටිය - දිප්පිටිගොඩ ප්‍රදේශයේ ප්ලාස්ටික් කර්මාන්තශාලාවක අද අලුයම හටගත් ගින්න මීට ටික වේලාවකට පෙර පාලනය කෙරුණා.\nකොළඹ ගිනි නිවීමේ ඒකකය සඳහන් කළේ අලුයම හතරට පමණ හටගත් ගින්න විශාල ප්‍රදේශයක් පුරා පැතිර ගොස් තිබූ බවයි.\nඑය පාලනය කිරීම සඳහා ගිනි නිවන රථ 6 ක් එම ස්ථානයට පිටත් කර යැවුණා.\nපැය 8 කට ආසන්න කාලයක් සිදුකළ ගිනි නිවීමේ මෙහෙයුම්වලින් අනතුරුවයි එය පාලනය කළේ.\nමෙම කර්මාන්තශාලාව නිසි ආරක්ෂිත උපක්‍රම භාවිත නොකර, පවත්වාගෙන ගිය බවටද තොරතුරු අනාවරණ වූ බව කොළඹ ගිනි නිවීමේ ඒකකයේ නිලධාරියෙකු හිරු ප්‍රවෘත්ති අංශයට සඳහන් කළා.\nගින්නට හේතුව මෙතෙක් හෙළිවී නැහැ.\nමේ අතර කොට්ටාව - මත්තෙගොඩ ප්‍රදේශයේ පිහිටි සුපිරි වෙළඳසැලක අද පෙරවරුවේ ගින්නක් හටගෙන තිබෙනවා.\nඑය විවෘත කිරීමට පෙර දුමෙන් වැසී තිබී අතර අනතුරුවයි ප්‍රදේශවාසීන් ඒ පිළිබඳව ගිනි නිවීමේ ඒකකය දැනුවත් කර ඇත්තේ.\nගින්න නිවීම සඳහා කෝට්ටේ මහ නගර සභාවේ ගිනි නිවීමේ රථ දෙකක් එම ස්ථානයට පැමිණ ඇති අතර, ගින්නට හේතුව විදුලි කාන්දුවක් විය හැකි බවට ගිනි නිවීමේ නිලධාරීන් සැක පළ කරනවා.\nUpdate : Sunday, September 18, 2016 : 12.50\n...............................................................................................\nවත්තල - හුණුපිටිය - දිප්පිටිගොඩ ප්‍රදේශයේ ප්ලාස්ටික් කර්මාන්තශාලාවක අද අලූයම ගින්නක් හටගෙන තිබෙනවා.\nකොළඹ ගිනි නිවීමේ ඒකකය සඳහන් කළේ අලූයම හතරට පමණ හටගත් ගින්න විශාල ප්‍රදේශයක් පුරා පැතිර ගොස් ඇති බවයි.\nඑය පාලනය කිරීම සඳහා ගිනි නිවන රථ 6 ක් එම ස්ථානයට පිටත් කර යවා තිබෙනවා.\nතවමත් ගින්න නිවීමේ මෙහෙයුම් ක්‍රියාත්මක වන අතර අවට පිහිිටි නිවාස වෙත එය පැතිර යාම වැළැක්වීම සඳහා දැඩි අවධානයකින් කටයුතු කරන බව ගිනි නිවීමේ ඒකකයේ ප්‍රකාශකයෙකු සඳහන් කළා.\nගින්නට හේතුව මෙතෙක් අනාවරණ වී නැහැ.",
       "URL": "https://www.hirunews.lk/143213/update-වත්තල-ප්ලාස්ටික්-කම්හලේ-ගින්න-නිවන්න-පැය-අටක-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4875"
}