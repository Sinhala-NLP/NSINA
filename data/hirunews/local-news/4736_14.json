{
       "Source": "hirunews",
       "Timestamp": "Tuesday, 27 December 2016 - 7:45",
       "Headline": "මැති - ඇමති වාහන හඳුනා ගැනීමට නව ක්‍රමවේදයක්",
       "News Content": "පාර්ලිමේන්තු මැති - ඇමතිවරුන්ගේ වාහන හඳුනා ගැනීම සඳහා ඔවුන්ගේ වාහනවල ඉදිරිපස වීදුරුවෙහි විශේෂ සලකුණක් සහිත ස්ටිකරයක් ඇලවීමට තීරණය වී තිබෙනවා.\nඑමගින් ජනතාවට පාර්ලිමේන්තු මන්ත්‍රීවරයෙකුගේ වාහනයක් බවට පැහැදිලිව හඳුනා ගැනීමට හැකි වනු ඇති.\nරාත්‍රී කාලයේදීත්, පැහැදිලිව ප්‍රදර්ශනය වන ආකාරයේ විශේෂිත කඩදාසියක අදාළ ස්ටිකරය මුද්‍රණය කිරීමටයි තීරණය වී ඇත්තේ.\nලබන වසරේ සිට අදාළ යෝජනාව ක්‍රියාත්මක වීමට නියමිතයි. එමෙන්ම මන්ත්‍රීවරයාගේ ඡායාරූපය ද ඊට ඇතුළත් කිරීමට දැනට යෝජනා වී තිබෙනවා.\nමේ වන විටත් අදාළ අනන්‍යතා පත්‍ර ලබා ගැනීමට කැමැත්ත පළ කරන මන්ත්‍රීවරුන් ඒ සඳහා ඉල්ලූම් කර ඇති බවටයි පාර්ලිමේන්තු ආරංචි මාර්ග සඳහන් කළේ.",
       "URL": "https://www.hirunews.lk/150647/මැති-ඇමති-වාහන-හඳුනා-ගැනීමට-නව-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=4736"
}