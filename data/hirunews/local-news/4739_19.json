{
       "Source": "hirunews",
       "Timestamp": "Saturday, 24 December 2016 - 15:05",
       "Headline": "වැසි ඉල්ලා විශේෂ දේව පුජාවක් (ඡායාරූප)",
       "News Content": "ප්‍රදේශ රැසකට බලපා ඇති වියළි කාලගුණික තත්වය දුරුවී කඩිනමින් වැසි ලැබෙන ලෙසට ප්‍රාර්ථනා කරමින් විශේෂ දේව පුජාවක් පවත්වා තිබෙනවා.\nදිඹුලාගල සොරිවිල ශ්‍රී මුත්තුමාරි අම්මාන් දේවාලයේදී එය අද පෙරවරුවේ පැවැත්වුනේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඅප වාර්තාකරු සඳහන් කලේ මෙහිදී ගැල් 8 කින් යුත් පළතුරු පුජාවක් ද පැවති බවයි.\nහෙන්නානිගල ආදිවාසී ජනතාව විසින් කිරි කොරහ නැටීමේ ශාන්තිකර්මයක් ද එහිදී පවත්වා තිබෙනවා.\nමේ අතර අද රාත්‍රී පරාක්‍රම සමුද්‍රයේ වැව් තාවුල්ලේදී විශේෂ වැසි පිරිත් දේශණයක් ද පැවැත්වීමටකටයුතු සැලසුම් කර ඇති බවයි අප වාර්තාකරු සඳහන් කලේ.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/150486/වැසි-ඉල්ලා-විශේෂ-දේව-පුජාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4739"
}