{
       "Source": "hirunews",
       "Timestamp": "Sunday, 26 July 2020 - 13:16",
       "Headline": "ඕස්ට්‍රේලියාවේ කොරෝනා වසංගතය යළි හිස ඔසවයි",
       "News Content": "කොරෝනා වෛරස් ගෝලීය වසංගතයේ දෙවන රැල්ලට මුහුණදෙන  ඕස්ට්‍රේලියාවෙන් වැඩිම කොරෝනා මරණ සංඛ්‍යාවක් ඊයේ දිනය තුළ වාර්තාවී තිබෙනවා.\nනිරෝධායන වසාදැමීම් ක්‍රියාත්මක වුවද එරට ආසාදිත සංඛ්‍යාවද තවදුරටත් ඉහළ ගොස් ඇති බවයි විදෙස් වාර්තා සඳහන් කළේ.\nඕස්ට්‍රේලියාවෙන් ගතවූ පැය විසි හතර තුළ කොරෝනා මරණ 10ක් වාර්තාවූ අතර, නව ආසාදිතයන් 459 ක්ද වාර්තාවී තිබෙනවා.\nගෝලීය වසංගතය ආරම්භ වූ පසු  ඕස්ට්‍රේලියාවෙන් දිනකදී වාර්තාවූ වැඩිම මරණ සංඛ්‍යාව මෙයයි.\nඕස්ට්‍රේලියාවේ කොරෝනා වෛරස් ආසාදිතයන් සංඛ්‍යාව මේ වනවිට 14,403 දක්වා ඉහළ ගොස් ඇති අතර, වාර්තාවන මරණ සංඛ්‍යාව 155ක්.",
       "URL": "https://www.hirunews.lk/246435/ඕස්ට්‍රේලියාවේ-කොරෝනා-වසංගතය-යළි-හිස-ඔසවයි",
       "Category": "Local News",
       "Parent URL": "https://www.hirunews.lk/local-news.php?pageID=2559"
}