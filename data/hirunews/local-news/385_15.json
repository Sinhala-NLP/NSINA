{
       "Source": "hirunews",
       "Timestamp": "Friday, 28 April 2023 - 7:56",
       "Headline": "මාරවිල අධිකරණ සේප්පුවෙන් රුපියල් ලක්ෂ 22කට අධික මුදලක් අතුරුදහන්",
       "News Content": "මාරවිල දිසා අධිකරණයේ සේප්පුවේ තිබී රුපියල් ලක්ෂ 22කට වඩා වැඩි මුදලක් අතුරුදහන් වී තිබෙනවා.\nඑම සිද්ධිය සම්බන්ධයෙන් එම අධිකරණයේම සේවය කරන ලිපිකරුවෙකු සහ ලිපිකාරිණියක් මාරවිල පොලීසිය විසින් ඊයේ (27) දින අත්අඩංගුවට ගෙන තිබුණා.\nඅධිකරණ සේප්පුවේ තැන්පත් කර තිබූ රුපියක් 22,07,000ක මුදලක් මෙලෙස අස්ථාන ගත වී ඇති බව එම අධිකරණයේ රෙජිස්ටාර්වරියක ලෙස සේවය කරන ශාරිකා මානෙල් වික්‍රමනායක පසුගිය මාර්තු 20 වැනිදා මාරවිල පොලීසිය වෙත පැමිණිලි කර ඇති බවයි වාර්තා වන්නේ.\nපොලීසිය විසින් මෙම සිදුවීමට අදාලව විමර්ශණ කටයුතුවල දී අධිකරණයේ සේවයේ නියුතු කිහිප දෙනෙකුගෙන්ම ප්‍රකාශ ලබා ගැනීමටයි පොලීසිය කටයුතු කර තිබෙන්නේ.\nමාරවිල පොලීසිය සිද්දිය සම්බන්ධයෙන් වැඩිදුර විමර්ශන කටයුතු සිදුකරනවා.",
       "URL": "https://www.hirunews.lk/333649/මාරවිල-අධිකරණ-සේප්පුවෙන්-රුපියල්-ලක්ෂ-22කට-අධික-මුදලක්-අතුරුදහන්",
       "Category": "Local News",
       "Parent URL": "https://www.hirunews.lk/local-news.php?pageID=385"
}