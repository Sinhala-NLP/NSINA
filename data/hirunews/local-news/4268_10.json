{
       "Source": "hirunews",
       "Timestamp": "Tuesday, 17 October 2017 - 8:47",
       "Headline": "පියාගේ හිසට කඩුවකින් කෙටූ පුත්‍රයෙක් අත්අඩංගුවට",
       "News Content": "තම පියාගේ හිසට කඩුවකින් පහරදුන් පුත්‍රයෙකු මැදවච්චිය පොලිසිය මඟින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු 22 හැවිරිදි වියේ පසුවන තරුණයෙක් බවයි වාර්තා වන්නේ.\nපහරකෑමට ලක්වූ පුද්ගලයා විශ්‍රාමික පොලිස් නිලධාරියෙක් වන අතර තුවාල ලැබූ ඔහුරෝහල් ගතව ප්‍රතිකාර ලබන බවයි පොලිසිය සඳහන් කළේ.\nපහරදීමට සම්බන්ධ සැකකාර තරුණයා විශ්‍රාමික පොලිස් නිලධාරියාගේ පළමු බිරිඳගේ එකම දරුවා බවත් එම බිරිඳ මියගිය පසු පොලිස් නිලධාරියා ගුරුවරියක් සමඟ නැවත විවාහ වී ඇති බව පොලිස් පරීක්ෂණ වලදී අනාවරණය වී තිබෙනවා.\nඅප වාර්තාකරු සඳහන් කළේ පියා විසින් දෙවන කසාදය සිදුකර ගැනීම සඳහා තම මව ඝාතනය කර ඇති බවට සැකකරන පුත්‍රයා පියාගේ දෙවන විවාහයේ බිරිඳ සමඟ නිරන්තරයෙන් ගැටුම් ඇතිකරගෙන ඇති බවයි.\nමේ හේතුවෙන් ඔවුන් පදිංචිව සිටි නිවස පුත්‍රයාට භාරදී ඔවුන් දෙදෙනා නේරියකුලම විද්‍යාලයේ ගුරු නිවාසයේ පදිංචිය සඳහා ගොස් ඇති බව පොලිස් පරීක්ෂණ වලදී වැඩිදුරටත් කරනු අනාවරණය වී තිබෙනවා.\nවිශ්‍රාමික පොලිස් නිලධාරියා ව්‍යාපාරයක් පවත්වාගෙන ගොස් ඇති අතර ඔවුන් පදිංචිව සිටි නිවසේ එහි භාණ්ඩ ගබඩාකර ඇති අතර එහි තිබූ භාණ්ඩ පුද්ගලයින් දෙදෙනෙකුට ලබා දීමට නිවසට ගිය අවස්ථාවේ නිවසේ සිටි පුත්‍රයා විසින් තම පියාගේ හිසට පහරදීම සිදුකර ඇති බවයි වාර්තා වන්නේ.\nසිද්ධිය සම්බන්ධයෙන් අත්අඩංගුවට ගත් සැකකාර පුත්‍රයා මද වශයෙන් මානසික රෝගයකින් පෙළෙන්නෙකු බවත් ඔහු ඊයේ අනුරාධපුර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප හිමිවූ බවත් මැදවච්චිය පොලිසිය සදහන් කළා.",
       "URL": "https://www.hirunews.lk/173683/පියාගේ-හිසට-කඩුවකින්-කෙටූ-පුත්‍රයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4268"
}