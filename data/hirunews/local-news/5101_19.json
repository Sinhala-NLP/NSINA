{
       "Source": "hirunews",
       "Timestamp": "Tuesday, 05 April 2016 - 7:42",
       "Headline": "මරාගෙන මැරෙන බෝම්බ හමු වීම ජාතික ආරක්ෂාවට තර්ජනයක් ?",
       "News Content": "චාවකච්චේරිය ප්‍රදේශයෙන් හමුවූ මරාගෙන මැරෙන ඇඳුම් කට්ටලය ඇතුළු පුපුරණ ද්‍රව්‍ය සම්බන්ධයෙන් ආරක්ෂක ලේකම්වරයාගෙන් ද අපරාධ පරීක්ෂණ දෙපාර්තමේන්තුව ප්‍රකාශයක් ලබාගත යුතු බව දේශප්‍රේමී භික්ෂු පෙරමුණ පවසනවා.\nඑහි ලේකම් පූජ්‍ය බෙංගමුවේ නාලක හිමියන් ඊයේ (04) කොළඹ පැවැති මාධ්‍ය හමුවකදී මේ බව කියා සිටියා.\nමේ අතර උතුරේ අවි ආයුධ සොයා ගැනීම සම්බන්ධයෙන් විමර්ශන සිදුකිරීමට පෙර දේශපාලනඥයින් විවිධ අර්ථ කථන සිදුකරන බව අමාත්‍ය සාගල රත්නායක ප්‍රකාශ කළා.\nඅමාත්‍යවරයා මෙම අදහස් පළ කළේ කොළඹ දී බුද්ධි තොරතුරු විශ්ලේෂණ මධ්‍යම කාර්යාංශය පිහිටුවීමේ අවස්ථාවට ඊයේ එක්වෙමින්.",
       "URL": "https://www.hirunews.lk/130139/මරාගෙන-මැරෙන-බෝම්බ-හමු-වීම-ජාතික-ආරක්ෂාවට-තර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=5101"
}