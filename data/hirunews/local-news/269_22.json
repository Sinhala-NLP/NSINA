{
       "Source": "hirunews",
       "Timestamp": "Wednesday, 14 June 2023 - 11:57",
       "Headline": "ජැනට් යෙලන්ගෙන් ලංකාව ගැන ප්‍රකාශයක්",
       "News Content": "ජැනට් යෙලන්ගෙන් ලංකාව ගැන ප්‍රකාශයක්\nශ්‍රී ලංකාවේ ප්‍රතිසංස්කරණ ප්‍රයත්නයන්ට සහය දැක්වීමේදී ඉන්දියාවේ ක්‍රියාකාරී ක්‍රියාමාර්ග ඉතා වැදගත් බව එක්සත් ජනපද භාණ්ඩාගාර ලේකම් ජැනට් යෙලන් පසුගිය අඟහරුවාදා (13) ප්‍රකාශ කළාය.\nයෙලන් මෙම ප්‍රකාශය කළේ වොෂින්ටන් ඩීසීහි පැවති එක්සත් ජනපද-ඉන්දියා ව්‍යාපාරික කවුන්සිල අදහස් සමුළුව අතරතුරදී බවයි වාර්තා වන්නේ.\nඇය විසින් කරන ලද ප්‍රකාශය වාර්තා වන්නේ මෙලෙසින්,\n\"පසුගිය මාස හය තුළ අපි ක්ෂේත්‍ර ගණනාවක් හරහා ප්‍රගතියක් ලබා තිබෙනවා. සංවර්ධනය වෙමින් පවතින රටවල ණය පීඩාව සාර්ව ආර්ථික වර්ධනයට සහ ස්ථාවරත්වයට අවදානමක් මතු කරනවා.\nකාලෝචිත සහ පුළුල් ණය ප්‍රතිකාර ලබා දීමට තවත් බොහෝ දේ කළ යුතුයි. නමුත් අපි බලධාරීන්ගේ ප්‍රතිසංස්කරණ ප්‍රයත්නයන්ට සහය දැක්වීම සඳහා ඉන්දියාවේ ක්‍රියාකාරී ක්‍රියාමාර්ග තීරණාත්මක වූ ශ්‍රී ලංකාව වැනි හදිසි අවස්ථා සම්බන්ධයෙන් ඉදිරියට පියවර ගෙන තිබෙනවා.\nඅනෙකුත් අවස්ථාවන්හිදී ද කඩිනම් ක්‍රියාමාර්ග සඳහා අපි අඛණ්ඩව තල්ලු කරමින් සිටිනවා\".",
       "URL": "https://www.hirunews.lk/337910/ජැනට්-යෙලන්ගෙන්-ලංකාව-ගැන-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=269"
}