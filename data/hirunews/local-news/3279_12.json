{
       "Source": "hirunews",
       "Timestamp": "Thursday, 27 June 2019 - 7:20",
       "Headline": "ජනපති සහ මුස්ලිම් රටවල තානාපතිවරු අතර හමුවක්",
       "News Content": "මැතිවරණ ඉලක්ක කරගනිමින් රටේ ජන කොටස් අතර නොසන්සුන්තාවක් ඇතිවන වෛරී ප්‍රකාශ ඇතැම් දේශපාලනඥයන් සිදුකළද රටේ සෑම පුරවැසියෙකුගේම ගරුත්වය සහ ආරක්ෂාව තහවුරු කෙරෙන වැඩපිළිවෙල රාජ්‍ය නායකයා ලෙස තමන් ක්‍රියාත්මක කර ඇති බව ජනාධිපති මෛත්‍රිපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ මුස්ලිම් රටවල් එකමුතුවේ සාමාජිකත්වය ලබා සිටින මුස්ලිම් රටවල තානාපතිවරුන් සහ මහ කොමසාරිස්වරුන් ජනාධිපති කාර්යාලයේදී ඊයේ හමුවූ අවස්ථාවේදියි.\nපාස්කු ඉරිදා ප්‍රහාරයෙන් පසුව ශ්‍රී ලංකාවට මෙම රටවල් ලබාදුන් සහයෝගය සහ දායකත්වය පිළිබඳව ජනාධිපතිවරයා මෙහිදී සිය ස්තූතිය පුදකළ බවයි ජනාධිපති මාධ්‍ය අංශය සඳහන් කළේ.\nඑසේම ඉදිරියටත් රටට ආර්ථීක ආධාර අඛණ්ඩව ලබාදෙන ලෙසත්, ශ්‍රී ලංකාවට පැමිණීමේදී සංචාරකයන්ට පනවා ඇති බාධා ඉවත් කිරීමට කටයුතු කරන ලෙසත් ජනාධිපතිවරයා මුස්ලිම් රටවල රාජ්‍ය තාන්ත්‍රිකයන්ගෙන් ඉල්ලා තිබෙනවා.",
       "URL": "https://www.hirunews.lk/219191/ජනපති-සහ-මුස්ලිම්-රටවල-තානාපතිවරු-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3279"
}