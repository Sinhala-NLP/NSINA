{
       "Source": "hirunews",
       "Timestamp": "Sunday, 16 July 2023 - 19:08",
       "Headline": "ප්‍රථම දිනය නිමාවන විට ශ්‍රී ලංකාව කඩුලු 6කට ලකුණු 242යි",
       "News Content": "පළමු දිනය නිමාවට පත් වන විට ශ්‍රී ලංකා කණ්ඩායම 242ක් රැස් කරයි\nශ්‍රී ලංකා - පාකිස්ථාන තරඟ දෙකකින් සමන්විත ටෙස්ට් ක්‍රිකට් තරගාවලියේ පළමු ටෙස්ට් තරගයේ පළමු දිනය නිමාවන විට ශ්‍රී ලංකා කණ්ඩායම කඩුළු 06 ක් දැවී ලකුණු 242 ක් ලබා සිටිනවා. කාසිය වාසිය දිනූ ශ්‍රී ලංකා කණ්ඩායම පළමුව පන්දුවට පහරදීම තීරණය කළා.\nනොදැවී පන්දුවට පහරදෙමින් සිටින ධනංජය ද සිල්වා පන්දු 157 කදී ලකුණු 94 ක් ලබා සිටිනවා. තරඟය පැවැත්වෙන්නේ ගාල්ල ජාත්‍යන්තර ක්‍රිකට් ක්‍රීඩාංගණයේදීයි.\nශ්‍රී ලංකාව සහ පාකිස්ථානය අතර මේ වන විට ටෙස්ට් තරඟ 57ක් පවත්වා ඇති අතර ඉන් තරඟ 21ක ජය පාකිස්ථානය දිනා ඇති අතර, තරඟ 17ක ජය ශ්‍රී ලංකාව සතු වුණා. ඉන් තරග 19ක් අවසන් වී ඇත්තේ ජය පැරදුමෙන් තොරවයි.",
       "URL": "https://www.hirunews.lk/341428/ප්‍රථම-දිනය-නිමාවන-විට-ශ්‍රී-ලංකාව-කඩුලු-6කට-ලකුණු-242යි",
       "Category": "Local News",
       "Parent URL": "https://www.hirunews.lk/local-news.php?pageID=179"
}