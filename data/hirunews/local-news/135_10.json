{
       "Source": "hirunews",
       "Timestamp": "Monday, 31 July 2023 - 19:26",
       "Headline": "පාකිස්ථානයේ බෝම්බ පිපිරීමෙන් මියගිය සංඛ්‍යාව ඉහළට",
       "News Content": "පාකිස්ථානයේ දේශපාලන රැළියකට එල්ල වූ මරාගෙන මැරෙන බෝම්බ ප්‍රහාරයකින් පුද්ගලයින් 54 දෙනෙකු මියගොස් 130 දෙනෙකු තුවාල ලබා තිබෙනවා.\nමෙම පිපිරීමෙන් ප්‍රාදේශීය පක්ෂ නායකයෙකුද මියගොස් ඇති බවයි විදෙස් වාර්තා සඳහන් කළේ.\nදේශපාලන පක්ෂයක නායකයෙකු රැස්වීම අමතමින් සිටියදී වේදිකාව ආසන්නයේම මෙම මරාගෙන මැරෙන ප්‍රහාරය එල්ලවී ඇති අතර, එම අවස්ථාවේ 400 කට අධික පිරිසක් රැළියට එක්ව සිටියා.\nතුවාල ලැබූවන් ආසන්න රෝහල් වෙත රැගෙන ගොස් ඇති අතර, බරපතළ තුවාල ලැබූ පුද්ගලයන් හමුදා හෙලිකොප්ටර් මගින් පේෂාවර් නුවර රෝහල් වෙත රැගෙන ගොස් තිබෙනවා.\nප්‍රහාරයේ වගකීම මේ දක්වා කිසිවෙකුත් භාරගෙන නොමැති බවයි විදෙස් වාර්තා සඳහන් කළේ.",
       "URL": "https://www.hirunews.lk/343201/පාකිස්ථානයේ-බෝම්බ-පිපිරීමෙන්-මියගිය-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=135"
}