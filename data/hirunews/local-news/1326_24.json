{
       "Source": "hirunews",
       "Timestamp": "Monday, 28 February 2022 - 16:46",
       "Headline": "එක්සත් ජාතීන්ගේ මානව හිමිකම් කවුන්සිලයේ හදිසි විවාදය රටවල් 29ක කැමැත්ත",
       "News Content": "යුක්රේන අර්බුදය සම්බන්ධයෙන් එක්සත් ජාතීන්ගේ මානව හිමිකම් කවුන්සිලයේ හදිසි විවාදයක් සඳහා එයට එක්ව සිටින රටවල් 47න් රටවල් 29ක් ම කැමැත්ත පළකර තිබෙනවා.\nකෙසේ වෙතත් රුසියාව සමග සිට ගනිමින් චීනය ඇතුළු තවත් රටවල් පහක් එම යෝජනාවට විරුද්ධව ඡන්දය භාවිත කළා.\nකියුබාව,වෙනිසුවේලාව සහ එරිත්‍රියාව යන රටවල්ද එම යෝජනාවට එරෙහිවයි සිය චන්දය භාවිත කර ඇත්තේ.\nඉන්දියාව, පාකිස්තානය, ඇතුළු තවත් රටවල් 13ක් ඡන්දය භාවිත කිරීමෙන් වැළකී සිට තිබෙනවා\nමෙ වන විට ජිනීවා නුවර රැස්ව සිටින එක්සත් ජාතීන්ගේ මානව හිමිකම් කොමිසමේ නව සැසිවාරයේ පළමු දිනය තුළ දී රුසියාව විසින් යුක්රේනය ක්‍රමණය කිරීමට එරෙහිව විවාදයක් පැවැත්වීමට සම්බන්ධයෙන් මෙම අදහස් විමසීම සිදු කෙරුනා.\nමෙහිදී මෙම සැසිවාරයට එක්ව සිටින ඇමරිකාව, මහා බ්‍රිතාන්‍යය, ජර්මනිය, ප්‍රංශය, ජපානය ඇතුළු රටවල් 29 මෙම යෝජනාවට කැමැත්තත පළ කර තිබෙනවා.",
       "URL": "https://www.hirunews.lk/298314/එක්සත්-ජාතීන්ගේ-මානව-හිමිකම්-කවුන්සිලයේ-හදිසි-විවාදය-රටවල්-29ක-කැමැත්ත",
       "Category": "Local News",
       "Parent URL": "https://www.hirunews.lk/local-news.php?pageID=1326"
}