{
       "Source": "hirunews",
       "Timestamp": "Monday, 14 March 2022 - 17:36",
       "Headline": "යුක්රේන යුද්ධය දිග්ගැස්සෙන ලකුණු",
       "News Content": "රුසියානු නායකත්වය අපේක්ෂා කරන තරම් කඩිනමින් යුක්රේන යුද්ධය ජයග්‍රහණය කිරීම අසීරු බව ජනපති පුටින්ගේ සමීපතමයෙකු ප්‍රකාශ කර තිබෙනවා.\nරුසියානු ජාතික ආරක්ෂක බලකායේ ප්‍රධානී වික්ටර් සොලටොව් කියා සිටියේ යුක්රේන හමුදා සිවිල් වැසියන්ගේ ආවරණය ලැබීම හේතුවෙන් රුසියානු හමුදාවල ඉදිරිගමන මන්දගාමී වී ඇති බවයි.\nරුසියානු ආරක්ෂක අමාත්‍ය සර්ජි ෂොයිගු මීට පෙර ප්‍රකාශ කළේ යුක්රේනයේ විශේෂ මෙහෙයුම් නියමිත ආකාරයෙන් සිදුවන බවයි.\nඑහෙත් ජාතික ආරක්ෂක බලකායේ ප්‍රධානියාගේ ප්‍රකාශය ඊට පටහැනි බවයි ආරක්ෂක විචාරකයන් පෙන්වා දෙන්නේ.\nමේ අතර රුසියානු හමුදා ප්‍රහාරවලින් යුක්රේනයේ චර්නෝබිල් න්‍යෂ්ටික බලාගාරයේ විදුලි සැපයුම් පද්ධතියට හානි සිදුව ඇති බව ප්‍රංශ පුවත් සේවය වාර්තා කළා.",
       "URL": "https://www.hirunews.lk/299471/යුක්රේන-යුද්ධය-දිග්ගැස්සෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1294"
}