{
       "Source": "hirunews",
       "Timestamp": "Saturday, 12 August 2023 - 11:51",
       "Headline": "කොළඹ නගරය පිරිසිදු නගරයක් කිරීමේ ව්‍යාපෘතිය යළි ඇරඹේ",
       "News Content": "කොළඹ නගරය අලංකාර පිරිසිදු නගරයක් කිරීමේ ව්‍යාපෘතිය නැවත ආරම්භ කොට තිබෙනවා.\nජනාධිපති කාර්ය මණ්ඩල ප්‍රධානී සාගල රත්නායක මහතාගේ අධික්ෂණය යටතේ මෙම ව්‍යාපෘතිය නැවත ආරම්භ වී ඇති බවයි වාර්තා වෙන්නේ.\nනාගරික උද්‍යාන මෙන්ම වෙරළ පිරිසිදු හා අලංකාර ස්ථානයන් ලෙස පවත්වාගෙන යාම බේරේ වැව ඇතුළු කොළඹ නගර සීමාවේ තිබෙන ඇළ මාර්ග පිරිසිදු කිරීමේ කටයුතු පිළිබඳවද මෙහිදී අවධානය යොමුව පවතිනවා.\nනාගරික සංවර්ධන අධිකාරියේ සහ කොළඹ නගර සභාව යටතේ ක්‍රියාත්මක වූ කොළඹ නගරය පිරිසිදු නගරයක් ලෙස පවත්වාගෙන යාමේ කටයුතු මේ වන විට නතර වී ඇති බවට ජනාධිපති රනිල් වික්‍රමසිංහ වෙත ලැබුණු පැමිණිලි අනුව ක්‍රියාත්මක වෙමින් ජනාධිපති කාර්ය මණ්ඩල ප්‍රධානී සාගල රත්නායක මහතා මෙම කටයුත්ත සඳහා තම දායකත්වය ලබා දී තිබෙනවා.\nඒ අනුව ඉඳිරියේ දී මෙම ව්‍යාපෘතියේ ක්‍රියාකාරිත්වය දැකගැනීමේ හැකියාවක් අපට ලැබෙනු ඇති.",
       "URL": "https://www.hirunews.lk/344558/කොළඹ-නගරය-පිරිසිදු-නගරයක්-කිරීමේ-ව්‍යාපෘතිය-යළි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=104"
}