{
       "Source": "hirunews",
       "Timestamp": "Friday, 25 November 2022 - 15:12",
       "Headline": "ඉන්දියානු සාගර කලාපය තුළ සාමය සහ ස්ථාවරත්වය පවත්වා ගැනීමට අලි සබ්‍රි සාකච්ඡාවක (වීඩියෝ)",
       "News Content": "ශ්‍රී ලංකාවේ ආර්ථික සහ වානිජ අවශ්‍යතා අන්‍යොන්‍ය වශයෙන් වැඩිදියුණු කිරීමට මෙන්ම ඉන්දියානු සාගර කලාපය තුළ සාමය සහ ස්ථාවරත්වය පවත්වා ගැනීමට කලාපීය රටවල් සමඟ ක්‍රියාකාරිව සම්බන්ධවීම වැදගත් බව විදේශ කටයුතු අමාත්‍ය අලි සබ්‍රි පවසනවා.\nබංග්ලාදේශයේ ඩකා නුවර පැවැත්වෙන ඉන්දියානු සාගර වටද්දර රටවල සංවිධානයේ අමාත්‍ය කවුන්සිල රැස්වීම අමතමින් විදේශ අමාත්‍යවරයා මේ බව සදහන් කළා.\nසාමාජිකයන් 23 දෙනෙකුගෙන් යුත් ඉන්දියානු සාගර වටද්දර රටවල් සංවිධානයේ අමාත්‍ය කවුන්සිලයේ 22 වැනි රැස්වීම පැවැත්වුණේ බංග්ලාදේශයේ ඩකා අගනුවරයි.\nඊට සාමාජික රටවල් නියෝජනය කරමින් විදේශ කටයුතු අමාත්‍යවරුන් සහ ජ්‍යෙෂ්ඨ නිලධාරීන් එක්වුණා.\nමෙවර මෙම කවුන්සිල රැස්වීමේ උප සභාපතිත්වය දරන්නේ ශ්‍ රීලංකාව වන අතර 2023 සිට 2025 වර්ෂවල එහි සභාපතිත්වය දැරීමට නියමිතව ඇත්තේ ශ්‍රී ලංකාව යි.",
       "URL": "https://www.hirunews.lk/321262/ඉන්දියානු-සාගර-කලාපය-තුළ-සාමය-සහ-ස්ථාවරත්වය-පවත්වා-ගැනීමට-අලි-සබ්‍රි-සාකච්ඡාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=709"
}