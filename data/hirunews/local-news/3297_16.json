{
       "Source": "hirunews",
       "Timestamp": "Sunday, 16 June 2019 - 18:01",
       "Headline": "හිරු ශ්‍රද්ධාභිවන්දනාවේදී මහා සංඝරත්නයේ සහ ලක්ෂ සංඛ්‍යාත සැදැහැවතුන්ගේ ආශිර්වාදය මැද සිදුකෙරුණු 'කප්රුක් පූජා' මහා පිංකම",
       "News Content": "\"හිරු ශ්‍රද්ධාභිවන්දනා\" මහා අසිරිමත් සම්මා වායාමය බුදුරජාණන් වහන්සේගේ ලලාඨ ධාතූන් වහන්සේ තැන්පත් කර ඇති ඵෙතිහාසික තිස්සමහාරාම සෑ රදුන් අභියසදී දහස් ගණන් බැතිමතුන්ගේ සහභාගීත්වයෙන් මේ වනවිට පැවැත්වෙනවා.\nඊට සමගාමීව පැවැත්වෙනු කප්රුක් පූජාව සිදු කෙරුණේ ආසියානු මාධ්‍ය ජාලයේ ගරු සහාපති රේනෝ සිල්වා මහතාගේ ප්‍රධානත්වයෙන්.\nතිස්සමහාරාම සෑ රඳුන් වෙනුවෙන් සිදු කෙරුණු මේ මහා පුණ්‍යකර්මය වෙනුවෙන් දස දහස් සංඛ්‍යාත බැතිමතුන් පිරිසක් එක්ව සිටියා.\n\"හිරු ශ්‍රද්ධාභිවන්දනා\" මහා පුණ්‍ය කටයුත්තට සමගාමීව බුදු සසුනේ චිරස්ථිතිය උදෙසා කුල දරුවන් පැවිදි කිරීමේ මහා පිංකම, හිරු ශාසනාවතරණය, ඓතිහාසික තිස්ස මහාරාම සෑ රදුන් අභියසදී අද (16) පෙරවරුවේ සිදු කෙරුණු අතර භික්ෂූන් වහන්සේලා 200 නමක් විෂයෙහි මහා සංඝගත දක්ෂිනාවක් ද සිදුකරණු ලැබුවා.",
       "URL": "https://www.hirunews.lk/218522/හිරු-ශ්‍රද්ධාභිවන්දනාවේදී-මහා-සංඝරත්නයේ-සහ-ලක්ෂ-සංඛ්‍යාත-සැදැහැවතුන්ගේ-ආශිර්වාදය-මැද-සිදුකෙරුණු-කප්රුක්-පූජා-මහා-පිංකම",
       "Category": "Local News",
       "Parent URL": "https://www.hirunews.lk/local-news.php?pageID=3297"
}