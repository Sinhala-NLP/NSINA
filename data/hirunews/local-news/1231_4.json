{
       "Source": "hirunews",
       "Timestamp": "Thursday, 14 April 2022 - 13:39",
       "Headline": "මිලියන 45ක කේරළ ගංජා සමග 3 දෙනෙකු නාවික හමුදා භාරයට",
       "News Content": "රුපියල් මිලියන 45ක් පමණ වටිනා කේරළ ගංජා කිලෝ 150ක් සමග සැකකරුවන් 3 දෙනෙකු උතුරු මුහුදේ දී නාවික හමුදා භාරයට ගෙන තිබෙනවා.\nයාපනය ඩෙල්ෆ්ට් දූපතට ඔබ්බෙන් වූ මුහුදු තීරයේ ඊයේ රාත්‍රීයේ සිදු කළ විශේෂ මෙහෙයුමක දී මෙම කේරළ ගංජා තොගය අත්අඩංගුවට ගත් බවයි නාවික හමුදාව සඳහන් කළේ.\nසැකකරුවන් 22 සහ 49 යන වයස්වල පසුවන්නන් වන අතර ඔවුන් ඉදිරි විමර්ශන සඳහා තලෙයිමන්නාරම පොලීසිය වෙත භාර දී තිබෙනවා.\nමේ අතර, පොලිස් විශේෂ කාර්ය බලකා පූගොඩ කඳවුරේ නිලධාරින්ට ලද තොරතුරකට අනුව මල්වාන ප්‍රදේශයේ දී අයිස් මත්ද්‍රව්‍ය සහ ගංජා සමග 23 හැවිරිදි සැකකරුවෙකු අත්අඩංගුවට ගෙන තිබෙනවා.",
       "URL": "https://www.hirunews.lk/301942/මිලියන-45ක-කේරළ-ගංජා-සමග-3-දෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1231"
}