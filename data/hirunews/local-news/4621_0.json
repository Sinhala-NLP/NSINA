{
       "Source": "hirunews",
       "Timestamp": "Friday, 10 March 2017 - 16:47",
       "Headline": "කොළඹ සහ තදාසන්න ප්‍රදේශවල කසල බැහැර කිරීම විධිමත් කරන්නැයි ජනපතිගෙන් උපදෙස්",
       "News Content": "කොළඹ සහ තදාසන්න ප්‍රදේශවල කසල බැහැර කිරීම විධිමත් කිරීමට නිසි ක්‍රමවේදයක් සැකසිය යුතු බව ජනාධිපති මෛත්‍රීපාල සිරිසේන ප්‍රකාශ කළා.\nඊට අදාළ වගකීම් දරණ ආයතන අතර, නිසි සම්බන්ධීකරණයක් නොමැතිවීම කසල කළමනාකරණය දුර්වලවීමට හේතු වී ඇති බවයි ජනාධිපතිවරයා කියා සිටියේ.\nජනාධිපති මෛත්‍රීපාල සිරිසේන මේ බව සදහන් කළේ කොළඹ සහ තදාසන්න ප්‍රදේශවල කසල කළමනාකරණය විධිමත් කිරීමට අදාළ සාකච්ඡාවකට අද ජනාධිපති කාර්යාලයේදී එක්වෙමින්.\nඑහිදී ජනාධිපතිවරයා වැඩිදුරටත් අවධාරණය කර ඇත්තේ මහල් නිවාස, වතු නිවාස සහ කුලී නිවාසවල ජීවත් වන ජනතාව ඒ සම්බන්ධයෙන් දැනුවත් කිරීමේ වැඩපිළිවෙලක් ද අවශ්‍ය බවයි.\nකොළඹ නගරයේ සහ තදාසන්න ප්‍රදේශවල ඇවිදීමේ මංතීරුවල නඩත්තු කටයුතු සම්බන්ධයෙන් ද මෙහිදී ජනාධිපතිවරයාගේ අවදානය යොමු වී තිබෙනවා.",
       "URL": "https://www.hirunews.lk/156548/කොළඹ-සහ-තදාසන්න-ප්‍රදේශවල-කසල-බැහැර-කිරීම-විධිමත්-කරන්නැයි-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4621"
}