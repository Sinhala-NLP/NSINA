{
       "Source": "hirunews",
       "Timestamp": "Sunday, 29 November 2020 - 16:55",
       "Headline": "දකුණු කොරියාව වසර අවසාන සාද තහනම් කරයි",
       "News Content": "තුන්වන කොරෝනා රැල්ලට මුහුණ දෙන දකුණු කොරියාවෙන් අදත් නව ආසාදිතයන් 450 දෙනෙකු හඳුනා ගැනීමත් සමඟ කොරෝනා මර්දන නිරෝධායන ක්‍රියාමාර්ග ඉහළ නැංවීමට එරට රජය තීරණය කර තිබෙනවා.\nදින 03ක් තිස්සේ අඛන්ඩව දකුණු කොරියාවෙන් 500 කට අධික කොරෝනා ආසාදිතයන් වාර්තා වුණා.\nමෙලෙස ආසාදිතයන් වැඩි වශයෙන් වාර්තා වන්නේ දකුණු කොරියාවේ හමුදා කඳවුරු, සවුනා, උසස් පාසල් සහ දේවස්ථාන කේන්ද්‍ර කොට ගෙනයි.\nඒ අනුව, දකුණු කොරියාවේ වසර අවසානයේ සාද තහනම් කොට ඇති අතර, පොදු සවුනා පහසුකම් ආදිය මෙන්ම, ඇතැම් අවන්හල් ද වසා දැමීමට පියවර ගෙන තිබෙනවා.",
       "URL": "https://www.hirunews.lk/255892/දකුණු-කොරියාව-වසර-අවසාන-සාද-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2304"
}