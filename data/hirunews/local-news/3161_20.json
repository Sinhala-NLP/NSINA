{
       "Source": "hirunews",
       "Timestamp": "Thursday, 05 September 2019 - 19:21",
       "Headline": "හම්බන්තොට මහ රෝහලෙන් අදත් බෙහෙත් නැහැ - රෝගීන් විරෝධතාවයේ",
       "News Content": "වර්ජන ක්‍රියාමාර්ගයක් නිසා සති 3 ක පමණ කාලයක සිට හම්බන්තොට මහ රෝහලට පැමිණෙන රෝගීන්ට වෛද්‍යවරුන් ඖෂධ ලබා නොදෙන බව පවසමින් අද රෝගීන් පිරිසක් විරෝධතාවක නිරත වුණා.\nඇඹිලිපිටිය, සූරියවැව, මොනරාගල, තණමල්විල, වීරවිල සහ තිස්සමහාරාම යන ප්‍රදේශවලින් රෝහලට පැමිණ සිටි රෝගීන් මෙලෙස රෝහල ඉදිරිපිට විරෝධතාවයේ නිරත වූ බවයි හිරු වාර්තාකරු සදහන් කළේ.\nරෝහලේ බාහිර රෝගී අංශයේ සිටි වෛද්‍යවරියක් එම රෝහලේම වෙනත් ස්ථානයකට මාරු කිරීමට විරෝධය පළ කරමින් වෛද්‍යවරුන් මෙලෙස වර්ජනයක් ආරම්භ කර තිබෙනවා.",
       "URL": "https://www.hirunews.lk/223675/හම්බන්තොට-මහ-රෝහලෙන්-අදත්-බෙහෙත්-නැහැ-රෝගීන්-විරෝධතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=3161"
}