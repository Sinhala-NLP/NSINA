{
       "Source": "hirunews",
       "Timestamp": "Sunday, 18 February 2018 - 23:58",
       "Headline": "නිදහස් පක්ෂයේ අවසන් තීරණය හෙට",
       "News Content": "ජාතික ආණ්ඩුවෙන් ඉවත්වීම සම්බන්ධයෙන් වන ශ්‍රී ලංකා නිදහස් පක්ෂයේ අවසන් තීරණය හෙට (19) ගැනීමට නියමිත බවට වාර්තා වනවා.\nහෙට පැවැත්වෙන පාර්ලිමේන්තු පක්ෂ නායක කණ්ඩායම් රැස්වීමෙන් අනතුරුව මෙම තීරණය ගැනෙනු ඇති බවටයි වාර්තා වන්නේ.\nමේ අතර වත්මන් දේශපාලන තත්ත්වය සහ හෙට දිනයේදී පාර්ලිමේන්තුව තුළ බහුතරය පෙන්වන ආකාරය පිළිබදව සාකච්ඡා කිරීම සඳහා ශ්‍රී ලංකා නිදහස් පක්ෂයේ මැති ඇමතිවරුන් අද පස්වරුවේ ජනාධිපතිවරයා හමුවුනා.\nඅද පෙරවරුවේ ජනාධිපතිවරයා සහ නිදහස් පක්ෂයේ මැති ඇමතිවරුන් කිහිප දෙනෙකු අතර සාකච්ඡාවක් ද පවත්වා තිබෙනවා.\nඑමෙන්ම අග්‍රාමාත්‍යවරයා, කථානායකවරයා සහ ජනාධිපතිවරයා අතර විශේෂ සාකච්ඡාවක් අද පස්වරුවේ ජනාධිපති නිල නිවසේදී පැවැත්වුණා.\nදේශපාලන ආරංචි මාර්ග අනාවරණ කළේ අග්‍රාමාත්‍ය ධුරය කරු ජයසුරිය මහතාට ලබාදීම සම්බන්ධයෙන් මෙහිදී සාකච්ඡාවට ලක් වූ බවයි.",
       "URL": "https://www.hirunews.lk/183954/නිදහස්-පක්ෂයේ-අවසන්-තීරණය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=4074"
}