{
       "Source": "hirunews",
       "Timestamp": "Tuesday, 08 March 2022 - 16:34",
       "Headline": "තවත් රුසියානු හමුදා සෙන්පතියෙකු යුක්රේනයේදී ජීවිතක්ෂයට",
       "News Content": "යුක්රේන ආක්‍රමණයේ නිරත තවත් රුසියානු හමුදා ජෙනරාල්වරයෙකු කාර්කිව් නගරය ආසන්නයේදී යුක්රේන හමුදා ප්‍රහාරයකින් ජීවිතක්ෂයට පත්වී ඇති බව විදෙස් මාධ්‍ය වාර්තා කළා.\nයුක්රේන බුද්ධි අංශ ප්‍රකාශ කරන පරිදි ඔහු ආක්‍රමණය ආරම්භයේ සිට මියගිය දෙවැනි සෙන්පතියා වනවා.\nමෙලෙස මියගිය මේජර් ජෙනරාල් විටාලි ගර්සිමොව් රුසියානු 41 වන හමුදා බල ඇණියේ අණදෙන නිලධාරියායි.\nකෙසේ නමුත් මෙලෙස සිය හමුදා සෙන්පතියෙකු මියගිය බවත් රුසියානු ආරක්ෂක අමාත්‍යාංශය මෙතෙක් තහවුරු කර නැහැ. මේ අතර රුසියාව සමඟ ඇති කරගත් එකඟතාවට අනුව සුමි නගරයේ සිරවී සිටි සිවිල් වැසියන් මානුෂවාදී වේදිකාව හරහා ඉවත් කරගැනීම ආරම්භ වූ බව යුක්රේන නියෝජ්‍ය අග්‍රාමාත්‍යවරිය ප්‍රකාශ කළා.\nඒ අතර යුක්රේනයේ අධ්‍යාපනය ලැබූ ඉන්දියානු ශිෂ්‍යයන්ද සිටින බව සඳහන්.",
       "URL": "https://www.hirunews.lk/298983/තවත්-රුසියානු-හමුදා-සෙන්පතියෙකු-යුක්රේනයේදී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1306"
}