{
       "Source": "hirunews",
       "Timestamp": "Saturday, 11 May 2019 - 16:09",
       "Headline": "ප්‍රදේශ කිහිපයකට හෙටත් උණුසුම වැඩි වෙයි",
       "News Content": "ත්‍රිකුණාමලය, මන්නාරම, වවුනියාව, කිලිනොච්චි, මුලතිව්, මඩකලපුව සහ අම්පාර දිස්ත්‍රික්කවල බොහෝ ස්ථානවලට හෙටත් උණුසුම් කාලගුණයක් පවතින බැවින් වැඩි අවධානයක් යොමු කරන ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙනවා.\nගත වූ පැය 24 තුළ දිවයිනේ කිසිදු ප්‍රදේශයකින් සැලකිය යුතු වර්ෂාපතනයක් වාර්තා වී නැහැ.\nකාලගුණ විද්‍යා දෙපාර්තමේන්තුව කියා සිටියේ හම්බන්තොට සහ රත්නපුර ප්‍රදේශවල සාමාන්‍ය අගයට වඩා සෙල්සියස් අංශක 4 කින් උෂ්ණත්වය ඉහළ ගොස් ඇති බවයි.\nඑමෙන්ම,බදුල්ල, යාපනය, කටුගස්තොට, නුවරඑළිය සහ වවුනියාව යන ප්‍රදේශවල උෂ්ණත්වය සාමාන්‍ය අගයට වඩා සෙල්සියස් අංශක 3 කින් ඉහළ ගොස් ඇති බවයි කාලගුණ විද්‍යා දෙපාර්තමේන්තුව තවදුරටත් සදහන් කළේ.",
       "URL": "https://www.hirunews.lk/216191/ප්‍රදේශ-කිහිපයකට-හෙටත්-උණුසුම-වැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3357"
}