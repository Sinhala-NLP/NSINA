{
       "Source": "hirunews",
       "Timestamp": "Tuesday, 31 January 2017 - 7:19",
       "Headline": "ආන්දෝලනයට තුඩු දුන් සයිටම් නඩු තීන්දුව අද",
       "News Content": "ආන්දෝලනයකට තුඩු දුන් මාළඹේ පෞද්ගලික වෛද්‍ය විද්‍යාලයට අදාළ නඩු තීන්දුව අද ප්‍රකාශයට පත් කිරීමට නියමිතයි.\nතමන්ට වෛද්‍ය සභාවේ වෛද්‍යවරයෙකු ලෙස ලියාපදිංචියට අවසර ලබාදෙන ලෙස ඉල්ලා මෙම පෞද්ගලික වෛද්‍ය විද්‍යාලයේ සිසුවියක් විසිනුයි අදාළ පෙත්සම අභියාචනාධිකරණ හමුවේ ගොනු කර තිබුණේ.\nමෙහි වගඋත්තරකරුවන් ලෙස සෞඛ්‍ය අමාත්‍යවරයා, අමාත්‍යාංශ ලේකම්වරයා සහ ශ්‍රී ලංකා වෛද්‍ය සභාව ඇතුළු පුද්ගලයින් 17 දෙනෙකු නම් කර තිබෙනවා.\nමේ අතර, ඊයේ දිනයේ ද මාළඹේ පෞද්ගලික වෛද්‍ය විද්‍යාලයට විරෝධය පළ කරමින් මොරටුව විශ්වවිද්‍යාල සිසුන් පිරිසක් විරෝධතා පා ගමනක නිරත වුණා.\nමීට අමතරව පසුගිය දින කිහිපය තුළ දී ද විශ්වවිද්‍යාල සිසුන් කොළඹට පැමිණ විරෝධතා පැවැත්වූ අතර ඊට කඳුළු ගෑස් සහ ජල ප්‍රහාර එල්ල කරනු ලැබුවා.\nඑමෙන්ම පාර්ලිමේන්තුව තුළ ද මාළඹේ පෞද්ගලික වෛද්‍ය විද්‍යාල ගැටළුව පිළිබඳ සංවාදයට ලක් කෙරුණා.",
       "URL": "https://www.hirunews.lk/153293/ආන්දෝලනයට-තුඩු-දුන්-සයිටම්-නඩු-තීන්දුව-අද",
       "Category": "Local News",
       "Parent URL": "https://www.hirunews.lk/local-news.php?pageID=4685"
}