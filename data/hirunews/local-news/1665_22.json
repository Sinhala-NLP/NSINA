{
       "Source": "hirunews",
       "Timestamp": "Monday, 27 September 2021 - 13:33",
       "Headline": "අයවැයෙන් ප්‍රාදේශීය සම්බන්ධීකරණ කමිටු සභාපතිවරයෙකුට ලක්ෂ 1000ක්",
       "News Content": "කොරෝනා වසංගතය හේතුවෙන් අඩාල වී ඇති ග්‍රාමීය සංවර්ධනය නැවත නගා සිටුවීම සඳහා මෙවර අයවැයෙන්, පළාත් පාලන ආයතනවල මහජන නියෝජිතයින්ට ලක්ෂ 40ක මුදලක් ලබාදෙන බව අමාත්‍ය නාමල් රාජපක්ෂ පවසනවා.\nමාතර දිස්ත්‍රික්කයේ ඊයේ පැවති වැඩසටහනකට එක්වෙමින් අමාත්‍යවරයා කියා සිටියේ, තම කොට්ඨාසයේ සංවර්ධන කටයුතු වෙනුවෙන් අදාළ මුදල ලබාදෙන බවයි.\nඊට අමතර ව දිවයින පුරා ග්‍රාම සේවා වසම් සියල්ලට ලක්ෂ 30 බැගින් ප්‍රතිපාදන මෙවර අයවැයෙන් වෙන් කිරීමට කටයුතු කරන බව ද ඔහු කියා සිටියා.\nමෙහි දී අමාත්‍ය නාමල් රාජපක්ෂ වැඩිදුරටත් සඳහන් කළේ, ප්‍රාදේශීය සම්බන්ධීකරණ කමිටු සභාපතිවරයෙකුට තමන්ගේ මැතිවරණ බල ප්‍රදේශයේ සංවර්ධන කටයුතු සඳහා රුපියල් ලක්ෂ 1000ක මුදලක් ද, ප්‍රාදේශීය සංවර්ධන කමිටු උපසභාපතිවරයෙකු හට රුපියල් ලක්ෂ 200ක මුදලක් ද මෙවර අයවැයෙන් වෙන් කරන බවයි.\nකොරෝනා වසංගතයෙන් පැන නැගී කෙටි කාලීන අභියෝග සඳහා විසඳුම් සෙවීම මෙන්ම ආර්ථික වර්ධනය සඳහා ප්‍රාදේශීය ව පවතින බාධාවන්ට විසඳුම් ලබාදීම මෙමඟින් අපේක්ෂා කරන බව ද සඳහන් කළා.",
       "URL": "https://www.hirunews.lk/283368/අයවැයෙන්-ප්‍රාදේශීය-සම්බන්ධීකරණ-කමිටු-සභාපතිවරයෙකුට-ලක්ෂ-1000ක්",
       "Category": "Local News",
       "Parent URL": "https://www.hirunews.lk/local-news.php?pageID=1665"
}