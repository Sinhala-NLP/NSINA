{
       "Source": "hirunews",
       "Timestamp": "Sunday, 06 February 2022 - 19:20",
       "Headline": "පස්යාලේදී කෝටි 5 ක සුපිරි ජිප් රථයක් උස්සයි",
       "News Content": "පස්යාල මංසන්ධිය ආසන්නයේ කොළඹ - නුවර ප්‍රධාන මාර්ගයට මුහුණලා පිහිටි නිවසක නතර කර තිබූ රුපියල් කෝටි 5 කට අධික වටිනාකමකින් යුත් සුඛෝපභෝගි ජිප් රථයක් අද අලුයම කිසියම් පිරිසක් සොරාගෙන තිබෙනවා.\nනිට්ටඹුව ප්‍රදේශයේ වාහන අලෙවිසැල් හිමිකරුවෙකුට අයත් ජිප් රථයකුයි මෙලෙස සොරා ගෙන ඇත්තේ.\nඅලුයම 3 ට පමණ කිසියම් පිරිසක් විසින් අදාළ ජිප් රථය නතර කර තිබූ නිවසට ඇතුළු වී මෙම සොරකම සිදුකර තිබෙනවා.\nනිවසෙහි සවි කර තිබූ සී.සී.ටී.වී දර්ශනවලට අනුව අනාවරණ කරගෙන ඇත්තේ ජිප් රථය එම පිරිස් විසින් කොළඹ දෙසට පදවාගෙන ගොස් ඇති බවටයි.",
       "URL": "https://www.hirunews.lk/296328/පස්යාලේදී-කෝටි-5-ක-සුපිරි-ජිප්-රථයක්-උස්සයි",
       "Category": "Local News",
       "Parent URL": "https://www.hirunews.lk/local-news.php?pageID=1372"
}