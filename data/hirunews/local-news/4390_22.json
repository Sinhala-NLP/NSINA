{
       "Source": "hirunews",
       "Timestamp": "Wednesday, 02 August 2017 - 7:25",
       "Headline": "විදුලි බිල වැඩි කිරීමක් හෝ කප්පාදුවක් නැහැ - විෂය භාර ඇමතිගෙන් සහතිකයක්",
       "News Content": "වියලි කාලගුණය හමුවේ විදුලි බිල වැඩිකිරීමක් හෝ විදුලි කප්පාදුවක් සිදු නොකරන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය ප්‍රකාශ කළා.\nඊයේ මාධ්‍ය වෙත නිවේදනයක් නිකුත් කරමිනුයි ඔහු මේ බව කියා සිටියේ.\nකෙසේ වෙතත් විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා මාතර ප්‍රදේශයේ ඊයේ පැවති වැඩසටහනකට එක්වීමෙන් අනතුරුව මාධ්‍ය වෙත අදහස් දක්වමින් කියා සිටියේ රාත්‍රී කාලයේ විදුලි කප්පාදුවක් සිදුනොවුණ ද දිවා කාලයේ සියුම් විදුලි බිද වැටීම් සිදුවිය හැකි බවයි.",
       "URL": "https://www.hirunews.lk/167383/විදුලි-බිල-වැඩි-කිරීමක්-හෝ-කප්පාදුවක්-නැහැ-විෂය-භාර-ඇමතිගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4390"
}