{
       "Source": "hirunews",
       "Timestamp": "Thursday, 19 April 2018 - 19:31",
       "Headline": "එජාපයේ ප්‍රතිසංවිධාන කමිටුව තීන්දුවක් ගනී",
       "News Content": "එක්සත් ජාතික පක්ෂයේ ප්‍රතිසංවිධාන කටයුතු අනුව සිදුකෙරෙන සංශෝධන අප්‍රේල් මස 30 වැනිදාට පෙර සිදුකිරීමට ඒ සඳහා පත් කෙරුණු කමිටුව අද තීරණය කළා.\nඅග්‍රාමාත්‍ය රනිල් වික්‍රමසිංහගේ ප්‍රධානත්වයෙන් අරලියගහ මන්දිරයේදී අද දෙවන වරට ඔවුන් රැස්වූ අතර, එම සාකච්ඡාව පැය දෙකහමාරකට ආසන්න කාලයක් පැවතියා.\nමීට පෙර එක්සත් ජාතික පක්ෂය ප්‍රකාශ කළේ මැයි 6 වනදා අදාළ සංශෝධන ප්‍රකාශයට පත් කරන බවයි.\nකෙසේ වෙතත්, කමිටුව ලබන 26 වැනිදා පැවැත්වෙන පක්ෂ කෘත්‍යාධිකාරී මණ්ඩලයට පෙර රැස්වීමට තීරණය කළ බවයි එහි සාමාජික නියෝජ්‍ය අමාත්‍ය ජේ.සී.අලවතුවල කියා සිටියේ.",
       "URL": "https://www.hirunews.lk/188781/එජාපයේ-ප්‍රතිසංවිධාන-කමිටුව-තීන්දුවක්-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3983"
}