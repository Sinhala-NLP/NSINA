{
       "Source": "hirunews",
       "Timestamp": "Thursday, 23 February 2023 - 13:02",
       "Headline": "ගාල්ල - නෙළුවේ සිසුන් දෙදෙනෙකු අතුරුදන්",
       "News Content": "ගාල්ල - නෙළුව - මාවිට ප්‍රදේශයේ පදිංචි පාසල් සිසුන් දෙදෙනෙකු අතුරදන්ව ඇති බවට ලද තොරතුරකට අනුව පොලිසිය විමර්ශනයක් ආරම්භ කර තිබෙනවා.\nනෙළුව ජාතික පාසලේ 7 සහ 8 ශ්‍රේණිවල ඉගෙනුම ලබන අවුරුදු 12 සහ 13 යන වයස්වල පසුවන මෙම සිසුන් දෙදෙනා ඊයේ (22) පාසල නිමවී නෙළුව නගරයට පැමිණ ඇති බවයි විමර්ශනවලදී අනාවරණ වී ඇත්තේ.\nපසුව ඔවුන් දෙදෙනා නෙළුව ප්‍රධාන බස් නැවතුම් පලට පැමිණ රිය සහායකයෙකුගෙන් මොරවක නගරයට යාම සඳහා බස් ගාස්තු කෙසේ දැයි විමසා ඇති බව වාර්තා වනවා.\nඑම අවස්ථාව වනවිට පාසල් නිල ඇදුමින් සැරසී සිටි මොවුන් වෙනත් ඇදුමකින් සැරසි බස් රථයක නැග මොරවක නගරයට ගොස් ඇති බව ද මූලික විමර්ශනවලදී අනාවරණ වී තිබෙනවා.",
       "URL": "https://www.hirunews.lk/328095/ගාල්ල-නෙළුවේ-සිසුන්-දෙදෙනෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=518"
}