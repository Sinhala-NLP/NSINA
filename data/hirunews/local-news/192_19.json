{
       "Source": "hirunews",
       "Timestamp": "Tuesday, 11 July 2023 - 19:34",
       "Headline": "යුක්රේනයේ කියෙව් අගනුවරට රුසියාවෙන් ප්‍රහාරයක්",
       "News Content": "රුසියාව අද (11) යුක්රේනයේ කියෙව් අගනුවර ඇතුලු ප්‍රදේශ කිහිපයකට ප්‍රහාර එල්ල කර තිබෙනවා.\nකළු මුහුදේ ඔඩෙසා වරාය මෙන්ම කර්සන් දකුණු ප්‍රදේශය ද ප්‍රහාරවල ඉලක්ක වූ බව විදෙස් මාධ්‍ය වාර්තා කළා.\nලිතුවේනියාවේ දී නේටෝ සමුළුවක් ආරම්භවීමට ආසන්නව තිබිය දී රුසියාව මෙලෙස ප්‍රහාර දියත් කර තිබීම ද විශේෂත්වයක්.\n‍\nප්‍රහාර මාලාවෙන් එක් අයෙකු මියගොස් දෙදෙනකු තුවාල ලබා ඇති බව විදෙස් මාධ්‍ය වාර්තාවල වැඩිදුරටත් සඳහන් වුණා.\nමේ අතර යුක්රේන ජනාධිපති වොලඩිමියර් සෙලන්ස්කි නේටෝ සාමාජිකත්වය අපේක්ෂා කරමින් සිටින අතර, තමන්ට ඊට අවස්ථාවක් නොලැබෙන්නේ නම් එය විකාරයක් බවට ද ප්‍රකාශයක් නිකුත් කර තිබෙනවා.\nඑහෙත් නේටෝ සාමාජික රටවල් ඒ පිළිබඳ මෙතෙක් ප්‍රතිචාර දක්වා නොමැති අතර, ඔහුට ඍජු ආරාධනයක්ද සිදුකර නැහැ.",
       "URL": "https://www.hirunews.lk/340887/යුක්රේනයේ-කියෙව්-අගනුවරට-රුසියාවෙන්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=192"
}