{
       "Source": "hirunews",
       "Timestamp": "Wednesday, 07 June 2023 - 15:01",
       "Headline": "මාලදිවයිනේ කෘෂිකර්මය ඉහළ නැංවීමට ලංකාවෙන් උදවු ඉල්ලයි",
       "News Content": "ශ්‍රී ලංකාවේ කෘෂිකාර්මික අංශයේ සහයෝගය මාලදිවයිනටත් ලබා දෙන්නැයි මාලදිවයින් රජය ඉල්ලීමක් කර තිබෙනවා.\nශ්‍රී ලංකාවේ කෘෂිකාර්මික අංශයේ සංවර්ධනය සඳහා රජය ගෙන යන වැඩ පිළිවෙළ මාලදිවයින් රජයේ අවධානයට යොමු වී ඇතැයි මෙරට නිල සංචාරයක නිරතව සිටින මාලදිවයිනේ කෘෂිකර්ම, ධීවර හා නාවික කටයුතු ඇමැති හුසේයින් රෂීඩ් හසන් පවසා තිබෙනවා.\nකෘෂිකර්ම අමාත්‍ය මහින්ද අමරවීර කෘෂිකර්ම අමාත්‍යාංශයේ දී හමුවූ අවස්ථාවේදී හුසෙයින් රෂීඩ් හසන් මෙම ඉල්ලීම කර තිබෙන බවයි සඳහන් වන්නේ.\nශ්‍රී ලංකාවේ හරිත කුටි වල (Net House) සිදු කෙරෙන වගා සම්බන්ධව අවදානය යොමු කළ මාලදිවයින් අමාත්‍යවරයා එම තාක්ෂණය මාලදිවයිනටත් ලබා දෙන ලෙසත්, එමෙන්ම එරට පිරිසක් ඒ සඳහා පුහුණු කිරීමට අවශ්‍ය තාක්ෂණික සහයෝගය ලබා දෙන ලෙසත් ඉල්ලීමක් කර තිබෙන බවයි වැඩිදුරටත් සඳහන් වන්නේ.",
       "URL": "https://www.hirunews.lk/337282/මාලදිවයිනේ-කෘෂිකර්මය-ඉහළ-නැංවීමට-ලංකාවෙන්-උදවු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=287"
}