{
       "Source": "hirunews",
       "Timestamp": "Thursday, 10 March 2022 - 17:07",
       "Headline": "ඉන්දීය බටහිර නාවික නෞකා සමූහයේ අණදෙන ධජ නිලධාරී දිවයිනට පැමිණෙයි (ඡායාරූප)",
       "News Content": "ඉන්දීය නාවික හමුදාවේ බටහිර නෞකා සමූහයට අණදෙන ධජ නිලධාරී රියර් අද්මිරාල් සමීර් සක්සේනා (Rear Admiral Sameer Saxena, Flag Officer Commanding Western Fleet Indian Navy) අද (10) නාවික හමුදා මූලස්ථානයේ දී නාවික හමුදාධිපති වයිස් අද්මිරාල් නිශාන්ත උළුගේතැන්න හමුවුණා.\nඉන්දියානු නාවික හමුදා බටහිර නෞකා සමූහයේ ධජ නෞකාව වන Destroyer වර්ගයට අයත් ‘INS Chennai ’ නෞකාව සහ ඉන්දියානු නාවික හමුදාවට අයත් Frigate වර්ගයේ යුද නෞකාවක් වන ‘INS Teg’ යන නෞකා ද්විත්වය අද දින කොළඹ වරායට සේන්දු වූ අතර, ශ්‍රී ලංකා නාවික හමුදාව විසින් එම නෞකාවන් නාවික හමුදා සම්ප්‍රදායානුකූලව පිළිගැනීමට කටයුතු කෙරුණා.\nමෙම නෞකාවන් සමඟ ඉන්දීය නාවික හමුදාවේ බටහිර නෞකා සමූහයට අණදෙන ධජ නිලධාරී රියර් අද්මිරාල් සමීර් සක්සේනා ද (Rear Admiral Sameer Saxena, Flag Officer Commanding Western Fleet Indian Navy) දිවයිනට පැමිණි බවයි නාවික හමුදා මාධ්‍ය අංශය නිවේදනය කළේ.\nඉන්දීය නාවික හමුදාවේ බටහිර නෞකා සමූහයේ අණදෙන ධජ නිලධාරීවරයා සහ නාවික හමුදාධිපති අතර සිදු වූ හමුවේදී ද්වීපාර්ශ්වික වශයෙන් වැදගත් කරුණු සම්බන්ධයෙන් සාකච්ඡා කෙරුණා.\nඑහිදී දෙපාර්ශ්වය අතර තිළිණ හුවමාරුවක් ද සිදු කෙරුණා.",
       "URL": "https://www.hirunews.lk/299163/ඉන්දීය-බටහිර-නාවික-නෞකා-සමූහයේ-අණදෙන-ධජ-නිලධාරී-දිවයිනට-පැමිණෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1302"
}