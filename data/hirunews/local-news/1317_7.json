{
       "Source": "hirunews",
       "Timestamp": "Saturday, 05 March 2022 - 14:09",
       "Headline": "විමල්, ගම්මන්පිල, වාසු හා අගමැති සමඟ සාකච්ඡාව කල් යයි (වීඩියෝ)",
       "News Content": "අමාත්‍ය ධුර අහිමි වූ විමල් වීරවංශ, උදය ගම්මන්පිල සහ අමාත්‍ය වාසුදේව නානායක්කාර, අග්‍රාමාත්‍ය මහින්ද රාජපක්ෂ සමඟ සාකච්ඡාව ඊයේ (04) නොපැවැත්වුණු අතර, එය ඉදිරි දිනකදී පැවැත්වීමට නියමිත බව වාර්තා වනවා.\nකෙසේ වෙතත් ඉදිරි කටයුතු සම්බන්ධයෙන් සාකච්ඡා අඛන්ඩව පැවැත්වෙන බවයි ශ්‍රී ලංකාවේ කොමියුනිස්ට් පක්ෂයේ නියෝජ්‍ය සභාපති පාර්ලිමේන්තු මන්ත්‍රී වීරසුමන වීරසිංහ හිරු ප්‍රවෘත්ති අංශයට සඳහන් කළේ.\nමේ අතර ශ්‍රී ලංකා නිදහස් පක්ෂයේ ආසන සංවිධායකවරුන්ගේ රැස්වීමක් මේ වනවිට කොළඹ පිහිටි එම පක්ෂ මූලස්ථානයේදී පැවැත්වෙන්නේ පක්ෂ සභාපති හිටපු ජනාධිපති මෛත්‍රිපාල සිරිසේනගේ ප්‍රධානත්වයෙන්.\nඑම රැස්වීම ආරම්භවීමට පෙර නිදහස් පක්ෂයේ මහ ලේකම් රාජ්‍ය අමාත්‍ය දයාසිරි ජයසේකර පවතින තත්වය පිළිබඳව අදහස් පළ කළා. එහිදී ඔහු කියා සිටියේ ඇමති මාරුවෙන් රටේ ප්‍රශ්නවලට විසඳුම් ලබාදිය නොහැකි බවයි.",
       "URL": "https://www.hirunews.lk/298716/විමල්-ගම්මන්පිල-වාසු-හා-අගමැති-සමඟ-සාකච්ඡාව-කල්-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1317"
}