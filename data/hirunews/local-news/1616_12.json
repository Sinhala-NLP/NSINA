{
       "Source": "hirunews",
       "Timestamp": "Wednesday, 20 October 2021 - 19:28",
       "Headline": "ළමයින් 200 ට අඩු පාසල් හෙට සිට ඇරඹේ - ගුරු සංගම් වයඹ ආණ්ඩුකාරවරයාට දෙහි කපයි (වීඩියෝ)",
       "News Content": "ළමයින් 200 ට අඩු පාසල් හෙට දිනයේදී ආරම්භ කිරීමට සියලු කටයුතු මේ වනවිට සූදානම් කර ඇති බව අධ්‍යාපන අමාත්‍යාංශ ලේකම් මහාචාර්ය කපිල පෙරේරා ප්‍රකාශ කළා.\nඒ හිරු ප්‍රවෘත්ති අංශය කළ විමසීමකදීයි.\nකෙසේ වෙතත්, ඔන්ලයින් වර්ජනයේ යෙදුණු ගුරු සංගම් සඳහන් කළේ තමන් හෙට සහ අනිද්දා දිනයේදී පාසල් පැමිණීමෙන් වැළකී සිටින බවයි.\nමේ අතර, පාසල් නොපැමිණෙන වයඹ පළාතේ ගුරුවරුන්ගේ නොවැම්බර් මාසයේ වැටුප අත්හිටුවීමට කටයුතු කරන බවට ඊයේ පළාත් ආණ්ඩුකාර රාජා කොල්ලුරේ මාධ්‍ය හමුවක් කැඳවමින් ප්‍රකාශ කළා.\nමේ අතර, සමස්ත ලංකා එක්සත් ගුරු සංගමයේ සභාපති පූජ්‍ය යල්වල පඤ්ඤාසේකර හිමියන් ද මාධ්‍ය හමුවක් කැඳවමින් සඳහන් කළේ පාසල් ආරම්භ කරන දිනයන් තීරණය කරන්නේ වෘත්තීය සමිති බවයි.\nජෝශප් ස්ටාලින් සහ මහින්ද ජයසිංහ සම්බන්ධයෙන් තමන්ගේ මතය තවදුරටත් එලෙසින්ම පවතින බවයි පාර්ලිමේන්තු මන්ත්‍රී තිස්ස කුට්ටිආරච්චි අද මාධ්‍ය හමුවක් කැඳවමින් සඳහන් කළේ.\nමේ අතර, නිවේදනයක් නිකුත් කරමින් අධ්‍යාපන අමාත්‍ය දිනේෂ් ගුණවර්ධන කියා සිටියේ පාසල් දරුවන් හා ගුරුවරුන් පාසලට පැමිණීම කිසිවෙකුට නැවතිය නොහැකි බවයි.",
       "URL": "https://www.hirunews.lk/285562/ළමයින්-200-ට-අඩු-පාසල්-හෙට-සිට-ඇරඹේ-ගුරු-සංගම්-වයඹ-ආණ්ඩුකාරවරයාට-දෙහි-කපයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1616"
}