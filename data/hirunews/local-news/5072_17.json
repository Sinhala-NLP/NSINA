{
       "Source": "hirunews",
       "Timestamp": "Tuesday, 26 April 2016 - 11:32",
       "Headline": "මොරටුවැල්ලේ බස් අනතුරකින් 15 දෙනෙකුට තුවාල",
       "News Content": "පානදුර - කොළඹ ප්‍රධාන මාර්ගයේ මොරටුවැල්ල ප්‍රදේශයේ අද අලූයම බස් රථ දෙකක් සහ ලොරි රථයක් ගැටී සිදුවූ අනතුරකින් පුද්ගලයින් 15 දෙනෙකු තුවාල ලබා රෝහල් ගත කර තිබෙනවා.\nශ්‍රී ලංගම බස් රථයක් ඊට ඉදිරියෙන් ගමන් කළ ලොරි රථයක ගැටී ඇති අතර ලොරි රථය ඊට ඉදිරියෙන් ගමන් කළ සුඛෝපභෝගි බස් රථයක ගැටීමෙන් මෙම අනතුර සිදුව ඇති බවයි පොලිසිය සදහන් කළේ.\nඅනතුරින් තුවාල ලබා ඇත්තේ ශ්‍රී ලංගම බස් රථයේ රියදුරු ඇතුළු එහි ගමන් ගත් මගීන් 15 දෙනෙකු බව සදහන්.",
       "URL": "https://www.hirunews.lk/131771/මොරටුවැල්ලේ-බස්-අනතුරකින්-15-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5072"
}