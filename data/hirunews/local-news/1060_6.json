{
       "Source": "hirunews",
       "Timestamp": "Wednesday, 29 June 2022 - 14:21",
       "Headline": "ආණ්ඩුව හිතාමතාම ඉන්ධන අර්බුදයට ඉඩහැරලා - වීරසුමන වීරසේකර (වීඩියෝ)",
       "News Content": "සිපෙට්කෝ පිරවුම්හල් පෞද්ගලික අංශයට ලබාදීම සඳහා ආණ්ඩුව හිතාමතාම ඉන්ධන අර්බුදයට ඉඩහැර ඇති බව ශ්‍රී ලංකා කොමියුනිස්ට් පක්ෂයේ නියෝජ්‍ය සභාපති පාර්ලිමේන්තු මන්ත්‍රී වීරසුමන වීරසේකර පවසනවා.\nආණ්ඩුවේ සිට ස්වාධීන වූ පක්ෂ 10 නියෝජිතයින් පවතින දේශපාලන තත්ත්වය සම්බන්ධයෙන් පැවති සාකච්ඡාවක් අවසානයේ මාධ්‍ය වෙත ඔහු මේ අදහස් පළ කළා.\nආණ්ඩුවේ සිට ස්වාධීන වූ පක්ෂ නියෝජනය කරමින් පූජ්‍ය අතුරලියේ රතන හිමි,  පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල, ප්‍රජාතන්ත්‍රවාදී වාමාංශික පෙරමුණේ නායක පාර්ලිමේන්තු මන්ත්‍රී වාසුදේව නානායක්කාර ඇතුළු පිරිසක් ඊයේ (28) රාත්‍රියේ සාකච්ඡාවකට ද එක්වුණා.",
       "URL": "https://www.hirunews.lk/308513/ආණ්ඩුව-හිතාමතාම-ඉන්ධන-අර්බුදයට-ඉඩහැරලා-වීරසුමන-වීරසේකර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1060"
}