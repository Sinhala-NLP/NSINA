{
       "Source": "hirunews",
       "Timestamp": "Sunday, 16 April 2023 - 12:51",
       "Headline": "අත්අඩංගුවේ සිටි දේශපාලඥයෙකු වෙඩි තබා මරා දමයි",
       "News Content": "පැහැර ගැනීමේ සිද්ධියක් සම්බන්ධයෙන් අත්අඩංගුවට ගෙන සිටි ඉන්දීය දේශපාලනඥයෙකු වන අතීක් අහමඩ් නමැති තැනැත්තා වෙඩි තබා ඝාතනය කර තිබෙනවා.\nවෛද්‍ය පරීක්ෂණයක් සදහා බන්ධනාගාරයෙන් පිටතට රැගෙන යමින් සිටිය දී, මාධ්‍යවේදීන් ලෙස පැමිණි පුද්ගලයන් කිහිප දෙනෙකු විසින් මෙලෙස වෙඩි තබා ඝාතනය කර ඇති බවයි විදෙස් මාධ්‍ය වාර්තා කරන්නේ.\nසිද්ධියෙන් එකී දේශපාලනඥයා මෙන්ම ඔහුගේ සහෝදරයාද මියගොස් තිබෙනවා.\nමෙහිදී ඝාතනය සිදු කරන අයුරු සජීවීව විකාශය කර ඇති බවටද වාර්තා වෙනවා.\nඝාතනය වූ දේශපාලනඥයා 2004 වසරේ සිට 2009 දක්වා පාර්ලිමේන්තු මන්ත්‍රීවරයෙකු ලෙස කටයුතු කර තිබෙන බවත්, පුද්ගලයෙකු පැහැර ගැනීමේ සිදුවීමක් සම්බන්ධයෙන් ඔහු අත්අඩංගුවට ගෙන සිටියද, ඔහුට එරෙහිව පුද්ගල ඝාතන චෝදනාද රැසක් ඇති බව පැවසෙනවා.\nමොහුගේ නව යොවුන් වියේ පුත්‍රයා ද මීට දින කිහිපයකට පෙර පොලිසිය සමග ඇති වූ වෙඩි හුවමාරුවක දී ඝාතනය වී තිබෙනවා.",
       "URL": "https://www.hirunews.lk/332652/අත්අඩංගුවේ-සිටි-දේශපාලඥයෙකු-වෙඩි-තබා-මරා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=411"
}