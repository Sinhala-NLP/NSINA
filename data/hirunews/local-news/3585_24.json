{
       "Source": "hirunews",
       "Timestamp": "Thursday, 27 December 2018 - 14:59",
       "Headline": "වයඹ විශ්වවිද්‍යාලයේ සිසු ගැටුමක් - දෙදෙනෙකු රෝහලේ",
       "News Content": "වයඹ විශ්වවිද්‍යාලය තුළ ක්‍රියාත්මක නවක වදයට එරෙහි වූ බව කියන එම විශ්වවිද්‍යාලයේම තාක්ෂණ පීඨයේ සිසුන් පිරිසකට විශ්වවිද්‍යාල පරිශ්‍රය තුළදී තවත් සිසුන් පිරිසක් පහරදී තිබෙනවා.\nපහරකෑමෙන් බරපතල තුවාල ලැබූ සිසුන් දෙදෙනෙකු කුලියාපිටිය රෝහලට ඇතුළත් කර ඇති බවටයි වාර්තා වන්නේ.\nපහරදීම සම්බන්ධයෙන් චෝදනා එල්ල වන්නේ කළමනාකරණ පීඨයේ සිසුන් පිරිසකටයි.\nතාක්ෂණ පීඨයේ සිසුන් මෝටර් රථයකින් ගමන් කරමින් සිටියදී එය නතර කොට ඊයේ මෙම පහරදීම සිදුකර ඇති බව පොලීසිය ප්‍රකාශ කළා.\nඅප කළ විමසීමකදී පොලීසිය සඳහන් කළේ මෙම පහරදීම සම්බන්ධයෙන් සිසුන් කිහිපදෙනෙකුගෙන් ප්‍රකාශ සටහන් කරගෙන ඇති බවයි.",
       "URL": "https://www.hirunews.lk/206916/වයඹ-විශ්වවිද්‍යාලයේ-සිසු-ගැටුමක්-දෙදෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3585"
}