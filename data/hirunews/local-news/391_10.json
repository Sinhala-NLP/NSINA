{
       "Source": "hirunews",
       "Timestamp": "Tuesday, 25 April 2023 - 18:14",
       "Headline": "ලක්ෂ 8කට අධික මුදල් සොරකමක්",
       "News Content": "බඩල්ගම කටුකෙන්ද ප්‍රදේශයේ පෞද්ගලික ආයතනයක මුදල් සොරකමක් සිදුකල පුද්ගලයෙකු බඩල්ගම පොලීසිය විසින් අත්තඩංගුවට ගෙන තිබෙනවා.\nපොලීසිය පවසන්නේ අත්තඩංගුවට ගත් සැකකරු විසින්ම පසුගිය අප්‍ර්‍රේල් මස 15 වැනිදා සොරකමක් සිදු වී ඇති බවට පොලීසියට පැමිණිල්ලක් සිදුකර ඇති බවයි.\nමෙලෙස අස්ථාන ගත වූ මුදල ලකෂ 8ක් බව වාර්තා වනවා.\nඉන්පසු බඩල්ගම පොලිස් ස්ථානාධිපති ඇතුළු නිලධාරීන් මෙම ආයතනයේ මුරකරුගෙන් සිදුකරන ලද ප්‍රශ්න කිරීමේ දී අනාවරණය වී ඇත්තේ ඔහු විසින් ආයතනයේ ගොඩනැගිල්ලට ඇතුළු වී ලාච්චුව කඩා ලක්ෂ 8කට අධික මුදලක් සොරාගෙන ඇති බවයි.\nසොරාගත් මුදල් මුරකරු විසින් සිය නිවස පිටුපස වළ දමා ඇති බව පොලිසිය පවසනවා.\nසැකකරුම නිකවැරටිය ප්‍රදේශයේ පදිංචි කරුවෙක්.",
       "URL": "https://www.hirunews.lk/333437/ලක්ෂ-8කට-අධික-මුදල්-සොරකමක්",
       "Category": "Local News",
       "Parent URL": "https://www.hirunews.lk/local-news.php?pageID=391"
}