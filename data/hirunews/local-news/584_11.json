{
       "Source": "hirunews",
       "Timestamp": "Monday, 23 January 2023 - 12:42",
       "Headline": "පුංචි ඡන්දයේ ඡන්ද පත්‍රිකා මුද්‍රණය මේ සතියේ (වීඩියෝ)",
       "News Content": "පළාත් පාලන ඡන්ද විමසීමට අදාළව ඡන්ද පත්‍රිකා මුද්‍රණය මෙම සතියේ ආරම්භ කරන බව මැතිවරණ කොමිෂන් සභාව පවසනවා.\nසියලු දිස්ත්‍රික් තේරීම්භාර නිලධාරිවරුන්ට තම දිස්ත්‍රික්කයේ අනුමත වූ නාම යෝජනා පිළිබඳ තොරතුරු කඩිනමින් යොමුකරන ලෙස දැනුම් දී ඇති බවයි මැතිවරණ කොමිසමේ අධ්‍යක්ෂ ජනරාල් සමන් ශ්‍රී රත්නායක සඳහන් කළේ.\nමේ අතර, මැතිවරණ වියදම් පාලන පනතට කතානායක මහින්ද යාපා අබේවර්ධන පසුගිය සෙනෙසුරාදා අත්සන් තබා තිබෙනවා.",
       "URL": "https://www.hirunews.lk/325695/පුංචි-ඡන්දයේ-ඡන්ද-පත්‍රිකා-මුද්‍රණය-මේ-සතියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=584"
}