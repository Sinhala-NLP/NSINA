{
       "Source": "hirunews",
       "Timestamp": "Saturday, 09 July 2022 - 19:24",
       "Headline": "ජනපති සහ අගමැති ඉල්ලා අස් වී අන්තර්කාලීන පාලනයක් වහා ගොඩනගන්න! - විමල් වීරවංශ",
       "News Content": "මේ මොහොතේ ජනතා අභිලාෂයට හිස නමමින් ජනාධිපති ගෝඨාභය රාජපක්ෂ මහතා සහ අග්‍රාමාත්‍ය රනිල් වික්‍රමසිංහ මහතා ඉල්ලා අස්විය යුතු බව පාර්ලිමේන්තු මන්ත්‍රී විමල් වීරවංශ ප්‍රකාශ කරනවා.\nඔහු මේ බව සඳහන් කරන්නේ සිය ෆේස්බුක් ගිණුමේ සටහනක් තබමින්.\nඑම පණිවිඩයේ ඔහු වැඩිදුරටත් සඳහන් කරන්නේ ජනාධිපතිපවරයා සහ අගමැතිවරයා ඉල්ලා අස් වීමෙන් අනතුරුව රටේ දේශපාලන ස්ථාවරභාවය ඇති කිරීම සඳහා සහ ආර්ථික අර්බුදයට විසඳුම් සෙවිය යුතුයි යනුවෙන්.\nඒ වෙනුවෙන් ඉතාම කඩිනමින් ජනතා විශ්වාසය හා ජාත්‍යන්තර විශ්වාසය දිනාගත හැකි අන්තර්කාලීන ආණ්ඩුවක් පිහිටුවීම සඳහා පියවර ගත යුතු බව ද ඔහු එහි සඳහන් කරනවා.",
       "URL": "https://www.hirunews.lk/309558/ජනපති-සහ-අගමැති-ඉල්ලා-අස්-වී-අන්තර්කාලීන-පාලනයක්-වහා-ගොඩනගන්න-විමල්-වීරවංශ",
       "Category": "Local News",
       "Parent URL": "https://www.hirunews.lk/local-news.php?pageID=1033"
}