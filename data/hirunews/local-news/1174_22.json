{
       "Source": "hirunews",
       "Timestamp": "Thursday, 12 May 2022 - 9:59",
       "Headline": "රහසේ ගෙන්වන ලද කෘමිනාශක බෝතල් තොගය",
       "News Content": "නීතිවිරෝධී ලෙස මෙරටට ගෙන්වන ලද තහනම් කෘමිනාශක බෝතල් තොගයක් සිය භාරයට ගැනීමට විශේෂ කාර්ය බලකායේ මන්නාරම කඳවුරේ නිලධාරින්ට හැකියාව ලැබී තිබෙනවා.\nඒ අනුව එම කඳවුරට ලද තොරතුරකට අනුවයි මෙම වැටලීම ඊයේ (11) මන්නාරම - සවුත්බාර් ප්‍රදේශයේ දී සිදු කෙරුණේ.\nසවුත්බාර් රජයේ ලුණු ලේවාය අසල කලපු ප්‍රදේශයේ තිබී නීති විරෝධී ආකාරයෙන් විදෙස් රටක සිට මෙරටට ගෙන්වන ලද කෘමිනාශක බෝතල් තොගයක් සොයාගෙන ඇති අතර, වැඩිදුර විමර්ශන සඳහා මන්නාරම පොලීසිය වෙත භාර දී තිබෙනවා.\nමෙම කෘමිනාශක තොගයක් මෙරටට ගෙන්වන ලද අයෙකු තවමත් හඳුනාගෙන නොමැති අතර, මෙලෙස සොයාගත් කෘමිනාශක බෝතල් ලීටර් 75ක් ඒ අතර තිබූ බවයි වාර්තා වන්නේ.",
       "URL": "https://www.hirunews.lk/304130/රහසේ-ගෙන්වන-ලද-කෘමිනාශක-බෝතල්-තොගය",
       "Category": "Local News",
       "Parent URL": "https://www.hirunews.lk/local-news.php?pageID=1174"
}