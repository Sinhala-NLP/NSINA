{
       "Source": "hirunews",
       "Timestamp": "Monday, 16 January 2023 - 7:58",
       "Headline": "වෛද්‍ය චමල්ගේ වැඩ තහනම ගැන සෞඛ්‍ය අමාත්‍යාංශයෙන් වාර්තාවක් කැඳවයි",
       "News Content": "හම්බන්තොට දිස්ත්‍රික්කයේ මන්දපෝෂණය සම්බන්ධයෙන් කරුණු අනාවරණ කළ වෛද්‍ය චමල් සංජීවගේ වැඩ තහනම සම්බන්ධයෙන් සෞඛ්‍ය අමාත්‍යාංශයෙන් වාර්තාවක් කැඳවීමට පාර්ලිමේන්තුවේ මහජන පෙත්සම් පිළිබඳව කාරක සභාව තීරණය කර තිබෙනවා.\nඒ ඔහු විසින් පසුගිය වසරේ නොවැම්බර් මස 28 වන දා පාර්ලිමේන්තු මහජන පෙත්සම් පිළිබඳ කාරක සභාවට යොමු කළ පෙත්සම සලකා බැලීමෙන් අනතුරුවයි.\nඒ අනුව ඉකුත් 10 වනදාට පෙර සෞඛ්‍ය අමාත්‍යාංශයෙන් ඊට අදාළ වාර්තාවක් කැඳවීමටයි මහජන පෙත්සම් පිළිබඳ කාරක සභාව තීරණය කර ඇත්තේ.\nදැනට වැඩ තහනමට ලක්ව සිටින වෛද්‍ය චමල් සංජීවගේ සේවය අත්හිටුවීමට එරෙහිව ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ද විභාග වෙමින් පවතිනවා.",
       "URL": "https://www.hirunews.lk/325138/වෛද්‍ය-චමල්ගේ-වැඩ-තහනම-ගැන-සෞඛ්‍ය-අමාත්‍යාංශයෙන්-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=599"
}