{
       "Source": "hirunews",
       "Timestamp": "Wednesday, 10 July 2019 - 7:09",
       "Headline": "කොළඹ ප්‍රදේශ කිහිපයකට පැය 24ක් අඩු පීඩනය යටතේ ජලය",
       "News Content": "ශ්‍රී ලංකා ඉඩම් ගොඩකිරීමේ සහ සංවර්ධනය කිරිමේ සංස්ථාව සිදුකරනු ලබන නගර සංවර්ධන ව්‍යාපෘතියක් හේතුවෙන් අද උදෑසන 9 සිට පැය 24ක් කොළඹ ප්‍රදේශ රැසකට අඩු පීඩනයකින් ජලය සපයන බව ජාතික ජල සම්පාදන හා ජලාපවහන මණ්ඩලය ප්‍රකාශ කළා.\nඒ අනුව කොළඹ, දෙහිවල - ගල්කිස්ස, කෝට්ටේ, කඩුවෙල මහනගර සභා බල ප්‍රදේශයට මෙන්ම මහරගම, බොරලැස්ගමුව, කොළොන්නාව යන නගර සභා බල ප්‍රදේශවලට මෙලෙස ජල සැපයුම සීමා කරනු ඇති.\nඑමෙන්ම, කොටිකාවත්ත - මුල්ලේරියාව ප්‍රාදේශිය සභා බල ප්‍රදේශයට, රත්මලාන සහ සොයිසාපුර මහල් නිවාස වලටද අඩු පීඩනයකින් ජලය සැපයෙනවා.\nඑමෙන්ම හෝකන්දර ප්‍රදේශයට එම කාලය තුළ ජල සැපයුම අත්හිටුවන බවයි ජල සම්පාදන මණ්ඩලය සදහන් කළේ.",
       "URL": "https://www.hirunews.lk/220000/කොළඹ-ප්‍රදේශ-කිහිපයකට-පැය-24ක්-අඩු-පීඩනය-යටතේ-ජලය",
       "Category": "Local News",
       "Parent URL": "https://www.hirunews.lk/local-news.php?pageID=3256"
}