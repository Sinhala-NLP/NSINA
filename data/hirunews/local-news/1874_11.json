{
       "Source": "hirunews",
       "Timestamp": "Saturday, 19 June 2021 - 14:14",
       "Headline": "නීරෝගී පරපුරක් වෙනුවෙන් කාබනික වගාවට යොමුවීම කාලීන අවශ්‍යතාවක් - අගමැති කියයි (වීඩියෝ)",
       "News Content": "නිරෝගී පරපුරක් වෙනුවෙන් කාබනික වගාවට යොමුවීම කාලීන අවශ්‍යතාවක් බව අග්‍රාමාත්‍ය මහින්ද රාජපක්ෂ අවධාරණය කළා.\nඒ සඳහා ක්‍රමවත් වැඩපිළිවෙලක් නිර්මාණය කිරීම වැදගත් බවයි කාබනික පොහොර සහ කාබනික වගාව සම්බන්ධයෙන් අරලියගහ මන්දිරයේ ඊයේ පැවති විද්වත් හමුවකට එක්වෙමින් ඔහු කියා සිටියේ.\nකෙසේ වෙතත්, සිය වගාවන් සිදුකරගෙන යාම සඳහා පොහොර ලබා නොදීමට විරෝධය පළ කරමින් අදත් දිවයිනේ ස්ථාන කිහිපයකදී විරෝධතා සංවිධාන කර තිබුණා.\nපොහොර නොලැබීම නිසා සිය තේ වගාවන් සිදුකර ගැනීමට නොහැකි වී ඇති බවයි මාතලේ  - ඇල්කඩුව ප්‍රදේශයේ අද පැවති විරෝධතාවකට එක්වෙමින් කුඩා තේවතු හිමියන් කිහිප දෙනෙකු සඳහන් කළේ.\nබණ්ඩාරවෙල - කිතල්ඇල්ල සහ හීල් ඔය ප්‍රදේශයේ ගොවීන් ද අද කිතල් ඇල්ල - රජකොටුව මංසන්ධියේ විරෝධතාවක නිරත වූයේ තම එළවළු වගාවන් සඳහා අවශ්‍ය පොහොර ලැබී නොමැති බව පවසමින්.",
       "URL": "https://www.hirunews.lk/274740/නීරෝගී-පරපුරක්-වෙනුවෙන්-කාබනික-වගාවට-යොමුවීම-කාලීන-අවශ්‍යතාවක්-අගමැති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1874"
}