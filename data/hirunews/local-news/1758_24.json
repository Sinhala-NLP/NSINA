{
       "Source": "hirunews",
       "Timestamp": "Thursday, 12 August 2021 - 14:45",
       "Headline": "හිරු සහන යාත්‍රා ක්‍රියාන්විතයේ 24 වන අදියරය සාර්ථක ව (ඡායාරූප)",
       "News Content": "ඔබේ ආරක්ෂාව අපේ වගකීම කරගත් රට වෙනුවෙන් හිරු සහන යාත්‍රා ක්‍රියාන්විතයේ 24 වන අදියර අද (12) දිනයේ ක්‍රියාත්මක වුණා.\nකොවිඩ් 19 වසංගත තත්ත්වය හේතුවෙන් ශ්වසන අපහසුතා ඇතිවන අසාධ්‍ය රෝගීන්ට අවශ්‍ය ඔක්සිජන් සාන්ද්‍රික උපකරණ ලබාදීම සහ රෝහල් කාර්ය මණ්ඩලයට අවශ්‍ය ආරක්ෂිත ඇඳුම් කට්ටල සහ වෛද්‍ය උපකරණ ලබාදීම මෙයින් සිදුවනවා.\nඒ අනුව අද දිනයේ, තඹුත්තේගම මූලික රෝහලට සහ ගල්කිරියාගම කොවිඩ් අතරමැදි ප්‍රතිකාර මධ්‍යස්ථානයට ඔක්සිජන් සාන්ද්‍රික උපකරණයක් සහ ආරක්ෂිත ඇදුම් කට්ටල බෙදා දීම සිදු කෙරුණා.\nදිවයිනේ සියලු ම රෝහල්, කොරෝනා අතරමැදි ප්‍රතිකාර මධ්‍යස්ථාන සහ සෞඛ්‍ය කාර්ය මණ්ඩල කේන්ද්‍ර කරගනිමින් හිරු මාධ්‍ය ජාලය, ශ්‍රී ලංකා රතු කුරුස සමාජය හා එක් ව මෙය සංවිධානය කරනු ලබනවා.\nමේ අභියෝගාත්මක මොහොතේ ඔබේ ජීවිත සුරක්ෂිත කරනු පිණිස අපි කැප වන්නෙමු.",
       "URL": "https://www.hirunews.lk/279521/හිරු-සහන-යාත්‍රා-ක්‍රියාන්විතයේ-24-වන-අදියරය-සාර්ථක-ව-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1758"
}