{
       "Source": "hirunews",
       "Timestamp": "Thursday, 17 November 2022 - 15:57",
       "Headline": "දුම්රිය ප්‍රමාදය ඔඩුදුවයි - මුහුදුබඩ ධාවනය තනි මාර්ගයක",
       "News Content": "මුහුදුබඩ දුම්රිය මාර්ගයේ කොම්පඤ්ඤ වීදිය සහ කොල්ලුපිටිය අතර, පාලමක් අබලන්වීම හේතුවෙන් දුම්රිය ගමනාගමනයට බාධා එල්ල වී තිබෙනවා.\nමේ හේතුවෙන් මුහුදුබඩ මාර්ගය මෙන්ම පුත්තලම මාර්ගයේද ධාවනය වන දුම්රිය ප්‍රමාද විය හැකි බවයි දුම්රිය දෙපාර්තමේන්තුව සඳහන් කළේ.\nපාලම අබලන්වීම හේතුවෙන් කොළඹ කොටුව සහ වැල්ල වත්ත දුම්රිය ධාවනය වන්නේ එක් මාර්ගයක පමණයි. මාර්ගය යලි සකස් කිරීම සදහා දින කීපයක් ගත වනු ඇති බවටයි දුම්රිය දෙපාර්තමේන්තුව ප්‍රකාශ කළේ.\nකෙසේ වෙතත් එළැඹෙන සදුදා වන විට මුහුදුබඩ මාර්ගයේ දුම්රිය ධාවනය යථා තත්වයට පත්කිරීමට කටයුතු කරන බවයි දුම්රිය දෙපාර්තමේන්තුව සඳහන් කළේ.\nමේ අතර, අද උදෑසන පිලිමතලාව දුම්රිය ස්ථානය ආසන්නයේදී දුම්රියක් පීලි පැනීම හේතුවෙන් බාධා මතු වූ උඩරට දුම්රිය මාර්ගයේ දුම්රිය ධාවනය මේ වන විට යළි යථාතත්වයට පත්කර තිබෙනවා.",
       "URL": "https://www.hirunews.lk/320621/දුම්රිය-ප්‍රමාදය-ඔඩුදුවයි-මුහුදුබඩ-ධාවනය-තනි-මාර්ගයක",
       "Category": "Local News",
       "Parent URL": "https://www.hirunews.lk/local-news.php?pageID=727"
}