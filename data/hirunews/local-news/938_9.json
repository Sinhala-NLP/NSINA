{
       "Source": "hirunews",
       "Timestamp": "Monday, 15 August 2022 - 20:01",
       "Headline": "වැල්ලම්පිටියෙන් හමු වූ හිත හොඳ පොලිස් නිලධාරියා",
       "News Content": "වැල්ලම්පිටිය පොලිස් වසමේ බැන්ඩියාවත්ත ප්‍රදේශයේ මාර්ගයක වැටී තිබූ මුදල් පසුම්බියක් අයිතිකරු සොයා භාරදුන් සිද්ධියක් වාර්තා වනවා.\nවැල්ලම්පිටිය පොලිස් ස්ථානයේ රථවාහන අංශයේ රාජකාරි කළ පොලිස් කොස්තාපලවරයකුට මෙම මුදල් පසුම්බිය හමු වී ඇති අතර, නිලධාරියා විසින් එම පසුම්බිය පරීක්ෂා කළ අවස්ථාවේ දී එහි රුපියල් 111,960ක් හා ලක්ෂ 3ක චෙක් පතක් ද හමු වී තිබෙනවා.\nසිද්ධිය පිළිබඳ අදාළ පොලිස් නිලධාරියා වැල්ලම්පිටිය පොලිස් ස්ථානාධිපතිවරයා ව දැනුම්වත් කර ඇති අතර, පසුම්බියේ හිමිකරු පිළිබඳ තොරතුරු අනාවරණය කර ගැනීමෙන් අනතුරුව යි ඔහුට නැවත පසුම්බිය ලබා දී ඇත්තේ.",
       "URL": "https://www.hirunews.lk/312857/වැල්ලම්පිටියෙන්-හමු-වූ-හිත-හොඳ-පොලිස්-නිලධාරියා",
       "Category": "Local News",
       "Parent URL": "https://www.hirunews.lk/local-news.php?pageID=938"
}