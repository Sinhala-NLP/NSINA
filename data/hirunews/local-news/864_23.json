{
       "Source": "hirunews",
       "Timestamp": "Friday, 16 September 2022 - 10:58",
       "Headline": "පවුලක දෛනික ආහාර අවශ්‍යතාව සඳහා වියදම රුපියල් 2,500ක් බව හෙළි වෙයි",
       "News Content": "හතරදෙනෙකුගෙන් යුත් සාමාන්‍ය පවුලක දෛනික ආහාර අවශ්‍යතාව සපුරාගැනීම සඳහා අවම වශයෙන් රුපියල් 2,500 ක මුදලක් වැය කිරීමට සිදුවන බව හෙළි වී තිබෙනවා.\nඒ, වෛද්‍ය හා සිවිල් අයිතිවාසිකම් වෘත්තිය සංසදය සිදුකළ නවතම සමාජ සමීක්ෂණයකින්.\nඑම සංසදයේ සභාපති වෛද්‍ය චමල් සංජීව ඊයේ (15) සමාජීය හා සාමයික කේන්ද්‍රයේ පැවති වැඩසටහනකදී අදහස් දක්වමින් මේ බව අනාවරණ කළා.\nමේ අතර එම වැඩසටහනට එක්වූ ආචාර්ය චන්දිමා විජේගුණවර්ධන අවධාරණය කළේ ලක්ෂ 16 ක් වන මෙරට පාසල් දරුවන්ට ආහාර වේලක් පාසල් කාලය තුළ ලබාදීමේ අවශ්‍යතාව මේ මොහොතේ පවතින බවයි.\nමේ අතර අනුරාධපුර දිස්ත්‍රික්කයේ ඔයාමඩුව ප්‍රදේශයේ ගොවීන්ට වී අලෙවි කරගැනීමට නොහැකිව දුෂ්කරතාවට පත්ව සිටින බව වාර්තාවනවා.\nරජය මගින් ද මේ දිනවල වී මිල දී නොගන්නා බවයි එම ගොවීන් පෙන්වා දෙන්නේ.\nමේ අතර පොළොන්නරුව ප්‍රදේශයේ අක්කර 30 ක පමණ ළුෑණු වගාවකට දිලීර රෝගයක් වැළදීම හේතුවෙන් ගොවීන් දුෂ්කරතාවට පත්ව සිටිනවා.",
       "URL": "https://www.hirunews.lk/315532/පවුලක-දෛනික-ආහාර-අවශ්‍යතාව-සඳහා-වියදම-රුපියල්-2500ක්-බව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=864"
}