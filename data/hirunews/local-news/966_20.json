{
       "Source": "hirunews",
       "Timestamp": "Thursday, 04 August 2022 - 11:33",
       "Headline": "අන්‍යෝන්‍ය ගරුත්වය සුරකිමු! - ජනාධිපති රනිල් වික්‍රමසිංහ",
       "News Content": "ජනාධිපති රනිල් වික්‍රමසිංහ චීන තානාපති 'ෂෙන්ග්හොං' (Qi Zhenghong) හමු වී තිබෙනවා.\nඑක් චීනයක් ප්‍රතිපත්තියට මෙන් ම ජාතීන්ගේ ස්වෛරීභාවය සහ භෞමික අඛණ්ඩතාව පිළිබඳ ජනාධිපතිවරයා මෙහි දී අවධාරණය යොමු කළ බව සඳහන්.\nසිය නිල ට්විටර් ගිණුම මත සටහනක් තබමින් ජනාධිපති රනිල් වික්‍රමසිංහ සඳහන් කරන්නේ, භෞමික අඛණ්ඩතාව පිළිබඳ එක්සත් ජාතින්ගේ ප්‍රඥප්ති මූලධර්මවලට ශ්‍රී ලංකාව දක්වන දැඩි කැපවීම තමන් නැවත නැවතත් අවධාරණය කරන බව යි.\nවත්මන් ගෝලීය ආතතීන් තව දුරටත් උත්සන්න කරන ප්‍රකෝප කිරීම්වලින් රටවල් වැළකිය යුතු බවත් අන්‍යෝන්‍ය ගරුත්වය, රටවල අභ්‍යන්තර කටයුතුවලට මැදිහත් නො වීම, සාමකාමී සහයෝගීතාවට සහ ගැටුම් ඇති නො වීමට කටයුතු කිරීම වැදගත් බවත් ජනාධිපතිවරයා අවසාන වශයෙන් පැහැදිලි කරනවා.",
       "URL": "https://www.hirunews.lk/311850/අන්‍යෝන්‍ය-ගරුත්වය-සුරකිමු-ජනාධිපති-රනිල්-වික්‍රමසිංහ",
       "Category": "Local News",
       "Parent URL": "https://www.hirunews.lk/local-news.php?pageID=966"
}