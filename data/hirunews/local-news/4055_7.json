{
       "Source": "hirunews",
       "Timestamp": "Saturday, 03 March 2018 - 8:55",
       "Headline": "ආනමඩුව - තෝනිගලදී පොලීසියට පහරදුන් 06ක් අත්අඩංගුවට",
       "News Content": "ආනමඩුව තෝනිගල ප්‍රදේශයේදී පොලීසියට පහරදුන් සැකකරුවන් 06 දෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ ඔවුන් අද (03) ආනමඩුව මහේස්ත්‍රාත් අධිකරණයට ඉදිරිපත් කරන බවයි.\nආනමඩුව - තෝනිගල ප්‍රදේශයේ නීතිවිරෝධී මත්පැන් අලෙවි කරන ස්ථානයක් වැටලීමට පොලීසියේ නිලධාරින් පිරිසකට ඊයේ (02) රාත්‍රියේ මෙම ප්‍රහාරය එල්ල වුණා.\nප්‍රහාරයෙන් පුත්තලම කොට්ඨාශ දූෂණ මර්දන ඒකකයට අනුයුක්ත පොලිස් නිලධාරින් 03 දෙනෙකු තුවාල ලැබුවා.\nතුවාල ලැබූ ඔවුන් ආනමඩුව දිසා රෝහලට ඇතුළත් කිරීමෙන් අනතුරුව පුත්තලම මූලික රෝහලට මාරු කර යවා ඇති බව සඳහන්.",
       "URL": "https://www.hirunews.lk/185000/ආනමඩුව-තෝනිගලදී-පොලීසියට-පහරදුන්-06ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4055"
}