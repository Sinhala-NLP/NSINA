{
       "Source": "hirunews",
       "Timestamp": "Monday, 15 March 2021 - 13:01",
       "Headline": "කාන්තාවන්ගේ ඇඳ යට සැඟවී ලිංගික අතවර කිරිමට උත්සාහ කළ පුද්ගලයෙකු අත්අඩංගුවට",
       "News Content": "අවිවාහක කාන්තාවන් සිටින නිවෙස්වලට ගොස් ඇඳ යට සැඟවී එම කාන්තාවන්ට ලිංගික අතවර කිරීමට උත්සාහ කළ පුද්ගලයෙකු පොලිස් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ගාල්ල, දෙවට සියඹලාගහවත්ත ප්‍රදේශයේ පදිංචි අවුරුදු 27ක පුද්ගලයෙක්.\nසැකකරු එම ප්‍රදේශයේම පදිංචි 42 හැවිරිදි අවිවාහක කාන්තාවකගේ නිවසට ගොස් ඇඳ යට සැඟව සිට ඇයට ලිංගික අතවර කිරිමට සූදානම් වූ අවස්ථාවේ ඇය කැගසා නිවසින් පිටතට පැමිණි විට සැකකරු පලාගොස් තිබෙනවා.\nපසුව එම කාන්තාව පොලිසියට පැමිණිල්ලක් සිදුකර ඇති අතර එහිදී අනාවරණය වී ඇත්තේ සැකකරු මීට පෙර ද මෙවැනි සිදුවීම්වලට අධිකරණයෙන් දඩුවම් ලබා සිටි අයෙකු බවයි.\nසිද්ධිය සම්බන්ධයෙන් වැඩිදුර විමර්ශණ ගාල්ල වරාය පොලිසිය සිදු කරනවා.",
       "URL": "https://www.hirunews.lk/265385/කාන්තාවන්ගේ-ඇඳ-යට-සැඟවී-ලිංගික-අතවර-කිරිමට-උත්සාහ-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2087"
}