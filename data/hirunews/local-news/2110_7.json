{
       "Source": "hirunews",
       "Timestamp": "Thursday, 04 March 2021 - 18:14",
       "Headline": "19 හැවිරිදි තරුණියක් දූෂණය කළ පුද්ගලයෙකු අත්අඩංගුවට",
       "News Content": "19 හැවිරිදි තරුණියක් දූෂණය කිරිම සම්බන්ධයෙන් 38 හැවිරිදි පෙදරේරුවෙක් පොලිස් අත්අඩංගුවට ගෙන තිබෙනවා.\nසැකකරු මෙලෙස දූෂණය කර ඇත්තේ, තම අනියම් බිරිඳගේ පුත්‍රයාගේ බිරිඳ බවටයි අනාවරණ වී ඇත්තේ.\nඅධිකරණයට ඉදිරිපත් කරන ලද සැකකරු ලබන 12 වන දින දක්වා රක්ෂිත බන්ධනාගාර ගත කිරිමටයි, ගාල්ල අතිරේක මහේස්ත්‍රාත්වරිය නියෝග කර ඇත්තේ.\nදුෂණයට ලක්වූ තරුණියගේ නිවසේ සිටින බාල වයස්කාර ගැහැණු දරුවන් දෙදෙනා සහ පිරිමි දරුවා පිළිබඳ පරිවාස වාර්තාවක් කැඳවිමටත් ගාල්ල අතිරේක මහේස්ත්‍රාත් පවිත්‍රා සංජිවනි පතිරණ නියෝග කළා.\nමෙම කාන්තාව ප්‍රේම සම්බන්ධයක් මත විවාහ වි රත්ගම පිහිටි සැමියාගේ නිවසට පැමිණ ඇති අතර පසුව සැමියාගේ මව විදෙස්ගත වී තිබෙනවා.\nපසුගිය ජනවාරි මස දිනයක අලුයම සැකකරු පැමිණ බලහත්කාරයෙන්ම තමන්ව දූෂණය කළ බවත් පසුව පෙබරවාරි 28 දක්වා දිගින් දිගටම අවස්ථා කිහිපයකදි තමාගේ කැමැත්ත නොමැතිව දුෂණය කර බවත් ඇය පොලිසියට පැමිණිලි කර තිබෙනවා.",
       "URL": "https://www.hirunews.lk/264349/19-හැවිරිදි-තරුණියක්-දූෂණය-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2110"
}