{
       "Source": "hirunews",
       "Timestamp": "Sunday, 27 June 2021 - 9:59",
       "Headline": "ඊයේ වැඩිම ආසාදිතයන් ගම්පහෙන්",
       "News Content": "මෙරටින් ඊයේ (26) වාර්තා වූ කොරෝනා ආසාදිතයින් 1,825 දෙනා අතරින් වැඩිම සංඛ්‍යාවක් ගම්පහ දිස්ත්‍රික්කයෙන් හඳුනාගෙන තිබෙනවා.\nඑම සංඛ්‍යාව 407ක් බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළේ.\nකොළඹ දිස්ත්‍රික්කයෙන් ආසාදිතයින් 346 දෙනෙකු ඊයේ හඳුනාගෙන ඇති අතර, කොළඹ මහ නගර සභා සීමාවෙන් හඳුනාගෙන ඇති ආසාදිතයින් සංඛ්‍යාව 106ක්.\nඑසේම, කළුතර දිස්ත්‍රික්කයෙන් ආසාදිතයින් 183 ක්, මඩකලපුව දිස්ත්‍රික්කයෙන් ආසාදිතයින් 113 ක්, බදුල්ල දිස්ත්‍රික්කයෙන් ආසාදිතයින් 107 ක්ද හඳුනාගෙන තිබෙනවා.\nමහනුවර දිස්ත්‍රික්කයෙන් හඳුනාගත් ආසාදිතයින් 106 දෙනෙකු සහ ගාල්ල දිස්ත්‍රික්කයෙන් හඳුනාගත් ආසාදිතයින් 105 දෙනෙකු ද ඊයේ හඳුනාගත් ආසාදිතයින් අතර වනවා.",
       "URL": "https://www.hirunews.lk/275444/ඊයේ-වැඩිම-ආසාදිතයන්-ගම්පහෙන්",
       "Category": "Local News",
       "Parent URL": "https://www.hirunews.lk/local-news.php?pageID=1857"
}