{
       "Source": "hirunews",
       "Timestamp": "Tuesday, 25 July 2023 - 12:19",
       "Headline": "කොටුව දුම්රියපොළ ඉදිරිපිට විරෝධතාවක්",
       "News Content": "ණය ප්‍රතිව්‍යුහගතකරණය මගින් සේවක අර්ථසාධක අරමුදල් කොල්ලකෑමේ උත්සහයක් පවතින බව පවසමින් වෘත්තීය සමිති එකමුතුව මේ වන විට කොළඹ කොටුව දුම්රියපළ ඉදිරිපිට විරෝධතාවක නිරත වනවා.\nඒ හේතුවෙන් ඕල්කට් මාවතේ එක් මංතීරුවක් අවහිර වී ඇති බවයි අප වාර්තාකරු කියා සිටියේ.\nවිරෝධතාවට පෙර පෙරටුගාමි සමාජවාදි පක්ෂය, ජනතා විමුක්ති පෙරමුණට අනුබද්ධ වෘත්තීය සමිති ඇතුළු වෘත්තීය සමිති 10 ක නියෝජිතයින්ට කොළඹ - කොටුව ආශ්‍රිත ප්‍රදේශ කිහිපයකට ඇතුළුවීම වළක්වාලමින් කොටුව මහේස්ත්‍රාත් තිළිණ ගමගේ නියෝගයක්ද නිකුත් කළා.\nඒ කොටුව පොලිසිය කළ ඉල්ලීමක් සැළකිල්ලට ගනිමින්. ඒ අනුව ජනාධිපති ලේකම් කාර්යාලය, කොටුව ජනාධිපති මන්දිරය, මුදල් අමාත්‍යංශය, මහබැංකු, පොලිස් මූලස්ථානය, ලෝටස් මාර්ගය, ජනාධිපති මාවත සහ ගාලුමුවදොරට ඇතුළු තවත් මාර්ග කිහිපයකට ඇතුළුවීම තහනම් කෙරුණු අතර මහජන දේපළවලයට හානි නොකළ යුතු බවද අධිකරණ නියෝගයේ සඳහන්.",
       "URL": "https://www.hirunews.lk/342466/කොටුව-දුම්රියපොළ-ඉදිරිපිට-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=153"
}