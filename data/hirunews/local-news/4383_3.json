{
       "Source": "hirunews",
       "Timestamp": "Monday, 07 August 2017 - 9:09",
       "Headline": "අාප්ප ගේන්න ගිය 11 හැවිරිදි දැරියකට මරු කැඳවූ මාරක අනතුර (ඡායාරූප)",
       "News Content": "දඹුල්ල, හබරණ ප්‍රධාන මාර්ගයේ හිරිවඩුන්න ප්‍රදේශයේදී ඊයේ  රාත්‍රීයේ සිදුවූ නතුරකින් 11 හැවිරිදි කුඩා දැරියක් ජිවිතක්ෂයට පත්ව තිබෙනවා.\nවැන් රථයක් තවත් වාහනයකට ඉස්සර කිරීමට යාමේදී මාර්ගය හරහා මාරුවෙමින් සිටි 11 හැවිරිදි දැරිය වෑන් රථයට යටවීමෙන් මෙම අනතුර සිදුව ඇති බවයි වාර්තා වන්නේ.\nහබරණ පොලිසිය පවසන්නේ මෙසේ මියගොස් ඇත්තේ හිරිවඩුන්න ප්‍රදේශයේ පදිංචි ශෂිනි මදුවන්ති කුමාරි නමැති දැරියක් බවයි.\nමව අහිමි කුඩා එම දැරිය සිය මිත්තනිය සහ සීයා සමඟ ජීවත්ව ඇති බවයි අප වාර්තාකරු සදනහන් කළේ.\nසෑම දිනකම සවස් කාලයේ වම දැරිය තම සීයා මාර්ගය අසල පවත්වාගෙන යන පළතුරු මැස්ස අසලට යාමට හුරුවී ඇති අතර එහි ගොස් අසල ඇති වෙළදසැලකින් ආප්ප කෑමට හුරුවී සිටි බව සදහන්.\nමෙලෙස ඊයේ දිනයේදී ද එම වෙළදසැලෙන් අාප්ප මිලදී ගෙන නැවත පැමිණෙමින් සිටියදී මෙම අනතුර සිදුව තිබෙනවා.\nඅනතුර සම්බන්ධයෙන් පරීක්ෂණ සිදුකරන හබරණ පොලිසිය සදහන් කළේ  කන්තලේ සිට ගුවන්තොටුපලට ගමන් කරමින් තිබු වෑන් රථයක ගැටී මෙම  අනතුර සිදුව ඇති බවයි.\nවෑන් රථය අධික වේගයෙන් ධාවනය කර ඉතාම අනාරක්ෂිත ලෙස තවත් වාහනයකට ඉස්සර කිරීමට යාමේදී මෙම අනතුර සිදුව ඇති බවයි මුලික පරීක්ෂණ වලදී හෙළිවී ඇත්තේ.\nඅනතුර සිදුකළ රියදුරා සහ වෑන් රථය පොලිස් භාරයට ගෙන තිබෙනවා.\nඡායාරූප - දඹුල්ල, කාංචන කුමාර ආරියදාස",
       "URL": "https://www.hirunews.lk/167811/අාප්ප-ගේන්න-ගිය-11-හැවිරිදි-දැරියකට-මරු-කැඳවූ-මාරක-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4383"
}