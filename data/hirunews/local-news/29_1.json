{
       "Source": "hirunews",
       "Timestamp": "Friday, 15 September 2023 - 10:01",
       "Headline": "ගංජා වැවූ රුසියානුවා අත්අඩංගුවට",
       "News Content": "රුසියානු  ජාතිකයෙකු විසින් පවත්වාගෙන ගිය ගංජා වගාවක් සොයා ගැනීමට හබරාදුව පොලිසිය සමත් වූ බව වාර්තා වෙනවා.\nරුසියානු ජාතිකයෙකුට පහර දී මුදල් බලෙන් ලබා ගැනීමක් සම්බන්ධයෙන්  අත්අඩංගුවට ගත් රුසියානු ජාතිකයෙකු සම්බන්ධව විමර්ශන කිරීමේ දී මෙම ගංජා වගාව  සොයාගත් බව පොලීසිය පවසනවා.\nඅත්අඩංගුවට ගත් රුසියානු ජාතිකයා නවාතැන්ගෙන සිටි වංචාවල ,කදුරුදූව ප්‍රදේශයේ නවාතැන් පළක රහසිගතව මෙම ගංඡා වගාව සිදුකරගෙන ගොස් ඇති බව පොලීසිය වැඩිදුරටත් අනාවරණය කරනවා.\nඑහි තිබූ ගංජා පැළ 591 පොලිස් බාරයට ගෙන ඇති අතර එම ගංජා පැළ සමග  රුසියානු ජාතිකයා අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/348332/ගංජා-වැවූ-රුසියානුවා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=29"
}