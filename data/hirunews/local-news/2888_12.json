{
       "Source": "hirunews",
       "Timestamp": "Saturday, 22 February 2020 - 13:56",
       "Headline": "මගීන්ට පීඩාකාරී ලෙස හැසිරුණු තැරැව්කරුවන් දෙදෙනෙකු කටුනායක ගුවන් තොටුපළේදී අත්අඩංගුවට",
       "News Content": "ගුවන් මගීන්ට පීඩාකාරී ලෙස හැසිරෙමින් කටයුතු කළ තැරැව්කරුවන් දෙදෙනෙකු කටුනායක ගුවන් තොටුපළේදී අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ බුද්ධි අංශ නිලධාරීන්ට ලද තොරතුරකට අනුව ඊයේ රාත්‍රියේ සිදුකළ මෙම මෙහෙයුමේදී අත්අඩංගුවට ගෙන ඇත්තේ 42 සහ 49 යන වයස්වල පසුවන දෙදෙනෙක්.\nඔවුන් මිනුවන්ගොඩ - යටියන සහ කුලියාපිටිය - ඉඟුරුවත්ත ප්‍රදේශවල පදිංචිකරුවන්.\nගුවන් තොටුපළ පිටවීමේ පර්යන්තය අසළ දී මෙම වැටලීම සිදුකර ඇති අතර, අත්අඩංගුවට ගත් පුද්ගලයින් දෙදෙනා වැඩිදුර විමර්ශන සඳහා ගුවන් තොටුපළ පොලීසියට භාර දී ඇති බවයි විශේෂ කාර්ය බලකාය සඳහන් කළේ.",
       "URL": "https://www.hirunews.lk/234995/මගීන්ට-පීඩාකාරී-ලෙස-හැසිරුණු-තැරැව්කරුවන්-දෙදෙනෙකු-කටුනායක-ගුවන්-තොටුපළේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2888"
}