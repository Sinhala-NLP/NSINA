{
       "Source": "hirunews",
       "Timestamp": "Wednesday, 20 September 2023 - 9:54",
       "Headline": "බිරිඳ ඝාතනය කිරීමට තැත්කළ කොස්තාපල් අත්අඩංගුවට",
       "News Content": "පොලිස් ස්ථානය තුළදී සිය බිරිඳට පිහියකින් ඇණීමට සූදානම් වූ පොලිස් කොස්තාපල්වරයෙකු නාගොඩ පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ පිළියන්දල පොලිස් ස්ථානයට අනුයුක්තව රාජකාරි කරන පොලිස් කොස්තාපල්වරයෙකු බව වාර්තා වෙනවා.\nපොලිස් කොස්තාපල් සැමියා සමඟ ඇතිවූ ආරවුලක් සම්බන්ධයෙන් මෙම බිරිඳ නාගොඩ පොලීසියට පැමිණිල්ලක් ඉදිරිපත් කර තිබුණා.\nඑම පැමිණිල්ල විභාග කිරීමට නාගොඩ පොලිස් ස්ථානයට පැමිණි අවස්ථාවේදී අධික ලෙස බීමත්ව සිටි පොලිස් කොස්තාපල්වරයා පිහියකින් ඇනීමට සූදානම් වූ  බව පොලීසිය පවසනවා.\nමෙලෙස අත්අඩංගුවට ගත් කොස්තාපල්වරයා අධිකරණයට ඉදිරිපත් කිරීමට නියමිත බව නාගොඩ පොලිසිය වැඩිදුරටත් පවසනවා.",
       "URL": "https://www.hirunews.lk/348827/බිරිඳ-ඝාතනය-කිරීමට-තැත්කළ-කොස්තාපල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=19"
}