{
       "Source": "hirunews",
       "Timestamp": "Tuesday, 18 July 2023 - 14:36",
       "Headline": "ආනයන සීමා පැනවීමෙන් රටට බිලියන 526 ක ඉතිරියක්",
       "News Content": "පැවැති ආර්ථික අර්බුදයට පිළියම් ලෙස ආනයන සීමා හේතුවෙන් රටට මෙතෙක් ඉතිරිවී ඇති මුදල රුපියල් කෝටි 52,638 ක් බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nතවත් භාණ්ඩ 286 ක ආනයන සීමා ඉවත් කිරීමට අදාල ගැසට් නිවේදනය අද (18) පාර්ලිමේන්තුවට ඉදිරිපත් කරමින් ඔහු මේ බව පැවසීය. මෙලෙස භාණ්ඩ වර්ග 930 ට පමණයි මෙලෙස සීමා පනවා ඇත්තේ. පැවැති ආර්ථික අර්බුධය හේතුවෙන් ආනයනික භාණ්ඩවලින් 82% ට මෙලෙස ආනයන සීමා දැමීමට සිදුවූ බව ඇමතිවරයා වැඩි දුරටත් සදහන් කළේය.\n2019 වසරේ දී භාණ්ඩ ආනයනට ඇමෙරිකානු ඩොලර් මිලියන 1950 ක් වැයවූ බවත් නමුත් 2022 වසරේදී ආනයන සීමා නිසා ඉන් ඩොලර් මිලියන 1698 ක් ඉතිරිකර ගැනීමට හැකී වී ඇති බවද ඇමතිවරයා සදහන් කරනවා.",
       "URL": "https://www.hirunews.lk/341641/ආනයන-සීමා-පැනවීමෙන්-රටට-බිලියන-526-ක-ඉතිරියක්",
       "Category": "Local News",
       "Parent URL": "https://www.hirunews.lk/local-news.php?pageID=173"
}