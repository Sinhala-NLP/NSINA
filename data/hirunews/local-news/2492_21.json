{
       "Source": "hirunews",
       "Timestamp": "Friday, 28 August 2020 - 12:23",
       "Headline": "සොයිසා කාන්තා රෝහලේදී මවක් නිවුන් දැරියන් 05ක් බිහි කරයි",
       "News Content": "ද සොයිසා කාන්තා රෝහලේ පස් නිවුන් දරු උපතක් සිදුවී තිබෙනවා.\nඅද පෙරවරුවේ මෙම පස් නිවුන් දරු උපත සිදුවූ බව රෝහලේ නියෝජ්‍ය අධ්‍යක්‍ෂිකා වෛද්‍ය පුෂ්පා ගම්ලත්ගේ ප්‍රකාශ කළා.\nඋපත ලැබූ දරුවන් පස්දෙනාම ගැහැණු දරුවන් වන අතර, ඔවුන් සියලූදෙනා යහපත් සෞඛ්‍ය තත්වයෙන් පසුවන බවයි ඇය වැඩිදුරටත් සඳහන් කළේ.\nදරුවන්ගේ මව 29 හැවිරිදි වියේ පසුවන අතර ගම්පහ - පැපිලියවෙල ප්‍රදේශයේ පදිංචිකාරිනියක්.\nපස් නිවුන් දරු උපත සඳහාවූ සිසේරියන් සැත්කම සිදුකර ඇත්තේ ප්‍රසව හා නාරිවේද විශේෂඥ වෛද්‍ය ප්‍රබෝධන රණවීර විසින්.",
       "URL": "https://www.hirunews.lk/248831/සොයිසා-කාන්තා-රෝහලේදී-මවක්-නිවුන්-දැරියන්-05ක්-බිහි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2492"
}