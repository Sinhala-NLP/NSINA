{
       "Source": "hirunews",
       "Timestamp": "Wednesday, 28 April 2021 - 9:00",
       "Headline": "පළමු වරට මෙරට දිනක කොරෝනා ආසාදිතයන් දහස ඉක්මවයි",
       "News Content": "මෙරටින් දිනකදී වාර්තාවූ වැඩිම කොරෝනා ආසාදිතයන් සංඛ්‍යාව ඊයේ වාර්තාවුණා.\nඒ අනුව දහස ඉක්මවා කොරෝනා ආසාදිතයන් වාර්තා වූ දිනය ලෙසද ඊයේ සටහන් වූ අතර, එය දැක්වුණේ 1,111 ක් ලෙසයි.\nඒ අනුව මෙරට සමස්ත කොරෝනා ආසාදිතයින් සංඛ්‍යාව 103487ක් දක්වා ඉහළ ගියා.\nඊයේ වාර්තා වූ නව ආසාදිතයින්ගෙන් 1089ක් පෑලියගොඩ කොවිඩ් පොකුරේ ආශ්‍රිතයින් වන අතර බන්ධනාගාර පොකුරේ ආසාදිතයින් 7 දෙනෙකු සහ විදේශයන් හි සිට පැමිණි 15 දෙනෙකු ද මේ අතර වනවා.\nඒ අනුව ආසාදිතයින් 7976 දෙනෙකු තවදුරටත් රෝහල්ගතව ප්‍රතිකාර ලබන අතර, සුවය ලැබූ මුළු සංඛ්‍යාව 94,856ක්.",
       "URL": "https://www.hirunews.lk/269755/පළමු-වරට-මෙරට-දිනක-කොරෝනා-ආසාදිතයන්-දහස-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1991"
}