{
       "Source": "hirunews",
       "Timestamp": "Saturday, 20 August 2022 - 8:01",
       "Headline": "පුරාවිද්‍යා දෙපාර්තමේන්තුව සහ ගාලු උරුමය පදනම අතර අවබෝධතා ගිවිසුමක්",
       "News Content": "ගාලු කොටුවේ ඉදිරි පරිපාලන කටයුතු සිදු කිරීම සම්බන්ධයෙන් පුරාවිද්‍යා දෙපාර්තමේන්තුව සහ ගාලු උරුමය පදනම අතර අවබෝධතා ගිවිසුමකට අද අත්සන් තැබෙනවා.\nපුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග සඳහන් කළේ, 2017 වසරේ සිට සංරක්ෂණ කටයුතු සිදුකළ ගාලුකොටුව ආශ්‍රිත කටයුතු අවසන් කරමින් ඉදිරි සතියේ ජනතාවට විවෘත කරන බවයි.\nඔහු සඳහන් කළේ කොටු පවුරේ මෙන්ම මුර අට්ටාලවල ද මේ යටතේ සංරක්ෂණ කටයුතු සිදුකෙරුණු බවයි.\nමීට අදාළ කටයුතු සඳහා මාර්ගෝපදේශකත්වය ලබාදීම ගාලු උරුමය පදනමෙන් සිදුකළා.\nඑමෙන්ම ගාලු කොටුව - පල්ලිය වීදියේ පිහිටි ඓතිහාසික ගොඩනැගිල්ලක් වන පොලිස් නිල නිවාස ගොඩනැගිල්ල ද මේ වනවිට සංරක්ෂණය කරමින් පවතින අතර, එය මේ වසර අවසන් වීමට පෙර නිම කිරීමට අපේක්ෂිතයි.\nමේ අතර, අවුරුදු 200ක් පමණ පැරණි ගාල්ල - නාගොඩ - ගම්මැද්දේගොඩ සුනන්දාරාම විහාරස්ථානයේ මහනුවර යුගයට අයත් චිත්‍ර හා මූර්ති දුර්වර්ණ ඇති බවත් ඒවා සංරක්ෂණය කරදෙන ලෙස විහාරාධිපති පුජ්‍ය ගම්මැද්දේගොඩ පදුම ජෝති හිමියන් බලධාරීන්ගෙන් ඉල්ලීමක් සිදු කළා.",
       "URL": "https://www.hirunews.lk/313240/පුරාවිද්‍යා-දෙපාර්තමේන්තුව-සහ-ගාලු-උරුමය-පදනම-අතර-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=927"
}