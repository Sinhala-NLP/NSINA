{
       "Source": "hirunews",
       "Timestamp": "Monday, 08 July 2019 - 22:56",
       "Headline": "මිනිස් අවයව ඇතුළු රෝහල් අපද්‍රව්‍ය බැහැර කරන්න පැමිණි කන්ටේනර් රථය තිදෙනෙක් සමඟ අත්අඩංගුවට",
       "News Content": "මිනිස් අවයව ඇතුළු රෝහල් අපද්‍රව්‍ය තොගයක් තිරප්පනේ, කුංචිකුලම ප්‍රදේශයේ කැලෑබද ස්ථානයකට බැහැර කිරීමට පැමිණි කන්ටේනර් රථයක් සමග සැකකරුවන් තිදෙනෙකු තිරප්පනේ පොලීසිය විසින් අත්අඩංගුවට ගනු ලැබුවා.\nඒ, ප්‍රදේශවාසීන්ගේ දැනුම් දීම මතයි.\nමීට පෙර අවස්ථා 4 කදී පමණ කුංචිකුළම ගම්මානයේ කැලෑබද ප්‍රදේශයට මෙලෙස රෝහල් අපද්‍රව්‍ය බැහැර කර ඇති බව පොලිස් පරික්ෂණවලදී අනාවරණ වී තිබෙනවා.\nපොලිසිය පැවසුවේ, මෙහිදී අත්අඩංගුවට ගනු ලැබූ කන්ටේනර් රථය තුළ තිබී උර 2,000 කට අධික ප්‍රමාණයක අපද්‍රව්‍ය අසුරා තිබූ බවයි.\nමීට පෙර අදාළ ප්‍රදේශයට බැහැර කර තිබූ රෝහල් අපද්‍රව්‍ය අතර මිනිස් අවයව කොටස්, මළ අපද්‍රව්‍ය, ගෝස් කැබලි, එන්නත් කටු ආදීය තිබූ බව ප්‍රදේශවාසීන් පෙන්වා දෙනවා.",
       "URL": "https://www.hirunews.lk/219934/මිනිස්-අවයව-ඇතුළු-රෝහල්-අපද්‍රව්‍ය-බැහැර-කරන්න-පැමිණි-කන්ටේනර්-රථය-තිදෙනෙක්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3258"
}