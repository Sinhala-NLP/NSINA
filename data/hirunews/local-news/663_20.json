{
       "Source": "hirunews",
       "Timestamp": "Friday, 16 December 2022 - 10:40",
       "Headline": "නොවැම්බරයේ නිෂ්පාදන ක්‍රියාකාරකම්වල පසුබෑමක්",
       "News Content": "ඔක්තෝම්බර් මාසයට සාපේක්ෂ ව නිෂ්පාදන ක්‍රියාකාරකම්වල පසුබෑමක් පෙන්නුම් කරමින් නිෂ්පාදන අංශයේ ගැනුම් කළමනාකරුවන්ගේ දර්ශකය නොවැම්බරයේ දී 42.1ක අගයක් වාර්තා කර තිබෙනවා.\nමහ බැංකුව නිවේදනය කළේ, එම පසුබෑම සඳහා, ඇණවුමක් සැපයීමට, සැපයුම්කරුවන්ට ගතවන කාලය හැර අනෙකුත් සියලු ම උපදර්ශකවල පහත වැටීම හේතු වූ බව යි.\nනව ඇණවුම් සහ නිෂ්පාදන නොවැම්බර් මාසයේ ද පහත වැටී ඇති අතර, ඒ කෙරෙහි ප්‍රධාන වශයෙන් ම ආහාරපාන නිෂ්පාදන සහ රෙදිපිළි හා ඇඟලුම් නිෂ්පාදන සඳහා වන ඉල්ලුම පහළ යාම හේතු වී තිබෙනවා.",
       "URL": "https://www.hirunews.lk/322793/නොවැම්බරයේ-නිෂ්පාදන-ක්‍රියාකාරකම්වල-පසුබෑමක්",
       "Category": "Local News",
       "Parent URL": "https://www.hirunews.lk/local-news.php?pageID=663"
}