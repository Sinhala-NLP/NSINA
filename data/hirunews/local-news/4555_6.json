{
       "Source": "hirunews",
       "Timestamp": "Thursday, 20 April 2017 - 17:21",
       "Headline": "උතුරේ ජනතාවගේ ඉල්ලීම් වෙනුවෙන් නිහඬ විරෝධයක්",
       "News Content": "උතුරේ ජනතාවගේ ප්‍රජාතන්ත්‍රවාදී ඉල්ලීම් ලබාදෙන ලෙස ඉල්ලා සම අයිතිය ව්‍යාපාරය  අද (20) මීගමුව සහ මහනුවර නගරවල එක්දින නිහඬ විරෝධයක් පවත්වා තිබෙනවා.\nඋතුරු නැගෙනහිර ජනතාවගේ පැහැරගත් ඉඩම් ජනතාවට ලබා දෙනු, සියලු අතුරුදහන් කිරීම් වහා හෙලිකරනු, සියලු දේශපාලන සිරකරුවන් වහා නිදහස් කරනු,  ත්‍රස්තවාදය වැළක්වීමේ පනත ඇතුළු සියලු මර්දන නීති වහා අහෝසි කරනු, ආදී ඉල්ලීම් මුල් කරගෙන එය පැවැත්වුණු අතර මීට පෙර ද කොළඹ දී ඔවුන් විරෝධතාවක් පවත්වා තිබෙනවා.",
       "URL": "https://www.hirunews.lk/159596/උතුරේ-ජනතාවගේ-ඉල්ලීම්-වෙනුවෙන්-නිහඬ-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=4555"
}