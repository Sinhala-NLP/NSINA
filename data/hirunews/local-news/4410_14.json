{
       "Source": "hirunews",
       "Timestamp": "Friday, 21 July 2017 - 15:17",
       "Headline": "පාසල් සිසුවියගේ අසභ්‍ය දර්ශන ලබා ගෙන අන්තර්ජාලයට දැමූ පැරණි පෙම",
       "News Content": "බාල වයස්කාර පාසල් සිසුවියකට නිවසක් තුලදී අතවර කර, එහි දර්ශන ලබාගෙන අන්තර්ජාලයට මුදාහැර ඇති බව කියන පුද්ගලයෙකු මින්නේරිය පොලිසිය විසින් අද (21) අත්අඩංගුවට ගෙන තිබෙනවා.\nඅදාල පුද්ගලයා එම පාසල් සිසුවිය සමඟ පසුගිය අවසරේ ප්‍රේම සම්බන්ධතාවයක් ඇතිකරගෙන ඇති අතර එහිදී එහිදී ඔහු හබරණ ප්‍රදේශයේ නිවසක් තුලදී එම සිසුවියගේ අසැබි දර්ශන ලබාගෙන ඇති බවයි වාර්තා වන්නේ.\nපසුව මස 06කට පසු දෙදෙනා අතර පැවති ප්‍රේම සම්බන්ධතාව බිදී ගොස් ඇති අතර අනතුරුව කෝපයට පත් අදාල තරුණයා විසින් පාසල් සිසුවියගේ අසභ්‍ය දර්ශන අන්තර්ජාලයට මුදා හැර ඇති බව සදහන්.\nසැකකාර තරුණයා විසින් අන්තර්ජාලයට මුදා හැර ඇති අදාල දර්ශන සිසුවියගේ පාසලේ ගුරුවරියක් විසින් දැක ඇති අතර පසුව ඒ සම්බන්දව පාසලේ විදුහල්පතිවරයා දැනුවත් කර තිබෙනවා.\nපසුව ජාතික ළමා ආරක්ෂණ අධිකාරය විසින් පොලිසියට කරන ලද දැනුම්දීමකදී සැකකරු අත්අඩංගුවට ගැනුණු බව අප වාර්තාකරු සදහන් කළා.\nමේ වන විට 19 හැවිරිදි වියේ පසුවන තරුණයා යුධ හමුදාවට අනියුක්තව සේවය කරන මින්නේරිය, හබරණ ප්‍රදේශයේ පදිංචිකරුවෙක් බව සදහන්.\nඅදාල පාසල් සිසුවිය මේ වන විට 16 හැවිරිදි වියේ පසුවනවා.\nසිදුවීම සම්බන්ධයෙන් වැඩිදුර පරීක්ෂණ මින්නේරිය පොලිසිය විසින් පවත්වන බවයි වාර්තා වන්නේ.",
       "URL": "https://www.hirunews.lk/166435/පාසල්-සිසුවියගේ-අසභ්‍ය-දර්ශන-ලබා-ගෙන-අන්තර්ජාලයට-දැමූ-පැරණි-පෙම",
       "Category": "Local News",
       "Parent URL": "https://www.hirunews.lk/local-news.php?pageID=4410"
}