{
       "Source": "hirunews",
       "Timestamp": "Wednesday, 03 May 2023 - 9:07",
       "Headline": "\"කොහොම හරි උපාධිය ගන්න\"",
       "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලය සහ රජරට විශ්වවිද්‍යාලයේ මහා ශිෂ්‍ය සංගමයේ නියෝජිතයන් ඊයේ(02) විශ්වවිද්‍යාල ප්‍රතිපාදන කොමිෂන් සභාව වෙත පැමිණියා.\nඒ, රජරට ඇතුළු විශ්විද්‍යාල රැසක පවතින නේවාසිකාගාර සහ වෙනත් ගැටලු කිහිපයක් පිළිබඳ විශ්වවිද්‍යාල ප්‍රතිපාදන කොමිෂන් සභාව දැනුවත් කිරීම සඳහායි.\nඑහිදී වෙනත් සාකච්ඡාවක් සඳහා කොමිෂන් සභා පරිශ්‍රයෙන් පිටතට ගමන් කරමින් සිටි එහි සභාපති මහාචාර්ය සම්පත් අමරතුංග කොමිෂන් සභා පිවිසුම් මාර්ගයේදී ශිෂ්‍ය නියෝජිතයන්ගේ ගැටලු එම අවස්ථාවේදී ම සවන් දී තිබුණා.\nඑහිදී ශිෂ්‍ය නියෝජිතයින් සමඟ සංවාදයේ නිරත වෙමින් මහාචාර්යවරයා ඉල්ලා සිටියේ කුමන බාධා මධ්‍යයේ වුවද වසර 03කින් උපාධිය ලබාගතහොත් තමාට මෙන්ම රටටද විශාල සේවයක් කළ හැකි බවයි.",
       "URL": "https://www.hirunews.lk/334113/කොහොම-හරි-උපාධිය-ගන්න",
       "Category": "Local News",
       "Parent URL": "https://www.hirunews.lk/local-news.php?pageID=373"
}