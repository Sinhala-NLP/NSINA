{
       "Source": "hirunews",
       "Timestamp": "Sunday, 14 August 2022 - 17:28",
       "Headline": "දේශපාලකයන් නීතියට ඇඟිලි ගහන තාක් මෙරටට සැබෑ නිදහසක් නෑ! - කාදිනල් හිමිපාණන්",
       "News Content": "දේශපාලන නායකයින් නීතියට ඇඟිලි නොගසන තත්ත්වයක් උදාවන තුරු මෙරටට සැබෑ නිදහසක් අතවිඳිය නොහැකි බව අගරදගුරු මැල්කම් කාදිනල් රංජිත් හිමිපාණන් පවසනවා.\nඋන්වහන්සේ ඒ බව ප්‍රකාශ කළේ, පාස්කු ප්‍රහාරයේ වින්දිතයන් සඳහා ශුද්ධෝත්තම ෆ්‍රැන්සිස් පාප්වහන්සේ විසින් ප්‍රඩානය කළ මුල්‍ය පරිත්‍යාගය බෙදාදීමේ දෙවන අදියරට අද(14) කොච්චිකඩේ ශාන්ත අන්තෝනි සිද්ධස්ථානයේ දී එක් වූ අවස්ථාවේ දී යි.\nඑහි දී කාදිනල් හිමිපාණන් වැඩි දුරටත් කියා සිටියේ, ලංකාවේ යුත්තිය කියන එක ඉටුවීම ඉතාමත් දුර්වල අඩියකයි අද පවතින බවත් එයට හේතුව වසර ගණනාවක් මුලුල්ලේ දේශපාලන නායකයන් විසින් රටේ නීති පද්ධතියට නවශ්‍ය මැදිහත් වීම් සිදු කිරීමත්, නීතිය තමන්ගේ ග්‍රහණයට ගන්නට උත්සාහ කරනු දැකිය හැකි වූ බවයි.\n\"මේ නායකයෝ ඇවිල්ලා ඔක්කෝමලා කළේ, නීතිය ස්වාධීනත්වය නැතිකර දැමීමයි. පොලීසිය දේශපාලන නායකයෝ කියන විදිහට වැඩ කරන්නේ. එහෙමනම් රටේ නීතිය ස්වාධීන නැහැනේ. අවුරුදු 74ක නිදහසෙන් පස්සේ අපට ලැබිලා තිබෙන්නේ වහල්භාවය. නීතියට ඇඟිලි ගැසීමට දේශපාලන නායකත්වයට ඉඩනොදිය යුතුයි කොයිම ආකාරයකටවත්. ඒ තත්ත්වය උදාවනතුරු මේ රට නිදහස් වෙන්නේ නැහැ කවදාවත්.\" යනුවෙන් පවසමින් උන් වහන්සේ විසින් සභාව ආමන්ත්‍රණය කළා.\"\nමෙම අවස්ථාවට ශ්‍රී ලංකාවේ වතිකාන තානාපති අතිඋතුම් බ්‍රයන් උඩයිග්වේ රදගුරු හිමිපාණන් ද සහභාගි වී සිටියා.",
       "URL": "https://www.hirunews.lk/312752/දේශපාලකයන්-නීතියට-ඇඟිලි-ගහන-තාක්-මෙරටට-සැබෑ-නිදහසක්-නෑ-කාදිනල්-හිමිපාණන්",
       "Category": "Local News",
       "Parent URL": "https://www.hirunews.lk/local-news.php?pageID=941"
}