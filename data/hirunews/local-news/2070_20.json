{
       "Source": "hirunews",
       "Timestamp": "Monday, 22 March 2021 - 16:47",
       "Headline": "මෙරට ප්‍රථම සුපවිත්‍ර රෝහල නම් කෙරේ",
       "News Content": "උතුරු කොළඹ ශික්ෂණ රෝහල හෙවත් රාගම රෝහල මෙරට පළමු සුපවිත්‍ර රෝහල ලෙස නම් කර තිබෙනවා.\nඊට අදාළ උත්සවය හෙට පෙරවරුවේ රෝහල් අධ්‍යක්ෂ වෛද්‍ය එස්.පී.ඒ. ලියනගේ රණවීරගේ ප්‍රධානත්වයෙන් රෝහල් පරිශ්‍රයේදී පැවැත්වෙනු ඇති.\nසුපවිත්‍ර නැතහොත් සීරෝ වේස්ට් හෙවත් අපද්‍රව්‍යවලින් තොර සංකල්පය මෙරට රෝහල් තුළට අලුතෙන්ම හදුන්වා දී ඇති සංකල්පයයි.\nකසල නිපදවීම අවම කිරීම හා ඒවා නිසියාකාරව පරිසරයට සේවාදායකයාට හා සේවාලාභියාට හානියක් නොවන අයුරින් සුරක්ෂිතව බැහැර කරලීම මෙමගින් සිදුකෙරෙනු ඇති.",
       "URL": "https://www.hirunews.lk/266172/මෙරට-ප්‍රථම-සුපවිත්‍ර-රෝහල-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2070"
}