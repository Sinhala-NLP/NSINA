{
       "Source": "hirunews",
       "Timestamp": "Thursday, 24 May 2018 - 10:14",
       "Headline": "වර්ෂාව නිසා  දුම්රිය ධාවනයේ ප්‍රමාදයක්",
       "News Content": "පවතින වැසි සහිත කාලගුණ තත්ත්වයත් සමඟ මුහුදුබඩ ඇතුළු  දුම්රිය මාර්ග කිහිපයක අද පෙරවරුවේ ධාවන කටයුතුවල සුළු ප්‍රමාදයක් සිදුවුණා.\nජල ගැලීම් හේතුවෙන් පුත්තලම මාර්ගයේ දුම්රිය ධාවනය ලූණුවිල දක්වා සීමා කර තිබෙනවා.\nකැළණිවැලි මාර්ගයේ කොට්ටාව දුම්රිය ස්ථානය ආසන්නයේ දී දුම්රියක් පීලි පැනීම නිසා මහරගම දක්වා සීමා කර තිබූ ධාවන කටයුතු මේ වන විට යථා තත්ත්වයට පත් කර ඇති බවයි පාලක මැදිරිය සඳහන් කළේ.\nමේ අතර, ගිලා බැසීමේ අවදානමක් නිසා බියගම - කඩුවෙල නගර යා කෙරෙන ප්‍රධාන පාලමේ ගමනාගමන කටයුතු තවදුරටත් සීමා කර තිබෙනවා.\nඑහි එක් මංතීරුවක් පමණක් ගමනාගමන කටයුතු සඳහා විවෘත කර ඇති අතර, වහන තදබදයක් ඇති විය හැකි බැවින් විකල්ප මාර්ග භාවිතා කරන ලෙසයි පොලීසිය ජනතාවට දැනුම් දෙන්නේ.",
       "URL": "https://www.hirunews.lk/191444/වර්ෂාව-නිසා-දුම්රිය-ධාවනයේ-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=3929"
}