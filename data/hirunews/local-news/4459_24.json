{
       "Source": "hirunews",
       "Timestamp": "Tuesday, 20 June 2017 - 20:28",
       "Headline": "ගිනි නිවීම් ඒකකයෙන් පොලීසියට පැමිණිල්ලක්",
       "News Content": "ගින්නක් පිළිබඳ ව්‍යාජ තොරතුරක් ලබාදීමේ සිද්ධියක් සම්බන්ධයෙන් කොළඹ ගිනි නිවීම්සේවා දෙපාර්තමේන්තුව කොම්පඤ්ඤ වීථිය පොලීසියට පැමිණිලි කර තිබෙනවා.\nකොළඹ 02 - වෑකන්ද පාරේ අදාළ ගින්න පවතින බවට දුරකථන ඇමතුමක් ලබාදී තිබූ අතර, ඒ අනුව වහාම ක්‍රියාත්මක වූ ගිනිනිවීම් සේවා දෙපාර්තමේන්තුව ගින්න නිවීම සඳහා එම ස්ථානයට ආපදා රථ පිටත්කර යවා තිබුණා.\nකෙසේ වෙතත් පසුව අනාවරණ වී ඇත්තේ එය ව්‍යාජ ඇමතුමක් බවයි.\nඒ අනුව අදාළ සිද්ධිය සම්බන්ධයෙන් සහ ඇමතුම ලැබුණු දුරකථන අංකය පිළිබඳ තොරතුරු සඳහන් කරමින් පොලීසියට මෙම පැමිණිල්ල සිදුකර තිබෙනවා.",
       "URL": "https://www.hirunews.lk/164033/ගිනි-නිවීම්-ඒකකයෙන්-පොලීසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4459"
}