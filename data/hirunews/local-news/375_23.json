{
       "Source": "hirunews",
       "Timestamp": "Tuesday, 02 May 2023 - 9:11",
       "Headline": "යොවුන් මලල ක්‍රීඩා තරගාවලියෙන් ජය ලැබූවන් දිවයිනට",
       "News Content": "මෙම තරඟාවලියේදී ශ්‍රී ලංකා ක්‍රීඩක ක්‍රීඩිකාවන් සිව් දෙනෙකු රිදී සහ ලෝකඩ පදක්කම් දිනා ගත්තා.\nපසුගිය 27 වනදා සිට 30 වනදා දක්වා පැවති මෙම තරඟාවලිය සඳහා ආසියාතික රටවල් 43කින් ක්‍රීඩක ක්‍රීඩිකාවන් එක්ව සිටියා.\nශ්‍රී ලංකාව නියෝජනය කරමින් ඊට ක්‍රීඩක ක්‍රීඩිකාවන් 7 දෙනෙකු සහභාගි වුණා.\nදික්වැල්ල විජිත මහා විද්‍යාලයේ නිලුපුල් පැහැසර තේනුජ උස පැනීමේ ඉසව්වෙන් සහ මීගමුව මාරිස්ටෙලා විද්‍යාලයේ තුෂේන් සිල්වා රිටි පැනීමේ ඉසව්වෙන් රිදී පදක්කම් දිනා ගත්තා.\nනාවලපිටිය අඔගමුව මහා විද්‍යාලයේ අයෝමාල් අකලංක මීටර් 400 කඩුළු පැනීමේ ඉසව්වෙන් සහ ගම්පොළ වික්‍රබාහු මහා විද්‍යාලයේ කසුනි වික්‍රමසිංහ මීටර් 800 බාලිකා ඉසව්වෙන් ලෝකඩ පදක්කමක් දිනා ගත්තා.",
       "URL": "https://www.hirunews.lk/334014/යොවුන්-මලල-ක්‍රීඩා-තරගාවලියෙන්-ජය-ලැබූවන්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=375"
}