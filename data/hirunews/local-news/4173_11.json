{
       "Source": "hirunews",
       "Timestamp": "Thursday, 14 December 2017 - 7:35",
       "Headline": "බුද්ධි මණ්ඩලයක් එක්ක ජනපති කළ සාකච්ඡාව",
       "News Content": "ජාතික බෞද්ධ බුද්ධි මණ්ඩලය ජනාධිපති මෛත්‍රිපාල සිරිසේනගේ ප්‍රධානත්වයෙන් ඊයේ පස්වරුවේ ජනාධිපති ලේකම් කාර්යාලයේදී රැස්වුණා.\nඑම අවස්ථාවට ජාතික බෞද්ධ බුද්ධි මණ්ඩලය නියෝජනය කරන ස්වාමීන් වහන්සේලා රැසක් එක්ව සිටි අතර, එහිදී පුස්කොල පොත් සංරක්ෂණය සඳහා ගෙන යන වැඩපිළිවෙල මෙන්ම ඒ සඳහා නව පුස්තකාලයක්ද ඉදිකිරීම සම්බන්ධයෙන් සාකච්ඡා කර ඇති බවයි ජනාධිපති මාධ්‍ය ඒකකය සඳහන් කළේ.\nමේ අතර මැණික් ව්‍යාපාරිකයන්ගේ සහ පතල්කරුවන්ගේ ගැටළු සම්බන්ධයෙන් ඊයේ ජනාධිපති ලේකම් කාර්යාලයේදී සාකච්ඡා කර තිබෙනවා.\nමැණික් ව්‍යාපාරිකයන් මුහුණදී ඇති ගැටළු පිළිබඳව ජනාධිපතිවරයාගේ අවධානය යොමුකර ඇති බවයි ජනාධිපති මාධ්‍ය ඒකකය තවදුරටත් සඳහන් කළේ.",
       "URL": "https://www.hirunews.lk/178336/බුද්ධි-මණ්ඩලයක්-එක්ක-ජනපති-කළ-සාකච්ඡාව",
       "Category": "Local News",
       "Parent URL": "https://www.hirunews.lk/local-news.php?pageID=4173"
}