{
       "Source": "hirunews",
       "Timestamp": "Friday, 13 December 2019 - 11:09",
       "Headline": "බ්‍රිතාන්‍ය මහමැතිවරණයෙන්, අගමැති බොරිස් ජොන්සන්ට විශිෂ්ඨ ජයක්",
       "News Content": "බ්‍රිතාන්‍ය මහමැතිවරණයෙන් විශිෂ්ඨ ජයග්‍රහණයක් අත් කර ගැනීමට අගමැති බොරිස් ජොන්සන්ගේ පාලක කන්සර්වටිව් පක්ෂය සමත් වී සිටිනවා.\nආසන 650කින් යුත් බ්‍රිතාන්‍ය පාර්ලිමේන්තුවේ මේ වන විට ප්‍රතිඵල නිකුත් වී ඇති ආසන 642කින් 358ක්ම හිමිව ඇත්තේ කන්සර්වටිව් පක්ෂයටයි.\nඒ අනුව ඔවුන් පාර්ලිමේන්තුවේ බහුතර සීමාව වූ ආසන 326 අභිබවා ගොස් ඇති අතර, කම්කරු පක්ෂයට හිමිව ඇත්තේ ආසන 203ක් පමණයි.\nසිය ජයග්‍රහණයෙන් අනතුරුව අගමැති බොරිස් ජොන්සන් කියා සිටියේ මෙම ජන වරම තුළින් බි්‍රතාන්‍යය, යුරෝපා සංගමයෙන් වෙන්වීමේ බි්‍රක්සිට් ක්‍රියාවලිය පැහැදිලි මඟකට අවතීර්ණ කරනු ඇති බවයි.\nඑමෙන්ම, තමා ඉදිරි බි්‍රතාන්‍ය මැතිවරණයකදී පක්ෂය මෙහෙය වීමට බලාපොරොත්තු නොවන බව කම්කරු පක්ෂ නායක ජෙරමි කෝබින් කියා සිටියා.\nමෙවර මහමැතිවරණයේදී කම්කරු පක්ෂයට හිමිව ඇත්තේ අඛණ්ඩ සිව් වන පරාජයයි. එමෙන්ම, මෙවර බ්‍රිතාන්‍ය මහමැතිවරණයේ ප්‍රතිඵලය ඓතිහාසික වෙනසක් මුල් වනු ඇති බව විචාරකයින්ගේ අදහසයි.",
       "URL": "https://www.hirunews.lk/230138/බ්‍රිතාන්‍ය-මහමැතිවරණයෙන්-අගමැති-බොරිස්-ජොන්සන්ට-විශිෂ්ඨ-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=3004"
}