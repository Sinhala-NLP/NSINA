{
       "Source": "hirunews",
       "Timestamp": "Monday, 13 December 2021 - 10:11",
       "Headline": "තවුෆීක් මුස්ලිම් කොංග්‍රසයේ තනතුරුවලින් ඉවත් කරයි",
       "News Content": "අයවැය තුන්වන වර කියවීමේ ඡන්ද විමසීමේදී ඊට පක්ෂව ඡන්දය ලබාදුන් ශ්‍රී ලංකා මුස්ලිම් කොංග්‍රසයේ ජාතික සංවිධායක පාර්ලිමේන්තු මන්ත්‍රී එම්.එස්. තවුෆීක් දැරූ තනතුරුවලින් ඉවත් කර තිබෙනවා.\nඊට අමතරව ඔහුව උත්තරීතර මණ්ඩලයෙන්ද ඉවත් කර ඇති බවයි එම පක්ෂයේ මහලේකම් නිසාම් කාරියප්පර් සඳහන් කළේ.\nඑමෙන්ම මන්ත්‍රීවරයාට එරෙහිව මුස්ලිම් කොංග්‍රසය විසින් විනය පරීක්ෂණයක්ද සිදු කිරීමට තීරණය කර තිබෙනවා.\nඅයවැය දෙවන වර කියවීමේදී ඊට පක්ෂව ඡන්දය ලබාදුන් එම පක්ෂයේ තවත් මන්ත්‍රීවරුන් තුන්දෙනෙකුගේ පක්ෂ තනතුරු අත්හිටුවීමට ද මීට පෙර කටයුතු කෙරුණා.",
       "URL": "https://www.hirunews.lk/290847/තවුෆීක්-මුස්ලිම්-කොංග්‍රසයේ-තනතුරුවලින්-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1498"
}