{
       "Source": "hirunews",
       "Timestamp": "Wednesday, 30 March 2016 - 10:24",
       "Headline": "UPDATE: චාවකච්චේරියේ පුපුරණ ද්‍රව්‍ය සොයා ගැනීමේ සිද්ධියට අයෙකු අත්අඩංගුවට",
       "News Content": "චාවකච්චේරි - මරවන්පුලවු ප්‍රදේශයේ නිවසක් තුළ තිබී පුපුරණ ද්‍රව්‍ය තොගයක් සොයා ගැනීමේ සිද්ධියට අදාළව පුද්ගලයෙකු අත්අඩංගුවට ගෙන තිබෙනවා. කිලිනොච්චි - අක්කරායන්කුලම් ප්‍රදේශයේදී මෙම අත්අඩංගුවට ගැනීම සිදුකර ඇති බව සදහන්.\nමරාගෙන මැරෙන ඇදුම් කට්ටලයක්, ක්ලේමෝ බෝම්බ 4 ක්, ටී එන්ටී පුපුරණ ද්‍රව්‍ය අඩංගු පාර්සල් 3 ක්, මිලිමීටර් 9 පතොරම් 100 ක් සහ බැටරි පැක් 2 ක්, චාවකච්චේරි ප්‍රදේශයෙන් සොයා ගනු ලැබුවේ ඊයේ රාත්‍රියේයි.\n----------------------------------------------\nචාවකච්චේරි ප්‍රදේශයේ සෝදිසි මෙහෙයුමකදී  මරාගෙන මැරෙන  ඇදුම් කට්ටලයක් සමග අධි බලැති පුපුරණ ද්‍රව්‍ය තොගයක් හමුවී තිබෙනවා.\nපොලිස් මාධ්‍ය ඒකකය නිවේදනය කලේ   මරවන්පුලවු ප්‍රදේශයේ නිවසක් තුළින්  මරාගෙන මැරෙන ඇදුම් කට්ටලයක් / පැති බෝම්බ 4ක් / පුපුරණ ද්‍රව්‍ය  කිලෝ අඩංගු පාර්සල් 3ක් පතොරොම් පැකට්  10ක් / බැටරි පැක් 2ක් සොයා ගෙන ඇති බවයි.\nමෙම පුපුරණ ද්‍රව්‍ය සහ උපකරණ තිබු නිවසේ අයිතිකරු ප්‍රදේශයෙන් පලාගොස්  ඇති බවද පොලිසීය තහවුරු කලා.\nමේවා පසුගිය යුධ සමයේ  සගවා තිබු ඒවා බවටයි  සැකකෙරෙන්නේ.",
       "URL": "https://www.hirunews.lk/129717/update-චාවකච්චේරියේ-පුපුරණ-ද්‍රව්‍ය-සොයා-ගැනීමේ-සිද්ධියට-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5109"
}