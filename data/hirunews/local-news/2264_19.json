{
       "Source": "hirunews",
       "Timestamp": "Sunday, 20 December 2020 - 10:02",
       "Headline": "රුපියල් කෝටියකට වැඩි වටිනාකමින් යුත් කහ තොගයක් අත්අඩංගුවට",
       "News Content": "රුපියල් කෝටියකට වැඩි වටිනාකමින් යුත් කහ කිලෝ 1900ක් මුන්දලම සින්නපාඩු වෙරළේ තිබී නාවික හමුදා අත්අඩංගුවට ගෙන තිබෙනවා.\nඉන්දියාවේ සිට නිරෝධායන නීති උල්ලංඝනය කරමින් නීති විරෝධීව රැගෙන විත් තිබු මෙම කහ තොගය ප්‍රවාහනයට සූදානම් කර තිබී ඇති බවටයි අනාවරණ වී ඇත්තේ.\nඋර 59ක අසුරා තිබු මෙම කහ ජලය කාන්දු නොවන පොලිතින් උරවල බහා තිබී ඇති අතර එහි වෙළඳ වටිනාකම රුපියල් ලක්ෂ 110 ඉක්මවන බවටයි අනාවරණ වී ඇත්තේ.\nතම්බපන්නි නාවික කඳවුරේ බුද්ධි ඒකකය මගින් වැටලීම සිදුකර ඇති අතර වැටලීම සිදුවන අවස්ථාවේ සැකකරුවන් සහ ධීවර යාත්‍රාව පළාගොස් ඇතැයි සඳහන්.\nඅදාළ කහ තොගය විමර්ශණ සඳහා රේගුවට භාරදීමට නියමිතව ඇති අතර සිද්ධිය පිළිබඳ විමර්ශණ ක්‍රියාත්මකයි.",
       "URL": "https://www.hirunews.lk/257449/රුපියල්-කෝටියකට-වැඩි-වටිනාකමින්-යුත්-කහ-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2264"
}