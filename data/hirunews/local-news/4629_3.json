{
       "Source": "hirunews",
       "Timestamp": "Monday, 06 March 2017 - 11:58",
       "Headline": "දිය සුළියකට අසු වූ තරුණයා හමුවූ හැටි (ඡායාරූප)",
       "News Content": "නානුඔය ග්ලාසෝ ඔයේ ඊයේ (05) පස්වරුවේ දිය නෑමට ගොස් දිය සුළියකට අසුවී අතුරුදන්ව සිටි තරුණයෙකුගේ මළ සිරුර අද (06) සොයා ගත් බව නානුඔය පොලීසිය පවසනවා.\nමෙසේ මිය ගොස් ඇත්තේ නුවරඑළිය ඔලිෆන්ටන් තේ වතුයායේ පදිංචිව සිටි දා හත් හැවිරිදි ෂරවණ ශ්‍රීනාත් නැමති තරුණයක්.\nනුවරඑළිය නාවුක හමුදා කදවුරේ කිමිදුම්කරුවන් විසින් නුවරඑළිය පොලීසිය හා ප්‍රදේශවාසීන්ගේ සහායෙන් මෙම මළ සිරුර අද පෙරවරුවේ සොයා ගත් බවත් මළ සිරුර සම්බන්ධයෙන් පශ්චාත් මරණ පරීක්ෂණය නුවරඑළිය මහ රෝහලේදී අද දින පැවැත්වීමට නියමිත බවත් නානුඔය පොලීසිය පවසනවා.",
       "URL": "https://www.hirunews.lk/156171/දිය-සුළියකට-අසු-වූ-තරුණයා-හමුවූ-හැටි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4629"
}