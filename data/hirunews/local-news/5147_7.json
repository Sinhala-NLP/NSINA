{
       "Source": "hirunews",
       "Timestamp": "Tuesday, 01 March 2016 - 12:53",
       "Headline": "සෙන්දිල් තොණ්ඩමන්ට වරෙන්තු",
       "News Content": "ලංකා කම්කරු කොංග්‍රසයේ ජ්‍යෙෂ්ඨ උප සභාපති, ඌව පළාත් අමාත්‍ය සෙන්දිල් තොන්ඩමන්ට හැටන් දිසා විනිසුරු හා මහේස්ත්‍රාත් ප්‍රසාද් ලියනගේ අද වරෙන්තු නිකුත් කළා.\nඒ නඩුවක් සඳහා අද දිනයේ අධිකරණයේ පෙනී නොසිටීම හේතුවෙන්.\n2014 වසරේදී එවකට පැවති රජයේ නියෝජ්‍ය අමාත්‍යවරයෙකුව කටයුතු කළ වත්මන් රජයේ අමාත්‍යවරයෙකු වූ පලනි දිගම්බරම් ගමන් ගත් වාහනයකට හැටන් කොළඹ මාර්ගයේ ෂැනන් ප්‍රදේශයේදී බාධා කිරීම මොහුට විරුද්ධව ඇති චෝදනාවයි.\nමෙම නඩුව අද කැදවූ අවස්ථාවේදී සෙන්දිල් තොන්ඩමන් අසනීප තත්ත්වයෙන් පසුවන බව පවසමින් ඔහු වෙනුවෙන් පෙනී සිටි නීතිඥවරුන් වෛද්‍ය වාර්තාවක් ඉදිරිපත් කළ සිටියා.\nඑම වෛද්‍ය වාර්තාව ප්‍රතික්ෂේප කරමින් මහේස්ත්‍රාත්වරයා විවෘත අධිකරණයේ කියා සිටියේ මෙම නඩුව විභාග වූ කිසිම අවස්ථාවක අදාල සැකකරු මෙම අධිකරණයේ පෙනී නොසිටි බවයි.\nඒ අනුව සෙන්දිල් තෙන්ඩමන්ට වරෙන්තු නිකුත් කළ අධිකරණය මෙම නඩුව සැප්තැම්බර් මස 06 වැනිදා දක්වා කල් තැබුවා.",
       "URL": "https://www.hirunews.lk/127497/සෙන්දිල්-තොණ්ඩමන්ට-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=5147"
}