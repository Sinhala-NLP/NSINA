{
       "Source": "hirunews",
       "Timestamp": "Monday, 27 March 2023 - 7:35",
       "Headline": "රාජ්‍ය සේවකයින්ගේ අතිකාල සහ අනෙකුත් දීමනා ගැන චක්‍රලේඛයක්",
       "News Content": "ඉදිරියේදී රාජ්‍ය සේවකයින්ගේ අතිකාල සහ අනෙකුත් දීමනා ගෙවීම සම්බන්ධයෙන් විශේෂ චක්‍රලේඛයක් නිකුත් කිරීමට නියමිතව තිබෙනවා.\nරට තුළ පවතින ආර්ථික අර්බුදය හමුවේ රජයේ සේවකයින්ට ලබා දී තිබූ අතිකාල සහ අනෙකුත් දීමනා සීමා කිරීමටයි මීට පෙර තීරණය කර තිබුණේ.\nකෙසේ වෙතත් ඉදිරියේ දී නිකුත් කිරීමට නියමිත චක්‍රලේඛයෙන් එය වෙනස් වනු ඇති බවයි ආරංචි මාර්ග සඳහන් කළේ.\nමේ අතර මාර්තු සහ අප්‍රේල මාසවල රාජ්‍ය සේවක වැටුප්, විශ්‍රාම වැටුප් සහ දීමනා ගෙවීම සඳහා ජාත්‍යන්තර මූල්‍ය අරමුදලෙන් ලැබුණු මුදල්වලින් කොටසක් ලබා ගැනීමට සිදුව ඇති බව ජනමාධ්‍ය අමාත්‍ය බන්දුල ගුණවර්ධන ගාල්ලේ ඊයේ පැවති වැඩසටහනකින් අනතුරුව ප්‍රකාශ කළා.",
       "URL": "https://www.hirunews.lk/331020/රාජ්‍ය-සේවකයින්ගේ-අතිකාල-සහ-අනෙකුත්-දීමනා-ගැන-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=452"
}