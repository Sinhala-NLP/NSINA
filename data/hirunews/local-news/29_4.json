{
       "Source": "hirunews",
       "Timestamp": "Friday, 15 September 2023 - 9:16",
       "Headline": "කෝවිලක් මංකොල්ලකැමට නොහැකි වූ කොල්ලකරුවන් කෝවිලේ සිටි තරුණයින්ට පහර දීලා",
       "News Content": "කිළිනොච්චියේ පුරුප්පුකුලම් ප්‍රදේශයේ කෝවිලක් මංකොල්ල කෑමට පැමිණි තරුණයින් පිරිසක් කෝවිලේ සැරසිලි කරමින් සිටි පිරිසකට පහර දීම නිසා කෝවිලේ සිටි පස් දෙනෙකු තුවාල ලබා කිළිනොච්චි රෝහලට ඊයේ (14) ඇතුළත් කර තිබෙනවා.\nඔවුන්ගෙන් තුන් දෙනෙකු ශල්‍ය කර්මවලට භාජනය කොට ඇති අතර සූළු තුවාල ලැබූ අනෙක් දෙදෙනා ප්‍රතිකාර ලබාගෙන රෝහලෙන් පිය පිටව ගොස් ඇති බවයි වාර්තා වන්නේ.\nමෙසේ කිළිනොච්චියේ කෝවිල මංකොල්ලකෑමට පැමිණ එය අසාර්ථක වීමෙන් පසුව කෝවිලේ සිටි පිරිසට ප්‍රහාර එල්ලකොට පලාගිය පිරිස අත්අඩංගුවට ගැනීමට කිළිනොච්චිය පොලීසිය පියවර ගෙන ඇති බවද සඳහන්.\nඅප වාර්තාකරු පැවසුවේ උතුරු ප්‍රදේශයේ කෝවිල් හා දේවස්ථානවල පින්කැට කැඩීම හා එවැනි සිද්ධස්ථානවල ඇති භාණ්ඩ පැහැර ගැනීම මෑතක සිට වැඩි වී ඇති බව කියන ආරක්ෂක අංශ සෑම කෝවිලකම ආරක්ෂාව ගැන දැඩි අවධානයෙන් සිටින ලෙස කෝවිල්වල බාරකාර පූජකවරුන්ට උපදෙස් දී ඇති බවයි.",
       "URL": "https://www.hirunews.lk/348325/කෝවිලක්-මංකොල්ලකැමට-නොහැකි-වූ-කොල්ලකරුවන්-කෝවිලේ-සිටි-තරුණයින්ට-පහර-දීලා",
       "Category": "Local News",
       "Parent URL": "https://www.hirunews.lk/local-news.php?pageID=29"
}