{
       "Source": "hirunews",
       "Timestamp": "Sunday, 05 March 2017 - 13:52",
       "Headline": "බණ්ඩාරවෙල රිය අනතුරකින් ගැබිණි කාන්තාවක් මරුට",
       "News Content": "බණ්ඩාරවෙල - ඇත්තලපිටිය ප්‍රදේශයේ මහල් නිවසක කොන්ක්‍රීට් තට්ටුවක් මත මෝටර් රථයක් නැවැත්වීමට උත්සාහ කිරීමේදී මෝටර් රථය බිමට පෙරළීයාමෙන් ගැබිණි කාන්තාවක් ජීවිතක්ෂයට පත්ව තිබෙනවා.\nඅද පෙරවරුවේ මෙම අනතුර සිදුව ඇති බවයි  බණ්ඩාරවෙල පොලීසිය ප්‍රකාශ කළේ.\nඅනතුරෙන් මියගොස් ඇත්තේ 31 හැවිරිදි ගැබිණි කාන්තාවක්.\nඅනතුර සිදුවන අවස්ථාවේ ඇයගේ කුඩා දියණියද මෝටර් රථය තුළ සිට ඇති අතර ඇයට කිසිදු හානියක් සිදුවී නැහැ.",
       "URL": "https://www.hirunews.lk/156108/බණ්ඩාරවෙල-රිය-අනතුරකින්-ගැබිණි-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4630"
}