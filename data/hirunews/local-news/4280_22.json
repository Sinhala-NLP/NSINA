{
       "Source": "hirunews",
       "Timestamp": "Monday, 09 October 2017 - 16:26",
       "Headline": "වව්නියාවේ පාසල් ගොඩනැගිල්ලක් ගිනිගනී - කුමන්ත්‍රණයක් බවට සැකයක් (ඡායාරූප)",
       "News Content": "වවුනියාව, ඊච්චන්කුලම් ශාස්ත්‍රීකූලාන්කුලම්, භාරතීදාසන් විද්‍යාලයේ ගොඩනැඟිල්ලක් ඊයේ(08) රාත්‍රියේ හදීසියේම ගිනිගෙන විනාශ වී තිබෙනවා.\nඑය එම විද්‍යාලයේ පන්ති පැවැත්වූ තාවකාලික ගොඩනැගිල්ලක් වන බව සඳහන්.\nඑහි ගුරු දින වැඩසටහනක් අද (09) පැවැත්වීමට නියමිතව තිබූණා.\nපාසල් ගුරු මණ්ඩලය කියා සිටියේ පැවැත්වීමට තිබූ උත්සවය කඩාකප්පල් කිරීමට කිසියම් පිරිසක් විසින් මෙය සිදුකරන්නට ඇති බවයි.\nගොඩනැගිල්ල තුළ තිබූ භාණ්ඩ සියල්ලම ගින්නෙන් විනාශ වී තිබෙනවා.\nගින්න ඇතිවන අවස්ථාවේදී ගොඩනැගිල්ල තුළ කිසිවෙක් නොසිටි අතර ප්‍රදේශවාසීන්ගේ සහය ඇතිව ගින්න නිවා දමා තිබුණා.\nඅදාල සිදුවීම පිලිබඳ පුළුල් පරික්ෂණයක් ආරම්භ කර ඇති බවයි ඊච්චන්කුලම් පොලීසිය වැඩි දුරටත් කියා සිටියේ.\n(ඡායාරූප - වන්නි රොමේෂ් මධුෂංඛ / මාධව කුලසූරිය )",
       "URL": "https://www.hirunews.lk/173013/වව්නියාවේ-පාසල්-ගොඩනැගිල්ලක්-ගිනිගනී-කුමන්ත්‍රණයක්-බවට-සැකයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4280"
}