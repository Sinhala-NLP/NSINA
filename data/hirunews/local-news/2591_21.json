{
       "Source": "hirunews",
       "Timestamp": "Sunday, 12 July 2020 - 14:57",
       "Headline": "තියුණු ආයුධයක් රැගෙන යතුරුපැදියකින් ගමන් කළ දෙදෙනෙකු අත්අඩංගුවට",
       "News Content": "කිලිනොච්චිය - පුලියන්පොක්කනෙයි ප්‍රදේශයේදී තියුණු ආයුධයක් රැගෙන යතුරුපැදියකින් ගමන් ගනිමින් සිටි තරුණයින් දෙදෙනෙකු පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nඔවුන් ධර්මපුරම් සහ විශ්වමඩු ප්‍රදේශවල පදිංචිකරුවන්.\nනිවෙස්වලට ඇතුළු වී නිවැසියන් බිය ගන්වා තර්ජනය කිරීම, කණ්ඩායම් වශයෙන් ඒකරාශී වී ප්‍රදේශයේ ජනතාවට තර්ජනයක් වන අයුරින් හැසිරීම, පුද්ගලයින්ට පහරදීම ආදී චෝදනා මොවුන්ට එල්ල වී තිබෙනවා.",
       "URL": "https://www.hirunews.lk/245313/තියුණු-ආයුධයක්-රැගෙන-යතුරුපැදියකින්-ගමන්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2591"
}