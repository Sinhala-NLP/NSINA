{
       "Source": "hirunews",
       "Timestamp": "Tuesday, 19 April 2022 - 16:33",
       "Headline": "බෙන්තොටින් අවහිර වූ ගාලු පාරේ වාහන ගමනාගමනය යථා තත්ත්වයට",
       "News Content": "විරෝධතාවක් හේතුවෙන් බෙන්තොට ප්‍රදේශයෙන් අවහිර වී තිබූ ගාලු පාරේ රථවාහන ධාවනය මේ වනවිට යළි ආරම්භ කර තිබෙනවා.\nඒ, පොලිසිය මැදිහත්ව විරෝධතාකරුවන් සමඟ සාකච්ඡා කර රථවාහන ධාවනය කළ හැකි පරිදි මාර්ගයේ පැවති අවහිරතා ඉවත් කරගැනීමත් සමඟයි.\nකෙසේ වෙතත් පැය කිහිපයක් වාහන ගමනාගමනය අත්හිටුවා තිබූ නිසා ප්‍රදේශයේ රථවාහන තදබදයක් පවතින බව පොලිසිය ප්‍රකාශ කළා.\nමේ අතර ඉන්ධන මිල ඉහළ නැංවීමට විරෝධය පළ කරමින් සිදු කරන විරෝධතාවක් හේතුවෙන් කැස්බෑව නගරයේ මේ වනවිට රථවාහන තදබදයක් හටගෙන ඇති බව හිරු වාර්තාකරු සඳහන් කළා.",
       "URL": "https://www.hirunews.lk/302306/බෙන්තොටින්-අවහිර-වූ-ගාලු-පාරේ-වාහන-ගමනාගමනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=1222"
}