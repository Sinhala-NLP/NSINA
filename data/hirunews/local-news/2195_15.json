{
       "Source": "hirunews",
       "Timestamp": "Friday, 22 January 2021 - 15:41",
       "Headline": "පළමු ශ්‍රේණියේ සිසුන්ට ලබාදුන් නිල ඇඳුම් තිළිණපත්වල වලංගු කාලය පෙබරවාරි 28 දක්වා දීර්ඝ කෙරේ",
       "News Content": "2020 වසරේ පළමු ශ්‍රේණියේ සිසුන් වෙනුවෙන් ලබාදුන් පාසල් නිල ඇඳුම් තිළිණපත් වල වලංගු කාලය ලබන පෙබරවාරි මස 28 දින දක්වා දීර්ඝ කර තිබෙනවා.\nඅධ්‍යාපන අමාත්‍යංශය නිවේදනය කළේ රට තුළ පවතින කොවිඩ් වාතාවරණය මත පාසල් වසා තැබීම, දිවයිනේ බොහෝ ප්‍රදේශවල සංචරණ සීමා පැනවීම සහ ව්‍යාපාරික ස්ථාන වසා තැබීම හේතුවෙන් ඇතැම් සිසුන්ට තිළිණපත් සඳහා අදාළ නිල ඇඳුම් රෙදි මිලදී ගැනීමට නොහැකිවී ඇති බවට ලැබී ඇති තොරතුරු සැලකිල්ලට ගනිමින් මෙම තීරණය ගෙන ඇති බවයි.",
       "URL": "https://www.hirunews.lk/260430/පළමු-ශ්‍රේණියේ-සිසුන්ට-ලබාදුන්-නිල-ඇඳුම්-තිළිණපත්වල-වලංගු-කාලය-පෙබරවාරි-28-දක්වා-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2195"
}