{
       "Source": "hirunews",
       "Timestamp": "Wednesday, 09 August 2023 - 11:40",
       "Headline": "දියණියට ලිංගික අපයෝජනය කළ පියෙකුට වසර 20ක සිර දඬුවමක්",
       "News Content": "තම දියණියට ලිංගික අපයෝජනය කළ බවට වරදකරු වූ පියෙකුට බරපතළ වැඩ සහිත වසර දහය බැගින් වසර විස්සක සිර දඬුවමක් නියම කර තිබෙනවා.\nසැකකාර පුද්ගලයා පිටිගල පොලිස් වසමට අයත් පොරවගම, යොන්ගලවත්ත පදිංචි අයෙක් බවයි වාර්තා වෙන්නේ.\nඔහුට රුපියල් හතළිස් දහසක දඩ මුදලක් සහ 15 හැවිරිදි මෙම දැරියට රුපියල් ලක්ෂයක වන්දි මුදලක් ද ගෙවන ලෙසයි බලපිටිය මහාධිකරණ විනිසුරු නියෝග කර තිබුණේ.\n2013 වසරේ කිහිප වතාවක් ම මෙම දැරිය අපයෝජනයට ලක් වී තිබෙනුයේ මව විදේශගත වී පියාගේ රැකවරණය යටතේ සිටියදී ය.\nමේ අනුව, වැරදිකරු වූ පියාට චෝදනා දෙකක් යටතේ එක චෝදනාවකට වසර දහය බැගින් වසර විස්සක සිර දඬුවම් නියම වූ බවයි වාර්තා වෙන්නේ.",
       "URL": "https://www.hirunews.lk/344196/දියණියට-ලිංගික-අපයෝජනය-කළ-පියෙකුට-වසර-20ක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=112"
}