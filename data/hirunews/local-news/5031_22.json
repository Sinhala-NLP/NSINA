{
       "Source": "hirunews",
       "Timestamp": "Thursday, 26 May 2016 - 10:58",
       "Headline": "කොරියානු රැකියා විභාගය නතර වෙයි",
       "News Content": "දකුණු කොරියාවේ රැකියා සඳහා මෙරට ශ්‍රමිකයින් බඳවාගැනීමට පවත්වන කොරියානු ප්‍රවීණතා විභාගය මේ වසරේ සිට නොපැවැත්වෙන බව විදේශ සේවා නියුක්ති කාර්යාංශය පවසනවා.\nනිවේදනයක් නිකුත් කරමින් ඔවුන් සඳහන් කළේ එය අන්තර්ජාලය හරහා  පැවැත්වීමට කොරියානු මානව සම්පත් සංවර්ධන ආයතනය තීරණය කර ඇති බවයි. 2004 වසරේ සිට කොරියානු රැකියා සඳහා භාෂා ප්‍රවීණතා ලිඛිත විභාගය ආරම්භ වුණා.\nහඳුන්වාදෙන නව ක්‍රමය යටතේ වඩා කාර්යක්ෂම සහ සාධාරණීය අයුරින් විභාගය පැවැත්වීමට හැකියාව පවතින බවයි විදේශ සේවා නියුක්ති කාර්යාංශය වැඩිදුරටත් සඳහන් කළේ.යි",
       "URL": "https://www.hirunews.lk/134067/කොරියානු-රැකියා-විභාගය-නතර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5031"
}