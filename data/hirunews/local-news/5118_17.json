{
       "Source": "hirunews",
       "Timestamp": "Wednesday, 23 March 2016 - 16:56",
       "Headline": "ගොලු තරුණිය දුෂණය කල දෙදෙනෙක් කොටු",
       "News Content": "වීරගුල ප්‍රදේශයේදී ගොලු තරුණියක් සමුහ දුෂණයකට ලක් කිරීමේ සිද්ධියට අදාළ ප්‍රධාන සැකකරු සහ තවත් අයෙකු පොලිස් අත්අඩංගුවට ගෙන තිබෙනවා.\nමෙම දුෂණය කිරීමේ සිද්ධියෙන් පසු ප්‍රදේශයෙන් පළාගොස් සැගවී සිටි සැකකරුවන් අද දහවල් අත්අඩංගුවට ගත් බවයි පොලිසිය සඳහන් කලේ.\nපසුගිය 10 වනදා සැකකරුවන් 21 හැවිරිදි ගොලු තරුණිය දුෂණය කර ඇයගේ කරාඹු ජෝඩුව ද සොරකම් කර පළාගොස් තිබුනා.\nවිමර්ශණයේදී අනාවරණ වු තොරතුරුවලට අනුව සැගවී සිටි 24 හැවිරිදි ප්‍රධාන සැකකරු අද දහවල් 11 ට පමණ වේයන්ගොඩදී ද 25 හැවිරිදි තවත් අයෙකු වීරගුල ප්‍රදේශයේදී ද අත්අඩංගුවට ගනු ලැබුවා.\nඔවුන් වේයන්ගොඩ ප්‍රදේශයේ පදිංචිකරුවන් වන අතර අද අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nවීරගුල පොලිසිය විමර්ශණ මෙහෙයවනවා.",
       "URL": "https://www.hirunews.lk/129203/ගොලු-තරුණිය-දුෂණය-කල-දෙදෙනෙක්-කොටු",
       "Category": "Local News",
       "Parent URL": "https://www.hirunews.lk/local-news.php?pageID=5118"
}