{
       "Source": "hirunews",
       "Timestamp": "Sunday, 20 November 2022 - 22:20",
       "Headline": "තම සුනඛයා හේතුවෙන් පොලිස් අත්අඩංගුවෙන් නිදහස් වූ පුද්ගලයා (වීඩියෝ)",
       "News Content": "සුරතලයට ඇතිකරන තම සුනඛයා හේතුවෙන් පොලිස් අත්අඩංගුවෙන් නිදහස් වීමට හැකි වූ පුද්ගලයෙකු පිළිබඳව බුලත්සිංහල පොලීසියෙන් වාර්තා වනවා.\nපවුල් ආරවුල් පැමිණිල්ලක් මත බුලත්සිංහල පොලීසිය විසින් අදාළ පුද්ගලයා අත්අඩංගුවට ගැනීමෙන් අනතුරුව පොලිස් සිර මැදිරිය ආසන්නයේ සුනඛයෙකු වැතිර සිටිනු දුටු පොලිස් නිලධාරීන් ඒ පිළිබඳව සොයා බැලීමේදී අනාවරණ වී\nඇත්තේ ඒ අත්අඩංගුවට ගැනුණු පුද්ගලයාගේ සුරතලා බවයි.\nබින්දු නමැති මෙම සුනඛයා අවස්ථා කිහිපයකදීම එලවා දැමීමට පොලිස් නිලධාරීන් කටයුතු කළත් එය අසාර්ථක වූ තැන බුලත්සිංහල පොලිස් ස්ථානාධිපතිවරයාට සිදුවූයේ දැඩි ලෙස අවවාද කිරීමෙන් අනතුරුව පොලිස් ඇප මත සැකකරු සිය සුරතලාද සමඟ මුදාහැරීමටයි.",
       "URL": "https://www.hirunews.lk/320880/තම-සුනඛයා-හේතුවෙන්-පොලිස්-අත්අඩංගුවෙන්-නිදහස්-වූ-පුද්ගලයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=720"
}