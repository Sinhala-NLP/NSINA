{
       "Source": "hirunews",
       "Timestamp": "Wednesday, 14 June 2023 - 9:40",
       "Headline": "මෙහෙකාරිය බිය ගන්වා බොරලැස්ගමුවේ නිවසක් කොල්ලකයි",
       "News Content": "බොරලැස්ගමුව - ඇඹිල්ලවත්ත ප්‍රදේශයේ නිවසකට ඇතුළු වී එහි සිටි මෙහෙකාරිය බිය ගන්වා විදේශීය මුදල් සහ රන් භාණ්ඩ තොගයක් කොල්ලකෑමේ සිද්ධියක් වාර්තා වනවා.\nපෙරේදා දහවල් පුද්ගලයන් දෙදෙනෙකු පැමිණ මෙලෙස රන් භාණ්ඩ සහ මුදල් සහිත සේප්පුව රැගෙන ගොස් ඇති බව සඳහන්.\nපොලිසිය සඳහන් කළේ, ඔවුන් සේප්පුව රැගෙන යන අයුරු සී.සී.ටීවී දර්ශන වන සටහන්ව ඇති අතර ඒ අනුව වැඩිදුර පරීක්ෂණ ක්‍රියාත්මක බවයි.\nමොවුන් සම්බන්ධයෙන් කිසියම් තොරතුරක් ඇත්නම් බොරලැස්ගමුව පොලිසියේ ස්ථානාධිපතිවරයා වෙත 071 8591646 අංකයෙන් හෝ 0112150769 අංකයෙන් බොරලැස්ගමුව පොලිසිය වෙත දැනුම් දෙන ලෙසද පොලිසිය මහජනතාවගෙන් ඉල්ලා සිටිනවා.",
       "URL": "https://www.hirunews.lk/337892/මෙහෙකාරිය-බිය-ගන්වා-බොරලැස්ගමුවේ-නිවසක්-කොල්ලකයි",
       "Category": "Local News",
       "Parent URL": "https://www.hirunews.lk/local-news.php?pageID=270"
}