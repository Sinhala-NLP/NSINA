{
       "Source": "hirunews",
       "Timestamp": "Sunday, 20 June 2021 - 11:15",
       "Headline": "එන්නත් සිද්ධියට පුද්ගලයෙකුගේ බැංකු ගිණුම් පරීක්ෂා කිරීමට නියෝග",
       "News Content": "උණවටුන -  ගාල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලයේදි ඇස්ට්‍රා සෙනෙකා එන්නතේ දෙවන මාත්‍රාව ලබාදීමේදී අතරමැදියෙකු ලෙස ක්‍රියා කළ බව කියන ගාල්ල - කොටුව පදිංචි පුද්ගලයාගේ බැංකු ගිණුම් පරීක්ෂා කිරීමට ගාල්ල ප්‍රධාන මහේස්ත්‍රාත් හර්ෂන කැකුණවෙල නියෝග කළා.\nඑමෙන්ම තවත් ජංගම දුරකථන අංක කිහිපයක වාර්තා ලබාගන්නා ලෙසයි ගාල්ල කොට්ඨාස අපරාධ විමර්ශන අංශයට නියෝග ලබාදී ඇත්තේ.\nපසුගිය 5 වනදා සහ හත්වන දින ඇස්ට්‍රා සෙනෙකා එන්නතේ දෙවන මාත්‍රාව ලබාගැනීමට බස්නාහිර පළාතේ සිට වාහනවලින් දක්ෂිණ අධිවේගී මාර්ගයෙන් පැමිණි සිද්ධියට අදාළ නියෝගය ලබාදෙනු ලැබුවේ.",
       "URL": "https://www.hirunews.lk/274800/එන්නත්-සිද්ධියට-පුද්ගලයෙකුගේ-බැංකු-ගිණුම්-පරීක්ෂා-කිරීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=1873"
}