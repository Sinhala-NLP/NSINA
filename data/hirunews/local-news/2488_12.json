{
       "Source": "hirunews",
       "Timestamp": "Sunday, 30 August 2020 - 19:41",
       "Headline": "එ.ජා.ප. අර්බුදයට විසඳුම් ඉදිරි සතියේ (වීඩියෝ)",
       "News Content": "ඉදිරි සතිය තුළ එක්සත් ජාතික පක්ෂයේ අර්බුදය විසදා ගැනීමට හැකි වනු ඇති බව එම පක්ෂයේ නියෝජ්‍ය මහලේකම්, රුවන් විජේවර්ධන ප්‍රකාශ කළා.\nඒ, මල්වතු පාර්ශවයේ මහානායක අතිපුජ්‍ය තිබ්බටුවාවේ ශ්‍රී සුමංගල නාහිමියන් අද බැහැදුටු අවස්ථාවේදියි.\nඑක්සත් ජාතික පක්ෂ හිටපු පාර්ලිමේන්තු මන්ත්‍රී වජිර අබේවර්ධනද අද මහනුවරට පැමිණියේ පක්ෂයේ වත්මන් තත්ත්වය පිළිබඳව මල්වතු සහ අස්ගිරි\nපාර්ශ්වයන්හි මහනාහිමිවරුන් දැනුවත් කිරීමටයි.\nමේ අතර, එක්සත් ජාතික පක්ෂය සහ සමගි ජනබලවේගය එක් කිරීම සඳහා තීරණාත්මක සාකච්ඡාවක් රනිල් වික්‍රමසිංහ සහ තිස්ස අත්තනායක යන\nමහත්වරුන් අතර පසුගියදා පැවතියද එය අවසන් වූයේ අවසන් තීරණයකින් තොරවයි.\nඒ අනුව ඔවුන් අතර තවත් හමුවක් ඉදිරි සති 2 තුළ පැවැත්වීමට නියමිත බව දේශපාලන ආරංචි මාර්ග පැවසුවා.\nමේ අතර අද පැවති වැඩසටහනකින් පසුව එක්සත් ජාතික පක්ෂ නායකත්වය සම්බන්ධයෙන් හිටපු කතානායක කරු ජයසූරිය මහතාගෙන් මාධ්‍යවේදීන් විමසුවා.",
       "URL": "https://www.hirunews.lk/249007/එ-ජා-ප-අර්බුදයට-විසඳුම්-ඉදිරි-සතියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2488"
}