{
       "Source": "hirunews",
       "Timestamp": "Tuesday, 09 February 2021 - 9:27",
       "Headline": "ආදරවන්තයින්ගේ දිනය දා සංවිධානය වන සාදවලට පොලිසිය රතුඑළි දල්වයි (වීඩියෝ)",
       "News Content": "එළඹෙන 14 වනදාට යෙදෙන ආදරවන්තයින්ගේ දිනය සැමරීම වෙනුවෙන් විවිධ සාද පැවැත්වීමට කටයුතු සංවිධානය සමාජ මාධ්‍ය හරහා සිදුවෙමින් පවතින බව පොලිසිය පවසනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ එවැනි සාද සඳහා විවිධ කණ්ඩායම් එකතුවෙමින් සිටින බවට නිරීක්ෂණය වී ඇති බවයි.\nසෞඛ්‍ය බලධාරීන්ගේ උපදෙස් නොමැතිව නීති විරෝධීව පවත්වන එවැනි සාද සඳහා පැමිණෙන්නන් සහ එම සාද සංවිධායකයින් අත්අඩංගුවට ගැනීමට කටයුතු කරන බවයි ඔහු වැඩිදුරටත් සඳහන් කර සිටියේ.\nඒ අනුව පොලීසිය තරුණ තරුණියන්ගෙන් ඉල්ලා සිටින්නේ එවැනි සාද සඳහා සහභාගී නොවන ලෙසයි.",
       "URL": "https://www.hirunews.lk/262098/ආදරවන්තයින්ගේ-දිනය-දා-සංවිධානය-වන-සාදවලට-පොලිසිය-රතුඑළි-දල්වයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2158"
}