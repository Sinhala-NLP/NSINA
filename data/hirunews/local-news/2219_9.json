{
       "Source": "hirunews",
       "Timestamp": "Monday, 11 January 2021 - 11:04",
       "Headline": "අන්තර්ජාලය හරහා ගැනුම්කරුවන් සොයාගෙන රහසිගතව කරගෙන ගිය ගණිකා ජාවාරම වැටලූ හැටි (වීඩියෝ)",
       "News Content": "අන්තර්ජාලය හරහා ගැනුම්කරුවන් සපයා ගැනීම සදහා වෙබ්අඩවිවල දැන්වීම් පළකරමින්, ගල්කිස්ස ප්‍රදේශයේ ඉතා සූක්ෂම ලෙස පවත්වාගෙන ගිය ගණිකා නිවාසයක් ඊයේ (10) ගල්කිස්ස පොලිසිය විසින් වටලා තිබෙනවා .\nවෙබ් අඩවිවල පලකර තිබූ දැන්වීම් වලට අනුව උපාය දුතයෙකු යොදා ගනිමින් සිදුකළ වැටලීමකදී  සැකකාරියන් තිදෙනෙක් අත්අඩංගුවට ගෙන ඇති අතර ගල්කිස්ස පොලිසිය සිදුකළ වැඩිදුර විමර්ශනවලදී තවත් සැකකාරියන් නවදෙනෙකු අත්අඩංගුවට ගත බවයි පොලිසිය සදහන් කළේ.\nමෙම සැකකාරියන් වයස අවුරුදු 25 ,28,30 යන වයස්වල පසුවන්නන්.\nමොවුන් වැලිමඩ , බණ්ඩාරගම, මාතර යන ප්‍රදේශවල පදිංචිකරුවන් වන අතර කොළඹ රැකියාවකට යන බව නිවාස වලට පවසමින් පැමිණ මෙම වෘත්තීයේ නිරතව තිබෙනවා .\nපන්දහසකට වැඩි මුදලකට අලෙවි වන මෙම සැකකාරියන් ගල්කිස්ස දෙමහල් ගොඩනැගිල්ලක කලක සිට මෙම ජාවාරම සිදුකර ඇති බවයි පොලිසිය වැඩිදුරටත් සදහන් කළේ.\nඅදාළ සැකකාරියන් අද (11) දින ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/259397/අන්තර්ජාලය-හරහා-ගැනුම්කරුවන්-සොයාගෙන-රහසිගතව-කරගෙන-ගිය-ගණිකා-ජාවාරම-වැටලූ-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2219"
}