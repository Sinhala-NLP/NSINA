{
       "Source": "hirunews",
       "Timestamp": "Thursday, 21 March 2019 - 14:55",
       "Headline": "බස් රථ දෙකක් ගැටී 8 දෙනෙකු රෝහලේ (ඡායාරූප)",
       "News Content": "පුත්තලම - අනුරාධපුර ප්‍රධාන මාර්ගයේ, අනුරාධපුර - නොච්චියාගම - ගොවිපොල මංසන්ධියේදී පෞද්ගලික බස් රථ දෙකක් එකිනෙක ගැටී අද දහවල් සිදුවූ අනතුරකින් පුද්ගලයින් 8 දෙනෙකු තුවාල ලබා රෝහල් ගත කර තිබෙනවා.\nපොලීසිය සදහන් කළේ තුවාල ලැබූවන් අතර කුඩා දරුවන් සහ කාන්තාවන් ද සිටින බවයි.\nකොළඹ සිට මන්නාරම දක්වා ධාවනය වූ බස් රථයක් තවත් මගී ප්‍රවාහන පෞද්ගලික බස් රථයක් ගැටීමෙනුයි මෙම අනතුර සිදුව ඇත්තේ.\nතුවාල ලැබූවන්ගෙන් 3 දෙනෙකු අනුරාධපුර රෝහලට ඇතුළත් කර ඇති අතර අනෙක් 5 දෙනා නොච්චියාගම රෝහලේ ප්‍රතිකාර ලබනවා.",
       "URL": "https://www.hirunews.lk/212873/බස්-රථ-දෙකක්-ගැටී-8-දෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3443"
}