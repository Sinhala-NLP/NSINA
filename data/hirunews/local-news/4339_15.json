{
       "Source": "hirunews",
       "Timestamp": "Monday, 04 September 2017 - 7:33",
       "Headline": "හම්බන්තොටදී \"සෝක් සුද්දා\" ඝාතනය කෙරේ",
       "News Content": "හම්බන්තොට - ජූල්ගමුව ප්‍රදේශයේදී තියුණු ආයුධවලින් පහරදී ඝාතනය කර ඇති  පුද්ගලයා ප්‍රදේශයේ කොල්ලකෑම් සහ ගව සොරකමට සම්බන්ධ පුද්ගලයෙකු බවට අනාවරණ වී තිබෙනවා.\nඊයේ පස්වරුවේ මෙලෙස ඝාතනය කර තිබුණේ රත්නායක මනම්පේරිගේ චමිල හෙවත් සෝක් සුද්දා නැමති අයයි.\n34 හැවිරිදි මොහු කැපුම් තුවාල සහිතව හම්බන්තොට මහ රෝහලට ඇතුළත් කිරීමෙන් පසුව මියගොස් තිබුණා. ප්‍රදේශයේ ගවයින් සොරකම් කිරීම් සම්බන්ධයෙන් සෝක් සුද්දා පොලීසිය කිහිපවිටක් අත්අඩංගුවට ගෙන ඇප මත මුදාහැර ඇති බවද වාර්තාවනවා.",
       "URL": "https://www.hirunews.lk/170085/හම්බන්තොටදී-සෝක්-සුද්දා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4339"
}