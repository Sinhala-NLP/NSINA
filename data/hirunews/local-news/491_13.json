{
       "Source": "hirunews",
       "Timestamp": "Tuesday, 07 March 2023 - 17:38",
       "Headline": "මේ සතියේ සිට ශ්‍රවණ ආබාධිත අයටත් රියදුරු බලපත්‍ර",
       "News Content": "ශ්‍රවණ ආබාධිත පුද්ගලයින් සඳහා රියදුරු බලපත්‍ර ලබාදීමේ වැඩසටහන මෙම සතියේ සිට ආරම්භ කරන බව ප්‍රවාහන රාජ්‍ය අමාත්‍ය ලසන්ත අලගියවන්න පවසනවා.\nරාජ්‍ය අමාත්‍යවරයා අද (07) මේ බව ප්‍රකාශ කළේ පාර්ලිමේන්තුවේදී අදහස් දක්වමින්.\nඑහි දී රාජ්‍ය අමාත්‍යවරයා වැඩිදුරටත් පැවසුවේ, ශ්‍රව්‍යාබාධිත පුද්ගලයින් 50 දෙනෙකු යොදාගෙන සිදු කරන ලද නියමු ව්‍යාපෘතිය මේ සතියේ අවසන් වූ බවයි එහි දී ඊට සහභාගි වූ පුද්ගලයින් 50 දෙනා ම ඉතාමත් සාර්ථකව වාහන ධාවනය සිදු කර තිබූ බවයි.\nඒ අනුව අමාත්‍යවරයා වැඩි දුරටත් සඳහන් කළේ,\n\" එහි සාර්ථකත්වය මත මුළු ලංකාවටම ඒ රියදුරු බලපත්‍රය.. බිහිරි පුද්ගලයින් සඳහා ලබාදීමේ වැඩපිළිවෙල මේ සතියේ සිට ආරම්භ කරනවා.\"\n\"ඒ වගේම රියදුරු බලපත්‍ර හිමි පාද අහිමිවූ රණවිරුවන් සඳහා අවුරුදු දෙකකට සැරයක් වෛද්‍ය වාර්තාව ලබාගත යුතුයි කියලා සීමාවක් තිබ්බා. අපි දැන් ඒකත් අවුරුදු 4 සහ 8 සීමාව දක්වා දීර්ඝ කරන්න.\"\nයනුවෙන්.",
       "URL": "https://www.hirunews.lk/329258/මේ-සතියේ-සිට-ශ්‍රවණ-ආබාධිත-අයටත්-රියදුරු-බලපත්‍ර",
       "Category": "Local News",
       "Parent URL": "https://www.hirunews.lk/local-news.php?pageID=491"
}