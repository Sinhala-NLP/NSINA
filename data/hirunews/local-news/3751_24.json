{
       "Source": "hirunews",
       "Timestamp": "Wednesday, 12 September 2018 - 15:40",
       "Headline": "යතුරුපැදි අනතුරකින් තරුණයෙක් මරුට (ඡායාරූප)",
       "News Content": "සූරියවැව කිරිඉබ්බන්ආර ප්‍රධාන මාර්ගයේ සෙවනගල නුගේගලයාය ප්‍රදේශයේ සිදුවු අනතුරකින් තරුණයෙකු මියගොස් තිබෙනවා.\nයතුරුපැදියක් කුඩා අත් ට්‍රැක්ටරයක ගැටීමෙනුයි අනතුර සිදුවී ඇත්තේ.\nමියගොස් ඇත්තේ සෙවනගල රන්වැලිගම ප්‍රදේශයේ පදිංචි අවුරුදු 22 ක් වයසැති තරුණයෙක්.\nයතුරුපැදිය ත්‍රී රෝද රථයක් පසුකර යාමට උත්සාහ කිරීමේ දී විරුද්ධ දිශාවෙන් පැමිණි අත් ට්‍රැක්ටරයේ ගැටී ඇතැයි සඳහන්.\nඅනතුරුව යතුරුපැදිය පුපුරා ගොස් ගිනිගෙන තිබෙනවා.\nමියගොස් ඇත්තේ වෛද්‍ය පීඨයට සුදුසුකම් ලබා සිටි තරුණයෙක් බව සඳහන්.\nමෙම අනතුරට අදාළව ට්‍රැක්ටර් රථයේ රියදුරා අත්අඩංගුවට ගෙන ඇති අතර සෙවනගල පොලිසිය විමර්ශණ සිදුකරනවා.\nඊයේ සවස 6.30 ට පමණ මෙම අනතුර සිදුවන ආකාරය එම ස්ථානයේ වෙළඳසැලක සවිකර තිබු CCTV කැමරාවක පටිගත වී තිබුනා.\nඡායාරූප - සූරියවැව නුවන් ජයසේකර",
       "URL": "https://www.hirunews.lk/199737/යතුරුපැදි-අනතුරකින්-තරුණයෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3751"
}