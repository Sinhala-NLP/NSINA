{
       "Source": "hirunews",
       "Timestamp": "Tuesday, 10 May 2016 - 15:30",
       "Headline": "නොච්චියාගම සිසු උද්ඝෝෂණයේ නඩුව අවසන්",
       "News Content": "නොච්චියාගම - විද්‍යාදර්ශ ජාතික පාසලේ සිසු උද්ඝෝෂණයට අදාළ නඩුව අද අවසන් කිරීමට තඹුත්තේගම මහේස්ත්‍රාත් බණ්ඩාර ඉලංගසිංහ තීරණය කළා.\nඒ එහි විදුහල්පති ඇතුළු සැකකරුවන්ට දැඩි ලෙස අවවාද කිරීමෙන් පසුවයි.\nපාසලට පත් කර එවූ නව විදුහල්පතිවරයාට විරෝධය පළ කරමින් පසුගියදා පාසල් සිසුන් කලහකාරි ලෙස හැසිරෙමින් විරෝධය පළ කළ අතර ඒ අනුව පොලිසිය විද්‍යාලයේ විදුහල්පති කේ.බී. කරුණාරත්න ඇතුළු පිරිසකට එරෙහිව නඩු පවරනු ලැබුවා.\nඒ මහජනතාවගේ දෛනික කටයුතුවලට බාධා පැමිණවීමට සහය දුන් බව සදහන් කරමින්.\nතනතුරු රැක ගැනීම සදහා මින් ඉදිරියට පාසල් දරුවන් යොදා ගතහොත් දැඩි ක්‍රියාමාර්ග ගන්නා බව ද මහේස්ත්‍රාත්වරයා නඩු විභාගය අවසන් කරමින් ප්‍රකාශ කර තිබෙනවා.",
       "URL": "https://www.hirunews.lk/132882/නොච්චියාගම-සිසු-උද්ඝෝෂණයේ-නඩුව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5052"
}