{
       "Source": "hirunews",
       "Timestamp": "Saturday, 28 May 2022 - 10:52",
       "Headline": "ටෙක්සාස්හි සිදු වූ වෙඩි තැබීමේ දී පොලීසිය ක්‍රියා කළ අයුරු වැරදියි - ස්ටීවන් මැක්‍රෝ",
       "News Content": "පසුගිය දා අමරිකාවේ ටෙක්සාස් හි පාසලක සිදු වූ වෙඩි තැබීමකින් ප්‍රාථමික ශ්‍රේණියේ ඉගෙනුම ලැබූ දරුවන් 19 දෙනෙකු ජීවිතක්ෂයට පත් වූ අතර ගුරුවරුන් දෙදෙනකු ද ජීවිතක්ෂයට පත්වුණා.\nමෙම ඛේදවාචකය සිදු වුණේ ටෙක්සාස් හි උවාල්ඩේ පිහිටි 'රොබ්' ප්‍රාථමික පාසලේ දි යි.\nදරුවන් ඉගෙනුම ලබමින් සිටිය දී අදාළ වෙඩික්කරු පන්ති කාමර වෙත කඩා වැදී ඇති අතර, එම අවස්ථාවේ දී දරුවන් පොලිසියේ උදව් පතා කෑ ගැසුව ද , දරුවන්ට අහිතකර තත්ත්වයක් ගෙන දෙතැයි සිතූ හෙයින්, පොලීසිය ඇතුල් වීම යම් වේලාවකට පසු දැමූ බව එරට ආරක්ෂක නිලධාරියෙකු වන ස්ටීවන් මැක්‍රෝ මාධ්‍ය වෙත පවසා තිබෙනවා.\nතමන්ගේ ආරක්ෂක අංශ පිරිස වෙඩික්කරුවන්ට තැබූ ප්‍රති වෙඩි හේතුවෙන් වැඩි වශයෙන් දරුවන්ට දිවි අහිමි වූ බවයි ඔහු පෙන්වා දෙන්නේ.\nපොලීසියට සිද්ධිය සැල වූ වහාම එම ස්ථානයට පැමිණිය ද ඒ වනවිටත් වෙඩික්කරුවන් දරුවන් ව ප්‍රාණ ඇපයට ගෙන තිබුණ ද, කිසිදු වෙඩි තැබීමක් සිදු කර නොමැති හෙයින් පාසලට ඇතුල්වීම පමා කළ බවයි හෙතෙම වැඩිදුරටත් සඳහන් කළා.\nපොලිස් ඒකකය ප්‍රාථමික පාසලට පැමිණීමේ සිට තුවක්කුකරු තමා විසින්ම අවහිර කළ පන්ති කාමරයට කඩා වැදීමට තීරණය කරන මොහොත දක්වා මිනිත්තු 40 ක පරතරයක් තිබූ බව ද මැක්‍රෝ විසින් තහවුරු කර තිබෙනවා.\nඑම ස්ථානයේ සිටි ජ්‍යෙෂ්ඨ නිලධාරියා යතුරු රැගෙන පාසල් මුරකරු පැමිණෙන තෙක් බලා සිටීමට තීරණය කළේ, ඒ වන විට “ළමයෙකුට අවදානමක් නැත” හෝ “කිසිවෙකු තවදුරටත් ජීවත් නොවේ” යැයි ඔවුන් සිතූ නිසා විය හැකි බව ද ඔහු පවසනවා.",
       "URL": "https://www.hirunews.lk/305506/ටෙක්සාස්හි-සිදු-වූ-වෙඩි-තැබීමේ-දී-පොලීසිය-ක්‍රියා-කළ-අයුරු-වැරදියි-ස්ටීවන්-මැක්‍රෝ",
       "Category": "Local News",
       "Parent URL": "https://www.hirunews.lk/local-news.php?pageID=1137"
}