{
       "Source": "hirunews",
       "Timestamp": "Saturday, 24 July 2021 - 8:07",
       "Headline": "සමයංගේ ගෝලයෙකු මෙහෙය වන, කප්පම් කල්ලියක 04ක් අත්අඩංගුවට",
       "News Content": "ඩුබායි සිට මෙහෙය වන ලද කප්පම් කල්ලියක සාමාජිකයින් 04 දෙනෙකු පොලීසිය අත්අඩංගුවට ගෙන තිබෙනවා.\nමෙම කප්පම් ජාවාරමේ මහමොළකරු දැනට ඩුබායි රාජ්‍යය වෙත පළා ගිය අයෙකු වන අතර ඔහුට පුද්ගල ඝාතන 06ක් සහ තවත් අපරාධ රැසක් සම්බන්ධයෙන් චෝදනා එල්ල වන බවයි පොලීසිය සඳහන් කළේ.\nමෙම පුද්ගලයා කළුතර - එතනමඩල ප්‍රදේශයේ දී බන්ධනාගාර බස් රථයක් තුලදී ඝාතනයට ලක්වූ රණාලේ සමයංගේ ගෝලයෙකු බවටයි වාර්තා වන්නේ.\nපෞද්ගලික ආයතනයකින් කප්පම් ලබා ගැනීමට සූදානම්ව සිටි අවස්ථාවේදී ලද පැමිණිල්ලකට අනුව සිදුකරන ලද විමර්ශනවලින් අනතුරුව මෙම සැකකරුවන් 04 දෙනා අත්අඩංගුවට ගෙන තිබෙනවා.",
       "URL": "https://www.hirunews.lk/277850/සමයංගේ-ගෝලයෙකු-මෙහෙය-වන-කප්පම්-කල්ලියක-04ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1800"
}