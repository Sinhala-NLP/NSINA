{
       "Source": "hirunews",
       "Timestamp": "Friday, 18 August 2017 - 15:17",
       "Headline": "ත්‍රී රෝද රථ අනතුරකින් 4 දෙනෙකුට තුවාල (ඡායාරූප)",
       "News Content": "හෙම්මාතගම 7 කණුව ප්‍රදේශයේදී ත්‍රී රෝද රථයක් ප්‍රපාතයකට පෙරලීමෙන් පුද්ගලයන් 4 දෙනෙකු තුවාල ලබා තිබෙනවා.\nඅද දහවල් අනතුර සිදුවී ඇති අතර ත්‍රී රෝද රථයේ රියදුරාට බරපතල තුවාල සිදුව ඇති බවයි අප වාර්තාකරු කියාසිටියේ.\nහෙම්මාතගම ප්‍රදේශයේ සිට කුලී ගමනක් යමින් සිටියදී ත්‍රී රෝද රථය අනතුරට ලක්ව තිබෙනවා.\nතුවාල ලැබුවන් හෙම්මාතගම දුම්බුළුව ප්‍රදේශයේ පදිංචිකරුවන් පිරිසක්.\nසිද්ධිය ඇසින් දුටු කාන්තාවක් සඳහන් කර ඇත්තේ මාර්ගයේ වැරදි මංතීරුවක ගමන් කළ ත්‍රී රෝද රථය මාර්ගයෙන් ඉවතට පැන පෙරලී ගිය බවයි.\nඅනතුර පිළිබඳ හෙම්මාතගම පොලිසිය පරීක්ෂණ මෙහෙයවනවා.\nඡායාරූප - හෙම්මාතගම සමන් විජයබණ්ඩාර",
       "URL": "https://www.hirunews.lk/168767/ත්‍රී-රෝද-රථ-අනතුරකින්-4-දෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4365"
}