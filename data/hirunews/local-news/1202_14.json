{
       "Source": "hirunews",
       "Timestamp": "Friday, 29 April 2022 - 16:54",
       "Headline": "කොල්ලුපිටිය අවට රථ වාහන තදබදයක් (වීඩියෝ)",
       "News Content": "වෛද්‍ය පීඨ සිසු සිසුවියන්ගේ විරෝධතා පා ගමනක් හේතුවෙන් කොල්ලුපිටිය ප්‍රදේශය අවට දැඩි රථ වාහන තදබදයක් හටගෙන තිබෙනවා.\nමේ අතර අර්බුදවලට විසඳුම් ඉල්ලා ගාලු මුවදොරදී පැවැත්වෙන ජනතා විරෝධතාව අද 21 වැනි දිනටත් ක්‍රියාත්මක අතර, ඊට සහය පළකරමින් අදත් එම ස්ථානයට ජනතාව පැමිණෙමින් සිටිනවා.\nරට තුළ පවතින තත්ත්වයට විරෝධය පළකරමින් පසුගිය 9 වැනිදා ගාලු මුවදොරදී ඇරඹි ජනතා විරෝධතාවට ඊයේ රාත්‍රියේත් විශාල පිරිසක් එක්ව සිටියා.\nගාලු මුවදොර විරෝධතාවට සහය පළකරමින් ප්‍රදේශ'කිහිපයකම ආරම්භ කළ විරෝධතා මධ්‍යස්ථානවල විරෝධතාවයන්ද මෙතෙක් අවසන් නැහැ.\nමේ අතර, අරලියගහ මන්දිරය අසළ ආරම්භ කෙරුණු නව අරගල භූමියේද සිටින පිරිස් තවදුරටත් විරෝධතාවයේ නියැලී සිටිනවා.",
       "URL": "https://www.hirunews.lk/303098/කොල්ලුපිටිය-අවට-රථ-වාහන-තදබදයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1202"
}