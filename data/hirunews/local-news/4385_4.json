{
       "Source": "hirunews",
       "Timestamp": "Saturday, 05 August 2017 - 14:59",
       "Headline": "හුංගම රිය අනතුරකින් හිමිනමක් අපවත් වෙයි (ඡායාරූප)",
       "News Content": "හුංගම මැදඑළිය ප්‍රදේශයේදී අද අලුයම සිදුවු රිය අනතුරකින් ස්වාමීන් වහන්සේ නමක් අපවත්වී තිබෙනවා.\nනවතා තිබු මෝටර් රථයක පිටුපසින් පැමිණි වෑන් රථයක් ගැටීමෙනුයි අලුයම 4.45 ට පමණ අනතුර සිදුවී ඇත්තේ.\nඅපවත්වී ඇත්තේ නවතා තිබු මෝටර් රථයේ සිටි හිමිනමක්.\nඋන් වහන්සේ තවත් දෙදෙනෙකු සමග වැලිගම ප්‍රදේශයේ අවමංගල්‍යයක් සඳහා සහභාගී පැමිණෙමින් සිටියදීයි අනතුරට ලක්වී ඇත්තේ.\nඔවුන් ගමන් කළ මෝටර් රථයේ රෝදයක ඇතිවු දෝශයක් හේතුවෙන් අමතර රෝදය සවි කිරීමට නතර කර තිබු අවස්ථාවේ පිටුපසින් පැමිණි වෑන් රථය මෝටර් රථයේ ගැටී තිබෙනවා.\nඅදාළ වෑන් රථය සීදුව ප්‍රදේශයේ සිට කතරගම වන්දනාවේ පැමිණි එකක් බව සඳහන්.\nඅනතුරින් බරපතල තුවාල ලබා සිටි ස්වාමීන් වහන්සේ රෝහලට රැගෙන යාමට වාහනයක් නතර කර ගැනීමට එහි සිටි පිරිස් උත්සාහ කළ ද කිසිවෙකුත් වාහනයක් නතර කර නොමැති බවයි අප වාර්තාකරු කියාසිටියේ.\nඅනතුරුව කොළඹ කතරගම ධාවනය වන පෞද්ගලික බස් රථයකින් තුවාල ලැබු ස්වාමීන් වහන්සේ අම්බලන්තොට රෝහලට රැගෙන ගොස් තිබෙනවා.\nඅනතුරුවයි උන්වහන්සේ අපවත්වී ඇත්තේ.\nමෙලෙස අනතුරට ලක්වුයේ ලුණුගම්වෙහෙර වීරවිල කුඩා ගම්මාන 4 ශ්‍රී සම්බෝධි විහාරස්ථානයේ විහාරාධිපතිව සිටි 48 හැවිරිදි හිමිනමක්.\nඅනතුරට සම්බන්ධ වෑන් රථයේ රියදුරා පොලිස් අත්අඩංගුවට ගෙන තිබෙනවා.\nඡායාරූප - අම්බලන්තොට අජිත් පුෂ්පකුමාර / හම්බන්තොට රාහුල් සමන්ත",
       "URL": "https://www.hirunews.lk/167699/හුංගම-රිය-අනතුරකින්-හිමිනමක්-අපවත්-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4385"
}