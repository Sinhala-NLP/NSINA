{
       "Source": "hirunews",
       "Timestamp": "Monday, 19 November 2018 - 10:53",
       "Headline": "පාන්දර ඇවිත් හපුතලේ සහ දියතලාවේ වෙළඳසැල් බින්ඳ හොරා",
       "News Content": "හපුතලේ සහ දියතලාව නගරයේ වෙළඳසැල් කිහිපයකට ඊයේ (18) අලුයම් කාලයේ හොරෙන් ඇතුළු වූ පුද්ගලයෙකු ඒවායේ තිබූ මුදල් සොරාගෙන තිබෙනවා.\nලක්ෂ 04 ක‍ට ආසන්න මුදලක් අදාල පුද්ගලයා විසින් මෙලෙස සොරාගෙන ගොස් ඇති බවයි අනාවරණය වී ඇත්තේ.\nවෙළඳසැල් වල සවිකර තිබූ ආරක්ෂිත කැමරාවල පටිගත්වී ඇති දර්ශන සහ පොලිස් නිල සුනඛයින් යොදවා සැකකරු අත්අඩංගුවට ගැනීමට විමර්ශන සිදුකරනු ලබන බවයි හපුතලේ පොලිසිය පවසන්නේ.\nඅප කළ විමසීමකදී හපුතලේ පොලිසියේ ස්ථානාධිපතිවරයා සඳහන් කළේ මෙම සොරකම් සඳහා සැකකරු යතුරුපැදියකින් පැමිණ ඇති  බවයි.\nඒ ඔස්සේ ද පොලිස් පරීක්ෂණ සිදුකරන බව ඔහු වැඩිදුරටත් පවසා සිටියා.\nසැකකරු වෙළඳසැලකට ඇතුළු වී සොරකමේ යෙදෙන ආකාරය ආරක්ෂිත කැමරාවක සටහන් වී තිබුණේ මේ ආකාරයෙන්.",
       "URL": "https://www.hirunews.lk/204490/පාන්දර-ඇවිත්-හපුතලේ-සහ-දියතලාවේ-වෙළඳසැල්-බින්ඳ-හොරා",
       "Category": "Local News",
       "Parent URL": "https://www.hirunews.lk/local-news.php?pageID=3644"
}