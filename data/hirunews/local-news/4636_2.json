{
       "Source": "hirunews",
       "Timestamp": "Thursday, 02 March 2017 - 7:18",
       "Headline": "ඉදිරි මාස 4 ෆුල් ෆේස් හෙල්මට් හිගයක්",
       "News Content": "යතුරුපැදි ධාවනයේදී ආරක්ෂිත හිස්වැසුම් පැළඳිය යුතු බවට පසුගිය පෙබරවාරි 23 වනදා නිකුත් කළ ගැසට් නිවේදනයෙන් ෆුල්ෆේස් හෙල්මට් පැළඳීම තහනම් වී ඇති බව සමස්ත ලංකා යතුරුපැදිකරුවන්ගේ සංගමය පවසනවා.\nකොළඹ ඊයේ කැඳවා තිබූ මාධ්‍ය හමුවකදී එහි ලේකම් චිරන්ත අමරසිංහ කියා සිටියේ මෙම ගැසට් නිවේදනය අහෝසි කළ යුතු බවයි.\nඑමෙන්ම අදාළ ගැසට් නිවේදනයත් සමඟ ෆුල්ෆේස් හෙල්මට් ආනයනය නොකිරීමේ තත්වයක් තුළ ඉදිරි මාස 4 ඇතුළතදී වෙළඳපොලේ එම හිස් වැසුම් හිඟයක් ඇතිවීමේ අවදානමක් පවතින බවද ඔහු සඳහන් කළා.\nකෙසේ වෙතත්, මෙම ගැසට් නිවේදනයෙන් ෆුල්ෆේස් හෙල්මට් පැළඳීමට තහනමක් පනවා නොමැති බවයි මාර්ග ආරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ කියා සිටියේ.",
       "URL": "https://www.hirunews.lk/155816/ඉදිරි-මාස-4-ෆුල්-ෆේස්-හෙල්මට්-හිගයක්",
       "Category": "Local News",
       "Parent URL": "https://www.hirunews.lk/local-news.php?pageID=4636"
}