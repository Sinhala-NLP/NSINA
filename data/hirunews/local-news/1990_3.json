{
       "Source": "hirunews",
       "Timestamp": "Wednesday, 28 April 2021 - 16:19",
       "Headline": "ඇවන්ගාඩ් නඩුවේ තීන්දුව ලබන මස 21 වනදා",
       "News Content": "ගාල්ල වරාය ආසන්න මුහුදේ පාවෙන අවි ගබඩාවක් පවත්වාගෙන යාමේ සිද්ධිය සම්බන්ධයෙන් චෝදනා එල්ල වී සිටින ඇවන්ගාඩ් සමාගමේ සභාපති නිශ්ශංක සේනාධිපති ඇතුළු විත්තිකරුවන් 08 දෙනෙකුට එරෙහිව ගොනු කර ඇති නඩුවේ තීන්දුව ලබන මස 21 වනදා ප්‍රකාශයට පත්කරන බව කොළඹ ත්‍රිපුද්ගල මහාධිකරණ විනිසුරු මඩුල්ල අද ප්‍රකාශ කළා.\nඒ පසුගිය දින තුන තිස්සේ සිදු කෙරුණු වාචික දේශන ඉදිරිපත් කිරීම අවසන් කරමින්.\nආදිත්‍ය පටබැඳිගේ, මංජුල තිලකරත්න සහ මහේන් වීරමන්ගෙන් සමන්විත ත්‍රිපුද්ගල මහාධිකරණ විනිසුරු මඩුල්ල ඉදිරියේ මෙම නඩු විභාගය පැවති බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/269803/ඇවන්ගාඩ්-නඩුවේ-තීන්දුව-ලබන-මස-21-වනදා",
       "Category": "Local News",
       "Parent URL": "https://www.hirunews.lk/local-news.php?pageID=1990"
}