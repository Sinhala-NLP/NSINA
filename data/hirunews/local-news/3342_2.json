{
       "Source": "hirunews",
       "Timestamp": "Tuesday, 21 May 2019 - 12:44",
       "Headline": "ජවිපෙ විශ්වාසභංගයේ අරමුණ ? - පොදුජන පෙරමුණ",
       "News Content": "ජනතා විමුක්ති පෙරමුණ ආණ්ඩුවට එරෙහි විශ්වාසභංගයක් ගෙන එන්නේ දුර්වල වූ එක්සත් ජාතික පක්ෂය යළි පණ ගැන්වීමට බව ශ්‍රී ලංකා පොදුජන පෙරමුණ පවසනවා.\nපාර්ලිමේන්තු මන්ත්‍රී ලක්ෂ්මන් යාපා අබේවර්ධන මේ බව කියා සිටියේ කොළඹ අද කැදවා තිබූ මාධ්‍ය හමුවකට එක්වෙමින්.\nඑසේම ප්‍රතිත්‍රස්ත පනත සම්බන්ධයෙන් එක්සත් ජාතික පක්ෂය විවිධ අදහස් පළ කරන බව ද මන්ත්‍රීවරයා මෙම මාධ්‍ය හමුවේදී සදහන් කළා.\nමේ අතර, රටේ වත්මන් තත්ත්වය පිළිබද සාකච්ඡා කිරීමට ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ අද පෙරවරුවේ අගරදගුරු අති උතුම් මැල්කම් කාදිනල් රංජිත් හිමිපාණන් බැහැදුටුවා.\nඑහිදී, ඔහු විසින් රචිත ත්‍රස්ත ප්‍රහාරයේ නොපෙනන ඇත්ත නම් ග්‍රන්ථයේ මුල්පිටපත උන්වහන්සේට පිළිගන්වා තිබෙනවා.",
       "URL": "https://www.hirunews.lk/216803/ජවිපෙ-විශ්වාසභංගයේ-අරමුණ-පොදුජන-පෙරමුණ",
       "Category": "Local News",
       "Parent URL": "https://www.hirunews.lk/local-news.php?pageID=3342"
}