{
       "Source": "hirunews",
       "Timestamp": "Monday, 27 February 2023 - 16:25",
       "Headline": "පාකිස්ථාන රාජ්‍ය සේවකයින්ගේ වැටුපෙන් අඩක් කැපෙයි",
       "News Content": "පාකිස්ථාන මාධ්‍ය රජයේ හෝ පළාත් ආණ්ඩුවේ කිසිඳු විධිමත් නියෝගයකින් තොරව බලුකිස්ථානයේ රාජ්‍ය සේවකයින්ගේ මාසික වැටුපෙන් අඩක් කපා ගැනීමට පියවරගෙන ඇති බවට අනාවරණය වනවා.\nඅදාල වැටුප් කප්පාදුව සිදුකර ඇත්තේ තුර්කයේ භූකම්පාවෙන් විපතට පත්වූන්ට සහන දීමට බවත් කප්පාදුවට ලක්වූ මුදල් අරමුදලක් ඔස්සේ තුර්කයට ලබාදීමට නියමිත බවදට සඳහන්ව ඇති බවට පාකිස්ථාන මාධ්‍ය වාර්තා කරනවා.\nමෙම වැටුප් කප්පාදුව සිදුව ඇත්තේ පාකිස්ථාන තුල දැඩි ආර්ථික අර්බුදයක් නිර්මාණය වී ඇති පසුබිමක වන අතරම එරට රජයට දැඩි දූෂණ චෝදනා එල්ල වී ඇති අවස්ථාවකදීයි.\nමෙම වැටුප් කප්පාදුවට බලුකිස්ථානයේ රාජ්‍ය නිලධාරීන් සිය දැඩි විරෝධය පළකර ඇති අතර එහිදී සිය බලවත් අප්‍රසාදය පළකර තිබෙනවා.\nමෙහිදී විරෝධතාවයේ නිතරවූ නිලධාරීන් පෙන්වා දී ඇතතේ පාකිස්ථානය තුල සියය තිහකට අධික උද්දමනයක් වාර්තාවන අවස්ථාවක තම වැටුපෙන් අඩක් කිසිඳු පෙර දැණුම්දීමකින් තොරව කපා හැරීම බලවත් අසාධාරණයක් බවයි.\nඑම නිලධාරීණ් පෙන්වා දෙන ආකාරයට තම එකම ආදායම් මාර්ගය වැටුප බැවින් තම දෛනික කටයුතු පවත්වාගෙන යාමට නොහැකි තත්ත්වයක්ද මේවන විට නිර්මාණය වී තිබෙනවා.",
       "URL": "https://www.hirunews.lk/328501/පාකිස්ථාන-රාජ්‍ය-සේවකයින්ගේ-වැටුපෙන්-අඩක්-කැපෙයි",
       "Category": "Local News",
       "Parent URL": "https://www.hirunews.lk/local-news.php?pageID=509"
}