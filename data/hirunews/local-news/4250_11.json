{
       "Source": "hirunews",
       "Timestamp": "Friday, 27 October 2017 - 12:32",
       "Headline": "පුද්ගල ඝාතනයක් සම්බන්ධයෙන් සහෝදරයින් දෙදෙනෙකුට දඬුවම්",
       "News Content": "පුද්ගල ඝාතනයකට වරදකරුවන් වූ එකම පවුලේ සහෝදරයින් දෙදෙනෙකුට අද (27) කොළඹ මහාධිකරණ විනිසුරු ඒ. ඒ. ආර්. හෙයියන්තුඩුව විසින් දඬුවම් නියම කර තිබෙනවා.\nමෙලෙස දඬුවම් නියම වී ඇත්තේ කොටහේන ප්‍රදේශයේ පදිංචිව සිටි ඇන්ටන් පීටර් ඩෙලිකන් ප්‍රනාන්දු සහ ඇන්තනි සේවියර් ප්‍රනාන්දු යන 40-45 වයස්වල පසුවන පුද්ගලයින් දෙදෙනෙකුටයි.\n2001 වසරේ සැප්තැම්බර් 18වන දින එම ප්‍රදේශයේම පදිංචි ඉන්දික ෆොන්සේකා නැමැත්තා ඝාතනය කිරීම සම්බන්ධයෙනුයි ඔවුන් වරදකරුවන් වී ඇත්තේ.\nපවුලේ ආරවුලක් මත මෙම ඝාතනය සිදුකර තිබෙන බවයි වාර්තා වන්නේ.\nඅප වාර්තාකරු සඳහන් කළේ මෙම වරදකරුවන් දෙදෙනාට මරණ දණ්ඩනය හිමි වූ බවයි.\nඒ.ජේ.ඒ අබේනායක",
       "URL": "https://www.hirunews.lk/174575/පුද්ගල-ඝාතනයක්-සම්බන්ධයෙන්-සහෝදරයින්-දෙදෙනෙකුට-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=4250"
}