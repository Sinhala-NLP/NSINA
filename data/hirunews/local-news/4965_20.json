{
       "Source": "hirunews",
       "Timestamp": "Thursday, 14 July 2016 - 16:36",
       "Headline": "අතුරුදන්වු තරුණිය හමුවු හැටි",
       "News Content": "දින කිහිපයකට පෙර නිවසින් අතුරුදන්වු බව කියන තරුණියකගේ මළ සිරුරක් වැවක තිබී හමුවී තිබෙනවා.\nමෙලෙස මරණයට පත්වී ඇත්තේ මහකුඹුක්කඩවල ප්‍රදේශයේ පදිංචි 22 හැවිරිදි තරුණියක්.\nඇය පසුගිය 10 වනදා සිට නිවසින් අතුරුදන්ව ඇති බවට ඇයගේ දෙමව්පියන් විසින් ආණමඩුව පොලිසියට පැමිණිලි කර තිබෙනවා.\nඊයේ සවස ආණමඩුව ප්‍රදේශයේ වැවක කාන්තා මළ සිරුරක් ඇති බවට ලැබුනු තොරතුරකට අනුව කල විමර්ශණයකදී හෙළිවී ඇත්තේ එම මළ සිරුර අතුරුදන්වු තරුණියගේ බවටයි.\nමෙය ඝාතනයක් ද සිය දිවි නසා ගැනීමක් ද යන්න සම්බන්ධයෙන් විමර්ශණ ක්‍රියාත්මක බවයි පොලිසිය සඳහන් කර ඇත්තේ.\nආණමඩුව පොලිසිය පරීක්ෂණ මෙහෙයවනවා.",
       "URL": "https://www.hirunews.lk/138003/අතුරුදන්වු-තරුණිය-හමුවු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4965"
}