{
       "Source": "hirunews",
       "Timestamp": "Saturday, 23 September 2023 - 15:26",
       "Headline": "මීයන්ගේ සපා කෑමට ලක් වූ බිළිදෙකු මරුට",
       "News Content": "අමෙරිකාවේ මාස 6ක් වයස බිළිදෙකු මීයන් විසින් සපා කෑමෙන් මියගොස් තිබෙනවා.\nනිවසේ නිදා සිටි අතරතුර පනස්වාරයකට වඩා මීයන් විසින් දරුවා සපා කා ඇති බවයි විදෙස් වාර්තා සඳහන් කරන්නේ.\nමීයන්ගේ සපා කෑමට ලක්වූ දරුවාගේ එක් අතක ඇගිල්ලක කොටසක් අතුරුදන් වී ඇති අතර එය මීයන් විසින් විනාශ කර ඇති බවයි වාර්තා වන්නේ.\nවිදෙස් මාධ්‍ය සඳහන් කළේ බරපතල තුවාල සහිතව සිටි දරුවාට නිසි පරදි රැකවරණය ලබා නොදීම සහ අපරාධ චෝදනා යටතේ බිළිදාගේ මව පියා සහ ඔවුන් සමඟ නිවසේ ජීවත් වූ ඥාතී කාන්තාවක් ද අත්අඩංගුවට ගෙන ඇති බවයි.",
       "URL": "https://www.hirunews.lk/349181/මීයන්ගේ-සපා-කෑමට-ලක්-වූ-බිළිදෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=11"
}