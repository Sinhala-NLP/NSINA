{
       "Source": "hirunews",
       "Timestamp": "Tuesday, 02 May 2023 - 18:09",
       "Headline": "පුද්ගලයෙකු පැහැරගත් කණ්ඩායමක් යාපනයේ දී අත්අඩංගුවට",
       "News Content": "ත්‍රිරෝද රථ රියදුරෙකු පැහැරගෙන ගොස් යාපනය කෝපායි හි නිවසක රඳවා වද හිංසා සිදුකරමින් සිටි කාන්තාවන් තුන්දෙනෙකු ඇතුලු 11 දෙනෙකු අත්අඩංගුවට ගෙන තිබෙනවා.\nපොලිසිය කියා සිටියේ, වවුනියාව ප්‍රදේශයේ පදිංචි මෙම පුද්ගලයා කුලී ගමනක් යන මුවාවෙන් ගෙන්වාගෙන වෑන් රථයක් මගින් පැහැරගෙන විත් ඇති බවයි.\nඒ අනුව පොලිසියට ලද තොරතුරකට අනුව සැකකරුවන් පොලිස් භාරයට ගෙන ඇති අතර, අදාළ ත්‍රිරෝද රථ රියදුරා වැඩිදුර ප්‍රතිකාර සඳහා යාපනය රෝහලට යොමු කර තිබෙනවා.",
       "URL": "https://www.hirunews.lk/334062/පුද්ගලයෙකු-පැහැරගත්-කණ්ඩායමක්-යාපනයේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=374"
}