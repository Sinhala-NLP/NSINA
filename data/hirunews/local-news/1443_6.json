{
       "Source": "hirunews",
       "Timestamp": "Friday, 07 January 2022 - 10:27",
       "Headline": "අනවසර කැණීම් කළ සිවු දෙනෙකු විශේෂ කාර්‍ය බලකා අත් අඩංගුවට (ඡායාරූප)",
       "News Content": "තිඹිරිගොල්ලෑව රක්ෂිතයට අනවසරයෙන් ඇතුළු වී පුරාවිද්‍යා වටිනාකමක් ඇති ස්ථානයක් කැණීම් කරමින් සිටි පුද්ගලයින් විශේෂ කාර්ය බලකා නිලධාරීන්ගේ අත්අඩංගුවට පත් වී තිබෙනවා.\nතිරුක්කෝවිල් පොලිස් වසමේ බක්මිටියාව, තිඹිරිගොල්ලෑව රක්ෂිතයේ වෙම්බයාඩිකුලම් ප්‍රදේශයේ දී 05 වැනි දින සිදු කළ මෙම වැටලීමෙන්, රක්ෂිතයට අනවසරයෙන් ඇතුළු වී පුරාවිද්‍යා වටිනාකමක් ඇති ස්ථානයක කැණීම් කරමින් සිටි පුද්ගලයින් පිරිසකුයි මෙසේ අත් අඩංගුවට ගෙන ඇත්තේ.\nසැකකරුවන් වයස අවුරුදු 37, 46, 52, 57 යන වයස්වල පසු වෙන අක්කරපත්තුව 13, සමන්තුරේ, වඩිනාගල, මහානාගපුර, 06 ඇළ ප්‍රදේශවල පදිංචිකරුවන් පිරිසක්.",
       "URL": "https://www.hirunews.lk/293263/අනවසර-කැණීම්-කළ-සිවු-දෙනෙකු-විශේෂ-කාර්‍ය-බලකා-අත්-අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1443"
}