{
       "Source": "hirunews",
       "Timestamp": "Wednesday, 29 December 2021 - 17:50",
       "Headline": "ලෝකඩ පදක්කම් දිනූ ශ්‍රී ලංකා වොලිබෝල් කාන්තා පිල දිවයිනට (ඡායාරූප)",
       "News Content": "බංග්ලාදේශයේ ඩකා නුවර පැවති වොලිබෝල් තරගාවලියේ දී ලෝකඩ පදක්කම් දිනා ගත් ශ්‍රී ලංකා කාන්තා වොලිබෝල් කණ්ඩායම අද (29) පස්වරුවේ කටුනායක බණ්ඩාරනායක ජාත්‍යන්තර ගුවන්තොටුපළට පැමිණියා.\nඅද පස්වරු 1.45ට පමණ ඔවුන් රැගත් යූ. එල්. 200 දරණ ගුවන් යානය මෙලෙස පැමිණි බවයි අප ප්‍රාදේශීය වාර්තාකරු පැවසුවේ.\nඔවුන් පිළිගැනීම සදහා ශ්‍රී ලංකා වොලිබෝල් සම්මේලනයේ සභාපති කාංචන ජයරත්න , උප සභාපති නියෝජ්‍ය පොලිස්පති නිමල් පෙරේරා ඇතුළු එම සම්මේලනයේ නිලධාරීන් පිරිසක් ගුවන්තොටුපළ පර්යන්තයේ පිහිටි ආලින්දය වෙත පැමිණ සිටියා.",
       "URL": "https://www.hirunews.lk/292495/ලෝකඩ-පදක්කම්-දිනූ-ශ්‍රී-ලංකා-වොලිබෝල්-කාන්තා-පිල-දිවයිනට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1462"
}