{
       "Source": "hirunews",
       "Timestamp": "Wednesday, 17 May 2023 - 11:39",
       "Headline": "අලුත් ආණ්ඩුකාරවරුන් තිදෙනෙකුට ජනපති අතින් පත්වීම්  (වීඩියෝ)",
       "News Content": "උතුරු පළාත් ආණ්ඩුකාරවරයා ලෙස කටයුතු කළ ජීවන් ත්‍යාගරාජා, නැගෙනහිර පළාත් ආණ්ඩුකාර අනුරාධා යහම්පත් සහ වයඹ පළාත් ආණ්ඩුකාර අද්මිරාල් ඔෆ් ද ෆ්ලීට් වසන්ත කරන්නාගොඩ යන මහත්ම මහත්මීන් ජනාධිපතිවරයාගේ නියමය පරිදි එම ධුරවලින් ඉවත් කෙරුණා.\nපුරප්පාඩු වු එම තනතුරු සදහා නව ආණ්ඩුකාරවරුන් පත් කෙරුණේ අද පෙරවරුවේ ජනාධ්පති රනිල් විකමසිංහ මහතා ඉදිරිය‍ේදී ඒ අනුව උතුරු පළාත් නව ආණ්ඩුකාරවරයා ලෙස දිවුරුම් දුන්නේ ‍පී.එස්.එම් චාල්ස් මහත්මියයි.\nඇය මිට පෙරද උතුරු පළාත් ආණ්ඩුකාරධුරයේ කටයුතු කර ඇති අතර ඇය මැතිවරණ කොමිසමේ සාමාජිකාවක ලෙසද කටයුතු කළා.\nනැගෙනහිර පළාතේ නව ආණ්ඩුකාරවරයා ලෙස පත් කෙරුණේ සෙන්දිල් තොන්ඩමන් මහතායි.\nසෙන්දිල් තොන්ඩමන් මහතා ලංකා කම්කරු කොංග්‍රසයේ නායකයා වන අතර ඌව පළාත් සභාවේ අමාත්‍යවරයෙකු ලෙසද ඔහු කටයුතු කළා.\nඔහු සැළකෙන්නේ මෙරට ආණ්ඩුකාර ධුරයකට පත් වූ පළමු ඉන්දීය සම්භවයක් සහිත පුද්ගලයා ලෙසයි.\nවයඹ පළාත් නව ආණ්ඩුකාරවරයා ලෙස පත් කෙරුණේ හිටපු අමාත්‍යවරයකු වන ලක්ෂ්මන් යාපා අබේවර්ධන මහතායි.\nමේ අතර වයඹ පළාත් නව ආණ්ඩුකාර ලක්ෂ්මන් යාපා අබේවර්ධන මහතා හුනුපිටිය ගංගාරාම විහාරස්ථාකයට ගොස් ආශිර්වාද ලබා ගත්තා.\nනැගෙනහිර පළාතේ නව ආණ්ඩුකාරවරයා ලෙස පත්වු සෙන්දිල් තොන්ඩමන් මහතා ලංකා කම්කරු කොංග්‍රසයේ නිර්මාතෘ සෞම්‍යමූර්ති තොන්ඩමන් මහතාගේ පිළිරුවට පුෂ්පෝහාර දැක්වුවා.",
       "URL": "https://www.hirunews.lk/335443/අලුත්-ආණ්ඩුකාරවරුන්-තිදෙනෙකුට-ජනපති-අතින්-පත්වීම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=337"
}