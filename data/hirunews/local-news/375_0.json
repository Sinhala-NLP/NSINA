{
       "Source": "hirunews",
       "Timestamp": "Tuesday, 02 May 2023 - 15:18",
       "Headline": "බඹර ප්‍රහාරයකින් පාසල් සිසුන් 04ක් රෝහලේ",
       "News Content": "නොර්වුඩ් එල්ඛඩ පහල කොටස ද්‍රවිඩ විදුහලට එල්ලවූ බඹර ප්‍රහාරයකින් එම විදුහලේ ඉගෙනුම ලබමින් සිටි සිසු සිසුවියන් හතර දෙනකු තුවාල ලබා දික්ඔය ග්ලැන්කන් දිස්ත්‍රික් මුලික රෝහලට ඇතුලත් කර තිබෙනවා.\nඑම විදුහලේ ගුරුවරයකු පවසන ලද්දේ අද (02) දින පාසල පැවැත්වෙන කාලය තුළ දී පාසල අසල ගසක බැඳ තිබූ බඹර කුඩුවක් ඇවිස්සීමෙන් එහි සිටි බඹරුන් විසින් පහර දීමෙන් 11 වසරේ ඉගෙනුම ලබන සිසුවියන් තුන් දෙනකු හා එක් සිසුවකු තුවාල ලබා ඇති බවයි.\nඑසේ තුවාල ලැබූ එම සිසුන් කඩිනමින් දික්ඔය ග්ලැන්කන් දිස්ත්‍රික් මුලික රෝහල වෙත ඇතුලත්කි රිමට පියවර ගත් බවද ඔහු වැඩිදුරටත් කියා සිටියා.\nමෙම සිදුව්වීම පිළිබඳව කරන ලද විමසීමකදී අදහස් දැක්වූ දික්ඔය ග්ලැන්කන් දිස්ත්‍රික් මූලික රෝහලේ නිලධාරියකු පවසන ලද්දේ බඹර ප්‍රහාරයෙන් තුවාල ලැබු සිසුන්ගේ තත්වයන් බරපතල නොවන බවත් එම සිසුන් රෝහලේ නේවාසිකව ප්‍රථිකාර ලබන බවත්ය.",
       "URL": "https://www.hirunews.lk/334046/බඹර-ප්‍රහාරයකින්-පාසල්-සිසුන්-04ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=375"
}