{
       "Source": "hirunews",
       "Timestamp": "Friday, 17 June 2022 - 7:13",
       "Headline": "ළමා රෝග විශේෂඥවරුන්ගෙන් දෙමව්පියන්ට ඉල්ලීමක්",
       "News Content": "හදිසි සහ අසාධ්‍ය රෝගී තත්ත්වයන්ට ලක්වන දරුවන්ට ලබාදෙන ඖෂධ රජයේ රෝහල් සතුව පවතින බැවින් එවැනි තත්ත්වයක දී වහාම ළඟම ඇති රජයේ රෝහල වෙත දරුවන් රැගෙන එන ලෙසට වෛද්‍යවරුන් ඉල්ලීක් කරනවා.\nඖෂධ හිඟය හේතුවෙන් දරුවන් රජයේ රෝහල් වෙත රැගෙන ඒමට දෙමව්පියන් වර්තමානයේ මැලිකමක් දක්වන බවයි ළමා රෝග විශේෂඥ වෛද්‍යවරුන්ගේ සංගමයේ උපසභාපති ළමා රෝග විශේෂඥ වෛද්‍ය කෝසල කරුණාරත්න කියා සිටියේ.\nමේ අතර, ප්‍රතිවිෂ නොමැතිව අනුරාධපුර ශික්ෂණ රෝහලේ දී දරුවෙකු මියගිය බවට පළවන වාර්තා සම්බන්ධයෙන් ද අදාළ මාධ්‍ය හමුවේ දී අදහස් පළ වුණා.\nළමා රෝග විශේෂඥවරුන්ගේ සංගමයේ සර්ප විෂ සම්බන්ධ විශේෂඥ කමිටුවේ විශේෂඥ වෛද්‍ය උදය ද සිල්වා කියා සිටියේ, එම මරණය ප්‍රතිවිෂ හිඟයකින් සිදු වූවක් නො වන බවයි.\nකෙසේ වෙතත්, ඒ පිළිබඳව විමර්ශනයක් ක්‍රියාත්මක බව ද ඔහු කියා සිටියා.",
       "URL": "https://www.hirunews.lk/307349/ළමා-රෝග-විශේෂඥවරුන්ගෙන්-දෙමව්පියන්ට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1089"
}