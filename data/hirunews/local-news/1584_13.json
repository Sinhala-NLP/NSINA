{
       "Source": "hirunews",
       "Timestamp": "Thursday, 04 November 2021 - 16:51",
       "Headline": "පැන්ඩෝරා පත්‍රිකා විමර්ශන ගැන අතුරු වාර්තාවක් ජනපතිට",
       "News Content": "පැන්ඩෝරා පත්‍රිකාවල නම සඳහන් ශ්‍රී ලාංකිකයින් සම්බන්ධයෙන් මෙතෙක් සිදු කළ විමර්ශනවල අතුරු වාර්තාවක් ජනාධිපතිවරයා වෙත භාරදීමට නියමිත බව අල්ලස් කොමිසමේ ලේකම්, අප්සරා කල්දේරා ප්‍රකාශ කළා.\nපැන්ඩෝරා පත්‍රිකාවල නම සඳහන් හිටපු අමාත්‍යවරියක වන නිරූපමා රාජපක්ෂගේ සැමියා වන තිරුකුමරන් නඩේෂන් සම්බන්ධයෙන් පසුගියදා අල්ලස් කොමිසම විමර්ශන ආරම්භ කළ අතර ඔහු දෙවරක් එහි පැමිණ ප්‍රකාශ ලබාදුන්නා.\nපැන්ඩෝරා ලේඛන මගින් ශ්‍රී ලංකාව සම්බන්ධයෙන් හෙළිදරව් කර ඇති තොරතුරු පිළිබඳ වහාම පරීක්ෂණයක් කරන ලෙසට අල්ලස් කොමිසමට නියෝග කළේ ජනාධිපතිවරයා විසින්.\nමසක් ඇතුළත තමන්ට වාර්තාවක් ලබාදෙන ලෙසයි ජනාධිපතිවරයා එහි දී දැනුම් දී තිබුණේ.",
       "URL": "https://www.hirunews.lk/287002/පැන්ඩෝරා-පත්‍රිකා-විමර්ශන-ගැන-අතුරු-වාර්තාවක්-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=1584"
}