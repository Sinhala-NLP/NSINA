{
       "Source": "hirunews",
       "Timestamp": "Monday, 27 June 2022 - 22:55",
       "Headline": "ඉන්ධන අර්බුදය සම්බන්ධයෙන් ශ්‍රී ලංකා නීතිඥ සංගමයෙන් රජයට බරපතළ අනතුරු ඇඟවීමක්",
       "News Content": "ඉන්ධන හිඟය සහ එමගින් ජනතාවට සිදුවන බලපෑම පිළිබඳ ශ්‍රී ලංකා නීතීඥ සංගමයේ විධායක කමිටුයේ නිවේදනය\nවර්තමාන ආර්ථික අර්බුධය සහ එහි ප්‍රතිඵල හේතුවෙන් නිර්මාණය වී තිබෙන, විහේෂයෙන්ම ඉන්ධන හිඟය ඇතුළු විවිධ හිඟයන් ශ්‍රී ලංකා රජය විසින් කළමනාකරණය කරනු ලෙන ආකාරය සහ එමගින් ජන ජීවිතවලට ද, රටේ පරිපාලනයට ද, ව්‍යාපාර පවත්වාගෙන යාමට සහ අවසානයේදී ප්‍රජාවගේ ස්ථාවරත්වයට ද සිදුවී තිබෙන අහිතකර බලපෑම කෙරෙහි ශ්‍රී ලංකා නීතීඥ සංගමයේ (BASL) දැඩි අවධානය යොමුවී තිබේ.\nඑමගින් රටේ නීතිය සහ සාමයද පිරිහීමට ලක් වී ඇත.\nඉන්ධන සැපයුම පිළිබඳ නිලධාරීන්ගේ නිවේදන අනුපිළිවලින් පහත දක්වා තිබේ\nජූනි 17දා ඔක්ටේන් 92 ඉන්ධන බැරල් 300,000ක් ආනයනය කිරීම සඳහා එක්සත් ජනපද ඩොලර් මිලියන 42.6ක ණයවර ලිපි විවෘත කර තිබෙන බව නිවේදනය කරන ලදී.\nජූනි 19 පෙට්‍රල් සහ ඩීසල් වෙනුවෙන් ඩොලර් මිලියන 90ක ණයවර ලිපි විවෘත කර ඇති බව ද එම තාෙග අනුපිළිවලින් ජූනි 23 සහ 24 දිනවල ලැබීමට නියමිත බව ද නිවේදනය කරන ලදී.\nජූනි 23 මෙට්‍රික් ටොන් 40,000ක ධාරිතාවකින් යුක්ත ඉන්ධන නෞකාවක් ළඟාවීම එක් දිනකින් ප්‍රමාද වන බව නිවේදනය කරන ලදී.\nජූනි 24 කලින් දිනයේ ළඟාවීමට නියමිතව තිබූ පෙට්‍රල් රැගත් නෞකාව ළඟාවීම තවදුරටත් ප්‍රමාද වන බව සැපයුම්කරු විසින් ලංකා ඛනිජ තෙල් සංස්ථාවට දැනුම්දී ඇති බව ද එම නෞකාව පැමිණෙන දිනය එම දිනය ඇතුළතදීම දැනුම් දෙන බව ද නිවේදනය කරන ලදී.\nජූනි 25 බැංකු සහ සැපයුම් හේතු මත ඉන්ධන සැපයුම සිදුකළ නොහැකි බව සැපයුම්කරු දැනුම් දී තිබෙන බව විදුලිබල සහ බලශක්ති අමාත්‍ය වරයා සන්නිවේදනය කලේය.\nඉදිරි සතිය තුළදී ඉන්ධන පිරවුම්හල් අසල පෝලිම් නිර්මාණය නොකරන ලෙස ඔහු ජනතාවගෙන් ඉල්ලා සිටියේය. (ඔහු එම ඉල්ලිම සිදුකලේ ඒ හා සමානම ඉල්ලීමක් කර දින කීපයකට පසුවයි. කෙසේ වෙතත්, එම අතරතුර කාලයේදී ඉන්ධන පිරවුම්හල් වෙත ඉන්ධන සපයන ලදී.)\nඉන්ධන රැගත් නෞකා නැවත පැමිණෙන දිනය ලංකා ඛනිජ තෙල් සංස්ථාවට ස්ථිරව පැවසිය නොහැකි බව ද ඇමතිවරයා පැවසීය.\nමීළඟ බොර තෙල් තාෙග ළඟාවන තෙක් තෙල් පිරිපහදු කිරීමේ ක්‍රියාවලිය ද නතර කරනු ලබන බව ඇමතිවරයා වැඩිදුරටත් පැවසීය.\nඉන් අනතුරුව, 2022 ජූනි 26දා පුවත්පත් සාකච්ඡාවක් පැවැත්වූ විදුලිබල හා බලශක්ති ඇමතිවරයා විසින් හෙලිදරව් කරනු ලැබූ තොරතුරු අනුව පැහැදිලිව පෙනී යන්නේ අර්බුදය පිළිබඳ මහජනයා නිසි පරිදි දැනුවත් කිරීමකින් තොරව ඔවුනට ව්‍යාජ බලාපොරොත්තු ලබා දී තිබෙන බවත්ය.\nමේ හරහා ඊළඟ ඉන්ධන නෞකාව ළඟාවන්නේ කවදාදැයි නො දන්නා බව හෙලිදරව් වූ අතර, එවැනි අවිනිශ්චිත වාතාවරණයක් මැද රජය සතුව තිබුණු ඉන්ධන සංචිත ඊට වඩා විධිමත් ආකාරයෙන් කළමනාකරණය නොකළේ මන්දැයි ද පැහැදිලි කර නැත.\nනිලධාරීන් විසින් නිකුත් කරන ලද නිවේදන මාලාව මගින් ශ්‍රී ලංකාවේ ඉන්ධන සැපයුම සම්බන්ධයෙන් තිබෙන අවුල්සහගත තත්ත්වය සහ නිල නිවේදන සම්බන්ධයෙන් තිබෙන මහජන අවිශ්වාසය නිරූපණය කෙරේ.\nආර්ථික අර්බුදය හේතුවෙන් දැනටමත් සංකීර්ණ වී තිබෙන ජන ජීවිතයේ සෑම අංශයකටම ඉන්ධන හිඟය මගින් සිදුවන බලපෑම අතිමහත් වන තත්ත්වයක් තුලදී රජය විසින් නිසි කලට නිවැරදි සහ විශ්වසනීය තොරතුරු මහජනයාට සැපයීමට අසමත් වීම පිළිබඳ ශ්‍රී ලංකා නීතීඥ සංගමය සිය දැඩි කනස්සල්ල ප්‍රකාශ කර සිටියි.\nදවසින් දවසම දහස් ගනන් ජනයා පෙට්‍රල්, ඩීසල් සහ භූමිතෙල් ලබාගැනීම සඳහා රටපුරා ඉන්ධන පිරවුම්හල් අසල රැස්වන්නට යොමුවෙති.\nඔවුන්ට ඉන්ධන ලබාගැනීම සඳහා පැය 24කට වඩා වැඩි කාලයක් බලා සිටීමට සිදුවන අතර එමගින් අති විශාල වශයෙන් කාලය හා ඵලදායීතාව නාස්ති වේ.\nඉන්ධන පෝලිම් හේතුවෙන් මහජනයා අතර අසහනය සහ ප්‍රචණ්ඩත්වය නිර්මාණය වී තිබෙන අතර ප්‍රජාවේ විවිධ අංශ අතර අවිශ්වාසය වර්ධනය වී තිබේ.\nඉන්ධන පිරවුම්හල් අසල කලහකාරී තත්ත්වයන් සහ මහජනයා හා නීතිය ක්‍රියාත්මක කිරීමේ නිළධාරීන් අතරද ගැටුම් නිර්මාණය වී තිබේ.\nපෝලිම්වල රැඳී සිටියදී මියයන මිනිසුන් සංඛ්‍යාවද වැඩිවී තිබේ.\nඅධික මිලට ඉන්ධන අලෙවි කරන කළුකඩ පිළිබඳ වාර්තා පළවී තිබෙන නමුත්, නීතිය ක්‍රියාත්මක කිරීමේ අධිකාරීන් විසින් එවැනි ජාවාරම් මැඩලීම සඳහා එතරම් ප්‍රයත්නයක් දරා නැත.\nජුලි මාසයේ පළමු සතියේ ළඟාවනු ඇතැයි අපේක්ශිත ගෑස් නෞකාවක් බලාපොරොත්තුවෙන් දීර්ඝ හිස් ගෑස් සිලින්ඩර පෝලිම් වීදි අයිනේ නිර්මාණය වී තිබෙනු දැකිය හැකිය.\nආහාර නිෂ්පාදනය සහ බෙදාහැරීම ඇතුළු ආර්ථිකයේ සියලුම අංශවලටද මේ මොහොතේ ශ්‍රී ලංකාවට අතිශය වැදගත් වන අපනයනවලට ද ඉන්ධන හිඟය අහිතකර ලෙස බලපා ඇත.\nඑමගින් යුක්තිය පසිඳීමට පවා ඍණාත්මක බලපෑමක් සිදු වී ඇත.\nඑසේම, සාධාරණ සහ යුක්ති සහගත අන්දමින් මහජනයා වෙත ඉන්ධන හෙදාහැරීමේ යාන්ත්‍රනයක් තහවුරු කිරීමට ද රජය අසමත් වී තිබේ.\nකෙටි කාලීනව, අඛණ්ඩ ඉන්ධන සැපයුමක් තහවුරු කිරීම සඳහා සකස්කරන ලද සැලසුම් පිළිබඳව කාලීනව හා ප්‍රමාණවත් අන්දමින් මහජනයාට කඩිනමින් තොරතුරු ලබා දෙන ලෙස සහ රට ඉන්ධන අර්බුධයෙන් සහ සමස්ත ආර්ථික අර්බුධයෙන් මුදවාගැනීම සඳහා සිය සැලසුම්වල මාර්ග සිතියම මහජනයා වෙත ඉදිරිපත් කරන ලෙසත් ශ්‍රී ලංකා නීතීඥ සංගමය රජයෙන් ඉල්ලා සිටියි.\nඑසේම, අදාළ පාර්ශවකරුවන්ගේ අදහස් නිසි පරිදි ලබාගැනීමෙන් අනතුරුව, මහජනයා වෙත සාධාරණ සහ යුක්ති සහගත අන්දමින් ඉන්ධන හෙදාහැරීම තහවුරු කිරීම සඳහා කාර්යක්ෂම සැලැස්මක් සම්පාදනය කරන ලෙස ද එහිදී පොදු ප්‍රවාහනය සහ අත්‍යාවශ්‍ය සේවා සම්පාදනයට බාධා සිදු නොවන බව තහවුරු කරන ලෙස ද ශ්‍රී ලංකා නීතීඥ සංගමය ඉල්ලා සිටියි.\nවර්තමාන තත්ත්වයේ බරපතළකම සහ එමගින් ශ්‍රී ලංකාවේ සමාජ සහ ආර්ථික ස්ථාවරත්වයට අත්විය හැකි භයානක ප්‍රතිඵල තේරුම් ගන්නා ලෙස ශ්‍රී ලංකා නීතීඥ සංගමය ජනාධිපතිවරයාගෙන්, රජයෙන් මෙන්ම වෙනත් දේශපාලන පක්ෂවලින් හා ක්‍රියාකාරී කණ්ඩායම්වලින් ද ඉල්ලා සිටියි.\nශ්‍රී ලංකා රජය සම්බන්ධයෙන් ජාතික සහ ජාතයන්තර වශයෙන් විශ්වාසය ප්‍රතිස්ථාපනය කිරීම සඳහා සෑම පියවරක්ම වහාම ගන්නා ලෙස ශ්‍රී ලංකා නීතීඥ සංගමය ඔවුන්ගෙන් ඉල්ලා සිටියි.\nමෙම මොහොතේදී රටේ යහපත උදෙසා මහජනයා මුහුණ දෙන දුෂ්කරතා පිළිබඳ වගකීම ජනාධිපතිවරයා සහ අනෙකුත් අදාළ සියලු දේශපාලඥයින් වගකීම් භාර ගත යුතුය.",
       "URL": "https://www.hirunews.lk/308355/ඉන්ධන-අර්බුදය-සම්බන්ධයෙන්-ශ්‍රී-ලංකා-නීතිඥ-සංගමයෙන්-රජයට-බරපතළ-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1063"
}