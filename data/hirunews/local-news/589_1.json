{
       "Source": "hirunews",
       "Timestamp": "Friday, 20 January 2023 - 22:51",
       "Headline": "තුවාල ලැබූ දරුවන් ගැන තොරතුරු දැනගන්න ජීවන් තොණ්ඩමන්ගෙන් දෙමාපියන්ට අවස්ථාවක්",
       "News Content": "ජල සම්පාදන හා වතු යටිතල පහසුකම් සංවර්ධන අමාත්‍ය ජීවන් තොණ්ඩමන් නුවරඑළිය - නානුඔය , රදැල්ල ප්‍රදේශයේ සිදු වූ අනතුර සම්බන්ධයෙන් ට්විටර් පණිවිඩයක් නිකුත් කර තිබෙනවා.\nඑහි දැක්වෙන්නේ අනතුරට පත් වී රෝහල්ගත කෙරුණු කොළඹ තර්ස්ටන් විද්‍යාලයේ සිසු දරුවන්ගේ ආහාර, ඇඟ උණුසුම් කරන බ්ලැන්කට් සහ අනෙකුත් සියලු මූලික අවශ්‍යතාවන් සපුරා ඇති බවයි.\nඔවුන්ගේ තත්ත්වය සම්බන්ධයෙන් වැඩිදුර තොරතුරු දැනගැනීමට අවශ්‍ය යම්කිසි කෙනෙකු වේ නම්, අමාත්‍යවරයාගේ ට්විටර් ගිණුමෙහි සංවාද කොටසෙහි නම සහ දූරකථන අංකය සටහන් කරන ලෙසත් ඒ අනුව ඔවුන් හා සම්බන්ධ වී එම දරුවන්ගේ විස්තර ලබාදෙන බවත් සඳහන් කර තිබෙනවා.",
       "URL": "https://www.hirunews.lk/325534/තුවාල-ලැබූ-දරුවන්-ගැන-තොරතුරු-දැනගන්න-ජීවන්-තොණ්ඩමන්ගෙන්-දෙමාපියන්ට-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=589"
}