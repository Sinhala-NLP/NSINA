{
       "Source": "hirunews",
       "Timestamp": "Monday, 03 October 2016 - 15:04",
       "Headline": "හලාවත - වට්ටක්කල්ලියේදී පුද්ගල ඝාතනයක් (ඡායාරූප)",
       "News Content": "හලාවත - වට්ටක්කල්ලිය ප්‍රදේශයේ දී අද උදෑසන ව්‍යාපාරිකයෙකු ඝාතනය කිරීමට සම්බන්ධ සැකකරුවන් මෙතෙක් අත්අඩංගුවට ගෙන නැහැ.\nහලාවත පොලීසිය සදහන් කළේ ඔහුගේ ඝාතනය සිදුකළ ආකාරය ද මෙතෙක් අනාවරණ වී නොමැති බවයි.\nකෙසේ වෙතත් ඝාතනය සඳහා පුද්ගලයින් 4 දෙනෙකු මෝටර් රථයකින් පැමිණ ඇති බවයි පොලීසිය සදහන් කළේ.\nඅදාළ ව්‍යාපාරිකයා පොලියට මුදල් ලබාදෙන්නෙකු බවට අනාවරණ වී තිබෙනවා.\nඔහුගේ සිරුර අද උදෑසන සිය නිවසේ ඇදක් මත හමුවුණේ අත් පා සහ මුඛය ද රෙදි පටිවලින් ගැට ගසා තිබියදියි.\nමිය ගිය පුද්ගලයා වයස අවුරුදු 44ක් වන අතර ඔහු දෙදරු පියෙක්.\nමිය ගිය පුද්ගලයාගේ බිරිඳ කලක පටන් ඔහුගෙන් වෙන්ව ජීවත් වන බවයි අනාවරණ වී ඇත්තේ.\nමෙම ව්‍යාපාරිකයා වසර 25ක් පමණ ඉතාලියේ සේවය කර ශ්‍රී ලංකාවට පැමිණි අයෙක්.\nහලාවත පොලීසිය සදහන් කළේ සැකකරුවන් අත්අඩංගුවට ගැනීම සඳහා මේ වන විටත් විමර්ශන ක්‍රියාත්මක බවයි.\nඡායාරූප - පුත්තලම ජුඩ් සමන්ත",
       "URL": "https://www.hirunews.lk/144359/හලාවත-වට්ටක්කල්ලියේදී-පුද්ගල-ඝාතනයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4853"
}