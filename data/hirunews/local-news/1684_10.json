{
       "Source": "hirunews",
       "Timestamp": "Saturday, 18 September 2021 - 8:33",
       "Headline": "විදෙස් රටකට පළා ගිය දෙදෙනෙකු අත්අඩංගුවට ගන්න වරෙන්තු",
       "News Content": "රුපියල් මිලියන 300කට අධික මුදලක් වංචා කොට විදෙස් රටකට පළා ගොස් සිටින ගණකාධිකාරීවරයෙකු සහ ඔහුගේ බිරිඳ අත්අඩංගුවට ගන්නා ලෙස අධිකරණය විවෘත වරෙන්තු නිකුත් කර තිබෙනවා.\nඒ ඊට අදාළ නඩුව කොළඹ අතිරේක මහේස්ත්‍රාත් බණ්ඩාර නෙළුම්දෙණිය හමුවේ ඊයේ කැද වූ අවස්ථාවේ දී අපරාධ පරීක්ෂණ දෙපාර්තමේන්තුව කළ කරුණු දැක්වීමකට අනුවයි.\nමොවුන් දෙදෙනාට එරෙහි ව ජාත්‍යන්තර පොලීසිය හරහා රතු නිවේදනයක් ලබා ගැනීමට අවශ්‍ය බවට අපරාධ පරීක්ෂණ දෙපාර්තමේන්තුව අධිකරණයට දැනුම් දී තිබෙනවා.\nඋතුරු නැගෙනහිර ප්‍රදේශවල පදිංචි දුප්පත් ජනතාවගේ ජීවන තත්ත්වය නගා සිටු වීමට හා නිවාස ඉදිකිරීමට බි්‍රතාන්‍යයේ කිසියම් පදනමක් විසින් මෙරට පෞද්ගලික ආයතනයක් වෙත මූල්‍ය ආධාර ලබා දී තිබෙනවා.\nඉන් රුපියල් මිලියන 300කට අධික මුදලක් එහි සේවය කළ මෙම ගණකාධිකාරීවරයා විසින් වංචා කර ඇති බවට පවසමිනුයි අපරාධ පරීක්ෂණ දෙපාර්තමේන්තුව මෙම පැමිණිල්ල ගොනු කර ඇත්තේ.",
       "URL": "https://www.hirunews.lk/282538/විදෙස්-රටකට-පළා-ගිය-දෙදෙනෙකු-අත්අඩංගුවට-ගන්න-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=1684"
}