{
       "Source": "hirunews",
       "Timestamp": "Thursday, 08 June 2023 - 12:46",
       "Headline": "නීති විරෝධී ධීවර කටයුතු කළ පිරිසක් නාවික හමුදා භාරයට",
       "News Content": "යාපනය වෙත්තලකේනි, කදයිකාඩු, මාමුනෙයි සහ කුඩාරප්පු ප්‍රදේශවලට ඔබ්බෙන් ඇති මුහුදු ප්‍රදේශයේ පෙරේදා (06) සිදු කළ විශේෂ මෙහෙයුම් මඟින් නීති විරෝධී ලෙස මුහුදු කූඩැල්ලන් ඇල්ලීම, වලංගු බලපත් රහිතව ධිවර කටයුතු සිදු කිරීම සහ බලපත් රහිතව අනුමත සීමාව ඉක්මවා කිමිදුම් උපකරණ තබා ගැනීම ‍යන නීති විරෝධි කටයුතු සිදු කළ පුද්ගලයින් 18 දෙනෙකු නාවික හමුදා භාරයට ගෙන තිබෙනවා.\nනාවික හමුදා භාරයට ගත් පුද්ගලයන් සමඟ මුහුදු කූඩැල්ලන් 669ක්, ඩිංගි යාත්‍රා 06ක්, කිමිදුම් උපකරණ හා නීති විරෝධි ධීවර ආම්පන්න ද නාවික හමුදා භාරයට ගෙන ඇති බව වාර්තා වෙනවා,\nමෙම මෙහෙයුම් මඟින් නාවික හමුදා භාරයට ගත් සැකකරුවන් වයස අවුරුදු 18ත් 42ත් අතර වයසේ පසුවන කල්පිටිය, මුල්ලියන් සහ මන්නාරම යන ප්‍රදේශවල පදිංචිකරුවන්.\nඑම සැකකරුවන් සහ නාවික හමුදා භාරයට ගත් මුහුදු කූඩැල්ලන්, ඩිංගි යාත්‍රා ඇතුළු ආම්පන්න ඉදිරි නීතිමය කටයුතු සඳහා යාපනය ධීවර හා ජලජ සම්පත් දෙපාර්තමේන්තු කාර්යාලය වෙත භාර දීමට කටයුතු කර තිබෙනවා.",
       "URL": "https://www.hirunews.lk/337359/නීති-විරෝධී-ධීවර-කටයුතු-කළ-පිරිසක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=285"
}