{
       "Source": "hirunews",
       "Timestamp": "Tuesday, 23 August 2022 - 15:38",
       "Headline": "ස්ටාලින් මෝදර පොලීසියට (වීඩියෝ)",
       "News Content": "ජෝසප් ස්ටාලින්ගෙන් ප්‍රකාශයක් සටහන් කර ගැනීම සඳහා අද(23) ඔහුව මෝදර පොලිසිය වෙත කැඳවා තිබුණා.\nඉකුත් ජුලි 13 දින ජනාධිපති ලේකම් කාර්යාලයේ රැස්වීමක් පැවැත්වීම සහ එම රැස්වීම ඇමැතීම සම්බන්ධයෙන් ප්‍රකාශ සටහන් කර ගැනීමට‍යි ඔහුව මෙලෙස මෝදර පොලිසිය වෙත කැඳවා තිබුණේ.\nඅදාල සිද්ධිය සම්බන්ධව හෙට(24) දිනයේ ඔහුට නඩුවක් පවතින බැවින්, ඒ සඳහා අධිකරණය වෙත වාර්තා කරන ලෙසත් පොලිසිය ඔහුට දන්වා තිබෙනවා.\nමේ සම්බන්ධයෙන් ගුරු සංගම් නායක ජෝසප් ස්ටාලින් වැඩිදුරටත් සඳහන් කළේ, රජයේ මර්දනකාරී ක්‍රියාදාමය දිගට ම පවත්වාගෙන යන බවත් මේ වන විට 3553  දෙනෙකු අත්අඩංගුවට ගෙන ඇති බවයි.",
       "URL": "https://www.hirunews.lk/313535/ස්ටාලින්-මෝදර-පොලීසියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=920"
}