{
       "Source": "hirunews",
       "Timestamp": "Thursday, 13 May 2021 - 13:57",
       "Headline": "අබලන් වූ වැලිකන්ද නගරයට පිවිසීමට ඇති එකම මාර්ගය (වීඩියෝ)",
       "News Content": "මේ මඩකලපුව දිස්ත්‍රික්කයේ කිරාන් ප්‍රාදේශීය ලේකම් කොට්ඨාසයට අයත් වඩමුණේ ගම්මානයයි.\nවඩමුණේ සිට වැලිකන්ද නගරයට පිවිසීමට ඇති එම මාර්ගය සංවර්ධනය නොකිරීම නිසා මේ ජනතාව දැඩි අසීරුතාවට පත්ව සිටිනවා.\nඅවට ගම්මාන තුනක ජීවත් වන පවුල් 600ක් පමණ ජනතාවට තම දෛනික අවශ්‍යතා සපුරා ගැනීමට කිලෝමීටර් 15ක් පමණ දුර ගෙවමින් වැලිකන්දට පැමිණීමට සිදුව ඇත්තේ මෙම අබලන් මාර්ගය ඔස්සේයි.\nකෙසේ වුවත් මෙම මාර්ගය හරහා දිනකට ගමන් කරන වැලි පැටවූ ට්‍රක්ටර් ගණන 50කට අධිකයි.\nඑමගින් භූ විද්‍යා හා පතල් කැනීම් ආයතනය විශාල මුදලක් දිනකට උපයා ගත්ත ද මාර්ගය ප්‍රතිසංස්කරණය උදෙසා වැලි බිදක් හෝ ලබා නොදුන් බවට ප්‍රදේශවාසීන් චෝදනා කරනවා.\nවැලිකන්ද නගරය හා මෙම ගම්මාන යා කරමින් දිනකට දෙවරක් පමණක් ධාවනය කෙරුණේ එක් බස් රථයක්ප පමණයි.\nනිරන්තරයෙන් බලධාරීන් දැනුවත් කළ ද මාර්ග ප්‍රතිසංස්කරණයට මෙතෙක් කිසිවෙකු හෝ අවධානය යොමු නොකළ බවට ප්‍රදේශවාසීන් මැසිවිලි නඟනවා.\nනිරන්තරයෙන් එල්ල වන වනඅලි තර්ජනයෙන් පීඩා විඳිමින් කුඹුරු ගොවිතැතින් ජීවත් මෙම ජනතාවගේ ගමනා ගමනය පහසු කරමින් මෙම මාර්ගය ප්‍රතිසංස්කරණය කරන තෙක් රතු මිනිත්තුව අවධානයෙන්.",
       "URL": "https://www.hirunews.lk/271246/අබලන්-වූ-වැලිකන්ද-නගරයට-පිවිසීමට-ඇති-එකම-මාර්ගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1957"
}