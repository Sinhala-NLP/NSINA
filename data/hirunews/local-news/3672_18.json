{
       "Source": "hirunews",
       "Timestamp": "Thursday, 01 November 2018 - 7:57",
       "Headline": "පින්නදූව පිරවුම්හලක් කොල්ල කයි",
       "News Content": "ගාල්ල - පින්නදූව නගරයේ පිහිටි ඉන්ධන පිරවුම්හලකින් යතුරුපැදියකින් පැමිණි පුද්ගලයින් දෙදෙනෙකු ගිනි අවි පෙන්වා මුදල් කොල්ලකා පලාගොස් තිබෙනවා.\nෆුල්ෆේස්  හෙල්මට් පැළඳ ඊයේ රාත්‍රියේ මොවුන් පැමිණ ඇත්තේ අංක තහඩු රහිත යතුරුපැදියකින් බවටයි අනාවරණ වී ඇත්තේ.\nරාත්‍රී 9.15 ට පමණ පිරවුම්හලෙන් ඉන්ධන ලබාගන්නා මුවාවෙන් සැකකරුවන් පැමිණ ඇති අතර, පසුව එහි පොම්පකරු බියවද්දා අහසට වෙඩි තබමින් මෙම කොල්ලය සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nකොල්ලකරුවන් පොම්පකරු අත තිබූ රුපියල් 32,000 කට අධික මුදලක්ද පැහැරගෙන ගොස් තිබෙනවා.",
       "URL": "https://www.hirunews.lk/203333/පින්නදූව-පිරවුම්හලක්-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=3672"
}