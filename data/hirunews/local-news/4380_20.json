{
       "Source": "hirunews",
       "Timestamp": "Tuesday, 08 August 2017 - 20:17",
       "Headline": "ඇමති රවීගෙන් ෆේස්බුක් සටහනක්",
       "News Content": "ජනාධිපතිවරයා තමාට ඉල්ලා අස්වන ලෙසට ප්‍රකාශ කළ බවට පළවන ප්‍රවෘත්ති අසත්‍ය බව අමාත්‍ය රවී කරුණානායක පවසනවා.\nසිය නිල ෆේස්බුක් ගිනුමේ සටහනක් තබමින් අමාත්‍යවරයා අවධාරණය කරන්නේ ජනාධිපතිවරයා හෝ අග්‍රාමාත්‍යවරයා ඒ සම්බන්ධයෙන් තමාගෙන් ඉල්ලීමක් හෝ  සාකච්ඡාවක් කර නොමැති බවයි.\nරවී කරුණානායක අමාත්‍යවරයාට ඉල්ලා අස්වන්නැයි ජනාධිපතිවරයා පැවසූ බවට පසුගිය සති අන්ත පුවත්පත් කිහිපයක්ම වාර්තා කර තිබුණා.\nඒ සම්බන්ධව රවී කරුණානායක අමාත්‍යවරයා සිය නිල ෆේස්බුක් ගිණුමේ සටහනක් තබමින්  පවසන්නේ ජනාධිපතිවරයා සහ අග්‍රාමාත්‍යවරයා තමන්ගෙන් එවැනි ඉල්ලීමක් හෝ සාකච්ඡාවක් කර නොමැති බවයි.\nරජයේ සහ පක්ෂයේ තමන් දරණ තනතුරුවල සිදුවන බව කියන වෙනස්කම්වල සත්‍යතාවයක් නොමැති බව පවසන අමාත්‍යවරයා එහි වැඩිදුරටත් දක්වා ඇත්තේ සියලු නිවැරදි තොරතුරු පිළිබඳ මාධ්‍ය නිවේදන, නිල වෙබ් අඩවිය සහ ෆේස්බුක් ගිනුම හරහා ජනතාව දැනුවත් කිරීමට කටයුතු කරන බවයි.\nමේ අතර රවී කරුණානායක අමාත්‍යවරයාට එරෙහි විශ්වාසභංග යෝජනාව සම්බන්ධයෙන් අදත් පක්ෂ විපක්ෂ දේශපාලනඥයන් විවිධ අදහස් පළ කළා.",
       "URL": "https://www.hirunews.lk/167953/ඇමති-රවීගෙන්-ෆේස්බුක්-සටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4380"
}