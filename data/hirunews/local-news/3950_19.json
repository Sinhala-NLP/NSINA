{
       "Source": "hirunews",
       "Timestamp": "Friday, 11 May 2018 - 9:56",
       "Headline": "අනුරාධපුරයේ සූදු පොළක් වටලා සිව් දෙනෙකු අත්අඩංගුවට",
       "News Content": "අනුරාධපුර - මාතලේ හන්දිය - කොහොඹ කෑල්ල ප්‍රදේශයේ රහසිගතව පවත්වාගෙන ගිය සූදුපොලක් වටලා පුද්ගලයින් 4 දෙනෙකු අත්අඩංගුවට ගෙන තිබෙනවා.\nඊයේ පස්වරුවේ සිදුකළ මෙම වැටලීමේදී අදාළ සූදුපොල පවත්වාගෙන ගිය පුද්ගලයා ඇතුළු තවත් පුද්ගලයින් සිව් දෙනෙකු පලාගොස් ඇති බවයි මිහින්තලේ පොලීසිය සඳහන් කළේ.\nඅත්අඩංගුවට ගත් පුද්ගලයින් සතුව තිබී රුපියල් 50,000 ක මුදලක් ද පොලීසිය තම භාරයට ගෙන තිබෙනවා.\nඔවුන් වයස අවුරුදු 30 ත් 35 ත් අතර පසුවන මාතලේ හන්දිය, කුරුන්දන්කුලම ආදී ප්‍රදේශවල පදිංචිකරුවන්.",
       "URL": "https://www.hirunews.lk/190479/අනුරාධපුරයේ-සූදු-පොළක්-වටලා-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3950"
}