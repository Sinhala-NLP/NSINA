{
       "Source": "hirunews",
       "Timestamp": "Saturday, 19 February 2022 - 9:18",
       "Headline": "නෞකාවකට මුහුද මැද සිදු වූ දේ (වීඩියෝ)",
       "News Content": "ග්‍රීසියේ කෝර්ෆු දූපත ආසන්නයේ දී නෞකාවක් ගිණිගැනීමකට ලක්ව තිබෙනවා.\nඒ යුරෝෆෙරි ඔලිම්පියා නැමැති ප්‍රවාහන නෞකාවක්.\nගින්න හේතුවෙන් පුද්ගලයන් 11 දෙනෙකු අතුරුදන්ව අති බව විදෙස් මාධ්‍ය සඳහන් කළා.\nකෙසේ වෙතත් සහන කණ්ඩායම් විසින් එහි සිරව සිටි 290 දෙනෙකු පමණ ඉන් ඉවත් කිරීමට සමත්ව තිබෙනවා.\nග්‍රීසියේ ඉගෝමෙනිට්සා වරායේ සිට ඉතාලියේ බ්‍රින්ඩ්සි බලා යාත්‍රා කරමින් සිටි නෞකාවේ මෝටර් රථ අංගනයක ගින්න හටගෙන ඇති බවයි විමර්ශන වලදී අනාවරණ වී ඇත්තේ.\nකාර්ය මණ්ඩලයේ 51 දෙනෙකු සහ මගීන් 239 දෙනෙකු යාත්‍රාවේ සිට ඇති අතර 277 දෙනෙකු ආරක්ෂිත ස්ථාන වෙත යොමු කර තිබෙන බවයි ග්‍රීසියේ වෙරළාරක්ෂක දෙපාර්තමේන්තුව වාර්තා කර ඇත්තේ.",
       "URL": "https://www.hirunews.lk/297415/නෞකාවකට-මුහුද-මැද-සිදු-වූ-දේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1347"
}