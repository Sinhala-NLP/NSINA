{
       "Source": "hirunews",
       "Timestamp": "Saturday, 20 May 2023 - 9:13",
       "Headline": "විදුලිබල මණ්ඩලයේ ප්‍රතිව්‍යුහගත කිරීමේ වැඩපිළිවෙල ගැන සාකච්ඡාවක්",
       "News Content": "මෙරටට පැමිණ සිටින ලෝක බැංකුවේ බලශක්ති අංශ නීති විශ්ලේෂක ජෝන් ගලිවර් සහ USAID ආයතනය මඟින් ලබා දී ඇති බලශක්ති ප්‍රතිව්‍යුහගත කිරීම් උපදේශක හේමන්ත් සහයි සමඟ බලශක්ති අමාත්‍ය කංචන විජේසේකර විශේෂ සාකච්ඡාවක් පවත්වා තිබෙනවා.\nඔවුන් පසුගිය දා මෙරටට පැමිණියේ විදුලි බල මණ්ඩලයේ ප්‍රතිව්‍යුහගත කිරීමේ වැඩපිළිවෙලට සහය ලබාදීම වෙනුවෙන්.\nපැවති හමුවේ දී විදුලිබල මණ්ඩලය ප්‍රතිව්‍යුහගත කිරීමේ පනත සහ සංක්‍රාන්ති කාලරාමුව පිළිබඳව ඔවුන්ගේ අදහස් සාකච්ඡාවට ලක් වූ බව අමාත්‍යවරයා සඳහන් කළා.\nඉදිරි දින කීපය තුළ විදුලිබල මණ්ඩල ප්‍රව්‍යුහගත කිරීමේ කමිටුවේ සාමාජිකයන්, ආසියානු සංවර්ධන බැංකුව, ලෝක බැංකුව, USAID සහ JICA සංවර්ධන නියෝජිත ආයතන මඟින්\nතාක්ෂණික සහය ලබාගැනීමට ලබා දී ඇති සියලුම උපදේශකයන් සමග සාකච්ඡා කිරීමට නියමිතයි.",
       "URL": "https://www.hirunews.lk/335701/විදුලිබල-මණ්ඩලයේ-ප්‍රතිව්‍යුහගත-කිරීමේ-වැඩපිළිවෙල-ගැන-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=331"
}