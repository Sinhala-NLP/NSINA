{
       "Source": "hirunews",
       "Timestamp": "Sunday, 25 June 2023 - 17:50",
       "Headline": "කැළණියේ වෙඩිතැබීමකින් පිරිසකට තුවාල",
       "News Content": "කැළණිය - දිප්පිටිගොඩ, 06 කණුව ප්‍රදේශයේදී අද පස්වරුවේ සිදුවූ වෙඩි තැබීමකින් පුද්ගලයින් 04 දෙනෙකු තුවාල ලබා කොළඹ ජාතික රෝහලට ඇතුළත් කර තිබෙනවා.\nපොලිසිය සඳහන් කළේ යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදුකර ඇති බවයි.\nවෙඩි වැඳුණු පුද්ගලයින් මාර්ගයේ රැඳී සිටින අවස්ථාවේදී මෙම වෙඩි තැබීම සිදුකර තිබෙනවා.\nවෙඩි වැඳුණු පුද්ගලියන්ට මත්ද්‍රව්‍ය සහ විවිධ අපරාධ සම්බන්ධයෙන් චෝදනා එල්ලවී ඇති බවටයි වාර්තා වන්නේ.\nඔවුන් අතර සිටි කල්ප නැමැත්තා ඉලක්කර කරගනිමින් මෙම වෙඩි තැබීම සිදුකර ඇති බවටයි පොලිසිය සඳහන් කළේ.\nකෙසේ වෙතත් එහිදී ඔවුන් මාර්ගයේ දිවගොස් ඇති අතර වෙඩි තැබීම සඳහා යතුරු පැදියෙන් පැමිණි පුද්ගලයින් ඔවුන් හඹාගොස් වෙඩි තැබීම සිදුකර තිබෙනවා.\n“දිප්පිටිගොඩ ලහිරු” නැමැත්තා විසින් මෙම වෙඩි තැබීම මෙහෙයවා ඇති අතර තුවාල ලැබූවන් වැල්ලම්පිටිය ප්‍රදේශයේ පදිංචිකරුවන් පිරිසක්.",
       "URL": "https://www.hirunews.lk/339040/කැළණියේ-වෙඩිතැබීමකින්-පිරිසකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=238"
}