{
       "Source": "hirunews",
       "Timestamp": "Wednesday, 31 August 2022 - 16:42",
       "Headline": "ජනපති මරණීය දණ්ඩනයට අත්සන් නොතබන බව ශ්‍රේෂ්ඨාධිකරණය ට දන්වයි",
       "News Content": "හිටපු ජනාධිපති මෛත්‍රිපාල සිරිසේන විසින් 2019 වසරේ මරණීය දණ්ඩනය නියම වී සිටින විත්තිකරුවන් සිව් දෙනෙකුගේ දණ්ඩනය ක්‍රියාත්මක කිරීමට ගනු ලැබු තීරණයක් බලරහිත කරන්නැයි ඉල්ලා ගොනුකර ඇති මුලික අයිතිවාසිකම් පෙත්සම් කිහිපයක් ශ්‍රේෂ්ඨාධිකරණයේ දී අද (31) විභාගයට ගැනුනා.\nඑහි දී නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් නෙරින් පුල්ලේ සඳහන් කළේ එම ලේඛන වලට අස්සන් නොකරන බව ජනාධිපති රනිල් වික්‍රමසිංහ දැනුම් දී ඇති බවයි.\nමේ බව ජනාධිපතිවරයා විසින් නීතිපතිවරයා හරහා ශ්‍රේෂ්ඨාධිකරණයට අද දැනුම් දුන්නා.\nඅද මෙම පෙත්සම කැඳවූවූ ලැබුවේ විජිත් මළල්ගොඩ, එල්.ටී.බී. දෙහිදෙනිය සහ මුර්දු ප්‍රනාන්දු යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේයි.\nනීතිපතිවරයා මේ පිළිබඳ ඊයේ (30) ජනාධිපතිවරයා ගෙන් සිදුකළ විමසීමක දී ජනාධිපති ලේකම් කාර්යාල ප්‍රතිචාරය වී ඇත්තේ වත්මන් ජනාධිපති රනිල් වික්‍රමසිංහ මරණ දණ්ඩනය ක්‍රියාත්මක කිරිම සඳහා අස්සන් නොකරන බවයි.\nඅදාළ නඩුව ශ්‍රේෂ්ඨාධිකරණයේදී විභාගයට ගන්නා අවස්ථාවේ මේ පිළිබඳ අධිකරණයට දන්වා සිටින ලෙස ද ජනාධිපතිවරයා නීතිපතිවරයා ට දැනුම් දී තිබෙනවා.\nඒ අනුව නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් නෙරින් පුල්ලේ ශ්‍රේෂ්ඨාධිකරණය හමුවේ කරුණු දක්වමින් සඳහන් කළේ මරණීය දණ්ඩනය ක්‍රියාත්මක නොකිරීමට රජය විසින් ප්‍රතිපත්තිමය තීරණයක් ගෙන ඇති බවයි.",
       "URL": "https://www.hirunews.lk/314224/ජනපති-මරණීය-දණ්ඩනයට-අත්සන්-නොතබන-බව-ශ්‍රේෂ්ඨාධිකරණය-ට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=899"
}