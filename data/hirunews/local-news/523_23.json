{
       "Source": "hirunews",
       "Timestamp": "Monday, 20 February 2023 - 14:29",
       "Headline": "ව්‍යාපාරිකයෙකු පැහැරගෙන රුපියල් ලක්ෂ 70 ක කප්පම් ගත් පස්දෙනෙකු අත්අඩංගුවට",
       "News Content": "ව්‍යාපාරිකයෙකු පැහැරගෙන ගොස් සිරකර තබාගනිමින් රුපියල් ලක්ෂ 70 ක කප්පම් ලබාගත් සැකකරුවන් පස්දෙනෙකු අත්අඩංගුවට ගෙන තිබෙනවා.\nමෙලෙස පැහැරගෙන ගොස් ඇති ව්‍යාපාරිකයා ග්‍රෑන්ඩ්පාස් ප්‍රදේශයේ පදිංචි 34 හැවිරිදි පුද්ගලයෙකු බවයි පොලිසිය ප්‍රකාශ කළේ.\nඒ අනුව ලද පැමිණිල්ලකට අනුව ව්‍යාපාරිකයා පැහැරගැනීමට කුලී පදනම මත ලබාගත් වෑන් රථය සොයාගත් පොලිසිය එහි හිමිකරුගෙන් කරන ලද ප්‍රශ්න කිරීම්වලින් හෙළිවූ කරුණු අනුව සැකකරුවන් වත්තල ප්‍රදේශයේදී අත්අඩංගුවට ගෙන තිබෙනවා.\nමරදාන, මට්ටක්කුලිය, වත්තල සහ ග්‍රෑන්ඩ්පාස් ප්‍රදේශවල පදිංචිකරුවන් වන ඔවුන් සතුව තිබී රුපියල් ලක්ෂ 70 ක කප්පම් මුදල ද පොලිස් භාරයට ගෙන තිබෙනවා.",
       "URL": "https://www.hirunews.lk/327865/ව්‍යාපාරිකයෙකු-පැහැරගෙන-රුපියල්-ලක්ෂ-70-ක-කප්පම්-ගත්-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=523"
}