{
       "Source": "hirunews",
       "Timestamp": "Monday, 26 April 2021 - 14:31",
       "Headline": "විනාශවන තවත් උරුමයක් (වීඩියෝ)",
       "News Content": "වසර 17 කට පෙර සිදුවූ සුනාමි ව්‍යවසනයෙන් හානි වූ, මෙතෙක් ප්‍රතිසංස්කරණයට ලක්නොවූ ඉපැරණි විහාරස්ථානයක් පිළිබඳව මාතර, කොටුවේගොඩ ප්‍රදේශයෙන් වාර්තා වනවා.\nවගකිව යුතු බලධාරීන්ගේ ඇස යොමුවිය යුතු අතීත උරුමයන් පිළිබඳවයි මේ විමසා බැලීමක්\nමේ මාතර, කොටුවේගොඩ පිහිටි ජයසුමන පිරිවෙන් විහාරස්ථානයයි. ඉතා දීර්ඝ ඉතිහාසයකට උරුමකම් කියන මෙම විහාරස්ථානයට වර්තමානය වනවිට අත්ව ඇති ඉරණමයි මේ.\n2004 වසරේදී බලපෑ සුනාමි ඛේදවාචකයෙන් ජයසුමන පිරිවෙන් විහාරස්ථානයේ විහාර මන්දිරය ඇතුළු ස්ථානවලට හානි සිදුවුණා.\nසුනාමි ඛේදවාචකය සිදුවී වසර 17ක් ගතව ඇතත් තවමත් මෙම විහාරස්ථානය ප්‍රතිසංස්කරණය කිරීම කෙරෙහි බලධාරීන්ගේ දෑස් විවාර නොවීම කනගාටුවට\nකරුණක්.\nමේ අතර, මහනුවර, හාරිස්පත්තුව ප්‍රදේශයේ පිහිටා ඇති පල්කුඹුර රජමහ විහාරස්ථානය ද මේ වනවිට අභාවයට යමින් තිබෙනවා.\nවිහාරය වසර 600කට වඩා ඈත ඉතිහාසයකට උරුමකම් කියන මෙම විහාරස්ථානයේ ඉපැරණි බෞද්ධ බිතුසිතුවම් සහ නිර්මාණයන් මේ වනවිට විනාශවෙමින් පවතින්නේ බලධාරීන්ගේ අවධානය යොමු නොවීම හේතුවෙන්.\nවිහාරස්ථානයේ ඉපැරණි කැටයම්වලට අත්ව ඇති ඉරණමයි මේ.\nවිහාරාධිපති හිමියන් පවසන්නේ, පස්වන බුවනෙකබාහු රජතුමන් විසින් විහාරස්ථානයට පූජා කරනු ලැබූ ඉඩම්ද මේ වනවිට අහිමි වෙමින් පවතින බවයි.",
       "URL": "https://www.hirunews.lk/269579/විනාශවන-තවත්-උරුමයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1995"
}