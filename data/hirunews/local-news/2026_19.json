{
       "Source": "hirunews",
       "Timestamp": "Sunday, 11 April 2021 - 17:11",
       "Headline": "යෝජිත වන අලි කළමනාකරණ රක්ෂිතය ගැන ගැසට් නිවේදනය මුද්‍රණාලයට",
       "News Content": "හම්බන්තොට යෝජිත වන අලි කළමනාකරණ රක්ෂිතය ගැසට් කිරීමට අදාළ නිවේදනය රජයේ මුද්‍රණාලය වෙත යොමු කර තිබෙනවා.\nවනජීවි අධ්‍යක්ෂ ජනරාල් චන්දන සූරියබණ්ඩාර කියා සිටියේ වනජීවි අමාත්‍ය සී.බී. රත්නායක විසින් අදාළ ගැසට් නිවේදනයට අත්සන් කිරීමෙන් අනතුරුව එය මුද්‍රණාලය වෙත යොමු කළ බවයි.\nයෝජිත වන අලි කළමනාකරණ රක්ෂිතය ගැසට් කිරීම ඇතුළු ඉල්ලීම් 6ක් මුල් කර ගනිමින් වලව වම් ඉවුර ඒකාබද්ධ ගොවි සංවිධානය, සූරියවැව - වල්සපුගල ප්‍රදේශයේ ආරම්භ කළ සත්‍යග්‍රහයට අදට දින 85ක් ගත වනවා.\nකෙසේ වෙතත්, එම ගොවි සංවිධානයේ සභාපති මහින්ද සමරවික්‍රම කියා සිටියේ යෝජිත වන අලි කළමනාකරණ රක්ෂිතය ගැසට් කිරීමෙන් පමණක් තම ඉල්ලීම් ඉටු නොවන බැවින් සත්‍යග්‍රහය තවදුරටත් ක්‍රියාත්මක කරන බවයි.",
       "URL": "https://www.hirunews.lk/268171/යෝජිත-වන-අලි-කළමනාකරණ-රක්ෂිතය-ගැන-ගැසට්-නිවේදනය-මුද්‍රණාලයට",
       "Category": "Local News",
       "Parent URL": "https://www.hirunews.lk/local-news.php?pageID=2026"
}