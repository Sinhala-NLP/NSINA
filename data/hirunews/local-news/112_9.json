{
       "Source": "hirunews",
       "Timestamp": "Wednesday, 09 August 2023 - 11:10",
       "Headline": "දුම්රියක ගැටි තරුණියක් මරුට",
       "News Content": "මහනුවර සිට බදුල්ල දක්වා ධාවනය වු භාණ්ඩ ප්‍රවාහන දුම්රියක ගැටි තරුණියක්  අද (09) උදැසන ජිවිතක්ෂයට පත් වි ඇති බව හැටන් පොලිසිය පවසනවා.\nමෙසේ දුම්රියේ ගැටි ජිවිතක්ෂයට පත් වි ඇත්තේ තලවකැලේ ඩයගම ප්‍රදේශයේ පදිංචි කනපති අනුෂා දර්ශනි නැමති 28 හැවිරිදි තරුණියක්.\nමියගිය තරුණිය හැටන් නගරයේ පෞද්ගලික මුල්‍ය ආයතනයක සේවය කරන තරුණියක් බවයි අනාවරණය වී ඇත්තේ.\nඅදාළ තරුණිය වසර පහක කාලයක් හැටන් පොන්නගර් ප්‍රදේශයේ පදිංචි තරුණයෙකු සමග ප්‍රේම සම්බන්ධතාවයක් පවත්වාගෙන ගොස් තිබෙනවා.\nඅද උදැසන සේවා ස්ථානය වෙත පැමිණි තරුණිය තමන් හමුවිමට පෙම්වතාට පැමිණෙන ලෙස දුරකථනයෙන් දැනුම් දි ඇති අතර පෙම්වතා විසින් එය ප්‍රතික්ෂේප කිරිම නිසා මෙසේ දුම්රියට පැන සියදිවි හානි කර ගෙන ඇති බවයි මූලික පොලිස් විමර්ශනවල දී අනාවරණය වී ඇත්තේ.\nපොලිසිය පවසා සිටින්නේ දුම්රියට පැන සියදිවි හානි කරගත් තරුණියගේ සිරුර පෙම්වතා විසින් හදුනාගෙන ඇති අතර, සිරුර පශ්චාර මරණ පරික්ෂණය සදහා දික්ඔය මුලික රෝහලේ විශේෂඥ අධිකරණ වෛද්‍යවරිය වෙත යොමු කරන බවයි.",
       "URL": "https://www.hirunews.lk/344193/දුම්රියක-ගැටි-තරුණියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=112"
}