{
       "Source": "hirunews",
       "Timestamp": "Monday, 30 January 2023 - 15:59",
       "Headline": "කාලගුණ විද්‍යා දෙපාර්තමේන්තුවෙන් රතු නිවේදනයක්",
       "News Content": "ගිනිකොණදිග බෙංගාල බොක්ක ආශ්‍රිත ව පවතින අඩු පීඩන කලාපය සම්බන්ධයෙන් කාලගුණ විද්‍යා දෙපාර්තමේන්තුව අද (30) ධීවර හා නාවික ප්‍රජාවට රතු නිවේදනයක් නිකුත් කළා.\nඒ අනුව අද පස්වරු 06 සිට පොතුවිල් සිට ත්‍රිකුණාමලය, කන්කසන්තුරය හරහා මන්නාරම දක්වා මුහුදු ප්‍රදේශවල ධීවර හෝ නාවික කටයුතු සඳහා යාත්‍රා නොකරන ලෙස යි එමඟින් ඔවුන් දැනුම් දී ඇත්තේ.\nඅඩු පීඩන කලාපය බටහිරට බර ව, වයඹ දෙසට ගමන්කරමින් අද දිනයේ නිරිත දිග බෙංගාල බොක්ක මුහුදු ප්‍රදේශය ආශ්‍රිතව පීඩන අවපාතයක් දක්වා වර්ධනය විය හැකි යි.\nඑසේම එය හෙට වන විට දිවයිනේ නැගෙනහිර වෙරළ වෙත ළඟාවීමේ වැඩි හැකියාවක් පවතිනවා.\nඑහි බලපෑම නිසා දිවයින වටා ඇති මුහුදු ප්‍රදේශද රළු විය හැකි බැවින් හෙට සිට දිවයින වටා මුහුදු ප්‍රදේශවල ධීවර හෝ නාවික කටයුතුවලින් වළකින ලෙසයි කාලගුණ විද්‍යා දෙපාර්තමේන්තුව ධීවර හා නාවික ප්‍රජාවට දැනුම් දෙන්නේ.",
       "URL": "https://www.hirunews.lk/326248/කාලගුණ-විද්‍යා-දෙපාර්තමේන්තුවෙන්-රතු-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=570"
}