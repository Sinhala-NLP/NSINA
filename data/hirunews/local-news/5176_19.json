{
       "Source": "hirunews",
       "Timestamp": "Tuesday, 09 February 2016 - 10:57",
       "Headline": "නැටුම් ගුරා -  පාසල් සිසුන් 6ක් අරගෙන වෙස් මංගල්‍යයට පෙර අල්ලපු අඩව්ව",
       "News Content": "පාසල් සිසුන් හය දෙනෙකු  ලිංගික අපයෝජනයට ලක් කළ  බව  පැවසෙන  පුද්ගලයෙකු  ගාල්ල පොලිසිය  මගින්  අත්අඩංගුවට ගනියි. සැකකරු ගාල්ල කෝවිලගොඩැල්ල ප්‍රදේශයේ   නැටුම් පංතියක් පවත්වාගෙන යන අයෙකු බව සඳහන්.\nමෙම පුද්ගලයා රෝහලක සාත්තු සේවකයෙක් ද වෙයි.\nනැටුම් පංතියට පැමිණි පාසල් සිසුන් හය දෙනෙකුට  යම්  දියර වර්ගයක් පානය කිරීමට ලබා දී ඇති බවට අනාවරණ වී තිබේ. එහිදී  සිසුන් සාමාන්‍ය සිහියෙන් ගිලිහී ඇති බවද පැවසෙයි.\nසිහිවිකල් සිසුන්  බරපතල ලෙස  ලිංගික අපයෝජනයට ලක්කොට   ඇති බවට පැමිණිළි ලැබී ඇත. අපයෝජනය  ජංගම දුරකථනයකින් විඩියෝ  කොට ඇති බව පරික්ෂණ වලදි අනාවරණය වී ඇති බව පොලිසිය කියයි.\nසිසුන් අවුරුදු පහළොව - දහසය වයසේ පසුවෙයි.\nසැකකරුගේ නැටුම් පංතියට දැරියන්ද පැමිණ තිබේ. නැටුම් පංතිය නිමවීමෙන් පසු ගැහැණු ළමුන් පිටත්  කොට යවා ඇත. පිරිමි දරුවන්  පංතියේ රඳවාගෙන තිබේ.\nමෙම දරුවන්ගේ වෙස් මංගල්‍යයට දින ළඟාවී තිබූ බව ප්‍රදේශවාසීන් පවසයි.\nසැකකරු විසින් දරුවන් අපයෝජනයට ලක් කිරිමෙන් පසු අනෙක්  දරුවන් සමග ඒ අයුරින් හැසිරෙන ලෙස දැනුම් දි  මොහු එවා ජංගම දුරකථනයෙන් විඩියෝ කොට ඇත.  මෙම පුද්ගලයා තිස් හැවිරිදි වියේ පසුවන අයෙක්.\nදින කිහිපයකට පසු සැකකරු,  රෝගි වී  සිටින සිසුවෙකු බැලිමට ගොස් ඇති අතර ඔහුට  සැකකරුගේ දුරකථනය ලබා දි ඇත. සිසුවාගේ සහෝදරයෙක්    මෙම ජංගම දුරකථනය පරික්ෂා කිරිමේ දි අසභ්‍ය දර්ශන දැක තිබේ.\nපසුව මේ පිළිබද පොලිසියට දැනුම් දී ඇත. ඒ අනුව සැකකරු අත්අඩංගුවට ගෙන තිබේ.",
       "URL": "https://www.hirunews.lk/125799/නැටුම්-ගුරා-පාසල්-සිසුන්-6ක්-අරගෙන-වෙස්-මංගල්‍යයට-පෙර-අල්ලපු-අඩව්ව",
       "Category": "Local News",
       "Parent URL": "https://www.hirunews.lk/local-news.php?pageID=5176"
}