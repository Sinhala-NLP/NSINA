{
       "Source": "hirunews",
       "Timestamp": "Thursday, 02 March 2023 - 8:13",
       "Headline": "පුංචි ඡන්දය ගැන තවත් පෙත්සමක් ශ්‍රේෂ්ඨාධිකරණයට (වීඩියෝ)",
       "News Content": "පළාත් පාලන ඡන්ද විමසීම පැවැත්වීමට සැලසුම් කර තිබියදී ඊට සහය ලබානොදී එය අඩපන කිරීමට පියවර ගත් රාජ්‍ය ආයතන බලධාරීන්ගේ ක්‍රියාකලාපය කෙරෙහි වහාම විමර්ශනයක් සිදුකරන ලෙස ඉල්ලා ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනුකර තිබෙනවා.\nවිකල්ප ප්‍රතිපත්ති කේන්ද්‍රය විසිනුයි අදාළ පෙත්සම ගොනුකර ඇත්තේ.\nමැතිවරණ කොමිෂන් සභාව එළැඹෙන 09 වනදාට දින නියම කර තිබූ පළාත් පාලන ඡන්ද විමසීම පැවැත්වීමට සහය ලබානොදී එය අඩපණ කිරීමට පියවර ගත් මුද්‍රණාලයාධිපතිවරිය, මහා භාණ්ඩාගාර හා මුදල් අමාත්‍යාංශ ලේකම්, පොලිස්පති ඇතුළු රාජ්‍ය ආයතන බලධාරීන් සම්බන්ධයෙන් විමර්ශනයක් සිදුකරන ලෙස ඉල්ලමින් මෙම මූලික අයිතිවාසිකම් පෙත්සම ගොනුකර තිබෙනවා.",
       "URL": "https://www.hirunews.lk/328737/පුංචි-ඡන්දය-ගැන-තවත්-පෙත්සමක්-ශ්‍රේෂ්ඨාධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=503"
}