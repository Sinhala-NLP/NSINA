{
       "Source": "hirunews",
       "Timestamp": "Friday, 13 August 2021 - 7:26",
       "Headline": "පළාත් අතර සංචරණ සීමා දැඩි වෙයි - 364ක් ආපසු හරවා යැවෙයි",
       "News Content": "ඊයෙ බස්නාහිර පළාතට ඇතුළු වීමට හෝ බස්නාහිර පළාතෙන් පිට වීමට උත්සාහ දැරූ පුද්ගලයින් 364 දෙනෙකු ආපසු හරවා යැවූ බව පොලිස් මාධ්‍ය ප්‍රකාශක ජේෂ්ඨ නියෝජ්‍ය පොලිස්පති අජිත් රෝහණ පවසනවා.\nමේ සමඟම බස්නාහිර පළාතට ඇතුළු වන හෝ පිටවන ස්ථාන වල ස්ථාපිත කර ඇතිමාර්ග බාධක වලදී ආපසු හරවා යැවුණු වාහන සංඛ්‍යාව 161ක්.\nමීට අමතරව පළාත් සංචරණ සීමා නීති උල්ලංඝනය කිරීම හේතුවෙන් තවත් පුද්ගලයින් පස් දෙනෙකු සහ ඔවුන් පැමිණි වාහන හතරක් අත්අඩංගුවට ගෙන තිබෙනවා.\nඔවුන් අද දින අධිකරණයට ඉදිරිපත් කිරීමට නියමිතයි.\nමේ අතර ඊයේ දිනය වනවිට නිරෝධායන නීති උල්ලංඝනය කිරීම හේතුවෙන් අත්අඩංගුවට ගත් සංඛ්‍යාව 54,100ක් දක්වා ඉහළ ගියා.\nමේ අතරට ඊයේ දිනයේ අත්අඩංගුවට ගත් පුද්ගලයින් 64 දෙනකුද අයත්.",
       "URL": "https://www.hirunews.lk/279558/පළාත්-අතර-සංචරණ-සීමා-දැඩි-වෙයි-364ක්-ආපසු-හරවා-යැවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1757"
}