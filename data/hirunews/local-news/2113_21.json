{
       "Source": "hirunews",
       "Timestamp": "Wednesday, 03 March 2021 - 11:22",
       "Headline": "වේල්ලවීදියේදී ඝාතනයට ලක් වූ තරුණියගේ සහෝදරයා හිරුට කියූ කතාව",
       "News Content": "වේල්ලවිදියේ  ගමන් මල්ලක් තුළ  තිබී සොයා ගත් හිස සුන් මළසිරුරේ හිමිකරිනියගේ සහෝදරයා කුරුවිට ප්‍රාදේශීය දේශපලඥයෙකු  වන ප්‍රභාත් ජයවර්ධන සිය නැගණියගේ අතුරුදහන් වීම සම්බන්ධයෙන් හිරුට අදහස් පල කළා.\nසිය එකම නැගණිය පසුගිය 28 වැනි දින ශ්‍රී පාදේ යන බව පවසා නිවසින් පිට වූ බවත් ඒ මොහොතේ තමාත් සිය මවත් නිවසේ නොසිටි බවත් ඔහු පවසනවා.\nඒ ගැන අදහස් දක්වමින් ඔහු කියා සිටියේ,\n\"යන අතරතුර  අම්බලම් කිහිපයක තීන්ත ගාන්න තියෙන බව නංගි කිව්වා,\nඊට අමතරව දන්සැල් දෙන්න සුදානමකුත් තිබුණා කියලා කිව්වේ,\n28 හවස මම නංගිට කතා කරද්දී ඉන්නේ එරත්න ප්‍රදේශයේ කියලත් කිව්වා...\"\nසිය නැගණිය පිළිබද තොරතුරු විමසා හංවැල්ල පොලිසියෙන් මාර්තු 02 වැනි දින දුරකථන ඇමතුමක් ලැබුණු බවත් එහිදී ඇය පිළිබඳ තොරතුරු විමසා සිටි බවත් ප්‍රභාත් ජයවර්ධන වැඩිදුරටත් කියා සිටියා.\n\"නංගිගේ බෑග් එක හංවැල්ල පොලිසියෙන් හොයාගෙන තිබුනා.\nඑකේ 2017 යොවුන් සේනාංක කඳවුරකට සහභාගී වීම සඳහා  සැකසු  හැඳුනුම්පතක තිබුණු තොරතුරු හරහායි කුරුවිට පොලිසියෙන් මගේ තොරතුරු හොයාගෙන තියෙන්නේ.\nඅපි අද කොළඹ වේල්ලවිදිය පොලිසියට එනවා මේ ඇඳුම් බෑගය හා එහි තියෙන තොරතුරු නංගිගේමද කියලා තහවුරු කර ගන්න. එයා ඉපදුණේ 1991 අවුරුද්දේ. තවම අවුරුදු 30වත් නැහැ...\"\nවැඩිදුරටත් අදහස් දැක්වූ මිය ගිය තරුණියගේ සොයුරා සඳහන් කළේ මෙම ප්‍රේම සම්බන්ධතාවය මුහුණු පොත හරහා ගොඩ නගා ගන්නට ඇතැයි තමන් සැක කරන බවයි.",
       "URL": "https://www.hirunews.lk/264193/වේල්ලවීදියේදී-ඝාතනයට-ලක්-වූ-තරුණියගේ-සහෝදරයා-හිරුට-කියූ-කතාව",
       "Category": "Local News",
       "Parent URL": "https://www.hirunews.lk/local-news.php?pageID=2113"
}