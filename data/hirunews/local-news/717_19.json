{
       "Source": "hirunews",
       "Timestamp": "Tuesday, 22 November 2022 - 11:08",
       "Headline": "විෂ මත්ද්‍රව්‍ය හා අන්තරායකර ඖෂධ භාවිතය වැළැක්වීමට ජනාධිපති කාර්ය සාධක බලකායක් (වීඩියෝ)",
       "News Content": "විෂ මත්ද්‍රව්‍ය හා අන්තරායකර ඖෂධ ප්‍රචලිත කිරීම සහ භාවිතය වැළැක්වීම සඳහා ජනාධිපති කාර්ය සාධක බලකායක් පිහිටුවීමට අමාත්‍ය මණ්ඩල අනුමැතිය හිමිව තිබෙනවා.\nඅධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ආචාර්ය විජේදාස රාජපක්ෂ සහ මහජන ආරක්ෂක අමාත්‍ය ටිරාන් අලස් විසින් ඒකාබද්ධ යෝජනාවක් ලෙසයි එය කැබිනට් මණ්ඩලයට ඉදිරිපත් කරනු ලැබුවේ.\nමේ අතර, 2005 වසරේදී සකස් කරන ලද ජාතික ඖෂධ ප්‍රතිපත්තිය වර්තමාන අවශ්‍යතාවන්ට ගැලපෙන පරිදි සංශෝධනය කිරීමට ද අමාත්‍ය මණ්ඩල අනුමැතිය හිමිව තිබෙනවා.\nසෞඛ්‍ය අමාත්‍යාංශයේ ලේකම්වරයා පත් කරන කමිටුවක් මගින් අදාල සංශෝධන සිදුකෙරෙනු ඇති.",
       "URL": "https://www.hirunews.lk/320982/විෂ-මත්ද්‍රව්‍ය-හා-අන්තරායකර-ඖෂධ-භාවිතය-වැළැක්වීමට-ජනාධිපති-කාර්ය-සාධක-බලකායක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=717"
}