{
       "Source": "hirunews",
       "Timestamp": "Saturday, 19 August 2023 - 7:37",
       "Headline": "ප්‍රදේශ රැසකට ජලය කැපෙයි",
       "News Content": "විදුලිබල මණ්ඩලයේ අධිබලැති විදුලි රැහැන් පද්ධතියේ නඩත්තු කටයුත්තක් හේතුවෙන් කොළඹ දිස්ත්‍රික්කයේ ප්‍රදේශ රැසකට අද පැය 18 ක කාලයක් ජල සැපයුම අත්හිටුවන බව ජල සම්පාදන හා ජලාපවාහන මණ්ඩලය පවසනවා.\nඒ අනුව පෙරවරු 8 සිට හෙට අලුයම දෙක දක්වා මෙලෙස ජල සැපයුම අත්හිටුවන්නේ කොළඹ, දෙහිවල - ගල්කිස්ස, කෝට්ටේ, කඩුවෙල මහනගර සභා බල ප්‍රදේශවලට මෙන්ම, මහරගම, බොරලැස්ගමුව, කොළොන්නාව නගර සභා බල ප්‍රදේශවලටයි.\nඑමෙන්ම, කොටිකාවත්ත - මුල්ලේරියාව ප්‍රාදේශීය සභා බලප්‍රදේශවල සහ රත්මලාන සහ කටුබැද්ද ප්‍රදේශවලට ද මෙලෙස ජල සැපයුම අත්හිටුවන බව ජල සම්පාදන හා ජලාපවාහන මණ්ඩලය නිවේදනය කළා.",
       "URL": "https://www.hirunews.lk/345349/ප්‍රදේශ-රැසකට-ජලය-කැපෙයි",
       "Category": "Local News",
       "Parent URL": "https://www.hirunews.lk/local-news.php?pageID=87"
}