{
       "Source": "hirunews",
       "Timestamp": "Thursday, 21 July 2016 - 16:36",
       "Headline": "ඉදිරි පැය 36 ගැන කාලගුණයෙන් අනතුරු ඇගවීමක්",
       "News Content": "අද සහ හෙට දින දෙක තුල දිවයිනේ නිරතදිග කොටසේ සහ කඳුකර ප්‍රදේශවල තද සුළං ඇතිවන බව කාලගුණ විද්‍යා දෙපාර්තමේන්තුව පවසනවා.\nබස්නාහිර සහ දකුණු මුහුදු ප්‍රදේශවල ද පැයට කිලෝමීටර් 70 ක පමණ තද සුළං බලාපොරොත්තුවන බවයි දෙපාර්තමේන්තුව නිවේදනය කලේ.\nබස්නාහිර / සබරගමුව සහ මධ්‍යම පළාත්වල මෙන්ම ගාල්ල සහ මාතර සහ යාපනය දිස්ත්‍රික්වල මද වැසි ඇතිවන අතර නැගෙනහිර සහ ඌව පළාත්වල ස්ථාන ස්වල්පයක සවස 2 න් පසු වැසි හෝ ගිගුරුම් සහිත වැසි ඇතිවනවා.\nසෙසු ප්‍රදේශවල වැසි රහිත කාලගුණික තත්වයක් පවතින බවයි කාලගුණ විද්‍යා දෙපාර්තමේන්තුව ප්‍රකාශ කලේ.",
       "URL": "https://www.hirunews.lk/138616/ඉදිරි-පැය-36-ගැන-කාලගුණයෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4956"
}