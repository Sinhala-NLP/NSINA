{
       "Source": "hirunews",
       "Timestamp": "Sunday, 03 June 2018 - 19:04",
       "Headline": "බැඳුම්කර වාර්තාවේ සංවේදී තොරතුරු ඇතුළත්, පිටු 106ක් අතුරුදන් - දූෂණ විරෝධීන්ගෙන් චෝදනා",
       "News Content": "බැඳුම්කර වාර්තාවේ ඉතා සංවේදී තොරතුරු ඇතුළත් පිටු 106ක් මෑතකදී අතුරුදන් වී ඇති බවට දූෂණ විරෝධී හඬ සංවිධානය චෝදනා කරනවා.\nඑහි කැදවුම්කරු වසන්ත සමරසිංහ මේ බව කියා සිටියේ කොළඹ අද (03) පැවැති මාධ්‍ය හමුවකට එක්වෙමින්.\nමේ අතර, පර්පචුවෙල් ටෙ‍්‍රෂරීස් සමාගමේ හිමිකාර අර්ජුන ඇලෝසියස්ගෙන් මුදල් ගත් බවට මන්ත්‍රීවරුන් දෙදෙනෙකු ප්‍රසිද්ධියේම ප්‍රකාශ කරද්දී, මුදල් නොගත් බවට ඊයේ (02) දින වන විට ප්‍රකාශ කළ මන්ත්‍රීවරුන් ගණන 31ක්.\nතවත් මැති ඇමතිවරුන් 06 දෙනෙකු තමන් මුදල් ලබා නොගත් බව අද (03)දිනයේ ප්‍රකාශ කළා.\nකෙසේ වෙතත්, තවත් 186 දෙනෙකු මුදල් ලබා ගත් බව හෝ නොගත් බව මෙතෙක් ඍජුව ප්‍රකාශ කර නැහැ.\nඅර්ජුන් ඇලෝසියස්ගෙන් මුදල් ලබාගෙන ඇති මන්ත්‍රීවරුන් 118 දෙනා සම්බන්ධයෙන් මේ වනවිට දේශපාලන සමාජය තුළ පවතින්නේ පුළුල් සංවාදයක්.\nඅදත් මාධ්‍ය හමු සහ උත්සව කිහිපයකදී ඒ සම්බන්ධයෙන් විවිධ අදහස් පළ වුණා.",
       "URL": "https://www.hirunews.lk/192225/බැඳුම්කර-වාර්තාවේ-සංවේදී-තොරතුරු-ඇතුළත්-පිටු-106ක්-අතුරුදන්-දූෂණ-විරෝධීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3913"
}