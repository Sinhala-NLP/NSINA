{
       "Source": "hirunews",
       "Timestamp": "Monday, 25 July 2016 - 18:54",
       "Headline": "වසර 5ක් යන තුරු ආණ්ඩුව වෙනස් නොවන බව ජනපති කියයි",
       "News Content": "කුමන අභියෝග පැමිණිය ද ඉදිරි වසර 5 ක කාලය තුළ ජාතික ආණ්ඩුව ස්ථාවරව පවත්වාගෙන යන බව ජනාධිපති මෛත්‍රීපාල සිරිසේන අවධාරණය කරනවා.\nමොරගහකන්ද - කළු ගඟ වාරි සංවර්ධන ව්‍යාපෘතිය යටතේ එහි කළු ගඟ ප්‍රධාන වේල්ලේ නිධන් වස්තු තැන්පත් කිරීමේ උත්සවයට එක්වෙමින් මේ බව සදහන් කළා.\nමහවැලි සංවර්ධන ව්‍යාපාරය යටතේ ක්‍රියාත්මක විශාලතම වාරි ව්‍යාපෘතිය වන්නේ මොරගහකන්ද - කළු ගඟේ වාරි සංවර්ධන ව්‍යාපෘතියයි.\nඑහි කළු ගඟේ ප්‍රධාන වේල්ලේ නිධන් වස්තු තැන්පත් කිරීමේ උත්සවය අද පැවැත්වුණේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඊට අග්‍රාමාත්‍ය රනිල් වික්‍රමසිංහ ඇතුළු මැති ඇමතිවරුන් රැසක් ද එක්ව සිටියා.\nඅද පෙරවරු 10.59 ට යෙදුණු සුබ මොහොතින් මහා සංඝරත්නගේ ආශිර්වාද පිරිත් සඡ්ජායනා මධ්‍යයේ ජනාධිපති මෛත්‍රීපාල සිරිසේනගේ ප්‍රධානත්වයෙන් ප්‍රධාන වේල්ලේ නිධන් වස්තු තැන්පත් කරනු ලැබුවා.\nඑම උත්සවයට එක්වෙමින් අග්‍රාමාත්‍ය රනිල් වික්‍රමසිංහ ප්‍රකාශ කළේ ඉදිරි අවුරුදු 5 ක කාලසීමාව රට දියුණු කිරීමට එකතුවී කටයුතු කටයුතු කරන බවයි.\nඑක්වීමට දුන් ජන වරම  කිසිවෙකුට කඩාකප්පල් කිරීමට හැකියාවක් නොමැති බවයි එහිදී අග්‍රමාත්‍යවරයා අවධාරණය කළේ.",
       "URL": "https://www.hirunews.lk/138971/වසර-5ක්-යන-තුරු-ආණ්ඩුව-වෙනස්-නොවන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4950"
}