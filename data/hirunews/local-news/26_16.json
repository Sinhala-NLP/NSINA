{
       "Source": "hirunews",
       "Timestamp": "Saturday, 16 September 2023 - 11:26",
       "Headline": "ඝාතනයකට තැත් කළ සැකකරුවන් දෙදෙනෙකු අත්අඩංගුවට",
       "News Content": "රත්මලාන ප්‍රදේශයේ දී පුද්ගලයෙකුට වෙඩි තබා මනුෂ්‍ය ඝාතනයකට තැත් කිරීමකට සම්බන්ධ සැකකරුවන් දෙදෙනෙකු පිස්තෝල අවියක් සමඟ අත්අඩංගුවට ගෙන තිබෙනවා.\nමෙම වැටලීම සිදු කර ඇත්තේ කළුතර පොලිස් විශේෂ කාර්ය බලකා කදවුරේ නිලධාරීන්ට ලද තොරතුරක් මතයි.\nපොලිසිය පැවසුවේ මීගෝඩ ප්‍රදේශයේ දී ඊයේ (15) සිදු කළ වැටලිමේ දී වෙඩි තැබීම සඳහා භාවිතා කළ විදේශ රටක නිශ්පාදිත පිස්තෝල වර්ගයේ ගිනි අවියක් සමඟ සැකකරුවන් දෙදෙනා ගල්කිස්ස පොලිසිය වෙත ඉදිරිපත් කර තිබෙන බවයි.\nඅත්අඩංගුවට ගත් සැකකරු වයස අවුරුදු 47ක හා 28ක මීගොඩ හා තලාතුඔය ප්‍රදේශයේ පදිංචිකරුවෙක් බවයි වාර්තා වන්නේ.\nපොලිසිය වැඩිදුරටත් පැවසුවේ වැඩිදුර විමර්ශන ගල්කිස්ස පොලිසිය විසින් සිදු කරන බවයි.",
       "URL": "https://www.hirunews.lk/348448/ඝාතනයකට-තැත්-කළ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=26"
}