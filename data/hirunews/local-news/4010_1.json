{
       "Source": "hirunews",
       "Timestamp": "Sunday, 01 April 2018 - 13:02",
       "Headline": "හිරු සිද්ධාර්ථ ගෞතම දඹදිව වන්දනාව පස්වරුවේ අග්‍රා නගරයට",
       "News Content": "හිරු සිද්ධාර්ථ ගෞතම දඹදිව වන්දනා නඩය අද පස්වරුවේ අග්‍රා නගරයට ළඟාවීමට නියමිතයි.\nවන්දනා චාරිකාවේ දෙවන දිනය වන අද දහවල් කාලයේ දිල්ලි නගරයේ සංස්කෘතික මධ්‍යස්ථාන නැරඹීමටයි නියමිතව ඇත්තේ.\nහිරු එෆ්.එම්. සමඟ බැඳුණු සුවහසක් ශ්‍රාවකයන් වෙනුවෙන් පිං සිත් පෙරදැරිව සංවිධාන කෙරෙන හිරු සිද්ධාර්ථ ගෞතම දඹදිව වන්දනාවේ තවත් අදියරක් ඊයේ ආරම්භ වුණා.\nඅප්‍රේල් 11 වන දා දක්වා දින 12ක කාලයක් මෙම පින්බර වන්දනා චාරිකාව ක්‍රියාත්මකයි.\nසෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් තවත් වාසනාවන්ත පිරිසකුයි මෙම දඹදිව වන්දනා චාරිකාව සඳහා එක්වන්නේ.\nඒ අනුව ඊයේ පෙරවරු 8.30 ට කටුනායක බණ්ඩාරනායක ජාත්‍යන්තර ගුවන් තොටුපලෙන් පිටත්ව ගිය ඔවුන් ඊයේ දහවල් නවදිල්ලි නුවරට ළඟාවුණා.\nසියලූ පහසුකම් සහිතව සංවිධාන වන හිරු සිද්ධාර්ථ ගෞතම දඹදිව වන්දනාවේදී සම්බුදු පහස ලත් වෙහෙර විහාර රැසක් වන්දනාමාන කිරීමට ඊට එක්වන බැතිමතුන්ට අවස්ථාව සැළසීම විශේෂත්වයක්.\nඒ අනුව බුද්ධගයාව, ශ්‍රී මහා බෝධිය, රජගහනුවර, විශාලා මහනුවර, කුසිනාරාව, ලූම්බිණිය, සැවැත්නුවර ඇතුලූ සිද්ධස්ථාන රැසක් වන්දනාමාන කිරිමට ඔවුන්ට හැකියාව ලැබෙනවා. ඒ, විශේෂ පිංකම් සහ ශීල සමාදාන වැඩසටහන්, ඇතුළු ආමිස සහ ප්‍රතිපත්ති පූජාවන් රැසකට දායක වන අතරතුරයි.\nබුදුන් උපන් එම පින්බිමට පා තබා සිද්ධස්ථාන රැසක් වැඳ පුදාගන්නා මීළඟ වාසනාවන්ත නඩයට හිරු සිද්ධාර්ථ ගෞතම රේඩියෝ නාට්‍ය ශ්‍රවණය කර, ඔබටත් එක්විය හැකියි.",
       "URL": "https://www.hirunews.lk/187389/හිරු-සිද්ධාර්ථ-ගෞතම-දඹදිව-වන්දනාව-පස්වරුවේ-අග්‍රා-නගරයට",
       "Category": "Local News",
       "Parent URL": "https://www.hirunews.lk/local-news.php?pageID=4010"
}