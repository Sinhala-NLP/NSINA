{
       "Source": "hirunews",
       "Timestamp": "Saturday, 10 December 2016 - 10:01",
       "Headline": "පළාත් 3කට තද සුළං තත්ත්වයක්",
       "News Content": "දිවයිනේ පළාත් 3කට අද තරමක තද සුළං තත්ත්වයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව සඳහන් කරනවා.\nනිවේදනයක් නිකුත් කරමින් එම දෙපාර්තමේන්තුව සදහන් කළේ බස්නාහිර, සබරගමුව සහ දකුණු පළාත්වල පැයට කිලෝමීටර් 50 දක්වා වූ තද සුළං තත්ත්වයක් අපේක්ෂා කරන බවයි.\nඑමෙන්ම බස්නාහිර, සබරගමුව, මධ්‍යම, දකුණු පළාත්වල සහ යාපනය දිස්ත්‍රික්කයේ වැසි අපේක්ෂා කළ හැකි අතර, පස්වරු දෙකෙන් පසුව උතුර සහ උතුරුමැද හැර සෙසු පළාත්වල තද වැසි අපේක්ෂා කළ හැකි බව ද කාලගුණ විද්‍යා දෙපාර්තමේන්තුව සදහන් කළා.\nමේ අතර, කොළඹ සිට මාතර හරහා හම්බන්තොට දක්වා වූ වෙරළට ඔබ්බෙන් වන මුහුදු ප්‍රදේශවල සුළං වේගය ද පැයට කිලෝමීටර් 50 දක්වා වැඩි විය හැකි බව ද සඳහන්.",
       "URL": "https://www.hirunews.lk/149367/පළාත්-3කට-තද-සුළං-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4760"
}