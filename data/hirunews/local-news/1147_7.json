{
       "Source": "hirunews",
       "Timestamp": "Tuesday, 24 May 2022 - 11:11",
       "Headline": "තෙල් ගන්න තවත් ණයක් ඉන්දියාවෙන්",
       "News Content": "රට තුළ පවතින ආර්ථික තත්ත්වය යටතේ මෙරටට අවශ්‍ය ඛනිජ තෙල් නිෂ්පාදන මිල දී ගැනීම සඳහා ඉන්දියානු රජයේ අපනයන - ආනයන බැංකුවේ සහාය ලබා ගැනීමට ‍රජය තීරණය කර තිබෙනවා.\nඒ අනුව අමරිකානු ඩොලර් මිලියන 500ක කෙටි කාලීන ණය පහසුකමක් ද ඉන්දියානු රාජ්‍ය බැංකුවේ සහාය යටතේ තවත් අමරිකානු ඩොලර් මිලියන 200ක ණය පහසුකමක් ද ලබා ගැනීම සඳහා මේ වනවිට කටයුතු කර ඇති බවයි වාර්තා වන්නේ.\nදැනට පවතින විදේශ විනිමය හිඟය පියවා ගනිමින් අවශ්‍ය ඛනිජ තෙල් නිෂ්පාදන මිල දී ගැනීම සඳහා ඉන්දියානු අපනයන - ආනයන බැංකුවේ සහාය යටතේ තවත් අමරිකානු ඩොලර් මිලියන 500ක කෙටි කාලීන ණය මාලාවක් ලබා ගැනීම පිණිස විදුලිබල හා බලශක්ති අමාත්‍යවරයා ඉදිරිපත් කළ යෝජනාවට කැබිනට් මණ්ඩලයේ අනුමැතිය හිමිවුණා.",
       "URL": "https://www.hirunews.lk/305153/තෙල්-ගන්න-තවත්-ණයක්-ඉන්දියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1147"
}