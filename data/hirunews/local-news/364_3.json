{
       "Source": "hirunews",
       "Timestamp": "Sunday, 07 May 2023 - 9:14",
       "Headline": "දියබෙදුමට කඩා වැදුණු වන අලියා ගිරිතලේ රක්ෂිතයට පන්නා දමයි",
       "News Content": "පොළොන්නරුව - ගිරිතලේ මාර්ගයේ දියබෙදුම නගරයට කඩා වැදුණු වන අලියකු නගරයේ කඩ කිහිපයකට හා නගරයේ නවතා තිබු රථ වාහන කිහිපයකට හානිකර තිබෙනවා.\nඊයේ (06) දහවල් කාලයේ මෙලෙස කඩා වැදුණු වන අලියෙකු නගරය පුරා සැරිසරමින් නගරයේ තිබුණු වාහන රැසකට පහරදී විනාශ කර තිබුණා.\nනගරයේ සිටි ජනතාව ආරක්ෂිත ස්ථාන කරා දුවගොස් ඇති අතර පසුව නගරය පාළු ස්වභාවයක් ගෙන තිබුණි.\nඅනතුරුව වනජීවි නිළධාරින් විසින් එම වනඅලියා ගිරිතලේ ස්වභාවික රක්ෂිතය වෙත පලවාහැරිමට කටයුතුකර තිබුණා.\nමේ අතර, මහඔය ගොවි ව්‍යාපාරයේ වී වගාවලට වන අලින්ගෙන් හානි සිදුවන බවට ගොවීන් චෝදනා කළා.",
       "URL": "https://www.hirunews.lk/334460/දියබෙදුමට-කඩා-වැදුණු-වන-අලියා-ගිරිතලේ-රක්ෂිතයට-පන්නා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=364"
}