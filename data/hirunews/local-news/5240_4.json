{
       "Source": "hirunews",
       "Timestamp": "Monday, 21 December 2015 - 18:50",
       "Headline": "පම්බල පොල් වත්තට ආ අසාමාන්‍ය බකමුණා  (ඡායාරූප)",
       "News Content": "හලාවත පම්බල ප්‍රදේශයේ පොල් වත්තකින් අසාමාන්‍ය විශාලත්වයකින් යුතු බකමුණෙකු හමුවී තිබෙනවා.\nඅද පෙරවරුවේ මෙම බකමුණා හමුවු බවයි පොල්වත්තේ සේවකයකු ප්‍රකාශ කලේ.\nඅත්තටු දිගු කල විට අඩි 4 කට වඩා වැඩි විශාලත්වයකින් යුත් මෙම පක්ෂියාගේ බර කිලො 4 කට ආසන්නයි.\nමෙම සත්වයාගේ මුහුණ සාමාන්‍ය බකමුණෙකුගේ ලෙස දක්නට ඇති අතර ඇස් කහ පැහැයෙන් යුක්ත වනවා.\nකරුවලගස්වැව වනජීවී කාර්යාල නිලධාරීන් සඳහන් කලේ මෙම පක්ෂියා අටු බකමුණෙකු වියහැකි අතර එම විශේෂය ඉතා දුර්ලභ බවයි.\nමෙම අසාමාන්‍ය විශාලත්වයකින් යුත් බකමුණා ආනවිලුන්දාව වනජීවී කාර්යාලයට භාරදීමට පියවර ගෙන තිබෙනවා.\nඡායාරූප - පුත්තලම ජුඩ් සමන්ත",
       "URL": "https://www.hirunews.lk/122531/පම්බල-පොල්-වත්තට-ආ-අසාමාන්‍ය-බකමුණා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5240"
}