{
       "Source": "hirunews",
       "Timestamp": "Saturday, 29 October 2022 - 11:08",
       "Headline": "අසූර් ලබන දෙවනදා සිට ශ්‍රී ලංකාවට",
       "News Content": "ලබන මස දෙවනදා සිට රුසියාවේ අසූර් ගුවන් සමාගම ශ්‍රී ලංකාව වෙත සිය සේවාවන් දියත් කිරීමට සැළසුම් කර තිබෙනවා.\nඒ අනුව සෙන්පීටර්ස්බර්ග්, ක්‍රස්නයාස්ක්, නොවෝසර්බියක් සිට දින 10 කට වරක් දිවයිනට පැමිණීමට නියමිතයි.\nඑමෙන්ම මොස්කව් සිට සතියකට දින දෙකක් අසූර් ගුවන් සමාගමට අයත් යානාවක් පැමිණෙන බවයි රුසියාවේ ශ්‍රී ලංකා තානාපති මහාචාර්ය ජනිතා ලියනගේ සඳහන් කළේ.\nමේ අතර රුසියාව සහ ශ්‍රී ලංකාව අතර අත්හිටුවා තිබු ගුවන් සේවා යළි ආරම්භ කරමින් රුසියානු එරෝෆ්ලොට් ගුවන් සේවයට අයත් පළමු යානාව පසුගිය 10 වනදා කටුනායක බණ්ඩාරනායක ජාත්‍යන්තර ගුවන් තොටුපලට පැමිණියා.\nදෙරට අතර ගුවන් ගමන් මීට මාස හතරකට පමණ පෙර අත්හිටුවනු ලැබුවේ එරෝෆ්ලොට් ගුවන් යානයක් කොළඹ වානිජ මහාඅධිකරණය ලබාදුන් නියෝගයක් මත රඳවා තබාගැනීමත් සමඟයි.",
       "URL": "https://www.hirunews.lk/319105/අසූර්-ලබන-දෙවනදා-සිට-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=770"
}