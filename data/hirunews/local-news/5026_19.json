{
       "Source": "hirunews",
       "Timestamp": "Monday, 30 May 2016 - 14:42",
       "Headline": "පන්නල වෙඩි කෑ කාන්තාවට සැත්කමක්",
       "News Content": "කුරුණෑගල - පන්නල - වැටකෙයාව ප්‍රදේශයේදී සිදුවූ වෙඩි තැබීමෙන් තුවාල ලබා රෝහල් ගත කළ කාන්තාව සැත්කමකට භාජනය කර තිබෙනවා.\nමාකඳුර රෝහලට ඇතුළත් කිරීමෙන් අනතුරුව ඇය වැඩිදුර ප්‍රතිකාර සදහා ඇතුළත් කෙරුණේ නිකවැරටිය රෝහලටයි.\nඑහි ප්‍රකාශකයෙකු සදහන් කළේ අද (30) උදෑසන අදාළ කාන්තාව සැත්කමකට භාජනය කළ  බවයි.\nපන්නල - වැටකෙයාව ප්‍රදේශයේ ඊයේ රාත්‍රියේ සිදුවූ වෙඩි තැබිමකින් කාන්තාවක් සහ තවත් පුද්ගලයෙකු ජීවිතක්ෂයට පත්වුණා.\nමොවුන් වැටකෙයාව ප්‍රදේශයේ බස් නැවතුම්පොලක රැඳී සිටියදී යතුරුපැදියකින් පැමිණි පිරිසක් මෙම වෙඩි තැබීම සිදුකර තිබෙනවා.\nවෙඩි තැබීමෙන් මියගොස් ඇත්තේ අරුණ කුමාර නොහොත් ලොකු නමැති පන්නල ප්‍රදේශයේ පදිංචි 30 හැවිරිදි පුද්ගලයෙක්.\nමොහුට එරෙහිව විවිධ ජාවාරම් සම්බන්ධයෙන් චෝදනා ද පවතින බවයි පන්නල පොලිසිය සදහන් කළේ.\nවෙඩි තැබීමට පැමිණි පුද්ගලයන් දෙදෙනා දංකොටුව ප්‍රදේශයේ සිට යතුරුපැදියකින් පැමිණ ඇති බවයි වාර්තා වන්නේ.\nවෙඩි තැබීම සිදුකළ පුද්ගලයන් සම්බන්ධයෙන් දැනටමත් තොරතුරු කිහිපයක් අනාවරණ වී ඇති අතර, ඔවුන් අත්අඩංගුවට ගැනීම සදහා පොලිස්  කණ්ඩායම් 4 ක් යොදවා තිබෙනවා.",
       "URL": "https://www.hirunews.lk/134356/පන්නල-වෙඩි-කෑ-කාන්තාවට-සැත්කමක්",
       "Category": "Local News",
       "Parent URL": "https://www.hirunews.lk/local-news.php?pageID=5026"
}