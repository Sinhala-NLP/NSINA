{
       "Source": "hirunews",
       "Timestamp": "Saturday, 08 April 2017 - 19:19",
       "Headline": "අනුරාධපුර විහාරකලංචියේ දරුවන්ගේ සිරුරු පියාට",
       "News Content": "ළිදකට දැමීම හේතුවෙන් මියගිය අනුරාධපුර විහාරකලංචිය නිවාස 50 ගම්මානයේ පදිංචි දැරියන් දෙදෙනාගේ සිරුරු අද (08) පස්වරුවේ නාවික හමුදාවේ සේවය කරන පියා වෙත භාර දී තිබෙනවා.\nසියදිවි නසා ගත් මවගේ සිරුර පිළිබද පශ්චාත් මරණ පරීක්ෂණය මෙතෙක් සිදුකර නැහැ.\nමෙම මව තම සිව් හැවිරිදි දැරිය සහ අවුරුදු එකහමාරක් වයසැති දැරිය නිවස අසළ ළිඳට දමා පසුව ගෙළ වැළලාගෙන සියදිවි හානිකරගෙන ඇති බවටයි පොලිසිය සැක පළ කරන්නේ.\nමියගොස් සිටි කාන්තාවගේ සිරුර නිවසේ මුළුතැන්ගෙයිහි බාල්කයක තිබෙනු පළමුව දැක තිබුණේ උදෑසන නින්දෙන් අවධි වූ ඇගේ සත් හැවිරිදි පුතු විසින්.",
       "URL": "https://www.hirunews.lk/158804/අනුරාධපුර-විහාරකලංචියේ-දරුවන්ගේ-සිරුරු-පියාට",
       "Category": "Local News",
       "Parent URL": "https://www.hirunews.lk/local-news.php?pageID=4572"
}