{
       "Source": "hirunews",
       "Timestamp": "Friday, 09 September 2016 - 13:05",
       "Headline": "නියගය නිසා පොළොන්නරුවේ ගම්මාන රැසකට පීඩා",
       "News Content": "පවතින වියළි කාලගුණයත් සමග පොළොන්නරුව දිස්ත්‍රික්කයේ ගම්මාන රැසක ජනතාව පීඩාවට පත්ව ඇති බව වාර්තා වනවා.\nතමන්ට දෛනික ජල අවශ්‍යතාවයන් පවා සපුරා ගැනීමට නොහැකිව අපහසුතාවයන්ට පත්ව ඇති බවයි වට දහය, නාගස්වැව, සිංහපුර ආදී ප්‍රදේශවල ජනතාව හිරු ප්‍රවෘත්ති අංශයට ප්‍රකාශ කළේ.\nමේ අතර, හම්බන්තොට දිස්ත්‍රික්කයේ ද වියළි කාලගුණයත් සමග කුඩා වැව් සහ ජල උල්පත් සිදීයාමෙන් වන සතුන් රැසක් මියගොස් ඇති බව හම්බන්තොට වනජිවි කාර්යාලය ප්‍රකාශ කළා.\nමේ තත්ත්වය හේතුවෙන් වනසතුන්ට අවශ්‍ය ජල පහසුකම් ලබාදීම සදහා බවුසර් මගින් වනාන්තර ආශ්‍රිත සිදී ගිය කුඩා වැව්වලට ජලය මුදා හැරීමට කටයුතු කරන බවයි වනජීවි කාර්යාලය සදහන් කළේ.",
       "URL": "https://www.hirunews.lk/142595/නියගය-නිසා-පොළොන්නරුවේ-ගම්මාන-රැසකට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4886"
}