{
       "Source": "hirunews",
       "Timestamp": "Friday, 31 August 2018 - 19:17",
       "Headline": "ඒකාබද්ධයේ මන්ත්‍රීවරු අස්ගිරි සහ රාමඤ්ඤ මහනාහිමිවරු බැහැ දකී",
       "News Content": "ලබන සැප්තැම්බර් 5 වන දා පැවැත්වෙන ‘ජන බලය කොළඹට’ විරෝධතා ව්‍යාපාරය පිළිබඳව ඒකාබද්ධ විපක්ෂයේ මන්ත්‍රීවරුන් අද අස්ගිරි හා රාමඤ්ඤ මහා නිකායේ මහනාහිමිවරුන් දැනුවත් කළා.\nඊට පාර්ලිමේන්තු මන්ත්‍රීවරුන් වන නාමල් රාජපක්ෂ, මහින්දානන්ද අලූත්ගමගේ, දිලූම් අමුණුගම ඇතුළු මන්ත්‍රීවරුන් පිරිසක් එක්වුණා.\nඅද පෙරවරුවේ අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන නාහිමියන් හමුවූ මන්ත්‍රීවරුන් විරෝධතා ව්‍යාපාරය පිළිබදව දැනුවත් කළ අතර එහිදී උන්වහන්සේ කියා සිටියේ ආණ්ඩුවට එරෙහිව ජන බලවේගයක් පවතින බැවින් සිදුකරන විරෝධතා ව්‍යාපාරයට ආශිර්වාද කරන බවයි.",
       "URL": "https://www.hirunews.lk/198875/ඒකාබද්ධයේ-මන්ත්‍රීවරු-අස්ගිරි-සහ-රාමඤ්ඤ-මහනාහිමිවරු-බැහැ-දකී",
       "Category": "Local News",
       "Parent URL": "https://www.hirunews.lk/local-news.php?pageID=3770"
}