{
       "Source": "hirunews",
       "Timestamp": "Sunday, 11 April 2021 - 22:44",
       "Headline": "ජනපති, ඇලන් මැතිණියාරාමයට - ආශිර්වාද පුණ්‍යකර්මයකටද එක්වෙයි (වීඩියෝ)",
       "News Content": "කිරුළපන සිරි ඇලන් මැතිනියාරාමයේ අභිනවයෙන් ඉදිකළ ආවාස මන්දිරය ඇතුළු පරිශ්‍රයන් විවෘත කිරීම වෙනුවෙන් පැවැත්වුණු දානමය පුණ්‍යකර්මයට ජනාධිපති ගෝඨාභය රාජපක්ෂ  අද පස්වරුවේ සහභාගී වුණා.\nආගමික වතාවත්වල නිරත වූ ජනාධිපතිවරයා එහිදී ආශීර්වාද පුණ්‍යකර්මයකටද එක්වුණා.\nකිරුළපන සිරි ඇලන් මැතිණියාරාමයේ අභිනවයෙන් ඉදිකළ දාන ශාලාව,ගිනිහල්ගෙය, ආවාස මන්දිරය සහ සක්මන් භාවනා උද්‍යානය විවෘත කිරීම වෙනුවෙන් දානමය පිංකමක් අද පස්වරුවේ පැවැත්වුණේ ජනාධිපති ගෝඨාභය රාජපක්ෂ සහභාගීත්වයෙන්.\nවිහාරස්ථානයට පැමිණි ජනාධිපති ගෝඨාභය රාජපක්ෂ මහතා පළමුව ආගමික වතාවත්වල නිරත වුණා.\nඅදට යෙදී ඇති පූජ්‍ය උඩුවේ ධම්මාලෝක හිමියන්ගේ ජන්ම දිනය සහ හෙට දිනයට යෙදී ඇති උන්වහන්සේගේ මැණියන්ගේ ජන්ම දිනයට සමගාමීව ආශීර්වාද පිංකමක්ද අද පස්වරුවේ පැවැත්වුණා.",
       "URL": "https://www.hirunews.lk/268195/ජනපති-ඇලන්-මැතිණියාරාමයට-ආශිර්වාද-පුණ්‍යකර්මයකටද-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2026"
}