{
       "Source": "hirunews",
       "Timestamp": "Thursday, 14 January 2016 - 12:38",
       "Headline": "පිටකොටුව 'මැනිං' වෙළඳපොල  ඉවත් කරයි",
       "News Content": "පිටකොටුව මැනිං වෙළඳපොල පෑලියගොඩට ගෙන යෑම සඳහා අමාත්‍ය මණ්ඩල අනුමැතිය හිමිව තිබෙනවා.\nකැබිනට් ප්‍රකාශක අමාත්‍ය රාජිත සේනාරත්න කොළඹ අද (14) පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් කියා සිටියේ කොළඹ - පිටකොටුව ඒකාබද්ධ නගර සංවර්ධන සැලැස්ම යටතේ අමාත්‍ය පාඨලී චම්පික රණවක ගෙන එනු ලැබූ යෝජනාවකට අනුව මෙය සිදුවන බවයි.\nනව ආණ්ඩුක්‍රම ව්‍යවස්ථා සංශෝධනයට අදාළව විපක්ෂයේ යෝජනා ද ලබන 26 වනදා පාර්ලිමේන්තුවට ඉදිරිපත් කරන බව කැබිනට් මාධ්‍ය ප්‍රකාශක අමාත්‍ය රාජිත සේනාරත්න ප්‍රකාශ කළා.\nකැබිනට් තීරණ දැනුම්දීමේ මාධ්‍ය හමුවට එක්වෙමින් අමාත්‍යවරයා සඳහන් කළේ රටට හිතකර අන්දමින් ව්‍යවස්ථාව ගෙන ඒමට කටයුතු කරන බවයි.",
       "URL": "https://www.hirunews.lk/123994/පිටකොටුව-මැනිං-වෙළඳපොල-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5210"
}