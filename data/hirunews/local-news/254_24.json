{
       "Source": "hirunews",
       "Timestamp": "Monday, 19 June 2023 - 18:44",
       "Headline": "ලොවක් ආදරය කරන තලපති විජය ගැන ඉන්දියාවේ කතාබහක්",
       "News Content": "රංගන ශිල්පී විජය රඟන ලියෝ චිත්‍රපටයේ බොහෝ දර්ශන මේ වන විට අවසන් කර තිබෙන අතර චිත්‍රපටයේ පළමු ප්‍රචාරණ පෝස්ටරය එළිදක්වා තිබෙනවා.\nකෙසේ වෙතත් හරිත නිජබිම සංවිධානය මෙයට එරෙහිව නිවේදනයක් නිකුත් කර ඇති බව සඳහන්.\nඒ අදාළ පෝස්ටරය තුළ විජය දුම්වැටියක් බොන ඡායාරූපයක් පළ කර තීබීම හේතුවෙන්.\nඑම සංවිධානය වැඩිදුරටත් සඳහන් කරන්නේ සිනමා වීරයන් ලවා දුම්පානය කරන දර්ශන පෙන්වීම හරහා තරුණයන් දුම්පානයට ඇබ්බැහි වන බවයි.\nඑවැනි වෙළඳ දැන්වීම COTPA 2003 ඉන්දියානු දුම්කොළ පාලන පනත යටතේ වරදක් බව දැන දැනම මෙම දැන්වීම් පළ කර තිබෙන බවට ද ඔවුන් චෝදනා එල්ල කරනවා.\nඑමෙන්ම නිජබිම සංවිධානය පෙන්වා දෙන්නේ මෙම අපරාධය වසර 5ක සිර දඬුවමක් ලැබිය හැකි වරදක් වන බවයි.",
       "URL": "https://www.hirunews.lk/338420/ලොවක්-ආදරය-කරන-තලපති-විජය-ගැන-ඉන්දියාවේ-කතාබහක්",
       "Category": "Local News",
       "Parent URL": "https://www.hirunews.lk/local-news.php?pageID=254"
}