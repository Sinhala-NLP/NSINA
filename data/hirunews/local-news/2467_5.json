{
       "Source": "hirunews",
       "Timestamp": "Wednesday, 09 September 2020 - 12:47",
       "Headline": "වසර 48,000කට පෙර මානවයා ජීවත් වූ, ගල් ලෙනක් වලල්ලාවිටින් සොයා ගැනේ",
       "News Content": "පාහියන් ලෙනට සමාන වසර 48,000කට පෙර මානවයා ජීවත් වූ බවට සැක කෙරෙන ගල් ලෙනක් වලල්ලාවිට - ගුලවිට ප්‍රදේශයේ කඳු මුදුනකින් සොයාගෙන තිබෙනවා.\nඒ, කළු ගල් කොරියකට බලපත්‍ර ලබාදීම සඳහා කරුණු සෙවීමට ගිය පුරාවිද්‍යා නිලධාරීන් පිරිසක් මෙම ගල්කොරිය ආසන්නයේ පිහිටි අදාළ ලෙන පරීක්ෂා කළ අවස්ථාවේදියි.\nපසුව පසුගිය සතියේ පුරාවිද්‍යා දෙපාර්තමේන්තුවේ හිටපු නියෝජ්‍ය අධ්‍යක්ෂ ජනරාල් ආචාර්ය නිමල් පෙරේරා ඇතුළු ජ්‍යෙෂ්ඨ පුරාවිද්‍යාඥයින් කණ්ඩායමක් ද මෙම ගල් ලෙන නිරීක්ෂණයට ලක් කරනු ලැබුවා.\nසිදුකළ මූලික පරීක්ෂණයේදී ප්‍රාග් ඓතිහාසික මානවයින් පදිංචි වී සිටි බවට ප්‍රමාණවත් තොරතුරු සහ සාක්ෂි හමුවූ බවයි ආචාර්ය නිමල් පෙරේරා හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/249786/වසර-48000කට-පෙර-මානවයා-ජීවත්-වූ-ගල්-ලෙනක්-වලල්ලාවිටින්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2467"
}