{
       "Source": "hirunews",
       "Timestamp": "Tuesday, 28 March 2023 - 14:34",
       "Headline": "නූතනවාදී අධ්‍යාපන ක්‍රමයක් ගැන සජිත්ගෙන් යෝජනාවක්",
       "News Content": "ශ්‍රී ලංකාව රටක් ලෙස තාක්ෂණයෙන් සන්නද්ධ විය යුතු බවත්, ඒ සඳහා නව අධ්‍යාපන ක්‍රමයක් ඇති කළ යුතු බවත්, ඒ තුළින් රට ගොඩ නැගීමේ වැඩපිළිවෙළ තමා ආරම්භ කරන බවත් විපක්ෂ නායක සජිත් ප්‍රේමදාස පවසනවා.\nඔහු මේ අදහස් ප්‍රකාශ කළේ, අද (28) ලුණුගම්වෙහෙර බෙරලියල කණිෂ්ඨ විද්‍යාලයේ පැවැති වැඩසටහනක් අතරතුර දී යි.\nඑහි දී අදහස් දැක්වූ විපක්ෂ නායකවරයා වැඩිදුරටත් පැවසුවේ රටේ පවතින යල් පැනගිය අධ්‍යාපන ක්‍රමය වෙනුවට දූ දරුවන්ගේ ඩිජිටල් සාක්ෂරතාව ඉහළ නැංවුණු නූතනවාදී ක්‍රමවේදයක් නිර්මාණය කරන බවයි.\nතවද, ඉංග්‍රීසි භාෂා සාක්ෂරතාව ඉහළ නැංවිය යුතු බවත්, ලංකාවේ සියලුම පාසල්වල ඉංග්‍රීසි භාෂා විද්‍යාගාර ඇති කළ යුතු බවත්, ඔහු වැඩිදුරටත් සඳහන් මෙහි දී පැවසුවා.",
       "URL": "https://www.hirunews.lk/331158/නූතනවාදී-අධ්‍යාපන-ක්‍රමයක්-ගැන-සජිත්ගෙන්-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=448"
}