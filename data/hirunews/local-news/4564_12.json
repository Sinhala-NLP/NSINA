{
       "Source": "hirunews",
       "Timestamp": "Thursday, 13 April 2017 - 20:27",
       "Headline": "ත්‍රිපෝෂ පැකැට්ටුව දෙන්න මල් පෝච්චියකින් අල්ලසක්",
       "News Content": "ත්‍රිපෝෂ රජය මගින් ගර්භණී මව්වරුන්ට හා ළදරුවන්ට නොමිළේ ලබාදෙන පෝෂණ ආහාරයක්.\nරට පුරා ඇති මාතෘ සායන හරහා මේ ත්‍රිපෝෂ බෙදා දෙනවා.\nනමුත් කුරුණෑගල - දේවගිරිය මාතෘ සායනයට පැමිණෙන මව්වරුන්ට ඒ සහනය උරුම නැහැ.\nඒ මෙම ත්‍රිපෝෂ පැකැට්ටුව වෙනුවෙන් ඔවුන්ට අල්ලසක් ගෙවීමට සිදුවීම හේතුවෙන්.\nඅද සී.අයි.ඒ අනාවරණය ඒ පිළිබඳවයි.\nකුරුණෑගල - දේවගිරියේ පිහිටි මෙම මාතෘ සායන මධ්‍යස්ථානයට දඹහැර, පහළ දඹහැර, පොල්කටුව, දිද්දෙණිය ආදී ගම් රැසකින් මව්වරුන් පැමිණෙනවා.\nහිරු සී.අයි.ඒ වෙත ලැබුනු රහසිගත තොරතුරකින් කියැවුණේ ත්‍රීපෝෂ ලබාදීමට නම් මල් පෝච්චියක් ගෙන ඒමට මෙහි පවුල් සෞඛ්‍ය සේවිකාව අනිවාර්ය කර ඇති බවයි.\nඑම අරුම පුදුම නීතිය පිළිබදව සොයා බැලීමට හිරු සී.අයි.ඒ කණ්ඩායම දේවගිරිය මාතෘ සායන මධ්‍යස්ථානයට මාසික සායන පැවති දිනක ළඟා වුණා.",
       "URL": "https://www.hirunews.lk/159156/ත්‍රිපෝෂ-පැකැට්ටුව-දෙන්න-මල්-පෝච්චියකින්-අල්ලසක්",
       "Category": "Local News",
       "Parent URL": "https://www.hirunews.lk/local-news.php?pageID=4564"
}