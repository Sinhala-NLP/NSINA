{
       "Source": "hirunews",
       "Timestamp": "Wednesday, 18 November 2020 - 7:07",
       "Headline": "වරාය අත්‍යවශ්‍ය මහජන සේවාවක් බවට නම් කරමින් අතිවිශේෂ ගැසට් නිවේදනයක්",
       "News Content": "ශ්‍රී ලංකා වරාය අධිකාරියේ මෙහෙයුම් අත්‍යවශ්‍ය මෙහෙයුම් මහජන සේවාවක් බවට නම් කරමින් අතිවිශේෂ ගැසට් පත්‍රයක් නිකුත් කරනු ලැබුවා.\n1979 අංක 61 දරන අත්‍යවශ්‍ය මහජන සේවා පනත යටතේ ජනාධිපතිවරයා විසින් සිදුකරන ලද ආඥාවක් ලෙස ජනාධිපති ලේකම්වරයාගේ අත්සනින් යුතුව එය නිකුත් කර තිබෙනවා.\nඒ අනුව ශ්‍රී ලංකා වරාය අධිකාරිය විසින් ඊට අදාළව ඉටුකළ යුතු වන්නා වූ හෝ අවශ්‍ය වන්නා වූ හෝ කවර ස්වභාවයක වූවද සියලුම සේවාවන්, වැඩ හෝ ශ්‍රම දායකත්වය අත්‍යවශ්‍ය මහජන සේවාවන් ලෙස ප්‍රකාශයට පත් කෙරෙනවා.\nඒ අනුව එම සේවාවන් සාමාන්‍ය ජන ජීවිතය පවත්වාගෙන යාම සඳහා අත්‍යවශ්‍ය වන බව සැලකිල්ලට ගනිමින් එම සේවාවන් සැපයීමට අවහිරයක් හෝ බාධාවක් ඇතිවීම වැළැක්වීමේ අරමුණින් එම අතිවිශේෂ ගැසට් නිවේදනය නිකුත් කළ බවයි එහි දැක්වෙන්නේ.",
       "URL": "https://www.hirunews.lk/254988/වරාය-අත්‍යවශ්‍ය-මහජන-සේවාවක්-බවට-නම්-කරමින්-අතිවිශේෂ-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=2326"
}