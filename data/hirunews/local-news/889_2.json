{
       "Source": "hirunews",
       "Timestamp": "Monday, 05 September 2022 - 20:01",
       "Headline": "මෝටර් රථ ප්‍රවාහන දෙපාර්තමේන්තුවේ සේවාවන් තවත් පහසු වෙයි",
       "News Content": "අද (05) සිට මෝටර් රථ ප්‍රවාහන දෙපාර්තමේන්තුවේ සේවාලාභීන්ට තම ගෙවීම් සිදු කිරීමට ක්‍රෙඩිට් කාඩ්පත් ඇතුළු සියලුම විද්‍යුත් කාඩ්පත් භාවිත කිරීමට හැකි බව මෝටර් රථ ප්‍රවාහන කොමසාරිස් ඩී. කුසලානි ද සිල්වා පවසනවා.\nකොමසාරිස්වරිය මේ බව පැවසූයේ මෝටර් රථ ප්‍රවාහන දෙපාර්තමේන්තුවට මුදලින් කරන සියලු ගෙවීම් විද්‍යුත් කාඩ්පත් මගින් ගෙවීමට පහසුකම් සැලසීම පිළිබඳව මහජනතාව දැනුවත් කිරීමට අද(05) රජයේ ප්‍රවෘත්ති දෙපාර්තමේන්තු ශ්‍රවණාගාරයේ පැවති ප්‍රවෘත්ති සාකච්ඡාවකට එක්වෙමින්.\nනූතන තරුණ නව තාක්ෂණයට අනුගත වීම නිසා සහ මුදල් රැගෙන යාමේදී පවතින අපහසුතාවය හේතුවෙන් තාක්ෂණික ක්‍රම භාවිතා කරමින් මුදල් ගෙවීමට දැන් හැකියාව පවතිනවා.\nසේවාව ලබා ගැනීමේදී අතේ මුදල් නැති වුවත් කාඩ්පත් මගින් ගෙවීමට හැකියි.\nභාණ්ඩාගාරයට ආදායම් උපයා දෙන ප්‍රධාන ආයතනයක් ලෙස මෝටර් රථ ප්‍රවාහන දෙපාර්තමේන්තුව මාසිකව රු.බිලියනයක් පමණ ලාබයක් උපයනවා.",
       "URL": "https://www.hirunews.lk/314643/මෝටර්-රථ-ප්‍රවාහන-දෙපාර්තමේන්තුවේ-සේවාවන්-තවත්-පහසු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=889"
}