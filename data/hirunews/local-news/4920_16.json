{
       "Source": "hirunews",
       "Timestamp": "Tuesday, 16 August 2016 - 15:44",
       "Headline": "ශිෂ්‍යත්ව සහ උසස් පෙළ ඇගයීම් වෙනුවෙන් වසා තැබෙන පාසැල් මෙන්න",
       "News Content": "ශිෂ්‍යත්ව විභාගය සහ උසස් පෙළ විභාගයේ ඇගයීම් මධ්‍යස්ථාන ලෙස යොදා ගැනීම හේතුවෙන් වසා තැබෙන පාසැල් ප්‍රකාශයට පත්කර තිබෙනවා.\nඋසස් පෙළ විභාගයේ ඇගයීම් කටයුතු වෙනුවෙන් පාසැල් වසා තැබෙන්නේ මෙම මස 29 වනදා සිට ලබන මස 11 වනදා දක්වායි.\nඑහිදී පාසැල් 6 ක් සම්පුර්ණයෙන්ම වසා ඇගයීම් කටයුතු සිදු කෙරෙනු ඇති.\nඑම පාසැල් යළි විවෘත කෙරෙන්නේ සැප්තැම්බර් මස 13 වනදායි.\nපාසැල් පැවැත්වෙන අතරවාරයේ කොටසක් වසා දමා උසස් පෙළ විභාග ඇගයීම් කටයුතු පාසැල් 21 ක් වනවා.\nඑම පාසැල් නියමිත පරිදි මෙම මස 31 වනදා යළි අධ්‍යයන කටයතුු ආරම්භ කෙරෙනවා.\nමේ අතර 5 ශ්‍රේණිය ශිෂ්‍යත්ව විභාගයේ ඇගයීම් කටයුතු වෙනුවෙන් පාසැල් 39 ක් යොදා ගැනෙනවා.\nමෙම මස 29 වනදා සිට ලබන මස 3 වනදා දක්වායි එහි ඇගයීම් කටයතු සිදුවන්නේ.\nඑහිදී පාසැල් 35 ක් සම්පුර්ණයෙන්ම වසා දමා ඇගයීම් කටයුතු සිදු කෙරෙනවා.\nඑම පාසැල්වල අධ්‍යයන කටයුතු ආරම්භ කෙරෙන්නේ සැප්තැම්බර් 5 වනදායි.\nපාසැල පැවැත්වෙන අතරවාරයේ කොටසක් වසා ඇගයීම් සිදු කෙරෙන පාසැල් 4 ක් වනවා.\nඑම පාසැල් නියමිත පරිදි මෙම මස 31 වනදා ආරම්භ වනු ඇති.",
       "URL": "https://www.hirunews.lk/140767/ශිෂ්‍යත්ව-සහ-උසස්-පෙළ-ඇගයීම්-වෙනුවෙන්-වසා-තැබෙන-පාසැල්-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4920"
}