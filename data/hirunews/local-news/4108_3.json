{
       "Source": "hirunews",
       "Timestamp": "Thursday, 25 January 2018 - 19:20",
       "Headline": "නුවරඑළියේ මත්පැන් කූපන් ගැන නිරීක්ෂකයින් අවධානයෙන්",
       "News Content": "පළාත් පාලන මැතිවරණයට අදාළව දෙවන අදියරේ තැපැල් ඡන්ද සළකුණු කිරීම ප්‍රශස්ත මට්ටමක පැවති මැතිවරණ නිරීක්ෂණ ජාල ප්‍රකාශ කළා.\nපළමු අදියරේ තැපැල් ජන්ද විමසීම පසුගිය 22 වනදා සිදුකළ අතර එදින පොලිසිය, මැතිවරණ නිලධාරීන් සහ දිස්ත්‍රික් ලේකම් කාර්යාල නිලධාරීන් සිය ජන්දය භාවිතා කළා.\nඅනෙකුත් රාජ්‍ය සේවකයන්ට අද සහ හෙට තැපැල් ජන්ද ප්‍රකාශ කළ හැකියි.\nයම් රාජ්‍ය නිලධාරියෙකුට අද (25) හෝ හෙට (26) තැපැල්  ඡන්දය භාවිත කිරීමට  නොහැකි වුවහොත් ඔවුන්ට ලබන මස පලමුවන දා සහ දෙවනදා තමන් සේවය කරන ආයතනය අයත්වන දිස්ත්‍රික් ලේකම් කාර්යාලයේදි තැපැල් ජන්දය සලකුණූ කිරිමට අවස්ථාව ලබාදී තිබෙනවා.\nමේ අතර, මුලතිව් - පුදුකුඩිඉරිප්පු - තේරාවිල් ප්‍රදේශයේදී නිල ඡුන්ද පත්‍රිකා 288ක්  සමඟ දෙදෙනෙකු පොලීසිය අත්අඩංගුවට ගෙන තිබෙනවා.\nඉන් එක් අයෙකු තැපැල්කරුවෙකු ලෙස කටයුතු කරන බවයි පොලීිසිය සදහන් කළේ.\nඑසේම, නුවරඑළිය දිස්ත්‍රික්කයේ සියලූම මත්පැන් අලෙවිසැල්වලට මැතිවරණ නිරීක්ෂකයින් රාජකාරියේ යොදවන බවට මැතිවරණ කොමිසමේ සභාපතිවරයා තමන්ට පොරොන්දු වූ බව ලංකා කම්කරු කොංග්‍රසයේ ජ්‍යෙෂ්ඨ උපසභාපති එස්. අරුල්සාමි පවසනවා.\nහැටන් ලංකා කම්කරු කොංග්‍රස් මූලස්ථානයේ අද පැවති මාධ්‍ය හමුවකට එක්වෙමින් ඔහු සදහන් කළේ මැතිවරණය වෙනුවෙන් වතුකරයේ මත්පැන් කූපන් බෙදා හැර ඇති බවයි.",
       "URL": "https://www.hirunews.lk/182044/නුවරඑළියේ-මත්පැන්-කූපන්-ගැන-නිරීක්ෂකයින්-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4108"
}