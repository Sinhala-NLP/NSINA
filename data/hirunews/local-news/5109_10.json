{
       "Source": "hirunews",
       "Timestamp": "Wednesday, 30 March 2016 - 14:39",
       "Headline": "ඇඹිලිපිටියේ හිටපු ASP ලබන මස 8 වනදා දක්වා රිමාන්ඩ්",
       "News Content": "ඇඹිලිපිටිය සුමිත් ප්‍රසන්නගේ මරණය සම්බන්ධයෙන් අත්අඩංගුවට ගෙන සිටින හිටපු සහකාර පොලිස් අධිකාරී ඩී.සී. ධර්මරත්න ලබන මස 8 වනදා දක්වා යළි රක්ෂිත බන්ධනාගාර ගත කෙරුණා.\nඒ ඔහු අද ඇඹිලිපිටිය අතිරේක මහේස්ත්‍රාත් ප්‍රසන්න ප්‍රනාන්දු හමුවට යළි ඉදිරිපත් කෙරුණු අවස්ථාවේදීයි.\nමෙහිදි සැකකාර හිටපු සහකාර පොලිස් අධිකාරිවරයා තමාගේ කොන්දේ හට ගෙන ඇති ආබාධයක් සදහා වෛද්‍ය ප්‍රතිකාර ලබා ගැනීමට අධිකරණයෙන් ඉල්ලීමක් කර තිබෙනවා.\nඑහිදී අතිරේක මහේස්ත්‍රාත්වරයා නියෝග කර ඇත්තේ වෛද්‍ය වාර්තාවක් ඉදිරිපත් කිරීමෙන් අනතුරුව මේ පිළිබදව සලකා බලන බවයි.\nමේ අතර, තමන්ට ඇප ලබාදෙන ලෙස ඉල්ලා හිටපු සහකාර පොලිස් අධිකාරීවරයා ඉදිරිපත් කළ ඇප අයදුම ඇඹිලිපිටිය මහාධිකරණය හමුවේ අද සලකා බැලූණා.\nඑහිදී ඇප අයදුම්පත සලකා බැලීම මැයි මස 10 වනදා දක්වා කල් දැමීමටයි ඇඹිලිපිටිය මහාධිකරණ විනිසුරු කුමාරි එන්. අබේරත්න නියෝග කළේ.",
       "URL": "https://www.hirunews.lk/129738/ඇඹිලිපිටියේ-හිටපු-asp-ලබන-මස-8-වනදා-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5109"
}