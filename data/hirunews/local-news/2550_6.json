{
       "Source": "hirunews",
       "Timestamp": "Thursday, 30 July 2020 - 13:19",
       "Headline": "තම වැඩපිළිවෙල ඉදිරියට ගෙන යා හැකි කණ්ඩායමක් ජනපති ඉල්ලයි (වීඩියෝ)",
       "News Content": "තම වැඩපිළිවෙල ඉදිරියට ගෙන යා හැකි පිරිසක් පාර්ලිමේන්තුවට තෝරා පත් කර එවන ලෙස ජනාධිපති ගෝඨාභය රාජපක්ෂ ජනතාවගෙන් ඉල්ලීමක් කරනවා.\nකළුතර දිස්ත්‍රික්කයේ පැවති ජන හමු කිහිපයකට ජනාධිපතිවරයා ඊයේ පස්වරුවේ එක් වූ අතර එම හමුවකදීයි මෙම ඉල්ලීම කරනු ලැබුවේ.\nබුලත්සිංහල මහජන ක්‍රීඩාංගණයේ පැවති ජන හමුවකදී රැස්ව සිටි පිරිස සමග ජනාධිපතිවරයා සංවාදයක ද නිරතවුණා.\nමීට අමතරව ඉංගිරිය ප්‍රාදේශීය සභා ක්‍රීඩාංගණයේ පැවති ජන හමුවකට සහ මතුගම ප්‍රාදේශීය සභා ශ්‍රවණාගාරයේ පැවති ජන හමුවකටද ජනාධිපතිවරයා එක්වුණා.",
       "URL": "https://www.hirunews.lk/246758/තම-වැඩපිළිවෙල-ඉදිරියට-ගෙන-යා-හැකි-කණ්ඩායමක්-ජනපති-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2550"
}