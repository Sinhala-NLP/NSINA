{
       "Source": "hirunews",
       "Timestamp": "Saturday, 17 December 2022 - 7:48",
       "Headline": "පාස්කු ඉරිදා ප්‍රහාරයේ සැකකරුවෙකුට ඇප",
       "News Content": "පාස්කු ඉරුදින කොළඹ කිංග්ස්බරි හෝටලයට බෝම්බ ප්‍රහාරයන් එල්ල කළ සිද්ධියට අදාළව වසර 03කට ආසන්න කාලයක් රක්ෂිත බන්ධනාගාරගතව සිටි රිලා මර්ෂුක් නමැති 08 වන සැකකරු ඇපමත මුදාහරින ලෙස කොටුව මහේස්ත්‍රාත් තිලිණ ගමගේ නියෝග කළා.\nඑම සැකකරුට ඇප ලබාදීමට විරෝධතාවයක් නොමැති බවට නීතිපතිවරයා ලබා දී ඇති උපදෙස් අනුවයි මහේස්ත්‍රාත්වරයා ඇප ලබාදීමට පියවර ගත්තේ.\nඒ අනුව රුපියල් ලක්ෂ 05ක ශරීර ඇප දෙකක් මත සැකකරු මුදාහැරීමටයි මහේස්ත්‍රාත් තිලිණ ගමගේ නියෝග කළේ.\nකිංග්ස්බරි හෝටලයට බෝම්බ ප්‍රහාරය එල්ල කරමින් මියගිය මරාගෙන බෝම්බකරුගේ බිරිඳ සහ තවත් සැකකරුවෙකු තවදුරටත් ලබන 23 වැනිදා දක්වා රක්ෂිත බන්ධනාගාරගත කිරීමටයි මෙහිදී මහේස්ත්‍රාත්වරයා තවදුරටත් නියෝග කළේ.",
       "URL": "https://www.hirunews.lk/322851/පාස්කු-ඉරිදා-ප්‍රහාරයේ-සැකකරුවෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=662"
}