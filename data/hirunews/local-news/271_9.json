{
       "Source": "hirunews",
       "Timestamp": "Tuesday, 13 June 2023 - 20:03",
       "Headline": "කාන්තාවක් ඝාතනය කළ හමුදා සෙබළෙක් අත්අඩංගුවට",
       "News Content": "කොස්ගොඩ පොලිස් වසමේ ඉඳුරුව ඇටවල වත්ත ප්‍රදේශයේදී පෙරේදා (11) එක් දරු මවක් නිවසක් තුළදී තියුණු ආයුධයකින් කපා කොටා ඝාතනය කිරීමේ සිද්ධිය සම්බන්ධයෙන් අද (13) යුධ හමුදා සෙබළකු අත්අඩංගුවට ගත් බව අනුරාධපුර මූලස්ථාන පොලිසිය පවසනවා.\nමෙලෙස අත්අඩංගුවට පත්ව ඇත්තේ අනුරාධපුර සාලියපුර, මාන්කඩවල ප්‍රදේශයේ පදිංචි 38 හැවිරිදි යුධ හමුදා සෙබළෙක් බවයි වාර්තා වන්නේ.\nපසුගිය 12දා මෙම ඝාතනය සිදුව තිබූ අතර මෙලෙස ඝාතනයට ලක්ව තිබුනේ ඉඳුරුව ඇටවල වත්ත ප්‍රදේශයේ පදිංචි තිස් හත් හැවිරිදි කාන්තාවක් බවයි සඳහන් වන්නේ.\nමියගිය කාන්තාවගේ සැමියා විදෙස් ගතව සිට ඇති අතර ඇය, මෙම යුධ හමුදා සෙබළා සමග අනියම් සබඳතාවක් පවත්වා ගෙන ගොස් ඇති බවට තොරතුරු ලැබී ඇති බවයි පොලීසිය පවසන්නේ.",
       "URL": "https://www.hirunews.lk/337853/කාන්තාවක්-ඝාතනය-කළ-හමුදා-සෙබළෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=271"
}