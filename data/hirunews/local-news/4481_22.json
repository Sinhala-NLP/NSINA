{
       "Source": "hirunews",
       "Timestamp": "Tuesday, 06 June 2017 - 16:07",
       "Headline": "වැසිකිළි වලකට වැටුනු සුනඛයෙකු බේරා ගැනීමට පැය 2 ක මෙහෙයුමක්",
       "News Content": "පසුගිය දිනවල මධ්‍යම කදුකරයට අඛන්ඩව ඇදහැලූණූ ධාරානිපාත වර්ෂාවෙන් ආරක්‍ෂා විමට හැටන් නගර මධ්‍යයේ පිහිටි රාජ්‍ය ආයතනයක ඉහළ ගොඩනැගිල්ලට පිවිස ඇති සුනඛයෙකු එම ගොඩනැගිල්ල මැද අඩි විස්සක් පමණ පහලින් තිබුු වැසිකිළි වලකට වැටි සිටියදි ප්‍රදේශයේ තරුණයන් පිරිසක් විසින් පැය දෙකක පමණ මෙහෙයුමකින් දැඩි පරිශ්‍රමයක් දරා අද(06) එම සුනඛයා ගොඩ ගනු ලැබුවා.\nහැටන් නගර මධ්‍යයේ අයාලේ ගිය සුනඛයෙකු වර්ෂාවෙන් ආරක්‍ෂා විම සදහා මිට දින කිහිපයකට ඉහතදි එම ගොඩනැගිල්ලට පිවිස සිටියදී එම ගොඩනැගිල්ල මැද නිරාවරණය කර ඇති කොටසෙන් සුනඛයා වැටි ඇති බවයි එම සුනඛයා මුදා ගත් තරුණයන් පැවසුවේ.\nදින ගණනාවක සිට නිරාහාරව සිට ඇති මෙම සුනඛයා කෑගසන ශබිදය ඇසි එම තරුණයන් පිරිස විශාල කඹ ලණු යොදා ගිනිමින් සුනඛයා මුදා ගනු ලැබුවා.\nසුනඛයා වැටි සිටි ගොඩනැගිල්ල මැද පිහිටි වැසිකිළි වලට පිවිසිමට දොරටුවක් නොමැති නිසා ගොඩනැගිල්ලේ ඉහළ මහලේ සිටම සුනඛයා කිසිදු තුවාලයක් නොමැති බේරා ගැනිමට එම තරුණයන් පිරිස දැඩි පරිශ්‍රමයක් යොදනු ලැබුවා.",
       "URL": "https://www.hirunews.lk/162967/වැසිකිළි-වලකට-වැටුනු-සුනඛයෙකු-බේරා-ගැනීමට-පැය-2-ක-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4481"
}