{
       "Source": "hirunews",
       "Timestamp": "Sunday, 13 December 2020 - 8:29",
       "Headline": "මහර බන්ධනාගාර සිද්ධිය ගැන ප්‍රකාශ 255ක් - මියගිය රැඳවියන්ගේ මරණ පරීක්ෂණ වාර්තා අධිකරණයට (වීඩියෝ)",
       "News Content": "මහර බන්ධනාගාරයේ සිද්ධිය සම්බන්ධයෙන් මේ වනවිට ප්‍රකාශ 255 ක් සටහන් කරගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඒ, ඊයේ දිනයේ එලෙස සටහන් කරගත් ප්‍රකාශ 27 ක් සමඟයි.\nමේ වනවිට රැඳවියන්, බන්ධනාගාර නිලධාරීන්, වෛද්‍ය කාර්ය මණ්ඩල ඇතුළු කණ්ඩායම් වෙතින් සිද්ධියට අදාළ ප්‍රකාශ සටහන් කරගෙන ඇති අතර, මියගිය රැඳවියන්ගේ පශ්චාත් මරණ පරීක්ෂණ දෙකක් ඊයේ සිදුකරන ලද බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළා.\nඑම මරණ පරීක්ෂණ වාර්තා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/256903/මහර-බන්ධනාගාර-සිද්ධිය-ගැන-ප්‍රකාශ-255ක්-මියගිය-රැඳවියන්ගේ-මරණ-පරීක්ෂණ-වාර්තා-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2278"
}