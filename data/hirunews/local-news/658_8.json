{
       "Source": "hirunews",
       "Timestamp": "Sunday, 18 December 2022 - 20:16",
       "Headline": "ඇහැටුවැව විභාග මධ්‍යස්ථානයක අසාධාරණයක් වූ බවට දෙමාපියන්ගෙන් චෝදනා",
       "News Content": "2022 වසරට අදාළ පහ ශ්‍රේණිය ශිෂත්ව විභාගය අද පැවැත්වුණා.\nවිභාග මධ්‍යස්ථාන 2,894 ක දී පැවති මෙම විභාගය සඳහා පෙනී සිටි සිසුන් සංඛ්‍යාව තුන් ලක්ෂ 34,698ක්.\nමේ අතර ගල්ගමුව අධ්‍යාපන කොට්ඨාසයේ ඇහැටුවැව බණ්ඩාරනායක ජාතික පාසලේ ශිෂ්‍යත්ව මධ්‍යස්ථානයේ විභාගය සඳහා පෙනීසිටි සිසුන් පිරිසකට අසාධාරණයක් සිදුවූ බවට දෙමාපියන් පිරිසක් චෝදනා කළා.\nඑහිදී දෙමාපියන් කියා සිටියේ අදාළ පාසලේ ගුරුවරියක් ප්‍රශ්න පත්‍රය බෙදාහැරීමේදී මතුවූ ගැටළුවක් හේතුවෙන් තම දරුවන් අසාධාරණයට ලක්වූ බවයි.\nසිද්ධිය සම්බන්ධයෙන් හිරු ප්‍රවෘත්ති අංශය විභාග කොමසාරිස් ජනරාල් එල්. එම්.ඩී ධර්මසේනගෙන් විමසීමක්ද කළ අතර ඔහු කියා සිටියේ හෙට දිනයේ මේ පිලිබඳ විමර්ශනයක් සිදුකර අවශ්‍ය පියවර ගන්නා බවයි.",
       "URL": "https://www.hirunews.lk/322997/ඇහැටුවැව-විභාග-මධ්‍යස්ථානයක-අසාධාරණයක්-වූ-බවට-දෙමාපියන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=658"
}