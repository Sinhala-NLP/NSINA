{
       "Source": "hirunews",
       "Timestamp": "Sunday, 23 October 2022 - 17:25",
       "Headline": "ඉන්දියාවට කඩුලු 4ක ජයක්",
       "News Content": "පන්දුවාර 20 ලෝක කුසලාන තරගාවලියේ පකිස්ථානය සමග පැවති තරගය කඩුලු 4 කින් ජය ගැනීමට ඉන්දියාව අද සමත්වුණා.\nතරගයේ කාසියේ වාසිය දිනූ ඉන්දීය නායකයාගේ ආරාධනය මත පළමුවෙන් පන්දුවට පහරදුන් පාකිස්ථානය නියමිත පන්දුවාර 20 අවසානයේ කඩුලු 8ක් දැවී ලකුණු 159ක් ලබාගත්තා.\nශාන් මසූඩ් නොදැවී ලකුණු 52යි. ඉෆ්තිකාර් අහමඩ් ලකුණු 51ක් රැස් කළා.\nපිළිතුරු ඉනිම වෙනුවෙන් පන්දුවට පහරදුන් ඉන්දීය කණ්ඩායම පන්දුවාර 20 අවසානයේ කඩුලු 6ක් දැවී ලකුණු 160ක් ලබාගත්තා.\nවිරා්ත් කෝලි පන්දු 53කින් නොදැවී වේගවත් ලකුණු 82ක් රැස් කළේ හයේ පහර 4ක් සහ හතරේ පහර 6ක් ද සමගින්. හර්දික් පාන්ඩ්යා ලකුණු 40යි.",
       "URL": "https://www.hirunews.lk/318634/ඉන්දියාවට-කඩුලු-4ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=784"
}