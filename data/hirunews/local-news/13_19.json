{
       "Source": "hirunews",
       "Timestamp": "Friday, 22 September 2023 - 13:04",
       "Headline": "ඉන්දියාවේ ත්‍රස්ත ක්‍රියා සහ අපරාධවලට සම්බන්ධ පුද්ගලයෙක් ලංකාවෙන් අත්අඩංගුවට",
       "News Content": "ඉන්දියාවේ සිදු වූ ත්‍රස්ත ක්‍රියා සහ අපරාධ රැසකට සම්බන්ධ ත්‍රස්තවාදියෙකු අත්අඩංගුවට ගෙන ඉන්දියාවට පිටුවහල් කිරීමට ශ්‍රී ලංකාවේ ආරක්ෂක අංශ තීරණය කර තිබෙනවා.\nමෙම පුද්ගලයා ඉන්දීය අධිකරණය මඟ හරිමින් සිටි සහ ඉන්දියාවට අවශ්‍ය කර සිටි අයෙකු බවයි අනාවරණය වී ඇත්තේ.\nඔහු මිට වසරකට පෙර බංග්ලාදේශයේ ව්‍යාජ ගුවන් ගමන් බලපත්‍රයක් යොදාගනිමින් වෙනත් රටක සිට ශ්‍රී ලංකාවට පැමිණ ව්‍යාපාරිකයෙක් ලෙස පෙනීසිටිමින් ඉතා රහසිගත ලෙස කටයුතු කර තිබෙනවා.\nඑසේම මොහු ශ්‍රී ලංකාවේ සිටි කාලයේදී කරන ලද ක්‍රියා සම්බන්ධයෙන්ද මෙරට ආරක්ෂක අංශ විමර්ශන සිදු කරන බවයි වාර්තා වී ඇත්තේ.",
       "URL": "https://www.hirunews.lk/349078/ඉන්දියාවේ-ත්‍රස්ත-ක්‍රියා-සහ-අපරාධවලට-සම්බන්ධ-පුද්ගලයෙක්-ලංකාවෙන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=13"
}