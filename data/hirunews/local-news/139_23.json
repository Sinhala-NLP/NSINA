{
       "Source": "hirunews",
       "Timestamp": "Sunday, 30 July 2023 - 14:12",
       "Headline": "යුරෝපා සංගමය නයිජර් රාජ්‍යයට දෙන සියලු සහන නවතා දමයි",
       "News Content": "නයිජර් රාජ්‍ය සමඟ පවතින සියලුම ආරක්ෂක සහයෝගීතාව පිළිබඳ කටයුතු අත්හිටුවීමට යුරෝපා සංගමය තීරණය කර තිබෙනවා.\nඑමෙන්ම, අයවැය සහන ද නවතා දමන බවයි යුරෝපා සංගමය ප්‍රකාශ කර ඇත්තේ.\nඒ, කුමන්ත්‍රණයකින් පසු එරට හමුදාව විසින් ජනාධිපති මොහොමඩ් බසූම් පහ කර බලය අත්පත් කර ගැනීමට විරෝධය පළ කරමින්.\nජනාධිපති ආරක්ෂක අංශ ප්‍රධානී ජෙනරාල් අබ්දුරහ්මනේ ට්චියානි විසින් හිටපු ජනාධිපතිවරයා සිර අඩස්සියට ගනු ලැබුවේ පසුගිය බදාදායි.\nඑමෙන්ම අමෙරිකාව, ප්‍රංශය සහ යුරෝපය ද නයිජර් රාජ්‍යයේ නව හමුදා නායකත්වය ප්‍රතික්ෂේප කර තිබෙනවා.\nඅප්‍රිකානු සංගමය නයිජර් හමුදාවෙන් ඉල්ලීමක් කර ඇත්තේ දින 15 ක් තුළ තම කඳවුරු වෙතට යන ලෙසටයි.",
       "URL": "https://www.hirunews.lk/343030/යුරෝපා-සංගමය-නයිජර්-රාජ්‍යයට-දෙන-සියලු-සහන-නවතා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=139"
}