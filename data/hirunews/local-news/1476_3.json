{
       "Source": "hirunews",
       "Timestamp": "Wednesday, 22 December 2021 - 19:44",
       "Headline": "14 හැවිරිදි දැරියක් ගණිකා වෘත්තියේ යෙද වූ ඥාති සොහොයුරියක් අත්අඩංගුවට",
       "News Content": "තමාගේ තනියට කැඳවාගෙන යන බව පවසමින් 14 හැවිරිදි දැරියක් දීර්ඝ කාලයක සිට ගණිකා වෘත්තියේ යෙදවූ බව කියන ඇගේ ඥාතී සොහොයුරියක් සහ දැරිය මිලදී ගත් බව කියන පුද්ගලයෙකු මරදාන පොලීසිය අත්අඩංගුවට ගෙන තිබෙනවා.\nදැරිය මිලදී ගත් තවත් ව්‍යාපාරිකයින් ඇතුලු ක්ෂේත්‍ර කිහිපයක පුද්ගලයින් සම්බන්ධයෙන් තොරතුරු අනාවරණ වෙමින් පවතින බවයි පොලීසිය ප්‍රකාශ කළේ.\nදැරියගේ දෙමාපියන් මුලාකොට තමාගේ තනියට දැරිය රැගෙන යන බව පවසමින් 31 හැවිරිදි සැකකාර කාන්තාව දැරිය විවිධ ස්ථානවලට රැගෙන ගොස් මුදලට අලෙවි කර ඇති බවටයි පොලීසිය සඳහන් කළේ.\nඇතැම් අවස්ථාවලදී මෙම බාල වයස්කාර දැරිය රුපියල් 50,000 කට වැඩි මුදලකට ද අලෙවි කර ඇති අතර, දැරිය විකිණිමෙන් ලැබෙන මුදල් වලින් සැකකාර කාන්තාව සුඛෝපභෝගි ජිවිතයක් ද ගත කර තිබෙනවා.\nමේ අතර, ගම්පොල - මවුන්ටන්පල් ප්‍රදේශයේදී 14 හැවිරිදි දැරියක් පහරදී ඝාතනය කිරීමේ සිද්ධියට අදාළව ඇයගේ පියා සහ ඥාතියෙකු අත්අඩංගුවට ගත් බව පොලීසිය පැවසුවා.\nප්‍රේම සබඳතාවයක් හේතුකොට ගෙන දැරියගේ පියා සහ සුළු පියා පසුගිය 19 වනදා මෙම පහරදීම සිදුකර ඇති අතර, සිහිසුන් වූ දැරිය රෝහල් ගත නොකර බොහෝ වේලාවක් නිවසේ තබා ගෙන ඇති බවට ද තොරතුරු වාර්තා වනවා.",
       "URL": "https://www.hirunews.lk/291860/14-හැවිරිදි-දැරියක්-ගණිකා-වෘත්තියේ-යෙද-වූ-ඥාති-සොහොයුරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1476"
}