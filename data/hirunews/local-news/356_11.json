{
       "Source": "hirunews",
       "Timestamp": "Tuesday, 09 May 2023 - 21:19",
       "Headline": "මැයි 9 සැමරුම් බලන්න කහදගම බේරෙට එයි  (වීඩියෝ)",
       "News Content": "අරගලේ දී පහර කෑමට ලක් වූ ශ්‍රී ලංකා පොදුජන පෙරමුණේ කොළඹ දිස්ත්‍රික්කයේ හිටපු නාගරික මන්ත්‍රී මහින්ද කහදගම අද (09) බේරේ වැව ආසන්නයේ සිට මාධ්‍යට අදහස් දැක්වූවා.\nඔහු කියා සිටියේ අරගලේට අවුරුද්දක් පිරීම නිමිත්තෙන් සංවිධානය කර ඇති උත්සව නැරඹීමට පැමිණි බවයි.\nඑහිදී මේ පිළිබඳ හිටපු නාගරික මන්ත්‍රී මහින්ද කහදගම තම අදහස් පළ කළා.\n''එච්චර අරගලයක් කරපු අයට බැරි වුණා මෙතනට ඇවිත් සැමරුමක්වත් කරන්න. ඒකත් කරන්න වෙලා තියෙන්නේ මට. හැබැයි මං ආවේ සැමරුම බලන්න. අරගලය ජයග්‍රහණය කරපු අය අද නෑනේ එයාලා ඉන්නේ පොළොව යට. ජයග්‍රහණය කරපු අය තමා පොළොව උඩ ඉන්නේ. අපි තමා ජයග්‍රහණය කරලා තියෙන්නේ. මේක මට පුරුදුයි. අලුතින් නාන්න දෙයක් නෑ. මේක මගෙ ගම. මම කොහොමත් නානවා බේරේ. අලුතින් නාන්න දෙයක් නෑ. අරගලයට මං ස්තූතිවන්ත වෙනවා මාව දේශපාලන නායකයෙක් කලාට. මාව හොස්පිටල් ගිහිං දාන්න අයියෝ කියන්නේ මගේ දේශපාලන සටන් පාඨය. මං එහෙම කියලා එතන කළේ රඟපෑමක්. ඒ රංගනේ ආවේ නැත්තම් මට අද මෙතන ඉන්න බෑ. රංගනයක් තිබුනේ එතන.\" ඉන්න බෑ අද.''\nකෙසේ වෙතත් ජනාධිපති මන්දිරයට, ජනාධිපති ලේකම් කාර්යාලයට, මුදල් අමාත්‍යාංශයට සහ අරලියගහ මන්දිරයට ඇතුළුවීම වළක්වමින් අධිකරණ නියෝගයක් නිකුත් කර තිබෙනවා.\nඒ පසුගිය වසරේ මැයි 09 අරගලය අනුස්මරණය කිරීමට සිටින විරෝධතාකරුවන් පිරිසකට ස්ථාන කිහිපයකට ඇතුළුවීම වළක්වාලමින්.\nකොල්ලුපිටිය පොලීසිය විසින් කළ ඉල්ලීමක් සලකා බලා කොටුව මහෙස්ත්‍රාත් තිලිණ ගමගේ විසින් මෙම වාරණ නියෝගයක් නිකුත් කල බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/334727/මැයි-9-සැමරුම්-බලන්න-කහදගම-බේරෙට-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=356"
}