{
       "Source": "hirunews",
       "Timestamp": "Friday, 02 September 2022 - 8:11",
       "Headline": "බලාපොරොත්තුවේ දොරටුව විවෘත වෙයි",
       "News Content": "විදේශගත ශ්‍රමිකයන් සදහා කටුනායක ජාත්‍යන්තර ගුවන් තොටුපලේ වෙන් වූ විශේෂ පිවිසුම් දොරටුවක් හෝප් ගේට් නමින් ඊයේ (01) විවෘත කෙරුණා.\nවිදෙස් රැකියා සදහා පිටත්ව යන ශ්‍රමිකයන්ට සහ විදේශගත රැකියාවල නිරතව යළි දිවයිනට පැමිණෙන ශ්‍රමිකයන් සදහා මෙම නව දොරටුව ක්‍රියාත්මක බවයි කම්කරු හා විදේශ රැකියා අමාත්‍යාංශය සදහන් කළේ.\nමෙහි දී විදේශගත ශ්‍රමිකයන්ට අවශ්‍ය සියලුම පහසුකම් සැලසීමට මෙන්ම ඒ සදහා සහාය ලබා දීමට විශේෂ සත්කාරක සේවා සැපයීමේ කණ්ඩායමක් ද එහි යොදවා තිබෙනවා.",
       "URL": "https://www.hirunews.lk/314339/බලාපොරොත්තුවේ-දොරටුව-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=896"
}