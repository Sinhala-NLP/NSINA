{
       "Source": "hirunews",
       "Timestamp": "Tuesday, 05 December 2017 - 14:43",
       "Headline": "ඇතුළට ගිය පළාත් මන්ත්‍රීට අද ලැබුන අවසරය",
       "News Content": "රක්ෂිත බන්ධනාගාර ගතකර සිටින බස්නාහිර පළාත් සභා එක්සත් ජාතික පක්ෂ මන්ත්‍රී රන්දීර් රොද්‍රිගූට පළාත් සභා සභාවේ මාසික රැස්වීම්වලට සහ කාරක සභා රැස්වීම්වලට සහභාගීවීමට මිනුවන්ගොඩ මහේස්ත්‍රාත් අධිකරණය අවසර ලබාදී තිබෙනවා.\nඒ, පසුගිය ඔක්තෝම්බර් 23 වනදා දිවුලපිටිය - හේන්පිටගෙදර ප්‍රදේශයේදී විශේෂ කාර්ය බලකා නිලධාරීන් සහ සන්නද්ධ කණ්ඩායමක් අතර සිදුවූ වෙඩි හුවමාරුවකදී පුද්ගලයෙකු මියයෑමේ සිද්ධියේ නඩුව ඊයේ කැඳවූ අවස්ථාවේදියි.\nගිනි අවි ආඥා පනත යටතේ අත්අඩංගුවට ගෙන සිටින මන්ත්‍රීවරයා ඇතුලූ අටදෙනා මේ මස 13 වනදා දක්වා යළි  රක්ෂිත බන්ධනාගාර ගත කරන ලෙසද මිනුවන්ගොඩ මහේස්ත්‍රාත් ශිලනි චතුරන්ති පෙරේරා එහිදී නියෝග කළා.",
       "URL": "https://www.hirunews.lk/177643/ඇතුළට-ගිය-පළාත්-මන්ත්‍රීට-අද-ලැබුන-අවසරය",
       "Category": "Local News",
       "Parent URL": "https://www.hirunews.lk/local-news.php?pageID=4186"
}