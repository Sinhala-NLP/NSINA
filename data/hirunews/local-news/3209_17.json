{
       "Source": "hirunews",
       "Timestamp": "Thursday, 08 August 2019 - 13:00",
       "Headline": "කෝප් කමිටුව හෙට සිට මාධ්‍යයට විවෘතයි",
       "News Content": "පොදු ව්‍යාපාර පිළිබඳ කාරක සභාව හෙවත් කෝප් කමිටුව හෙට සිට මාධ්‍යයට විවෘත කරන බව කථානායකවරයා අද පාර්ලිමේන්තුවේදී ප්‍රකාශ කළා.\nඒ, කථානායකවරයාගේ නිවේදන දැනුම්දෙමින්.\nමෙහිදී ආණ්ඩු පක්ෂයේ මන්ත්‍රීවරුන් කථානායකවරයාගෙන් ඉල්ලා සිටියේ ඉදිරියේදී ආංශික අධීක්ෂණ කාරක සභාද මාධ්‍යයට විවෘත කිරීමට කටයුතු කරන ලෙසටයි.\nමේ අතර විපක්ෂය විසින් යොමුකරන ප්‍රශ්නවලට පිළිතුරු ලබාදීමට ආණ්ඩුවේ ඇමතිවරු සභාවේ නොසිටීම සම්බන්ධයෙන් අදත් පාර්ලිමේන්තුවේදී සංවාදයක් ඇතිවුණා.\nස්ථාවර නියෝග 27 - 2 යටතේ යොමුකළ ප්‍රශ්නවලට පිළිතුරු ලබාදීමට ඇමතිවරුන් 9 දෙනෙකු අවස්ථා කිහිපයකදී පාර්ලිමේන්තුවේ සිට නොමැති බවයි අනාවරණ වුණේ.",
       "URL": "https://www.hirunews.lk/221806/කෝප්-කමිටුව-හෙට-සිට-මාධ්‍යයට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=3209"
}