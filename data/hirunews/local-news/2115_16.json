{
       "Source": "hirunews",
       "Timestamp": "Tuesday, 02 March 2021 - 14:39",
       "Headline": "ගමට පිටියක් ජාතික ව්‍යාපෘතියේ සමාරම්භක උත්සවය අගමැති ප්‍රධානත්වයෙන් (වීඩියෝ)",
       "News Content": "රටක රාජ්‍ය නායකයෙකු බිහිකිරීම සඳහා ක්‍රීඩාවෙන් ලැබෙන පන්නරය ඉතා වැදගත් බව අග්‍රාමාත්‍ය මහින්ද රාජපක්ෂ පවසනවා.\nඅග්‍රාමාත්‍යවරයා මේ බව සඳහන් කර සිටියේ මෙරට ක්‍රීඩාංගණ සංවර්ධනය කිරීමේ ගමට පිටියක් ජාතික ව්‍යාපෘතියේ සමාරම්භක උත්සවයට එක්වෙමින්.\nමෙරට ග්‍රාමීය ක්‍රීඩා පිටි සංවර්ධනය කිරීමේ ගමට පිටියක් ජාතික ව්‍යාපෘතිය අද පෙරවරුවේ ආරම්භ කෙරුණේ අග්‍රාමාත්‍ය මහින්ද රාජපක්ෂ\nප්‍රදානත්වයෙන්.\nග්‍රාමීය හා පාසල් ක්‍රීඩා යටිතල පහසුකම් අමාත්‍යාශ සහ ක්‍රීඩා හා තරුණ කටයුතු අමාත්‍යශය එක්ව සංවිධාන කරන මෙම වැඩසටහනේ සමාරම්භක උත්සවය අද උදෑසන අරලියගහ මන්දිරයේ සිට පැවැත්වුණේ වීඩියෝ තාක්ෂණය ඔස්සේයි.\nමෙම ජාතික ව්‍යාපෘතිය යටතේ ග්‍රාමීය ක්‍රීඩා පිටි 332ක් සංවර්ධය කිරීමට නියමිතයි.",
       "URL": "https://www.hirunews.lk/264113/ගමට-පිටියක්-ජාතික-ව්‍යාපෘතියේ-සමාරම්භක-උත්සවය-අගමැති-ප්‍රධානත්වයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2115"
}