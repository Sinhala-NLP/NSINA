{
       "Source": "hirunews",
       "Timestamp": "Monday, 06 February 2017 - 12:50",
       "Headline": "පොලිතින් කිලෝ 20 ක් සිරුරෙන් ඉවත් කළත් තවමත් දුක් විඳින නෙළුම්විල අලියා (ඡායාරූප)",
       "News Content": "පොලිතින් ආහාරයට ගැනීමෙන් දින කිහිපයක සිට මනම්පිටිය නෙළුම්විල ප්‍රදේශයේ මඩවගුරක වැටී සිටින වන අලියාගේ තත්ත්වය දිනෙන් දින අසාධ්‍ය අතට හැරෙමින් පවතින බව එම අලියාට ප්‍රතිකාර කරන වනජීවී දෙපාර්තමේන්තුවේ ගිරිතලේ පශු වෛද්‍යවරයා පවසනවා.\nඅවුරුදු 35 ක් පමණ වයසැති එම අලියා ආහාරයටගත් පොලිතින් කිලෝ ගණනාවක් ගුද මාර්ගයේ සිරවීමෙන් ප්‍රතිකාර ගැනීමට නොහැකිව ජනවාරි 29 වැනිදා සිට මඩවගුරක වැටී සිටින බවයි අප වාර්තාකරු පැවසුවේ.\nඒ අනුව ජලය ලීටර් 40 ක් සහ පොල්තෙල් ලීටර් 03 ක් මිශ්‍ර කර පොවා අලියාගේ ගුද මාර්ගයේ සිරවී තිබූ පොලිතින් කිලෝ 20 ක් පමණ මේවන විට ඉවත් කර ඇති බවයි වෛද්‍යවරු පවසන්නේ.\nදිනකට අලියාට සේලයින් බෝතල් 30 ක් පමණ ප්‍රතිකාර වශයෙන් ලබා දෙනවා.\nකෙසේ වෙතත් මේවනවිට අලියා බැකෝ යන්ත්‍රයක් යොදා ගනිමින් මඩ වගුරෙන් ඉවතට ගෙන ඇති බවයි අප වාර්තාකරු වැඩි දුරටත් පැවසුවේ.\nමනම්පිටිය - නිමල් ජයරත්න",
       "URL": "https://www.hirunews.lk/153777/පොලිතින්-කිලෝ-20-ක්-සිරුරෙන්-ඉවත්-කළත්-තවමත්-දුක්-විඳින-නෙළුම්විල-අලියා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4674"
}