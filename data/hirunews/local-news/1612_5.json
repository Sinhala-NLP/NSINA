{
       "Source": "hirunews",
       "Timestamp": "Friday, 22 October 2021 - 19:06",
       "Headline": "තවත් කොරෝනා මරණ 12ක්",
       "News Content": "ශ්‍රී ලංකාවෙන් තවත් කොරෝනා වෛරසය ආසාදිත මරණ 12ක් වාර්තාවී තිබෙනවා.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (21) තහවුරු කළ මෙම මරණ 12 ත් සමග මෙරට සමස්ත මරණ සංඛ්‍යාව දැක්වෙන්නේ 13574ක් ලෙසටයි.\nඊයේ තහවුරු කළ මෙම මරණ අතර කාන්තාවන් 5ක් සහ පිරිමි පුද්ගලයන් 7ක් වනවා.\nඅවුරුදු 30ට අඩු වයස් කාණ්ඩයේ කිසිදු මරණයක් ඊයේ තහවුරු කර නැහැ.\nඅවුරුදු 30ත් 59ත් අතර වයස් කාණ්ඩයේ මරණ 4ක් වනවා.\nඒ පිරිමි පුද්ගලයන් 3ක් සහ එක් කාන්තාවක් වශයෙන්. අවුරුදු 60 සහ ඊට වැඩි වයස් කාණ්ඩයේ මරණ 8ක් තහවුරු කර ඇති අතර ඒ පිරිමි 4ක් සහ කාන්තාවන් 4ක් වශයෙන්.\nශ්‍රී ලංකාවෙන් මේ දක්වා කොරෝනා වෛරස් ආසාදිතයන් 534,871ක් හඳුනාගෙන ඇති අතර ඉන් 18569ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යායව 502740ක්.",
       "URL": "https://www.hirunews.lk/285771/තවත්-කොරෝනා-මරණ-12ක්",
       "Category": "Local News",
       "Parent URL": "https://www.hirunews.lk/local-news.php?pageID=1612"
}