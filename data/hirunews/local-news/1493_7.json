{
       "Source": "hirunews",
       "Timestamp": "Wednesday, 15 December 2021 - 10:25",
       "Headline": "නීති විරෝධී ව ගජමුතු ළඟ තබාගත් අයෙකු අත් අඩංගුවට",
       "News Content": "රුපියල් කෝටි තුනකට වැඩි වටිනාකමින් යුත් ගජමුතු 03ක් සන්තකයේ තබාගෙන සිටි පුද්ගලයකු විශේෂ කාර්ය බලකා නිලධාරින් විසින් අත් අඩංගුවට ගෙන තිබෙනවා.\nවිශේෂ කාර්ය බලකාය වතුකොළකන්ද කඳවුරේ ස්ථාපිත දකුණු පලාත් විශේෂ මෙහෙයුම් ඒකකයේ නිලධාරීන්ට ලද තොරතුරකට අනුව යි මෙම මෙහෙයුම සිදු කර තිබෙන්නේ.\nඑහි දී නීති විරෝධී ලෙස රුපියල් කෝටි තුනකට වැඩි වටිනාකමින් යුත් ගජමුතු 03 සන්තකයේ තබාගෙන සිටි අදාළ සැකකරුවා අත් අඩංගුවට ගත් බවයි වාර්තා වෙන්නේ.\nසැකකරු, වයස අවුරුදු 45ක කතරගම පාර, තිස්ස ප්‍රදේශයේ පදිංචිකරුවෙක්.\nවැඩිදුර විමර්ශන කටයුතු යාල ජාතික වන ජීවි කාර්යාලය විසින් මෙහෙයවෙනු ඇති.",
       "URL": "https://www.hirunews.lk/291078/නීති-විරෝධී-ව-ගජමුතු-ළඟ-තබාගත්-අයෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1493"
}