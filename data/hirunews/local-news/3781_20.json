{
       "Source": "hirunews",
       "Timestamp": "Saturday, 25 August 2018 - 12:56",
       "Headline": "කොළඹ තෙත් බිම් ආශ්‍රිත, කිඹුල් තර්ජන ගැන අවධානයෙන්",
       "News Content": "කොළඹ නගරයේ වගුරු බිම් ආශ්‍රිතව සැරිසරන කිඹුලන්ගෙන් විය හැකි බලපෑම පිළිබඳව අවධානයෙන් පසුවිය යුතු බව වනජීවී විද්‍යාඥ ඩිනාල් සමරසිංහ පවසනවා.\nදැනට බෙල්ලන්විල - වේරැස් ගඟ, අත්තිඩිය වගුරුබිම මෙන්ම දියවන්නා ඔය ආශ්‍රිතව මෙවැනි කිඹුලන් නිරීක්ෂණය කළ හැකි බව සඳහන්.\nකොළඹ කෙතරම් ජනාකීර්ණ වුවද එහි තෙත් බිම් සහ වගුරුබිම් ආශ්‍රිතව කිඹුලන්ට බෝවීම සඳහා සුදුසු වාතාවරණයක් පවතින බවයි වනජීවී විද්‍යාඥයන්ගේ අදහස වී ඇත්තේ.\nමේවායේ වාසය කරන කිඹුලන්ගෙන් ජනතාවට සිදුවිය හැකි අවදානම අවම කරලීම සඳහා ආරක්ෂිත වැට යොදාගැනෙනවා.\nකෙසේ නමුත් දැනට ඒ සඳහා සකසා ඇති ආරක්ෂිත වැටවල් මගින් අපේක්ෂිත ප්‍රතිඵල අත් නොවන බව වනජීවී විද්‍යාඥ ඩිනාල් සමරසිංහගේ අදහසයි.",
       "URL": "https://www.hirunews.lk/198368/කොළඹ-තෙත්-බිම්-ආශ්‍රිත-කිඹුල්-තර්ජන-ගැන-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3781"
}