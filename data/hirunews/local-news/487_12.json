{
       "Source": "hirunews",
       "Timestamp": "Thursday, 09 March 2023 - 15:55",
       "Headline": "ඩයනා ගමගේගේ මන්ත්‍රීධුරය බලරහිත කරන්නැයි ඉල්ලූ පෙත්සම විභාගයට දින නියම කෙරේ",
       "News Content": "රාජ්‍ය ඇමතිනි ඩයනා ගමගේ ගේ පාර්ලිමේන්තු මන්ත්‍රී ධුරය බලරහිත කිරීමේ රිට් ආඥාවක් නිකුත්කරන ලෙස ඉල්ලා ගොනුකර ඇති පෙත්සම ලබන මස 03 සහ 04 යන දිනවල විභාගයට ගැනීමට අභියාචනාධිකරණය අද (09) නියෝග කළා.\nඒ, එම පෙත්සම අභියාචනාධිකරණයේ සභාපති විනිසුරු නිශ්ශංක බන්දුල කරුණාරත්න සහ ඒ.මරික්කාර් යන විනිසුරුමඩුල්ල හමුවේ කැඳවූ අවස්ථාවේ යි.\nසමාජ ක්‍රියාකාරිකයෙකු වන ඔෂල හේරත් විසින් ගොනුකර ඇති මෙම පෙත්සම පවත්වාගෙන යා නොහැකි බැවින් එය විභාගයට නොගෙන නිශ්ප්‍රභ කරන ලෙස රාජ්‍ය ඇමතිනි ඩයනා ගමගේ වෙනුවෙන් පෙනීසිටි ජනාධිපති නීතිඥ ශවීන්ද්‍ර ප්‍රනාන්දු පසුගිය නඩු දිනයේ දී මූලික විරෝධතා මතුකළා.\nමීට අදාළ ලිඛිත දේශන මේ මස 27 වැනිදාට පෙර ගොනුකරන ලෙසයි අභියාචනාධිකරණය පාර්ශවකරුවන්ට අද (09) නියෝග කළේ.",
       "URL": "https://www.hirunews.lk/329456/ඩයනා-ගමගේගේ-මන්ත්‍රීධුරය-බලරහිත-කරන්නැයි-ඉල්ලූ-පෙත්සම-විභාගයට-දින-නියම-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=487"
}