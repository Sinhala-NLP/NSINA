{
       "Source": "hirunews",
       "Timestamp": "Monday, 04 September 2023 - 13:16",
       "Headline": "අධික වේගය තරුණයාට මරු කැඳවයි",
       "News Content": "යාපනයේ බණ්ඩතරිප්පු ප්‍රදේශයේ තරුණයෙකු අධික වේගයෙන් පදවා ගෙන ගිය යතුරු පැදියක් දුරකතන කුළුනක ගැටීම නිසා එම තරුණයා සිද්ධිය වූ ස්ථානයේදීම ජීවිතක්ෂ‍යට පත්ව තිබෙනවා.\nමෙම අනතුර සිදුව ඇත්තේ යාපනය මනිපායී සන්දිලිපායි වංගුවේදීයි.\nඅනතුරෙන් මියගොස් ඇත්තේ චිල්ලලෙයි, බණ්ඩතරිපු, කීරියන් වත්තේ පදිංචි 20 හැවිරිදි තරුණයෙක් බවයි සඳහන් වෙන්නේ.\nමියගිය තරුණයාගේ මළ සිරුර පරීක්ෂණ කටයුතු සදහා යාපනයේ සංගානෙයි රෝහල වෙත බාර දී ඇති අතර මනිපායී පොලීසිය සිද්ධිය සම්බන්ධයෙන් පරීක්ෂණ පවත්වා ගෙන යනු ලබනවා.",
       "URL": "https://www.hirunews.lk/347108/අධික-වේගය-තරුණයාට-මරු-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=53"
}