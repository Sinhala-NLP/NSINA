{
       "Source": "hirunews",
       "Timestamp": "Thursday, 01 June 2023 - 9:09",
       "Headline": "ටෙලිකොම් කාඩ් සොරකම් කළ ටෙලිකොම් සේවකයා අත්අඩංගුවේ",
       "News Content": "ශ්‍රී ලංකා ටෙලිකොම් ආයතනයට අයත් මාර්ගස්ථ සන්නිවේදන කුටි තුළ තිබූ පාරිතෝෂික කාඩ් පත් සොරකම් කිරීමට සම්බන්ධ සැකකරුවකු ඊයේ (31) කොරතොට ප්‍රදේශයේදී අත්අඩංගුවට ගෙන තිබෙනවා.\nසැකකරුගෙන් කරන ලද ප්‍රශ්න කිර්‍ර්මේදී පොලිසිය අනාවරණය කර ගෙන ඇහ්තේ ගණේමුල්ල, බොරැල්ල,, කොට්ටාව, මාලඹේ, නවගමුව හා හෝමාගම පොලිස් වසම්වල මෙවැනි සොරකම් 9ක් සිදු කර ඇති බවයි.\nමෙම සොරකම්වල වටිනාකම ලක්ෂ 155කට අධික බව පොලිසිය පවසනවා.\nසැකකරු සන්තකයේ තිබී පාරිතෝෂික කාඩ්පත් රාශියක් සොයා ගෙන කොට්ටාව පොලිස් ස්ථානය වෙත ඉදිරිපත් කිරීමට නියමිතයි.\nඅත්අඩංගුවට ගත් සැකකරු වයස අවුරුදු 40ක් වන කඩුවෙල ප්‍රදේශයේ පදිංචි ශ්‍රී ලංකා ටෙලිකොම් ආයතනයේ සේවකයෙක්.\nවැඩිදුර විමර්ශන කොට්ටාව පොලිසිය විසින් සිදු කරනු ලබනවා.",
       "URL": "https://www.hirunews.lk/336744/ටෙලිකොම්-කාඩ්-සොරකම්-කළ-ටෙලිකොම්-සේවකයා-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=302"
}