{
       "Source": "hirunews",
       "Timestamp": "Saturday, 25 August 2018 - 14:49",
       "Headline": "පොලිසියෙන් විශේෂ මෙහෙයුමක්",
       "News Content": "පොලිස්පතිවරයාගේ නියමයෙන් ඊයේ රාත්‍රී 9 සිට අද උදෑසන 8 දක්වා දිවයින පුරා සිදුකරන ලද විශේෂ මෙහෙයුමකදී විවිධ වැරදිවලට සම්බන්ධ පුද්ගලයින් 3099 ක් අත්අඩංගුවට ගෙන තිබෙනවා.\nඑමෙන්ම, එහිදී රථ වාහන නඩු 4967 ක් ද ලබා ගැනීමට හැකිවූ බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර කියා සිටියේ.\nමෙම මෙහෙයුමේදී බීමත් රියදුරන් 653 ක්, වරෙන්තුකරුවන් 700 ක්, විවිධ අපරාධ සඳහා අවශ්‍ය සැකකරුවන් 842 ක් ද අත්අඩංගුවට ගෙන තිබෙනවා.\nහෙරොයින් සහ නීති විරෝධී මත්පැන් සමග සැකකරුවන් 828 ක් සහ විවිධ දුෂණ ක්‍රියා සම්බන්ධයෙන් ද සැකකරුවන් 72 ක් අත්අඩංගුවට ගත් බවයි පොලිස් මාධ්‍ය ප්‍රකාශකවරයා කියාසිටියේ.\nබලපත්‍ර නොමැති ගිනි අවි සමග පුද්ගලයන් 4 දෙනෙකු ද අත්අඩංගුවට පත්ව තිබෙනවා.\nසමස්ත දිවයිනම ආවරණය වන පරිදි සිදු කළ මෙම මෙහෙයුමට එක්වු පොලිස් නිලධාරීන් සංඛ්‍යාව 13870 ක්.",
       "URL": "https://www.hirunews.lk/198381/පොලිසියෙන්-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=3781"
}