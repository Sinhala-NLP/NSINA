{
       "Source": "hirunews",
       "Timestamp": "Wednesday, 13 April 2016 - 18:44",
       "Headline": "ඇඹිලිපිටිය සිද්ධියේ පොලිසියේ වැරදි ගැන වාර්තාව අලූත් පොලිස්පතිට",
       "News Content": "සාදයක් අතරතුර පොලිසිය සමග ඇති වූ ගැටුමකින් පසු ඇඹිලිපිටියේදී තරුණයෙකු මියයාමේ සිද්ධිය සම්බන්ධයෙන් සිදුකළ පරීක්ෂණයේ වාර්තාව නව පොලිස්පතිවරයා වෙත භාරදීමට ජාතික පොලිස් කොමිසම තීරණය කර තිබෙනවා.\nඑහි ලේකම් ආරියදාස කුරේ හිරු ප්‍රවෘත්ති අංශයට සදහන් කළේ එය පරීක්ෂණයේදී පොලිස් නිලධාරින් 12 දෙනෙකු නිසි ලෙස රාජකාරි ඉටු කර නොමැති බවට තහවුරු වී ඇති බවයි.\nඑම පොලිස් නිලධාරින් අතරට දැනට සිද්ධිය සම්බන්ධයෙන් චෝදනා එල්ල වී සිටින ඇඹිලිපිටිය හිටපු සහකාර පොලිස් අධිකාරි ඩී.සී.ධර්මරත්න ද අයත්.\nඇඹිලිපිටිය - මහඇල  ප්‍රදේශයේ පැවති සාදයක් අතරතුර පොලිසිය සමඟ ඇතිවූ ගැටුමකින් සුමිත් ප්‍රසන්න නම් තරුණයා මියගියේ පසුගිය ජනවාරි 07 වැනිදායි.",
       "URL": "https://www.hirunews.lk/130796/ඇඹිලිපිටිය-සිද්ධියේ-පොලිසියේ-වැරදි-ගැන-වාර්තාව-අලූත්-පොලිස්පතිට",
       "Category": "Local News",
       "Parent URL": "https://www.hirunews.lk/local-news.php?pageID=5090"
}