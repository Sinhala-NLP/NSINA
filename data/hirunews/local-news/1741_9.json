{
       "Source": "hirunews",
       "Timestamp": "Friday, 20 August 2021 - 21:07",
       "Headline": "දීර්ඝ කාලයක් රට වැසීමට සිදු වුවහොත් දැඩි කැපවීමකින් කටයුතු කරන්නැයි ජනපති ඉල්ලයි (වීඩියෝ)",
       "News Content": "ඉදිරියේ දී දීර්ඝ කාලයක් රට වසා තැබීමට සිදුවුවහොත් දැඩි කැපවීමෙන් කටයුතු කිරීමට සූදානම් වන ලෙස ජනාධිපති ගෝඨාභය රාජපක්ෂ ජාතිය අමතමින් ඉල්ලීමක් කළා.\nඉහළ යන කොවිඩ් අවදානම පාලනය කිරීම සඳහා රට වසා දැමීමට අද තීරණය කළ බවයි ඔහු කියාසිටියේ.\nමෙම තීරණාත්මක මොහොතේ රටේ සියලු දෙනා ම බැරෑරුම් තත්ත්වය තේරුම්ගෙන සැලසුම් සහගත ව රට ඉදිරියට ගෙන ආ යුතු බව ද ඔහු සඳහන් කළා.\nජනාධිපතිවරයා මෙහි දී කියා සිටියේ මේ වනවිට වයස අවුරුදු 30ට වැඩි සියයට 98කට කොරෝනා එන්තේ පළමු මාත්‍රාව ලබාදී ඇති බවයි.\nසියයට 43කට මාත්‍රා දෙක ම ලබාදී ඇති අතර, සැප්තැම්බර් මස 10 වනදා වන විට සියයට සියයක් එන්නත්කරණයට ලක් කරන බවයි ජනාධිපති ගෝඨාභය රාජපක්ෂ පෙන්වා දුන්නේ.\nමෙය උද්ඝෝෂණ හෝ වැඩ වර්ජන සිදුකිරීමට සුදුසු අවස්ථාවක් නො වන බැවින් රට අස්ථාවර තත්ත්වයට පත් නො කරන ලෙසට ද ජනාධිපතිවරයා ඉල්ලීමක් කළා.",
       "URL": "https://www.hirunews.lk/280215/දීර්ඝ-කාලයක්-රට-වැසීමට-සිදු-වුවහොත්-දැඩි-කැපවීමකින්-කටයුතු-කරන්නැයි-ජනපති-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1741"
}