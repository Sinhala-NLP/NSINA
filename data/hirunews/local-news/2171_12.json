{
       "Source": "hirunews",
       "Timestamp": "Wednesday, 03 February 2021 - 13:52",
       "Headline": "උතුරට යන නිදහස් දින විරෝධී රථ පෙළපාලියට අධිකරණ නියෝගයක්  (වීඩියෝ)",
       "News Content": "නිදහස් දින උත්සවයට විරෝධය පළ කරමින් අද අම්පාර - පොතුවිල් නගරයෙන් විරෝධතා පෙළපාලියක් ආරම්භ කළා.\nපසුව පොලීසිය මැදිහත් වී එම පිරිස විසුරුවා හැර තිබෙනවා.\nපොතුවිල් පොලීසිය සඳහන් කළේ මේ සම්බන්ධයෙන් අධිකරණයට කරුණු වාර්තා කිරීමෙන් පසුව පිරිස විසුරුවා හැරීම සඳහා නියෝගයක් ලබාගත් බවයි.\nමේ අතර 73 වන ජාතික නිදහස් දින සැමරුමේ අවසන් පෙරහුරුව නිදහස් චතුරස්‍ර පරිශ්‍රයේ දී අද පෙරවරුවේ පැවැත්වුණා.\nඑහිදී හෙට නිදහස් දිනය දා අනුගමනය කිරීමට නියමිත සෞඛ්‍ය ආරක්ෂිත ක්‍රමවේදයන්ට පෙරවරුවේ අවසන් පෙරහුරුව පැවති බවයි මේ එම ස්ථානයේ සිටි  හිරු මාණ්ඩලික වාර්තාකරු මධුෂාන් ද සිල්වා කියා සිටියේ.\nඑමෙන්ම හෙට අලුයම හතරේ සිට නිදහස් චතුරස්‍රය ආශ්‍රිත ප්‍රදේශ වල විශේෂ රථ වාහන සැලැස්මක් ක්‍රියාත්මකයි.",
       "URL": "https://www.hirunews.lk/261546/උතුරට-යන-නිදහස්-දින-විරෝධී-රථ-පෙළපාලියට-අධිකරණ-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2171"
}