{
       "Source": "hirunews",
       "Timestamp": "Wednesday, 24 February 2016 - 10:48",
       "Headline": "සැමියා මැරූ ලක් වෛද්‍යවරිය පිටුවහල්",
       "News Content": "සිය සැමියා ඝාතනය කිරීම සම්බන්ධයෙන් ඔස්ට්‍රේලියා සිර දඩුවම්  ලබා සිටින ලාංකීය වෛද්‍යවරිය පිටුවහල් කිරීමට ඔස්ට්‍රේලියාව සැලසුම් කර තිබෙනවා.\n2014 වසරේදීයී අදාළ වෛද්‍යවරිය  සිය සැමියා ඝාතනය කර තිබුණේ  හිසට මිටියකින් පහරදිමෙනුයි.\nඊට අදාළවයි ඇයට  වසර 4ක සිර දඩුවමක් නියම වුයේ.\nකෙසේ වෙතත් ඇයට නියමවු වසර 4ක සිර දඩුවම සහන කාලයක් සහිතව  ලබන ජුලි මාසයෙන් අවසන්වීමට නියමිතයි.\nඉන් පසු ඇය මෙරටට පිටුවහල් කිරීමට සුදානම් බවයි  ඔස්ට්‍රේලියා නීති අංශ දන්වා ඇත්තේ.\nතමන් ශ්‍රී ලංකාවට පිටුවහල් කිරිමෙන් වලකින ලෙස ඉල්ලමින් ලාංකික වෛද්‍යවරිය නීතිඥවරුන් හරහාඔස්ට්‍රේලියානු අධිකරණයට අභියාචනයක්ද ඉදිරිපත් කර තිබෙනවා.\nඑහි දැක්වෙන්නේ  තමන් ඔස්ට්‍රේලියානු පුරවැසියකු මෙන්ම වෛද්‍යවරියක වන බැවින්  මව්රටට පිටුවහල් කිරිමෙන් වලකින ලෙසයි.",
       "URL": "https://www.hirunews.lk/127035/සැමියා-මැරූ-ලක්-වෛද්‍යවරිය-පිටුවහල්",
       "Category": "Local News",
       "Parent URL": "https://www.hirunews.lk/local-news.php?pageID=5155"
}