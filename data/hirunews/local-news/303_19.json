{
       "Source": "hirunews",
       "Timestamp": "Wednesday, 31 May 2023 - 17:44",
       "Headline": "පතුරම් ගැබ් සහ උණ්ඩ විකිණූ කම්කරුවා මාට්ටු",
       "News Content": "රුපියල් තුන්සිය විස්සකට ගිනි අවි උණ්ඩ 58ක් සමග ටී 56 පතුරම් ගැබ් තුනක් විකුණූ අනුරාධපුර නියෝජ්‍ය පොලිස්පති කාර්යාලයේ කම්කරුවකු අනුරාධපුර පොලිසිය විසින් ඊයේ(30) අත්අඩංගුවට ගෙන තිබෙනවා.\nනියෝජ්‍ය පොලිස්පති කාර්යාලය තුල අබලි ද්‍රව්‍ය ගොඩගසා තිබෙන කුටියේ තිබී මෙම භාණ්ඩ රැගෙන විත් විකුණා ඇති බව විමර්ශන වලදී අනාවරණය වී ඇති බවයි අප වාර්තාකරු සඳහන් කරන්නේ.\nනියෝජ්‍ය පොලිස්පති කාර්යාලයට ජලය රැගෙන ඒම සඳහා ජීප් රථයේ රියදුරා ජිප් රථයෙන් ගිය අවස්ථාවේ දී මෙම සැකකාර කම්කරුවාද එම රථයෙන්ම රැගෙන ගොස් මෙම භාණ්ඩ විකුණා ඇති බවත් පොලිස් විමර්ශන වලදී වැඩිදුරටත් අනාවරණය වී තිබෙනවා.",
       "URL": "https://www.hirunews.lk/336708/පතුරම්-ගැබ්-සහ-උණ්ඩ-විකිණූ-කම්කරුවා-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=303"
}