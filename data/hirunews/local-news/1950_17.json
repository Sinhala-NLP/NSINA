{
       "Source": "hirunews",
       "Timestamp": "Sunday, 16 May 2021 - 10:11",
       "Headline": "නුවරඑළියේ ආසාදිතයන් සීග්‍රයෙන් ඉහළට",
       "News Content": "ඊයේ දිනයේ මෙරටින් වාර්තාවූ ආසාදිතයන්ගෙන් වැඩිම ආසාදිතයන් සංඛ්‍යාවක් නුවරඑලිය සෞඛ්‍ය වෛද්‍ය නිලධාරී කොට්ඨාසයෙන් වාර්තාවී තිබෙනවා.\nඒ එම ප්‍රදේශයෙන් නව ආසාදිතයන් 173 දෙනෙකු ඊයේ හඳුනාගැනීමත් සමඟයි.\nමේ අතර ඊයේ වැඩිම ආසාදිතයන් සංඛ්‍යාවක් මහනුවර දිස්ත්‍රික්කයෙන් වාර්තාවී ඇති අතර, එම සංඛ්‍යාව 338ක්.\nකළුතර දිස්ත්‍රික්කයෙන් ආසාදිතයන් 321 දෙනෙකු, නුවරඑළිය දිස්ත්‍රික්කයෙන් ආසාදිතයන් 288 දෙනෙකු, කොළඹ දිස්ත්‍රික්කයෙන් ආසාදිතයන් 277 දෙනෙකු ලෙස ආසාදිතයන් වාර්තාවී තිබෙනවා.\nකොළඹ දිස්ත්‍රික්කයේ සෞඛ්‍ය වෛද්‍ය නිලධාරී කොට්ඨාසවලින් දෛනිකව වාර්තාවන ආසාදිතයන්ගේ අඩුවක් දක්නට ලැබෙන බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිකුත් කළ දෛනික දත්ත වාර්තාවේ දැක්වෙන්නේ.",
       "URL": "https://www.hirunews.lk/271497/නුවරඑළියේ-ආසාදිතයන්-සීග්‍රයෙන්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1950"
}