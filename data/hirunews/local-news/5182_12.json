{
       "Source": "hirunews",
       "Timestamp": "Thursday, 04 February 2016 - 19:15",
       "Headline": "නිදහස් දිනයට විරෝධතා",
       "News Content": "නිදහස් දිනයට විරෝධය පල කරමින් දිවයිනේ විවිධ ප්‍රදේශවල අද විරෝධතා ව්‍යාපාර සංවිධාන කර තිබුණා.\nසිව්බල සේනා ජාතික එකමුතුව අද කොළඹ දී මාධ්‍ය හමුවක් කැදවා තිබුණා.\nඑම අවස්ථාවට මාධ්‍යවේදී ප්‍රගීත් එක්නැලිගොඩ නඩුවට අදාළව අත්අඩංගුවට ගෙන සිටින ආරක්ෂක අංශ සාමාජිකයන්ගේ භාර්යාවන් ද එක්ව සිටීම විශේෂත්වයක්.\nමාධ්‍ය හමුවට එක්වෙමින් පූජ්‍ය බෙංගමුවේ නාලක හිමියන් සඳහන් කළේ රණවිරුවන් අත්අඩංගුවට ගැනීම බටහිර රටවල අවශ්‍යතාව මත සිදුකරන කටයුත්තක් බවයි.\nමේ අතර, පෙරටුගාමී සමාජවාදී පක්ෂය අද පිටකොටුව බෝධීන් වහන්සේ ඉදිරිපිටදී විරෝධතා ව්‍යාපාරයක නිරත වුණා.\nඒ අතුරුදන්වූවන් පිළිබඳ සෙවීමට කමිටුවක් පත් කළ ද ඒ සම්බන්ධයෙන් කිසිදු වාර්තාවක් තවමත් ඉදිරිපත් වී නොමැති බැවින් අද නිදහස සැමරීම නිෂ්ඵල බව සඳහන් කරමින්.",
       "URL": "https://www.hirunews.lk/125475/නිදහස්-දිනයට-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=5182"
}