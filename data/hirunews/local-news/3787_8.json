{
       "Source": "hirunews",
       "Timestamp": "Tuesday, 21 August 2018 - 20:32",
       "Headline": "වැව් ප්‍රතිසංස්කරණයට මුවාවී වන විනාශයක් සිදු කිරීමේ සූදානමක්",
       "News Content": "පොල්පිතිගම - කුඹුක්කඩවල මහ වැවේ, වැව් බැම්මෙහි පිහිටා ඇති කුඹුක් ගස් 150 කට ආසන්න ප්‍රමාණයක් කපා දැමීම සඳහා සලකුණු කර ඇති බව ප්‍රදේශවාසීන් චෝදනා කරනවා.\nඔවුන් පෙන්වාදෙන්නේ වැව ප්‍රතිසංස්කරණය කිරීමට මුවාවී මෙම වන විනාශය සිදු කිරීමේ සූදානමක් පවතින බවයි.\nපොල්පිතිගම ප්‍රාදේශීය ලේකම් කොට්ඨාසයට අයත් කුඹුක්කඩවල මහවැවෙහි රොන්මඩ ඉවත්කර එය ප්‍රතිසංස්කරණය කිරීම ආරම්භ කර ඇත්තේ මීට වසරකට පමණ පෙරයි.\nකෙසේ වෙතත් රොන් මඩ තවමත් වැව තුළ ගොඩගසා තිබෙනවා.\nඑවන් වාතාවරණයක් තුළ වැව් බැම්මෙහි තිබෙන කුඹුක්ගස් 150 කට ආසන්න සංඛ්‍යාවක් සහ තවත් ගස් කිහිපයක අංක යොදා සලකුණු කිරීම් සිදුකර තිබෙනවා.\nප්‍රදේශවාසීන් පෙන්වාදෙන්නේ වැව් බැම්ම ප්‍රතිසංස්කරණයට මුවාවී මෙම දැවැන්ත ගස් කපා දැමීමේ කූඨ උපක්‍රමයක් ක්‍රියාත්මක කරන බවයි.",
       "URL": "https://www.hirunews.lk/198100/වැව්-ප්‍රතිසංස්කරණයට-මුවාවී-වන-විනාශයක්-සිදු-කිරීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=3787"
}