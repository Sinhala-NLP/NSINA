{
       "Source": "hirunews",
       "Timestamp": "Wednesday, 09 March 2022 - 9:54",
       "Headline": "හෙරොයින් සමඟ දෙදෙනෙකු අත් අඩංගුවට",
       "News Content": "රුපියල් ලක්ෂයකට අධික වටිනාකමින් යුතු හෙරොයින් සන්තකයේ තබාගෙන සිටි කාන්තාවක් සහ පුද්ගලයකු විශේෂ කාර්ය බලකාය විසින් අත් අඩංගුවට ගෙන තිබෙනවා.\nඒ පෙරේ දා (07) වැනි දා කිරුළපන පොලිස් වසමේ කුඹි කැළේ වත්ත ප්‍රජා ශාලාව අසල දී සිදු කළ වැටලීමකිනු යි.\nඑහි දී හෙරොයින් ග්‍රෑම් 16මිලි ග්‍රෑම් 830ක් සන්තකයේ තබාගෙන සිටි හා හෙරොයින් අලවි කර උපයන ලද රුපියල් 90,670.00ක් සමඟ මෙම සැකකාරයින් දෙදෙනා අත් අඩංගුවට ගත බව වාර්තා වනවා.\nඅත් අඩංගුවට ගෙන ඇත්තේ, කිරුළපන ප්‍රදේශයේ පදිංචි වයස අවුරුදු 43ක හා වයස අවුරුදු 44 වයසේ පසුවන පුද්ගලයකු සහ කන්තාවක්.\nවැඩිදුර විමර්ශන කටයුතු කිරුළපන පොලිසිය විසින් මෙහෙයවෙනු ඇති.",
       "URL": "https://www.hirunews.lk/299038/හෙරොයින්-සමඟ-දෙදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1305"
}