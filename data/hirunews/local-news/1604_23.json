{
       "Source": "hirunews",
       "Timestamp": "Tuesday, 26 October 2021 - 13:15",
       "Headline": "බඩු මිල ඉහළ යාම ගැන රජය කනගාටුවෙන් (වීඩියෝ)",
       "News Content": "වෙළඳපොළේ අත්‍යවශ්‍ය භාණ්ඩ ඇතුළු අනෙකුත් ද්‍රව්‍ය වල මිල ඉහළ යාම සම්බන්ධයෙන් රජයක් ලෙස කනගාටුවන බව සම කැබිනට් ප්‍රකාශක අමාත්‍ය රමේෂ් පතිරණ ප්‍රකාශ කළා.\nපරිප්පු, සීනි, සහල් සහ කිරිපිටිවලට අමතරව මේ වනවිට එළවළු මිල ගණන් ද ඉහළ ගොස් තිබෙනවා.\nකැකිරි, පිපිඤ්ඤා හැර අනෙකුත් සෑම එළවළු කිලෝග්‍රෑමයක් රුපියල් 150 ඉක්මවා අලෙවි වන බවයි ආර්ථික මධ්‍යස්ථාන සඳහන් කළේ.\nමේ අතර වෙළෙඳපොළේ දේශීය ලොකුලූනු මිල ද ඉහල ගොස් තිබෙනවා.\nආර්ථික මධ්‍යස්ථාන සඳහන් කළේ ලොකුලූනු කිලෝග්‍රෑමයක් රුපියල් 120 දක්වා ඉහළ ගොස් ඇති බවයි.",
       "URL": "https://www.hirunews.lk/286091/බඩු-මිල-ඉහළ-යාම-ගැන-රජය-කනගාටුවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1604"
}