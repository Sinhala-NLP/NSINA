{
       "Source": "hirunews",
       "Timestamp": "Wednesday, 26 May 2021 - 9:24",
       "Headline": "හිරු සීල පාරමිතාව කිරිවෙහෙර රජමහා විහාරයේ සිට",
       "News Content": "වෙසක්පුර පසළොස්වක පොහෝ දිනය වෙනුවෙන් හිරු මාධ්‍ය ජාලය මෙත් සිතින් සංවිධාන කරන හිරු සීල පාරමිතාව කතරගම ඵෙතිහාසික කිරිවෙහෙර රජමහා විහාරයේ සිට අද දිනය පුරා ක්‍රියාත්මකයි.\nරට තුළ පවතින තත්ත්වය හමුවේ සියලුදෙනාට නිවසේ සිට ඊට එක්වීමේ හැකියාව පවතිනවා.\nඒ අනුව අද උදෑසන 5.30 ට පෙහෙවස් සමාදන් කිරීම සිදු කෙරෙණු අතර, එම කටයුතු සහ ධර්මානුශාසනාව සිදු කරනු ලැබුවේ ඓතිහාසික කිරිවෙහෙර විහාරාධිපති, රුහුණු මාගම්පත්තුවේ ප්‍රධාන සංඝනායක අති පූජ්‍ය කොබවක ධම්මින්ද නාහිමියන් විසින්.\nඋදෑසන 7.30 ට පූජ්‍ය කොත්මලේ කුමාර කස්සප ස්වාමින් වහන්සේ විසින් පෝදා කාලීන ධර්ම දේශනාව සිදුකළා.\nපෙරවරු 8.30 ට කාලීන ධර්ම සාකච්ඡාව සිදුකෙරෙන අතර, ඒ සඳහා සහභාගි වන්නේ රෝහණ පාර්ශවයේ ප්‍රධාන සංඝනායක පූජ්‍ය දොඩම්පහල රාහුල ස්වාමින් වහන්සේ සහ පූජ්‍ය වල්පොල ගෝතම ස්වාමින් වහන්සේ විසින්.\nපෙරවරු 10 ට පෝදා ධර්ම දේශනාව, පූජ්‍ය මිරිස්සේ ධම්මික ස්වාමින් වහන්සේ විසින් සිදුකිරීමට නියමිතයි.\nපස්වරු 4 ට, කාව්‍ය විශාරද පූජ්‍ය මාම්පිටියේ සිරිසුමන ස්වාමින් වහන්සේ විසින් විචිත්‍රවත් කාව්‍යමය ධර්ම දේශනාව සිදුකරනවා.",
       "URL": "https://www.hirunews.lk/272461/හිරු-සීල-පාරමිතාව-කිරිවෙහෙර-රජමහා-විහාරයේ-සිට",
       "Category": "Local News",
       "Parent URL": "https://www.hirunews.lk/local-news.php?pageID=1928"
}