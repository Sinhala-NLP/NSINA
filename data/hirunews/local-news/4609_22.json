{
       "Source": "hirunews",
       "Timestamp": "Friday, 17 March 2017 - 11:56",
       "Headline": "බෙන්තොට සිසුවියකට මහමගදී පහරදෙයි",
       "News Content": "බෙන්තොට වරාහේන ප්‍රදේශයේ පදිංචි උසස් පෙළ සිසුවියකට මහමගදී කාන්තාවක් සහ පිරිමි පුද්ගලයින් දෙදෙනෙක් පහරදීමේ සිද්ධියක් සම්බන්ධයෙන් ඇයගේ දෙමාපියන් පොලිසියට පැමිණිල්ලක් කර තිබෙනවා.\nමේ සම්බන්ධයෙන් ඇයගේ පියාවන හේමජිත් මහතා පවසන්නේ අසල්වැසි නිවසේ සිටින පුද්ගලයින් මෙම පහර දීම සිදුකර ඇති බවයි.\nතවද එම නිවසේ සිටින එක් පුද්ගලයෙකු විවිධ අවස්ථාවලදී තම දියණියගේ කාබරය දෙස බලාසිටින බවත් ඒ සම්බන්ධයෙන් තමන් මීට ඉහතදී පොලිසියට පැමිණිල්ලක් කර ඇති බවත් හේමජිත් මහතා අප වෙත සඳහන් කළා.\nකෙසේ වෙතත් අප මේ සම්බන්ධයෙන් බෙන්තොට පොලිසියෙන් විමසු විට ඔවුන් පැවසුවේ මෙය ඥාති ප්‍රශ්ණයක් බවයි.\nනමුත් සිසුවියට පහරදීම සම්බන්ධයෙන් අදාළ පුද්ගලයින් අත්අඩංගුවට ගන්නා බවද පොලිසිය සඳහන් කළා.\nමේවනවිට පහර කෑ සිසුවිය නාගොඩ රෝහලේ ප්‍රතිකාර ලබන බවයි වාර්තාවන්නේ.",
       "URL": "https://www.hirunews.lk/157077/බෙන්තොට-සිසුවියකට-මහමගදී-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4609"
}