{
       "Source": "hirunews",
       "Timestamp": "Friday, 11 September 2020 - 9:41",
       "Headline": "බන්ධනාගාරයේ සිට මෙහෙයවන මත්කුඩු ජාවාරමකට සම්බන්ධ දෙදෙනෙකු අත්අඩංගුවට",
       "News Content": "බන්ධනාගාර රැඳවියෙකු මෙහෙයවන මත්කුඩු ජාවාරමකට සම්බන්ධ කාන්තාවක ඇතුලු දෙදෙනෙකු අත්අඩංගුවට ගෙන තිබෙනවා.\nවැල්ලම්පිටිය - වෙන්නවත්ත ප්‍රදේශයේදී සිදුකළ වැටලීමකදී හෙරොයින් ග්‍රෑම් 100 යි මිලිග්‍රෑම් 983 ක් සමඟ මෙම සැකකරු සහ සැකකාරිය සංවිධානාත්මක අපරාධ නිවාරණ කොට්ඨාසය මගින් අත්අඩංගුවට ගනු ලැබුවේ ඊයේ දිනයේදියි.\nමත්ද්‍රව්‍ය ජාවාරම සම්බන්ධයෙන් දැනට බන්ධනාගාර ගතව බොරැල්ලේ සම්පත් නැමති පුද්ගලයා මෙහෙයවන මත්ද්‍රව්‍ය ජාවාරමට සම්බන්ධ ගෝලයෙකු පසුගියදා අත්අඩංගුවට ගැනීමෙන් අනතුරුව, ඔහුගේ සමීපතමයින් වන මෙම කාන්තාව සහ අනෙක් සැකකරු අත්අඩංගුවට ගත් බව පොලීසිය සඳහන් කළා.\nඔවුන් 27 සහ 42 හැවිරිදි වැල්ලම්පිටිය ප්‍රදේශයේම පදිංචිකරුවන්.\nමේ අතර බස්නාහිර පළාතේ සිදුකළ විශේෂ වැටලීම්වලදී විවිධ චෝදනා යටතේ සැකකරුවන් 392 ක් අත්අඩංගුවට ගෙන තිබෙනවා.\nඉන් 152ක් මත්ද්‍රව්‍ය වැරදි සම්බන්ධයෙන් අත්අඩංගුවට ගත් අය බවයි පොලීසිය සඳහන් කළේ.",
       "URL": "https://www.hirunews.lk/249937/බන්ධනාගාරයේ-සිට-මෙහෙයවන-මත්කුඩු-ජාවාරමකට-සම්බන්ධ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2462"
}