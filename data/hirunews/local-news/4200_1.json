{
       "Source": "hirunews",
       "Timestamp": "Sunday, 26 November 2017 - 16:20",
       "Headline": "මාතර ද්විත්ව කාන්තා ඝාතනයක්",
       "News Content": "මාතර - නාවිමන උතුර - තුන්බෝධිය ප්‍රදේශයේ දී කාන්තාවන් දෙදෙනෙකු තියුණු ආයුධවලින් පහර දී ඝාතනය කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන්  කළේ කිසියම් පිරිසක් ඔවුන් පදිංචිව සිටි නිවස වෙත පැමිණ මෙම ඝාතනය සිදුකර ඇති බවට දැනට තොරතුරු අනාවරණ වී ඇති බවයි.\nමෙලෙස ඝාතනය කර ඇත්තේ අදාළ නිවසේ රැදී සිටි 80 හැවිරිදි නැන්දම්මා සහ 38 හැවිරිදි ලේලියයි.\nඇයගේ ස්වාමි පුරුෂයා අද දහවල් නිවසට පැමිණි අවස්ථාවේදී මෙම ඝාතන සිදුව ඇති බවට දැක ගත හැකිව තිබෙනවා.\nඉන් අනතුරුවයි ඔහු මේ පිළිබඳ පොලීසිය දැනුවත් කර ඇත්තේ.\nමිය යන විට ඔහුගේ බිරිඳ මාස 3ක ගැබිණියක් බවයි අප වාර්තාකරු සදහන් කළේ.\nඝාතනය සිදුකළ සැකකරුවන් පිළිබද මෙතෙක් තොරතුරු වාර්තා වී නැහැ.",
       "URL": "https://www.hirunews.lk/176974/මාතර-ද්විත්ව-කාන්තා-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=4200"
}