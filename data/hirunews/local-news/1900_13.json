{
       "Source": "hirunews",
       "Timestamp": "Monday, 07 June 2021 - 18:55",
       "Headline": "හෙට සහ අනිද්දා වැසි වැඩිවේ (වීඩියෝ)",
       "News Content": "හෙට සහ අනිද්දා දිවයිනේ නිරිත දිග ප්‍රදේශ වල යලි වැසි තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඑසේම, කොළඹ, ගාල්ල, ගම්පහ, කළුතර, මහනුවර, කෑගල්ල, මාතලේ, නුවරඑළිය සහ රත්නපුර යන දිස්ත්‍රික්කවලට පැනවූ නායයාමේ අවදානම ද හෙට පස්වරු 4.30 දක්වා තවදුරටත් අද පස්වරුවේ දීර්ඝ කෙරුණා.\nප්‍රදේශ රැසක ඇතිවූ ගංවතුර තත්වයන් ද මේ වන විට අඩු වෙමින් පවතින බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි කියා සිටියා.\nආපදාවලින් මේ වන විට පුද්ගලයන් 17 දෙනෙකු මිය ගොස් තවත් පුද්ගලයන් දෙදෙනෙකු අතුරුදන් වී තිබෙනවා.\nමේ අතර, අධික වර්ෂාවත් සමඟ සපුගස්කන්ද තෙල් පිරිපහදුවෙන් දැවි තෙල් වැසි ජලයට මුසුවීම සිද්ධිය සම්බන්ධයෙන් සොයා බැලීමට බලශක්ති අමාත්‍ය උදය ගම්මන්පිල විසින් කමිටු දෙකක් පත් කර තිබෙනවා.",
       "URL": "https://www.hirunews.lk/273646/හෙට-සහ-අනිද්දා-වැසි-වැඩිවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1900"
}