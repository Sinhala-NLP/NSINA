{
       "Source": "hirunews",
       "Timestamp": "Wednesday, 17 November 2021 - 10:37",
       "Headline": "දත්ත මැකීමේ චෝදනාව ලැබූ ඉංජිනේරුවරයා ඇප මත මුදා හැරේ",
       "News Content": "ජාතික ඖෂධ නියාමන අධිකාරියේ පරිගණක දත්ත ගබඩාව මකා දැමීමේ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි එපික් ලංකා ටෙක්නොලොජි පෞද්ගලික සමාගමේ පරිගණක මෘදුකාංග ඉංජිනේරුවරයා ඇප මත මුදා හැර තිබෙනවා.\nමීට අදාළ නඩුව කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවේ අද (17) කැඳවූ අවස්ථාවේදී නියෝග කෙරුණේ සැකකරු රුපියල් ලක්ෂ 10ක ශරීර ඇප දෙකක් සහ රුපියල් 50,000ක මුදල් ඇපයක් මත මුදා හැරීමටයි. ඔහුගේ විදේශ ගමන් තහනම් කළ මහේස්ත්‍රාත්වරයා, පරීක්ෂණවලට බාධා කිරීමෙන් වළකින ලෙස ද දැනුම් දුන්නා.",
       "URL": "https://www.hirunews.lk/288278/දත්ත-මැකීමේ-චෝදනාව-ලැබූ-ඉංජිනේරුවරයා-ඇප-මත-මුදා-හැරේ",
       "Category": "Local News",
       "Parent URL": "https://www.hirunews.lk/local-news.php?pageID=1556"
}