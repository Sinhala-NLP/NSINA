{
       "Source": "hirunews",
       "Timestamp": "Tuesday, 18 July 2023 - 11:57",
       "Headline": "යකඩ බාර් එකක් හිස මත වැටී කාන්තා සෙබළියක් තුවාල ලබයි",
       "News Content": "යාපනයේ වඩමරච්චි පේදුරුතුඩුව කල්කෝවලම් යුද හමුදා කදවුරක අළුත් වැඩියා කටයුතු සිදු කරමින් සිටියදී යකඩ බාර් එකක් කඩා වැටී හිසට තුවාල සිදුවීම නිසා කාන්තා සෙබළියක් 17 දා පේදුරුතුඩුව රෝහලට ඇතුළත් කොට තිබෙනවා.\nමෙම අනතුරෙන් තුවාල ලබා ඇත්තේ 26 හැවිරිදි ඩබ්ලිව්. එම්.එස්.එම්. විජයසිංහ නමැති යුදහමුදා සෙබළියක්.\nඇයගේ හිසේ තුවාල කීපයක් ඇති බව පවසන රෝහලේ වෛද්‍යවරු අවශ්‍ය වුවහොත් රෝගියාව යාපනය ශීක්ෂණ රෝහලට හෝ පලාලී යුද හමුදා රෝහලට මාරු කොට යැවීමට පියවර ගන්නා බව පැවසුවා.\nසිද්ධිය සම්බන්ධයෙන් පේදුරු තුඩුව පොලීසිය පරීක්ෂණ‍යක් පවත්වා ගෙන යන අතර පලාලි යුද හමුදා කදවුරේ යුද හමුදා පොලිස් නිලධාරීන්ද පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/341608/යකඩ-බාර්-එකක්-හිස-මත-වැටී-කාන්තා-සෙබළියක්-තුවාල-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=174"
}