{
       "Source": "hirunews",
       "Timestamp": "Tuesday, 06 June 2023 - 8:24",
       "Headline": "දියණිය අපයෝජනය කළ පියාට වසර 110ක සිර දඬුවමක්",
       "News Content": "සිය 11 හැවිරිදි දියණිය බරපතළ ලිංගික අපයෝජනයට ලක් කළ පියෙකුට, බරපතළ වැඩ සහිත වසර 110ක සිරදඬුවමක්, රුපියල් ලක්ෂ 06ක වන්දි මුදලක් සහ රුපියල් අසුදහසක දඩ මුදලක් ගෙවීමට බලපිටිය මහාධිකරණය ඊයේ (05) නියෝග කර තිබෙනවා.\nසැකකාර පියා 2008 වසරේ ජනවාරි පළමු වනදා සිට අවස්ථා ගණනාවක දී සිය දියණියව බරපතළ ලෙස ලිංගික අපයෝජනය කළ බවට ඌරගස්මහන්දිය පොලිසිය විසින් මෙම නඩුව ගොනුකර තිබුණා.\nදැරියගේ මව විදෙස් ගතව සිටි කාලයේ සෑම දිකම බීමතින් පැමිණ තම පියා තමන්ව ලිංගික අපයෝජනයට ලක්කළ බවට දැරිය අසල්වැසි කාන්තාවක් සමඟ පවසා තිබෙනවා.\nඅනතුරුව මෙම සිද්ධිය සම්බන්ධයෙන් පැමිණිලි කිරීමෙන් පසු සැකකාර පියා අත්අඩංගුවට ගෙන බලපිටිය අධිකරණයේ චෝදනා ගොනුකර නඩු පැවරීමට කටයුතුකර තිබුණා.",
       "URL": "https://www.hirunews.lk/337155/දියණිය-අපයෝජනය-කළ-පියාට-වසර-110ක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=292"
}