{
       "Source": "hirunews",
       "Timestamp": "Thursday, 31 December 2020 - 20:44",
       "Headline": "රටේ නායකයින් ගන්නා සෑම තීරණයක්ම ආගමික චින්තනයට ගැලපිය යුතු බව කාදිනල් හිමිපාණන් කියයි (වීඩියෝ)",
       "News Content": "රටේ නායකයින් ලෙස ගන්නා සෑම තීරණයක්ම ආගමික චින්තනයට ගැළපෙන තීරණ විය යුතු බව කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nරටේ නායකයින් ලෙස ගන්නා සෑම තීරණයක්ම ආගමික චින්තනයට ගැළපෙන තීරණ විය යුතු බව කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nපයාගල පැවති උත්සවයකට එක්වෙමින් කාදිනල් හිමිපාණන් මේ බව සඳහන් කළා.\nපයාගල මලේගොඩ ශ්‍රී පුෂ්පාරාම විහාරස්ථානයේ විහාරාධිපති පූජ්‍ය මලේගොඩ නන්ද හිමියන්ගේ 75 වැනි ජන්ම දිනය නිමිත්තෙන් එම විහාරස්ථානයේ නව ධාතු මන්දිරය විවෘත කිරීම අද සිදු කෙරුණේ ශ්‍රී ලංකා රාමඤ්ඤ නිකායේ මහා නායක අතිපූජ්‍ය මකුලෑවේ විමල නාහිමියන්ගේ ප්‍රධානත්වයෙන්.\nමෙම අවස්ථාවට කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ඇතුළු ගිහි පැවිදි පිරිසක් එක්ව සිටියා.",
       "URL": "https://www.hirunews.lk/258429/රටේ-නායකයින්-ගන්නා-සෑම-තීරණයක්ම-ආගමික-චින්තනයට-ගැලපිය-යුතු-බව-කාදිනල්-හිමිපාණන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2242"
}