{
       "Source": "hirunews",
       "Timestamp": "Sunday, 28 October 2018 - 7:55",
       "Headline": "මැතිවරණ කොමිසමේ අද සාකච්ඡාවක්",
       "News Content": "මැතිවරණ කොමිසමේ සභාපති මහින්ද දේශප්‍රිය, සියලූම දිස්ත්‍රික් ලේකම්වරුන් අද කොළඹට කැඳවා තිබෙනවා.\nඑහිදී ඡන්ද හිමි නාම ලේඛන ප්‍රතිශෝධනය කිරීමේ කටයුතු සම්බන්ධයෙන් සාකච්ඡා කිරීමට නියමිත බවයි වාර්තාවන්නේ.\nඑමෙන්ම හෙට පස්වරුවේ දේශපාලන පක්ෂ ලේකම්වරුන් සමඟද මැතිවරණ කොමිසමේ සභාපතිවරයා සාකච්ඡාවක් පැවැත්වීමට නියමිතයි.\nඑහිදී පළාත් සභා මැතිවරණය සම්බන්ධයෙන් වැඩි වශයෙන් අවධානයට ලක් කරනු ඇති.\nපළාත් සභා කිහිපයකම නිල කාලය අවසන් වීමත් සමඟයි මෙලෙස මැතිවරණ කොමිසම සාකච්ඡාවක් කැඳවා ඇත්තේ.",
       "URL": "https://www.hirunews.lk/203082/මැතිවරණ-කොමිසමේ-අද-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=3678"
}