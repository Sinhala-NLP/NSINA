{
       "Source": "hirunews",
       "Timestamp": "Thursday, 29 December 2016 - 7:14",
       "Headline": "සංවර්ධන පනත් කෙටුම්පත අද බස්නාහිරට",
       "News Content": "සංවර්ධන විශේෂ විධි විධාන පනත් කෙටුම්පත අනුමැතිය සදහා අද බස්නාහිර පළාත් සභාවට ඉදිරිපත් කිරීමට නියමිතයි.\nඊයේ දිනයේදී මෙම කෙටුම්පත වයඹ සහ මධ්‍යම පළාත් සභාවට ඉදිරිපත් කළ අතර එය පරාජයට පත්වුණා.\nඒ අනුව මේ වනවිට පළාත් සභා හයක් මෙම පනත් කෙටුම්පත ප්‍රතික්ෂේප කර තිබෙනවා.\nඋතුර පළාත් සභාවට මෙම පනත් කෙටුම්පත ඉදිරිපත් කළ අවස්ථාවේදී ඊට එරෙහිව මන්ත්‍රීවරුන් වෙනත් යෝජනාවක් ඒකමතිකව සම්මත කරගෙන තිබෙනවා.\nබස්නාහිර පළාත් සභාවට අමතරව මෙම කෙටුම්පත ඉදිරිපත් කිරීමට තවත් ඇත්තේ නැගෙනහිර පළාත් සභාවට පමණයි.",
       "URL": "https://www.hirunews.lk/150796/සංවර්ධන-පනත්-කෙටුම්පත-අද-බස්නාහිරට",
       "Category": "Local News",
       "Parent URL": "https://www.hirunews.lk/local-news.php?pageID=4733"
}