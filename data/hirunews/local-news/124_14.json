{
       "Source": "hirunews",
       "Timestamp": "Saturday, 05 August 2023 - 7:46",
       "Headline": "පුරන් කුඹුරු අක්කර 11,000 ක් යළි වගා කිරීමේ සැළසුමක්.",
       "News Content": "ඉදිරියේදී රට තුළ ආහාර අර්බුදයක් ඇතිවුවහොත් ඊට මුහුණදීමේ පෙර සූදානමක් ලෙස පුරන් කුඹුරු අක්කර 11,000 ක් යළි වගා කිරීමට රජය සැළසුම් කර ඇති බව කෘෂිකර්ම රාජ්‍ය අමාත්‍ය මොහාන් පී. ද සිල්වා ප්‍රකාශ කරනවා.\nඔහු පවසන්නේ ගොවිජන සංවර්ධන දෙපාර්තමේන්තුව හරහා මෙම පුරන් කුඹුරු අස්වැද්දීමේ වැඩපිළිවෙල ක්‍රියාත්මක කරන බවත් ඒ සඳහා රජය රුපියල් මිලියන 420ක මුදලක් වෙන් කර ඇති බවයි.\nරාජ්‍ය අමාත්‍යවරයා මේ බව කියා සිටියේ ස්ථාවර රටක සැවොම එක මගට මැයෙන් ජනාධිපති මාධ්‍ය කේන්ද්‍රයේ ඊයේ(04) පැවති මාධ්‍ය හමුවට එක්වෙමින්.",
       "URL": "https://www.hirunews.lk/343657/පුරන්-කුඹුරු-අක්කර-11000-ක්-යළි-වගා-කිරීමේ-සැළසුමක්",
       "Category": "Local News",
       "Parent URL": "https://www.hirunews.lk/local-news.php?pageID=124"
}