{
       "Source": "hirunews",
       "Timestamp": "Saturday, 31 December 2016 - 12:50",
       "Headline": "රත්නසිරි වික්‍රමනායකයන්ගේ දේහයට අවසන් ගෞරව දැක්වීමට විශාල පිරිසක්",
       "News Content": "අභාවප්‍රාප්ත හිටපු අග්‍රාමාත්‍ය රත්නසිරි වික්‍රමනායකගේ දේහය පිළිබඳ අවසන් කටයුතු අද පස්වරුවේ හොරණ - මහජන ක්‍රීඩාංගණයේදී පැවැත්වෙනවා.\nදේහය හොරණ නිවසේ සිට පස්වරු 2.30ට ක්‍රීඩාංගණය වෙත රැගෙන යාමටයි සැලසුම් කර ඇත්තේ.\nමේ වන විට විශාල පිරිසක් ඔහුට අවසන් ගෞරව දැක්වීම සඳහා පැමිණෙමින් සිටින බව එහි සිටින අප වාර්තාකරු ප්‍රකාශ කළා.\nහිටපු අග්‍රාමාත්‍ය රත්නසිරි වික්‍රමනායකගේ දේහය පිළිබද අවසන් කටයුතු වෙනුවෙන්  හොරණ නගරයේ විශේෂ රථ වාහන සැලැස්මක් අද ක්‍රියාත්මක වනවා.\nදේහය රැගත් රිය පෙරහර පස්වරු 2යි 30ට ආරම්භ වී හොරණ - රත්නපුර මාර්ගයේ විද්‍යාරත්න මංසන්ධිය පසු කර හොරණ මහජන ක්‍රීඩාංගණය දක්වා ගමන් කිරීමට නියමිතයි.\nඑම නිසා අදාළ කාලය තුල විකල්ප මාර්ග භාවිත කරන ලෙස පොලීසිය මහජනතාවගෙන් ඉල්ලීමක් කළා.\nහිටපු අග්‍රාමාත්‍ය රත්නසිරි වික්‍රමනායක කොළඹ පෞද්ගලික රෝහලක ප්‍රතිකාර ලබමින් සිටියදී අභාවප්‍රාප්ත වුණේ පසුගිය 27 වන දායි.\nමියයනවිට ඔහුගේ වයස අවුරුදු 83ක්.",
       "URL": "https://www.hirunews.lk/150973/රත්නසිරි-වික්‍රමනායකයන්ගේ-දේහයට-අවසන්-ගෞරව-දැක්වීමට-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=4730"
}