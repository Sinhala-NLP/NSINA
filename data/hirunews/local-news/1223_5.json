{
       "Source": "hirunews",
       "Timestamp": "Tuesday, 19 April 2022 - 9:41",
       "Headline": "මූඩි ආයෝජන සේවාව ශ්‍රී ලංකාවේ ක්‍රය ශක්ති වර්ගීකරණය පහත හෙළයි",
       "News Content": "ජාත්‍යන්තර මූඩීස් ආයෝජන සේවාව මගින් ශ්‍රී ලංකාවේ ණය ගෙවීමේ හැකියාව හෙවත් ක්‍රයශක්ති වර්ගීකරණය පහත හෙලා තිබෙනවා.\nඒ, විදේශ ණය මුදල් පියවීම අත්හිටුවීමට රජය ගනු ලැබූ තීරණයත් සමගයි.\nමූඩීස් ආයෝජන සේවාව මගින් මෙතෙක් සී.ඒ.ඒ. ටූ ලෙස ලබාදී තිබූ මෙරට ණය ශක්ති වර්ගීකරණය පහත හෙළා ඇත්තේ සී.ඒ ලෙසින්.\nමෙරට විදේශ ණය වාරික පියවීම් පළමු පැහැර හැරීමට ලක්වීමට නියමිතව තිබුණේ ඊයේ (18) දිනයේදියි.\nමූඩීස් අයෝජන සේවාව සඳහන් කළේ පෞද්ගලික අංශයේ ණය දායකයන්ට මෙරට ණය ප්‍රතිව්‍යුහගත කිරීමේදී පාඩු සිදුවීමේ අවදානම ඉහළ මට්ටමක පවතින බවයි.\nවිදේශ සංචිතය පිරිහීම, ගෙවුම් ශේෂ හිගය ඉහළ යාම, ආහාර සහ ඉන්ධන මිල ඉහළ මට්ටමක පැවතීම මෙන්ම සංචාරක ක්ෂේත්‍රය සහ ඍජු විදේශ ආයෝජන ප්‍රකෘතිමත්වීම මන්දගාමී වීම ද මෙරට ආර්ථිකයේ ඍණාත්මක ප්‍රවනතාවන් ලෙස මූඩීස් ආයෝජන සේවාව හඳුන්වනු ලැබුවා.",
       "URL": "https://www.hirunews.lk/302267/මූඩි-ආයෝජන-සේවාව-ශ්‍රී-ලංකාවේ-ක්‍රය-ශක්ති-වර්ගීකරණය-පහත-හෙළයි",
       "Category": "Local News",
       "Parent URL": "https://www.hirunews.lk/local-news.php?pageID=1223"
}