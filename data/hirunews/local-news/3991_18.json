{
       "Source": "hirunews",
       "Timestamp": "Saturday, 14 April 2018 - 6:58",
       "Headline": "අලුත් අවුරුද්ද අදයි",
       "News Content": "පුණ්‍ය කාලය අද පූර්වභාග 01.49 ට උදාවූ අතර එය අවසන් වන්නේ අපරභාග 02.37 ටයි.\nඅලූත් අවුරුදු උදාව අද පූර්වභාග 08.13ට සිදුවනවා.\nපුණ්‍ය කාලය තුළ සියලූ වැඩ අතහැර ආගමික වතාවත්වල යෙදීම සුදුසු බව නැකත් චාරිත්‍රවල දැක්වෙනවා.\nආහාර පිසීමේ නැකත අද පූර්ව භාග 10.40 ට යෙදී තිබෙනවා.\nනිල් පැහැති වස්ත්‍රාභරණයෙන් සැරසී උතුරු දිශාව බලා ලිප් බැඳ ගිනි මොලවා හකුරු මිශ්‍ර කිරි බතක්ද, තල මිශ්‍ර කැවිලි වර්ගයක්ද පිළියෙළ කරගැනීම යෝග්‍ය බවයි නැකත් චාරිත්‍රවල දැක්වෙන්නේ.\nවැඩ ඇල්ලීම, ගණුදෙනු කිරීම සහ ආහාර අනුභවය අද පූර්ව භාග 11.53 ට යෙදී තිබෙනවා. නිල් පැහැති වස්ත්‍රාභරණයෙන් සැරසී උතුර දිශාව බලා සියලූ වැඩ අල්ලා ගණුදෙනු කොට ආහාර අනුභවය සිදු කළ යුතු බව නැකැත් චාරිත්‍රවල සඳහන්.\nඅලූත් අවුරුද්දේ හිසතෙල් ගෑමේ නැකත අප්‍රේල් 16 වැනිදා පූර්ව භාග 10.16 ට යෙදී ඇති අතර, රැකී රක්ෂා සඳහා පිටත්ව යෑමේ නැකත 19 වන බ්‍රහස්පතින්දා පූර්ව භාග 06.03 ට යෙදී තිබෙනවා.",
       "URL": "https://www.hirunews.lk/188346/අලුත්-අවුරුද්ද-අදයි",
       "Category": "Local News",
       "Parent URL": "https://www.hirunews.lk/local-news.php?pageID=3991"
}