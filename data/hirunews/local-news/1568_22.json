{
       "Source": "hirunews",
       "Timestamp": "Thursday, 11 November 2021 - 11:14",
       "Headline": "ගම්පහ- නාල්ල නව පොලිස් ස්ථානය අද විවෘත කෙරේ (වීඩියෝ)",
       "News Content": "කාන්තා ප්‍රධාන පොලිස් පරීක්ෂක එස්. එම්. අයි. කාංචනා සමරකෝන් ගම්පහ - නාල්ල පොලිස් ස්ථානයේ අද (11) පස්වරු 4ට එළඹෙන සුබ මොහොතින් සිය ධුරය භාර ගන්නා බව ආරක්ෂක අමාත්‍යාංශය පවසනවා.\nමෙම පොලිස් ස්ථානය නව පොලිස් ස්ථානයක් ලෙස මහජන ආරක්ෂක අමාත්‍ය රියර් අද්මිරාල් වසරත් වීරසේකරගේ ප්‍රධානත්වයෙන් අද පස්වරුවේ විවෘත කිරීමට නියමිතයි.\nකාන්තා ප්‍රධාන පොලිස් පරීක්ෂක කාංචනා සමරකෝන්, කෑඅගල්ල හෙම්මාතගම ප්‍රදේශයේ උපත ලබා තිබෙනවා.\nකෑගලු බාලිකා මහා විද්‍යාලයෙන් අධ්‍යාපනය ලැබූ ඇය, වර්ෂ 1997 දී කාන්තා උප පොලිස් පරීක්ෂකවරියක් ලෙස ශ්‍රී ලංකා පොලීසියට එක්වුණා.\nහලාවත, වව්නියාව, ගම්පහ, මීරිගම, නිට්ටඹුව යන අපරාධ පරීක්ෂණ දෙපාර්තමේන්තුව ඇතුළු ස්ථාන ගණනාවක සිය වගකීම් නිසි ලෙස ඉටු කර ඇති නිලධාරිනියක බවයි ආරක්ෂක අමාත්‍යාංශය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/287679/ගම්පහ-නාල්ල-නව-පොලිස්-ස්ථානය-අද-විවෘත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1568"
}