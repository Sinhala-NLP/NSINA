{
       "Source": "hirunews",
       "Timestamp": "Wednesday, 16 June 2021 - 8:44",
       "Headline": "එජාප නායක රනිල්ගේ නම අද මැතිවරණ කොමිසමට භාරදෙයි",
       "News Content": "එක්සත් ජාතික පක්ෂයට පසුගිය මහ මැතිවරණයෙන් හිමිවූ ජාතික ලැයිස්තු මන්ත්‍රී ධුරය සඳහා පක්ෂ නායක හිටපු අග්‍රාමාත්‍ය රනිල් වික්‍රමසිංහගේ නම, අද පෙරවරුවේ මැතිවරණ කොමිෂන් සභාව වෙත භාරදෙනු ලබනවා.\nපසුගිය මස 31 වනදා  පැවති කෘත්‍යාධිකාරී මණ්ඩල රැස්වීමේදී මෙම මන්ත්‍රී ධුරය සඳහා පක්ෂ නායක රනිල් වික්‍රමසිංහ පත් කිරීමට තීරණය කරනු ලැබුවා.\n2020 අගෝස්තු 5 වනදා පැවති මහ මැතිවරණයෙන් එක්සත් ජාතික පක්ෂයට දිවයිනෙන්ම හිමිවුණේ ඡන්ද දෙලක්ෂ 49,435ක් පමණයි.\nඑහිදී කිසිදු දිස්ත්‍රික්කයකින් මන්ත්‍රි ආසනයක් එම පක්ෂයට හිමි නොවූ අතර, හිමිවූ එකම ජාතික ලැයිස්තු මන්ත්‍රී ධුරය මාස 9 කට අධික කාලයක් පුරප්පාඩුව පැවතුණා.",
       "URL": "https://www.hirunews.lk/274433/එජාප-නායක-රනිල්ගේ-නම-අද-මැතිවරණ-කොමිසමට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1882"
}