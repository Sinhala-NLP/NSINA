{
       "Source": "hirunews",
       "Timestamp": "Tuesday, 07 July 2020 - 13:53",
       "Headline": "රුසියානු කාන්තාවට හිරිහැර කිරීමේ සිද්ධියේ සැකකරුවන් අධිකරණයට (වීඩියෝ)",
       "News Content": "කොළඹ - ගාලුමුවදොර පිටියේදී රුසියානු ජාතික කාන්තාවකට හිරිහැර කිරීමේ සිද්ධියක් සම්බන්ධයෙන් අත්අඩංගුවට ගත් පුද්ගලයන් පස් දෙනා අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඑහිදී ඔවුන් හඳුනා ගැනීමේ පෙරට්ටුවකට ද යොමුකිරීමට කටයුතු කරන බව පොලීසිය සඳහන් කළා.\nපසුගිය ඉරිදා පස්වරුවේ අදාළ කාන්තාව, මිතුරන් තුන් දෙනෙකු සමඟ ගාලුමුවදොරපිටියේ ඇවිද ගිය අවස්ථාවේ දස දෙනෙකුගෙන් පමණ සමන්විත තරුණයන් කණ්ඩායමක් ඔවුන් වෙත ප්‍රවේශ වී ඇති අතර මත්පැන් පානය කර සිටි පුද්ගලයෙකු එහිදී ඔවුන්ට ආමන්ත්‍රණය කර ඇත්තේ පරුෂ වචනයෙන්.\nපසුව, මේ සම්බන්ධයෙන් අදාළ රුසියානු කාන්තාව පොලීසියට පැමිණිලි කර ඇති අතර, විනාඩි 20ක් ඇතුළත එහි පැමිණි පොලීසිය පරීක්ෂණ ආරම්භ කරනු ලැබුවා.\nඒ අනුව, කොළඹ කොටුව පොලීසිය මගින් ඊයේ අත්අඩංගුවට ගත් පිරිස අතර සිද්ධියේ ප්‍රධාන සැකකරු ද සිටින බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/244907/රුසියානු-කාන්තාවට-හිරිහැර-කිරීමේ-සිද්ධියේ-සැකකරුවන්-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2604"
}