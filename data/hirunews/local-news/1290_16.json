{
       "Source": "hirunews",
       "Timestamp": "Wednesday, 16 March 2022 - 10:07",
       "Headline": "සලිඳුගේ ගෝළයෙකු අත්අඩංගුවට",
       "News Content": "පානදුර දකුණ - කුරුප්පුමුල්ල ප්‍රදේශයේ දී සංවිධානාත්මක අපරාධකරුවෙකු වූ සලිඳු මල්ෂිත හෙවත් පානදුර සලිඳුගේ සමීපතම ගෝලයෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඊයේ සිදු කළ මෙම වැටලීමේ දී අත්අඩංගුවට ගත් සැකකරු දැනට සැඟව සිටින අපරාධ කල්ලි සාමාජිකයෙකු වන කුරුප්පුමුල්ලේ සංඛ නමැත්තාගේ ප්‍රධාන ගෝලයෙකු ද වන බවයි පොලීසිය සඳහන් කළේ.\nඅත්අඩංගුවට ගන්නා අවස්ථාවේ දී සැකකරු සතු ව තිබූ මෝටර් රථ ප්‍රවාහන දෙපාර්තමේන්තුවේ ලියාපදිංචි නො කළ සුඛෝපබෝගි මෝටර් රථයක් සහ විවිධ වර්ගයේ බැංකු කාඩ්පත් 8ක් ද පොලිස් භාරයට ගෙන තිබෙනවා.",
       "URL": "https://www.hirunews.lk/299613/සලිඳුගේ-ගෝළයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1290"
}