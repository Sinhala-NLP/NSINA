{
       "Source": "hirunews",
       "Timestamp": "Tuesday, 30 May 2023 - 8:48",
       "Headline": "මුදලට ඔට්ටු සෙල්ලම් කළ කාන්තාවක් ඇතුළු පිරිසක් දැලේ",
       "News Content": "නීති විරෝධී ලෙස මුදල් ඔට්ටුවට සූදු සෙල්ලම් කරමින් සිටි පුද්ගලයන් පිරිසක් අරණායක කීරපනය ප්‍රදේශයේදී අත්අඩංගුවට ගෙන තිබෙනවා.\nඅරණායක පොලිස් ස්ථානයට ලද තොරතුරක් මත කරන ලද මෙම වැටලීමේදී අත්අඩංගුවට ගත් පිරිස අතර සැකකරුවන් 11ක් සමඟ සැකකාරියක් ද සිටින බවයි පොලිසිය පවසන්නේ.\nසැකකාරිය වයස අවුරුදු 27ක අරණායක ප්‍රදේශයේ පදිංචිකාරියක්. අනෙක් සැකකරුවන් වයස අවුරුදු 19ත් 57 අතර පසුවෙන්නන් බව වාර්තා වෙනවා.\nසැකකරුවන් සියලු දෙනා අද (30) මාවතගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅරණායක පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/336562/මුදලට-ඔට්ටු-සෙල්ලම්-කළ-කාන්තාවක්-ඇතුළු-පිරිසක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=308"
}