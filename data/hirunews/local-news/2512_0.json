{
       "Source": "hirunews",
       "Timestamp": "Wednesday, 19 August 2020 - 13:18",
       "Headline": "කැබිනට් රැස්වීමේදී 20 වන ආණ්ඩුක්‍රම ව්‍යවස්ථා සංශෝධන ගැන අවදානය (වීඩියෝ)",
       "News Content": "නව රජයේ පළමු අමාත්‍ය මණ්ඩල රැස්වීම මේ වනවිට ජනාධිපති කාර්යාලයේදී පැවැත්වෙනවා.\nඒ, ජනාධිපති ගෝඨාභය රාජපක්ෂගේ ප්‍රධානත්වයෙන්.\nඅද උදෑසන 10ට පමණ ආරම්භ වූ කැබිනට් රැස්වීම සඳහා පළමුවරට කැබිනට් අමාත්‍යවරුන් ලෙස පත්වූ නාමල් රාජපක්ෂ, රෝහිත අබේගුණවර්ධන, ජනාධිපති නීතිඥ අලි සබ්රි ද එක්ව සිටිනවා.\n20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් වන යෝජනාව කැබිනට් මණ්ඩලයට ඉදිරිපත් කර ඇති අතර ඒ සම්බන්ධයෙන් මේ වන විට සාකච්ඡා සිදුවන බවයි ජ්‍යෙෂ්ඨ කැබිනට් අමාත්‍යවරයෙකු සඳහන් කළේ.\nඑමෙන්ම, තවත් අමාත්‍ය මණ්ඩල පත්‍රිකා කිහිපයකට ද කැබිනට් අනුමැතිය ලබා ගැනීමට නියමිතව තිබෙනවා.\nමේ අතර, අග්‍රාමාත්‍ය මහින්ද රාජපක්ෂයේ මාධ්‍ය ලේකම්වරයා ලෙස චිත්‍රපට හා ටෙලිනාට්‍ය අධ්‍යක්ෂවරයෙකු මෙන්ම ප්‍රවීන මාධ්‍යවේදියෙකු වන රොහාන් වැලිවිට පත් කර තිබෙනවා.",
       "URL": "https://www.hirunews.lk/248166/කැබිනට්-රැස්වීමේදී-20-වන-ආණ්ඩුක්‍රම-ව්‍යවස්ථා-සංශෝධන-ගැන-අවදානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2512"
}