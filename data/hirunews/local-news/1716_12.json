{
       "Source": "hirunews",
       "Timestamp": "Thursday, 02 September 2021 - 9:23",
       "Headline": "මෙරට ඇමරිකානු ඩොලර් සංචිත වටිනාකම් ඉහළට",
       "News Content": "මෙරට ඇමරිකානු ඩොලර් සංචිත වටිනාකම් ඇමරිකානු ඩොලර් මිලියන 937කින් ඉහළ ගොස් ඇති බව ශ්‍රී ලංකා මහ බැංකුව සඳහන් කරනවා.\nමෙලෙස මෙරට විදෙස් මූල්‍ය සංචිත ශක්තිමත් වී ඇත්තේ ජාත්‍යන්තර මූල්‍ය අරමුදලෙහි ගෝලීය එස්.ඩී.ආර් ප්‍රතිපාදන එහි සාමාජික රටවල් වෙත මුදා හැරීමට ගත් තීරණයත් සමඟ යි.\nමේ හරහා ශ්‍රී ලංකාවට ලැබුණු ඇමරිකානු ඩොලර් මිලියන 787 සහ බංග්ලාදේශ මහ බැංකුව සමග මුදල් හුවමාරු ගිවිසුම් යටතේ එකඟ වූ මුදලින් ලද ඇමරිකානු ඩොලර් මිලියන එකසිය 150ක් මේ වනවිට මෙරට ආර්ථිකයට එකතු වී තිබෙනවා.\nජාත්‍යන්තර මූල්‍ය අරමුදල සතු ව දැනට පවතින කෝටාවලට සමානුපාතික ව එහි සාමාජික රටවල් අතර ඇමරිකානු ඩොලර් බිලියන 650කට අධික මුදලක් ප්‍රතිපාදන ලෙස බෙදාදදීමට තීරණය කෙරුණා.\nමේ හරහා ශ්‍රී ලංකාව හිමිකම් මුදල ඇමරිකානු ඩොලර් මිලියන 800ක්.\nඉන් ඇමරිකානු ඩොලර් මිලියන 787 මේ වනවිට ශ්‍රී ලංකාවට ලැබී තිබෙනවා.\nජාත්‍යන්තර මූල්‍ය අරමුදල සතු මෙම එස්.ඩී.ආර් සංචිත මුදා හැරීමට තීරණය කරනු ලැබුවේ කෝවිඩ් 19 වසංගතය හේතුවෙන් ලොව දිළිඳු රටවල් බොහොමයක් අන්ත දිළිඳු භාවයට පත්වීමේ අවදානම හඳුනා ගැනීමත් සමඟ යි.\nමෙය ජාත්‍යන්තර මූල්‍ය අරමුදල හරහා ලබාදෙන ණයක් නො වන අතර, ඒ සඳහා කොන්දේසි කිසිවක් ඇතුළත් වන්නේ නැහැ.\nමීට පෙර ජාත්‍යන්තර මූල්‍ය අරමුදල සිය සාමාජික රටවල් සඳහා එස්.ඩී.ආර් සංචිත නිකුත් කර තිබුණේ 2009, 1979-81 සහ 1970-72 වසරවල දී.\nමීට අමතර ව බංග්ලාදේශ මහ බැංකුවේ විදේශ විනිමය හුවමාරු පහසුකම යටතේ අමෙරිකානු ඩොලර් මිලියන 200 ක් ලබා දීමට එකඟ වී ඇති අතර එය කොටස් තුනකින්, එනම් ඇමරිකානු ඩොලර් මිලියන 50, ඇමරිකානු ඩොලර් මිලියන 100 සහ ඇමරිකානු ඩොලර් මිලියන 50 වශයෙන් මෙරටට ලැබෙනු ඇත.\nඑහි පළමු කොටස් දෙක දැනටමත් ලැබී අවසන්.\nමීට අමතර ව චීන සංවර්ධන බැංකුවෙන් අමෙරිකානු ඩොලර් මිලියන 350 ණය මුදලක් ලබාගැනීමටත් ශ්‍රී ලංකා රජය අපේක්ෂා කරනවා.\nමේ අතර වීසා (visa) සහ මාස්ටර් කාර්ඩ් (master card) හරහා සිදු කෙරෙන විදෙස් මුදල් ගනුදෙනුවල දී මෙරට වානිජ බැංකු ඒ සඳහා අය කෙරෙන පොලී ප්‍රතිශතයන් ඉහළ දැමීම සම්බන්ධයෙන් පසුගිය දිනවල සමාජයේ දැඩි කතාබහක් මතු වුණා.\nඒ දිනවල පැවති අමෙරිකානු ඩොලර් අගයට සාපේක්ෂ ව මෙම ප්‍රතිශතය 2.5% සිට 7% දක්වා ඉහළ දැමූ බවට යි පාරිභෝගිකයින් විසින් චෝදනා කළේ.\nකෙසේ වෙතත් මේ සම්බන්ධයෙන් ශ්‍රී ලංකා මහ බැංකුවේ ස්ථාවරය වූයේ ඔවුන් කිසිදු අවස්ථාවක මෙරට වානිජ බැංකු වෙත එවන් පොලී අනුපාත ඉහළ දැමීමක් සම්බන්ධයෙන් උපදෙස් ලබා දීමක් සිදු නො කළ බවයි.\nමේ වන විට මෙරට ආර්ථිකය මුහුණ දී ඇති දැඩි අමෙරිකානු ඩොලර් සංචිත හිඟය හේතුවෙන් බොහෝ වාණිජ බැංකූ ඩොලර් කළමනාකරණය කර ගැනීම සඳහා මෙම පියවර ගත් බවටයි ආර්ථික විශේෂඥයන්ගේ මතය වූයේ.\nමෙරට අමෙරිකානු ඩොලර් නිල සංචිත ප්‍රමාණය ජූලි මස අග වන විට දැක්වුනේ අමෙරිකානු ඩොලර් බිලියන 2.8ක් ලෙසින්.\nඑය මෙතෙක් ඉතිහාසයේ වාර්තා වූ අඩු ම අමෙරිකානු ඩොලර් සංචිත අගයක්.\nලොව වෙලා ගත් කොරෝනා වසංගත තත්ත්වය හේතුවෙන් මෙරට සංචාරක කර්මාන්තය හරහා වන ලැබීම් පහළ යාමත් මෙරට පවතින ලියාපදිංචි නො කළ නීති විරෝධී සමාගම් සහ ක්‍රමවේදයන් හරහා අමරිකානු ඩොලර් පිටරටට ගලා යාමත් මෙම ආර්ථික අර්බුදය තීව්‍ර කිරීමට හේතුවක් වුණා.\nමෙලෙස මෙරට ලියාපදිංචි නො වූ සමාගම් හරහා වාර්ශික ව ශ්‍රී ලංකාවෙන් පිටතට ඇදී යන අමෙරිකානු ඩොලර් ප්‍රමා දළ වශයෙන් මිලියන 600ක් පමණ වන බවට යි ග බලා ඇත්තේ.මෙරට ඇමරිකානු ඩොලර් සංචිත වටිනාකම් ඇමරිකානු ඩොලර් මිලියන 937කින් ඉහළ ගොස් ඇති බව ශ්‍රී ලංකා මහ බැංකුව සඳහන් කරනවා.\nමෙලෙස මෙරට විදෙස් මූල්‍ය සංචිත ශක්තිමත් වී ඇත්තේ ජාත්‍යන්තර මූල්‍ය අරමුදලෙහි ගෝලීය එස් ඩී ආර් පතිපාදන එහි සාමාජික රටවල් වෙත මුදා හැරීමට ගත් තීරණයත් සමඟ යි.\nමේ හරහා ශ්‍රී ලංකාවට ලැබුණු ඇමරිකානු ඩොලර් මිලියන 787 සහ බංග්ලාදේශ මහ බැංකුව සමග මුදල් හුවමාරු ගිවිසුම් යටතේ එකඟ වූ මුදලින් ලද ඇමරිකානු ඩොලර් මිලියන එකසිය 150ක් මේ වනවිට මෙරට ආර්ථිකයට එකතු වී තිබෙනවා.\nජාත්‍යන්තර මූල්‍ය අරමුදල සතුව දැනට පවතින කෝටා වලට සමානුපාතික ව එහි සාමාජික රටවල් අතර ඇමරිකානු ඩොලර් බිලියන 650කට අධික මුදලක් ප්‍රතිපාදන ලෙස බෙදාදීමට තීරණය කෙරුණා.\nමේ හරහා ශ්‍රී ලංකාව හිමිකම් මුදල ඇමරිකානු ඩොලර් මිලියන 800ක්.\nඉන් ඇමරිකානු ඩොලර් මිලියන 787 මේ වන විට ශ්‍රී ලංකාවට ලැබී තිබෙනවා.\nජාත්‍යන්තර මූල්‍ය අරමුදල සතු මෙම එස්.ඩී.ආර් සංචිත මුදා හැරීමට තීර්ණය කරනු ලැබුවේ කෝවිඩ් 19 වසංගතය හේතුවෙන් ලොව දිළිඳු රටවල් බොහොමයක් අන්ත දිළිඳු භාවයට පත්වීමේ අවදානම හඳුනා ගැනීමත් සමඟ යි.\nමෙය ජාත්‍යන්තර මූල්‍ය අරමුදල හරහා ලබාදෙන ණයක් නො වන අතර, ඒ සඳහා කොන්දේසි කිසිවක් ඇතුළත් වන්නේ නැහැ.\nමීට පෙර ජාත්‍යන්තර මූල්‍ය අරමුදල සිය සාමාජික රටවල් සඳහා එස් ඩී ආර් සංචිත නිකුත් කර තිබුණේ 2009, 1979-81 සහ 1970-72 වසරවල දී.\nමීට අමතරව බංග්ලාදේශ මහ බැංකුවේ විදේශ විනිමය හුවමාරු පහසුකම යටතේ අමෙරිකානු ඩොලර් මිලියන 200 ක් ලබා දීමට එකඟ වී ඇති අතර එය කොටස් තුනකින්, එනම් ඇමරිකානු ඩොලර් මිලියන 50, ඇමරිකානු ඩොලර් මිලියන 100 සහ ඇමරිකානු ඩොලර් මිලියන 50 වශයෙන් මෙරටට ලැබෙනු ඇත.\nඑහි පළමු කොටස් දෙක දැනටමත් ලැබී අවසන්.\nමීට අමතරව චීන සංවර්ධන බැංකුවෙන් අමෙරිකානු ඩොලර් මිලියන 350 ණය මුදලක් ලබාගැනීමටත් ශ්‍රී ලංකා රජය අපේක්ෂා කරනවා.\nමේ අතර වීසා (visa) සහ මාස්ටර් කාර්ඩ් (master card) හරහා සිදු කෙරෙන විදෙස් මුදල් ගනුදෙනු වලදී මෙරට වාණිජ බැංකු ඒ සඳහා අය කෙරෙන පොලී ප්‍රතිශතයන් ඉහළ දැමීම සම්බන්ධයෙන් පසුගිය දිනවල සමාජයේ දැඩි කතාබහක් මතු වුණා.\nඒ දිනවල පැවති අමෙරිකානු ඩොලර් අගයට සාපේක්ෂව මෙම ප්‍රතිශතය 2.5% සිට 7% දක්වා ඉහළ දැමූ බවටයි පාරිභෝගිකයින් විසින් චෝදනා කළේ.\nකෙසේ වෙතත් මේ සම්බන්ධයෙන් ශ්‍රී ලංකා මහ බැංකුවේ ස්ථාවරය වූයේ ඔවුන් කිසිදු අවස්ථාවක මෙරට වානිජ බැංකු වෙත එවන් පොලී අනුපාත ඉහළ දැමීමක් සම්බන්ධයෙන් උපදෙස් ලබා දීමක් සිදු නො කළ බවයි.\nමේ වන විට මෙරට ආර්ථිකය මුහුණ දී ඇති දැඩි අමෙරිකානු ඩොලර් සංචිත හිඟය හේතුවෙන් බොහෝ වාණිජ බැංකූ ඩොලර් කළමනාකරණය කර ගැනීම සඳහා මෙම පියවර ගත් බවටයි ආර්ථික විශේෂඥයන්ගේ මතය වූයේ.\nමෙරට අමෙරිකානු ඩොලර් නිල සංචිත ප්‍රමාණය ජූලි මස අග වන විට දැක්වුනේ අමෙරිකානු ඩොලර් බිලියන 2.8 ක් ලෙසින්.\nඑය මෙතෙක් ඉතිහාසයේ වාර්තා වූ අඩු ම අමෙරිකානු ඩොලර් සංචිත අගයක්.\nලොව වෙලා ගත් කොරෝනා වසංගත තත්ත්වය හේතුවෙන් මෙරට සංචාරක කර්මාන්තය හරහා වන ලැබීම් පහළ යාමත් මෙරට පවතින ලියාපදිංචි නො කළ නීති විරෝධී සමාගම් සහ ක්‍රමවේදයන් හරහා අමරිකානු ඩොලර් පිටරටට ගලා යාමත් මෙම ආර්ථික අර්බුදය තීව්‍ර කිරීමට හේතුවක් වුණා.\nමෙලෙස මෙරට ලියාපදිංචි නො වූ සමාගම් හරහා වාර්ශිකව ශ්‍රී ලංකාවෙන් පිටතට ඇදී යන අමෙරිකානු ඩොලර් ප්‍රමාණය දළ වශයෙන් මිලියන 600 ක් පමණ වන බවට යි ගණන් බලා ඇත්තේ.",
       "URL": "https://www.hirunews.lk/281167/මෙරට-ඇමරිකානු-ඩොලර්-සංචිත-වටිනාකම්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1716"
}