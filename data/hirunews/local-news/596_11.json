{
       "Source": "hirunews",
       "Timestamp": "Tuesday, 17 January 2023 - 13:29",
       "Headline": "මහනුවර ප්‍රසිද්ධ පාසලක ක්‍රීඩාපිටි මුරකරු අතපය බැඳ දමා ඝාතනය කර තිබිය දී සොයා ගැනෙයි",
       "News Content": "මහනුවර නගරයේ ප්‍රසිද්ධ විදුහලක ක්‍රීඩාංගනය භාර ව කටයුතු කළ ආරක්ෂක නිලධාරියා ඝාතනය කර තිබෙනවා.\nමොහුගේ මළසිරුර අද (17) උදෑසන පොලීසිය සොයා ගෙන ඇත්තේ ක්‍රීඩාංගනය ආසන්නයේ තිබූ ගොඩනැගිල්ලක් තුල තිබියදීයි.\nපොලීසිය සඳහන් කළේ, ඔහුගේ මළ සිරුර සොයා ගන්නා අවස්ථාවේ දී අත්පා බැඳ දමා තිබූ බව යි.\nඑමෙන්ම, මුහුණෙහි තුවාල කිහිපයක් දක්නට ලැබුණු බව ද විමර්ශන සිදුකරන පොලිස් නිලධාරියෙකු ප්‍රකාශ කළා.\nහංවැල්ල ප්‍රදේශයේ පදිංචි 29 හැවිරිදි කුමාර සම්පත් නමැති පුද්ගලයෙකුයි මෙලෙස ඝාතනයට ලක්වී ඇත්තේ.\nඝාතනය කර ඇති ආකාරය සහ ඝාතනය සිදු කළ පුද්ගලයින් සම්බන්ධයෙන් මෙතෙක් කිසිදු තොරතුරක් අනාවරණ වී නැහැ.",
       "URL": "https://www.hirunews.lk/325252/මහනුවර-ප්‍රසිද්ධ-පාසලක-ක්‍රීඩාපිටි-මුරකරු-අතපය-බැඳ-දමා-ඝාතනය-කර-තිබිය-දී-සොයා-ගැනෙයි",
       "Category": "Local News",
       "Parent URL": "https://www.hirunews.lk/local-news.php?pageID=596"
}