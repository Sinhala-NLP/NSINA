{
       "Source": "hirunews",
       "Timestamp": "Friday, 21 July 2023 - 10:16",
       "Headline": "පසුගිය රජයේ මූල්‍ය විනයක් නොමැතිවීම වර්ථමාන උද්ධමනයට හේතුවයි",
       "News Content": "ශ්‍රී ලංකාව 2021 ජනවාරි සහ 2022 සැප්තැම්බර් අතර මාස 21 තුළ රුපියල් බිලියන 35,042.8, (රුපියල් ට්‍රිලියන 35) මාසික සාමාන්‍ය රු. බිලියන 1,669 ක මුදල් ප්‍රමාණයක් මුද්‍රණය කර ඇති බවත් එහි ප්‍රතිඵලයක් ලෙස රට අත්විඳින ලද ඉහළ උද්ධමනයට හේතු වූ බව මුදල් රාජ්‍ය අමාත්‍ය රංජිත් සියඹලාපිටිය පැවසීය.\nඊයේ (20) පාර්ලිමේන්තුවේදී අදහස් දක්වමින් රාජ්‍ය අමාත්‍යවරයා කියා සිටියේ මහ බැංකුවේ සහ රජයට රාජ්‍ය මූල්‍ය විනයක් නොමැතිකම හේතුවෙන් භාණ්ඩාගාරයේ ඉල්ලීම පරිදි සීමාවකින් තොරව මුදල් මුද්‍රණය කිරීමට සිදුව ඇති බවයි.\nහිටපු රජය සමයේ රාජ්‍ය මූල්‍ය විනය නොමැතිකම නිසා සෑම සිකුරාදා දිනකම භාණ්ඩාගාර බිල්පත් නිකුත් කිරීම හරහා මුදල් ඉල්ලා මහ බැංකුවට ලිපියක් යැවීමට මුදල් අමාත්‍යාංශයට හැකි වූ බව ඔහු පැවසීය.\nයෝජිත මහ බැංකු පනත් කෙටුම්පතට අනුව උද්ධමන ඉලක්ක සම්බන්ධයෙන් මහ බැංකුව මුදල් අමාත්‍යවරයා සමඟ එකඟතාවකට පැමිණිය යුතු බව පැවසූ සියඹලාපිටිය, ඉලක්ක සපුරා ගැනීමට නොහැකි වීම නිසා මුදල් අමාත්‍යවරයා හරහා පාර්ලිමේන්තුවට එසේ කිරීමට නොහැකි වීමට හේතු දැක්වීමට මහ බැංකුවට වගකීම පැවරෙන බවද පැවසීය.\nශ්‍රී ලංකාවේ උද්ධමනය 12.1%ක උද්ධමනය වාර්තා කිරීමෙන් පසු 2021 දෙසැම්බර් මාසයේදී ඉලක්කම් ද්විත්වයකට ගොස් 2022 සැප්තැම්බර් මාසයේදී 69.8%ක උපරිම උද්ධමනය කරා ළඟා විය.\n66% ක උද්ධමනයක් වාර්තා කිරීමෙන් පසු 2022 ඔක්තෝම්බර් මාසයේදී ආරම්භ වූ උද්ධමන මාවත 2023 ජුනි මාසය අවසන් වන විට 12% ක් වූ අතර, ජූලි මාසයේදී උද්ධමනය 7% දක්වා ළඟා වනු ඇතැයි මහ බැංකුව අපේක්ෂා කරයි.\nමහ බැංකුව විසින් භාණ්ඩාගාරයට තාවකාලික අත්තිකාරම් ලබාදීමද සීමාසහිත බවත්, එහිදී මහ බැංකුවට නව මුදල් වසරේ පළමු මාසයේ භාණ්ඩාගාරයට සෘජු තාවකාලික අත්තිකාරම් ලබාදිය හැකි බවත්, පෙර මුදල් වර්ෂයේ මුල් මාස හතරේ ආදායමෙන් 10% ඉක්මවිය නොහැකි බවත් රාජ්‍ය අමාත්‍යවරයා පැවසීය.\nකෙසේ වෙතත් හදිසි අවස්ථාවකදී රජයට මහ බැංකුවෙන් මුදල් ඉල්ලා සිටිය හැකි බවද ඔහු තව දුරටත් ප්‍රකශකර සිටියා.",
       "URL": "https://www.hirunews.lk/341990/පසුගිය-රජයේ-මූල්‍ය-විනයක්-නොමැතිවීම-වර්ථමාන-උද්ධමනයට-හේතුවයි",
       "Category": "Local News",
       "Parent URL": "https://www.hirunews.lk/local-news.php?pageID=165"
}