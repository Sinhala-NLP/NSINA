{
       "Source": "hirunews",
       "Timestamp": "Wednesday, 16 May 2018 - 10:32",
       "Headline": "එළුවන් 61 ක් සහ මීගවයින් 14 ක් ප්‍රවාහනය කළ සැකකරුවන් 4 ක් අත්අඩංගුවට (ඡායාරූප)",
       "News Content": "නීතිවිරෝධී ලෙස එළුවන් 61 දෙනෙකු සහ මීගවයින් 14 දෙනෙකු ප්‍රවාහනය කළ පුද්ගලයින් 4 දෙනෙකු පොලීසිය අත්අඩංගුවට ගෙන තිබෙනවා.\nඅදාළ එළුවන් 61 දෙනා ලොරි රථයකින් ප්‍රවාහනය කරමින් සිටියදී පොලීසිය අත්අඩංගුවට ගනු ලැබුවේ වව්නියාව - නොච්චිමොට්ටෙයි ප්‍රදේශයේදීයි.\nමෙහිදී ලොරි රථයේ රියදුරු තමන්ව නිදහස් කරන ලෙසට රුපියල් 2000 ක අල්ලසක් ද ලබාදීමට උත්සාහ කර ඇති බව වව්නියාව පොලීසිය සඳහන් කළා.\nමීගවයින් 14 දෙනා මොනරාගල - දඹගල්ල ප්‍රදේශයේදී පොලිස් භාරයට ගනු ලැබුවේ ඔවුන් ප්‍රවාහනය කළ ලොරි රථයේ සහ එහි ගමන් ගත් සැකකරුවන් තිදෙනෙකු සමඟයි.\nමොනරාගල - මැදගම ප්‍රදේශයේ සිට සමන්තුරේ දක්වා මෙම මීගවයින් ප්‍රවාහනය කරමින් සිට තිබෙනවා.\n(ඡායාරූප - රොමේෂ් මධුශංක)",
       "URL": "https://www.hirunews.lk/190860/එළුවන්-61-ක්-සහ-මීගවයින්-14-ප්‍රවාහනය-කළ-සැකකරුවන්-4-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3943"
}