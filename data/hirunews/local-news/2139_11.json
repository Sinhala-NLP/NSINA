{
       "Source": "hirunews",
       "Timestamp": "Thursday, 18 February 2021 - 13:36",
       "Headline": "කරදිය ජලයෙන් පිඩා විඳින කීර ගොවින් (වීඩියෝ)",
       "News Content": "දැඳුරුඔය සම්බන්ධව දීර්ඝ කාලයක සිට කතාබහට ලක්වුණේ අසීමාන්තිකව සිදුවන වැලි කැණීම් හේතුවෙන්.\nදැවැන්ත පාරිසරික හානි සිදු වූ එම කාලවලදී එය නතර කිරීමට අධිකරණ නියෝග පවා ගැනීමටසිදුවුණා.\nදැදුරුඔයේ වැලි කපමින් එකල සිදු වූ මිනිස් ක්‍රියාකාරකම්වල අනිසි ප්‍රතිඵල වර්තමානයේ භුක්ති විදීමට සිදුවූ ගොවීන් පිරිසක් පිළිබඳවයි මේ.\nදැදුරුඔය දෑලේ පදිංචි ගොවීන් කීර වගාවේ නිරතවන්නේ 1980 පමණ කාලයේ සිටයි.\nඒ දැදුරුඔයදෑලේ පිහිටි බංගදෙනිය වෙහෙරකැලේ ගම්මානය ආශ්‍රිතව කෘෂිකර්ම දෙපාර්තමේන්තුව මඟින් ගොටුකොළ වගාව හඳුන්වාදීමට කටයුතු කිරීමත් සමඟයි.\nදැදුරු ඔයෙන් සැපයෙන් ජලයෙන් වසර 40කට අධික කාලයක් මොවුන් ගොටුකොළ වගාවේ නිරතවුණා.\nනමුත් කාලයක් තිස්සේ ඉවක් බවක් නැතිව සිදුවූ වැලි ගොඩදැමීම ඇතුළු මිනිස් ක්‍රියාකාරකම් හේතුවෙන් දැදුරු ඔයේ ගැඹුර වැඩි වී ගොස් තිබෙනවා.\nඒ අනුව මේ ගෝවීන් මුහුණදෙන ප්‍රධානතම ගැටලුවක් වී ඇත්තේ දැදුරු ඔයේ ජලයට කරදිය මුසුවීමයි.\nමීට අමතරව දැදුරු ඔයේ ඉහළ කොටසේ ඉදිකර ඇති දැදුරුඔය ජලාශය සහ සෙංගල් අමුණ හේතුවෙන් ජලය පහළට ගලාඒමක් සිදුනොවන බවට ගොවීන්\nමැසිවිලි නඟනවා.\nගොවීන් ඉල්ලා සිටින්නේ තමන් මුහුණදෙන මෙම ගැටලු පිළිබඳව අවධානය යොමුකොට ගොවිතැන් කටයුතු පවත්වාගෙන යාමට අවශ්‍ය විසඳුම් කඩිනමින්\nලබාදෙන ලෙසයි.",
       "URL": "https://www.hirunews.lk/262946/කරදිය-ජලයෙන්-පිඩා-විඳින-කීර-ගොවින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2139"
}