{
       "Source": "hirunews",
       "Timestamp": "Thursday, 04 May 2023 - 10:55",
       "Headline": "වෙසක් සමයේ ආගමට නොගැළපෙන ක්‍රියා ගැන පොලීසිය සීරුවෙන්",
       "News Content": "එළඹෙන වෙසක් සතිය තුළ ආගමට, සදාචාරයට සහ සංස්කෘතියට නොගැළපෙන ආකාරයේ කටයුතු සිදුකිරීමෙන් වළකින ලෙස පොලිසිය මහ ජනතාවගෙන් ඉල්ලා සිටිනවා.\nඑබැවින් පොහොය දිනය ඇතුළු වෙසක් දිනවල එවන් ක්‍රියාවලට කිසිසේත් ඉඩ නොදෙන බවයි පොලිස් මූලස්ථානය අවධාරණය කරන්නේ.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව කියා සිටින්නේ ඔළුබක්කන් නැටවීම වැනි ක්‍රියා ද සිදු කිරීමට කිසිසේත් ඉඩනොදෙන බවයි.\nමුදල් උපයා ගැනීමේ පරමාර්ථයෙන් වෙසක් කාලයට නොගැලපෙන නුසුදුසු විවිධ කටයුතු සිදු නොකරන ලෙස ද හෙතෙම මහජනයාගෙන් ඉල්ලා සිටී.\nඑමෙන් ම, වෙසක් කලාපවලට පොලිසිය අවශ්‍ය ආරක්ෂාව සපයන බවත් ඒ සඳහා පොලිස් නිලධාරීන්, රථවාහන නිලධාරීන්, සිවිල් ඇඳුම්ලාගත් නිලධාරීන් පවා යොදවා ඇති බවත් ඒ මහතා කියා සිටියා.",
       "URL": "https://www.hirunews.lk/334217/වෙසක්-සමයේ-ආගමට-නොගැළපෙන-ක්‍රියා-ගැන-පොලීසිය-සීරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=370"
}