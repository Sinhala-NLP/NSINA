{
       "Source": "hirunews",
       "Timestamp": "Sunday, 30 April 2017 - 16:58",
       "Headline": "කැබිතිගොල්ලෑවේ අනතුරකින් දෙදෙනෙකු මරුට - 3කට තුවාල",
       "News Content": "අනුරාධපුර - කැබිතිගොල්ලෑව පදවිය මාර්ගයේ අද අලුයම සිදුවූ අනතුරකින් පුද්ගලයන් දෙදෙනෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ ඔවුන් ගමන් කළ ලොරි රථය මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බවයි.\nඅනතුරෙන් තවත් පුද්ගලයින් 3 දෙනෙකු තුවාල ලබා රෝහල් ගත කර තිබෙනවා.\nජීවිතක්ෂයට පත්ව ඇත්තේ රත්නපුර ප්‍රදේශයේ පදිංචි 45 හැවිරිදි පුද්ගලයෙකු සහ 59 හැවිරිදි කාන්තාවක්.\nරියදුරුට නින්ද යාම මෙම අනතුරට හේතු වී තිබෙනවා.",
       "URL": "https://www.hirunews.lk/160321/කැබිතිගොල්ලෑවේ-අනතුරකින්-දෙදෙනෙකු-මරුට-3කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4540"
}