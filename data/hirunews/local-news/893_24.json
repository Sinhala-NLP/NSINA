{
       "Source": "hirunews",
       "Timestamp": "Saturday, 03 September 2022 - 18:51",
       "Headline": "නිදහස් පක්ෂයේ ප්‍රජාතන්ත්‍රවාදය විනාශ කළ බවට මෛත්‍රීට චෝදනා (වීඩියෝ)",
       "News Content": "ශ්‍රී ලංකා නිදහස් පක්ෂයේ ප්‍රජාතන්ත්‍රවාදය විනාශ කළ බවට තමන්ට එල්ල වන චෝදනා ප්‍රතික්ෂේප කරන බව පක්ෂ සභාපති හිටපු ජනාධිපති මෛත්‍රීපාල සිරිසේන පවසනවා.\nහිටපු ජනාධිපතිවරයා අද ජයශ්‍රී මහාබෝ සමිඳුන් වැඳපුදාගෙන ආශිර්වාද ලබා ගැනීමට ගිය අවස්ථාවේ පක්ෂ ව්‍යවස්ථාව සංශෝධනය කිරීම සම්බන්ධයෙන් මාධ්‍යවේදීන් නැගූ ප්‍රශ්නවලට පිළිතුරු ලබාදෙමිනුයි ඔහු මේ බව කියා සිටියේ.\nකෙසේ වෙතත් අගුණුකොලපැලැස්සේදී අද මාධ්‍ය වෙත අදහස් දක්වමින් ශ්‍රී ලංකා නිදහස් පක්ෂයේ ජ්‍යෙෂ්ඨ උප සභාපතිවරයෙකු වන අමාත්‍ය මහින්ද අමරවීර පක්ෂ ප්‍රජාතන්ත්‍රවාදය සම්බන්ධයෙන් අදහස් පල කළා.\nඔහු කියා සිටියේ රටක ප්‍රජාතන්ත්‍රවාදය පිලිබඳව කතාකරනවා සේම පක්ෂයේ ප්‍රජාතන්ත්‍රවාදය ද පැවතිය යුතු බවයි.\nඑහෙත් ගත වූ දින කිහිපය තුල එවැනි ප්‍රජාතන්ත්‍රවාදයක් පක්ෂය තුල දක්නට නොලැබුණු බවයි ඔහු චෝදනා කළේ.",
       "URL": "https://www.hirunews.lk/314467/නිදහස්-පක්ෂයේ-ප්‍රජාතන්ත්‍රවාදය-විනාශ-කළ-බවට-මෛත්‍රීට-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=893"
}