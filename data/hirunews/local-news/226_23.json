{
       "Source": "hirunews",
       "Timestamp": "Thursday, 29 June 2023 - 16:04",
       "Headline": "ගැමුණු බස් ගාස්තු සංශෝධනය එපා කියයි",
       "News Content": "මේ වසර සඳහා වාර්ෂික බස් ගාස්තු සංශෝධනයක් මේ අවස්ථාවේ අවශ්‍ය නොවන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න (LPBOA) අද(29) ප්‍රකාශ කළා.\nඔහු පැවසුවේ සංශෝධනයක් පැනවීමකින් තොරව දැනට පවතින බස් ගාස්තුව එලෙසම පවත්වාගෙන යාමට තීරණය කර ඇති බවයි.\nමෙම තීරණය තමන් ජාතික ගමනාගමන කොමිෂන් සභාවට ද දන්වා ඇති බව ද ඔහු පැවසුවා.\nවාර්ෂික බස් ගාස්තු සංශෝධනය සෑම වසරකම ජුනි 01 වැනිදා සිදු කෙරෙනවා. උද්ධමන අනුපාතය, ඩීසල් ලීටරයක මිල, නඩත්තු වියදම්, ටයර් සහ අනෙකුත් අමතර කොටස්වල මිල ඇතුළු කරුණු දොළහක් සැලකිල්ලට ගනිමින් විශේෂ සූත්‍රයට අනුව බස් ගාස්තුව ගණනය කිරීම සිදු කෙරෙනවා.",
       "URL": "https://www.hirunews.lk/339483/ගැමුණු-බස්-ගාස්තු-සංශෝධනය-එපා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=226"
}