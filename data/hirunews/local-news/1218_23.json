{
       "Source": "hirunews",
       "Timestamp": "Thursday, 21 April 2022 - 11:08",
       "Headline": "සුපිරි පාපන්දු ක්‍රීඩක ලයනල් මෙසී ට පිටියෙන් සමුගැනීමට සිදු වෙයිද?",
       "News Content": "ආජන්ටිනාවෙන් පාපන්දු ලෝකයට තිළිණ කෙරුණු සුපිරි පාපන්දු ක්‍රීඩකයකු වන ලයනල් මෙසී හට අකාළයේ පාපන්දු පිටියට සමු දීමේ අවධානමක් මතු වී ඇති බව වාර්තා වනවා.\nමීට හේතු වී ඇත්තේ ඔහුට සුවකළ නොහැකි නිදන්ගත රෝගයක් ඇති බව හඳුනාගැනීමයි.\nජාත්‍යන්තර මාධ්‍ය වාර්තා කරන ආකාරයට ලයනල් මෙසී හට වැලඳී ඇත්තේ මෙතෙක් ප්‍රතිකාරයක් සොයාගෙන නොමැති රෝගයක් බව පැවසෙන Achilles Tendonitis නම් නිදන්ගත රෝගයයි.\n34 හැවිරිදි මේ සුපිරි ක්‍රීඩකයාගේ රෝගී තත්ත්වය සම්බන්ධයෙන්යෙන් අද සිදු කෙරෙන අවසන් පරීක්ෂණයයෙන් අනතුරුව ඔහුගේ ක්‍රීඩක දිවියේ අනාගතය තීරණය කෙරෙන බවයි මෙසීගේ වෛද්‍යවරුන් පවසන්නේ.\nපාපන්දු ඉතිහාසයේ වඩාත්ම අලංකාර වූ පාපන්දු ක්‍රීඩකයෙකු ලෙස සැලකෙන ලයනල් මෙසී මේ වන විට වෘත්තීමය පාපන්දු ක්‍රීඩකයෙකු ලෙස පැරිස් සෙන්ට් ජර්මේන් (paris saint germain) කණ්ඩායමට ක්‍රීඩා කරනවා.\nඔහු ක්‍රීඩාවෙන් ම උපයාගත් ඇමරිකානු ඩොලර් මිලියන 600 අධික වත්කමක ට හිමිකම් කියන මෙම සුපිරි ක්‍රීඩකයා අද වනවිට ගෙවා දමනු ලබන්නේ ඔහුගේ වෘත්තීමය ක්‍රීඩා ජීවිතයේ සැඳෑ සමයයි.\nකෙසේ වෙතත් හදිසියේ හඳුනාගත් මේ රෝගී තත්ත්වය හේතුවෙන් ඔහුට බොහෝ දුරට පැරිස් සෙන්ට් ජර්මේන් කණ්ඩායමේ ඉදිරි තරග වාරය අහිමි වනු ඇති බවටයි කණ්ඩායම් ආරංචි මාර්ග සඳහන් කරන්නේ.\nලයනල් මෙසී ගේ රෝගී තත්ත්වය සම්බන්ධයෙන් අදහස් දැක්වූ පැරිස් සෙන්ට් ජර්මේන් කණ්ඩායමේ ඉහළ කළමනාකරුවකු සඳහන් කළේ බොහෝ දුරට පාපන්දු ලොව දෙවියා ට ලබන තරග වාරයේදී සිය කණ්ඩායමේ ජර්සිය හැඳ පිටියට පිවිසිමේ අවස්ථාවන් අල්ප බවයි.",
       "URL": "https://www.hirunews.lk/302432/සුපිරි-පාපන්දු-ක්‍රීඩක-ලයනල්-මෙසී-ට-පිටියෙන්-සමුගැනීමට-සිදු-වෙයිද",
       "Category": "Local News",
       "Parent URL": "https://www.hirunews.lk/local-news.php?pageID=1218"
}