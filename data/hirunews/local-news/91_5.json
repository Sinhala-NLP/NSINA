{
       "Source": "hirunews",
       "Timestamp": "Thursday, 17 August 2023 - 16:17",
       "Headline": "කංසා වගාව නීති ගත කිරීමට කැබිනට් අනුමැතිය",
       "News Content": "ජර්මනියේ කැබිනට් මණ්ඩලය කංසා භාවිතය සහ වගාව නීතිගත කරමින් මතභේදාත්මක පනතක් සම්මත කර තිබෙනවා.\nඒ අනුව වැඩිහිටියන්ට මත්ද්‍රව්‍ය ග්‍රෑම් 25 දක්වා ළඟ තබා ගැනීමට හැකියාව ලැබෙන අතර උපරිම වශයෙන් පැල තුනක් වගා කිරීමට අවස්ථාව හිමි වෙනවා.\nදූෂිත කංසාවලින් පාරිභෝගිකයින් ආරක්ෂා කිරීම සහ මත්ද්‍රව්‍ය සම්බන්ධ අපරාධ අවම කර ගැනීමේ අපේක්ෂාවෙන් මෙම තීරණය ගෙන ඇති බවයි විදෙස් මාධ්‍ය වාර්තා කරන්නේ.\nසෞඛ්‍ය අමාත්‍යාංශයට අනුව, ජර්මනියේ වයස අවුරුදු 18 ත් 25 ත් අතර වයස්වල පසුවන ගංජා අවම වශයෙන් එක් වරක් පරිභෝජනය කළ වැඩිහිටියන්ගේ සංඛ්‍යාව 2021 දී 25%න් ඉහළ ගොස් තිබුණා.\nකෙසේ වෙතත් මාධ්‍ය වාර්තා කරන්නේ මෙම නව ව්‍යවස්ථාව මඟින් තරුණයින් සඳහා මසකට මිලදී ගත හැකි ගංජා ප්‍රමාණය ග්‍රෑම් 30 දක්වා සීමා කර ඇති අතර වැඩිහිටියන් සඳහා ග්‍රෑම් 50ක් දක්වා මිලදී ගැනීම් කළ හැකි බවයි.",
       "URL": "https://www.hirunews.lk/345168/කංසා-වගාව-නීති-ගත-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=91"
}