{
       "Source": "hirunews",
       "Timestamp": "Thursday, 06 October 2022 - 7:23",
       "Headline": "ශ්‍රී ලංකාව ගැන ජගත් මානව හිමිකම් කවුන්සිල ඡන්ද විමසීම අද",
       "News Content": "ශ්‍රී ලංකාවට එරෙහි 51 වැනි එක්සත් ජාතින්ගේ මානව හිමිකම් කොමිසමට ඉදිරිපත් කර ඇති යෝජනාව පිළිබඳ ඡන්ද විමසීම අද (06) සිදු කිරීමට නියමිත යි.\nපසුගිය මස 12 වනදා එක්සත් ජාතින්ගේ මානව හිමිකම් කොමිසම් සැසිවාරය ස්විස්ටර්ලන්තයේ ජිනීවා නුවර දී ආරම්භ වුණා.\nඑංගලන්තය, කැනඩාව, ජර්මනිය, මලාවි, මොන්ටිනීග්‍රෝ, උතුරු මැසිඩෝනියාව සහ ඇමරිකාව ශ්‍රී ලංකාව සම්බන්ධයෙන් අදාළ යෝජනාවලිය සකස් කළා.\nඒ, ශ්‍රී ලංකාවේ සංහිඳයාව, වගවීම සහ මානව හිමිකම් ප්‍රවර්ධනය කිරීම යන මාතෘකාව යටතේ යි.\nමේ අතර, අදාළ යෝජනාවට ශ්‍රී ලංකාව එරෙහි වන බව විදේශ කටයුතු අමාත්‍ය ජනාධිපති නීතිඥ අලි සබි්‍ර ප්‍රකාශ කළා.\nඔහු මේ බව කියා සිටියේ, ජිනිීවා නුවර සිට සූම් තාක්ෂණය ඔස්සේ ඊයේ කැදවා තිබූ මාධ්‍ය හමුවකට එක්වෙමින්.",
       "URL": "https://www.hirunews.lk/317139/ශ්‍රී-ලංකාව-ගැන-ජගත්-මානව-හිමිකම්-කවුන්සිල-ඡන්ද-විමසීම-අද",
       "Category": "Local News",
       "Parent URL": "https://www.hirunews.lk/local-news.php?pageID=822"
}