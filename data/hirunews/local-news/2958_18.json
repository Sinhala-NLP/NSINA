{
       "Source": "hirunews",
       "Timestamp": "Saturday, 11 January 2020 - 14:05",
       "Headline": "නාවික හමුදා කැබ් රථයක ගැටී සැමියා මරුට - බිරිඳට තුවාල",
       "News Content": "මුලතිව් - මල්ලාවි - වට්ටුවාගල් පාලම අසළ අද පෙරවරුවේ සිදුවූ රිය අනතුරකින් සැමියා මියගොස් බිරිඳ තුවාල ලබා රෝහල් ගත කර තිබෙනවා.\nමොවුන් යතුරුපැදියක ගමන් කරමින් සිටියදී මෙලෙස අනතුරට පත්ව ඇති අතර සිද්ධියෙන් මියගොස් ඇති සැමියාගේ වයස අවුරුදු 28ක්.\nතුවාල ලැබූ බිරිඳ මේ වන විට මුලතිව් රෝහලේ ප්‍රතිකාර ලබනවා.\nසිද්ධිය සම්බන්ධයෙන් කැබ් රථය පැදවූ නාවික හමුදා රියදුරු අත්අඩංගුට ගෙන ඇති අතර පසුව ඔහු අධිකරණයට ඉදිරිපත් කිරීමෙන් අනතුරුව ලබන 16 වන දා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/232065/නාවික-හමුදා-කැබ්-රථයක-ගැටී-සැමියා-මරුට-බිරිඳට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2958"
}