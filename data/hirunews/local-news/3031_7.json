{
       "Source": "hirunews",
       "Timestamp": "Tuesday, 26 November 2019 - 12:47",
       "Headline": "හමුදාවේ වුවත් වැරදිකරුවන්ට එරෙහිව ක්‍රියාමාර්ග - හමුදාපති ශවේන්ද්‍රගෙන් සහතිකයක්",
       "News Content": "ශ්‍රී ලංකා යුද හමුදාවේ සියළුම නිළයන් අතර ඉහළම විනය සහතික කරන අතර, ඕනෑම තත්ත්වයක් යටතේ වැරදිකරුවන්ට එරෙහිව විනය ක්‍රියාමාර්ග ගැනීමට පසුබට නොවන බව යුද හමුදාපති ලුතිනන් ජනරාල් ශවේන්ද්‍ර සිල්වා පවසනවා.\nඔහු මේ බව කියා සිටියේ ඉන්දීය භාරත් ශක්ති සහ එස්.එන්.අයි. ප්‍රවෘත්ති කතුවරයෙකු වන නිතින් ගෝක්ලේ සමඟ සම්මුඛ සාකච්ඡාවකට සහභාගි වෙමින්.\nප්‍රකට ඉන්දීය ආරක්ෂක විශ්ලේෂකයෙකු වන ඔහු ඊට පෙර ජනාධිපති ගෝඨාභය රාජපක්ෂගේ ප්‍රථම විදෙස් මාධ්‍ය සම්මුඛ සාකච්ඡාව ද මෙහෙයවනු ලැබුවා.\nභාරත් ශක්ති කතුවරයාගේ සම්මුඛ සාකච්ඡාවේදී යුද හමුදාපති ශවේන්ද්‍ර සිල්වා වැඩිදුරටත් සඳහන් කළේ නව ජනාධිපතිවරයාගේ දැක්ම අනුව ත්‍රිවිධ හමුදාවේ පූර්ණ සහය ලබාදීමට කටයුතු කරන බවයි.\nඑමෙන්ම, උද්ගතව වන තත්ත්වයන් හදුනාගෙන සාම්ප්‍රදායික නොවන තර්ජන සහ වෙනත් අභියෝගයන්ට මෙන්ම අනාගතයේ දී ඇති විය හැකි ඕනෑම හදිසි අවස්ථාවකට හමුදාව සූදානම් කර තැබීමට සැලසුම් කර ඇති බවයි ලුතිනන් ජෙනරාල් ශවේන්ද්‍ර සිල්වා අවධාරණය කළේ.\n2009 මානුෂීය මෙහෙයුම අවසන් වීමෙන් පසු පීඩාවට පත් ජනතාවගේ යහපත උදෙසා මෙන්ම පශ්චාත් යුද සමයේ ජාතිය ගොඩනැගීමේ ව්‍යාපෘති සඳහා යුද හමුදාව දැක්වූ දායකත්වයට ඔහු ඉන්දීය මාධ්‍යවේදියා වෙත පැහැදිලි කරනු ලැබුවා.",
       "URL": "https://www.hirunews.lk/229010/හමුදාවේ-වුවත්-වැරදිකරුවන්ට-එරෙහිව-ක්‍රියාමාර්ග-හමුදාපති-ශවේන්ද්‍රගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=3031"
}