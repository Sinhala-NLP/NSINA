{
       "Source": "hirunews",
       "Timestamp": "Sunday, 04 December 2016 - 6:55",
       "Headline": "ආබාධ සහිත පුද්ගලයන්ගේ සම අයිතිවාසිකම් සුරකින බවට ජනපතිගෙන් සහතිකයක්",
       "News Content": "ආබාධ සහිත පුද්ගලයන් සහ ආබාධ නොමැති පුරවැසියන් සම අයිතිවාසිකම් සහ වරප්‍රසාද සහිතව රටේ ජීවත්විය යුතු බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ පොළොන්නරුව ජාතික අධ්‍යාපන විද්‍යා පීඨයේ පැවති ආබාධ සහිත පුද්ගලයන් සඳහා වන ජාත්‍යන්තර දින සැමරුම් උත්සවය ඊයේ අමතමින්.\nආබාධිත පුද්ගලයන් සඳහා අවශ්‍ය ආයතනික සහ ව්‍යවස්ථාපිත පසුබිම සකසන බවද ජනාධිපති මෛත්‍රීපාල සිරිසේන මෙහිදී කියා සිටියා.",
       "URL": "https://www.hirunews.lk/148896/ආබාධ-සහිත-පුද්ගලයන්ගේ-සම-අයිතිවාසිකම්-සුරකින-බවට-ජනපතිගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4769"
}