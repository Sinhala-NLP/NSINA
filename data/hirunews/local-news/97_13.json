{
       "Source": "hirunews",
       "Timestamp": "Tuesday, 15 August 2023 - 8:54",
       "Headline": "සංචාරක පොලිසිය තුන් ගුණයකින් ඉහළට",
       "News Content": "සංචාරක පොලිසිය තුන්ගුණයකින් ඉහළ දැමීම සඳහා කටයුතු කරමින් සිටින බව සංචාරක අමාත්‍ය හරීන් ප්‍රනාන්දු පවසනවා.\nජනාධිපති මාධ්‍ය කේන්ද්‍රයේ ඊයේ (14) පැවති මාධ්‍ය හමුවේදී ඔහු මේ බව කියා ඇතැම් විදෙස් සංචාරකයින්ට මෙරටට දී සිදු වන හිරිහැර පිළිබඳව මාධ්‍යවේදිනියක් කළ විමසීමකට ප්‍රතිචාර දක්වමින්.\nමෙම මාසයේ මුල් දින 10 තුළ මෙරටට සංචාරකයින් 51,594 දෙනෙකු පැමිණ ඇති අතර වසරේ මේ දක්වා පැමිණ ඇති මුළු සංචාරකයින් සංඛ්‍යාව අටලක්ෂ 19,507 ක්.\nසංචාරක අමාත්‍ය හරීන් ප්‍රනාන්දු මෙහිදී කියා සිටියේ සංචාරකයින්ගේ පහසුව සඳහා සකස්කරමින් පවතින ජංගම දුරකථන යෙදවුම කඩිනමින් එළි දක්වන බවයි.",
       "URL": "https://www.hirunews.lk/344869/සංචාරක-පොලිසිය-තුන්-ගුණයකින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=97"
}