{
       "Source": "hirunews",
       "Timestamp": "Friday, 02 December 2022 - 14:27",
       "Headline": "සිනමන් එයාර් (Cinnamon Air) ජලතර ගුවන් ගමන් සේවාව නැවතත් ක්‍රියාත්මක වෙයි",
       "News Content": "කොරොන වෛරස්  වසංගත තත්වයත් සමග අත්හිටුවන ලද ශ්‍රී ලංකා දේශීය ගුවන් සේවයක් වන සිනමන් එයාර් (Cinnamon Air) ගුවන් ගමන් දෙසැම්බර් 15 සිට නැවත ආරම්භ කරන බව පවසනවා.\nඑම ගුවන් සේවාවන් බණ්ඩාරනායක ජාත්‍යන්තර ගුවන් තොටුපළ (BIA), සීගිරිය, කාසල්රී, ත්‍රිකුණාමලය, මඩකලපුව සහ පාසිකුඩා වෙත සේවාවන් සපයනවා.\nඑමෙන්ම කොග්ගල, වීරවිල සිට කොලඹ වෝටර්ස් එජ් වෙත පියාසර කරනු ඇති.\nසිය ගුවන් සේවාවන් නැවත ආරම්භ කිරීම සම්බන්ධයෙන් අදහස් දක්වූ සිනමන් එයාර් හි ප්‍රධාන විධායක නිලධාරී ෂෝන් ඩ්වයිට් කියා සිටියේ \"දිගු රැඳී සිටීමේ කාලයකින් තොරව අපගේ ගුවන් ගමන් සමඟ සම්බන්ධතාවයක් සහතික කිරීම සඳහා, අපි අපගේ ගුවන් ගමන් වේලාවන් ශ්‍රී ලංකන් එයාර්ලයින්ස් සහ අනෙකුත් ප්‍රධාන ජාත්‍යන්තර ගුවන් සමාගම්වල පැමිණීමේ සහ පිටවීමේ වේලාවන් සමඟ සැලසුම් කර තිබෙනවා\" යනුවෙන්.\n“ඇත්ත වශයෙන්ම, අපගේ ගුවන් සේවාව සංචාරකයින්ට අද්විතීය අත් දැකීමක් වෙන්නේ අපේ ගුවන්යානා ජලයට ගොඩබැසීම සහ ජලය මතින් ගුවන් ගත වීමේ අත්දැකීම සහ රටේ මනරම් දර්ශනයන් දැක බලා ගැනීමට හැකිවන පරිදි පහළින් පියාසර කිරීමත් හේතුවෙන්.\nමේ නිසා අපේ ගුවන් ගමනට වැඩි ආකර්ෂණයක් තිබෙනවා ප්‍රධාන විධායක නිලධාරිවරයා වැඩිදුරටත් කියා සිටියා.\nකොරොන වයිරස් වසංගත තත්ත්වයත් සමග සංචාරකයින්ගේ සංඛ්‍යාව පහත වැටීම හේතුවෙන් ගුවන් සමාගම ක්‍රියාත්මක කළේ කුලී ගමන් පමණයි.",
       "URL": "https://www.hirunews.lk/321798/සිනමන්-එයාර්-cinnamon-air-ජලතර-ගුවන්-ගමන්-සේවාව-නැවතත්-ක්‍රියාත්මක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=693"
}