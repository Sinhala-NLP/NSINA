{
       "Source": "hirunews",
       "Timestamp": "Wednesday, 01 July 2020 - 8:02",
       "Headline": "ගගනගේ මත්කුඩු ජාවාරමට සම්බන්ධ දෙදෙනෙකු අත්අඩංගුවට",
       "News Content": "පාතාල කල්ලි සාමාජිකයෙකු වන කොස්ගොඩ තාරකගේ අනුගාමිකයෙකු වන ගගන නැමති පුද්ගලයාගේ මත්කුඩු ජාවාරමට සහය දැක්වූ බව කියන පුද්ගලයින් දෙදෙනෙකු මහරගම - ඇරැව්වල ප්‍රදේශයේදී පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඊයේ රාත්‍රියේ සිදුකළ වැටලීමකදී මොවුන් සන්තකයේ තිබී රජයේ උසස් නිලධාරින්ගේ සහ විවිධ ආයතනවලට අනුකූලව ව්‍යාජ ලෙස සකස් කරන ලද නිළ මුද්‍රා 21ක්, විවිධ මුද්‍රාවන් තැබූ ලිපි කට්ටල 5ක් සහ කේරළ ගංජා ග්‍රෑම් දෙකක් මෙන්ම ජංගම දුරකථනයක් ද සොයා ගනු ලැබුවා.\nඅත්අඩංගුවට ගත් පුද්ගලයින් දෙදෙනාගෙන් එක් පුද්ගලයෙකු යුද හමුදාවෙන් පැන ආ සෙබලෙකු බවටයි වාර්තා වන්නේ.",
       "URL": "https://www.hirunews.lk/244371/ගගනගේ-මත්කුඩු-ජාවාරමට-සම්බන්ධ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2619"
}