{
       "Source": "hirunews",
       "Timestamp": "Saturday, 22 October 2022 - 9:58",
       "Headline": "22ට විපක්ෂව සරත් වීරසේකර ඡන්දය භාවිත කළ බව පාර්ලිමේන්තු මහලේකම් කියයි",
       "News Content": "විසි දෙවැනි ආණ්ඩුක්‍රම ව්‍යවස්ථා සංශෝධන පනත් කෙටුම්පතට විපක්ෂව පාර්ලිමේන්තු මන්ත්‍රී සරත් වීරසේකර ඡන්දය භාවිත කළ බව පාර්ලිමේන්තු මහලේකම් ධම්මික දසනායක පවසනවා.\nපාර්ලිමේන්තුවේ විශේෂ බහුතරයකින් ඊයේ (21) සම්මත වූ විසි දෙවැනි ආණ්ඩුක්‍රම ව්‍යවස්ථා සංශෝධන පනත් කෙටුම්පතට විපක්ෂව ඡන්දය භාවිත කරන ලද්දේ සරත් වීරසේකර බවයි පාර්ලිමේන්තු මහලේකම්වරයා නිවේදනය කළේ.\nඑහිදී පනත් කෙටුම්පත දෙවනවර කියැවීම අවසානයේ පැවති ඡන්ද විමසීමේදී ඊට පක්ෂව ඡන්ද 179ක් ලැබුණු අතර විපක්ෂව ඡන්ද 1ක් ලැබුණා.\nඑසේ විපක්ෂව ඡන්දය ප්‍රකාශ කරන ලද්දේ පාර්ලිමේන්තු මන්ත්‍රී සරත් වීරසේකර විසිනුයි.\nඉන් අනතුරුව පනත් කෙටුම්පත තෙවනවර කියවීම සඳහා පැවති ඡන්ද විමසීමේදී ඊට පක්ෂව ඡන්ද 174 ක් හිමිවූ අතර, එම අවස්ථාවේදීද සරත් වීරසේකර පනත් කෙටුම්පතට විපක්ෂව ඡන්දය භාවිතා කර ඇති බව මහලේකම්වරයා දැනුම් දෙනවා.",
       "URL": "https://www.hirunews.lk/318521/22ට-විපක්ෂව-සරත්-වීරසේකර-ඡන්දය-භාවිත-කළ-බව-පාර්ලිමේන්තු-මහලේකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=786"
}