{
       "Source": "hirunews",
       "Timestamp": "Tuesday, 28 June 2016 - 15:15",
       "Headline": "පාසැල් සිසුවියගේ ප්‍රේමය ගිය දුර",
       "News Content": "අවුරුදු 15 ක පාසැල් සිසුවියක් අපයෝජනය කල බවට චෝදනා එල්ලවු පාසැල් වෑන් රථ රියදුරකු පොලිස් අත්අඩංගුවට ගෙන තිබෙනවා.\nසැකකරු හලාවත ප්‍රදේශයේ පදිංචි 38 හැවිරිදි විවාහකයකු බවයි අප වාර්තාකරු සඳහන් කලේ.\nඅපයෝජනයට ලක්වු දැරිය මාදම්පේ ප්‍රදේශයේ පාසැලක ඉගෙනුම ලබමින් සිට ඇති අතර සැකකරු විසින් පැදවු වෑන් රථයේ ඇය නිවසේ සිට පාසැලට පැමිණ ඇති බව අනාවරණ වී තිබෙනවා.\nපසුව රියදුරා සහ සිසුවිය අතර ප්‍රේම සම්බන්ධයක් පවතින බවට දැරියගේ දෙමව්පියන් දැනුවත් වීමෙන් පසු ඇය එම වෑන් රථයේ ගමන් කිරීම නවතා තිබෙනවා.\nපසුගියදා සැකකාර වෑන් රථ රියදුරා විසින් සිසුවිය කිසියම් ස්ථානයකට කැඳවාගෙන ගොස් ඇති බවටයි ඇයගේ දෙමව්පියන් මාදම්පේ පොලිසියට පැමිණිලි කර ඇත්තේ.\nඒ අනුව සැකකරු අත්අඩංගුවට ගෙන තිබෙනවා.\nමාදම්පේ පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/136678/පාසැල්-සිසුවියගේ-ප්‍රේමය-ගිය-දුර",
       "Category": "Local News",
       "Parent URL": "https://www.hirunews.lk/local-news.php?pageID=4987"
}