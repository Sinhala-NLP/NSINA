{
       "Source": "hirunews",
       "Timestamp": "Thursday, 19 January 2017 - 18:57",
       "Headline": "ජාතික සංවිධාන එකමුතුව විමල් හමුවෙන්න යයි",
       "News Content": "බන්ධනාගාරගත කර සිටින ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශගේ සුවදුක් විමසීමට ජාතික සංවිධාන එකමුතුවේ නියෝජිතයන් පිරිසක් අද (19) වැලිකඩ නව මැගසින් බන්ධනාගාරය වෙත පැමිණියා.\nඑම සංවිධානයේ කැදවුම්කරු ආචාර්ය ගුණදාස අමරසේකර, විධායක සභික වෛද්‍ය වසන්ත බණ්ඩාර සහ දේශහිතෛෂී භික්ෂු පෙරමුණේ නායක, පූජ්‍ය බෙංගමුවේ නාලක හිමියන් එම අවස්ථාවට එක්ව සිටියා.\nවිමල් විරවංශ මන්ත්‍රීවරයාගේ සුවදුක් විමසීමෙන් අනතුරුව එහිදී මාධ්‍ය වෙත අදහස් දැක්වූ ජාතික සංවිධාන එකමුතුවේ කැදවුම්කරු ආචාර්ය ගුණදාස අමරසේකර කියා සිටියේ පාර්ලිෙමින්තු මන්ත්‍රී විමල් වීරවංශ සිරගත කිරිමෙන් ජාතික බලවේග මැඩපැවැත්විය නොහැකි බවයි.\nජනාධිපති ලේකම් කාර්යාලයේ වාහන අවභාවිතා කිරිමේ චෝදනාව මත විමල් වීරවංශ මන්ත්‍රීවරයා පොලිස් මූල්‍ය අපරාධ කොට්ඨාශය මඟින් අත්අඩංගුවට ගනු ලැබුවේ පසුගිය 10 වැනිදායි.\nපසුව ඔහු අධිකරණයට ඉදිරිපත් කිරීමෙන් පසුව මේ මස 24 දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/152449/ජාතික-සංවිධාන-එකමුතුව-විමල්-හමුවෙන්න-යයි",
       "Category": "Local News",
       "Parent URL": "https://www.hirunews.lk/local-news.php?pageID=4701"
}