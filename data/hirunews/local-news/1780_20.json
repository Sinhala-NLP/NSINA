{
       "Source": "hirunews",
       "Timestamp": "Monday, 02 August 2021 - 8:20",
       "Headline": "ඔලිම්පික් උස පැනීමේ ඉසව්වේ රන් පදක්කම ක්‍රීඩකයින් දෙදෙනෙකුට",
       "News Content": "ටෝකියෝ ඔලිම්පික් තරගාවලියේ උස පැනීමේ ඉසව්වේ රන් පදක්කම ඊට ඉදිරිපත් වූ කටාර් සහ ඉතාලි ක්‍රිඩකයින් අතර බෙදාගැනීමේ සිද්ධියක් ඊයේ වාර්තාවුණා.\nඅදාළ ක්‍රිඩකයින්  දෙදෙනා මෙම ඉසව්වේ උපරිම උස වාර්තා කර තිබුණේ මීටර 2.37 ක් ලෙසයි.\nඒ අනුව දෙදෙනාටම එම උස ඉක්මවා යාමට අවස්ථාව සළසා දී තිබූ නමුත් ඔවුන් දෙදෙනාම සාකච්ඡා කර පැමිණි එකඟතාවකට අනුව රන් පදක්කම දෙදෙනා අතර බෙදාගෙන තිබෙනවා.\nඒ අනුව මෙම ඉසව්වේ රිදී පදක්කම කිසිවෙකුටත් හිමි නොවූ අතර, ලෝකඩ පදක්කම ලබාගත්තේ බෙලරූස් ජාතික ක්‍රීඩකයායි.\nඑමෙන්ම ඊයේ පැවති බැඩ්මින්ටන් කේවල තරගයකින් ඉන්දීය ක්‍රීඩිකා පී.වී. සින්දු ලෝකඩ පදක්කම හිමිකරගත්තා.",
       "URL": "https://www.hirunews.lk/278626/ඔලිම්පික්-උස-පැනීමේ-ඉසව්වේ-රන්-පදක්කම-ක්‍රීඩකයින්-දෙදෙනෙකුට",
       "Category": "Local News",
       "Parent URL": "https://www.hirunews.lk/local-news.php?pageID=1780"
}