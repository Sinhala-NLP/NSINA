{
       "Source": "hirunews",
       "Timestamp": "Friday, 15 September 2023 - 11:54",
       "Headline": "අතුරුදන් වූ පොලිස් නිලධාරියාගේ සිරුර හමුවෙයි",
       "News Content": "කිලිනොච්චි පුදුඅයියන්කුලම ප්‍රදේශයේ නීතිවිරෝධි මත්පැන් වැටලීමකට ගොස් අතුරුදන්ව සිටි පොලිස් නිලධාරියාගේ සිරුර මලයාලපුරම් ප්‍රදේශයේ වැවක තිබී සොයා ගෙන තිබෙනවා.\nමෙලෙස මියගොස් ඇත්තේ කිලිනොච්චිය කොට්ඨාස දූෂණ මර්දන අංශයට අනුයුක්තව සේවය කළ පොලිස් කොස්තාපල්වරයෙකි.\nඔහු 28 හැවිරිදි ඔහු වලස්මුල්ල පන්සලගොඩ ප්‍රදේශයේ පදිංචිකරුවෙක්.\nපුදුඅයියන්කුලම ප්‍රදේශයේ ඇළ මාර්ගයක් අසල මත්පැන් ජාවාරමක් පිළිබඳ ලද තොරතුරක් මත එම පොලිස් කොස්තාපල්වරයා ඇතුළු නිලධාරින් පිරිසක් ඊයේ (14) එම ප්‍රදේශයට ගොස් තිබෙන අතර පොලිසිය පැවසුවේ වැටලීම සිදුකරන අවස්ථාවේ නීතිවිරෝධි මත්පැන් නිෂ්පාදනය කරමින් සිටි සැකකරුවන් ඇළට පැන පිහිනා ගොස් ඇති අතර එහිදී ක්‍රියාත්මක වු එම පොලිස නිලධාරියා ඔවුන් අල්ලා ගැනීමට උත්සාහ කිරීමේදී අතුරුදන්වී ඇති බවයි.",
       "URL": "https://www.hirunews.lk/348347/අතුරුදන්-වූ-පොලිස්-නිලධාරියාගේ-සිරුර-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=28"
}