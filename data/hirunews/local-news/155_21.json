{
       "Source": "hirunews",
       "Timestamp": "Monday, 24 July 2023 - 15:39",
       "Headline": "යුවාන් ජියාජුන් සහ ජනපති අතර හමුවක්",
       "News Content": "චීන කොමියුනිස්ට් පක්ෂයේ මධ්‍යම කාරක සභා දේශපාලන මණ්ඩල සභික සහ චොන්ග්කින්ග් නාගරික කමිටුවේ ලේකම් යුවාන් ජියාජුන් ඇතුළු චීන\nනියෝජිත පිරිස පසුගියදා (22) ජනාධිපති කාර්යාලයේදී ජනාධිපති රනිල් වික්‍රමසිංහ හමු වුණා.\nශ්‍රී ලංකාවේ ඉදිරි සංවර්ධන සැලසුම් පිළිබඳ මෙහිදී ජනාධිපතිවරයා යුවාන් ජියාජුන් ප්‍රමුඛ චීන නියෝජිත පිරිස දැනුවත් කළ අතර රට තුළ පවතින නව\nවෙළෙඳ සහ ආයෝජන අවස්ථා පිළිබඳව ද පැහැදිලි කිරීමක් කරනු ලැබුවා.\nඑසේම, මෙම කටයුතුවලදී කලාපීය සහයෝගීතාව වර්ධනය කර ගැනීමේ වැදගත්කම පිළිබඳව ද සාකච්ඡාවට ලක් වුණා.\nශ්‍රී ලංකාවේ ණය ප්‍රශස්තකරණ වැඩසටහනෙහි ප්‍රගතිය මෙන්ම රජය ක්‍රියාවට නංවා ඇති ප්‍රතිසංස්කරණ වැඩපිළිවෙළ පිළිබඳව ද ජනාධිපති රනිල්\nවික්‍රමසිංහ මෙහිදී අදහස් දැක්වූ බවයි ජනාධිපති මාධ්‍ය අංශය ප්‍රකාශ කළේ.\nඑම කටයුතු අවසන් වීමෙන් පසු, නවතා දමා ඇති සංවර්ධන ව්‍යාපෘති කඩිනමින් යළි ආරම්භ කර ජාතික ආර්ථික සංවර්ධනයට ශක්තිමත් ලෙස දායක කර ගත හැකි වනු\nඇති බවට ද ජනාධිපතිවරයා විශ්වාසය පළ කර තිබෙනවා.\nඅභියෝගාත්මක තත්ත්වයක් හමුවේ වුවද ශ්‍රී ලංකාවේ ආර්ථිකය ස්ථාවර කිරීමට ජනාධිපති රනිල් වික්‍රමසිංහගේ කැපවීම අගය කළ චීන නියෝජිත පිරිස\nශ්‍රී ලංකාවේ අනාගත ආර්ථික සංවර්ධන ගමන්මඟ පිළිබඳව ද විශ්වාසය පළ කළා.\nජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක හා ජනාධිපති කාර්ය මණ්ඩල ප්‍රධානි සාගල රත්නායක, ජනාධිපති ජාත්‍යන්තර කටයුතු පිළිබඳ අධ්‍යක්ෂ\nදිනුක් කොළඹගේ ද මෙම අවස්ථාවට එක්ව සිටි බවයි සඳහන් වන්නේ.",
       "URL": "https://www.hirunews.lk/342362/යුවාන්-ජියාජුන්-සහ-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=155"
}