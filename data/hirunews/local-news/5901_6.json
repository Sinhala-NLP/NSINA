{
       "Source": "hirunews",
       "Timestamp": "Monday, 22 July 2013 - 11:26",
       "Headline": "බදුල්ලේදී වෑන් රථයක් ප්‍රපාතයකට පෙරළී 4 කට තුවාල.",
       "News Content": "බදුල්ල - පස්සර මාර්ගයේ වේවැස්ස 4 කණුව ප්‍රදේශයේදී වෑන් රථයක් ප්‍රපාතයකට පෙරළීමෙන් එහි ගමන් කළ සිව් දෙනෙකු බරපතල තුවාල ලබා තිබෙනවා. බදුල්ල පොලීසිය සඳහන් කළේ අද උදෑසන සිදුවූ මෙම අනතුරින් තුවාල ලැබූවන් බදුල්ල රෝහලට ඇතුළත් කර ඇති බවයි. ඊයේ රාත්‍රියේ පස්සර ප්‍රදේශයේ කෝවිලක පැවති උත්සවයකට සහභාගී වී අද උදෑසන එමින් සිටියදියි මෙම වෑන් රථය අඩි 150 ක පමණ ප්‍රපාතයකට පෙරළී ඇත්තේ. රිය පැදවූ පුද්ගලයාට නින්ද යෑම අනතුරට හේතුවී තිබෙනවා.",
       "URL": "https://www.hirunews.lk/63522/බදුල්ලේදී-වෑන්-රථයක්-ප්‍රපාතයකට-පෙරළී-4-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5901"
}