{
       "Source": "hirunews",
       "Timestamp": "Monday, 12 March 2018 - 9:22",
       "Headline": "දුම්රිය අනතුරු අවම කරගැනීමට දැනුවත් කිරිම් අද සිට",
       "News Content": "දුම්රිය අනතුරු අවම කරගැනීම සඳහා දුම්රිය හරස් මාර්ග ආශ්‍රිතව ජනතාව දැනුම්වත් කිරීමේ සහ පුවරු සවිකිරීමේ වැඩසටහන අද (12) ආරම්භ කෙරෙනවා.\nමාර්ග ආරක්ෂාව පිළිබඳ ජාතික සභාව නිවේදනය කළේ එහි සමාරම්භය නාවින්න දුම්රිය හරස් මාර්ගය අසලදී සිදු කරන බවයි.\nදුම්රිය අනතුරු හේතුවෙන් මෙම වසර තුළ පමණක් මරණ 35 ක් සිදුව තිබෙනවා.\nඑමෙන්ම පසුගිය වසරේදී දුම්රියේ සහ දුම්රිය මාර්ගවල සෙල්ෆි ඡායාරූප ගැනීමට උත්සාහ කළ 24 දෙනෙකු ජීවිතක්ෂයට පත්ව ඇති බවයි මාර්ග ආරක්ෂාව පිළිබඳ ජාතික සභාව සඳහන් කළේ.\nඑමෙන්ම අනෙකුත් දුම්රිය අනතුරු හේතුවෙන් පසුගිය වසරේ මියගිය සංඛ්‍යාව 955ක්.",
       "URL": "https://www.hirunews.lk/185680/දුම්රිය-අනතුරු-අවම-කරගැනීමට-දැනුවත්-කිරිම්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=4042"
}