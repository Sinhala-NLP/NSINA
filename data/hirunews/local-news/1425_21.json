{
       "Source": "hirunews",
       "Timestamp": "Friday, 14 January 2022 - 8:11",
       "Headline": "ඉන්ධන මිල ගැන සමගි ජනබලවේගය කථා කරයි",
       "News Content": "ඉදිරියේදී මෙරටට ඉන්ධන ලබා ගැනීමේදී ජාත්‍යන්තර මිලට වඩා වැඩි මිලක් ගෙවීමට සිදුවීමේ අවදානමක් පවතින බව සමගි ජන බලවේගය පවසනවා.\nඑහි පාර්ලිමේන්තු මන්ත්‍රී කබීර් හෂීම් ඊයේ (13) කොළඹ පැවති මාධ්‍ය හමුවකදී කියා සිටියේ ණයවර ලිපි නිකුත් නොවීම හේතුවෙන් කොළඹ වරායේ රඳවා තිබෙන ඉන්ධන නෞකා 2ක් සඳහා ප්‍රමාද ගාස්තු ගෙවීමට ද මෙරට රජයට සිදුවනු ඇති බවයි.\nඑමෙන්ම මුදල් ගෙවන තෙක් මෙරටට ඖෂධ නිකුත් නොකරන බවට මේ වන විට ඉන්දීය ඖෂධ සමාගම් කිහිපයක් නිවේදනය කර ඇති බව ද ඔහු ප්‍රකාශ කළා.\nමේ අතර ඉන්දීය සංචිත බැංකුව මගින් මෙරටට ඩොලර් මිලියන 900 කට අධික පහසුකමක් ලබා දී තිබෙනවා.\nශ්‍රී ලංකාවේ ඉන්දීය මහ කොමසාරිස් ගෝපාල් බාග්ලේ මේ බව සඳහන් කළේ ඊයේ මහ බැංකු අධිපති අජිත් නිවාඩ් කබ්රාල් හමුවීමෙන් අනතුරුව ට්විටර් පණිවුඩයක් නිකුත් කරමින්.",
       "URL": "https://www.hirunews.lk/293963/ඉන්ධන-මිල-ගැන-සමගි-ජනබලවේගය-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1425"
}