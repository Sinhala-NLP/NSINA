{
       "Source": "hirunews",
       "Timestamp": "Sunday, 28 August 2022 - 10:33",
       "Headline": "රත්මලාන මහ දුම්රිය වැඩපොලේ ආරක්ෂාවට නව සැළැස්මක්",
       "News Content": "රත්මලාන මහ දුම්රිය වැඩපොල සංවිධානාත්මක සොරුන්ගෙන් ආරක්ෂා කරගැනීම සඳහා ප්‍රවාහන අමාත්‍යාංශය විසින් නව ආරක්ෂක සැළැස්මක් ක්‍රියාවට නංවා තිබෙනවා.\nඒ, විෂයභාර අමාත්‍ය ආචාර්ය බන්දුල ගුණවර්ධනගේ උපදෙස් මතයි.\nඅක්කර 34 ක භූමි භාගයක් තුළ බ්‍රිතාන්‍ය යුගයේ ඉදිකිරීම් ආරම්භ වූ රත්මලානේ මහ දුම්රිය වැඩපොල දැවැන්ත කර්මාන්තශාලා 34 කින් සමන්විතයි.\nමෙය සැළකෙන්නේ ආසියාවේ විශාලතම කාර්මික වැඩපොලක් ලෙස වන අතර, එහි ඇති යන්ත්‍ර සූත්‍ර ඇතුලු දේපල මේ වනවිට සංවිධානාත්මක සොරුන්ගේ දැඩි තර්ජනයකට ලක්ව තිබෙනවා.\nබොහෝ අවස්ථාවල දුම්රිය දෙපාර්තමේන්තුවේ සේවකයන්ට පවා තර්ජනය කර බිය ගන්වා රජය සතු දේපළ සොරකම් කිරීමට මෙම පිරිස ක්‍රියා කරන බවටයි පොලිස් පරීක්ෂණ මගින් හෙළි වී ඇත්තේ.\nමෙම නව ආරක්ෂක වැඩපිළිවෙළ ක්‍රියාත්මක වන්නේ පොලිසිය සහ දුම්රිය දෙපාර්තමේන්තුව ඒකාබද්ධවයි.",
       "URL": "https://www.hirunews.lk/313936/රත්මලාන-මහ-දුම්රිය-වැඩපොලේ-ආරක්ෂාවට-නව-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=908"
}