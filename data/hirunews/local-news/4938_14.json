{
       "Source": "hirunews",
       "Timestamp": "Wednesday, 03 August 2016 - 12:51",
       "Headline": "යාපනය - කීරමලේ ධීවර වරාය සාකච්ඡාවලින් පසු - ස්වාමිනාදන්",
       "News Content": "යෝජිත යාපනය - කීරමලේ ධීවර වරාය අදාළ අංශ සමඟ සාකච්ඡා කිරීමෙන් පසුව ඉදිකිරීම් කටයුතු අරඹන බව පුනරුත්ථාපන, නැවත පදිංචි කිරීම් හා හින්දු ආගමික කටයුතු අමාත්‍ය ඞී.එම්.ස්වාමිනාදන් පවසනවා.\nඔහු මේ බව කියා සිටියේ උතුර පළාත් ප්‍රධාන අමාත්‍ය සී.වී.විග්නේෂ්වරන් කරනු ලැබූ ප්‍රකාශයකට පිළිතුරු ලෙසයි.\nයාපනය - කීරමලේ ධීවර වරාය ඉදිකිරීමට රජය කටයුතු කර ඇත්තේ තමන් සමඟ සාකච්ඡා නොකර බවයි උතුර පළාත් ප්‍රධාන අමාත්‍යවරයා කියා සිටියේ.\n‘‘යාපනය - කීරමලේ ප්‍රදේශයේ පිහිටුවීමට නියමිත ධීවර වරාය ගැන අපි ඉන්නේ කෝපයෙන්.\nඉතා හොද පහසුකම් තිබිච්ච මයිලට්ටි ධීවර වරාය රජය සහ හමුදාවේ උවමනාවන්ට පාවිච්චි කරනවා.\nඒ වෙනුවට තමයි කීරමලේ ධීවර වරාය හදන්න හදන්නේ.\nඅපිත් එක්ක සාකච්ඡා කරන්නේ නැතුව තමයි මේක හදන්න යන්නේ.\nඅපිට මේකට එකඟ වෙන්න බෑ.\nඒ නිසා රජය මේකට වෙන විකල්පයක් හොයා ගන්න  ඕනේ.’’\nමේ සම්බන්ධයෙන් මධ්‍යම රජයේ ධීවර අමාත්‍යවරයා සහ උතුර පළාත් ආණ්ඩුකාරවරයා අද දිනයේ දැනුම්වත් කිරීමට කටයුතු කරන බවයි හිරු ප්‍රවෘත්ති අංශය කළ විමසීමකදී උතුර පළාත් ධීවර අමාත්‍ය බාලසුබ්‍රමනියම් ඩැනීෂ්වරන් කියා සිටියා.\nඔහු සඳහන් කළේ ඉන්දීය ට්‍රෝලර් යාත්‍රා සම්බන්ධයෙන් සාකච්ඡා කිරීමට කොළඹ අද පස්වරුවේ කැඳවා ඇති සාකච්ඡාවකදී මෙම ගැටලුව පිළිබඳව තමන් අදාළ අංශ දැනුම්වත් කරන බවයි.\n‘‘රජය විදියට තමයි ප්ලෑන් කරලා තියෙන්නේ.\nපළාත් සභාවට මොකුත් කතා කරන්නේ නෑ.\nකියන්නේ නැතුව තමයි කරන්නේ.\nතාම එයා අර සෙන්ට්‍රල් ගවන්මන්ට් ඩිපාට්මන්ට් මොකුත් ගැන  කතා කරන්නේ නෑ උතුර පළාත් සභාවට.\nමම අද කොළඹ තමයි ඉන්නේ, මමයි, අනිත් එක ගවනර්, අනිත් එක මිනිස්ටර් මහින්ද අමරවීර තුන්දෙනාටම මීටින් තුනට තියෙන්නේ.\nඒකේ මේක මම කතා කරන්න යනවා.’’\nකෙසේ වෙතත්, කීරමලේ ධීවර වරාය සංවර්ධන ව්‍යාපෘතිය ක්‍රියාත්මක කරනු ලබන්නේ පුනරුත්ථාපන, නැවත පදිංචි කිරීම් හා හින්දු ආගමික කටයුතු අමාත්‍යාංශය හරහායි.\n‘‘කියන්න දන්නේ නෑ අප්පා ඒ කතාව මම දන්නේ නෑ.\nඒකට විග්නේෂ්වරන් මහත්තයගෙන් අහන්න\nෆිෂරීස් හාබර් එක ගැන ප්‍රශ්නයක් තියෙනවා.\nඉතිං ඒක පොඞ්ඩක් මෙහා පැත්තට අරන් ඒක කරනවා කියලා අපිට තියෙනවා.\nඒක පොඩි ඔබ්ජෙක්ෂන් එකක් තිබුණා.\nකොහොමත් අපි බලලා ඒකට හරි තැනක් කතා කරලා අපි කරමු.’’",
       "URL": "https://www.hirunews.lk/139727/යාපනය-කීරමලේ-ධීවර-වරාය-සාකච්ඡාවලින්-පසු-ස්වාමිනාදන්",
       "Category": "Local News",
       "Parent URL": "https://www.hirunews.lk/local-news.php?pageID=4938"
}