{
       "Source": "hirunews",
       "Timestamp": "Saturday, 15 April 2023 - 21:12",
       "Headline": "අකුණු සැරක් නිහඬ කළ මල් කැකුළ",
       "News Content": "මේ දිනවල ඇතැම් ප්‍රදේශවලට බලපා ඇති අයහපත් කාලගුණික තත්ත්වයත් සමග අද (15) දිනයේ දී ද කෑගල්ල ප්‍රදේශයට ධාරානිපාත වර්ෂාවක් ඇද හැලීමෙන් ඇති වූ අකුණු සැර වැදී පාසල් ශිෂ්‍යයෙකු ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ රුවන්වැල්ල - මාපිටිගම ප්‍රදේශයේ පදිංචි 12 හැවිරිදි දනුජ බිම්සර නමැති දරුවෙක්.\nදරුවා දිය නෑමට ගොස් යළිත් නිවස කරා පැමිණෙන අවස්ථාවේදියි මෙම අනතුර සිදුව ඇත්තේ.\nමියගිය දරුවා සාමාජිකයින් තුන්දෙනෙකුගෙන් යුත් පවුලේ එකම පිරිමි දරුවායි.\nඅකුණු සැර වැදුණු දරුවා අවිස්සාවේල්ල මහ රෝහලට ඇතුළත් කරන විටත් ජීවිතක්ෂයට පත්ව සිටියා.",
       "URL": "https://www.hirunews.lk/332613/අකුණු-සැරක්-නිහඬ-කළ-මල්-කැකුළ",
       "Category": "Local News",
       "Parent URL": "https://www.hirunews.lk/local-news.php?pageID=412"
}