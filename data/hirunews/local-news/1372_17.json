{
       "Source": "hirunews",
       "Timestamp": "Sunday, 06 February 2022 - 14:19",
       "Headline": "ගැසට්ටු මැද තවත් කොරෝනා නීතියක්",
       "News Content": "සංචාරකයින්ගේ කොරෝනා රක්ෂණාවරණය ඇමෙරිකානු ඩොලර් 7500ක් දක්වා ඉහළට.\nමෙරටට පැමිණෙන සංචාරකයින්ට කොරෝනා රක්ෂණය ලබා ගැනීම අනිවාර්ය කර ඇති අතර, එහි රක්ෂණාවරණය ඇමෙරිකානු ඩොලර් 7500ක් දක්වා ඉහළ දමා ඇති බව සංචාරක අමාත්‍යාංශය ප්‍රකාශ කළා.\nමීට පෙර එම රක්ෂණය පැවතුණේ ඇමෙරිකානු ඩොලර් 5000ක් ලෙසයි.\nමෙරට සංචාරක කලාප ආශ්‍රිතව වෙනම සංචාරක පොලිස් ඒකක පිහිටුවීමට සැලසුම් කර ඇති අතර, ගල්කිස්ස සහ උණවටුන ප්‍රදේශවල ඒ සඳහා ඉදිකිරීම් ද  ආරම්භ කර තිබෙනවා.\nකොරෝනා වසංගතය පැවති පසුගිය වසරේදී මෙරටට සංචාරකයන් 194,495ක් පැමිණ ඇති අතර, පසුගිය මාසයේ දී සංචාරකයින් 82,327ක් දිවයිනට පැමිණියා.",
       "URL": "https://www.hirunews.lk/296307/ගැසට්ටු-මැද-තවත්-කොරෝනා-නීතියක්",
       "Category": "Local News",
       "Parent URL": "https://www.hirunews.lk/local-news.php?pageID=1372"
}