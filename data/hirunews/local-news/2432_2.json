{
       "Source": "hirunews",
       "Timestamp": "Friday, 25 September 2020 - 7:17",
       "Headline": "හම්බෙගමුවේ පොල් වගාවක් තුළ අක්කර භාගයක ගංජා වගාවක්",
       "News Content": "හම්බෙගමුව, කුකුල්කටුව ප්‍රදේශයේ පොල් වගාවක් තුළ ඉතා සූක්ෂම අයුරින් පවත්වාගෙන ගොස් තිබූ ගංජා වගාවක් හම්බෙගමුව පොලිසිය විසින් ඊයේ (24) වටලා තිබෙනවා.\nඅක්කර භාගයක පමණ මෙලෙස ගංජා වගා කර තිබී ඇති අතර අඩි තුන හමාරක් පමණ උසට මෙම ගංජා පැල වැවී තිබූ බවයි පොලිසිය පැවසුවේ.\nලද තොරතුරක් මත මෙම වැටලීම සිදුකර ඇති අතර වැටලීමේදී ඉඩමේ හිමිකරු අත්අඩංගුවට ගැනුණා.\nගංජා වගාවට ගිනි තබා විනාශ කිරීමට පියවර ගෙන ඇති අතර සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතව තිබුණා.",
       "URL": "https://www.hirunews.lk/251039/හම්බෙගමුවේ-පොල්-වගාවක්-තුළ-අක්කර-භාගයක-ගංජා-වගාවක්",
       "Category": "Local News",
       "Parent URL": "https://www.hirunews.lk/local-news.php?pageID=2432"
}