{
       "Source": "hirunews",
       "Timestamp": "Thursday, 18 November 2021 - 10:57",
       "Headline": "උගස් මධ්‍යස්ථානයක් කොල්ල කෑමට ආ දෙදෙනෙකු අත්අඩංගුවට (වීඩියෝ)",
       "News Content": "කිසියම් පිරිසක් රාජගිරිය ඔබේසේකරපුර ප්‍රදේශයේ උගස් මධ්‍යස්ථානයක් කොල්ල කෑමට උත්සාහ කරන ලද සිදුවීමක් වාර්තා වෙනවා.\nනමුත් එය ව්‍යර්ථ වීමෙන් පසුව නාවල ප්‍රදේශයේ ගොඩනැගිලි ද්‍රව්‍ය අලෙවි මධ්‍යස්ථානයක් කඩා භාණ්ඩ සොරා ගන්නා අයුරු එම ස්ථානවල සවි කර තිබූ ආරක්ෂක කැමරාවක සටහන් ව තිබුණා.\nත්‍රීරෝද රථයකින් පැමිණි  පුද්ගලයින් දෙදෙනෙකු  පළමුව රාජගිරිය ප්‍රදේශයේ උකස් මධ්‍යස්ථානයක් කැඩීමට උත්සාහ කර ඇති අතර එය ව්‍යර්ථ වීමෙන් පසුව,නාවල  ප්‍රදේශයේ ගොඩනැගිලි ද්‍රව්‍ය අලෙවි මධ්‍යස්ථානයක් කඩා  වතුර මෝටර් පහක් සහ අධිබලැති වයර් රෝල් තොගයක් සොරා ගෙන ගොස් ඇති බවයි වාර්තා වෙන්නේ.\nමෙම සිද්ධිය එකම දිනක වාර්තා වූ අතර, ඒ සඳහා දෙහිවල සහ රාජගිරිය ප්‍රදේශවල දෙදෙනෙකු පැමිණ තිබෙනවා.\nසිද්ධියට සම්බන්ධ දිවයිනේ ලියාපදිංචි අපරාධකරුවෙකු සහ තවත් පුද්ගලයකු අත්අඩංගුවට ගෙන ඇති අතර, ඔවුන් අලුත්කඩේ අංක 4 අධිකරණයට ඉදිරිපත් කිරීමට නියමිත යි.\nසිද්ධිය සම්බන්ධ වැඩිදුර පරීක්ෂණ වැලිකඩ පොලිසිය විසින් මෙහෙයවෙනු ඇති.",
       "URL": "https://www.hirunews.lk/288395/උගස්-මධ්‍යස්ථානයක්-කොල්ල-කෑමට-ආ-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1554"
}