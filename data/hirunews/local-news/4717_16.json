{
       "Source": "hirunews",
       "Timestamp": "Monday, 09 January 2017 - 11:27",
       "Headline": "සරත් කුමාර ගුණරත්න ලබන 13වනදා දක්වා රිමාන්ඩ්",
       "News Content": "අත්අඩංගුවට ගෙන රිමාන්ඩ් කර සිටි හිටපු ධීවර නියෝජ්‍ය අමාත්‍ය සරත් කුමාර ගුණරත්නගේ ඇප ප්‍රතික්ෂේප කරමින් අද යළි රක්ෂිත බන්ධනාගාර ගත කෙරුණා.\nසැකකරු කොළඹ ප්‍රධාන මහේස්ත්‍රාත් ලාල් බණ්ඩාර හමුවට ඉදිරිපත් කිරීමෙන් පසුවයි මේ මස 13 වනදා දක්වා යළි රක්ෂිත බන්ධනාගාර ගත කර ඇත්තේ.\nතම සේවාදායකයාට ඇප ලබාදෙන ලෙස සරත් කුමාර ගුණරත්නගේ නීතීඥයින් අධිකරණයෙන් ඉල්ලීමක් කළා.\nමීගමු කලපු සංවර්ධන යෝජනා ක්‍රමයකට ලබාදුන් රුපියල් ලක්ෂ 112 ක මුදලක් වංචා කළ බව කියන සිද්ධිය  සම්බන්ධයෙන් ප්‍රකාශයක් ලබාදීම සඳහා අපරාධ පරීක්ෂණ දෙපාර්තමේන්තුව පැමිණි අවස්ථාවේදී මොහු අත්අඩංගුවට ගනු ලැබුවේ පසුගිය 2 වනදායි.",
       "URL": "https://www.hirunews.lk/151629/සරත්-කුමාර-ගුණරත්න-ලබන-13වනදා-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4717"
}