{
       "Source": "hirunews",
       "Timestamp": "Wednesday, 06 September 2023 - 12:24",
       "Headline": "ආර්ථික මධ්‍යස්ථානවල එළවළු මිලත් අඩු වෙයි - අලෙවියත් අඩු වෙයි",
       "News Content": "ආර්ථික මධ්‍යස්ථානවල එළවළු මිල විශාල වශයෙන් පහත වැටී තිබුණ ද අලෙවිය බෙහෙවින් අඩු වී ඇති බව ආර්ථික මධ්‍යස්ථාන ව්‍යාපාරිකයන් ප්‍රකාශ කරනවා.\nකටුගස්තොට ආර්ථික මධ්‍යස්ථානයේ තොග වෙළෙඳ සංගමයේ සභාපති ඩී.එන්. සිල්වා සඳහන් කළේ, අද (06) දිකයේ එළවළු මිල විශාල වශයෙන් අඩු වි තිබුණත් අලෙවිය ඉතා අඩු මට්ටමක පවතින බවයි.\nඔහු තවදුරටත් පවසන්නේ අලෙවිය අඩු වීමට ප්‍රධානතම හේතුව වන්නේ පවතින ආර්ථික අර්බුදය හමුවේ ජනතාව තුළ භාණ්ඩ මිල දී ගැනීම සඳහා ප්‍රමාණවත් මුදල් නොමැති වීම බවයි.\nඅද දිනයේ කටුගස්තොට ආර්ථික මධ්‍යස්ථානයේ බෝංචි කිලෝව රුපියල් 250යි, ලීක්ස් කිලෝව රුපියල් 100යි, තක්කාලි කිලෝව රුපියල් 100යි.\nබීට් කිලෝව රුපියල් 100යි. මුරුංගා කිලෝව රුපියල් 80යි - 90යි, වට්ටක්කා කිලෝව රුපියල් 60 යි - 70 වැනි මිල ගණන් දක්වා අඩු වී ඇති බව ද තොග වෙළෙඳ සංගමයේ සභාපති ඩී.එන්. සිල්වා ප්‍රකාශ කළා.",
       "URL": "https://www.hirunews.lk/347332/ආර්ථික-මධ්‍යස්ථානවල-එළවළු-මිලත්-අඩු-වෙයි-අලෙවියත්-අඩු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=48"
}