{
       "Source": "hirunews",
       "Timestamp": "Thursday, 22 September 2022 - 13:48",
       "Headline": "සිපෙට්කෝ ඉන්ධන පිරවුම්හල් කිහිපයක් පෞද්ගලික අංශයට",
       "News Content": "සිපෙට්කෝ ඉන්ධන පිරවුම්හල් 1250න් කොටසක් පෞද්ගලික ක්ෂේත්‍රයේ ඉන්ධන සැපයුම්කරුවන් වෙත ලබාදීමට ඛනිජ තෙල් අමාත්‍යාංශය තීරණය කර තිබෙනවා.\nඊට අදාළ වැඩපිළිවෙලේ ප්‍රගති සමාලෝචන රැස්වීම ඊයේ විදුලිබල හා බලශක්ති අමාත්‍යාංශයේ පවත්වනු ලැබුවේ, විෂය භාර අමාත්‍ය කංචන විජේසේකරගේ ප්‍රධානත්වයෙන්.\nසිපෙට්කෝ ඉන්ධන පිරවුම්හල් පෞද්ගලික අංශයට ලබාදීමේ යෝජනාව යටතේ ඉදිරිපත් වී ඇති සමාගම් 24 ක් අතරින් සුදුසුකම් සපුරන සමාගම් කිහිපයක් වෙනුවෙන් ඉන්ධන ආනයනය කිරීමට, බෙදා හැරීමට, අලෙවි කිරීමට නොවැම්බර් මස සිට අවස්ථාව ලබාදීමට නියමිත යි.",
       "URL": "https://www.hirunews.lk/316026/සිපෙට්කෝ-ඉන්ධන-පිරවුම්හල්-කිහිපයක්-පෞද්ගලික-අංශයට",
       "Category": "Local News",
       "Parent URL": "https://www.hirunews.lk/local-news.php?pageID=852"
}