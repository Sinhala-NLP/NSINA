{
       "Source": "hirunews",
       "Timestamp": "Thursday, 18 August 2022 - 15:20",
       "Headline": "රුසියාවෙන් ඉන්ධන ආනයනයට මියන්මාරය සැරසෙයි",
       "News Content": "හමුදා පාලනයක් යටතේ පවතින මියන්මාරය රුසියාවෙන් ඉන්ධන ආනයනය කිරීමට සැලසුම් කර තිබෙනවා.\nසැපයුම්වල පවතින ගැටලුකාරී තත්ත්වයන් සහ මිල ගණන් අඩු කර ගැනීම සඳහායි රුසියාවෙන් පෙට්‍රල් ඇතුලු ඉන්ධන ආනයනයට මියන්මාරය පියවර ගෙන ඇත්තේ.\nඒ අනුව ගෝලීය බලශක්ති අර්බුදය මධ්‍යයේ රුසියාවෙන් ඉන්ධන ආනයනයට පියවර ගත් නවතම සංවර්ධනය වෙමින් පවතින රට බවට මියන්මාරය පත්වනවා.\nවිදෙස් වාර්තා පෙන්වා දෙන්නේ යුක්රේනය ආක්‍රමණය කිරීම හේතුවෙන් රුසියාවේ ඉන්ධන ආනයනයට යුරෝපා රටවල් සම්බාධක පැනවීම හමුවේ රුසියාව නව ගනුදෙනුකරුවන් සොයමින් සිටින බවයි.\nමේ අනුව සැප්තැම්බර් මාසයේ සිට මියන්මාරය වෙනුවෙන් ඉන්ධන නැව්ගත කිරීම ආරම්භ කිරීමට නියමිත බව විදෙස් මාධ්‍ය වාර්තා කරනවා.",
       "URL": "https://www.hirunews.lk/313110/රුසියාවෙන්-ඉන්ධන-ආනයනයට-මියන්මාරය-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=931"
}