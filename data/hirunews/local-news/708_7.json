{
       "Source": "hirunews",
       "Timestamp": "Saturday, 26 November 2022 - 7:13",
       "Headline": "දෙමළ ජාතික සන්ධානයෙන් ජනපතිට යෝජනා 3ක් (වීඩියෝ)",
       "News Content": "ජනාධිපතිවරයා සමඟ බලය බෙදීම සම්බන්ධයෙන් සාකච්ඡා කිරීමට දෙමළ ජාතික සන්ධානය ඇතුළු ද්‍රවිඩ පක්ෂ යෝජනා 3ක් ඉදිරිපත් කිරීමට තීරණය කර තිබෙනවා.\nඒ කොළඹ දී ඊයේ (25) එම පක්ෂවල නායකයින් රැස්වී සිදු කළ සාකච්ඡාවක දීයි.\nදෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්දන්ගේ කොළඹ පිහිටි නිවසේ දී මෙම සාකච්ඡාව ඊයේ පැවැත්වුණා.\nඊට පාර්ලිමේන්තු මන්ත්‍රීවරුන් වන සී.වී. විග්නේෂ්වරන්, එස්. ශ්‍රීධරන්, සෙල්වම් අඩෙක්කලනාදන් සහ සුරේෂ් ප්‍රේමචන්ද්‍රන් ඇතුළු පිරිසක් එක්ව සිටියා.\nබලය බෙදීමේ දී ව්‍යවස්ථාව හා නීතිය ක්‍රියාත්මක කරමින් පළාත් සභා ඡන්දය පැවැත්වීම, නව ව්‍යවස්ථාවක් සකසා ඊට බලය බෙදීම ඇතුළත් කිරීම සහ දෙමළ ජනතාවගේ සියලු ඉඩම් යලි ඔවුන්ට ලබා දීම ඇතුලු යෝජනා තුනකට ඔවුන් එහිදී එකඟතාව පළ කර තිබෙනවා.\nඒ අනුව එම යෝජනා ඉදිරියේ දී ජනාධිපතිවරයාට භාර දීමටයි එහි දී තීරණය වී ඇත්තේ.",
       "URL": "https://www.hirunews.lk/321297/දෙමළ-ජාතික-සන්ධානයෙන්-ජනපතිට-යෝජනා-3ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=708"
}