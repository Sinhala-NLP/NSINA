{
       "Source": "hirunews",
       "Timestamp": "Wednesday, 16 November 2022 - 22:39",
       "Headline": "ශ්‍රී ලාංකිකන් පිරිසක් නයිජීරියාවේ දී අත්අඩංගුවට",
       "News Content": "නයිජර් ඩෙල්ටාවෙන් බොරතෙල් නීතිවිරෝධීව ලබාගැනීමට පැමිණි බවට චෝදනා ලද ශ්‍රී ලාංකික‍යින් 8 දෙනෙකු ඇතුළු නාවිකයන් 27 දෙනෙකු අත්අඩංගුවට ගෙන තිබෙන බව ABC පුවත් සේවය වාර්තා කරනවා.\nමෙලෙස අත්අඩංගුවට පත්ව ඇත්තේ 'හෙරොයික් ඉදුන්' නැමති නෞකාවේ සේවය කළ ශ්‍රී ලාංකිකයින් 8 දෙනෙකු ඇතුළු 27 දෙනෙක්.\nනයිජීරියානු නාවික හමුදා ප්‍රකාශක Commodore Adedotun Ayo-Voughan උපුටා දක්වමින් ABC පුවත් සේවය වාර්තා කරන්නේ, අත්අඩංගුවට පත් පිරිස සම්බන්ධයෙන් එරට අධිකරණයක් නියෝග කර ඇත්තේ එම පිරිස ලබන ජනවාරි 10 වනදා දක්වා නයිජීරියානු නාවික හමුදා රැකවල් යටතේ රඳවා තැබීමට නියමිත බවයි.\nසැකකරුවන් අතර සිටින ඉන්දීය සහ පෝලන්ත ජාතිකයින් ගැන සොයා බැලීමට අදාළ රටවල තානාපති අංශවලින් අවසර ඉල්ලා ඇති බවත් එම මාධ්‍ය වාර්තා සඳහන් කරනවා.",
       "URL": "https://www.hirunews.lk/320555/ශ්‍රී-ලාංකිකන්-පිරිසක්-නයිජීරියාවේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=729"
}