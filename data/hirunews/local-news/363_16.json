{
       "Source": "hirunews",
       "Timestamp": "Sunday, 07 May 2023 - 10:41",
       "Headline": "යාපනයෙන් කතරගමට පාද යාත්‍රාවක්",
       "News Content": "ලංකාවේ දිගම පාද යාත්‍රාව ලෙසින් සැලකෙන යාපනය කතරගම පාද යාත්‍රාව යාපනය තොණ්ඩමනාරු සෙල්වශාන්ති මුරුගන් හින්දු කෝවිලෙන්\nඅද (07) ආරම්භ වී තිබෙනවා.\nකතරගම දෙවියන් උදෙසා පූජාවන් සිදු කිරීමට පයින්ම උතුරේ සිට කතරගම දක්වා දින ගණනාවක් මෙසේ පාද යාත්‍රා කරන බවයි වාර්තා වන්නේ.\nඅද දින මෙම පාද යාත්‍රාව ආරම්භ කර ඇත්තේ සෙල්වශාන්ති මුරුගන් හින්දු කෝවිලේ ප්‍රධාන පූජක ජෙයවේල්සාමි පූජකවරයාගේ ප්‍රධානත්වයෙන්.\nමේ සඳහා යාපනය තොණ්ඩමන්ආරු ප්‍රදේශයේ සහ මුලතිව් ප්‍රදේශයේ ජිවත්වන බැතිමතුන් පිරිසක් ද එකතු වී සිටින බව අප වාර්තාකරු සඳහන් කළා.\nඑමෙන් ම අප ප්‍රාදේශීය වාර්තාකරු වැඩිදුරටත් සඳහන් කළේ මෙම පාද යාත්‍රාව සෑම වසරකම යාපනයේ සිට කතරගම දක්වා ගමන් කරන බවයි.\nඅද දින ආරම්භ කෙරුණු මෙම පාද යාත්‍රාව යාපනය, කොඩිකාමම්, පුදුකුඩිඉරිප්පු, කෝකිලායි, කොක්කුතුඩුවායි, පුල්මුඩේ, තිරියාය, ත්‍රිකුණාමලය,මඩකලපුව ,අම්පාර, උහන හරහා කතරගම ‍‍දේවාලයේ කොඩි එසවීමේ මංගල්ලය වෙත ගමන් ක‍රන බව වාර්තා වී තිබෙනවා.",
       "URL": "https://www.hirunews.lk/334473/යාපනයෙන්-කතරගමට-පාද-යාත්‍රාවක්",
       "Category": "Local News",
       "Parent URL": "https://www.hirunews.lk/local-news.php?pageID=363"
}