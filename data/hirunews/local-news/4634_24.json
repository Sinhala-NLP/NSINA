{
       "Source": "hirunews",
       "Timestamp": "Thursday, 02 March 2017 - 18:52",
       "Headline": "කැළණිගඟ ධනය උපදවන ප්‍රධානම මධ්‍යස්ථානය බවට පත්කරනවා - ඇමති පාඨලී",
       "News Content": "කැළණිගඟ තවදුරටත් කුණු හා අප ජලය හෙලන තැනක් බවට තවදුරටත් පත් නොකර මෙරට ධනය උපදවන ප්‍රධානම මධ්‍යස්ථානය බවට පත්කිරීමට කටයුතු කරන බව මහානගර සහ බස්නාහිර සංවර්ධන අමාත්‍ය පාඨලී චම්පික රණවක පවසනවා.\nඔහු මේ බව සඳහන් කළේ රුපියල් මිලියන 1188 ක වියදමින් ඉදිකරන ලද කොළොන්නාව සාලමුල්ල ප්‍රදේශයේ ලක්සඳ සෙවණ නිවාස ව්‍යාපෘතිය ජනතා අයිතියට පත් කිරීමේ අවස්ථාවට එක් වෙමින්.\nඑහිදී අමාත්‍යවරයා සඳහන් කළේ කැළණි පාලම ආශ්‍රිතව ජනතාවගේ සුබ සාධනය පිණිස කැළණි ගග, අත්තනගලූ ඔය සහ කළුගග සම්බන්ධයෙන් විධිමත් බහුකාර්ය යෝජනාවලියක් පිලිබඳ අවධානය යොමු කරන බවයි.\nමෙම උත්සවයට එක්වෙමින් ජනාධිපති මෛත්‍රීපාල සිරිසේන කියාසිටියේ දේශපාලනඥයින් පෞද්ගලික න්‍යාය පත්‍ර මත පමණක් කටයුතු කිරිම හේතුවෙන් අඩු අදායම්ලාභී ජනතාව ජීවන ගැටළු රැසකට මුහුණ දී ඇති බවයි.",
       "URL": "https://www.hirunews.lk/155884/කැළණිගඟ-ධනය-උපදවන-ප්‍රධානම-මධ්‍යස්ථානය-බවට-පත්කරනවා-ඇමති-පාඨලී",
       "Category": "Local News",
       "Parent URL": "https://www.hirunews.lk/local-news.php?pageID=4634"
}