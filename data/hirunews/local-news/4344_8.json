{
       "Source": "hirunews",
       "Timestamp": "Thursday, 31 August 2017 - 19:49",
       "Headline": "ඒකාබද්ධ වැඩ වර්ජනයක් ගැන රජයේ වෛද්‍ය නිලධාරීන්ගෙන් අනතුරු ඇගවීමක්",
       "News Content": "සයිටම් අර්බුදය සම්බන්ධයෙන් ඉදිරි දෙසතිය තුළ රජයේ පාර්ශ්වයෙන් විසදුමක් ලබා නොදුනහොත් සියලු වෘත්තීය සමිති සමගින් දීප ව්‍යාප්ත ඒකාබද්ධ වැඩවර්ජනයකට යොමුවන බව රජයේ වෛද්‍ය නිලධාරීන්ගේ සංගමය පවසනවා.\nමේ අතර ඊයේ රාත්‍රියේ පැවති සයිටම් විරෝධී ගිනිගත් රාත්‍රිය’ විරෝධතාවයේදීද වෘත්තීය සමිති නියෝජිතයන් සදහන් කලේ ඉදිරියේදී සයිටම් ගැටළුව සම්බන්ධයෙන් දැවැන්ත වැඩවර්ජන ක්‍රියාමාර්ගයකට යොමුවන බවයි.\nමාළඹේ සයිටම් ආයතනය සම්බන්ධයෙන් අවසන් විසදුමක් ලබාදීමට රජය අපොහොසත් වී ඇති බවට චෝදනා කරමින් සයිටම් විරෝධී ජන පවුර සංවිධාන කල ගිනිගත් රාත්‍රිය විරෝධතාව දිවයිනේ නගර 50 කදී ඊයේ රාත්‍රියේ පැවැත්වුනා.\nඑහි ප්‍රධාන විරෝධතාව පැවැත්වුනේ කොළඹ ලිප්ටන් වටරවුම ආසන්නයේයි.",
       "URL": "https://www.hirunews.lk/169873/ඒකාබද්ධ-වැඩ-වර්ජනයක්-ගැන-රජයේ-වෛද්‍ය-නිලධාරීන්ගෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4344"
}