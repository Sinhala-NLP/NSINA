{
       "Source": "hirunews",
       "Timestamp": "Sunday, 09 May 2021 - 7:07",
       "Headline": "තවත් ප්‍රදේශ කිහිපයක් හුදෙකලා කෙරේ (වීඩියෝ)",
       "News Content": "රත්නපුර දිස්ත්‍රික්කයේ ග්‍රාම නිලධාරී වසම් 20ක් සහ නුවරඑලිය දිස්ත්‍රික්කයේ ලිඳුල පොලිස් වසමේ ශාන්ත කූම්බ්ස් වතු යාය වහාම ක්‍රියාත්මක වන පරිදි හුදෙකලා කෙරෙන බව යුද හමුදාපති ජෙනරාල් ශවේන්ද්‍ර සිල්වා නිවේදනය කළා.\nරත්නපුර දිස්ත්‍රික්කයේ රක්වාන පොලිස් බල ප්‍රදේශයේ දොලේකන්ද, රඹුක, කත්ලාන, තණබෙල, ඉළුඹකන්ද සහ පොතුපිටිය දකුණ ග්‍රාම සේවා වසම් මෙලෙස හුදෙකලා කෙරෙනවා.\nඊට අමතරව රත්නපුර දිස්ත්‍රික්කයේ කලවාන පොලිස් බල ප්‍රදේශයේ පනාපොළ, කුඩමේරිය, කුඩව, දෙල්ගොඩ නැගෙනහිර, දෙල්ගොඩ බටහිර, දව්ගලගම, ගඟලගමුව, කොස්වත්ත, තපස්සරකන්ද, වතුරාව, වෙම්බියගොඩ, වැද්දාගල නැගෙනහිර, වැද්දාගල බටහිර, දවුගලගම සහ කලවාන බටහිර ග්‍රාම සේවා වසමේ ප්‍රධාන නගරයේ සිට නැගෙනහිර දොලහේන මංසන්ධිය දක්වා ප්‍රධාන මාර්ගය දෙපස හුදෙකලා කෙරෙනු ඇති.\nඑමෙන්ම, කළුතර දිස්ත්‍රික්කයේ පානදුර දකුණ පොලිස් බල ප්‍රදේශයේ නාරම්පිටිය ග්‍රාමසේවා වසම අද උදෑසන සිට හුදෙකලාභාවයෙන් ඉවත් කරන බවයි යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ.",
       "URL": "https://www.hirunews.lk/270842/තවත්-ප්‍රදේශ-කිහිපයක්-හුදෙකලා-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1966"
}