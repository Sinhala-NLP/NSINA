{
       "Source": "hirunews",
       "Timestamp": "Monday, 24 April 2023 - 17:01",
       "Headline": "සිසුන් ඇතුළත් කිරීම ගැන අමාත්‍යාංශයෙන් නිවේදනයක් (නිවේදන)",
       "News Content": "පාසල්වල 2 ශ්‍රේණියේ සිට 11 ශ්‍රේණිය දක්වා සිසුන් ඇතුළත් කිරීම සම්බන්ධයෙන් අධ්‍යාපන අමාත්‍යාංශය නිවේදනයක් නිකුත්කර තිබෙනවා.\nඑහි සඳහන් වන්නේ 2 ශ්‍රේණියේ සිට 11 ශ්‍රේණිය දක්වා (6 ශ්‍රේණිය හැර) පන්ති සඳහා සිසුන් ඇතුළත් කිරීමට අපේක්ෂා කරන අයදුම්කරුවන් අදාළ අයදුම්පත් පාසල්වලට ලියාපදිංචි තැපෑලෙන් යොමු කළ යුතු බවයි.\nඅමාත්‍යාංශය මගින් නිකුත් කර ඇති චක්‍රලේඛන අනුව පවතින පුරප්පාඩුවලට සිසුන් තෝරා ගැනීම සඳහා පාසල් මගින් අවශ්‍ය පියවර ගනු ලබන බවයි වාර්තා වන්නේ.\nජාතික පාසල්වල අතරමැදි ශ්‍රේණි සඳහා සිසුන් ඇතුළත් කිරීමට අධ්‍යාපන අමාත්‍යාංශය මඟින් මින් ඉදිරියට ලිපි නිකුත් නොකරන බවයි එම නිවේදනයේ වැඩිදුරටත් සඳහන් වන්නේ.",
       "URL": "https://www.hirunews.lk/333341/සිසුන්-ඇතුළත්-කිරීම-ගැන-අමාත්‍යාංශයෙන්-නිවේදනයක්-නිවේදන",
       "Category": "Local News",
       "Parent URL": "https://www.hirunews.lk/local-news.php?pageID=393"
}