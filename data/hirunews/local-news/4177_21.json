{
       "Source": "hirunews",
       "Timestamp": "Monday, 11 December 2017 - 9:04",
       "Headline": "බිංගිරියෙන් ඇවිත් කාන්තා වැසිකිළි දර්ශන ගනී",
       "News Content": "නිකවැරටිය කොබෙයිගනේ ප්‍රදේශයේ පිහිටි කොහු කර්මාන්ත ශාලාවක වැසිකිළියට යන කාන්තාවන්ගේ වීඩියෝ දර්ශණ රහසිගතව පටිගත කරගත් තරුණයෙකු පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට පත් පුද්ගලයා බිංගිරිය ප්‍රදේශයේ පදිංචි 25 හැවිරිදි තරුණයෙකු වන අතර මොහු අදාළ කොහු කර්මාන්තශාලාවේ ආපන ශාලාවට කිරිපිටි බෙදා හැරීමේ අලවි නියෝජිතයෙකු ලෙස සේවය කර ඇති පුද්ගලයෙකු බවයි පොලිසිය පවසන්නේ.\nඅදාළ පුද්ගලයා ආපන ශාලාවට පැමිණි අවස්ථාවේ ඒ අසල තිබෙන කාන්තා වැසිකිළියේ කවුළුවකින් සිය ජංගම දුරකථනය යොදාගනිමින් වීඩියෝ කරමින් සිටින බවට කොබෙයිගනේ පොලිසියට දුරකතන ඇමතුමක් ලැබී තිබෙනවා.\nපසුව පොලිසිය විසින් අදාළ තරුණයා අත්අඩංගුවට ගෙන අධිකරණයට ඉදිරිපත් කර තිබෙනවා.\nතරුණයාගේ ජංගම දුරකතනයේ තිබී කාන්තාවන් හය දෙනෙකු වැසිකිලියට යන දර්ශණ හමු වූ බවයි පොලිසිය වැඩිදුරටත් ප්‍රකාශ කළේ.",
       "URL": "https://www.hirunews.lk/178095/බිංගිරියෙන්-ඇවිත්-කාන්තා-වැසිකිළි-දර්ශන-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4177"
}