{
       "Source": "hirunews",
       "Timestamp": "Sunday, 06 March 2022 - 15:12",
       "Headline": "අදත් පැය 2.30ක විදුලිය කප්පාදුවක්",
       "News Content": "දිවයිනේ ප්‍රදේශ කිහිපයකට අදත් පැය දෙකයි විනාඩි 30ක කාලයක් විදුලිය කප්පාදු කිරීම සඳහා මහජන උපයෝගීතා කොමිසම මගින් ලංකා විදුලිබල මණ්ඩලයට අවසර ලබා දී තිබෙනවා.\nඒ අනුව AB සහ C කලාපවලට පමණක් අද දිනයේ කප්පාදුව සිදු කෙරෙනු ඇති.\nඉරිදා දිනයක් වන අද දහවල් කාලයේ මෙගාවොට් 1650 ක විදුලි ඉල්ලුමක් අපේක්ෂා කෙරෙන අතර සවස් කාලයේ මෙගා වොට් 1550ක විදුලි ඉල්ලුමක් අපෙක්ෂා කරන බව ලංකා විදුලි බල මණ්ඩලය සඳහන් කළා.\nඅද රාත්‍රී කාලයේ අපේක්ෂිත විදුලි ඉල්ලුම මෙගාවොට් 2350 ක්.\nපවතින තත්වය මත තවදුරටත් අරපිරිමැස්මෙන් විදුලිය භාවිත කරන ලෙස මහජන උපයෝගීතා කොමිසම ජනතාවගෙන් ඉල්ලීමක් කරනවා.\nමේ අතර විදුලිය කප්පාදුව පිළිබඳ විශේෂ සාකච්ඡාවක් අද පැවත්වීමට නියමිතයි.\nලංකා විදුලි බල මණ්ඩලයේ මාධ්‍ය ප්‍රකාශක ඇන්ඩෲ නවමනී මහතා හිරු ප්‍රවෘත්තී වෙත අංශයට කියා සිටියේ ලංකා විදුලි බල මණ්ඩලයල මහජන උපයෝගීතා කොමිසම සහ ලංකා ඛණිජ තෙල් සංස්ථාව ඇතුලු විදුලි ජනනයට අදාළ අංශ සමග\nඑම සාකච්ඡාව පැවැත්වෙන බවයි.\nඉදිරියේදී විදුලිය ලබා දෙන ආකාරය සම්බන්ධයෙන් එහිදීතීරණය කෙරෙන බව ඔහු සඳහන් කළා.\nමේ අතර විදුලි බලාගාර 2කට ඉන්ධන සැපයීම අද සිදු කෙරුණා. ඒ අනුව කෙරවලපිටිය බලාගාරයට සහ සොජිස්ට් බලාගාරයට ඩීසල් මෙට්‍රික් ටොන් 800ක් ලබා දීමට ඛනිජතෙල් නීතීගත සංස්ථාව කටයුතු කර තිබෙනවා.",
       "URL": "https://www.hirunews.lk/298799/අදත්-පැය-2-30ක-විදුලිය-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1310"
}