{
       "Source": "hirunews",
       "Timestamp": "Tuesday, 27 August 2019 - 7:36",
       "Headline": "ජමාතේ ඉස්ලමික් සංවිධානයේ ලොක්කා අත්අඩංගුවට",
       "News Content": "මාවනැල්ල - මුරුතවෙල ප්‍රදේශයෙන් පසුගිය දා අත්අඩංගුවට ගත් 60 හැවිරිදි රෂීඞ් අක්බාර් නැමැති පුද්ගලයා ශ්‍රී ලංකා ජමාතේ ඉස්ලමික් සංවිධානයේ නායකයා බවට අනාවරණ වී තිබෙනවා.\nදැනට ඔහු කොළඹ අපරාධ කොට්ඨාශය භාරයේ පසුවන අතර, ඔහුගෙන් සිදුකරන ලද ප්‍රශ්න කිරීම්වලින් පසුවයි මේ පිළිබදව අනාවරණ වී ඇත්තේ. එමෙන්ම, ඔහු මාවනැල්ල ප්‍රදේශයේ බුදුපිළිමවලට හානි කිරීමේ සිද්ධියට ප්‍රධාන සැකකරු බවට ද අනාවරණ වී ඇති බව සඳහන්.\nමීට අමතරව ඔහු තවත් රටවල් කිහිපයක් සමඟින් සමීප සබඳතා පවත්වා ඇති බවටයි අනාවරණ වී ඇත්තේ.\nතහනම් සංවිධානවලට ආධාර අනුබල දීමේ චෝදනාවට මෙම සැකකරු මාවනැල්ල - මුරුතවෙල ප්‍රදේශයේදී පසුගිය 25 වන දා කොළඹ අපරාධ කොට්ඨාශය මගින් අත්අඩංගුවට ගනු ලැබුවා.",
       "URL": "https://www.hirunews.lk/223044/ජමාතේ-ඉස්ලමික්-සංවිධානයේ-ලොක්කා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3177"
}