{
       "Source": "hirunews",
       "Timestamp": "Monday, 28 February 2022 - 19:55",
       "Headline": "යුක්රේනයේ අතරමං වූ ශ්‍රී ලාංකිකයින් 6ක් පෝලන්තයට",
       "News Content": "යුද්ධය නිසා යුක්රේනයේ අතරමං වී සිටින ශ්‍රී ලාංකිකයින් 6 දෙනෙකු ඊයේ සහ අද දිනයේ පෝලන්තයට පැමිණි බව එරට ශ්‍රී ලංකා තානාපතිනී ධම්මිකා කුමාරි සේමසිංහ ප්‍රකාශ කළා.\nපෝලන්තයේ සිට හිරු ප්‍රවෘත්ති අංශය වෙත අදහස් දක්වමින් ඇය කියා සිටියේ ශ්‍රී ලංකාවට ඒමට කැමැත්ත පළ කළ ඒ අතර සිටින සිසුවියක් හෙට දිනයේදී මෙරටට පිටත් කර එවීමට කටයුතු කරන බවයි.\nතුර්කියේ පිහිටි ශ්‍රී ලංකා තානාපති කාර්යාලය මගින් යුක්රේනයේ තත්ත්වය නිරීක්ෂණය කරන අතර එරට සිටින ශ්‍රී ලාංකිකයින් 37 දෙනෙකු දේශසීමාව හරහා පෝලන්තයට පැමිණීමට කැමැත්ත පළ කර තිබෙනවා.\nකෙසේ වෙතත්, පවතින තත්ත්වය මත යුක්රේන ජාතිකයින් ඇතුළු විදේශිකයින් විශාල සංඛ්‍යාවක් පෝලන්තයට පැමිණීමේ අපේක්ෂාවෙන් සිටින නිසා දේශසීමා මුරපොළ අසළ දිගු පෝලිම් දක්නට ලැබෙන බවයි පෝලන්තයේ ශ්‍රී ලංකා තානාපතිනී ධම්මිකා කුමාරි සේමසිංහ කියා සිටියේ.",
       "URL": "https://www.hirunews.lk/298325/යුක්රේනයේ-අතරමං-වූ-ශ්‍රී-ලාංකිකයින්-6ක්-පෝලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=1326"
}