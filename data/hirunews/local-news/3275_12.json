{
       "Source": "hirunews",
       "Timestamp": "Saturday, 29 June 2019 - 16:36",
       "Headline": "වගා ළිඳකට වැටුනු ඇතින්නක සහ අලි පැටවෙකු බේරා ගැනේ",
       "News Content": "ඇතිමලේ ප්‍රදේශයේ අනාරක්ෂිත වගා ළිඳකට වැටී සිටි අලි පැටවෙකු සහ ඇතින්නක වනජීවී නිලධාරීන් විසින් බේරාගෙන තිබෙනවා.\nප්‍රදේශයේ පවතින දැඩි නියං තත්වය හේතුවෙන් වගා ළිඳෙන් ජලය පානය කිරීමට අලි පැටවා උත්සාහ කර ඇති අතර පැටවා බේරා ගැනීමට ගිය ඇතින්නිය ද ළිඳට වැටී ඇති බවටයි හෙළිවී ඇත්තේ.\nමේ සම්බන්ධයෙන් ප්‍රදේශවාසීන් වනජීවී නිලධාරීන්ට කළ දැනුම්දීමකට අනුව එම සත්වයන් දෙදෙනා බේරා ගැනුනා.\nඅනතුරුව ඇතින්න සහ අලි පැටවා යාල රක්ෂිතයට පළවාහැරි බවයි අප වාර්තාකරු සඳහන් කළේ.",
       "URL": "https://www.hirunews.lk/219338/වගා-ළිඳකට-වැටුනු-ඇතින්නක-සහ-අලි-පැටවෙකු-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3275"
}