{
       "Source": "hirunews",
       "Timestamp": "Tuesday, 17 January 2017 - 18:09",
       "Headline": "බාලගිරි දෝෂය අවසන් - සීමා නිර්ණ වාර්තාව ඇමති පිළිගනී",
       "News Content": "සීමානිර්ණ අභියාචනා කමිටු වාර්තාව අද පස්වරුවේ විෂය භාර අමාත්‍ය ෆයිසර් මුස්තාෆාට නිල වශයෙන් භාරදෙනු ලැබුවා.\nපළාත් සභා හා පළාත් පාලන අමාත්‍යාංශයේදී එම වාර්තාව භාරදෙනු ලැබුවේ එම කමිටුවේ සභාපති අශෝක පීරිස් විසින්.\nඒ සඳහා කමිටුවේ සාමාජිකයන් සියලු දෙනාම අත්සන් කර තිබූ අතර, ඊට පාද සටහන් සහිතව එක්සත් ජාතික පක්ෂයේ නියෝජිත නීතීඥ ඒ.එස්.එම්.මිස්බා අත්සන් තබා තිබූ බවයි කමිටුවේ සභාපති අශෝක පීරිස් සඳහන් කළේ.\nපසුව කමිටු වාර්තාව තමන් නිල වශයෙන් භාර ගන්නා බවයි විෂය භාර අමාත්‍ය ෆයිසර් මුස්තාෆා කියා සිටියේ.\nයතුරුලියන දෝෂ සැකසූ වහාම එය ගැසට් කරන බව ඔහු සඳහන් කළා.",
       "URL": "https://www.hirunews.lk/152264/බාලගිරි-දෝෂය-අවසන්-සීමා-නිර්ණ-වාර්තාව-ඇමති-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4705"
}