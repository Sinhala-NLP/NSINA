{
       "Source": "hirunews",
       "Timestamp": "Tuesday, 05 October 2021 - 7:31",
       "Headline": "ලොව විශාලතම බහාලුම් නෞකාව අද කොළඹ වරායට (වීඩියෝ)",
       "News Content": "ලොව විශාලතම බහාලුම් නෞකාව ලෙස සැලකෙන 'එවර් එස්' අද කොළඹ වරායට පැමිණෙනවා.\nමීටර් 400 ක් දිගැති, මීටර් 62ක් පළල මෙම නෞකාවේ බහාලුම් 23,992ක් රැගෙන යා හැකියි.\nඑවර්ග්‍රීන් නෞකා සමාගමට අයත් මෙම නෞකාව පසුගිය ජූලි මාසයේ දියත් කෙරුණු අතර පැනමා රජය යටතේ මෙහෙයුම් සිදු කරනු ලබනවා.\nනෙදර්ලන්තයේ රොටර්ඩෑම් වරායෙන් පසුගිය මාසයෙන් නික්මුණු නෞකාව ඒ අනුව අද දිනයේ කොළඹ වරායට ළඟා වනු ඇති.\nමෙතරම් විශාල බහාලුම් නෞකාවක් හැසිරවිය හැකි වරාය 24ක් පමණක් ලොව පවතින අතර, දකුණු ආසියාවේ එය නැංගුරම්ලා හැකි එකම වරාය වන්නේ ද කොළඹ වරායයි.",
       "URL": "https://www.hirunews.lk/284089/ලොව-විශාලතම-බහාලුම්-නෞකාව-අද-කොළඹ-වරායට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1649"
}