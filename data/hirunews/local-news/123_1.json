{
       "Source": "hirunews",
       "Timestamp": "Saturday, 05 August 2023 - 16:23",
       "Headline": "තායිලන්තයේ අනතුරකින් 8ක් මරුට",
       "News Content": "තායිලන්තයේ භාණ්ඩ ප්‍රවාහන දුම්රියක් සහ කැබ් රියක් ගැටීමෙන් සිදු වූ අනතුරෙන් පුද්ගලයින් 8 දෙනෙකු ජීවිතක්ෂයට පත්ව සිව් දෙනෙකු තුවාල ලබා තිබෙනවා.\nඉන් තවත් එක් පුද්ගලයෙකුගේ තත්ත්වය බරපතළ බවයි විදෙස් මාධ්‍ය වාර්තා කරන්නේ.\nඅනතුරින් මියගිය පිරිස අතර පිරිමි පුද්ගලයන් පස් දෙනෙක් සහ කාන්තාවන් තිදෙනෙකු සිටින බවයි වාර්තා වී ඇත්තේ.\nකෙසේ වෙතත් මෙම අනතුරෙන් වයස අවුරුදු 20ක් වන තරුණයෙක් කැබ් රථයෙන් පැන දිවි ගලවාගෙන තිබෙනවා.\nඔහු සඳහන් කරන්නේ වාහනය හරස් මාර්ගයෙන් ගමන් කළ හැකි ලෙස ඔවුන් සිතූ බවත් පසුව මීටර් කිහිපයක් දුරින් දුම්රිය දුටු බවත්ය.",
       "URL": "https://www.hirunews.lk/343725/තායිලන්තයේ-අනතුරකින්-8ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=123"
}