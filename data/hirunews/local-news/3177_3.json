{
       "Source": "hirunews",
       "Timestamp": "Tuesday, 27 August 2019 - 13:51",
       "Headline": "නිරිතදිග කොටසේ වැසි තත්ත්වය ඉදිරි දිනවලදී වැඩිවෙයි",
       "News Content": "ඉදිරි දින කිහිපයේදී පවතින වැසි තත්ත්වයේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ බස්නාහිර, සබරගමුව, මධ්‍යම සහ වයඹ පළාත්වලත් ගාල්ල, මාතර දිස්ත්‍රික්කවලත් මිලිමීටර් 100ක පමණ තද වැසි ඇති විය හැකි බවයි.\nඑමෙන්ම, හම්බන්තොට සිට පොතුවිල් හරහා කල්මුණේ දක්වා වන මුහුදු ප්‍රදේශයේ සහ පුත්තලම සිට මන්නාරම සහ කන්කසන්තුරේ හරහා ත්‍රිකුණාමලය දක්වා වන මුහුදු ප්‍රදේශවල සුළෙඟ් වේගය පැයට කිලෝමීටර් 65 දක්වා ඉහළ යා හැකියි.\nඑම නිසා ගිගුරුම් සහිත වැසි ඇති වන විට එම මුහුදු ප්‍රදේශවල සුළෙඟ් වේගය පැයට කිලෝමීටර් 70, 80 දක්වා ඉහළ යා හැකි බැවින් ධීවර හා නාවික ප්‍රජාව ඒ පිළිබදව අවධානයෙන් පසුවන ලෙසටයි කාලගුණ විද්‍යා දෙපාර්තමේන්තුව දැනුම් දෙන්නේ.",
       "URL": "https://www.hirunews.lk/223074/නිරිතදිග-කොටසේ-වැසි-තත්ත්වය-ඉදිරි-දිනවලදී-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3177"
}