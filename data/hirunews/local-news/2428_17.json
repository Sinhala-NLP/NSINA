{
       "Source": "hirunews",
       "Timestamp": "Saturday, 26 September 2020 - 13:47",
       "Headline": "ආසන පහසුකම් නොමැති ලග්ගල බස් නැවතුම් පොළ (වීඩියෝ)",
       "News Content": "ජනතා බදු මුදලින් ඉදිකළ ලග්ගල ප්‍රධාන බස්නැවතුම් පොළෙහි පහසුකම් නොමැතිකමින් මගීන් සහ බස් රථ සේවකයින් දැඩි දුෂ්කරතාවකට පත්ව සිටිනවා.\nඅද රතු මිනිත්තුව වෙන් වන්නේ ලග්ගල බස් නැවතුම්පළේ අද තත්ත්වය පිළිබඳ විමසීමටයි.\nලග්ගල ප්‍රධාන බස්නැවතුම්පොළ ඉදිකර ජනතා අයිතියට පත්කළේ 2019 වර්ෂයේ ජනවාරි 08වනදායි.\nඊට යාබඳව සනීපාරක්ෂක කටයුතු සඳහා වෙනම පහසුකම් සකස්කර තිබුණත්, එය මේ වන විට පවතින්නේ ප්‍රයෝජනයක් ගත නොහැකි තත්ත්වයකයි.\nකෝටි ගණනක් මුදල් වැය කර ඉදිකළ බස් නැවතුම්පළෙහි අද තත්ත්වයයි මේ.\nප්‍රදේශවාසීන් චෝදනා කරන්නේ මෙහි නිසි පරිදි ආසන පහසුකම් හෝ සලසා නැති බවයි.\nඅවස්ථා ගණනකදී මේ සම්බන්ධයෙන් අදාළ බලධාරීන් දැනුවත් කළද ඒ පිළිබඳව මෙතෙක් කිසිවෙකුගේ අවධානයට යොමු වී නැහැ.\nකෙසේ වෙතත්, මෙලෙස නිරපරාදේ විදුලි පංකා ක්‍රියාත්මක වෙමින් තිබීමද සුලභ දසුනක් බවට පත්ව තිබෙනවා.\nවැසිකිලි පද්ධතිය උතුරා ගොස් නිසි ලෙස පවිත්‍ර නොකිරීම හේතුවෙන් අවට පරිසරය ද අපිරිසිදු වී තිබෙනවා.\nජනතා බදු මුදලින් ඉදිකෙරෙන මෙවැනි ව්‍යාපෘති හරහා ජනතාවට නිසි පහසුකම් ක්‍රමවත්ව ලැබෙන්නේදැයි සොයාබැලීමත් බලධාරීන් සතු වගකීමක්.\nලග්ගල බස් නැවතුම් පොළේ පවතින මෙම ගැටලුවලට කඩිනමින් විසඳුම් ලැබෙන තෙක රතු මිනිත්තුව අවධානයෙන්.",
       "URL": "https://www.hirunews.lk/251157/ආසන-පහසුකම්-නොමැති-ලග්ගල-බස්-නැවතුම්-පොළ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2428"
}