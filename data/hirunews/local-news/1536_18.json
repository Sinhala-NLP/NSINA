{
       "Source": "hirunews",
       "Timestamp": "Friday, 26 November 2021 - 11:05",
       "Headline": "\"ඩොලර් හිඟයක් ඇත් නම් වහා ම මට කියන්න\" කබ්රාල් වෙළෙඳ ඇමතිට දන්වයි",
       "News Content": "ඩොලර් හිඟය හේතුවෙන් වරායේ කිසිඳු කන්ටේනරයක් හිර නො වෙන පරිදි කටයුතු කිරීමට ශ්‍රී ලංකා මහ බැංකුව සූදානම් බවට මහ බැංකු අධිපති අජිත් නිවාඩ් කබ්රාල්  පවසනවා.\nමහ බැංකු සමඟ මාධ්‍ය හමුවක දී ඔහු මේ බව සඳහන් කර සිටියා.\nවරාය තුළ කන්ටේනර් සිර වී ඇති බව තමා ඊයේ (25) පුවත් පත් තුළ පළ වී ඇති ආකාරය දුටු බවත් ඒ පිළිබඳ වෙළෙඳ අමාත්‍ය බන්ධුල ගුණවර්ධනගෙන් විමසා සිටි බවත් මහ බැංකු අධිපතිවරයා අවධාරණය කරනවා.\nඩොලර් හිඟය හේතුවෙන් මෙසේ කන්ටේනර් වරායේ සිර වී ඇති නම්, ඒ බව වහා ම මහ බැංකුවට දැනුම් දෙන ලෙසට යි මහ බැංකු අධිපතිවරයා වෙළෙඳ අමාත්‍ය බන්ධුල ගුණවර්ධනට දන්වා තිබෙන්නේ.\nකිසිවිටකත් එවැනි අර්බුධයක් ඇති නො වීමට, මහ බැංකුව වග බලා ගන්නා බව ද ඔහු පවසා තිබෙනවා.",
       "URL": "https://www.hirunews.lk/289220/ඩොලර්-හිඟයක්-ඇත්-නම්-වහා-ම-මට-කියන්න-කබ්රාල්-වෙළෙඳ-ඇමතිට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=1536"
}