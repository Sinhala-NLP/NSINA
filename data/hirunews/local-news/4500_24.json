{
       "Source": "hirunews",
       "Timestamp": "Wednesday, 24 May 2017 - 17:00",
       "Headline": "ජනපති කැන්බරා නුවරදී වැඩසටහන් රැසකට එක්වෙයි",
       "News Content": "ඕස්ට්‍රේලියාවේ තුන්දින රාජ්‍ය සංචාරයක නිරත ජනාධිපති මෛත්‍රිපාල සිරිසේන අද කැන්බරා නුවර පැවති වැඩසටහන් කිහිපයකට එක්වුණා.\nපළමුව කැන්බරා විද්‍යා සහ නවෝත්පාදන මධ්‍යස්ථානය නිරීක්ෂණය කළ ජනාධිපතිවරයා  ඕස්ට්‍රේලියානු ජාතික විශ්වවිද්‍යාලයේ ස්ථාපිත කර ඇති ආහාර ද්‍රව්‍ය පර්යේෂණාගාරය නැරඹීමටද එක්වූ බවයි ජනාධිපති මාධ්‍ය අංශය ප්‍රකාශ කළේ.\nආහාර නිෂ්පාදන වර්ධනය සඳහා  ඕස්ට්‍රේලියාව භාවිත කරන නව ක්‍රමවේදයන් මගින් ශ්‍රී ලංකාවට ප්‍රයෝජන රැසක් අත්වනු ඇති බවද ජනාධිපති මෛත්‍රිපාල සිරිසේන එහිදී සඳහන් කළා.\nමේ අතර ජනාධිපතිවරයා ඔස්ට්‍රේලියාවට යන ගුවන්යානය තුල ලබාගත් ඡායාරූපයක් ද අන්තර්ජාලයට එක්වී තිබෙනවා.",
       "URL": "https://www.hirunews.lk/162077/ජනපති-කැන්බරා-නුවරදී-වැඩසටහන්-රැසකට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4500"
}