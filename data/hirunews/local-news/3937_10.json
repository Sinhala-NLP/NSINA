{
       "Source": "hirunews",
       "Timestamp": "Saturday, 19 May 2018 - 19:42",
       "Headline": "බස්වලින් කප්පම් ගැනීමේ තවත් තොරතුරු හෙළිවෙයි",
       "News Content": "හිරු සී.අයි.ඒ. හරහා ඊයේ අප හෙළි කළේ පුත්තලම නගරය හරහා ගමනාන්ත වැටි ඇති දුර ගමන් සේවා බස් රථ නගරය පසුකර යාමේදී පුත්තලම නගර සභාවේ සේවකයින් යැයි කියාගන්නා පිරිසක් විසින් රුපියල් 100 ක නැවතීමේ ගාස්තුවක් නීති විරෝධී ලෙස අයකරනා ආකාරයයි.\nජනතාව චෝදනා කලේ මේ හේතුවෙන් දුර ගමන් බස් රථ නගර මධ්‍යයේ නතර නොකොර වෙනත් තැන්වලින් මගීන් බැස්සවීමට කටයුතු කරන බවයි.\nඒ හරහා තමන් දැඩි අපහසුතාවට පත්වන බවත් ඔවුන් පෙන්වා දෙනවා.\nහිරු සී.අයි.ඒ. කළ සොයා බැලීමේදී අනාවරණය වූයේ ලංගම බස් රථවලින් ද මෙම නීති විරෝධී මුදල් අයකිරීම් සිදුකරනා බවයි.",
       "URL": "https://www.hirunews.lk/191122/බස්වලින්-කප්පම්-ගැනීමේ-තවත්-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3937"
}