{
       "Source": "hirunews",
       "Timestamp": "Monday, 08 May 2017 - 12:46",
       "Headline": "තරුණයෙකු මුහුදට වැටීම ගැන විමර්ශනයක්",
       "News Content": "දකුණු කොරියාවේදී මුහුදට වැටීමෙන් මෙරට තරුණයෙකු අතුරුදන්වීමේ සිද්ධිය සම්බන්ධයෙන් විදේශ සේවා නියුක්ති කාර්යාංශය විමර්ශනයක් ආරම්භ කර තිබෙනවා.\nමෙලෙස මුහුදට වැටීමෙන් අතුරුදන්ව ඇත්තේ මතුගම - යටදොලවත්ත ප්‍රදේශයේ පදිංචි බී.එම්.ඒ අනුර ක්‍රිශාන්ත නැමැති 38 හැවිරිදි දෙදරු පියෙක්.\nමොහු පසුගිය වසරේ ජුනි මාසයේදී දකුණු කොරියාවේ - හේනාම් නගරයේ පිහිටි මුහුදු පැළෑටි ආශ්‍රිත නිෂ්පාදන කර්මාන්තශාලාවක සේවය සඳහා ගොස් තිබෙනවා.\nකෙසේ වෙතත්, මොහු පසුගිය දෙවනදා සිට අතුරුදන්ව ඇති බවයි එම පුද්ගලයාගේ බිරිඳ විදේශ සේවා නියුක්ති කාර්යාංශයට පැමිණිල්ලක් යොමුකරමින් සඳහන් කර ඇත්තේ්.\nඒ අනුව, මෙම සිද්ධිය සම්බන්ධයෙන් දකුණු කොරියාවේ පිහිටි ශ්‍රී ලංකා තානාපති කාර්යාලය මගින් ද විමර්ශනයක් සිදුකරන බවයි හිරු ප්‍රවෘත්ති අංශය කළ විමසීමකදී විදෙස් සේවා නියුක්ති කාර්යාංශයේ මාධ්‍ය ප්‍රකාශක නීතිඥ උපුල් දේශප්‍රිය සඳහන් කළේ.",
       "URL": "https://www.hirunews.lk/160863/තරුණයෙකු-මුහුදට-වැටීම-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=4527"
}