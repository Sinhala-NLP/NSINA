{
       "Source": "hirunews",
       "Timestamp": "Sunday, 12 March 2017 - 11:28",
       "Headline": "තිරුක්කෝවිල් මුහුදෙන් බුදු පිළිම 7 ක් හමුවෙයි (ඡායාරූප)",
       "News Content": "අම්පාර තිරුක්කෝවිල් මුහුදේ පාවෙමින් තිබු පිරිත් මණ්ඩපයක තිබී බුදු පිළිම 7 ක් නාවික හමුදාව විසින් සොයාගෙන තිබෙනවා.\nමුහුදේ පාවෙමින් තිබු යම් වස්තුවක් නිරීක්ෂණය කර එය පරීක්ෂා කර බැලීමේදීයි බුදු පිළිම හමුවී ඇත්තේ.\nඅනතුරුව ඩෝරා යාත්‍රාවක් මාර්ගයෙන් මෙම පිරිත් මණ්ඩපය ඔලුවිල් වරායට රැගෙන විත් තිබෙනවා.\nඅනතුරුව එහි තිබු අඩි 3 ක් පමණ උස බුදු පිළිම 5 ක් සහ කුඩා බුදු පිළිම 2 ක් අක්කෙරෙපත්තු පොලිසියට භාරදී ඇති බවයි අප වාර්තාකරු සඳහන් කලේ.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/156652/තිරුක්කෝවිල්-මුහුදෙන්-බුදු-පිළිම-7-ක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4618"
}