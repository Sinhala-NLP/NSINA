{
       "Source": "hirunews",
       "Timestamp": "Monday, 26 December 2022 - 7:17",
       "Headline": "යුරෝපා වෙළෙඳපොළට පිවිසීමට ශ්‍රී ලංකාව ගිවිසුමක",
       "News Content": "යුරෝපා වෙළඳපොළට ප්‍රවේශ වීම පිළිබඳ අධ්‍යයනයකට ශ්‍රී ලංකා අපනයන සංවර්ධන මණ්ඩලය සහ සිපෝ හෙවත් ස්විස්ටර්ලන්ත ආනයන ප්‍රවර්ධන වැඩසටහන අවබෝධතා ගිවිසුමකට එළඹ තිබෙනවා.\nමෙහිදී යුරෝපා රටවල ඇඟලුම් වෙළඳපොළ පිළිබඳව වැඩි අවධානයක් යොමු කෙරෙන අතර වෙළඳ රෙඟුලාසි, තීරුබදු රහිත වෙළඳාම, මිල නියම කිරීම, පාරිසරික හා සමාජ අවශ්‍යතා ආදී ක්ෂේත්‍ර ආවරණය වන පරිදි අධ්‍යයන කිරීමට නියමිතයි.\nයුරෝපා සංගමයේ ජීඑස්පී ප්ලස් වැඩසටහන යටතේ පූර්ණ තීරුබදු සහන හිමිකරගනිමින් නව වෙළඳපොළ වෙත යොමුවීමේ හැකියාව මෙරට සතුවන බව ශ්‍රී ලංකා අපනයන සංවර්ධන මණ්ඩලය පෙන්වා දෙනවා.",
       "URL": "https://www.hirunews.lk/323562/යුරෝපා-වෙළෙඳපොළට-පිවිසීමට-ශ්‍රී-ලංකාව-ගිවිසුමක",
       "Category": "Local News",
       "Parent URL": "https://www.hirunews.lk/local-news.php?pageID=643"
}