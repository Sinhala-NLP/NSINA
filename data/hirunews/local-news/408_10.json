{
       "Source": "hirunews",
       "Timestamp": "Monday, 17 April 2023 - 19:11",
       "Headline": "ආණ්ඩුව සමඟ තමන්ට කටයුතු කිරීම අපහසු බව කාදිනල් හිමි පවසයි (වීඩියෝ)",
       "News Content": "පාස්කු ප්‍රහාරයේ වින්දිතයින් සඳහා පොරොන්දු ඉටු නොකල ජනාධිපතිවරයාට ගෙදර බලා යාමට සිදු වූ බවත්, මෙම ආණ්ඩුවද එම ක්‍රියාවලිය ම සිදුකරමින් මෙම සිදුවීම යටගසමින් සිටිනා බව කොළඹ අගරදගුරු මැල්කම් කාදිනල් රංජිත් හිමිපාණන් පවසනවා.\nඋන්වහන්සේ මේ බව සඳහන් කරේ අද(17) පැවති මාධ්‍ය හමුවකදී යි.\nඑමෙන්ම මෙම ප්‍රහාරය සඳහා වගකිව යුත්තන් හෝ සත්‍ය සැගවීමට උත්සාහ කරන්නන් සිටීනම් ඔවුන් හට ද, මේ ආකාරයටම ගෙදර යාමට සිදු වනු ඇති බවත් කාදිනල්වරයා පවසනවා.\nමෙම සිදුවීමට වගකිවයුතු නිලධාරියෙක් තවමත් ආණ්ඩුව විසින් තවමත් එම තනතුරේ තබා ගැනීම මඟින් නීතියට ගරු නොකරන ආණ්ඩුවක් සමඟ තමන්ට ගණුදෙනු කිරීම අපහසු බවත් උන්වහන්සේ වැඩිදුරටත් සඳහන් කරනවා.",
       "URL": "https://www.hirunews.lk/332770/ආණ්ඩුව-සමඟ-තමන්ට-කටයුතු-කිරීම-අපහසු-බව-කාදිනල්-හිමි-පවසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=408"
}