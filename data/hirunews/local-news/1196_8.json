{
       "Source": "hirunews",
       "Timestamp": "Monday, 02 May 2022 - 13:33",
       "Headline": "මිරිහාන සිද්ධියට ඇප ලැබුණු 15 ක් සී.අයි.ඩී.යට (වීඩියෝ)",
       "News Content": "මිරිහාන ප්‍රදේශයේ පසුගියදා පැවති විරෝධතාව අතරතුර අත්අඩංගුවට ගෙන ඇපමත මුදා හැර සිටින පුද්ගලයින් 15 දෙනෙකු විශේෂ ප්‍රකාශයක් ලබා ගැනීම සඳහා අද (02) අපරාධ පරීක්ෂණ දෙපාර්තමේන්තුව වෙත කැඳවා තිබුණා.\nපසුගිය මාර්තු 31 වනදා මෙම විරෝධතාව පැවති අතර එහිදී ඇති වූ උණුසුම් තත්ත්වයෙන් පුද්ගලයන් 26 දෙනෙකු තුවාල ලැබුවා.\nසිද්ධිය සම්බන්ධයෙන් පුද්ගලයන් 54 දෙනකු අත්අඩංගුවට ගත් අතර අනතුරුව ඔවුන් නුගේගොඩ මහේස්ත්‍රාත් අධිකරණයට ඉදිරිපත් කිරීමෙන් පසු ඇපමත මුදා හැරීමටයි නියෝග කෙරුණේ.\nඔවුන්ගෙන් 15 දෙනෙකු මෙම සිද්ධියේ විමර්ශනවලට අදාළව ප්‍රකාශ ලබා ගැනීම සඳහා අද අපරාධ පරීක්ෂණ දෙපාර්තමේන්තුවට කැඳවා තිබුණා.\nසෙසු පිරිස ද හෙට (03) සහ අනිද්දා (04) අපරාධ පරීක්ෂණ දෙපාර්තමේන්තුව වෙත කැඳවා ඇති බවයි නීතිඥවරුන් කියා සිටියේ.",
       "URL": "https://www.hirunews.lk/303329/මිරිහාන-සිද්ධියට-ඇප-ලැබුණු-15-ක්-සී-අයි-ඩී-යට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1196"
}