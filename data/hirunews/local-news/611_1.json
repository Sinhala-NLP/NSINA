{
       "Source": "hirunews",
       "Timestamp": "Tuesday, 10 January 2023 - 18:14",
       "Headline": "රිළා කරදරවලට විසඳුම් ඉල්ලා කාන්තාවන් පිරිසක් ගල්කිරියාගම වනජීවී කාර්යාලයට",
       "News Content": "රිළවුන්ගෙන් තමන්ට එල්ලවන පීඩාවන් මේ වනවිට ඉහළ ගොස් ඇති බව පවසමින් ගල්කිරියාගම - පලාගල - මාරසිංහ - හල්මිල්ලවැව ගම්මානයේ කාන්තාවක් පිරිසක් අද පැමිණිල්ලක් ඉදිරිපත් කළා.\nඒ, ගල්කිරියාගම වනසත්ව අඩවි කාර්යාලයටයි. එහි පැමිණි කාන්තාවන් තම පීඩා පිළිබඳ තොරතුරු ඇතුළත් මහජන පෙත්සමක්ද නිලධාරීන්ට භාරදුන්නා.\nගම්මානයට මේ දිනවල පැමිණෙන රිළවුන් රංචුවක් තම දෛනික කටයුතුවලට බාධා කිරීම මෙන්ම ගෙවතු වගාවලටද හානි කරමින් සිටින බවයි ඔවුන් ප්‍රකාශ කළේ.\nඑසේම ආහාර වර්ග මෙන්ම ඇඳුම් පැළඳුම්ද රිළවුන් විනාශ කරන බව මෙම කාන්තාවන් වනජීවී නිලධාරීන්ට ප්‍රකාශ කළා",
       "URL": "https://www.hirunews.lk/324731/රිළා-කරදරවලට-විසඳුම්-ඉල්ලා-කාන්තාවන්-පිරිසක්-ගල්කිරියාගම-වනජීවී-කාර්යාලයට",
       "Category": "Local News",
       "Parent URL": "https://www.hirunews.lk/local-news.php?pageID=611"
}