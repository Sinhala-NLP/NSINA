{
       "Source": "hirunews",
       "Timestamp": "Monday, 11 December 2017 - 9:53",
       "Headline": "පුංචි ඡන්දයේ මුල් ම නාමයෝජනාව ගල්නෑවට පොහොට්ටුවෙන්",
       "News Content": "පොහොට්ටුව ලකුණින් තරඟ කරන පොදුජන පෙරමුණ විසින් අද (11) අනුරාධපුර දිස්ත්‍රික් තේරීම්භාර නිළධාරි වෙත ගල්නෑව ප්‍රාදේශීය සභාව සඳහා නාම යෝජනා භාර දී තිබෙනවා.\nඑය එළැඹෙන පළාත් පාලන මැතිවරණයේ පළමු නාමයෝජනාවයි.\nඅද පෙරවරු 9.08ට යෙදී තිබුණු සුබ මොහොතින් එය සිදු කෙරුණා බවයි පොදුජන පෙරමුණේ ප්‍රකාශකයෙකු කියා සිටියේ.\nශ්‍රීලංකා පොදුජන පෙරමුණේ අනුරාධපුර දිස්ත්‍රික් බලයලත් නිළධාරි මහාචාර්ය චන්න ජයසුමන විසින් ගල්නෑව ප්‍රාදේශීය සභාව සදහා එම නාමයෝජනාව බාර දුන් අතර අපේක්ෂකයින් සියලු දෙනා මෙන්ම උතුරු මැද පළාත් හිටපු ප්‍රධාන අමාත්‍ය එස්.එම්. රංජිත් ඇතුළු විශාල පිරිසක් ඊට එක් වුනා.\nඊට අමතරව ත්‍රිකුණාමලය දිස්ත්‍රික්කයේ කින්නියා ප්‍රාදේශීය සභාවට සහ ත්‍රිකුණාමලය නගර, කඩවත්සතර ප්‍රාදේශීය සභාව සදහා ද ශ්‍රීලංකා පොදුජන පෙරමුණ විසින් අද පෙරවරුවේ නාමයෝජනා බාරදීමට නියමිතයි.\nමෙවර පළාත් පාලන මැතිවරණය සදහා මුලින්ම ඇප තැන්පත් කරනු ලැබුවේද ශ්‍රී ලංකා පොදුජන පෙරමුණයි.",
       "URL": "https://www.hirunews.lk/178100/පුංචි-ඡන්දයේ-මුල්-ම-නාමයෝජනාව-ගල්නෑවට-පොහොට්ටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4177"
}