{
       "Source": "hirunews",
       "Timestamp": "Saturday, 08 July 2017 - 13:26",
       "Headline": "ඩෙංගු රෝගීන් 80,000ක්",
       "News Content": "දිවයින පුරා ඩෙංගු රෝගීන්ගේ සංඛ්‍යාව 80,000 දක්වා ඉහළ ගොස් තිබෙනවා.\nඑමෙන්ම  පුද්ගලයින් 227 දෙනෙකු ඩෙංගු රෝගය හේතුවෙන් මේ වන විට මිය ගොස් ඇති බවයි සෞඛ්‍ය අංශ සඳහන් කළේ.\nවැඩිම රෝගීන් සංඛ්‍යාවක් වාර්තා වී ඇත්තේ බස්නාහිර පළාතෙන් වන අතර, එය ප්‍රතිශතයක් ලෙස 43.42% ක්.\nඩෙංගු රෝගය වැළඳීම හේතුවෙන් බදුල්ල මහ රෝහලේ ප්‍රතිකාර ලබමින් සිටි කාන්තාවක්ද පෙරේදා මිය ගොස් තිබුණා.\nමීට පෙරද බදුල්ල මහ රෝහලේ ප්‍රතිකාර ලබමින් සිටියදී පාසල් සිසුන් දෙදෙනෙකු ඩෙංගු වැළඳීම හේතුවෙන් ජීවිතක්ෂයට පත්වුණා.\nරෝහලේ ප්‍රකාශකයෙකු හිරු ප්‍රවෘත්ති අංශයට සඳහන් කළේ උණ රෝගීන් 160 දෙනෙකු පමණ ප්‍රතිකාර ලබමින් සිටින බවයි.",
       "URL": "https://www.hirunews.lk/165391/ඩෙංගු-රෝගීන්-80000ක්",
       "Category": "Local News",
       "Parent URL": "https://www.hirunews.lk/local-news.php?pageID=4432"
}