{
       "Source": "hirunews",
       "Timestamp": "Saturday, 22 April 2017 - 17:19",
       "Headline": "පොලිසියේ මාරුවීම් 4 ක්",
       "News Content": "ජාතික පොලිස් කොමිෂන් සභාවේ අනුමැතිය පරිදි ප්‍රධාන පොලිස් පරීක්ෂකවරුන් දෙදෙනෙකුට සහ පොලිස් පරීක්ෂකවරුන් දෙදෙනෙකුට ස්ථාන මාරුවීම් ලබාදී තිබෙනවා.\nඔවුන්ගේ සේවා කාලය සහ කුසලතාවය මත පදනම්ව ඊයේ දින සිට ක්‍රියාත්මක වන පරිදි මෙම ස්ථානමාරුවීම් ලබාදී ඇති බවයි පොලිසිය සදහන් කළේ.\nඒ අනුව, ප්‍රධාන පොලිස් පරීක්ෂක ආර්.ඩී.එම්.සිරිල් මීගමුව කොට්ඨාශයේ සිට පේසාලේ පොලිස් ස්ථානයේ වැඩබලන ස්ථානාධිපතිවරයා ලෙසත්, ප්‍රධාන පොලිස් පරීක්ෂක ඒ.ඒ.වහීඩ් මඩකලපුව කොට්ඨාශයේ සිට කරදියනාරු පොලිස් ස්ථානයේ වැඩබලන ස්ථානාධිපතිවරයා ලෙසත් පත් කර ඇති බව සදඟන්.\nඑමෙන්ම, මාතර කොට්ඨාශයේ සිට රොටුඹ පොලිස් ස්ථානයේ වැඩබලන ස්ථානාධිපතිවරයා ලෙස ස්ථානමාරුවීම් ලබා ඇත්තේ පොලිස් පරීක්ෂක ඩබ්ලිව්.පී.ඒ සනත් කුමාරයි.\nපොලිස් පරීක්ෂක යූ.සී.ජයවික්‍රම මාතර කොට්ඨාශයේ සිට මාලිම්බඩ පොලිස් ස්ථානයේ වැඩබලන ස්ථානාධිපතිවරයා ලෙස ස්ථාන මාරුවීම් ලබා තිබෙනවා.",
       "URL": "https://www.hirunews.lk/159754/පොලිසියේ-මාරුවීම්-4-ක්",
       "Category": "Local News",
       "Parent URL": "https://www.hirunews.lk/local-news.php?pageID=4552"
}