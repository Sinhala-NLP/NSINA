{
       "Source": "hirunews",
       "Timestamp": "Tuesday, 22 December 2020 - 13:42",
       "Headline": "රාජාංගණය ජලාශයේ වාන් දොරටු දෙකක් විවෘත වෙයි",
       "News Content": "පවතින අධික වර්ෂාපතනයත් සමඟ රාජාංගණය ජලාශයේ වාන් දොරටු දෙකක් අද (22) පෙරවරුවේ විවෘත කර තිබෙනවා.\nඅඩි දෙක බැගින් මෙම වාන් දොරටු විවෘත කිරීම නිසා තත්ත්පරයට ඝන අඩි 1214ක ජල ධාරිතාවක් කලා ඔයට මුදා හැරෙන බවයි ජලාශ භාර වාරි ඉංජිනේරු කාර්යාලය සඳහන් කළේ.\nරාජාංගණය ජලාශයේ ජල ධාරිතාව අක්කර අඩි 77,700කට ආසන්න වී ඇති අතර, ඊට ඉහළින් පිහිටා ඇති කලා ඔයේ ජල ධාරිතාව ද මේ වන විට අක්කර අඩි 79,450 දක්වා ඉහළ ගොස් තිබෙනවා.\nපවතින වර්ෂාපතනයත් සමඟ දඹුළුඔයෙන් මේ වන විට තත්ත්පරයට ඝන අඩි 8000ක ජල ප්‍රමාණයක් කලා වැවට එක්වන නිසා අද රාත්‍රිය වන විට එම ජලාශයේ ද වාන් දොරටු විවෘත කිරීමට සිදුවනු ඇති බවයි කලාවැව වාරි ඉංජිනේරු කාර්යාලය කියා සිටියේ.",
       "URL": "https://www.hirunews.lk/257652/රාජාංගණය-ජලාශයේ-වාන්-දොරටු-දෙකක්-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2260"
}