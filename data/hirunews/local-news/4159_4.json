{
       "Source": "hirunews",
       "Timestamp": "Sunday, 24 December 2017 - 8:26",
       "Headline": "STF නිලධාරීන්ට වෙඩි තැබීමට කුමන්ත්‍රණය කළ 3ක් අත්අඩංගුවට",
       "News Content": "දිවුලපිටිය - බල්ලපාන මංසන්ධියේ බායිවත්ත අසලදී පොලිස් විශේෂ කාර්ය බලකා නිලධාරීන්ට වෙඩි තබා ඝාතනය කිරීමට කුමන්ත්‍රණය කිරීම සහ ආධාර අනුබල දීම සම්බන්ධයෙන් අවශ්‍ය කර සිටි සැකකරුවන් තුන් දෙනෙකු අත්අඩංගුවට ගෙන තිබෙනවා.\nපොලිස් සංවිධානාත්මක අපරාධ නිවාරණ කොට්ඨාශයේ නිලධාරීන් විසින් මොවුන් ඊයේ අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nකටුවැල්ලේගම ප්‍රදේශයේ පදිංචිකරුවන් පිරිසක් වන මොවුන් වයස අවුරුදු 33, 35 සහ 39 යන වයස්වල පසුවනවා.\nඔවුන් අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/179164/stf-නිලධාරීන්ට-වෙඩි-තැබීමට-කුමන්ත්‍රණය-කළ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4159"
}