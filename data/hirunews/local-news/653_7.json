{
       "Source": "hirunews",
       "Timestamp": "Wednesday, 21 December 2022 - 7:57",
       "Headline": "නාරම්මල අනතුරකින් කාන්තාවන් තුන් දෙනෙකු ජීවිතක්ෂයට",
       "News Content": "නාරම්මල - බැඳිගමුව මංසන්ධියේ සිදු වූ අනතුරකින් කාන්තාවන් තුන්දෙනෙකු ජීවිතක්ෂයට පත්ව තිබෙනවා.\nපොලිසිය සඳහන් කළේ නාරම්මල සිට කුරුණෑගල දෙසට ධාවනය වූ වෑන් රථයක් රියදුරුට පාලනය කරගැනීමට නොහැකි වී අසල තිබූ බෝක්කුවක ගැටී පසු ව බස් නැවතුම්පලක සිටි කාන්තාවන් තුන්දෙනෙකු යටකරගෙන ගොස් ඇති බවයි.\nඅනතුරින් තුවාල ලැබූ දෙදෙනෙකු නාරම්මල රෝහලට ඇතුළත් කිරීමෙන් පසු මියගොස් ඇති අතර, අනෙක් කාන්තාව කුරුණෑගල ශික්ෂණ රෝහලට ඇතුළත් කිරීමෙන් පසුව යි ජීවිතක්ෂයට පත්වුණේ.\nමෙලෙස මිය ගොස් ඇත්තේ අවුරුදු 56, 59 සහ 61 යන වයස්වල පසු වන නාරම්මල - බැඳිගමුව ප්‍රදේශයේම පදිංචිකාරිනියන්.",
       "URL": "https://www.hirunews.lk/323171/නාරම්මල-අනතුරකින්-කාන්තාවන්-තුන්-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=653"
}