{
       "Source": "hirunews",
       "Timestamp": "Thursday, 06 July 2023 - 11:19",
       "Headline": "නෙදර්ලන්තය සහ ස්කොට්ලන්තය අද තරග බිමට",
       "News Content": "ක්‍රිකට් එක්දින ලෝක කුසලානය සඳහා සුදුසුකම් ලැබීමේ තරගාවලියේ සුපිරි හයදෙනාගේ වටයේ තවත් තරගයක් නෙදර්ලන්තය සහ ස්කොට්ලන්තය අතර අද (06) පැවැත්වෙනවා.\nඊයේ (05) පැවති තවත් තරගයකින් කඩුලු 7ක ජයක් වාර්තා කිරීමට බටහිර ඉන්දීය කොදෙව් කණ්ඩායම සමත්වුණා.\nඒ, ඕමාන කණ්ඩායම පරාජයට පත් කරමින්.\nතරගයේ පළමුව පන්දුවට පහරදුන් ඕමාන ක්‍රීඩකයින් නියමිත පන්දු වාර 50 අවසානයේ කඩුලු 9ක් දැවී ලකුණු 221ක් රැස් කළා.\nඅනතුරුව ලකුණු 222ක ඉලක්කයක් හඹා ගිය කොදෙව් ක්‍රීඩකයින් පන්දු වාර 39යි පන්දු 4ක් තුළදී සිය ජයග්‍රාහී ඉලක්කය පසුකර ගියේ කඩුලු 3ක් පමණක් දැවී තිබියදීයි.\nකෙසේ වෙතත් මෙම කණ්ඩායම් දෙකටම මේ වනවිට එක්දින ලෝක කුසලාන තරගාවලියට සහභාගි වීමේ අවස්ථාව අහිමි වී තිබෙනවා.",
       "URL": "https://www.hirunews.lk/340196/නෙදර්ලන්තය-සහ-ස්කොට්ලන්තය-අද-තරග-බිමට",
       "Category": "Local News",
       "Parent URL": "https://www.hirunews.lk/local-news.php?pageID=209"
}