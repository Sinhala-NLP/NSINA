{
       "Source": "hirunews",
       "Timestamp": "Wednesday, 01 June 2016 - 19:32",
       "Headline": "බුද්ධි අංශ නිලධාරීන්ගේ අයිතිවාසිකම් ගැන විභාග කරන්නත් අධිකරණය සූදානම්",
       "News Content": "ප්‍රදීප් එක්නැලිගොඩ අතුරුදන්වීමේ සිද්ධියට අදාළව අත්අඩංගුවට ගෙන සිටින හමුදා බුද්ධි අංශ නිලධාරීන් ගොනුකළ මූලික අයිතිවාසිකම් පෙත්සම්ද විභාගයට ගැනීමට ශ්‍රේෂ්ඨාධිකරණය අවසර ලබාදී තිබෙනවා.\nඅපරාධ පරීක්ෂණ දෙපාර්තමේන්තුවේ අධ්‍යක්‍ෂවරයා, පොලිස්පතිවරයා ඇතුලූ පිරිසක් එහි වගඋත්තරකරුවන් ලෙස නම්කර ඇති බව සඳහන්.\nඅගවිනිසුරු කේ. ශ්‍රීපවන් ප්‍රමුඛ ත්‍රිපුද්ගල විනිසුරු මඩුල්ලක් හමුවේ පෙත්සම් අද සළකා බැලූනු අතර ඒවා අගෝස්තු 29 වනදා විභාගයට ගැනීමට නියෝග කෙරුණා.",
       "URL": "https://www.hirunews.lk/134547/බුද්ධි-අංශ-නිලධාරීන්ගේ-අයිතිවාසිකම්-ගැන-විභාග-කරන්නත්-අධිකරණය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=5023"
}