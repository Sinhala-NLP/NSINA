{
       "Source": "hirunews",
       "Timestamp": "Wednesday, 12 April 2017 - 18:54",
       "Headline": "බඩු මිල ගැන මුදල් ඇමති කථා කරයි",
       "News Content": "පසුගිය ආණ්ඩු සමයට වඩා අත්‍යාවශ්‍ය භාණ්ඩ 23 ක මිල මේ වනවිට අඩුවී ඇති බව මුදල් අමාත්‍ය රවී කරුණානායක ප්‍රකාශ කළා.\nඒ, මුදල් අමාත්‍යාංශයේ අද පස්වරුවේ පැවති මාධ්‍ය හමුවට එක්වෙමින්.\nරුපියල් මිලියන 600 ක වියදමින් ජනාධිපතිවරයාට මෝටර් රථයක් මිලදී ගෙන ඇති බවට ඵල්ලවන වාර්තා අසත්‍ය බව අමාත්‍ය රවී කරුණානායක මහතා සඳහන් කළා.\nමේ අතර දින 3 ක් තුළ භාණ්ඩ වර්ග 15 ක මිල අඩු කරන ලෙසට ජනාධිපතිවරයා උපදෙස් ලබාදුන් බවට මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පසුගිය 8 වැනිදා සිදුකළ ප්‍රකාශය සම්බන්ධයෙන් මාධ්‍ය වේදීන් මෙහිදි අමාත්‍යවරයාගෙන් ප්‍රශ්න කර සිටියා.",
       "URL": "https://www.hirunews.lk/159094/බඩු-මිල-ගැන-මුදල්-ඇමති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4566"
}