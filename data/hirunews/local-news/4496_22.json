{
       "Source": "hirunews",
       "Timestamp": "Saturday, 27 May 2017 - 8:43",
       "Headline": "ජනපති දිවයිනට",
       "News Content": "ඕස්ට්‍රේලියාවේ තෙදින රාජ්‍ය සංචාරය නිම කරමින් ජනාධිපති මෛත්‍රීපාල සිරිසේන ඊයේ රාත්‍රියේ දිවයිනට පැමිණියා.\nහිරු ගුවන් තොටුපළ වාර්තාකරු සඳහන් කළේ සිංගප්පූරු ගුවන් සේවයට අයත් එස්.කිව් 468 දරණ යානයෙන් ජනාධිපතිවරයා දිවයිනට පැමිණි බවයි.\nවසර 65කට පසු ඕස්ට්‍රේලියාවේ නිළ රාජ්‍ය සංචාරයක් සඳහා ඇරයුම් ලැබ එහි සංචාරයක නිරත වූ ප්‍රථම ශ්‍රී ලංකා රාජ්‍ය නායකයා වන්නේ ද ජනාධිපති මෛත්‍රීපාල සිරිසේනයි.\nජනාධිපතිවරයා ඊයේ  ඕස්ට්‍රේලියාවේ සිට මෙරට ගං වතුර තත්ත්වය පිළිබදව ප්‍රකාශයක් නිකුත් කළ අතර අදාළ සහන කටයුතු නිසි පරිදි සිදුකිරීමට පියවර ගන්නා ලෙස නිලධාරීන්ට උපදෙස් ලබාදුන්නා.",
       "URL": "https://www.hirunews.lk/162255/ජනපති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4496"
}