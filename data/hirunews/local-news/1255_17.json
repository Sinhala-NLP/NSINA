{
       "Source": "hirunews",
       "Timestamp": "Saturday, 02 April 2022 - 13:03",
       "Headline": "පෞද්ගලික බස් ධාවනය සියයට 10ට බසී (වීඩියෝ)",
       "News Content": "ඉන්දීය ණය ආධාර යටතේ ඩීසල් මෙට්‍රික් ටොන් 40,000 ක් රැගත් තවත් නෞකාවක් අද (02) උදෑසන කොළඹ වරායට පැමිණ තිබෙනවා.\nඛනිජ තෙල් සංස්ථාවේ සභාපති සුමිත් විජේසිංහ හිරු ප්‍රවෘත්ති අංශයට සඳහන් කළේ එම ඉන්ධන ගොඩබෑමෙන් අනතුරුව ඉන්ධන බෙදාහැරීමේ කටයුතු අද පස්වරුවේ සිට ආරම්භ කිරීමට කටයුතු සැළසුම් කර ඇති බවයි.\nකෙසේ වෙතත් සති අන්තයේ දිනයක් වුව ද දිවයිනේ ප්‍රදේශ රැසකම අද පෙරවරුවේත් දිගු ඉන්ධන පෝලිම් දක්නට ලැබුණා.\nමේ අතර ඩීසල් අර්බුදය හමුවේ අද දිනයේ පෞද්ගලික බස් රථ ධාවනය සිදුවන්නේ සියයට 10 ක ප්‍රතිශතයකින් පමණක් බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියා.\nඑසේම උතුර සහ නැගෙනහිර පළාත්වල පෞද්ගලික බස් රථ භූමිතෙල් යොදාගෙන ධාවනය කරන බවයි ඔහු වැඩිදුරටත් පැවසුවේ.",
       "URL": "https://www.hirunews.lk/301003/පෞද්ගලික-බස්-ධාවනය-සියයට-10ට-බසී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1255"
}