{
       "Source": "hirunews",
       "Timestamp": "Thursday, 11 July 2019 - 15:19",
       "Headline": "වැව්ගම් පුබුදුව කඩිනම් කෙරේ",
       "News Content": "දිස්ත්‍රික්ක 7 ක කෘෂි ආර්ථිකය පෝෂණය කරන වැව්ගම් පුබුදුව වැඩසටහන කඩිනම් කරමින් ඉදිරි මාස කිහිපය තුළ එහි ප්‍රතිලාභ ජනතාවට ලබාදෙන ලෙස ජනාධිපති මෛත්‍රීපාල සිරිසේන උපදෙස් ලබාදී තිබෙනවා.\nජනාධිපතිවරයාගේ සංකල්පයක් මත මෙම ව්‍යාපෘතිය ක්‍රියාවට නැංවෙන්නේ හරිත දේශගුණික අරමුදලේ සහ ශ්‍රී ලංකා රජයේ දායකත්වයෙන්.\nපොළොන්නරුව, කුරුණෑගල, අනුරාධපුර, වව්නියාව, පුත්තලම, ත්‍රිකුණාමලය සහ මන්නාරම යන දිස්ත්‍රික්ක කේන්ද්‍ර කර ගනිමින් මල්වතුඔය, මීඔය සහ යාන් ඔය ගංගා ද්‍රෝණි ආශ්‍රිතව වැව්ගම් පුබුුදුව වැඩසටහන ක්‍රියාත්මක වනවා.\nඉන් වැව් 140 ක සංවර්ධන කටයුතු මේ වනවිට නිම කර ඇති අතර ඒවා ලබන මාසයේ ජනතා අයිතියට පත්කරන ලෙසයි ජනාධිපතිවරයා උපදෙස් ලබාදී ඇත්තේ.",
       "URL": "https://www.hirunews.lk/220100/වැව්ගම්-පුබුදුව-කඩිනම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3253"
}