{
       "Source": "hirunews",
       "Timestamp": "Tuesday, 15 August 2017 - 19:33",
       "Headline": "‘‘හැට දෙලක්ෂය සීරුවෙන්’’ සත්‍යග්‍රහයට සිවිල් සංවිධාන සමඟ මැති ඇමතිවරුත් අසුන් ගනී",
       "News Content": "හැට දෙලක්ෂයේ ජනතා සම්මුතිය රැක ගැනීමේ ව්‍යාපාරය සංවිධාන කරන සත්‍යග්‍රහයක් කොළඹ විහාරමහා දේවී උද්‍යානයේ පිහිටි බුද්ධ ප්‍රතිමාව ඉදිරිපිටදී අද පස්වරුවේ පැවැත්වුණා.\nආණ්ඩුව කළ දේ - කළ යුතු දේ - හැට දෙලක්ෂය සීරුවෙන් යන මැයෙන් පැවැත්වෙන මෙම සත්‍යග්‍රහයට දේශපාලන පක්ෂ නියෝජිතයින්, සිවිල් සංවිධාන ක්‍රියාකාරීන්ද එක්ව සිටිනවා.\nඑමෙන්ම අමාත්‍යවරුන් වන රාජිත සේනාරත්න, මනෝ ගනේෂන්, මංගල සමරවීර, අජිත් පී. පෙරේරා ද ඊට සහභාගිවී සිටින බවයි හිරු වාර්තාකරු කියා සිටියේ.\nඔවුන් විහාර මහාදේවී උද්‍යානයේ බුද්ධ ප්‍රතිමාව ඉදිරිපිට වාඩි වී සත්‍යග්‍රහයේ නිරත වීමෙන් අනතුරුව එහි කටයුතු ආරම්භ වුණා.\nඑම පරිශ්‍රයේ ඉන් අනතුරුව පැවති සමුළුව අමතමින් අදහස් දැක්වු විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා කියා සිටියේ වත්මන් රජය හොරුන්ට අත්පත් කරගැනීම සඳහා ඉඩ ලබා නොදෙන බවට වන ඒකායන අධිෂ්ඨානය මෙම සටන තුළ පවතින බවයි.",
       "URL": "https://www.hirunews.lk/168525/හැට-දෙලක්ෂය-සීරුවෙන්-සත්‍යග්‍රහයට-සිවිල්-සංවිධාන-සමඟ-මැති-ඇමතිවරුත්-අසුන්-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4369"
}