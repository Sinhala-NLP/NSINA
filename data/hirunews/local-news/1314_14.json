{
       "Source": "hirunews",
       "Timestamp": "Sunday, 06 March 2022 - 17:35",
       "Headline": "අභාවප්‍රාප්ත බර්ටි ගුණතිලකගේ අවසන් කටයුතු හෙට",
       "News Content": "අභාවප්‍රාප්ත ගුවන් විදුලි ප්‍රහසන කලාවේ පුරෝගාමියෙකු වූ බෙස්තියගේ දොන් බර්ටි සංඝතිස්ස ගුණතිලක හෙවත් බර්ටි ගුණතිලකගේ දේහය පිළිබද අවසන් කටයුතු හෙට සිදුකිරීමට නියමිතයි.\nපවුලේ ඥාතීන් සඳහන් කළේ මහජන ගෞරවය සඳහා ඔහුගේ දේහය හෙට පෙරවරු 9 සිට පස්වරු 5 තෙක් බොරැල්ලේ පෞද්ගලික මල් ශාලාවක තැන්පත් කරන බවයි.\n97 හැවිරිදි වියේ පසුවූ බර්ටි ගුණතිලක, ශ්‍රී ලාංකේය සිනමාවේ, වේදිකාවේ සහ රූපවාහිනියේ විකට ශිල්පියෙකු ලෙස ජනාදරයට පත්වූ අතර, වඩාත්ම ජනප්‍රිය වූයේ විනෝද සමය විකට කථා මාලාවෙන්.",
       "URL": "https://www.hirunews.lk/298806/අභාවප්‍රාප්ත-බර්ටි-ගුණතිලකගේ-අවසන්-කටයුතු-හෙට",
       "Category": "Local News",
       "Parent URL": "https://www.hirunews.lk/local-news.php?pageID=1314"
}