{
       "Source": "hirunews",
       "Timestamp": "Wednesday, 12 January 2022 - 8:22",
       "Headline": "ලෝක සෞඛ්‍ය සංවිධානයෙන් අනතුරු ඇඟවීමක්",
       "News Content": "ඉදිරි සති 6ත් 8ත් අතර කාලය තුළ යුරෝපයෙන් අඩකට ඔමික්‍රොන් කොවිඩ් ප්‍රභේදය වැළදෙනු ඇතැයි ලෝක සෞඛ්‍ය සංවිධානය පවසනවා.\nඑහි වෛද්‍ය ආචාර්ය හාන්ස් ක්ලූගේ සඳහන් කළේ, මේ වසරේ පළමු සතියේ යුරෝපය පුරා වාර්තා වූ නව රෝගීන් මිලියන 7 මෙම ප්‍රක්ෂේපනයට පදනම වී ඇති බවයි.\nගතවූ පැය 24ට ලොව පුරා කොරෝනා ආසාදිතයින් 2,721,230ක් වාර්තා වී තිබෙනවා.\nඑමෙන්ම ඊයේ දිනයේ දී ඇමරිකාවෙන් දෛනික ආසාදිතයින් 629,389 වාර්තා වී ඇති අතර මරණ සංඛ්‍යාව දැක්වෙන්නේ 2108ක් ලෙසයි.\nඑමෙන්ම ප්‍රංශයෙන් ආසාදිතයින් 368,149 ක් වාර්තා වී ඇති අතර, ඉතාලියේ ආසාදිතයින් සංඛ්‍යාව දැක්වෙන්නේ, 220532ක් ලෙස යි.\nඅසල්වැසි ඉන්දියාවෙන් ආසාදිතයින් 185112ක් වාර්තා වනවා.\nමීට අමතරව බ්‍රිතාන්‍යයෙන් සහ ස්පාඤ්ඤයෙන් කොරෝනා ආසාදිතයින් ලක්ෂය ඉක්මවා සටහන් වුණා.",
       "URL": "https://www.hirunews.lk/293753/ලෝක-සෞඛ්‍ය-සංවිධානයෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1430"
}