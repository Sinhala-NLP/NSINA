{
       "Source": "hirunews",
       "Timestamp": "Thursday, 19 August 2021 - 8:27",
       "Headline": "පාස්කු ඉරුදින කිංග්ස්බරි හෝටලයට ප්‍රහාර එල්ල කළ සිව් දෙනා යළි රිමාන්ඩ්",
       "News Content": "පාපාස්කු ඉරු දින ප්‍රහාරයට අදාළ ව කොළඹ කිංග්ස්බරි හෝටලයට බෝම්බ ප්‍රහාරයක් එල්ල කළ මොහොමඩ් මුබාරක් නැමැත්තාගේ බිරිද ඇතුළු සිව් දෙනා ලබන සැප්තැම්බර් 1 වනදා දක්වා රක්ෂිත බන්ධනාගාර ගත කර තිබෙනවා.\nඒ ඊට අදාළ නඩුව කොටුව මහේස්ත්‍රාත් ප්‍රියන්ත ලියනගේ හමුවේ ඊයේ කැදවූ අවස්ථාවේදී.\nපවතින කොරෝනා තත්ත්වය හමුවේ සැකකරුවන් අධිකරණයට ඉදිරිපත් නො කළ අතර, දැනට ඔවුන් රදවා සිටින බන්ධනාගාරවලට අදාළ නියෝගය යොමු කරන ලෙසට යි මහේස්ත්‍රාත්වරයා දැනුම් දුන්නේ.\nමීට අමතර ව සැකකරුවන්ට අයත් ජංගම දුරකතන දෙකක් සහ ලැප්ටොප් පරිඝනක දෙකක් රජයේ රස පරීක්ෂක වෙත යොමුකර තිබෙනවා.",
       "URL": "https://www.hirunews.lk/280080/පාස්කු-ඉරුදින-කිංග්ස්බරි-හෝටලයට-ප්‍රහාර-එල්ල-කළ-සිව්-දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1744"
}