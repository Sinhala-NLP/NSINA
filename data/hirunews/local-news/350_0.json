{
       "Source": "hirunews",
       "Timestamp": "Friday, 12 May 2023 - 11:55",
       "Headline": "ගාල්ලේ හෝටලයක් අධිකරණ නියෝගයකින් වසා දැමේ",
       "News Content": "අධිකරණ නියෝගය නොතකා හරිමින් අපිරිසිදු තත්ත්වයෙන් පවත්වාගෙන ගිය හෝටල‍යකට මුද්‍රා තැබීමට ගාල්ල අතිරේක මහේස්ත්‍රාත්වරිය විසින් ඊයේ(11) නියෝග කර තිබෙනවා.\nගාල්ල බස්නැවතුම්පොල ඉදිරිපිට ගාමිණී මාවතේ පිහිටි ආපනශාලවකුයි මෙළෙස වසා දැමීම සඳහා නියෝග කර ඇත්තේ.\nමෙම ආපනශාලාව පසුගිය මාර්තු මස දී ගාල්ල නගර සභාවේ මහජන සෞඛ්‍ය පරීක්ෂකවරුන් විසින් පරීක්ෂාකර බලා අපිරිසිදු තත්ත්වය මත චෝදනා අටක් යටතේ අධිකරණයේ නඩු පවරා තිබෙනවා.\nඑහිදී ආපනශාලාව පිරිසිදු කිරීමට යම් කාලයක් ලබා දී තිබෙන නමුත් ආපනශාලා හිමිකරු විසින් එය පැහැර හැර ඇති බවයි වාර්තා වෙන්නේ.\nඑලෙස දෙවරක්ම අධිකරණය විසින් ලබා දුන් නියෝගය කඩ කිරීම හේතුවෙන් කරුණු සළකා බලූ අතිරේක මහේස්ත්‍රාත්වරිය විසින් ආපන ශාලාව මුද්‍රා තබා වසා දැමීමට නියෝගකර තිබෙනවා.",
       "URL": "https://www.hirunews.lk/334965/ගාල්ලේ-හෝටලයක්-අධිකරණ-නියෝගයකින්-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=350"
}