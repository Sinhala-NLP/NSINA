{
       "Source": "hirunews",
       "Timestamp": "Monday, 03 October 2022 - 10:03",
       "Headline": "දිඹුලපතන වතු නිවසක් මතට පස් කන්දක් කඩා වැටීමෙන් කාන්තාවක් මිය යයි (වීඩියෝ)",
       "News Content": "දිඹුලපතන - මවුන්ට් වර්නන් වතු යායේ නිවාසයක් මතට විශාල පස් කන්දක් කඩාවැටීමෙන් කාන්තාවක් මියගොස් තිබෙනවා.\nඅද (03) අලුයම පැවති අධික වර්ෂාවත් සමග සිදු වූ මෙම අනතුරෙන් මිය ගොස් තිබුණේ, 46 හැවිරිදි කාන්තාවක්.\nඇය තම මුළුතැන්ගෙයි සිටින අවස්ථාවේ මෙම අනතුරට මුහුණ පා ඇති අතර, සිරුර මේ වන විට කොටගල ප්‍රාදේශීය රෝහලේ තැන්පත් කර තිබෙනවා.\nමේ අතර, හැටන් - ගාමිණීපුර ප්‍රදේශයේ නිවසක් මතට මාර ගසක් කඩා වැටීමෙන් අඹුසැමි යුවළක් තුවාල ලබා නිවසට ද බරපතළ හානි සිදු ව ඇති බව යි ප්‍රදේශයේ හිරු වාර්තාකරු සඳහන් කළේ.",
       "URL": "https://www.hirunews.lk/316924/දිඹුලපතන-වතු-නිවසක්-මතට-පස්-කන්දක්-කඩා-වැටීමෙන්-කාන්තාවක්-මිය-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=828"
}