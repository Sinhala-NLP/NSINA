{
       "Source": "hirunews",
       "Timestamp": "Wednesday, 30 August 2017 - 11:13",
       "Headline": "අභාවප්‍රාප්ත හිටපු අමාත්‍ය ඒ.එච්.එම් අස්වර්ගේ අවසන් කටයුතු අද",
       "News Content": "අභාවප්‍රාප්ත හිටපු අමාත්‍ය ඒ.එච්.එම් අස්වර්ගේ දේහය පිළිබද අවසන් කටයුතු අද සිදුකෙරෙනවා.\nඒ දෙහිවල - කළුබෝවිල පිහිටි මුවා මුස්ලිම් දේවස්ථානයේදීයි.\nකොළඹ පෞද්ගලික රෝහලකදී ඊයේ රාත්‍රියේ අභාවප්‍රාප්ත වනවිට ඔහු 80 වන වියේ පසුවුණා.\n1937 පෙබරවාරි 8 වනදා උපත ලද ඔහු ලංකා සමසමාජ පක්ෂයෙන් දේශපාලනයට පිවිස එක්සත් ජාතික පක්ෂයේ මෙන්ම ශ්‍රී ලංකා නිදහස් පක්ෂයේ සාමාජිකයෙකු ලෙස කටයුතු කළා.\nපාර්ලිමේන්තු කටයුතු ව්‍යාපෘති මෙන්ම නැගෙනහිර සංවර්ධන සහ මුස්ලිම් ආගමික කටයුතු අමාත්‍යවරයා ලෙසද කළක් කටයුතු කළ ඔහු පසුගිය පාර්ලිමේන්තුවට තේරී පත්වුණේ එක්සත් ජනතා නිදහස් සන්ධාන ජාතික ලැයිස්තු මන්ත්‍රීවරයෙකු ලෙසින්.\nඅභාවප්‍රාප්ත ඒ.එච්.එම්. අස්වර්ගේ දේහය මේ වනවිට දෙහිවල සරණංකර මාවතේ පිහිටි ඔහුගේ නිවසේ තැන්පත් කර තිබෙනවා.",
       "URL": "https://www.hirunews.lk/169734/අභාවප්‍රාප්ත-හිටපු-අමාත්‍ය-ඒ-එච්-එම්-අස්වර්ගේ-අවසන්-කටයුතු-අද",
       "Category": "Local News",
       "Parent URL": "https://www.hirunews.lk/local-news.php?pageID=4346"
}