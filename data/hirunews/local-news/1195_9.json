{
       "Source": "hirunews",
       "Timestamp": "Tuesday, 03 May 2022 - 7:22",
       "Headline": "ඉන්ධන බෙදා හැරීම ගැන ටැංකි රථ හිමියන්ගෙන් දැනුම් දීමක්",
       "News Content": "ඉන්ධන බෙදා හැරීමේ කටයුතු සදහා අද පැමිණෙන ලෙස සියලු ටැංකි රථවලට දැනුම් දී ඇතැයි ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය ප්‍රකාශ කළා.\nවර්ජනය අවසන් කිරීමත් සමග ඉන්ධන තොග බෙදා හැරීම සදහා ඊයේ රාත්‍රියේ සිට ම කටයුතු කළ බවයි එම සංගමය සදහන් කළේ.\nඉන්ධන පිරවුම්හල් ආශ්‍රිත ව පවතින තදබදය තවත් දින දෙකක් යනවිට අඩු වී යනු ඇති බව ද එම සංගමයේ සම ලේකම් ශාන්ත සිල්වා සදහන් කළා.\nමේ අතර, කොළඹ ඊයේ පැවති මාධ්‍ය හමුවක දී විදුලිබල හා බලශක්ති අමාත්‍ය කංචන විජේසේකර කියා සිටියේ, තවත් දින 3ක් ඇතුළත තත්ත්වය සාමාන්‍ය අතට පත් කිරීමට හැකි වනු ඇති බවයි.\nඑසේම ඉදිරි දින කිහිපයේ මිල සංශෝධනයක් ගැන කලබල විය යුතු නො වන බව ද ඔහු අවධාරණය කළා.\nඉන්ධන ප්‍රවාහනය සඳහා දුම්රිය වැඩි වශයෙන් යොදා ගැනීමට අදාළ ව දුම්රිය දෙපාර්තමේන්තුව සමග අද පෙරවරුවේ සාකච්ඡා කරන බව ද අමාත්‍ය කංචන විජේසේකර කියා සිටියා.\nමේ අතර, රාමසාන් දිනය යෙදෙන අද විදුලිය විසන්ධි කිරීමක් සිදු නො වන බවයි මහජන උපයෝගීතා කොමිසම සදහන් කළේ.",
       "URL": "https://www.hirunews.lk/303370/ඉන්ධන-බෙදා-හැරීම-ගැන-ටැංකි-රථ-හිමියන්ගෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1195"
}