{
       "Source": "hirunews",
       "Timestamp": "Thursday, 21 April 2022 - 14:22",
       "Headline": "﻿අගමැති වෘත්තීය සමිති නියෝජිතයින් හමුවෙයි",
       "News Content": "ජනතාව මුහුණ දෙන ප්‍රශ්න කඩිනමින් විසදීම සදහා රජය ක්‍රියාත්මක කරන වැඩපිළිවෙලට වෘත්තීය සමිති තුළින් ලැබෙන සහයෝගය අගය කරන බව අග්‍රාමාත්‍ය මහින්ද රාජපක්ෂ පවසනවා.\nප්‍රගතිශීලි වෘත්තීය සමිති ජාතික මධ්‍යස්ථානයේ වෘත්තීය සමිති නියෝජිතයින් සමග ඊයේ අරලියගහ මන්දිරයේදී පැවති සාකච්ඡාවකට එක්වෙමිනුයි අග්‍රාමාත්‍යවරයා මේ බව සඳහන් කළේ.\nවර්තමානයේ පවතින අර්බුදය නිර්මාණය වූයේ සියලු දේශපාලන පක්ෂ අතීතයේ ගත් තීරණ නිසා බවත් එමගින් නිර්මාණය වූ ආර්ථික අර්බුදය අද දේශපාලන අර්බුදයක් දක්වා නිර්මාණය වී ඇති බවත් වෘත්තීය සමිති නියෝජිතයින් එහිදී පෙන්වා දී තිබෙනවා.\nඅර්බුදය නිර්මාණය කිරීමට දායක වූ පිරිස් නිර්දෝෂීන් ලෙස පෙනී සිටිමින් වර්තමාන රජය සියලු චෝදනා එල්ල කරමින් සිටින බවයි අග්‍රාමාත්‍ය මහින්ද රාජපක්ෂ එහිදී සඳහන් කර ඇත්තේ.",
       "URL": "https://www.hirunews.lk/302451/﻿අගමැති-වෘත්තීය-සමිති-නියෝජිතයින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1218"
}