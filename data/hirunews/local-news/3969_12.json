{
       "Source": "hirunews",
       "Timestamp": "Saturday, 28 April 2018 - 21:40",
       "Headline": "ඔස්මන් ගුණසේකරගේ බිරිඳ ජීව උණ්ඩ සමග අත්අඩංගුවට",
       "News Content": "පාතාල ක්‍රියාකාරකම්වලට සම්බන්ධ ගම්පහ ඔස්මන් ගුණසේකර නැමැත්තාගේ බිරිඳ මිලිමීටර් 9 වර්ගයේ ජීව උණ්ඩ 46 ක් සමග අත්අඩංගුවට ගෙන තිබෙනවා.\nඇය අසනීප තත්වයක් හේතුවෙන් ගම්පහ රෝහලට ඇතුලත්ව පොලිස් ආරක්ෂාව යටතේ ප්‍රතිකාර ලබන බවයි පොලිසිය කියාසිටියේ.\nඅද දහවල් ගම්පහ සහකාර පොලිස් අධිකාරීවරයා සමග නිලධාරීන් කණ්ඩායමක් සහ පොලිස් විශේෂ කාර්ය බලකායේ නිලධාරීන් ද එක්ව අධිකරණයෙන් ලබාගත් සෝදිසි වරෙන්තුවක් මතයි ඔස්මන් ගුණසේකරගේ නිවෙස විශේෂ සෝදිසියකට ලක්කර ඇත්තේ.\nගම්පහ බෝධිපාර ප්‍රදේශයේ පිහිටි නිවසේ තිබී ජීව උණ්ඩවලට අමතරව පිස්තෝල ගිනි අවි තාක්ෂණය ඇතුලත් ඉංග්‍රීසි භාෂාවෙන් මුද්‍රිත පොතක් ද සොයාගෙන තිබෙනවා.\nනිවසේ හිමිකරු වන ඔස්මන් ගුණසේකර නැමැත්තා මේ වන විට විදේශගතව සිටින බවට තොරතුරු ලැබී ඇති බව පොලිසිය සඳහන් කළා.\nගම්පහ පොලිසිය මේ සම්බන්ධයෙන් විමර්ශණ මෙහෙයවනවා.",
       "URL": "https://www.hirunews.lk/189514/ඔස්මන්-ගුණසේකරගේ-බිරිඳ-ජීව-උණ්ඩ-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3969"
}