{
       "Source": "hirunews",
       "Timestamp": "Wednesday, 12 January 2022 - 19:00",
       "Headline": "ගාල්ල මුහුදෙත් කිඹුලන්",
       "News Content": "ගාල්ල සමුද්‍ර මාවතේ ජා කොටුවැල්ල ධිවර බෝට්ටු අංගණය අසල මුහුදේ කිඹුලන් කිහිප දෙනෙකු සැරිසරන බව ධිවරයෝ පවසනවා.\nධීවරයන් පැවසුවේ අඩි පහළොවක් පමණ දිග කිඹුලන් තිදෙනකු මෙලෙස මුහුදේ ගැවසෙන අයුරු තමන් දුටු බවයි.\nමේ සම්බන්ධයෙන් නාවික හමුදාව සහ පොලිසිය දැනුවත් කිරීමට තමන් පියවර ගත් බවද ධීවරයෝ පැවසුවා.\nමේ සම්බන්ධයෙන් හික්කඩුව වනජීවී කාර්යාලයෙන් විමසු විට මේ සම්බන්ධව තමන් දැනුවත් කර ඇති බවත් මුහුදේ සිටින බවට පැවසෙන කිඹුලන් පිළිබඳව සොයා බැලිම සඳහා තම නිලධාරී කණ්ඩායමක් යෙදවිමට පියවර ගත් බවත් ගාල්ල දිස්ත්‍රික් වනජිවි නිලධාරින් සඳහන් කළා.\nඅධික වැසි දිනවල මෙන්ම කිඹුලන්ගේ අභිජනන සමයේද කිඹුලන් මෙසේ මුහුදට පැමිණෙන බවද හික්කඩුව වනජිවි උද්‍යාන භාරකරු උත්පල අදාරංග පැවසුවා.",
       "URL": "https://www.hirunews.lk/293824/ගාල්ල-මුහුදෙත්-කිඹුලන්",
       "Category": "Local News",
       "Parent URL": "https://www.hirunews.lk/local-news.php?pageID=1429"
}