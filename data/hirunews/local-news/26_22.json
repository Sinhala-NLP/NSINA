{
       "Source": "hirunews",
       "Timestamp": "Saturday, 16 September 2023 - 8:39",
       "Headline": "කුඩා දැරියක් අතුරුදන් (ඡායාරූප)",
       "News Content": "සිගමන් යැදීම සදහා යාපනය නල්ලූර් කෝවිලේ වාර්ෂික උත්සවයට පවුලේ අය සමඟ පැමිණ සිටි අවුරුදු 2ක කුඩා දැරියක් අතුරුදන්ව ඇති බව යාපනය මුලස්ථානය පොලිසිය පවසනවා.\nඅදාළ දැරියගේ මව පවසා සිටින්නේ මෙම දරුවා එහි සිටි යාචක කාන්තාවක් විසින් පැහැර ගෙන ගොස් ඇති බවයි.\nපොලිසිය සඳහන් කර සිටියේ දැරිය සිය මව, මිත්තනිය හා බාල සොහොයුරා සමඟ යාචක සේවයේ යෙදී සිට මුදල් එකතු කරමින් සිට ඇති බවයි.\nමෙම පිරිස වවිනියාව සෙට්ටිකුලම් ප්‍රදේශයේ පදිංචිකරුවන් වන අතර පැහැර ගත් බව කියන කාන්තාව මඩකලපුවේ සිට පැමිණි අයෙක් බවයි වාර්තා වී ඇත්තේ.\nදැරියගේ මව මුදල් එක්රැස් කිරීමට ගොස් සිටි අවස්ථාවේ දී මඩකලපුවේ සිට පැමිණි බව කියන සැකකාර කාන්තාව කඩයට යන බව පවසා මිත්තනියගෙන් දැරිය ඉල්ලාගෙන පිටව ගොස් තිබෙනවා.\nමේ පිළිබඳ පරීක්ෂණ පවත්වන යාපනය පොලිසිය පවසා සිටින්නේ දැරිය ගැන යම් තොරතුරක් වෙතොත් පහත දුරකථන අංකවලට දැනුම් දෙන ලෙසයි.\nයාපනය මුලස්ථානය පොලිසිය 021-2222222 / 021-3211257/071-8591329",
       "URL": "https://www.hirunews.lk/348438/කුඩා-දැරියක්-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=26"
}