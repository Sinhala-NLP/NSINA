{
       "Source": "hirunews",
       "Timestamp": "Tuesday, 01 August 2017 - 13:50",
       "Headline": "සැමියා සහ බිරිඳ 14 හැවිරිදි දියණියත් යොදාගෙන රටපුරා කළ ජාවාරම අල්ලයි",
       "News Content": "සැමියා සහ බිරිඳ, දුව සමඟ එක්‌වී රට පුරා ඇති රන් අභරණ වෙළෙඳසල්වලින් ලක්‍ෂ ගණන් වටිනා රන් ආභරණ  සොරා ගැනීමේ සංවිධානාත්මක ජාවාරමක්‌ හෙළිකර ගැනීමට කොච්චිකඩේ පොලිසියේ අපරාධ විමර්ශන අංශය සමත් වී තිබෙනවා.\nඊයේ (31) මෙම සැකකරුවන් අත්අඩංගුවට ගත් අවස්‌ථාවේ ඔවුන් විසින් කොච්චිකඩේ රන් ආභරණ අලෙවි සැලකින් ඊයේ (31) සොරාගත් රුපියල් ලක්‍ෂ 08කට වඩා වටිනා රන් ආභරණ සිය නිවස තුළ සඟවා තිබියදී සොයා ගැනුනා.\nකොච්චිකඩේ රන් ආභරණ වෙළෙඳසැලකින්  රුපියල් ලක්‍ෂ 08 කට වඩා වටිනා රන් ආභරණ තොගයක්‌ ඊයේ (31) අතුරුදන්ව ඇති බවට කොච්චිකඩේ පොලිසියට පැමිණිල්ලක් ලැබුණු පසු කළ විමර්ශනවල දී මේ සියල්ල හෙළි කර ගැනීමට සමත්ව තිබෙනවා.\nරන් ආභරණ අලෙවිසැලේ සහ අවට වෙළෙඳසැල් වල සවිකර තිබූ CCTV ආරක්‍ෂිත කැමරා පොලිසිය විසින් පරීක්‍ෂා කිරීමේදී අයෙකු දිවවිත් ත්‍රිරෝද රථයකින් පළායන දර්ශන හමුවී තිබෙනවා.\nඑහිදී එම ත්‍රිරෝද රථයේ අංකය සොයාගෙන පරීක්‍ෂා කිරීමේදී කොළඹ 14, ඩි මෙල් වත්තේ පදිංචි සැකකරුවන් පිරිස සොයා ගත්තා.\nඔවුන් විසින් සොරකමට යොදාගත් ත්‍රිරෝද රථය ද එහිදී හමුව තිබෙනවා.\nනිවස පරික්‍ෂා කිරීමේ දී කොච්චිකඩේ රන් ආභරණ සැලෙන් සොරාගත් රුපියල් ලක්‍ෂ 08 කට අධික වටිනා රන් අබරණ සහිත පෙට්‌ටිය සොයාගෙන ගත බව සඳහන්.\nමෙම සංවිධානාත්මක ජාවාරම සම්බන්ධයෙන් සැකපිට සොරාගත් රන් ආභරණ  සමඟ අත්අඩංගුවට ගෙන ඇත්තේ කොළඹ - 14, ග්‍රෑන්ඩ්පාස්‌, ඩි මෙල් වත්තේ පදිංචි 43 හැවිරිදි පියා, 34 හැවිරිදි මව සහ 14 හැවිරිදි එම පවුලේ දියණියයි.\nඅත්අඩංගුවට ගත මොවුන් මිගමුව අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගතකර තිබෙනවා.\nහඳුනාගැනීමේ පෙරෙට්‌ටුව අගෝස්‌තු මස 10 වන දා පැවැත්වීමට නියමිතයි.",
       "URL": "https://www.hirunews.lk/167326/සැමියා-සහ-බිරිඳ-14-හැවිරිදි-දියණියත්-යොදාගෙන-රටපුරා-කළ-ජාවාරම-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4391"
}