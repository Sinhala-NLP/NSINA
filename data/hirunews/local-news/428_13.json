{
       "Source": "hirunews",
       "Timestamp": "Friday, 07 April 2023 - 14:20",
       "Headline": "පෙර පාසල් ගුරුතුමියක් කපා කොටා ඝාතනය කෙරේ (වීඩියෝ)",
       "News Content": "පේරාදෙණිය - කොබ්බෑකඩුව ප්‍රදේශයේ දී කාන්තාවක් තියුණු ආයුධයකින් පහර දී ඝාතනය කර තිබෙනවා.\nඅද (07) පෙරවරුවේ මෙම පහරදීම සිදු කර ඇති අතර, පහරකෑමට ලක් වූ කාන්තාව රෝහල්ගත කිරීමේ දී ජීවිතක්ෂයට පත් වූ බවයි වාර්තා වන්නේ.\nමෙලෙස මියගොස් ඇත්තේ 25 හැවිරිදි මුරුතලාව ප්‍රදේශයේ පදිංචිකාරිනියක්.\nමියගිය තැනැත්තිය වෘත්තියෙන් පෙර පාසල් ගුරුවරියක් බවයි මූලික පොලිස් විමර්ශනවල දී අනාවරණය වී ඇත්තේ.\nඝාතනයට ලක් වූ තරුණිය කොබ්බෑකඩුව - ගිනිහේන ප්‍රදේශයේ සිය සේවා ස්ථානය වෙත යමින් සිටිය දී මෙම අවාසනාවන්ත ඉරණමට මුහුණ දී තිබෙනවා.\nමෘත දේහය ඉලුක්පිටිය රෝහලේ මෘතශරීරාගාරයේ පශ්චාත් මරණ පරීක්ෂණ සඳහා තැන්පත් කර ඇති අතර, ඝාතකයින් සොයා පේරාදෙණිය පොලිස් විමර්ශන ක්‍රියාත්මකයි.",
       "URL": "https://www.hirunews.lk/331937/පෙර-පාසල්-ගුරුතුමියක්-කපා-කොටා-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=428"
}