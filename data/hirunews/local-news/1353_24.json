{
       "Source": "hirunews",
       "Timestamp": "Wednesday, 16 February 2022 - 11:24",
       "Headline": "ඔක්සිජන් අවශ්‍යතාව වැඩි වී ඇති බවට හෙළිදරව්වක්",
       "News Content": "මේ වන විට කොළඹ ජාතික රෝහලට ඇතුළත් වන කොවිඩ් රෝගීන්ගෙන් වැඩි පිරිසක් නිසි ලෙස එන්නත් මාත්‍රා ලබා නො ගත් අය බව කොළඹ ජාතික රෝහලේ නියෝජ්‍ය අධ්‍යක්ෂක චන්දන ගජනායක පවසනවා.\nඔවුන් බොහොමයක් මැදි වයසේ පසුවන, සංකූලතා සහ දැඩි සත්කාර අවශ්‍ය වන අය බව ද ඔහු සඳහන් කරනවා.\nලෝකයේ තිබෙන එන්නත් පිළිබඳ දත්ත අනුව අපේ රටේ ද මෙම තුන් වැනි මාත්‍රාව අනුමත කර ඇති බවත් තුන් වැනි මාත්‍රාව ලබාදෙන මධ්‍යස්ථාන බොහෝ පිහිටා තිබෙන බවත් එම නිසා, හැකි ඉක්මනින් තුන් වැනි මාත්‍රාව ලබාගැනීමට කටයුතු කරන ලෙස යි වෛද්‍යවරයා ප්‍රධාන වශයෙන් අවධාරණය කරන්නේ.\nඔක්සිජන් අවශ්‍යතාවයේ වැඩිවීමක් ද මේ වන විට දක්නට ලැබෙන බව පවසන වෛද්‍යවරයා, රැකියා සඳහා පිටත් වීමට හෝ විදේශගත වීමට නො ව ජීවිතය ආරක්ෂා කර ගැනීම ප්‍රධාන කොටගෙන තෙවැනි එන්නත ලබාගත යුතු බව ජනතාවට අවධාරණය කරනවා.",
       "URL": "https://www.hirunews.lk/297154/ඔක්සිජන්-අවශ්‍යතාව-වැඩි-වී-ඇති-බවට-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1353"
}