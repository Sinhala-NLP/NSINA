{
       "Source": "hirunews",
       "Timestamp": "Monday, 19 June 2023 - 16:28",
       "Headline": "ග්‍රීක මුහුදේ ගිලී ගිය සංක්‍රමණික යාත්‍රාවේ 300 වැඩි පිරිසක් පාකිස්ථාන ජාතිකයන්",
       "News Content": "නීතිවිරෝධීව ඉතාලිය බලා යාත්‍රා කරමින් සිටියදී ග්‍රීසියේ වෙරළ ආසන්නයේ ගිලී ගිය ධීවර යාත්‍රාවේ සිටි සංක්‍රමණිකයන් අතරින් 300 කට වැඩි පිරිසක් පාකිස්ථාන ජාතිකයන් බවට හෙළිවී තිබෙනවා. කෙසේ වෙතත් ඒ පිළිබඳ ග්‍රීසිය නිල ප්‍රකාශයක් නිකුත් කර නැහැ.\nපසුගිය 14 වනදා එම ධීවර යාත්‍රාව අනතුරට ලක්වන අවස්ථාවේ සංක්‍රමණිකයින් 750 කට අධික පිරිසක් ගමන් කරමින් සිට ඇති අතර, ඉන් 78 දෙනෙකුට අධික පිරිසක් මියගොස් තිබුණා.\nග්‍රීක ආරක්ෂක අංශ සිදුකළ මෙහෙයුම්වලදී 100 කට අධික පිරිසක් මුදාගෙන තිබූ අතර, අනතුරින් 500 කට අධික පිරිසක් අතුරුදන්වී ඇති බවයි ජගත් සංවිධානය වාර්තා කර ඇත්තේ.",
       "URL": "https://www.hirunews.lk/338409/ග්‍රීක-මුහුදේ-ගිලී-ගිය-සංක්‍රමණික-යාත්‍රාවේ-300-වැඩි-පිරිසක්-පාකිස්ථාන-ජාතිකයන්",
       "Category": "Local News",
       "Parent URL": "https://www.hirunews.lk/local-news.php?pageID=255"
}