{
       "Source": "hirunews",
       "Timestamp": "Wednesday, 03 May 2017 - 21:45",
       "Headline": "කඩුවෙල ද්විත්ව ඝාතනයට සම්බන්ධ 3 ක් අත්අඩංගුවට",
       "News Content": "කඩුවෙල කොතලාවල හංදිය ප්‍රදේශයේදී වෙඩි තබා පුද්ගලයන් දෙදෙනෙකු ඝාතනය කිරීමට සම්බන්ධ 3 දෙනෙකු පොලිස් අත්අඩංගුවට ගෙන තිබෙනවා.\nමිරිහාන විශේෂ අපරාධ මෙහෙයුම් ඒකකය මගින් අද පෙරවරුවේ මෙම පුද්ගලයන් අත්අඩංගුවට ගෙන ඇත්තේ පුගොඩ / දෙල්ගොඩ සහ කඩුවෙල ප්‍රදේශවලදීයි.\nඝාතනයට යොදාගත් ත්‍රී රෝද රථයක් ද පොලිස් භාරයට ගෙන ඇති අතර සැකකරුවන් වැඩිදුර විමර්ශණ සඳහා මිරිහාන පොලිසියට භාරදී තිබෙනවා.\nඅවුරුදු 22 / 23 සහ 35 වයස්වල පසුවන සැකකරුවන් තුන්දෙනා හෙට කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/160549/කඩුවෙල-ද්විත්ව-ඝාතනයට-සම්බන්ධ-3-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4534"
}