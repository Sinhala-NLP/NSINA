{
       "Source": "hirunews",
       "Timestamp": "Wednesday, 22 June 2022 - 10:27",
       "Headline": "ත්‍රස්තවාදීන් භාවිත කළ යුධ උපකරණ සමග දෙදෙනෙක් අත්අඩංගුවට",
       "News Content": "පසුගිය යුධ සමයේ ත්‍රස්තවාදීන් විසින් භාවිත කර පුපුරා නො ගිය යුධ උපකරණ තොගයක් සන්තකයේ තබාගෙන සිටි පුද්ගලයන් දෙදෙනකු විශේෂ කාර්ය බලකායේ නිලධාරීන් විසින් ඊයේ (21) අත්අඩංගුවට ගෙන තිබෙනවා.\nඒ විශේෂ කා­­ර්ය බලකා‍යේ කිලිනොච්චිය කඳවුරේ නිලධාරීන්ට ලද තොරතුරකට අනුව මරදන්කේනි පොලිස් වසමේ මණ්ඩලායි ප්‍රදේශයේ දී කරන ලද වැටලීමක් අතරතුරයි.\nඑහි දී මි.මී. 120 මෝටාර් උණ්ඩ‍ එකක්, මි.මී. 81 මෝටාර් උණ්ඩ‍ එකක්, යුධ ටැංකි නාශක RPG උණ්ඩ‍ එකක්, පුද්ගල නාශක RPG උණ්ඩ එකක් ඇතුළු යුද්ධ උපකරණ කිහිපයක් සොයාගෙන තිබෙනවා.\nයුධ උපකරණ තොගය සමග අත් අඩංගුවට ගෙන ඇත්තේ ප⁣ලෛ ප්‍රදේශයේ පදිංචි වයස අවුරුදු 40 ක පමණ පුද්ගලයින් දෙදෙනෙක්.\nවිශේෂ කාර්ය බලකායේ නිලධාරීන් විසින් මරදන්කේනි පොලිසිය වෙත සැකකරුවන් දෙදෙනා බාර දී ඇති අතර පොලිස් ප්‍රශ්න කිරීම්වල දී සැකකරුවන් විසින් ප්‍රකාශ කොට ඇත්තේ, මෙම යුධ උපකරණ අභ්‍යන්තරයේ ඇති පුපුරණ ද්‍රව්‍ය යොදාගෙන මසුන් මැරිමේ කටයුතු සිදු කළ බවයි.",
       "URL": "https://www.hirunews.lk/307862/ත්‍රස්තවාදීන්-භාවිත-කළ-යුධ-උපකරණ-සමග-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1077"
}