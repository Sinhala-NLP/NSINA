{
       "Source": "hirunews",
       "Timestamp": "Saturday, 18 March 2017 - 13:52",
       "Headline": "ජනපති ලබන සතියේ රුසියාවට",
       "News Content": "ජනාධිපති මෛත්‍රීපාල සිරිසේන ලබන බදාදා රුසියාවේ තුන්දින නිළ සංචාරයක් ආරම්භ කරනවා. රුසියානු ජනාධිපති ව්ලැදිමීර් පුටින්ගේ ආරාධනයකට අනුව ජනාධිපතිවරයා මෙම සංචාරය සඳහා එක්වන බවයි ජනාධිපති මාධ්‍ය අංශය සදහන් කළේ.\nආරක්ෂක සහ ආර්ථික වශයෙන් දෙරටට වැදගත් වන කරුණු රැසක් පිළිබද ජනාධිපතිවරයාගේ මෙම සංචාරයේදී අවධානය යොමු වනු ඇති බව විදේශ කටයුතු අමාත්‍යාංශය සදහන් කළා.\nවිශේෂයෙන් රජයේ අපනයන සංවර්ධන වැඩසටහන යටතේ රුසියානු වෙළඳපොළ තුළ පවතින අවස්ථා හඳුනා ගැනීම පිළිබදව ද මෙහිදී සැලකිල්ලක් යොමු වනු ඇති.\nජනාධිපතිවරයාගේ රුසියානු සංචාරයට සමගාමීව ශ්‍රී ලංකාව සහ රුසියාව අතර ධීවර, විද්‍යා හා තාක්ෂණ, නවෝත්පාදන යන ක්ෂේත්‍රයන් හි ගිවිසුම් කිහිපයකටම අත්සන් තැබීමට නියමිතයි.",
       "URL": "https://www.hirunews.lk/157160/ජනපති-ලබන-සතියේ-රුසියාවට",
       "Category": "Local News",
       "Parent URL": "https://www.hirunews.lk/local-news.php?pageID=4607"
}