{
       "Source": "hirunews",
       "Timestamp": "Tuesday, 18 July 2023 - 8:54",
       "Headline": "ඖෂධ සංස්ථාව කෝටි 9ක් වැඩිපුර ගෙවා ඉන්හේලර් අරන්",
       "News Content": "රාජ්‍ය ඖෂධ නීතිගත සංස්ථාවේ ප්‍රසම්පාදන කමිටුව ඒකකයක් රුපියල් 705.40 ක් වන ලෙස ඒකක 130,000ක් රුපියල් නවකෝටි දාහත් ලක්ෂයකට ප්‍රදානය කළ ඉන්හේලර් විශේෂයක ඇනවුම සැපයුම්කරු විසින් ඒකකයක් රුපියල් 14.13ක් වන පරිදි රුපියල් ලක්ෂ 18කට ආනයනය කර වෛද්‍ය සැපයුම් අංශයට සපයා ඇතැයි රේගුවට ඉදිරිපත් කර තිබූ වාර්තා අනුව අනාවරණය වන බව විගණන වාර්තාවක සඳහන් වෙනවා.\nමෙම වාර්තාවට අනුව මෙම ඖෂධය ලබා ගෙන තිබෙන්නේ කොන්ත්‍රාත්තුව ප්‍රදානය කළ මිලට වඩා රුපියල් කෝටි 8.97ක් වැඩිපුර ගෙවීමෙන්.\nඑම මිල වැඩි වීම සියයට 4892ක්.\nමේ සම්බන්ධයෙන් වහාම විධිමත් ස්වාධීන පරීක්ෂණයක් කර එයට වගකිවයුත්තන්ට එරෙහිව ඉදිරි ක්‍රියාමාර්ග ගන්නා ලෙස විගණකාධිපතිවරයාට නිර්දේශ කර තිබෙනවා.",
       "URL": "https://www.hirunews.lk/341581/ඖෂධ-සංස්ථාව-කෝටි-9ක්-වැඩිපුර-ගෙවා-ඉන්හේලර්-අරන්",
       "Category": "Local News",
       "Parent URL": "https://www.hirunews.lk/local-news.php?pageID=175"
}