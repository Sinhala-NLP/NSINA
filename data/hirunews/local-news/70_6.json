{
       "Source": "hirunews",
       "Timestamp": "Saturday, 26 August 2023 - 23:08",
       "Headline": "කාන්තා මළ සිරුරක් පුත්තලම කලපුවක (වීඩියෝ)",
       "News Content": "අභිරහස් ලෙස ඝාතනය කරන ලද කාන්තා මළ සිරුරක් පුත්තලම සේතපොල ප්‍රදේශයේ කලපුවක තිබී සොයාගෙන තිබෙනවා.\nපොලීසිය පැවසුවේ අද(26) පෙරවරුවේ පැමිණි ධීවරයෙකු මෙම මළ සිරුර දැක පොලීසියට දැනුම් දී තිබූ බවයි.\nමෙලෙස මියගොස් ඇත්තේ අවුරුදු 52 ක් වයසැති දරුවන් සිව් දෙනෙකුගේ මවක්.\nපොලීසිය පැවසුවේ ඝාතනයට ලක් වු කාන්තාවගේ හිසට තියුණු ආයුධවලින් පහරදි තිබු බවයි.\nඝාතනයට ලක් වු කාන්තාවට අයත් බව සැලකෙන රුපියල් 20000 ක පමණ මුදලක් සහ රන් ආභරණ සහිත මල්ලක් සේතපොල තොටුපල ආසන්නයේ කඩොලාන කැලෑවේ සඟවා තිබියදි සොයාගෙන තිබෙනවා.\nසිය දියණියකගේ නිවසේ සිටි එම කාන්තාව ආගමික කටයුතුත්තකට යන බව පවසමින් පසුගිය විසි පස්වැනිදා ත්‍රිරෝද රථයකින් පිටව ගොස් තිබු බව මෙතෙක් කරන ලද පරීක්ෂණවලින් අනාවරණ වි තිබෙනවා.\nසිද්ධිය සම්බන්ධයෙන් එම ත්‍රිරෝද රථ රියදුරු සැකපිට අත්අඩංගුවට ගෙන ඇති අතර, පොලීසිය වැඩිදුරටත් පරීක්ෂණ පවත්වනවා.",
       "URL": "https://www.hirunews.lk/346215/කාන්තා-මළ-සිරුරක්-පුත්තලම-කලපුවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=70"
}