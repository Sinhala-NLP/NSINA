{
       "Source": "hirunews",
       "Timestamp": "Thursday, 10 March 2016 - 12:24",
       "Headline": "අගමැති හදන තාප්ප දෙකක් ගැන ජවිපෙන්  හෙළිදරව්වක්",
       "News Content": "අග්‍රාමාත්‍ය රනිල් වික්‍රමසිංහ පසුගියදා පාර්ලිමේන්තුවට ඉදිරිපත් කළ බදු සංශෝධන යෝජනා තුළින් භාණ්ඩ හා සේවා මිල ඉහළ යා හැකි බව ජනතා විමුක්ති පෙරමුණ පවසනවා.\nඑහි නායක පාර්ලිමේන්තු මන්ත්‍රී අනුර කුමාර දිසානායක මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nඔහු වැඩිදුරටත් සඳහන් කළේ අග්‍රාමාත්‍ය රනිල් වික්‍රමසිංහ ණය සහ ලෝක ආර්ථික තාප්පය සකසමින් සිටින බවයි.\nමේ අතර නව සමසමාජ පක්ෂය කොළඹ අද කැඳවා තිබූ මාධ්‍ය හමුවකදී එහි නායක  ආචාර්ය වික්‍රමබාහු කරුණාරත්න ජනතා විමුක්ති පෙරමුණේ නායක අනුර කුමාර දිසානායකගේ වත්මන් ක්‍රියාකලාපය සම්බන්ධයෙන් චෝදනා එල්ල කළා.\nඔහු කියා සිටියේ පොහොර ගැටළුව උලූප්පා දක්වමින් ගොවියන් මහ මගට බැස්සවීමට ජනතා විමුක්ති පෙරමුණ කටයුතු කරන බවයි.",
       "URL": "https://www.hirunews.lk/128217/අගමැති-හදන-තාප්ප-දෙකක්-ගැන-ජවිපෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=5135"
}