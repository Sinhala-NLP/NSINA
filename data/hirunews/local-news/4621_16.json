{
       "Source": "hirunews",
       "Timestamp": "Friday, 10 March 2017 - 12:22",
       "Headline": "තනිව සිටි කාන්තාවක් අබිරහස් ලෙස මියයයි",
       "News Content": "පානදුර කෝවිල වත්තේ ඉදිකරමින් පවතින සිවි මහල් ගොඩනැගිල්ලක කාමරයක තනිව සිටි කාන්තාවක් අබිරහස් ලෙස මියගොස් ඇති බව පානදුර පොලිසිය පවසනවා.\nසිරුර සොයාගන්නා විට එය නිරුවත්ව පැවති  බවයි අප වාර්තාකරු සඳහන් කරේ.\nමෙලෙස මියගොස් ඇත්තේ දෙල්තොට ලූල්කඳුරවත්ත පදිංචි සිටි මොරටුව ආහාර සකස්කරන ආයතනයක සේවය කළ 47 හැවිරිදි එක් දරු මවක් බවයි පොලිසිය හඳුනාගෙන තිබෙන්නේ.\nමිය යන විට ඇය ඇඳ සිටි බවට සැකකරන ඇඳුම් සහ ඇයගේ අනෙකුත් ඇඳුම්ද ඇය මියගොස් සිටි ස්ථානයේ තිබු බවයි පොලිසිය පවසන්නේ.\nසිරුර සොයාගන්නා විට එය දැඩිසේ නරක්වී තිබු බවයි අප වාර්තාකරු සඳහන් කරේ.",
       "URL": "https://www.hirunews.lk/156520/තනිව-සිටි-කාන්තාවක්-අබිරහස්-ලෙස-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4621"
}