{
       "Source": "hirunews",
       "Timestamp": "Tuesday, 29 December 2020 - 10:05",
       "Headline": "වෙනිවැල් කිලෝ 35ක් සහ බඳින තුවක්කුවක් සමඟ සැකකරුවෙක් STF දැලේ පැටලෙයි",
       "News Content": "ඉමදුව, කනංකේ ප්‍රදේශයේ නිවසක සඟවා තිබූ වෙනිවැල් කිලෝ ග්‍රෑම් 35ක්, අඩි 06ක් පමණ උස ගංජා ගසක් සහ බඳින තුවක්කුවක් සමඟ පුද්ගලයෙක් ඊයේ (28) අත්අඩංගුවට ගෙන තිබෙනවා.\nකොග්ගල ගුවන් හමුදා කඳවුරේ බුද්ධි නිලධාරීන්ට ලද තොරතුරකට අනුව කොක්මාදුව විශේෂ කාර්ය බලකා කඳවුරේ නිලධාරීන් විසින් සිදුකළ මෙහෙයුමකදීයි සැකකරු අත්අඩංගුවට ගෙන ඇත්තේ.\nමෙලෙස අත්අඩංගුවට ගෙන ඇත්තේ 42 හැවිරිදි වියේ පසුවූ අයෙක්.\nමෙම මෙහෙයුමේදී  සොයාගත් වෙනිවැල් තොගය කනංකේ - කොඩිගල කන්ද රක්ෂිතයෙන් කපා ඇති බවටයි අනාවරණය වී ඇත්තේ.\nඅප වාර්තාකරු සඳහන් කළේ සැකකරු අද (29) අධිකරණයට ඉදිරිපත් කිරීමට නියමිතය බවයි.",
       "URL": "https://www.hirunews.lk/258220/වෙනිවැල්-කිලෝ-35ක්-සහ-බඳින-තුවක්කුවක්-සමඟ-සැකකරුවෙක්-stf-දැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=2247"
}