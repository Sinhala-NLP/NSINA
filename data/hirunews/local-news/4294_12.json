{
       "Source": "hirunews",
       "Timestamp": "Sunday, 01 October 2017 - 10:15",
       "Headline": "අගමැතිගෙන් විශේෂ ආරාධනයක්",
       "News Content": "එළඹෙන පළාත්පාලන මැතිවරණය සඳහා තරග කිරීමට එක්සත් ජාතික පෙරමුණේ සියලූ පක්ෂවලට ආරාධනා කර ඇතැයි අග්‍රාමාත්‍ය රනිල් වික්‍රමසිංහ පවසනවා.\nඅනුරාධපුර - තලාව ප්‍රදේශයේ ඊයේ පස්වරුවේ පැවති එක්සත් ජාතික පක්ෂ ක්‍රියාකාරි හමුවට එක්වෙමින් අග්‍රාමාත්‍යවරයා කියා සිටියේ සෑම කොට්ඨාශයකින්ම බහුතර ඡන්ද සංඛ්‍යාවක් ලබාගෙන ජයග්‍රහණය කළ හැකි පුද්ගලයින් මැතිවරණයට ඉදිරිපත් කළ යුතු බවයි.\nඒ සඳහා තරඟ කිරීමට එක්සත් ජාතික පෙරමුණේ පක්ෂ සියල්ලටම ඉදිරිපත්වන ලෙස ආරාධනා කර ඇති බවද අග්‍රාමාත්‍යවරයා සඳහන් කළා.\nමේ අතර, කහටගස්දිගිලිය ප්‍රාදේශීය සභා ශාලාවේදී ඊයේ පැවති තවත් පක්ෂ ක්‍රියාකාරි හමුවකින් පසු අග්‍රාමාත්‍යවරයා එම ස්ථානයෙන් පිටව යාමත් සමග පක්ෂ ක්‍රියාකාරින් අතර උණුසුම් තත්ත්වයක් හට ගත්තා.",
       "URL": "https://www.hirunews.lk/172274/අගමැතිගෙන්-විශේෂ-ආරාධනයක්",
       "Category": "Local News",
       "Parent URL": "https://www.hirunews.lk/local-news.php?pageID=4294"
}