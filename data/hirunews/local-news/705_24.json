{
       "Source": "hirunews",
       "Timestamp": "Sunday, 27 November 2022 - 7:28",
       "Headline": "බැසිල්ට පහසුකම් සැපයීම ගැන නිවේදනයක්",
       "News Content": "හිටපු මුදල් අමාත්‍ය බැසිල් රාජපක්ෂට සහ ඔහුගේ බිරිඳට පසුගියදා ගුවන් තොටුපලේ විශේෂ අමුත්තන් සඳහා වන ප්‍රභූ ආලින්ද පහසුකම ලබාදීම පිලිබඳව ගුවන් තොටුපල සහ ගුවන් සේවා සමාගම නිවේදනයක් නිකුත් කළා.\nඑමඟින් සඳහන් කර ඇත්තේ හිටපු අමාත්‍යවරයාට සහ ඔහුගේ බිරිඳට පසුගිය නොවැම්බර් 20 වනදා එම පහසුකම ලබාදුන්නේ මුදල් ගෙවීමේ පදනම මත බවයි.\nඊට අදාළ ගෙවීම් නිසි පරිදි සිදුකර ඇති බව එම නිවේදනයේ සඳහන්.\nඑමෙන්ම හිටපු අමාත්‍යවරයා පිළිගැනීමට ගුවන් තොටුපලට පැමිණි විශේෂ අමුත්තන් වෙනුවෙන් තේ පැන් සංග්‍රහයක් පිරිනැමීම පිළිබඳවද එහි කරුණු දක්වා තිබුණා.\nඒ අනුව අදාළ පාර්ශ්වයේ ඉල්ලීම මත මුදල් ගෙවීමෙන් පසු එම පහසුකම ද සැපයූ බවයි ගුවන් තොටුපල හා ගුවන් සේවා සමාගම වැඩිදුරටත් සඳහන් කර ඇත්තේ.",
       "URL": "https://www.hirunews.lk/321375/බැසිල්ට-පහසුකම්-සැපයීම-ගැන-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=705"
}