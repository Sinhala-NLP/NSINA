{
       "Source": "hirunews",
       "Timestamp": "Wednesday, 24 February 2021 - 13:14",
       "Headline": "රෝහල් රැසක සුළු සේවක වර්ජනයක් - රෝගීන්ට අපහසුතා (වීඩියෝ)",
       "News Content": "කොළඹ ජාතික රෝහල ඇතුළු රෝහල් රැසක සුළු සේවකයින් ආරම්භ කර ඇති වර්ජනයක් හේතුවෙන් රෝගීන් දැඩි අපහසුතාවට පත්ව තිබෙනවා.\nනොදන්වා ආරම්භ කෙරුණු මෙම වර්ජනය හේතුවෙන් අද උදෑසන රෝහලවලට ප්‍රතිකාර ලබා ගැනීමට පැමිණි රෝගීන් මෙසේ දුෂ්කරතාවට පත්වුණා.\nරැකියා ලක්ෂයේ වැඩසටහන යටතේ බහුකාර්ය සංවර්ධන නිලධාරින් රෝහල් වලට යොමුකළ බවට චෝදනා කරමිනුයි මෙලෙස මොවුන් වර්ජනයක් ආරම්භ කර ඇත්තේ.\nමේ අතර, රැකියා ලක්ෂයේ වැඩසටහන යටතේ බඳවා ගත් පිරිස් සෞඛ්‍ය සේවා දෙපාර්තමේන්තුවට ඇතුලත් කර නොමැති බව ජනාධිපති ගෝඨාභය රාජපක්ෂ ඊයේ ප්‍රකාශ කළා.\nජනාධිපතිවරයා මේ බව සඳහන් කළේ ශ්‍රී ලංකා පොදුජන පෙරමුණට සම්බන්ධ වෘත්තීය සමිති නියෝජිතයන් සමඟ ජනාධිපති කාර්යාලයේ ඊයේ පැවති සාකච්ඡාවකදියී.\nරැකියා ලක්ෂයේ වැඩසටහන යටතේ බඳවා ගත් පිරිස් සෞඛ්‍ය සේවයට ඇතුලත් කර ගන්නා බවට පතුරවා හැර ඇති මතය සම්පූර්ණයෙන්ම වැරදි සහගත බවයි ජනාධිපතිවරයා එහිදී සඳහන් කර ඇත්තේ.",
       "URL": "https://www.hirunews.lk/263538/රෝහල්-රැසක-සුළු-සේවක-වර්ජනයක්-රෝගීන්ට-අපහසුතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2127"
}