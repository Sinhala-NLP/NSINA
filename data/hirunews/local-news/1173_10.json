{
       "Source": "hirunews",
       "Timestamp": "Thursday, 12 May 2022 - 21:00",
       "Headline": "නව අගමැති පත්වීමත් සමග ඉන්දීය මහකොමසාරිස් කාර්යාලයෙන් ට්විටර් සටහනක්",
       "News Content": "ශ්‍රී ලංකාවේ නව අගමැතිවරයා ලෙසට එක්සත් ජාතික පක්ෂ නායක රනිල් වික්‍රමසිංහ මහතා පත්වීම සම්බන්ධයෙන් මෙරට ඉන්දීය මහකොමසාරිස් කාර්යාලය ට්විටර් පණිවුඩයක් නිකුත් කර තිබෙනවා.\nඉන්දියානු මහ කොමසාරිස් කාර්යාලය ශ්‍රී ලංකාවේ දේශපාලන ස්ථාවරත්වය බලාපොරොත්තු වන අතර රනිල් වික්‍රමසිංහ ශ්‍රී ලංකාවේ අග්‍රාමාත්‍යවරයා ලෙස දිවුරුම් දීමෙන් අනතුරුව ප්‍රජාතන්ත්‍රවාදී ක්‍රමවේදයන්ට අනුකූලව පිහිටුවන ශ්‍රී ලංකා රජය සමඟ කටයුතු කිරීමට අපේක්ෂා කරන බවයි එම නිවේදනයේ දැක්වෙන්නේ.\nඑමෙන්ම ශ්‍රී ලංකාවේ ජනතාව වෙනුවෙන් ඉන්දියාවේ කැපවීම තවදුරටත් අඛණ්ඩව පවතිනු ඇති බව ද ඉන්දීය මහකොමසාරිස් කාර්යාල ට්විටර් පණිවුඩයේ දැක්වෙනවා.",
       "URL": "https://www.hirunews.lk/304178/නව-අගමැති-පත්වීමත්-සමග-ඉන්දීය-මහකොමසාරිස්-කාර්යාලයෙන්-ට්විටර්-සටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1173"
}