{
       "Source": "hirunews",
       "Timestamp": "Sunday, 19 February 2023 - 7:29",
       "Headline": "ඡන්දය ගැන විපක්ෂයේ තීන්දුව ගැන මද්දුමබණ්ඩාර කියයි",
       "News Content": "පළාත් පාලන ඡන්ද විමසීම සම්බන්ධයෙන් පාර්ලිමේන්තුවේ විපක්ෂය නියෝජනය කරන සියලු පාර්ශ්වයන් සමඟ සාකච්ඡා කර ඉදිරි පියවර තීරණය කරන බව සමගි ජනබලවේගය ප්‍රකාශ කළා.\nඑහි මහලේකම්, පාර්ලිමේන්තු මන්ත්‍රී රංජිත් මද්දුමබණ්ඩාර කියා සිටියේ අනිද්දා (21) පාර්ලිමේන්තුව රැස්වීමෙන් පසු අදාළ සාකච්ඡා පවත්වන බවයි.\nමේ අතර, පාර්ලිමේන්තුව අනිද්දා සිට 24 වැනිදා දක්වා රැස්වීමට නියමිතයි.\n21 වනදා ශ්‍රී ලංකා තේ මණ්ඩල පනත යටතේ ගැසට් පත්‍රවල පළකළ නියෝග හතරක් සහ සමාගම් පනත යටතේ නියෝගයක් විවාද කිරීමෙන් අනතුරුව අනුමැතිය ලබා ගැනීමට නියමිත බවයි පාර්ලිමේන්තුවේ සන්නිවේදන දෙපාර්තමේන්තුව පැවසුවේ.\nඑදින පස්වරු 5.00 සිට 5.30 දක්වා රජය ගෙන එන සභාව කල්තබන අවස්ථාවේ යෝජනාව අනුව විවාදය පැවැත්වීමට නියමිතව තිබෙනවා.\n22 වනදා කොළඹ වරාය නගරය ආර්ථික කොමිෂන් සභාව පනත යටතේ නියෝග දෙකක් විවාද කිරීමෙන් අනතුරුව අනුමත කිරීමට නියමිතව තිබෙනවා.",
       "URL": "https://www.hirunews.lk/327747/ඡන්දය-ගැන-විපක්ෂයේ-තීන්දුව-ගැන-මද්දුමබණ්ඩාර-කියයි",
       "Category": "Local News",
       "Parent URL": "https://www.hirunews.lk/local-news.php?pageID=527"
}