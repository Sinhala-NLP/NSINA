{
       "Source": "hirunews",
       "Timestamp": "Friday, 07 April 2017 - 12:12",
       "Headline": "වෛද්‍ය වර්ජනයෙන් රෝගීන්ට පීඩා (ඡායාරූප)",
       "News Content": "රජයේ වෛද්‍ය නිලධාරීන්ගේ සංගමය ආරම්භ කර ඇති සංකේත වැඩ වර්ජනය හේතුවෙන් රෝහල් රැසකට පැමිණි රෝගීන් දැඩි අපහසුතාවන්ට ලක්ව තිබෙනවා.\nඅප වාර්තාකරුවන් සඳහන් කළේ ප්‍රතිකාර සහ සායනික කටයුතුවලට පැමිණි රෝගීන් රැසක් අසීරුතාවට පත්ව ඇති බවයි.\nරජයේ වෛද්‍ය නිලධාරීන්ගේ සංගමය සඳහන් කළේ හදිසි අවස්ථාවලදී පමණක් රෝගීන්ට ප්‍රතිකාර ලබාදීමට කටයුතු කරන බවයි.\nමාලඹේ පෞද්ගලික වෛද්‍ය විද්‍යාලයට විරෝධය පළ කරමිනුයි රජයේ වෛද්‍ය නිලධාරින්ගේ සංගමය මෙම සංකේත වැඩ වර්ජනය ආරම්භ කර ඇත්තේ.\nඅද දිනයේ පැය 24 ක් පුරා ක්‍රියාත්මක මෙම වර්ජනය පිළිබදව දැනුවත් කිරීම සදහා රජයේ වෛද්‍ය නිලධාරින්ගේ සංගමය අද පෙරවරුවේ මාධ්‍ය හමුවක් ද කැදවා තිබුණා.\nඊට එක්වෙමින් අදහස් දැක්වූ එම සංගමයේ සහකාර ලේකම් වෛද්‍ය හරිත අලූත්ගේ කියා සිටියේ වර්ජනය සාර්ථකව ක්‍රියාත්මක වෙමින් පවතින බවයි.\nවිසදුම් ලබානොදුන හොත් ඉදිරියේදී දැඩි ක්‍රියාමාර්ගවලට අවතීර්ණ වීමට අපේක්ෂා කරන බව ද ඔහු එහිදී වැඩිදුරටත් ප්‍රකාශ කළා.\nකෙසේ වෙතත්, මෙම වර්ජනය හේතුවෙන් ප්‍රතිකාර ගැනීම සදහා රෝහල් වෙත පැමිණි ජනතාව පත්වූයේ දැඩි අපහසුතාවටයි.\nඡායාරූප - පොළොන්නරුව රොෂාන් තුෂාර / හැටන් රංජිත් රාජපක්ෂ / මහනුවර චන්දන උඩුවාවල",
       "URL": "https://www.hirunews.lk/158695/වෛද්‍ය-වර්ජනයෙන්-රෝගීන්ට-පීඩා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4574"
}