{
       "Source": "hirunews",
       "Timestamp": "Saturday, 01 September 2018 - 21:54",
       "Headline": "නවකවදයේ තවත් අමිහිරි අත්දැකීමක්",
       "News Content": "දැඩි කැපවීමකින් සිප් සතර හදාරා විශ්වවිද්‍යාල අධ්‍යාපනය ලැබීම ඕනෑම දරුවෙකුගේ අපේක්ෂාවයි.\nඑහෙත් එම අපේක්ෂාව මල් ඵලගැන්වීමෙන් අනතුරුවත් තම ජීවිතය නැතිකර ගැනීමට කරුණු කාරණා පෙළගැසෙන්නේ නම් එය ඛේදවාචකයක්.\nනවක වදය, එවැනි ඛේදවාචක රැසකට මේ වනවිටත් ප්‍රධාන හේතුවක් වී තිබෙනවා.\n2014දී උසස් පෙළ සමත්වූ ඇය සබරගමුව විශ්වවිද්‍යාලයට ඇතුළත් වනවා.\nපියාද නොමැති මවගේ සෙවනේ මහත් පරිශ්‍රමයෙන් අධ්‍යාපනය හැදෑරු ඇය සරසවියට පිවිසෙන්නේ අහස උසට නැගි බලාපොරොත්තු සමගින්.\nඑහෙත් අමාලිට ජ්‍යෙෂ්ඨයින් විසින් දෙනු ලැබූ නවක වදය දැඩි මානසික පීඩනයක් ගෙන දුන්නා.\nතමා විශ්වවිද්‍යාලය තුළදී මුහුණ දෙන අමිහිරි අත්දැකීම් පිළිබදවමවට විටින් විට ලිපි ලියුවත් ඇයට සැබෑ තත්ත්වය පවා පැවසීමට ඇතැම් විට හැකිවූයේ නැහැ.\nඅවසානයේදී ඇය 2015 වසරේ පෙබරවාරි මස 16 වැනිදා සිය නිවසේදී සියදිවි නසා ගන්නවා.",
       "URL": "https://www.hirunews.lk/198947/නවකවදයේ-තවත්-අමිහිරි-අත්දැකීමක්",
       "Category": "Local News",
       "Parent URL": "https://www.hirunews.lk/local-news.php?pageID=3769"
}