{
       "Source": "hirunews",
       "Timestamp": "Wednesday, 08 August 2018 - 8:22",
       "Headline": "ප්‍රවීන ගායන ශිල්පී ඩබ්ලිව්. ප්‍රේමරත්න දිවි ගමනට සමුදෙයි",
       "News Content": "ප්‍රවීන ගායන ශිල්පී ඩබ්ලිව්. ප්‍රේමරත්න අද (08) අළුයම කොළඹ ජාතික රෝහලේදී අභාවප්‍රාප්ත වී තිබෙනවා.\nහත් දෙනෙකුගෙන් යුත් පවුලේ වැඩිමලා වන මොහු මියයන විට 75 වන වියේ පසුවුණා.\nඅමකර කුරවි සරින්, මිහිලියගේ තුණු සපුව පුරා, ඈත චන්දන හිමේ ආදී ප්‍රසිද්ධ ගීත රැසක් මොහු විසින් ගායනා කර තිබෙනවා.\nඑමෙන්ම සිනමා නිර්මාණ 12කට පමණ මොහු පසුබිම් ගායනයෙන් සහය වී ඇති බව සඳහන්.\nමේ අතර, ප්‍රවීන රංගන ශිල්පී ඉන්ද්‍රජිත් නාවින්න ද අභාවප්‍රාප්ත වී තිබෙනවා.\nමිය යන විට ඔහු 71 වන වියේ පසුවුණා.\nබැද්දෙගෙදර, නිරානන්දය සහ ධවල රාත්‍රිය ඇතුළු ටෙලිනාට්‍ය ගණනාවකට ඔහු සිය රංගන දායකත්වය ලබාදී තිබෙනවා.",
       "URL": "https://www.hirunews.lk/197038/ප්‍රවීන-ගායන-ශිල්පී-ඩබ්ලිව්-ප්‍රේමරත්න-දිවි-ගමනට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=3809"
}