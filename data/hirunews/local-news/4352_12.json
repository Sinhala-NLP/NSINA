{
       "Source": "hirunews",
       "Timestamp": "Saturday, 26 August 2017 - 16:22",
       "Headline": "පානදුර වෙරළේ විශේෂ මෙහෙයුමක් (ඡායාරූප)",
       "News Content": "ජලයෙන් සිදුවන හදිසි ආපදා තත්වයකදී ඉන් බේරා ගැනීමේ නිදර්ශණාත්මක පුහුණුවක් පානදුර වෙරළ තීරයේදී සිදු කෙරුනා.\nඒ ශ්‍රී ලංකා ගුවන් හමුදාවේ අංක 4 බලඝණය මගින්.\nහෙලිකොප්ටර් යානා සහ කඹ ආධාරයෙන් අනතුරට ලක්වුවන් බේරා ගැනීමයි මෙහිදී ප්‍රායෝගිකව විදහා දක්වනු ලැබුවේ.\nමෙම පුහුණු පාඨමාලාවේ ප්‍රධාන අරමුණ ඇතිවිය හැකි ආපදා තත්වයන්ට සාර්ථකව මුහුණදිය යුතු ආකාරය පිළිබඳ ප්‍රගුණ කිරීම බවයි ගුවන් හමුදාව සඳහන් කළේ.\nඊයේ පැවති මෙම වැඩසටහනට ගුවන් නියමුවන් / ගුවන් හමුදා රෙජිමේන්තු විශේෂ බලකා භටයන් සහ අවිකරුවන් ඇතුලු පිරිසක් සහභාගී වී තිබෙනවා.",
       "URL": "https://www.hirunews.lk/169441/පානදුර-වෙරළේ-විශේෂ-මෙහෙයුමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4352"
}