{
       "Source": "hirunews",
       "Timestamp": "Sunday, 14 August 2022 - 12:50",
       "Headline": "එක්සත් ජාතීන්ගේ සංවර්ධන වැඩසටහනේ පූර්ණ සහාය ශ්‍රී ලංකාවට",
       "News Content": "ශ්‍රී ලංකාවට වත්මන් අභියෝග ජයගැනීම සඳහා එක්සත් ජාතීන්ගේ සංවර්ධන වැඩසටහනේ අඛණ්ඩව සහයෝගීතාව සහතික කර තිබෙනවා.\nඒ, මෙරට සංචාරයක නිරතව සිටින එම වැඩසටහනේ ආසියා සහ පැසිෆික් කලාපය සඳහා නියෝජ්‍ය ප්‍රාදේශීය අධ්‍යක්ෂ ක්‍රිස්ටෝෆ් බහුවෙට් විදේශ අමාත්‍ය ජනාධිපති නීතීඥ අලි සබ්රි හමු වී අවස්ථාවේදියි.\nමෙරට විදේශ කටයුතු අමාත්‍යාංශයේ පැවති මෙම හමුවේදී විදේශ අමාත්‍ය අලි සබ්රි සඳහන් කර ඇත්තේ දශක පහකට අධික කාලයක් දුෂ්කර කාලපරිච්ඡේදයන් හිදී එක්සත් ජාතීන්ගේ සංවර්ධ වැඩසටහන විසින් ශ්‍රී ලංකාවට ලබාදුන් ස්ථාවර සහයෝගීතාව අගය කරන බවයි.\nඑක්සත් ජාතීන්ගේ සංවර්ධන වැඩසටහනේ නියෝජ්‍ය අධ්‍යක්ෂ ක්‍රිස්ටොෆ් බහුවෙට් මෙහිදී ප්‍රකාශ කර ඇත්තේ විශේෂයෙන් හඳුනාගෙන ඇති ප්‍රමුඛතා ක්‍ෂේත්‍රවල වත්මන් අභියෝග ජයගැනීම සඳහා රජය විසින් ගනු ලබන ක්‍රියාමාර්ග වෙනුවෙන් එක්සත් ජාතීන්ගේ සංවර්ධන වැඩසටහන අඛණ්ඩ සහයෝගය ලබාදෙන බවයි.\nමෙම හමුවේදී අවදානමට ලක්විය හැකි ප්‍රජාවන් සඳහා සමාජ ආරක්ෂණ පියවරයන් අනුගමනය කිරීම සහ රටක් ලෙස ශ්‍රී ලංකාව, තිරසාර ලෙස ශක්තිමත් කිරීම පිළිබඳව දීර්ඝ ලෙස අදහස් හුවමාරු වී තිබෙනවා.",
       "URL": "https://www.hirunews.lk/312723/එක්සත්-ජාතීන්ගේ-සංවර්ධන-වැඩසටහනේ-පූර්ණ-සහාය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=942"
}