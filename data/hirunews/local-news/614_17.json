{
       "Source": "hirunews",
       "Timestamp": "Monday, 09 January 2023 - 7:15",
       "Headline": "ජනපති සහ දෙමළ දේශපාලන පක්ෂ අතර පැවැත්වෙන සාකච්ඡාවලට මනෝ නොයයි?",
       "News Content": "දකුණේ දෙමළ දේශපාලන පක්ෂ සමඟ ජනාධිපතිවරයා සාකච්ඡා සිදු නොකරන්නේ සැලසුම් කර ඇති සාකච්ඡාවලට\nදකුණේ ජීවත් වන දෙමළ දේශපාලන පක්ෂ සමඟ ජනාධිපතිවරයා සාකච්ඡා සිදු නොකරන්නේ නම් ලබන 10 වැනිදා සිට 14 වැනිදා දක්වා සියලු දෙමළ දේශපාලන පක්ෂවල සහභාගීත්වයෙන් පැවැත්වීමට සැලසුම් කර ඇති සාකච්ඡා සඳහා සහභාගී නොවන බව දෙමළ ප්‍රගතිශීලී සන්ධානය පවසනවා.\nඑහි නායක පාර්ලිමේන්තු මන්ත්‍රී මනෝ ගනේෂන් නුවරඑළියේ දී ඊයේ (08) මාධ්‍ය වෙත අදහස් දක්වමින් කියා සිටියේ උතුර - නැගෙනහිර පමණක් නොව දකුණේ ද දෙමළ ප්‍රජාව ජීවත් වන බවයි.\nපසුගිය 5 වැනිදා ජනාධිපති රනිල් වික්‍රමසිංහ දෙමළ ජාතික සන්ධානයේ නියෝජිතයින් සමඟ උතුර - නැගෙනහිර දෙමළ ජනතාවගේ ඉඩම් ගැටළුව මෙන්ම දේශපාලන සිරකරුවන් නිදහස් කර ගැනීම පිළිබඳ සාකච්ඡා සිදු කරනු ලැබුවා.\nඒ ලබන 10 වැනිදා සිට 14 වැනිදා දක්වා සියලු දෙමළ දේශපාලන පක්ෂවල සහභාගීත්වයෙන් පැවැත්වීමට සැලසුම් කර ඇති සාකච්ඡාවට පෙර සූදානමක් ලෙසයි.\nකෙසේ වෙතත් දකුණේ දෙමළ ප්‍රජාව නියෝජනය කරන දේශපාලන පක්ෂවලට ද එවැනිම අවස්ථාවක් ලබා දිය යුතු බවයි දෙමළ ප්‍රගතිශීලී සන්ධානයේ නායක පාර්ලිමේන්තු මන්ත්‍රී මනෝ ගනේෂන් පෙන්වා දෙන්නේ.",
       "URL": "https://www.hirunews.lk/324594/ජනපති-සහ-දෙමළ-දේශපාලන-පක්ෂ-අතර-පැවැත්වෙන-සාකච්ඡාවලට-මනෝ-නොයයි",
       "Category": "Local News",
       "Parent URL": "https://www.hirunews.lk/local-news.php?pageID=614"
}