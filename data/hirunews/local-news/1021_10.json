{
       "Source": "hirunews",
       "Timestamp": "Thursday, 14 July 2022 - 19:55",
       "Headline": "ජනපතිට අතහිත දුන් මොහොමඩ් නෂීඩ්ගෙන් නිවේදනයක්",
       "News Content": "ජනාධිපති ගෝඨාභය රාජපක්ෂ ඉල්ලා අස්වී ඇති බවට මාලදිවයින් කතානායක හිටපු ජනාධිපති මොහොමඩ් නෂීඩ් පවසනවා.\nට්විටර් පණිවුඩයක් නිකුත් කරමින් මාලදිවයින් කතානායකවරයා පවසන්නේ දැන් ශ්‍රී ලංකාවට ඉදිරියට යාහැකි බවයි.\nජනාධිපති ගෝඨාභය රාජපක්ෂ ශ්‍රී ලංකාවේ සිටියා නම් ඔහුගේ ජීවිතයට මතුවන තර්ජනය හේතුවෙන් කිසිවිටක් ඉල්ලා අස්වීම නොදෙන බව ඔහුගේ පණිවුඩයේ සඳහන්.\nඑබැවින් මාලදිවයින් රජය අවස්ථානුකූල මැදිහත්වීමක් සිදු කළ බව ඔහුගේ අදහස වන්නේ යැයි එම පණිවුඩයේ දැක්වෙනවා. ශ්‍රී ලංකා ජනතාවට සුබ පතමින් එම ට්විටර් පණිවුඩය අවසන් කර තිබෙනවා.",
       "URL": "https://www.hirunews.lk/309991/ජනපතිට-අතහිත-දුන්-මොහොමඩ්-නෂීඩ්ගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1021"
}