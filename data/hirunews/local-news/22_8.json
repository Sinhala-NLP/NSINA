{
       "Source": "hirunews",
       "Timestamp": "Monday, 18 September 2023 - 16:54",
       "Headline": "සරසවි සිසුවියක් සියදිවි නසාගනී (වීඩියෝ)",
       "News Content": "ඉංග්‍රීසි භාෂාවෙන් සිදුකරන ඉගැන්වීම් වටහාගැනීමට අපහසුවීම නිසා කනස්සල්ලට පත්ව සිටි යාපනය විශ්වවිද්‍යාලයේ සිසුවියක් ගෙල වැළලාගෙන මියගොස් තිබෙනවා.\nමියගිය සිසුවියගේ මව පවසන්නේ ඉංග්‍රීසි භාෂා ගැටලුව හේතුවෙන් ඇය මානසිකව පීඩාවට පත්ව සිටි බවයි.\nකිලිනොච්චිය ප්‍රදේශයේ පදිංචිව සිටි වසන්තකුමාර් ඩිලක්සි යාපනය විශ්ව විද්‍යාලයේ කළමනාකරණ පීඨයේ ඉගෙනුම ලැබූ වයස අවුරුදු 22 ක තරුණියක්.\nඊයේ (17) පස්වරුවේ ඇය තම නිවස තුළදී ගෙල වැළලාගෙන සිටින අයුරු දැක තිබුණේ ඇගේ සොහොයුරා විසින්.\nඅනතුරුව ඇයව වහාම කිලිනොච්චිය රෝහල වෙත ඇතුළත් කිරීමට නිවැසියන් කටයුතු කළද ඇය ඒ වනවිටත් ජීවිතක්ෂයට පත්ව සිටි බවයි රෝහල් ආරංචිමාර්ග සඳහන් කළේ.\nතරුණිය මෙලෙස සියදිවි නසා ගැනීමට හේතුව අනාවරණය වී නොමැති අතර මියගිය ඩිලක්සිගේ මව අප සමඟ පැවසුවේ තම දියණියට විශ්ව විද්‍යාලයේ ඉංග්‍රීසි භාෂාවෙන් සිදු කරන ඉගැන්වීම් කටයුතු තරමක් අසීරු වූ බවයි.\nඑම නිසා තමන්ට යළි විශ්වවිද්‍යාලයට යාමට නොහැකි බවටත් ඇය පැවසූ බව මව සඳහන් කළා.\nසිද්ධිය සම්බන්ධයෙන් කිලිනොච්චිය පොලිසිය වැඩිදුර විමර්ශන ආරම්භ කර තිබෙනවා.",
       "URL": "https://www.hirunews.lk/348664/සරසවි-සිසුවියක්-සියදිවි-නසාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=22"
}