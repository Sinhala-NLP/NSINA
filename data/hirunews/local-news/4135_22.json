{
       "Source": "hirunews",
       "Timestamp": "Monday, 08 January 2018 - 19:26",
       "Headline": "රවී, ජනපති කාර්යාලයට",
       "News Content": "බැඳුම්කර වාර්තාව තුළින් තම පක්ෂයේ නායකයා ඇතුළු සාමාජිකයින් ඉලක්ක කර ගනිමින් ප්‍රකාශ නිකුත් කර තිබීම අසාධාරණ බව හිටපු මුදල් අමාත්‍ය, පාර්ලිමේන්තු මන්ත්‍රී රවී කරුණානායක ප්‍රකාශ කළා.\nතොරතුරු දැන ගැනීමේ පනත යටතේ බැඳුම්කර ගනුදෙනුව සම්බන්ධයෙන් වූ ජනාධිපති කොමිෂන් වාර්තාවේ මුල් පිටපත් ඉල්ලූම් කිරීම සඳහා අද (08) ජනාධිපති ලේකම් කාර්යාලයට පැමිණීමෙන් පසු මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් ඔහු මේ බව කියා සිටියා.\nමේ අතර, බැඳුම්කර වාර්තාව සම්බන්ධයෙන් සාකච්ඡා කිරීම සඳහා හෙට විශේෂ පක්ෂ නායක රැස්වීමක් ද කැදවා තිබෙනවා.\nඑමෙන්ම අනිද්දා දිනයේ පාර්ලිමේන්තුවේ හදිසි සැසි වාරයක් පැවැත්වීමට කථානායකවරයා තීරණය කළ බව පාර්ලිමේන්තු වැඩබලන මහලේකම් නීල් ඉද්දවල සඳහන් කළා.\nබැඳුම්කර වාර්තාව සම්බන්ධයෙන් සාකච්ඡා කිරීමට පාර්ලිමේන්තුව කැඳවන ලෙස ඒකාබද්ධ විපක්ෂය, ජනතා විමුක්ති පෙරමුණ සහ ශ්‍රී ලංකා නිදහස් පක්ෂය පසුගියදා ඉල්ලීමක් ද කරනු ලැබුවා",
       "URL": "https://www.hirunews.lk/180519/රවී-ජනපති-කාර්යාලයට",
       "Category": "Local News",
       "Parent URL": "https://www.hirunews.lk/local-news.php?pageID=4135"
}