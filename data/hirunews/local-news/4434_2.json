{
       "Source": "hirunews",
       "Timestamp": "Friday, 07 July 2017 - 12:33",
       "Headline": "අර්ජුන් ඇලෝසියස් ගැන ජනපති කොමිසමෙන් නීතිපති දෙපාර්තමේන්තුවට උපදෙස්",
       "News Content": "පර්පෙචුවල් ටෙ‍්‍රෂරීස් සමාගමේ අර්ජුන් ඇලෝසියස් සාක්ෂිකරුවෙකුට දුරකථන ඇමතුම් ලබාදීම සම්බන්ධයෙන් පියවර ගැනීමට නීති ප්‍රතිපාදන ඇත්දැයි සොයා බලන ලෙස මහ බැංකු බැඳුම්කර නිකුතුව සම්බන්ධයෙන් විමර්ශනය කරන ජනාධිපති කොමිසම නීතිපති දෙපාර්තමේන්තුවට උපදෙස් දී තිබෙනවා.\nමේ අතර, ශ්‍රී ලංකා මහබැංකුව, පර්පෙචුවල් ටෙ‍්‍රෂරීස් සමාගම ප්‍රාථමික අලෙවිකරුවෙකු ලෙස සිදුකරනු ලබන ව්‍යාපාර කටයුතු සහ ක්‍රියාකාරකම් ඊයේ සිට මාස 6 කට අත්හිටුවීමට තීරණය කළා.\nලියාපදිංචි ස්කන්ධ හා සුරැකුම්පත් ආඥා පනත සහ දේශීය භාණ්ඩාගාර බිල්පත් ආඥා පනත යටතේ ශ්‍රී ලංකා මහබැංකුවේ මුදල් මණ්ඩලය මෙම තීරණය ගෙන ඇති බව සදහන්.",
       "URL": "https://www.hirunews.lk/165304/අර්ජුන්-ඇලෝසියස්-ගැන-ජනපති-කොමිසමෙන්-නීතිපති-දෙපාර්තමේන්තුවට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4434"
}