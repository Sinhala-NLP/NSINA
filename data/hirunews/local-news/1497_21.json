{
       "Source": "hirunews",
       "Timestamp": "Monday, 13 December 2021 - 13:10",
       "Headline": "කාණුවල කැලිකසල පිරෙන්න ඉඩ නොදී විසිතුරු මසුන් ඇති කරන බලංගොඩ තරුණයා",
       "News Content": "කාණුවල කැලිකසල පිරෙන්න ඉඩ නොදී, විසිතුරු මසුන් ඇති කර හොඳ ආදායමක් ලබාගත හැකි බව, බලංගොඩ ඇල්ලේපොල මහේෂ් සම්පත් නැමති තරුණයෙකු පවසනවා.\nමේ සම්බන්ධයෙන් අදහස් දක්වමින් තරුණයා කියා සිටියේ,විසිතුරු මසුන් ඇති කිරීම තමන් ගොඩක් ආසාවෙන් සිදු කරන බවයි.\nනගරයේ කාණු පද්ධති වල ජලය බැස යාමට බාධාවක් නොවී, මෙලෙස විසිතුරු මසුන් ඇති කිරීම තුළින් මුළු නගරයම ලස්සන කළ හැකි බවයි, තරුණයා කියා සිටියේ.\nකාණුවල වතුර වැඩි වෙන අවස්ථාවල මාලුන්ට ‍යාමට නොහැකි වන පරිදි කම්බි දැලක් දමන බවත්,කාණු පද්ධති උතුරලා ගිය ද, මාළු ඉවත් වී ගි‍යෙ නැති බවට ඔහු පවසනවා.\nඑසේ පවතින විට, කාණු වලට කෙල ගැසීම,කැලිකසල දැමීමට මිනිසුන් නොපෙලෙබන බවයි තරුණයා පවසන්නේ.\nමෙම ක්‍රම දියුණු රටවල් ද අනුගමනය කරන බව සහ මෙ තුළින් පරිසරය ලස්සන වනවා සේම, තමන්ට හොඳ ආදායමක් ලබාගැනීමට හැකි වන බවයි,තරුණයා වැඩි දුරටත් අදහස් දක්වමින් කියා සිටියේ.",
       "URL": "https://www.hirunews.lk/290864/කාණුවල-කැලිකසල-පිරෙන්න-ඉඩ-නොදී-විසිතුරු-මසුන්-ඇති-කරන-බලංගොඩ-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=1497"
}