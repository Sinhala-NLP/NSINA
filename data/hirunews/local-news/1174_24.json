{
       "Source": "hirunews",
       "Timestamp": "Thursday, 12 May 2022 - 9:08",
       "Headline": "ශ්‍රී ලාංකිකයන් පැන ඒම වැළැක්වීමට ඉන්දියාවෙන් විශේෂ වැඩපිළිවෙළක්",
       "News Content": "උතුරේ සිට ශ්‍රී ලාංකිකයන් ඉන්දියාවට පැන ඒම වැළැක්වීම සඳහා එරට වෙරළාරක්ෂක දෙපාර්තමේන්තුව මුර සංචාරක කටයුතු තර කිරීමට පියවර ගෙන තිබෙනවා.\nඒ සඳහා යාත්‍රා 16ක් යොදවා ඇති බවයි ඉන්දීය මාධ්‍ය වාර්තා කළේ.\nඑමෙන්ම තවත් යාත්‍රා 9ක් ඉදිරි දින කිහිපයේ යොදවන බව ද එම වාර්තාවල සඳහන්.\nමේ වන විටත් උතුරේ පුද්ගලයින් 84 දෙනෙකු ඉන්දියාවට පළා ගොස් සරණාගතභාවය ලබාගෙන ඇති අතර, තවත් දෙදෙනෙකු මත්ද්‍රව්‍ය චෝදනා මත ඉන්දීය බන්ධනාගාරයක රඳවා ඇති බව වාර්තා වනවා.",
       "URL": "https://www.hirunews.lk/304128/ශ්‍රී-ලාංකිකයන්-පැන-ඒම-වැළැක්වීමට-ඉන්දියාවෙන්-විශේෂ-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1174"
}