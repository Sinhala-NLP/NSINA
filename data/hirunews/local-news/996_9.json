{
       "Source": "hirunews",
       "Timestamp": "Sunday, 24 July 2022 - 15:31",
       "Headline": "100 වැනි ටෙස්ට් තරගයේ දී ඇන්ජිගෙන් අර්ධ ශතකය ගිලිහේ",
       "News Content": "සංචාරක පාකිස්ථානු ක්‍රිකට් කණ්ඩායම සහ ශ්‍රී ලංකා කණ්ඩායම අතර ගාලු ජාත්‍යන්තර ක්‍රීඩාංගණයේ දී මේ වනවිට (24) පැවැත්වෙන දෙවැනි ටෙස්ට් තරගයේ දී සිය අර්ධ ශතකය පෙනෙන මානය තිබියදී එම හීනය අතහරින්නට තුන් ඉරියව් ක්‍රීඩක ඇන්ජලෝ මැතිව්ස්ට සිදු වුණා.\nඒ ඔහුගේ පිත්තෙහි වැදුණු පන්දුව පසුපන්දුවක් ලෙසින් පාකිස්ථාන ක්‍රීඩක මොහොමඩ් රිස්වාන්ගේ අත් මත රැඳීම හේතුවෙන්.\nමැතිව්ස් අතින් මෙලෙස ගිලිහී ගියේ ඔහුගේ ටෙස්ට් දිවියේ 39 වැනි අර්ධ ශතකයයි.\nඇන්ජි දැවී යන විට පන්දු 106කට ලකුණු 42ක් ලබා සිටියා.\nඊට ඔහු එල්ල කළ හතරේ පහර ගණන 05ක්.\nඅර්ධ ශතකය පෙනෙන මානයේදී ඇන්ජලෝ මැතිව්ස්ව ක්‍රීඩාගාරයේ අසුන් ගැන්වූයේ දඟ පන්දු යවන්නෙකු වන නෞමාන් අලි විසින්.\nමේ වනවිට ශ්‍රී ලංකා කණ්ඩායම පළමු ඉනිම වෙනුවෙන් කඩුලු 04ක් දැවී ලකුණු 197ක් ලබා සිටිනවා.",
       "URL": "https://www.hirunews.lk/310841/100-වැනි-ටෙස්ට්-තරගයේ-දී-ඇන්ජිගෙන්-අර්ධ-ශතකය-ගිලිහේ",
       "Category": "Local News",
       "Parent URL": "https://www.hirunews.lk/local-news.php?pageID=996"
}