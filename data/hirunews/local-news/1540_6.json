{
       "Source": "hirunews",
       "Timestamp": "Wednesday, 24 November 2021 - 16:23",
       "Headline": "අයවැයට පක්ෂව ඡන්දය ලබාදුන් මුස්ලිම් කොංග්‍රසයේ  මන්ත්‍රීවරුන් පක්ෂයෙන් නෙරපයි",
       "News Content": "2022 අයවැය දෙවනවර කියවීමේ ඡන්ද විමසීමේදී ඊට පක්ෂව ඡන්දය ප්‍රකාශ කළ ශ්‍රී ලංකා මුස්ලිම් කොංග්‍රසයේ නියෝජිතයින් 3 දෙනා එම පක්ෂයේ සියලු තනතුරුවලින් වහාම ඉවත් කිරීමට තීරණය කර තිබෙනවා.\nපක්ෂ නායක පාර්ලිමේන්තු මන්ත්‍රී  රවුෆ් හකීම් දැනුම්දී ඇත්තේ පක්ෂයේ තීරණයට එරෙහිව ඔවුන් ගත් එම තීරණය සම්බන්ධයෙන් නිදහසට කරුණු දක්වන ලෙසටයි.\nශ්‍රී ලංකා මුස්ලිම් කොංග්‍රසය නියෝජනය කරන පාර්ලිමේන්තු මන්ත්‍රීවරුන් වන ෆයිසාල් කාසිම්, නසීර් අහමඩ් හා එච්.එම්.එම් හාරිස් පසුගියදා මෙලෙස අයවැය දෙවන වර කියවීමේ ඡන්ද විමසීමේදී ඊට පක්ෂව ඡන්දය ප්‍රකාශ කර තිබුණා.",
       "URL": "https://www.hirunews.lk/289037/අයවැයට-පක්ෂව-ඡන්දය-ලබාදුන්-මුස්ලිම්-කොංග්‍රසයේ-මන්ත්‍රීවරුන්-පක්ෂයෙන්-නෙරපයි",
       "Category": "Local News",
       "Parent URL": "https://www.hirunews.lk/local-news.php?pageID=1540"
}