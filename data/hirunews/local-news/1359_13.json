{
       "Source": "hirunews",
       "Timestamp": "Sunday, 13 February 2022 - 8:55",
       "Headline": "ශ්‍රී ලංකා - ඔස්ට්‍රෙලියා දෙවන විස්සයි විස්ස තරගය අද",
       "News Content": "ශ්‍රී ලංකාව සහ ඔස්ට්‍රෙලියා අතර දෙවන විස්සයි විස්ස තරගය සිඩ්නි නුවරදී අද (13) පැවැත්වෙනවා.\nරාත්‍රී තරගයක් වන එය ආරම්භ වන්නේ ශ්‍රී ලංකා වේලාවෙන් පස්වරු 1.30ටයි.\nපළමු තරගයේදි ඔස්ට්‍රෙලියානු පිල 150කට අඩු ලකුණු සංඛ්‍යාවකට සීමා කිරීමට ශ්‍රී ලංකා පන්දු යවන්නන් සමත්වුවත් පිතිකරුවන්ගේ දුර්වලතා හේතුවෙන් හිමිවූයේ ලකුණු විස්සක පරාජයක්.\nඔස්ට්‍රෙලියාවේ දී සහභාගි වූ පළමු විස්සයි විස්ස ජාත්‍යන්තර තරග පහම ජයග්‍රහණය කළ ශ්‍රී ලංකා පිල පසුගිය තරගය ඇතුලු අවසන් තරග පහෙන්ම පරාජයට පත් වී තිබෙනවා.",
       "URL": "https://www.hirunews.lk/296881/ශ්‍රී-ලංකා-ඔස්ට්‍රෙලියා-දෙවන-විස්සයි-විස්ස-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=1359"
}