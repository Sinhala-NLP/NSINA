{
       "Source": "hirunews",
       "Timestamp": "Wednesday, 09 June 2021 - 14:23",
       "Headline": "ජනපතිගේ ඉල්ලීමට ජපන් අග්‍රාමාත්‍යවරයාගෙන් සුබවාදී ප්‍රතිචාරයක්",
       "News Content": "ඇස්ට්‍රාසෙනිකා එන්නත් මාත්‍රා ලක්ෂ 6ක් ලබාදෙන ලෙස ජනාධිපති ගෝඨාභය රාජපක්ෂ, ජපාන අග්‍රාමාත්‍ය යොෂිහිඩේ සුගා ගෙන් කළ ඉල්ලීමට සුබවාදී ප්‍රතිචාර ලැබී ඇති බව ජනාධිපති මාධ්‍ය අංශය නිවේදනය කළා.\nශ්‍රී ලංකාවේ ජපාන තානාපති සුගියමා අකිරා අද පෙරවරුවේ ජනාධිපති කාර්යාලයේදී, ජනාධිපතිවරයා මුණ ගැසුණු අවස්ථාවේ මේ බව ප්‍රකාශ කර තිබෙනවා.\nකොවිඩ් මර්දන , වෛද්‍ය සහ සෞඛ්‍යාරක්ෂණ උපකරණ ලබා ගැනීමට ජනාධිපතිවරයා කළ ඉල්ලීම කෙරෙහි ද මෙහිදී අවධානය යොමුවූ බවයි ජනාධිපති මාධ්‍ය අංශය වැඩිදුරටත් සඳහන් කළේ.\nජනාධිපති මාධ්‍ය අංශය කියාසිටියේ සමුද්‍රීය අනතුරු පිළිබඳ ඉක්මමන් ප්‍රතිචාර දැක්වීමට අවශ්‍ය තාක්ෂණික සහාය ලබාගැනීම කෙරෙහි ද ජනාධිපතිවරයා ජපාන තානාපතිවරයාගේ අවදානයට යොමු කළ බවයි.",
       "URL": "https://www.hirunews.lk/273824/ජනපතිගේ-ඉල්ලීමට-ජපන්-අග්‍රාමාත්‍යවරයාගෙන්-සුබවාදී-ප්‍රතිචාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1896"
}