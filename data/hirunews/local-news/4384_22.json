{
       "Source": "hirunews",
       "Timestamp": "Saturday, 05 August 2017 - 18:52",
       "Headline": "විශ්වාසභංගයට පෙර ඇමති රවී ගැන තීන්දුවක් එන ලකුණු - නායකයන් සාකච්ඡාවක",
       "News Content": "අමාත්‍ය රවී කරුණානායකට එරෙහිව ඒකාබද්ධ විපක්ෂය ඉදිරිපත් කළ විශ්වාසභංග යෝජනාව පිළිබදව ඡන්ද විමසීමට පෙර පවතින තත්ත්වය පිළිබදව යම් තීන්දුවක් ගැනෙනු ඇති බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර ප්‍රකාශ කළා.\nඔහු කියා සිටියේ ආණ්ඩුව නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන් ඇමතිවරුවන් මෙන්ම එක්සත් ජාතික පක්ෂයේ මැති ඇමතිවරුන්ගෙන් ද රවී කරුණානායක අමාත්‍යවරයාට ඉල්ලා අස්වන ලෙස ඉල්ලීම් ඉදිරිපත් වී ඇති බවයි.\nමේ අතර, මාවනැල්ල ප්‍රදේශයේ අද පැවති ඩෙංගු මර්දන වැඩසටහනකට එක්වීමෙන් අනතුරුව එක්සත් ජාතික පක්ෂ මහලේකම් කබීර් හෂීම් කියා සිටියේ යහපාලන ආණ්ඩුව හැමවිටම නීත්‍යානුකූල ක්‍රමවේදවලට අනුව කටයුතු කරන බැවින් රවී කරුණානායක අමාත්‍යවරයා පිළිබදව සියලූදෙනා සාකච්ඡා කර එකගතාවයකට පැමිණෙන බවයි.",
       "URL": "https://www.hirunews.lk/167711/විශ්වාසභංගයට-පෙර-ඇමති-රවී-ගැන-තීන්දුවක්-එන-ලකුණු-නායකයන්-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=4384"
}