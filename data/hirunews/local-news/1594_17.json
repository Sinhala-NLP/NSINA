{
       "Source": "hirunews",
       "Timestamp": "Sunday, 31 October 2021 - 6:01",
       "Headline": "වනිඳුගේ කඩුලු ත්‍රිත්වය ක්‍රිකට් වාර්තා අතරට",
       "News Content": "ලෝක කුසලාන පන්දුවාර 20 ක්‍රිකට් තරගාවලියේ අවසන් පූර්ව වටයට පිවිසෙන්නට ශ්‍රී ලංකා කණ්ඩායම තබා තිබූ බලාපොරොත්තු තවදුරටත් ඈතට රැගෙන යන්නට දකුණු අප්‍රිකානු කණ්ඩායම අද පියවර ගත්තා.\nඒ, තියුණු සටනකින් අනතුරුව ශ්‍රී ලංකාව කඩුලු 4කින් පරාජය කරමින්.\nමෙම තරගයේ තරගයේ කාසියේ වාසිය දිනා ගත් දකුණු අප්‍රිකා නායකයා පළමුව පන්දුවට පහර දීම සඳහා ශ්‍රී ලංකාවට ආරාධනා කළා.\nකොදෙව්වන් සමග පැවති තරගයේදී වර්ගවාදයට එරෙහිව සහය දැක්වීම ප්‍රතික්ෂේප කළ ක්යින්ටන් ඩී කොක් ට එම තරගය අහිමිව ගියා.\nනමුත් දකුණු අප්‍රිකානු ක්‍රිකට් ආයතනය සමග පැවති දීර්ඝ සාකච්චාවකින් අනතුරුව ඩී කොක් තීරණය කලේ මෙවර පන්දුවාර 20 ක්‍රිකට් තරගාවලියේදී වර්ගවාදයට එරෙහි සටනට සිය දායකත්වය දක්වන්නටයි.\nඒ අනුව ඔහු අද තරගයේදී දණක් නවා ඒ සඳහා සහාය පලකළා.\nතරගයේ පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ සියලු දෙනා දැවී දැවී රැස් කර ගැනීමට හැකි වුනේ ලකුණු 142ක් පමණයි.\nඅද තරගයේ සාර්ථක වූ එකම පිතිකරුවා වූ පැතුම් නිස්සංක පන්දු 58කින් ලකුණු 72ක් රැස් කිරීමට සමත් වුණා.\nනිස්සංකගේ ඉනිම හතරේ පහර 6කින් සහ හයේ පහර 3කින් වර්ණවත් වුණා.\nචරිත් අසලංක ලකුණු 21ක් සහ නායක දසුන් ශානක රැස් කලේ ලකුණු 11ක් පමණයි.\nඅනේ කිසිඳු පිතිකරුවෙකුට ලකුණු 10 සිමවවත් පසු කරන්නට අප්‍රිකානුවන් ඉඩ ලබා දුන්නේ නැහැ. සුපිරි පන්දු යැවීමක නිරත වූ තබ්‍රස් ෂම්සි සහ ඩ්වේන් ප්‍රිටෝරියස් අතරේ කඩුලු 3 බැඟින් බෙදී ගියා.\nපිළිතුරු ඉනිම ක්‍රීඩා කළ දකුණු අප්‍රිකාව පන්දුවාර 19යි පන්දු 5කදී කඩුලු 6ක් පමණක් දැවී ලකුණු 146ක් ලබා තරගය ජය ගත්තා.\nනායකත්ව ඉනිමක් ක්‍රීඩා කළ ටෙම්බා බුවුමා ලකුණු 46ක් රැස් කළා.\nඒ අනුව දකුණු අප්‍රිකාව මෙම තරගය කඩුලු 4කින් ජය ගත්තා.\nඅවසාන මොහොතේ දකුණු අප්‍රිකානුවන් ජයග්‍රහණය කරා රැගෙන ගිය ඩේවිඩ් මිලර් නොදැවී ලකුණු 23ක් රැස් කළා.\nසුපිරි පන්දු යැවීමක නිරත් වූ වනිඳු හසරංග කඩුලු ත්‍රිත්වයක් ලබා ගත්තත් එය ශ්‍රී ලංකා කණ්ඩායමේ ජයග්‍රහණය සඳහා ප්‍රමාණවත් වුනේ නැහැ.\nවනිඳුගේ කඩුලු ත්‍රිත්වය වාර්තා වුනේ ලෝක කුසලාන පන්දුවාර 20 තරගයකදී කඩුලු ත්‍රිත්වයක් බිඳ හෙලු තුන්වැනි ක්‍රීඩකයා ලෙසයි.\nමෙම තරගයේදී කඩුලු ත්‍රිත්වයක් දවාගත් වනිඳු හසරංග වාර්තා පොත් අතරට එක්වුණේ පන්දුවාර 20 ලෝක කුසලාන තරගාවලියකදී එම දස්කම සිදු කළ දෙවැනි ක්‍රීඩකයා වශයෙන්.\nමීට පෙර ඔස්ට්‍රේලියා කණ්ඩායමේ වේගපන්දු යවන ක්‍රීඩක බ්‍රෙට්ලි මෙම දස්කම සිදුකර තිබුණේ බංග්ලාදේශය සමග 2007 වසරේ කේප්ටවුන් හිදී පැවති තරගයදයී.\nඑමෙන්ම මෙවර තරගාවලිය තුලදී අයර්ලන්ත වේග පන්දු යවන ක්‍රීඩක කර්ටිස් කර්ටිස් කැම්පර් පන්දු 4කදී කඩුලු 4ක් දවා ගන්නට සමත්වුණා.",
       "URL": "https://www.hirunews.lk/286555/වනිඳුගේ-කඩුලු-ත්‍රිත්වය-ක්‍රිකට්-වාර්තා-අතරට",
       "Category": "Local News",
       "Parent URL": "https://www.hirunews.lk/local-news.php?pageID=1594"
}