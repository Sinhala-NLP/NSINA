{
       "Source": "hirunews",
       "Timestamp": "Monday, 19 December 2016 - 16:47",
       "Headline": "සියඹලාන්ඩුව පොලිසිය තුළදී පිහි ඇනුමක් - අයෙක් රෝහලේ",
       "News Content": "සියඹලාණ්ඩුව පොලීසියට කැදවූ පුද්ගලයන් දෙදෙනෙකු අතර පිහි ඇණුමක් සිදුවීම නිසා එක් අයෙකු රෝහල් ගත කිරීමට සිදුව තිබෙනවා.\nපවුල් ආරවුලක් සම්බන්ධයෙන් වූ පැමිණිල්ලක් විභාග කිරීම සදහා මෙම පුද්ගලයන් දෙදෙනාට අද පොලිසියට පැමිණෙන ලෙස දැනුම්දී තිබුණා.\nපොලිසිය සදහන් කළේ එහිදී අදාළ පැමිණිල්ල සටහන් කර ගනිිමින් සිටියදී විත්තිකාර පාර්ශවය විසින් මෙම පිහිඇණුම සිදුකර ඇති බවයි.\nඑහිදී තුවාල ලබා ඇත්තේ 35 හැවිරිදි පුද්ගලයෙකු වන අතර සැකකරු 60 හැවිරිදි වියේ පසුවන්නෙක්.\nතුවාල ලැබූ පුද්ගලයා මේ වනවිට සිරිගල රෝහලේ ප්‍රතිකාර ලබන බවයි පොලිසිය සදහන් කළේ.\nමොවුන් සියඹලාන්ඩුව - කිවුලයාය පන්සල පාර ප්‍රදේශයේ පදිංචිකරුවන් බවයි වාර්තා වන්නේ.\nමේ අතර, හම්ඹේගමුව - නෑබඩ - පැලැස්ස ප්‍රදේශයේ ගංජා හේනක් වැටලීමට ගිය පොලිස් කොස්තාපල්වරයෙකු බඳින තුවක්කුවක් පත්තුවීමෙන් තුවාල ලබා තිබෙනවා.\nඔහු මේ වනවිට හම්බන්තොට දිසා රෝහලේ ප්‍රතිකාර ලබන අතර අනතුරින් පොලිස් කොස්තාපල්වරයාගේ දෙපාවලට හානි සිදුව ඇති බවයි හම්බෙගමුව පොලීසිය ප්‍රකාශ කළේ.\nමොහු ඊයේ රාත්‍රියේ තවත් පොලිස් නිලධාරීන් කිහිපදෙනෙකු සමඟ මෙම වැටලීම සඳහා ගොස් තිබෙනවා.\nඑහිදී අදාළ ගංජා හේන පවත්වාගෙන ගිය සැකකරුවෙකු පොලීසිය මගින් අත්අඩංගුවට ගෙන ඇති බව සඳහන්.",
       "URL": "https://www.hirunews.lk/150094/සියඹලාන්ඩුව-පොලිසිය-තුළදී-පිහි-ඇනුමක්-අයෙක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4746"
}