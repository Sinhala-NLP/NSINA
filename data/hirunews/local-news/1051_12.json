{
       "Source": "hirunews",
       "Timestamp": "Saturday, 02 July 2022 - 16:49",
       "Headline": "ශ්‍රී ලංකාවට අමෙරිකානු ඩොලර් මිලියන 3ක හදිසි ආධාරයක් දීමට ජපානය තීරණය කරයි",
       "News Content": "ශ්‍රී ලාංකීය ජනතාවට සෘජුව ම ප්‍රතිලාභ සැලසෙන පරිදි ඖෂධ සහ ආහාර සැපයීම සඳහා යුනිසෙෆ් සහ ලෝක ආහාර වැඩසටහන (WFP) හරහා ඇමරිකානු ඩොලර් මිලියන 3 ක හදිසි ආධාර ආධාර ලබාදීමට ජපාන රජය තීරණය කර තිබෙනවා.\nශ්‍රී ලංකාවේ ආර්ථික තත්ත්වය පිළිබඳ සිය ස්ථාවරය සම්බන්ධයෙන් නිවේදනයක් නිකුත් කරමින් කොළඹ ජපාන තානාපති කාර්යාලය සඳහන් කළේ, ශ්‍රී ලංකාවේ ජනතාව මුහුණ දෙන දුෂ්කරතා මඟහරවා ගැනීමට මෙම ආධාර උපකාරයක් වනු ඇතැයි ජපානය අවංකවම බලාපොරොත්තු වන බවයි.\nශ්‍රී ලංකාවේ තත්ත්වය සහ ශ්‍රී ලංකාව සහ ජාත්‍යන්තර මූල්‍ය අරමුදල අතර පවතින සාකච්ඡාවල ප්‍රගතිය පිළිබඳව අවධානය යොමු කරන අතර ම ශ්‍රී ලංකා රජය සහ අනෙකුත් සංවර්ධනය වෙමින් පවතින හවුල්කරුවන් සමඟ ද සාකච්ඡා කර ශ්‍රී ලංකාවට ලබාදෙන ඉදිරි දායකත්වය සලකා බැලීමට ජපාන රජය කැමති බව එම නිවේදනයේ වැඩිදුරටත් සඳහන්.\nශ්‍රී ලංකාවේ වත්මන් දුෂ්කර ආර්ථික තත්ත්වය සහ ඒ සමඟ ඇති වූ මානුෂික ප්‍රතිවිපාක පිළිබඳව ජපානය දැඩි අවධානයෙන් පසුවන බව ද තානාපති කාර්යාලය ප්‍මගින් නිකුත් කළ නිවේදනයේ සඳහන්.",
       "URL": "https://www.hirunews.lk/308841/ශ්‍රී-ලංකාවට-අමෙරිකානු-ඩොලර්-මිලියන-3ක-හදිසි-ආධාරයක්-දීමට-ජපානය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1051"
}