{
       "Source": "hirunews",
       "Timestamp": "Monday, 21 June 2021 - 7:37",
       "Headline": "පක්ෂ නායක රැස්වීමක් අද - ගම්මන්පිළට එරෙහි විශ්වාසභංගය හෙට කථානායකට",
       "News Content": "හෙට (22) සහ අනිද්දා (23) දෙදින තුළ පාර්ලිමේන්තුව රැස්වන ආකාරය සම්බන්ධයෙන් තීරණය කිරීම සඳහා අද (21) විශේෂ පක්ෂ නායක රැස්වීමක් පැවැත්වීමට නියමිතයි.\nඒ, කථානායක මහින්ද යාපා අබේවර්ධනගේ ප්‍රධානත්වයෙන් පාර්ලිමේන්තු සංකීර්ණයේදියි.\nපවතින තත්ත්වයත් සමඟ හෙට සහ අනිද්දා යන දෙදින තුළම පාර්ලිමේන්තුව රැස් වන්නේ ද එසේ රැස්වන්නේ නම් විවාදයට ගන්නා අණ පනත් සම්බන්ධයෙන් ද මෙහිදී සාකච්ඡාවට බඳුන් වනු ඇති.\nමේ අතර, අමාත්‍ය උදය ගම්මන්පිළට එරෙහිව සමගි ජනබලවේගයේ මන්ත්‍රිවරුන් අත්සන් කළ විශ්වාසභංග යෝජනාව හෙට කථානායකවරයාට ලබාදෙන බවයි විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල කියා සිටියේ.",
       "URL": "https://www.hirunews.lk/274865/පක්ෂ-නායක-රැස්වීමක්-අද-ගම්මන්පිළට-එරෙහි-විශ්වාසභංගය-හෙට-කථානායකට",
       "Category": "Local News",
       "Parent URL": "https://www.hirunews.lk/local-news.php?pageID=1871"
}