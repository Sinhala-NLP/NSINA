{
       "Source": "hirunews",
       "Timestamp": "Wednesday, 08 May 2019 - 12:46",
       "Headline": "ත්‍රස්ත ක්‍රියාවලට හේතුව තර්කානුකූල චින්තනයෙන් බැහැර වීමයි - මනෝ විශේෂඥ වෛද්‍ය රූමි රූබන්",
       "News Content": "බොහෝ දෙනා ත්‍රස්ත ක්‍රියාවලට පෙළඹෙන්නේ ළමා කාලයේදීම තර්කානුකූල චින්තනයෙන් බැහැරව විශ්වාස සහ ඇදහිලි තුළ එළඹ සිටීමට හුරුකරවීම හරහා බව කරාපිටිය ශික්ෂණ රෝහලේ මනෝවෛද්‍ය විශේෂඥ රූමි රූබන් පවසනවා.\nත්‍රස්ත ක්‍රියාවලට පෙලඹෙන පුද්ගලයන් ඒ සඳහා මනස සකස් කර ගන්නා ආකාරය සම්බන්ධයෙන් හිරු ප්‍රවෘත්ති අංශය කළ විමසීමකදීයි ඔහු මේ බව කියා සිටියේ.\nමෙම තත්ත්වයට කෙටිකාලීන විසඳුම් නොමැති බවයි වෛද්‍යවරයා තවදුරටත් ප්‍රකාශ කළේ.",
       "URL": "https://www.hirunews.lk/215992/ත්‍රස්ත-ක්‍රියාවලට-හේතුව-තර්කානුකූල-චින්තනයෙන්-බැහැර-වීමයි-මනෝ-විශේෂඥ-වෛද්‍ය-රූමි-රූබන්",
       "Category": "Local News",
       "Parent URL": "https://www.hirunews.lk/local-news.php?pageID=3362"
}