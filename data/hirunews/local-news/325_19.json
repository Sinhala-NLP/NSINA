{
       "Source": "hirunews",
       "Timestamp": "Monday, 22 May 2023 - 13:18",
       "Headline": "කැනඩා අගමැතිගේ ප්‍රකාශයට එරෙහිව මෙරට මහ කොමසාරිස් කාර්යාලය ඉදිරිපිට විරෝධතා",
       "News Content": "නව ජනතා පෙරමුණ අද මෙරට කැනේඩියානු මහ කොමසාරිස් කාර්යාලයට සංදේශයක් භාරදුන්නා.\nඒ, එල්.ටී.ටී.ඊ. ත්‍රස්ත සංවිධානයට සහය පළ කරමින් කැනේඩියානු අග්‍රාමාත්‍ය ජස්ටින් ටෲඩෝ සිදුකළ ප්‍රකාශය පදනම් විරහිත බව සඳහන් කරමින්.\nමේ අතර කැනේඩියානු අග්‍රාමාත්‍යවරයාගේ එම ප්‍රකාශයට එරෙහිව ගාලු මුවදොර ජනතා ව්‍යාපාරයද මහ කොමසාරිස් කාර්යාලය ඉදිරිපිට සාමකාමී විරෝධතාවක නිරතවනවා.\nමෙරට 14 වන ජාතික රණවිරු සැමරුම යෙදී තිබුණු දින කැනඩාවේදී පවත්වා තිබූ දෙමළ ජන සංහාර අනුස්මරණ දිනය වෙනුවෙන් ප්‍රකාශයක් නිකුත් කරමින් කැනේඩියානු අග්‍රාමාත්‍ය ජස්ටින් ටෲඩෝ සඳහන් කර තිබුණේ ශ්‍රී ලංකාවේ ජන සංහාරයක් සිදුවූ බවටයි.",
       "URL": "https://www.hirunews.lk/335910/කැනඩා-අගමැතිගේ-ප්‍රකාශයට-එරෙහිව-මෙරට-මහ-කොමසාරිස්-කාර්යාලය-ඉදිරිපිට-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=325"
}