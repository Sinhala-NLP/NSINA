{
       "Source": "hirunews",
       "Timestamp": "Sunday, 28 April 2019 - 14:47",
       "Headline": "මව කෙලෙසූ බාල පුතා රක්ෂිත බන්ධනාගාරයට",
       "News Content": "බුත්තල, මහගොඩයාය ප්‍රදේශයේදී හැට හය හැවිරිදි සිය මව දූෂණය කළ පුද්ගලයෙකු පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ඇයගේ විසිහතර හැවිරිදි  බාල පුත්‍රයායි.\nසැකකාර පුත්‍රයා විසින් අවස්ථා දෙකකදී නිවස තුලදී ම සිය මව මෙලෙස දූෂණය කර ඇති බවයි අනාවරණය වී ඇත්තේ.\nඅදාල මවට මෙම සැකකරු සහ තවත් දරුවන් හයදෙනෙකු සිටින බවයි පොලිසිය පවසන්නේ.\nසැකකරු අත්අඩංගුවට ගැනීමෙන් පසු සිදුකළ ප්‍රශ්න කිරීම් වලදී ඔහු පාපොච්චාරණය කර ඇත්තේ තමන්ට එම අවස්ථාවේදී යකෙක් ආරුඪ වී තිබූ බවත් එම යක්ෂයා අවස්ථා පහක් මව සමඟ ලිංගිකව එක් වීමට තමන්ට බල කළ බවයි.\nසැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 08 වනදා දක්වා රක්ෂිත බන්ධනාගාර ගත කිරීමට නියෝගකර තිබෙනවා.\nසිද්ධිය සම්බන්ධයෙන් වැඩිදුර විමර්ශන බුත්තල පොලිසිය මඟින් සිදුකරන බවයි අප වාර්තාකරු පැවසුවේ.",
       "URL": "https://www.hirunews.lk/215341/මව-කෙලෙසූ-බාල-පුතා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=3379"
}