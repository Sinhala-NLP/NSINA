{
       "Source": "hirunews",
       "Timestamp": "Saturday, 26 December 2020 - 10:57",
       "Headline": "ව්‍යාජ ඇමරිකන් ඩොලර් මුදල් නෝට්ටු මුද්‍රණය කළ සැකකරුවෙකු අනුරාධපුරයේදී අත්අඩංගුවට (වීඩියෝ)",
       "News Content": "විදේශීය මුදල් නෝට්ටු මුද්‍රණය කිරීම සදහා මුද්‍රණ යන්ත්‍රයක් සහ කඩදාසි ආනයනය කරන ලද පුද්ගලයා අනුරාධපුරයේදී අත්අඩංගුවට ගෙන තිබෙනවා.\nබත්තරමුල්ල ප්‍රදේශයේ පදිංචි වයස අවුරුදු 36ක් වන සැකකරු මැලේසියාවේ සිට අදාල මුද්‍රණ යන්ත්‍රය ආනයනය කර ඇති බවටයි අනාරවණය වී ඇත්තේ.\nකන්තලේ සහ අනුරාධපුර පොලිස් ස්ථාන මගින් සැකකරු විසින් ව්‍යාජ ලෙස මුද්‍රණය කරන ලද ඇමරිකානු ඩොලර් 100 නෝට්ටු 327ක් පසුගිය දා සොයා ගෙන තිබුණා.\nඊට අදාලව අපරාධ පරීක්ෂණ දෙපාර්තමේන්තුව සිදුකල වැඩිදුර පරික්ෂණවලදී සැකකරු ඊයේ (25) අත්අඩංගුවට ගැනීමට හැකි වූ බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/257986/ව්‍යාජ-ඇමරිකන්-ඩොලර්-මුදල්-නෝට්ටු-මුද්‍රණය-කළ-සැකකරුවෙකු-අනුරාධපුරයේදී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2252"
}