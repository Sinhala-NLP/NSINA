{
       "Source": "hirunews",
       "Timestamp": "Saturday, 11 February 2017 - 15:56",
       "Headline": "වරකාපොල දී අභිරහස් ලෙස ඝාතනයට ලක්වූ තරුණයාගේ මරණයට හේතුව හෙළිවේ",
       "News Content": "වරකාපොළ - ඇත්නාවල ප්‍රදේශයේදී දෑත් ගැට ගසා මුහුණු ආවරණය කර අභිරහස් ලෙස ඝාතනය කර දමාගොස් තිබියදී හමුවූ පුද්ගලයාගේ මරණයට හේතුව මේ වනවිට අනාවරණ වී තිබෙනවා.\nසොරකම් කිහිපයක් සම්බන්ධයෙන් විමසිල්ලෙන් සිටි පිරිසක් විසින් ඒ සම්බන්ධයෙන් සැකකර මෙම පුද්ගලයාට සිදුකළ පහරදීමක් හේතුවෙන් ඔහු ජීවිතක්ෂයට පත්ව ඇති බවයි පොලිසිය සදහන් කළේ.\nකටුගස්තොට ප්‍රදේශයේ පදිංචි 32 හැවිරිදි මෙම පුද්ගලයා ඔහු සේවය කළ පස්යාල ප්‍රදේශයේ කුකුළු ගොවිපොලේ සිට ඊයේ සති අන්ත නිවාඩුව ලබා කටුගස්තොට නිවසට යාම සදහා පස්යාල හන්දියට පැමිණ තිබෙනවා.\nඒ අතරතුර මෙලෙස ඔහුට පහරදී ඇති බවටයි අනාවරණය වී ඇත්තේ.\nඅදාළ පිරිස විසින් සිදුකළ පහරදීමක් සිදුකර ඔහු ජීවිතක්ෂයට පත්වීමෙන් අනතුරුව වරකාපොල ප්‍රදේශයට මෘත ශරීරය දමා ගොස් ඇති බවටයි තොරතුරු අනාවරණ වී ඇත්තේ.\nසිද්ධියට සම්බන්ධ සැකකරුවන් පොලිසිය හදුනාගෙන ඇති අතර, ඔවුන් මේ වනවිට ප්‍රදේශයෙන් පලාගොස් ඇති බවයි පොලිසිය සදහන් කළේ.",
       "URL": "https://www.hirunews.lk/154234/වරකාපොල-දී-අභිරහස්-ලෙස-ඝාතනයට-ලක්වූ-තරුණයාගේ-මරණයට-හේතුව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4666"
}