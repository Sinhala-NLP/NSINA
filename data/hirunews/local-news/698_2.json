{
       "Source": "hirunews",
       "Timestamp": "Wednesday, 30 November 2022 - 14:51",
       "Headline": "මේන් ෂිෆ් ෆයිව් මාගම්පුරට (වීඩියෝ)",
       "News Content": "සංචාරකයින් 2,000කට අධික පිරිසක් රැගත් ලොව ප්‍රකට මේන් ෂිෆ් ෆයිව් නෞකාව අද (30) හම්බන්තොට වරායට සේන්දු වුණා.\nනෞකාවේ පැමිණි සංචාරකයින් යාල, කතරගම, ආදී ප්‍රදේශ රැසක අද දිනයේ සංචාරය කිරීමට නියමිත යි.\nසංචාරකයින් 2534 දෙනෙකු රැගත් මේන් ෂිෆ් ෆයිව් නෞකාව අද පෙරවරු 6.30ට පමණ යි හම්බන්තොට වරායට සේන්දු වුණේ.\nමෙම සංචාරකයින් පිරිස අද දිනය තුළ කතරගම, යාල,බුන්දල, රිදියගම, උඩවළව ආදී ප්‍රදේශවල සංචාරය කිරීමට නියමිතව තිබෙනවා.\nමීටර් 296ක දිගින් යුතු මේන් ෂිෆ් ෆයිව් නෞකාව කාර්ය මණ්ඩල සාමාජිකයින් 900 දෙනෙකු සහ මගීන් 2030 දෙනෙකු සමඟින් ඕමානයේ මස්කට් වරායේ සිට කොළඹ\nවරායට සේන්දු වුණේ ඊයේ පෙරවරුවේ දී යි.\nඑම නෞකාව මෙරටට ආ පළමු අවස්ථාව මෙය වන අතර පැමිණි සංචාරකයින්ගෙන් බහුතරය යුරෝපා ජාතිකයින්.\nමෝල්ටා ධජය යටතේ යාත්‍රා කරන මෙම මගී නෞකාව ප්‍රථම සංචාරය කර ඇත්තේ, 2016 වසරේ දී යි.\nඅද රාත්‍රී 8ට අදාළ මගී ප්‍රවාහන නෞකාව මැලේසියාවේ පීනෑන්ග් වරාය බලා යාත්‍රා කිරීමට නියමිත යි.",
       "URL": "https://www.hirunews.lk/321645/මේන්-ෂිෆ්-ෆයිව්-මාගම්පුරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=698"
}