{
       "Source": "hirunews",
       "Timestamp": "Tuesday, 02 November 2021 - 16:20",
       "Headline": "ජාන වෙනස් කළ සෝයා බෝංචි කන්ටේනර් පහක් නිදහස් නොකිරීමට සෞඛ්‍ය අමාත්‍යාංශය නිර්දේශ කරයි",
       "News Content": "අනවසරයෙන් ආනයනය කළ ජාන වෙනස් කරන ලද සෝයා බෝංචි ඇට සහිත කන්ටේනර් 5 ක් වරායෙන් නිදහස් නොකිරීමට සෞඛ්‍ය අමාත්‍යාංශයේ ආහාර පාලන ඒකකය නිර්දේශ කර තිබෙනවා.\nඅනුරාධපුරයේ පිහිටි සමාගමක් විසින් ඇමෙරිකාවෙන් මෙම සෝයා බෝංචි ඇට තොගය මෙරටට ආනයනය කර ඇති බවයි වාර්තා වන්නේ.\nජාන වෙනස් කරන ලද ආහාර මෙරටට රැගෙන ඒමට සෞඛ්‍ය සේවා අධ්‍යක්ෂ ජනරාල්වරයාගේ විශේෂ අවසරයක් ලබාගත යුතුයි. එසේම, ඒවා වෙළඳපොලට මුදා හරින්නේ නම් ජාන වෙනස් කරන ලද ආහාර බවට ඇසුරුම් තුල ප්‍රදර්ශනය කළ යුතු ද වනවා.\nඑහෙත් සෞඛ්‍ය අමාත්‍යාංශයේ ආහාර පාලන ඒකකය රසායනාගාර වාර්තා පරීක්ෂා කිරීමේදී ඒවා ජාන වෙනස් කරන ලද සෝයා බෝංචි ඇට බව හෙළි කරගෙන තිබෙනවා.",
       "URL": "https://www.hirunews.lk/286806/ජාන-වෙනස්-කළ-සෝයා-බෝංචි-කන්ටේනර්-පහක්-නිදහස්-නොකිරීමට-සෞඛ්‍ය-අමාත්‍යාංශය-නිර්දේශ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1588"
}