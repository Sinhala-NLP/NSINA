{
       "Source": "hirunews",
       "Timestamp": "Thursday, 28 September 2023 - 9:53",
       "Headline": "කළු ගඟේ ජල මට්ටම ඉහළට: පහත් බිම්වල ජනතාවට ගංවතුර අවදානමක්",
       "News Content": "කළු ගඟේ ජල මට්ටම ඉහළ යාමේ අවදානමක් පවතින බැවින්, කුඩා ගඟ ද්‍රෝණියේ පාලින්ද නුවර සහ බුලත්සිංහල අවට පහත් බිම්වල ජනතාවට ගංවතුර තත්ත්වය ගැන අවධානයෙන් සිටින ලෙස උපදෙස් දී තිබෙනවා.\nවාරිමාර්ග දෙපාර්තමේන්තුව පවසන්නේ මේ ප්‍රදේශවලට මිලිමීටර් 100ට වැඩි වර්ෂපතනයක් පතිත වෙමින් පවතින බැවින් විශේෂයෙන් මෙම පහත් බිම්වල වෙසෙන ජනතාව දැඩි අවධානයකින් සිටින ලෙසයි.\nඑමෙන්ම, එම ප්‍රදේශවල පහත්බිම් හරහා වැටී ඇති අතුරු මාර්ග ජලයෙන් යටවීමේ වැඩි අවදානමක් පවතින හෙයින් රියැදුරන් ද ඒ සම්බන්ධයෙන් අවධානයෙන් කටයුතු කරන ලෙසයි එම දෙපාර්තමේන්තුව ඉල්ලා සිටින්නේ. මේ සම්බන්ධයෙන් අවශ්‍ය පියවර ගන්නා ලෙස ආපදා කළමනාකරණ අංශවලින් ඉල්ලා සිටින බව ද වාරිමාර්ග දෙපාර්තමේන්තුව නිකුත් කළ නිවේදනයේ සඳහන්.",
       "URL": "https://www.hirunews.lk/349620/කළු-ගඟේ-ජල-මට්ටම-ඉහළට-පහත්-බිම්වල-ජනතාවට-ගංවතුර-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2"
}