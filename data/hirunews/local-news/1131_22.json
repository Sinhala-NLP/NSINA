{
       "Source": "hirunews",
       "Timestamp": "Monday, 30 May 2022 - 17:47",
       "Headline": "'රැට්ටා' අත් අඩංගුවට",
       "News Content": "ප්‍රබල සමාජ මාධ්‍ය ක්‍රියාකාරිකයකු සහ අරගලය සාමකාමී විරෝධතා ව්‍යාපාරයේ ඉදිරිපෙළ ක්‍රියාකාරිකයකු වන රතිඳු සේනාරත්න හෙවත් රැට්ටා මීට ටික වෙලාවකට පෙර කොම්පඤ්ඤවීදිය පොලිසිය විසින් අත් අඩංගුවට ගෙන තිබෙනවා.\nකොටුව උසාවිය ඉදිරිපිට පැවති විරෝධතාවක දී පොලිසියට සහ අධිකරණ කටයුතුවලට බාධා වන අයුරින් කටයුතු කළ බවට වන චෝදනා සම්බන්ධයෙන් ප්‍රකාශයක් ලබා ගැනීම සඳහා අද (30) සවස 03.00ට ඔහුට කොළඹ කොම්පඤ්ඤවීදිය පොලිසියට පැමිණෙන ලෙස දැනුම් දී තිබුණා.\nඒ අනුව, ඔහු කොම්පඤ්ඤවීදිය පොලිසියට ගොස් එම සිද්ධිය සම්බන්ධයෙන් ප්‍රකාශයක් ලබා දී තිබෙනවා.\nපැය දෙකකට ආසන්න කාලයක් ලබා දුන් එම දීර්ඝ ප්‍රකාශයෙන් අනතුරුව යි රතිඳු සේනාරත්න හෙවත් රැට්ටා කොම්පඤ්ඤවීදිය පොලිසිය විසින් අත් අඩංගුවට ගෙන ඇත්තේ.",
       "URL": "https://www.hirunews.lk/305728/රැට්ටා-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1131"
}