{
       "Source": "hirunews",
       "Timestamp": "Thursday, 09 September 2021 - 21:56",
       "Headline": "දකුණු අප්‍රිකා ශ්‍රී ලංකා පන්දුවාර 20 තරග ආරම්භ වෙන වේලාව වෙනස් වෙයි",
       "News Content": "ශ්‍රී ලංකාව සහ දකුණු අප්‍රිකානු කණ්ඩායම අතර පැවැත්වීමට නියමිත තරග තුනකින් සමන්විත පන්දුවාර 20 තරග ආරම්භ වන වේලාවන්හි සංශෝධනයක් සිදු කිරීමට ශ්‍රී ලංකා ක්‍රිකට් ආයතනය තීරණය කර තිබෙනවා.\nක්‍රිකට් ආයතනය මීට පෙර නිවේදනය කර තිබුණේ දෙරට අතර පන්දුවාර 20 තරග රාත්‍රී 8 ට ආරම්භ වන බවටයි.\nකොළඹ ආර් ප්‍රේමදාස ක්‍රීඩාංගනයේදී විදුලි ආලෝක මධ්‍යයේ පැවැත්වෙන මෙම තරග රාත්‍රී 7ට ආරම්භ වන බව ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කරනවා.\nතරගයේ කාසිය වාසිය උරගා බැලීම සවස 06.30ට සිදුකෙරෙන අතර මෙම තරග පැවැත්වෙන්නේ ද කෝවිඩ් 19 නීතිරීති අනුව සම්පූර්ණ ප්‍රේක්ෂක සහභාගිත්වයෙන් තොරවයි.\nදෙරට අතර තරග තුනකින් සමන්විත පන්දුවාර 20 තරගාවලියේ පළමු තරගය හෙට පැවැත්වෙනු ඇති.",
       "URL": "https://www.hirunews.lk/281817/දකුණු-අප්‍රිකා-ශ්‍රී-ලංකා-පන්දුවාර-20-තරග-ආරම්භ-වෙන-වේලාව-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1701"
}