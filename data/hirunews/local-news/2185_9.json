{
       "Source": "hirunews",
       "Timestamp": "Wednesday, 27 January 2021 - 20:19",
       "Headline": "පාස්කු කොමිසමේ සාක්ෂි විමසීම අවසන් - අවසන් වාර්තාව ඉදිරි දිනකදී ජනපතිට (වීඩියෝ)",
       "News Content": "පාස්කු ඉරිදා එල්ල වූ ත්‍රස්ත සම්බන්ධයෙන් සොයා බැලීම පත් කල පංච පුද්ගල ජනාධිපති පරීක්ෂන කොමිෂන් සභාවේ වැඩ කටයතු අද පස්වරුවේ නිල වශයෙන් අවසන් කෙරුණා.\nමේ වන විට සාක්ෂිකරුවන් 457කගෙන් ප්‍රකාශ සටහන් කරගෙන තිබෙනවා.\nඅවසන් වරට කොමිසම හමුවේ ඊයේ සාක්ෂි දුන් අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර පැවසුවේ පාස්කු ප්‍රහාරය පසුපස යම් අදෘශ්‍යමාන බලවේගයක් ක්‍රියාත්මකව තිබූ බව තමන්ට හැඟෙන බවයි.\nපාස්කු ප්‍රහාරය සිදුවූ සමයේ අපරාධ පරීක්ෂණ දෙපාර්තමේන්තුවේ අධ්‍යක්ෂව සිටි ශානි අබේසේකර ඊයේ දෙවන දිනටත් ජනාධිපති කොමිසම හමුවේ සාක්ෂි ලබා දුන්නේ ඔහු ප්‍රතිකාර ලබමින් සිටින කොළඹ ජාතික රෝහලේ 42 වන වාට්ටුවේ සිටයි.",
       "URL": "https://www.hirunews.lk/260917/පාස්කු-කොමිසමේ-සාක්ෂි-විමසීම-අවසන්-අවසන්-වාර්තාව-ඉදිරි-දිනකදී-ජනපතිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2185"
}