{
       "Source": "hirunews",
       "Timestamp": "Monday, 25 April 2016 - 7:13",
       "Headline": "සීගිරි බිතුසිතුවම්වලට සංරක්ෂණයෙන් හානියක් නැහැ",
       "News Content": "සීගිරි බිතුසිතුවම්වලට කිසිදු හානියක් සිදුවී නොමැති බව විෂය භාර අමාත්‍ය අකිල විරාජ් කාරියවසම් පවසනවා.\nබිතුසිතුවම් සංරක්ෂණයේදී ඒවාට හානි සිදුවූ බවට පසුගිය දිනවල ඇතැම් මාධ්‍ය වාර්තා පළ වූ අතර එහි කිසිදු සත්‍යතාවක් නොමැති බවයි අමාත්‍යවරයා හිරු ප්‍රවෘත්ති අංශයට අදහස් දක්වමින් සදහන් කළේ.\nබිතු සිතුවම් සංරක්ෂණ කටයුත්තක් සඳහා එහි බදාම තට්ටු මත ගම් ඇලවීමට යාමේදී ඊට හානි සිදුව ඇති බවට ඇතැම් මාධ්‍ය වාර්තා පළ කර තිබුණා.\nඒ වාර්තාවලට අනුව විෂය භාර අමාත්‍යවරයා මධ්‍යම සංස්කෘතික අරමුදලට සහ පුරාවිද්‍යා දෙපාර්තමේන්තුවට නියෝග කළේ ඒ පිළිබදව වහාම සොයා බලන ලෙසටයි.\nකෙසේ වෙතත් මේ පිළිබදව තමන් ඉදිරි සතිය තුළ සම්පූර්ණ වාර්තාවක් කැදවා ඇති බවයි විෂය භාර අමාත්‍යවරයා හිරු ප්‍රවෘත්ති අංශයට වැඩිදුරටත් සඳහන් කළේ.",
       "URL": "https://www.hirunews.lk/131657/සීගිරි-බිතුසිතුවම්වලට-සංරක්ෂණයෙන්-හානියක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5074"
}