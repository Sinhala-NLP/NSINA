{
       "Source": "hirunews",
       "Timestamp": "Thursday, 25 August 2022 - 15:24",
       "Headline": "වඳුරු උණ, කොවිඩ් 19 සහ HIV ‍යන රෝග තුන ම වැළඳුණු රෝගියෙක් ඉතාලියෙන්",
       "News Content": "ඉතාලියේ 36 හැවිරිදි පුද්ගලයෙකුට වඳුරු උණ, කොවිඩ් 19 සහ HIV ‍යන රෝග තුන ම වැළඳී ඇති බව වාර්තා වනවා.\nදින පහක සංචාරයක් නිමා කර ආපසු පැමිණි මෙම පුද්ගලයාට දින නවයකට පමණ පසු උණ, උගුරේ අමාරුව, තෙහෙට්ටුව, හිසරදය සහ ඉකිලි ප්‍රදේශයේ දැවිල්ල ඇති වී ඇති බව සඳහන්.\nරෝග ලක්ෂණ මතු වී දින තුනකට පසු ඔහුට කොරෝනා වයිරසයට ධනාත්මක බව සනාථ වී තිබෙනවා.\nපසු ව ඔහුගේ අනෙකුත් ශරීර කොටස්වල දරුණු සමේ කුෂ්ඨ ද ඇති වී ඇති අතර, තත්ත්වයේ බරපතළකම සැලකිල්ලට ගනිමින්, එම පුද්ගලයා ව රෝහලේ හදිසි ප්‍රතිකාර අංශයට යොමු කර ඇති බව යි වාර්තා වන්නේ.\nපසුව ඔහු ඇතුළත් කිරීම සඳහා බෝවන රෝග ඒකකය වෙත යොමු කරන ලදී.\nඑපමණක් ද නො ව ඔහුට HIV වෛරසය ද ආසාදනය වී ඇති බව වෛද්‍ය පරීක්ෂණවලින් හෙළි වී තිබෙනවා.",
       "URL": "https://www.hirunews.lk/313702/වඳුරු-උණ-කොවිඩ්-19-සහ-hiv-‍යන-රෝග-තුන-ම-වැළඳුණු-රෝගියෙක්-ඉතාලියෙන්",
       "Category": "Local News",
       "Parent URL": "https://www.hirunews.lk/local-news.php?pageID=914"
}