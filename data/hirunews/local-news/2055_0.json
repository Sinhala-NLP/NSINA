{
       "Source": "hirunews",
       "Timestamp": "Monday, 29 March 2021 - 14:25",
       "Headline": "මිය ගිය රණවිරුවන්ගේ යැපෙන්නන්ට වැටුප් ඉල්ලා විරෝධතාවක්",
       "News Content": "යුද්ධයේදී මිය ගිය රණවිරුවන්ගේ බිරින්දෑවරුන් හා දෙමව්පියන්ට දිවි ඇති තෙක් වැටුප් ලබාදෙන ලෙස ඉල්ලා යුද්ධයේදී මිය ගිය රණවිරුවන්ගේ යැපෙන්නන්ගේ සංසදය අද කොළඹ දී විරෝධතාවක නිරත වුණා.\nපසුව ඔවුන් සාකච්ඡාවක් සඳහා ආරක්ෂක අමාත්‍යාංශය වෙත කැදවාගෙන ගිය ද ඊට අවස්ථාව ලබා නොදීමත් සමඟ ආරක්ෂක නිලධාරීන් සමග උණුසුම් තත්ත්වයක් හට ගත් බවයි හිරු වාර්තාකරු කියා සිටියේ.\nඉන් අනතුරුව ජනාධිපති කාර්යාලය වෙත විරෝධතාකරුවන්ගෙන් පිරිසක්  රැගෙන ගොස් ඇත්තේ අදාළ ගැටළුව සම්බන්ධයෙන් එහි නිලධාරීන් සමඟ සාකච්ඡාවක් ලබාදෙන පොරොන්දුව සමඟයි.",
       "URL": "https://www.hirunews.lk/266892/මිය-ගිය-රණවිරුවන්ගේ-යැපෙන්නන්ට-වැටුප්-ඉල්ලා-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=2055"
}