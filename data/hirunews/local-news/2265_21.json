{
       "Source": "hirunews",
       "Timestamp": "Saturday, 19 December 2020 - 15:19",
       "Headline": "ග්‍රාම ශක්ති සහ ආදර්ශ ගම්මාන ව්‍යාපෘතීන් යටතේ අවබෝධතා ගිවිසුම් අත්සන් තැබේ",
       "News Content": "දැනට ක්‍රියාත්මක ආදර්ශ ගම්මාන හා ග්‍රාම ශක්ති ව්‍යාපෘතින් 3ක් ක්‍රියාත්මක කිරීමේ යාන්ත්‍රණය සඳහා අවබෝධතා ගිවිසුම් 4 කට අත්සන් තබා තිබෙනවා.\nඒ ශ්‍රී ලංකාවේ ඉන්දියානු මහකොමසාරිස් ගෝපාල් බාග්ලේ සහ ග්‍රාමීය නිවාස හා ඉදිකිරීම් හා ගොඩනැගිලි ද්‍රව්‍ය කර්මාන්ත ප්‍රවර්ධන රාජ්‍ය අමාත්‍යාංශයේ ලේකම් කීර්ති රංජිත් අබේසිරිවර්ධන අතරයි.\nව්‍යාපෘතීන් කඩිනමින් ක්‍රියාත්මක කිරීමට නිවාස සඳහා අත්තිකාරම් වශයෙන් වාරික මුදල් නිකුත් කිරීමට මෙම අවබෝධතා ගිවිසුම් වලින් අවස්ථාව සලසාදෙනු ඇති බවයි කොළඹ පිහිටි ඉන්දියානු මහකොමසාරිස් කාර්යාලය නිවේදනය කළේ.\nඉන්දියාව විසින් ශ්‍රී ලංකාවට ලබා දී ඇති සමස්ත සංවර්ධන සහයෝගිතාවය ඇමෙරිකානු ඩොලර් බිලියන 3.5ක් පමණ වනවා.\nඉන් ඇමෙරිකානු ඩොලර් මිලියන 560ක් ලබාදී ඇත්තේ ප්‍රදාන වශයෙනුයි.",
       "URL": "https://www.hirunews.lk/257404/ග්‍රාම-ශක්ති-සහ-ආදර්ශ-ගම්මාන-ව්‍යාපෘතීන්-යටතේ-අවබෝධතා-ගිවිසුම්-අත්සන්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=2265"
}