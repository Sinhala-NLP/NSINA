{
       "Source": "hirunews",
       "Timestamp": "Thursday, 06 August 2020 - 17:52",
       "Headline": "මොණරාගල දිස්ත්‍රික්කයේ ජයත් පොහොට්ටුවට - ආසන 5ක් හිමිකර ගනී",
       "News Content": "මොණරාගල දිස්ත්‍රික්කයේ සමස්ත ඡන්ද ප්‍රතිඵලය මේ වන විට නිකුත්ව තිබෙනවා.\nඑම දිස්ත්‍රික්කයේ බලය තහවුරු කර ගැනීමට හැකියාව ලැබුනේ ශ්‍රී ලංකා පොදුජන පෙරමුණටයි.\nඔවුන්ට මන්ත්‍රී ආසන 5ක් ලැබී තිබෙනවා.\nසමගි ජන බලවේගයට ආසන 1ක් ලැබී ඇති අතර ජාතික ජන බලවේගයට සහ එක්සත් ජාතික පක්ෂයට කිසිදු ආසනයක් හිමිවී නැහැ.\nමොණරාගල දිස්ත්‍රික්කයේ ශ්‍රී ලංකා පොදුජන පෙරමුණ ඡන්ද 208,193ක් ලබා ගත් අතර සමඟි ජන බලවේගය ඡන්ද 54,147ක් ලබාගෙන තිබෙනවා.\nජාතික ජන බලවේගය මොණරාගල දිස්ත්‍රික්කය තුල ඡන්ද 11,429ක් ලබා ගෙන ඇති අතර එක්සත් ජාතික පක්ෂයට එම දිස්ත්‍රික්කය තුල ලබා ගත හැකිව ඇත්තේ ඡන්ද 3,494ක් පමණයි.\nබිබිල,වැල්ලවාය සහ මොණරාගල යන ආසන තුන මොණරාගල දිස්ත්‍රික්කයට ඇතුළත්.\nබිබිල ආසනයෙන් ශ්‍රී ලංකා පොදුජන පෙරමුණ ඡන්ද 42955 ක් ලබාගෙන තිබෙනවා.\nසමගි ජන බලවේගය ඡන්ද 13458ක් ලබාගත්තා.\nජාතික ජන බලවේගය ඡන්ද 2480ක් ලබාගත් අතර එක්සත් ජාතික පක්ෂයට හිමිවූ ඡන්ද සංඛ්‍යාව 1157ක්.\nමොණරාගල ආසනයේ ශ්‍රී ලංකා පොදුජන පෙරමුණට ඡන්ද 58205ක් හිමිවී තිබෙනවා.\nසමගි ජන බලවේගය ඡන්ද 16753ක් ලබාගත්තා.\nජාතික ජන බලවේගයට මොණරාගල ආසනයෙන් ලැබී ඇති ඡන්ද සංඛ්‍යාව 2783ක්.\nඑක්සත් ජාතික පක්ෂය ඡන්ද 867ක් ලබාගත්තා.\nවැල්ලවාය ආසනයෙන් ශ්‍රී ලංකා පොදුජන පෙරමුණ ඡන්ද 91593ක් ලබා ගනිමින් පළමු ස්ථානයට පත්වුනා.\nසමගි ජන බලවේගය ඡන්ද 20087ක් ලබාගත්තා.\nජාතික ජන බලවේගය ඡන්ද 4679ක් ලබාගත් අතර එක්සත් ජාතික පක්ෂය වැල්ලවාය ආසනයෙන් ලබාගත්තේ ඡන්ද 1042ක් පමණයි.\nමොණරාගල දිස්ත්‍රික්කයේ ලියාපදිංචි ඡන්ද සංඛ්‍යාව 348744ක්.\nප්‍රකාශිත ඡන්ද සංඛ්‍යාව 301197ක් වන අතර ප්‍රතික්ෂේප වූ ඡන්ද සංඛ්‍යාව 20312ක්.\nමොණරාගල දිස්ත්‍රික්කයේ වලංගු ඡන්ද සංඛ්‍යාව 280885ක්.",
       "URL": "https://www.hirunews.lk/247233/මොණරාගල-දිස්ත්‍රික්කයේ-ජයත්-පොහොට්ටුවට-ආසන-5ක්-හිමිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2536"
}