{
       "Source": "hirunews",
       "Timestamp": "Friday, 14 January 2022 - 13:36",
       "Headline": "කාදිනල් හිමියන්ගේ ප්‍රකාශයට පොලිස් ඇමතිගෙන් ප්‍රතිචාර(වීඩියෝ)",
       "News Content": "බොරැල්ල සියලු සාන්තුවරුන්ගේ දේවස්ථානයේ හමුවූ අත්බෝම්බය සම්බන්ධයෙන් අත්අඩංගුවට ගත් පුද්ගලයා එම සිද්ධියේ ප්‍රධාන සැකකරු වන අතර, ඊට සම්බන්ධ තවත් සැකකරුවන් අත්අඩංගුවට ගැනීම සඳහා පොලිස් පරික්ෂණ සිදු වෙමින් පවතින බව, මහජන ආරක්ෂක අමාත්‍ය රියර් අද්මිරාල් සරත් විරසේකර ප්‍රකාශ කළා.\nමීරීගම ප්‍රදේශයේ නුංගමුව පොලිස් ස්ථානය විවෘත කිරිමේ අවස්ථාවට ඊයේ (14) එක්වෙමිනුයි, අමාත්‍යවරයා මේ බව කියා සිටියේ.\nකෙසේ වෙතත් විෂය භාර අමාත්‍යවරයා මෙම ප්‍රකාශය සිදු කිරිමට හේතුව වුයේ, මෙම සිද්ධිය සම්බන්ධයෙන් සිදු කෙරෙන පොලිස් පරික්ෂණ පිළිබඳව කොළඹ අගරදගුරු නිල නිවසේ ඊයේ මාධ්‍ය හමුවක් කැඳවමින් අගරදගුරු අතිඋතුම් මැල්කම් කාදිනල් රංජිත් හිමිපාණන් සිදු කළ ප්‍රකාශයයි.",
       "URL": "https://www.hirunews.lk/293997/කාදිනල්-හිමියන්ගේ-ප්‍රකාශයට-පොලිස්-ඇමතිගෙන්-ප්‍රතිචාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1425"
}