{
       "Source": "hirunews",
       "Timestamp": "Thursday, 20 December 2018 - 7:10",
       "Headline": "ඇමති මණ්ඩලය අද දිවුරුම් දෙයි",
       "News Content": "නව කැබිනට් මණ්ඩලය අද දිවුරුම් දීමට නියමිතයි. පෙරවරු 8.30 ට ජනාධීපති ලේකම් කාර්යාලයේදී ජනාධිපතිවරයා ඉදිරියේ නව අමාත්‍ය මණ්ඩලය දිවුරුම්දීමට නියමිත බව රජය නියෝජනය කරන පාර්ලිමේන්තු මන්ත්‍රීවරුන් කිහිපදෙනෙකු අප කළ විමසීමකදී සනාථ කළා.\nඅමාත්‍ය ධුර සඳහා එක්සත් ජාතික පෙරමුණේ නාමලේඛනය ජනාධිපතිවරයා වෙත යොමුකර තිබුණේ ඊයේ දිනයේදියි.\nමෙම නාමලේඛනය සකස් කිරීමට පෙර පෙරේදා දිනයේ පැවති එක්සත් ජාතික පෙරමුණු පාර්ලිමේන්තු මන්ත්‍රී කණ්ඩායම් රැස්වීමේදී මලික් සමරවික්‍රම සහ මනෝ ගනේෂන් යන හිටපු අමාත්‍යවරුන් අමාත්‍ය ධුර භාර නොගෙන සිටීමට කැමැත්ත පළ කර තිබූ අතර, රිෂාඩ්  බදියුදීන් හිටපු අමාත්‍යවරයාද ඒ පිළිබඳව සළකා බැලීමට එකඟත්වය පළ කර තිබුණා.",
       "URL": "https://www.hirunews.lk/206456/ඇමති-මණ්ඩලය-අද-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3597"
}