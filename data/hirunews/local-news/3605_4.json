{
       "Source": "hirunews",
       "Timestamp": "Friday, 14 December 2018 - 17:35",
       "Headline": "බස් රථ අනතුරකින් පාසල් දැරියක් මරුට",
       "News Content": "ඌරුබොක්ක ගින්නලිය පාසල අසලදී ත්‍රි රෝද රථයක් බස් රථයක ගැටීමෙන් සිදුවූ අනතුරකින් පාසල් දැරියක් ජිවිතක්ෂයට පත්ව තිබෙනවා.\nඅද දහවල් (14) සිදුවූ මේ අනතුරින්  මියගොස් ඇත්තේ ගින්නලිය ප්‍රදේශයේ පදිංචි 10 හැවිරිදි පාසල් දැරියක්.\nඅනතුරින් බරපතල තුවාල ලැබූ ඇගේ මව සහ පියා ඇඹිලිපිටිය දිස්ත්‍රික් මහ රෝහලට ඇතුලත් කර තිබෙනවා.\nකොළඹ සිට ඌරුබොක්ක දක්වා ධාවනය වූ බස් රථය මාර්ගය වැරදි පැත්තෙන් ඉතා වේගයෙන් ගමන් කර ඇති බවයි මුලික පොලිස් පරීක්ෂණ වලදී අනාවරණය වී තිබෙන්නේ.\nමියගිය දැරියගේ මව සහ පියා ඇතුළු කණ්ඩායම උෟරැබොක්ක ගින්නලිය ප්‍රදේශයේ ඥාති දරුවකුගේ පෙර පාසල් උත්සවයක් බැලීම සඳහා මිද්දෙනිය ප්‍රදේශයට සිට පැමිණ ඇති අතර එය අවසන් වීමෙන් පසු ආපසු නිවෙස බලා යමින් සිටියදී මෙම අනතුරට පත්ව ඇත්තේ.",
       "URL": "https://www.hirunews.lk/206148/බස්-රථ-අනතුරකින්-පාසල්-දැරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3605"
}