{
       "Source": "hirunews",
       "Timestamp": "Wednesday, 17 August 2022 - 13:32",
       "Headline": "පේසාලේ ධිවර ගැටුමකින් පසු ධීවර වාඩිවලට ගිනි තබයි",
       "News Content": "මන්නාරම පේසාලේ ප්‍රදේශයේ ධීවරයින් දෙපිරිසක් අතර ඇති වූ ආරවුලකින් පසුව කිසියම් පිරිසක් විසින් ධීවර වාඩි හතරකට ගිණි තබා තිබෙනවා.\nඑම ගින්නෙන් රුපියල් ලක්ෂ අසූවක පමණ දේපල 16 දා විනාශ වී ගොස් තිබෙන බවයි වාර්තා වන්නේ.\nමෙම ගිනි තැබීමෙන් ධීවර වාඩි තුළ තිබූ බෝට්ටු එන්ජින් තුනක්, අල්ලන ලද කකුලුවන් කිලෝ 500ක් හා ඉස්සන් කිලෝ 800 ක් පමණද දැල් ආම්පන්නද ගින්නෙන් විනාශ වී ඇති බවයි පේසාලේ ධීවරයින් ප්‍රකාශ කරන්නේ.\nමෙම ධීවර වාඩි ගිණි ගැනීමට පෙර පේසාලේ ධීවරයින් දෙපිරිසක් අතර ඇති වූ ගැටුමක් සම්බන්ධයෙන් පේසාලේ පොලීසියට ධීවරයින් විසින් පැමිණිල්ලක් ඉදිරිපත් කොට තිබූ අතර එම පැමිණිල්ල පොලීසිය විසින් විභාග කරමින් සිටින අතරවාරයේ දී මෙම ධීවර වාඩි වලට ගිණි තැබීම සිදුව ඇත්තේ.\nමේ පිළිබදව පේසාලේ ධීවරයෝ මන්නාරම ජ්‍යෙෂ්ට පොලිස් අධිකාරී කාර්යාලයට පැමිණිලි කොට ඇති අතර මන්නාරම හා පේසාලේ පොලීසිය සිද්ධිය සම්බන්ධයෙන් පරීක්ෂණ පවත්වනවා.",
       "URL": "https://www.hirunews.lk/312999/පේසාලේ-ධිවර-ගැටුමකින්-පසු-ධීවර-වාඩිවලට-ගිනි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=934"
}