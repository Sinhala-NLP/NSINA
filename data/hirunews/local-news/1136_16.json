{
       "Source": "hirunews",
       "Timestamp": "Saturday, 28 May 2022 - 19:07",
       "Headline": "සපුගස්කන්දේ පිරිපහදු කටයුතු අනිද්දා සිට ඇරඹේ (වීඩියෝ)",
       "News Content": "මෙරටට ළඟා වී ඇති නෞකාවකින් මේ වන විට ගොඩබාමින් පවතින බොර තෙල් මගින් ඉන්ධන පිරිපහදු කටයුතු අනිද්දා ආරම්භ කිරීමට අපේක්ෂා කරන බව බලශක්ති අමාත්‍ය කංචන විජේසේකර පවසනවා.\nකොළඹ අද පැවති මාධ්‍ය හමුවකදී අමාත්‍යවරයා කියා සිටියේ ඒ අනුව දෛනිකව ඩීසල් මෙටි්‍රක් ටොන් දහසක් මෙන්ම භූමිතෙල් හා ගුවන් යානා ඉන්ධන මෙටි්‍රක් ටොන් 600 ත් 800ත් අතර ප්‍රමාණයක් බැගින් නිෂ්පාදනය කිරීමට සැලසුම් කර ඇති බවයි.\nහෙට දිනයේදී මෙරටට ළඟා වීමට නියමිත ඩීසල් රැගත් නෞකාවේ ගොඩබෑම් කටයුතු ඉදිරි දින 2 තුල ආරම්භ කිරීමට අපෙක්ෂා කරන බව ද අමාත්‍යවරයා ප්‍රකාශ කළා.\nභූමිතෙල් බෙදාහැරීමේ කටයුතු යම් කළමනාකාරීත්වයක් යටතේ සිදු වුවද පෙට්‍රල් සහ ඩීසල් බෙදාහැරීමේ කටයුතු අඛණ්ඩව සිදුවන බවයි ඔහු කියා සිටියේ.\nකෙසේ වෙතත්ල දිවයින පුරා ඉන්ධන හල් ඉදිරිපිට පවතින පෝලිම් තවදුරටත් පවතිනවා.\nමේ අතර අධික මිලට ඉන්ධන අලෙවි කිරීම ඇතුලු ඉන්ධන ජාවාරම් සම්බන්ධයෙන් පුද්ගලයන් 382 දෙනෙකු මේ දක්වා අත්අඩංගුවට ගෙන ඇති බව පොලීසිය ප්‍රකාශ කළා.\nමෙවන් පසුබිමක කොළඹ අද පැවති මාධ්‍ය හමුවේදී බලශක්ති අමාත්‍ය කාංචන විජේසේකර කියා සිටියේ ඉන්ධන නොමැති බව පවසා මාර්ග අවහිර කරමින් විරෝධතාවල නිරත වන්නේ සංවිධානාත්මක පිරිසක් බවට ආරක්ෂක අංශ මගින් හඳුනාගෙන ඇති බවයි.\nඑමෙන්ම විදුලිය වැඩි වශයෙන් භාවිතා කරන පාරිභෝගිකයන්ගේ විදුලි බිල සංශෝධනය කිරීමට යෝජනා කර ඇති බවද අමාත්‍යවරයා එහිදී සඳහන් කළා.\nමේ අතර ගෑස් මෙටි්‍රක් ටොන් 3ල500 ක් රැගෙන මෙරටට පැමිණීමට නියමිත නෞකාව හෙට දිනයේදී දිවයිනට ළඟා වනු ඇති බව ලිට්‍රෝ සමාගම පවසනවා.\nඑමෙන්ම ගෑස් රැගත් තවත් නෞකා 2 ක් ලබන මස පළමු වනදා සහ පස් වනදා මෙරටට ළඟා වීමට නියමිත බවද එම සමාගම වැඩිදුරටත් ප්‍රකාශ කළා.",
       "URL": "https://www.hirunews.lk/305546/සපුගස්කන්දේ-පිරිපහදු-කටයුතු-අනිද්දා-සිට-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1136"
}