{
       "Source": "hirunews",
       "Timestamp": "Saturday, 20 May 2023 - 14:36",
       "Headline": "රජයේ මුද්‍රණාලය දැඩි ආර්ථික ගැටලුවක",
       "News Content": "පළාත් පාලන මැතිවරණයේ ජන්ද පත්‍රිකා ඇතුළු ලියකියවිලි මුද්‍රණය සඳහා වැය කෙරුණු රුපියල් කෝටි 20 කට වැඩි මුදලක් මැතිවරණ කොමිසම රජයේ මුද්‍රණාලයට මෙතෙක් පියවා නොමැති බව වාර්තා වී තිබෙනවා.\nරජයේ මුද්‍රණාලායධිපතිනි ගංගානි ලියනගේ කියා සිටියේ මේ හේතුවෙන් දැඩි ආර්ථික ගැටලුවකට මුහුණ දි ඇති බවයි.\nපළාත් පාළන මැතිවරණයට අදාළ තැපැල් ජන්ද පත්‍රිකා සහ අනෙකුත් ලියකියවිලි මුද්‍රණයට දායක වු සේවකයින්ට ගෙවිය යුතු දීමනාවලට අදාළ රුපියල් කෝටි තුනකට වැඩි මුදලක් ද මහා භාණ්ඩාගාරයෙන් ගෙවා නොමැති බව වාර්තා වනවා.\nපළාත් පාලන මැතිවරණයේ ජන්ද පත්‍රිකා ඇතුළු ලියකියවිලි මුද්‍රණය සඳහා වැය කෙරුණු රුපියල් කෝටි 20 කට වැඩි මුදලක් මැතිවරණ කොමිසම රජයේ මුද්‍රණාලයට මෙතෙක් ලබා දී නොමැති බව වාර්තා වෙයි.",
       "URL": "https://www.hirunews.lk/335724/රජයේ-මුද්‍රණාලය-දැඩි-ආර්ථික-ගැටලුවක",
       "Category": "Local News",
       "Parent URL": "https://www.hirunews.lk/local-news.php?pageID=330"
}