{
       "Source": "hirunews",
       "Timestamp": "Tuesday, 26 September 2017 - 12:42",
       "Headline": "පළමු ශ්‍රේණියට ළමයින් ගැනීමේ චක්‍රලේඛය, වෙනස් නොකළ බවට අධ්‍යාපන ඇමතිගෙන් ප්‍රකාශයක්",
       "News Content": "පළමු ශ්‍රේණියට දරුවන් ඇතුළත් කර ගැනීමේ චක්‍රලේඛය දෙවරක් සංශෝධනය වීම තුළින් දෙමව්පියන් අපහසුතාවට පත්වන බවට ලංකා ගුරු සංගමය චෝදනා කරනවා.\nකෙසේ වෙතත් අධ්‍යාපන අමාත්‍ය අකිල විරාජ් කාරියවසම් කියා සිටියේ මෙම චක්‍රලේඛය සංශෝධනය කර නොමැති බවයි.\n22 - 2017 පළමු ශ්‍රේණියට ළමයින් ඇතුළත් කර ගැනීම සඳහා වූ චක්‍රලේඛය අනුව සැප්තැම්බර් 15 වන දා වන විට ඊට අදාළ සම්මුඛ පරීක්ෂණ අවසන් කළ යුතු වනවා.\nකෙසේ වෙතත්, සැප්තැම්බර් 19 වන දා අධ්‍යාපන අමාත්‍යාංශ ලේකම්වරයාගේ අත්සනින් යුත් ලිපියක් මගින් විදුහල්පතිවරුන්ට දැනුම් දී ඇත්තේ අදාළ චක්‍රලේඛයේ සුළු සංශෝධන කිහිපයක් ඇතුළත් කළ යුතු බවයි.\nමේ තුළින් නැවතත් පළමු ශ්‍රේණියට ළමයින් ඇතුළත් කර ගැනීම සඳහා සම්මුඛ පරීක්ෂණ පැවැත්වීමට සිදුවන බවයි ලංකා ගුරු සංගමයේ ලේකම් ජෝශෆ් ස්ටාලින් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/171876/පළමු-ශ්‍රේණියට-ළමයින්-ගැනීමේ-චක්‍රලේඛය-වෙනස්-නොකළ-බවට-අධ්‍යාපන-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4302"
}