{
       "Source": "hirunews",
       "Timestamp": "Thursday, 21 April 2022 - 14:43",
       "Headline": "රඹුක්කන සිද්දියේ විමර්ශන cid යට",
       "News Content": "රඹුක්කන ප්‍රදේශයේ නීතිවිරෝධී ජනරාශියක් විසුරුවා හැරීම සඳහා පොලීසිය බලය පාවිච්චි කිරීමේදී පුද්ගලයෙකු මියයාම සම්බන්ධයෙන් වන පරීක්ෂණ අපරාධ පරීක්ෂණ දෙපාර්තමේන්තුව වෙත භාරදී තිබෙනවා.\nපොලිස්පති සී.ඩී.වික්‍රමරත්න විසින් අපරාධ පරීක්ෂණ දෙපාර්තමේන්තුවේ අධ්‍යක්ෂක නියෝජ්‍ය පොලිස්පති ඩබ්ලිව්.තිලකරත්න වෙත දැනුම්දී ඇත්තේ එම පරීක්ෂණ තම දෙපාර්තමේන්තුවට ගෙන දින 3 ක් ඇතුළත අතුරු වාර්තාවක් ලබාදෙන ලෙසටයි.\nරඹුක්කන සිද්ධියේදී මියගිය එම පුද්ගලයාගේ අවසන් කටයුතු නාරම්බැද්ද - හිරිවඩුන්න ප්‍රදේශයේදී හෙට සිදුකිරීමට නියමිත බවයි රජයේ ප්‍රවෘත්ති දෙපාර්තමේන්තුව නිවේදනය කළේ.\nදේහයේ අවසන් කටයුතු සිදුකරන තෙක් ප්‍රදේශයේ සාමය ආරක්ෂා කර ගැනීමට ත්‍රිවිධ හමුදා සහය ලබාදෙන මෙන් පොලිස්පතිවරයා විසින් ආරක්ෂක ලේකම්වරයාගෙන් ඉල්ලීමක් ද කර ඇති බවයි එම දෙපාර්තමේන්තුව නිකුත් කළ නිවේදනයක වැඩිදුරටත් සඳහන් වන්නේ.",
       "URL": "https://www.hirunews.lk/302453/රඹුක්කන-සිද්දියේ-විමර්ශන-cid-යට",
       "Category": "Local News",
       "Parent URL": "https://www.hirunews.lk/local-news.php?pageID=1218"
}