{
       "Source": "hirunews",
       "Timestamp": "Saturday, 22 December 2018 - 18:49",
       "Headline": "ඥානසාර හිමියන්ගෙන් අලූත් සන්ධානයක්",
       "News Content": "කතෝලික, හින්දු, මුස්ලිම් ප්‍රජාව සමග එක්ව නව සන්ධානයක් ගොඩනැගීමට බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් අපේක්ෂා කරන බව එහි ප්‍රධාන විධායක නිලධාරි ඩිලන්ත විතානගේ පවසනවා.\nඋන්වහන්සේ සුවදුක් විමසීම සදහා වැලිකඩ බන්ධනාගාරයට පැමිණීමෙන් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියා.\nපූජ්‍ය ගලගොඩඅත්තේ ඥානසාර හිමියන් සිරභාරයට පත්වූයේ බොදුබල සේනා සංවිධානය සහ මුස්ලිම් ප්‍රජාව එක්ව ජාතිවාදී ගැටුම් දුරලමින් සුහදතාව වර්ධනය කරමින් පැමිණි මොහොතක බව ජාතික සමගි පෙරමුණේ නායක අසාද් සාලි මහතා මෙහිදී සඳහන් කළා.\nඔහු මේ බව කියාසිටියේ බන්ධනාගාරගතව සිටින පුජ්‍ය ගලගොඩඅත්තේ ඥානසාර හිමියන්ගේ සුවදුක් විමසීම සඳහා අද වැලිකඩ බන්ධනාගාරයට පැමිණි අවස්ථාවේදී.\nඅධිකරණයට අපහස කිරීමේ චෝදනා මත බන්ධනාගාරගතව සිටින බොදු බල සේනා සංවිධානයේ මහලේකම් පුජ්‍ය ගලගොඩඅත්තේ ඥානසාර හිමියන්ගේ සුවදුක් වීමසීම සඳහා මුස්ලිම් සංවිධාන කිහිපයක සහ බොදු බල සේනා සංවිධානයේ නියෝජීතයින් අද වැලිකඩ බන්ධනාගාරය වෙත පැමිණියා.",
       "URL": "https://www.hirunews.lk/206614/ඥානසාර-හිමියන්ගෙන්-අලූත්-සන්ධානයක්",
       "Category": "Local News",
       "Parent URL": "https://www.hirunews.lk/local-news.php?pageID=3593"
}