{
       "Source": "hirunews",
       "Timestamp": "Wednesday, 20 July 2022 - 11:54",
       "Headline": "ජනපති තෝරන්න ඡන්දෙ දෙන්න මන්ත්‍රීවරුන් දෙදෙනෙක් ඇවිත් නැහැ! (වීඩියෝ)",
       "News Content": "ශ්‍රී ලංකා ප්‍රජාතාන්ත්‍රික සමාජවාදී ජන රජයේ පාර්ලිමේන්තුව තුළින් ජනාධිපතිවරයෙකු තෝරා ගැනීම් සඳහා වන ඓතිහාසික ඡන්ද විමසීම මීට ටික වේලාවකට පෙර නිමාව දුටුවා.\nමෙම ඡන්ද විමසීමේ දී පාර්ලිමේන්තුව තුළ සිටින සමස්ථ මහජන නියෝජිතයින් ප්‍රමාණය වන 225න් මහජන නියෝජිතයින් 223ක් සිය ඡන්දය භාවිත කළා.\nඅනුප්‍රාප්තික ජනාධිපතිවරයා තෝරා පත් කර ගැනීම සඳහා ඡන්දය නොදුන් මන්ත්‍රීවරුන් වූයේ ගජේන්ද්‍ර කුමාර් පොන්නම්බනම් සහ සෙල්වරාජා ගජේන්ද්‍රන් යන දෙදෙනායි.\nමෙම මන්ත්‍රීවරුන් දෙදෙනා ම අද දින පාර්ලිමේන්තු සභා ගර්භයට පැමිණ සිටියේ නැහැ.",
       "URL": "https://www.hirunews.lk/310463/ජනපති-තෝරන්න-ඡන්දෙ-දෙන්න-මන්ත්‍රීවරුන්-දෙදෙනෙක්-ඇවිත්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1007"
}