{
       "Source": "hirunews",
       "Timestamp": "Tuesday, 21 March 2023 - 18:08",
       "Headline": "IMF ණය මුදල ශ්‍රී ලංකාවට මැජික් උත්තරයක් (silver bullet) නො වන බවට මූඩි විශ්ලේෂකයෙකුගෙන් ප්‍රකාශයක්",
       "News Content": "බහුපාර්ශ්වික සහ ගෝලීය මූල්‍ය ආයතනවලින් කොපමණ අරමුදල් ලැබුණත් ශ්‍රී ලංකාවට දුෂ්කර මාවතක් තිබෙන බව Moody's Analytics හි ජ්‍යෙෂ්ඨ ආර්ථික විද්‍යාඥයෙක් අඟහරුවා දා රොයිටර් පුවත් සේවයට පවසා තිබෙනවා.\nජාත්‍යන්තර මූල්‍ය අරමුදල (IMF) සඳුදා ශ්‍රී ලංකාව සඳහා ඩොලර් බිලියන 3කට ආසන්න විස්තීරණ ණය මුදලක් අනුමත ක‍රනු ලැබුවා.\nMoody's Analytics හි ජ්‍යෙෂ්ඨ ආර්ථික විද්‍යාඥ Katrina El පවසන්නේ, නියත වශයෙන් ම මෙම ණය මුදල ශ්‍රී ලංකාව සිතන පරිදි අර්බුදයට මැජික් උත්තරයක් (silver bullet) නො වන බව යි.\nශ්‍රී ලංකාවට කෙතරම් අරමුදල් හෝ සහයෝගයන් ලබා දුන්න ද ශ්‍රී ලංකාවේ තත්ත්වය තවමත් දුෂ්කර මාර්ගයක් වනු ඇති බව මතක තබා ගත යුතු බවත් ඔහු අවධාරණය කරනවා.",
       "URL": "https://www.hirunews.lk/330573/imf-ණය-මුදල-ශ්‍රී-ලංකාවට-මැජික්-උත්තරයක්-silver-bullet-නො-වන-බවට-මූඩි-විශ්ලේෂකයෙකුගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=462"
}