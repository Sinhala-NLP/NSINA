{
       "Source": "hirunews",
       "Timestamp": "Thursday, 04 July 2019 - 21:21",
       "Headline": "රුපියල් මිලියන 8කට වැඩි වටිනා රන් බිස්කට්ටුවක් සමග ප්‍රශ ජාතිකයෙකු අත්අඩංගුවට",
       "News Content": "රුපියල් ලක්ෂ 80කට වැඩි වටිනාකමින් යුත් රන් බිස්කට්ටුවක් සමග ප්‍රශ ජාතිකයෙකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nසැකකරු බිස්කට් පැකට්ටුවක සගවා මෙම රන් බිස්කට් රැගෙන දිවයිනට ඇතුළුවීමට උත්සාහ කර ඇති බවටයි අනාවරණ වී ඇත්තේ.\nමෙම රන් බිස්කට්ටුවේ බර කිලෝග්‍රෑම් 1ක් පමණ වන බවයි අප ගුවන්තොටුපල වාර්තාකරු සඳහන් කළේ.\n48 හැවිරිදි මෙම ප්‍රශ ජාතිකයා ප්‍රංශයේ සිට ඕමානය වෙත ගොස් එහි සිට අද පස්වරු 3.20ට කටුනායකට පැමිණ තිබුනා.\nපසුව සැකකරු කටුනායක ගුවන්තොටුපලේ හරිත මාවත ඔස්සේ පිටතට යමින් සිටියදී රේගු නිලධාරීන් කළ පරීක්ෂාවකදී රන් බිස්කට්ටුව සොයා ගැනුනා.\nසැකකරු අත්අඩංගුවේ තබාගෙන ගුවන්තොටුපල රේගුව විමර්ශණ සිදු කරනවා.",
       "URL": "https://www.hirunews.lk/219666/රුපියල්-මිලියන-8කට-වැඩි-වටිනා-රන්-බිස්කට්ටුවක්-සමග-ප්‍රශ-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3266"
}