{
       "Source": "hirunews",
       "Timestamp": "Saturday, 05 June 2021 - 9:13",
       "Headline": "කොවිඩ් මෘත දේහයක් රැගෙන ගිය රථයකට ආරක්ෂාව සපයමින් පැමිණි වෑන් රථයක් පෙරලී පොලිස් SI ජීවිතක්ෂයට (වීඩියෝ /ඡායාරූප)",
       "News Content": "කොවිඩ් ආසාදිත මෘත දේහයක් අවසන් කටයුතු සඳහා රැගෙන යමින් තිබු ගිලන් රථයකට ආරක්ෂාව සැපයු වෑන් රථයක් වටවල ප්‍රදේශයේදී ප්‍රපාතයකට පෙරලීමෙන් එහි ගමන්ගත් පොලිස් නිලධාරීයෙක් ජීවිතක්ෂයට පත්ව තිබෙනවා.\nඅද (05) උදෑසන මෙම අනතුර සිදු වි ඇති බවයි පොලිසිය සඳහන් කළේ.\nකොවිඩ් ආසාදිත 79 හැවිරිදි කාන්තාවගේ මෘත දේහයක් හැටන් සිට ඔට්ටමාවඩි ප්‍රදේශයට රැගෙන යන අවස්ථාවේදි ඊට ආරක්ෂාව සඳහා ගමන් ගත් වැන් රථයක් ගිනිගත්හේන 59 කිලෝමිටර් කණුව අසලදීයි මෙලෙස අනතුරට ලක්ව ඇත්තේ.\nප්‍රදේශයට බලපෑ අයහපත් කාලගුණය සමඟ අදාළ වැන් රථය මාර්ගයේ ලිස්සා ගොස් ප්‍රපාතයකට පෙරලිමෙන් මෙම අනතුර සිදු වි ඇති බව පොලිසිය සඳහන් කළා.\nඉන් වැන් රථයේ ගමන් ගත් හැටන් පොලිසිය අනුයුක්තව සේවය කළ උප පොලිස් පරික්ෂකවරයෙකු ජිවිතක්ෂයට පත් වුණා.\nඑහි සිටි පොලිස් සැරයන්වරයෙක්, කොස්තාපල්වරුන් දෙදෙනෙක් සහ තවත් පුද්ගලයින් දෙදෙනෙක් මෙන්ම වැන් රථයේ රියදුරාද තුවාල ලබා රෝහල් ගත කර තිබෙනවා.",
       "URL": "https://www.hirunews.lk/273432/කොවිඩ්-මෘත-දේහයක්-රැගෙන-ගිය-රථයකට-ආරක්ෂාව-සපයමින්-පැමිණි-වෑන්-රථයක්-පෙරලී-පොලිස්-si-ජීවිතක්ෂයට-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1905"
}