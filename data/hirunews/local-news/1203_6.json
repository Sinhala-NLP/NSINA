{
       "Source": "hirunews",
       "Timestamp": "Friday, 29 April 2022 - 13:10",
       "Headline": "මෙටි්‍රක් ටොන් 3,500ක තවත් ගෑස් නැවක් දිවයිනට",
       "News Content": "ඉදිරි සති කිහිපය තුළ ගෑස් හිඟය අවසන් කිරිමට හැකි වන බව ලිට්රෝ සමාගම පවසනවා. එහි සභාපති විජිත හේරත් කියා සිටියේ දිනකට උපරිම ගෑස් සිලින්ඩර ප්‍රමාණයක් වෙළඳපොලට මුදා හරිමින් පවතින හිඟය කඩිනමින් විසඳීමට කටයුතු කරන බවයි.\nගෑස් පාරිභොගිකයින්ගෙන් වැඩි පිරිසක් නාගරික ජනතාව බැවින් නගරාශ්‍රිතව බෙදාහැරිම් කටයුතු සඳහා ප්‍රමුඛතාව ලබා දෙන බව ද ලිට්රෝ සමාගම සඳහන් කළා.\nඑමෙන්ම මෙටි්‍රක් ටොන් 3500ක තවත් ගෑස් නෞකාවක් අද මෙරටට පැමිණ තිබෙනවා.\nමේ අතර, ඉන්දියානු ණය යෝජනා ක්‍රමය යටතේ ලිට්රෝ සහ ලාෆ්ස් සමාගම් වලට අවශ්‍ය මූල්‍ය පහසුකම් ලබාදී තවත් සැපයුම්කරුවන් කිහිපදෙනකු තෝරා ගැනීමට කටයුතු සැලසුම් කර ඇති බව වෙළඳ අමාත්‍යාංශය සඳහන් කළා.\nකෙසේ වෙතත් අදත් දිවයිනේ ප්‍රදේශ රැසක ජනතාව ගෑස් මිල දී ගැනීම සඳහා තවදුරටත් දිගු පෝලිම්වල රැඳී සිටින බවයි හිරු වාර්තාකරුවන් සඳහන් කළේ.",
       "URL": "https://www.hirunews.lk/303076/මෙටි්‍රක්-ටොන්-3500ක-තවත්-ගෑස්-නැවක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1203"
}