{
       "Source": "hirunews",
       "Timestamp": "Thursday, 08 December 2022 - 13:18",
       "Headline": "කංචන හා පාඨලී පාර්ලිමේන්තුව උණුසුම් කරයි",
       "News Content": "විදුලිබල මණ්ඩලය ප්‍රතිව්‍යූහගතකරණය සම්බන්ධයෙන් අද (08) පාර්ලිමේන්තුවේ උණුසුම් සංවාදාත්මක තත්ත්වයක් ඇති වුණා.\nඒ, විදුලිබල හා බලශක්ති අමාත්‍ය කංචන විජේසේකර අදහස් දැක්වූ අවස්ථාවේ පාර්ලිමේන්තු මන්ත්‍රී පාඨලී චම්පික රණවක ඊට විරුද්ධව කරුණු ඉදිරිපත් කිරීමත් සමගයි.\nඊට කතානායක මහින්ද යාපා අබේවර්ධන ද මැදිහත්වුණා.\nමේ අතර, මුදල්, ආර්ථික ස්ථායීකරණ හා ප්‍රතිපත්ති මෙන්ම ආයෝජන ප්‍රවර්ධන යන අමාත්‍යාංශවලට අදාළ වැය ශීර්ෂ මේ වන විට විවාදයට ගැනෙනවා.\nලබන වසර සඳහා වන අයවැය කාරක සභා අවස්ථා විවාදය හෙවත් අයවැය තුන්වන වර කියවීමේ විවාදයේ ඡන්ද විමසීම අද පැවැත්වීමට නියමිත යි.\nමේ අතර, එක්සත් ජනපද ජාත්‍යන්තර සංවර්ධන ආයතනයේ ආසියානු කලාපයේ නියෝජ්‍ය සහකාර පරිපාලක අන්ජලි කෞර් සහ මෙරට එම ආයතනයේ නියෝජිතයන් සමග විදුලිබල හා බලශක්ති අමාත්‍ය කංචන විජේසේකර විශේෂ සාකච්ඡාක නිරත වී තිබෙනවා.\nඒ, විදුලිබල මණ්ඩලයේ යෝජිත ප්‍රතිව්‍යුහගත කිරීමේ වැඩපිළිවෙල සහ එය කඩිනමින් ක්‍රියාත්මක කිරීමට අවශ්‍ය තාක්ෂණික සහය ලබා ගැනීම වෙනුවෙන් සහ පුනර්ජනනීය බලශක්ති ව්‍යාපෘති කඩිනමින් විදුලි ජනන පද්ධතියට එකතු කිරීමට අවශ්‍ය සහය ලබා ගැනීම සඳහා යි.",
       "URL": "https://www.hirunews.lk/322220/කංචන-හා-පාඨලී-පාර්ලිමේන්තුව-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=680"
}