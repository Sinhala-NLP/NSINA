{
       "Source": "hirunews",
       "Timestamp": "Wednesday, 14 September 2016 - 7:44",
       "Headline": "විමල් අද එෆ්.සී.අයි.ඩී.යේ",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ අද මූල්‍ය අපරාධ විමර්ශන කොට්ඨාසය හමුවට කැදවා තිබෙනවා.\nඒ, ඔහු නිවාස, ඉංජිනේරු හා ඉදිකිරීම් අමාත්‍යවරයාව සිටි සමයේ රජයේ වාහන අවභාවිත කළ බවට එල්ල වී ඇති චෝදනාවක් සම්බන්ධයෙන් ප්‍රකාශයක් ලබා ගැනීම සඳහායි.\nමූල්‍ය අපරාධ විමර්ශන කොට්ඨාසයේ කැදවීමට අනුව අද පෙරවරු 9ට විමල් වීරවංශ මන්ත්‍රීවරයා එහි පෙනී සිටීමට නියමිත බවයි ජාතික නිදහස් පෙරමුණේ මාධ්‍ය ප්‍රකාශක, මොහොමඩ් මුසම්මිල් හිරු ප්‍රවෘත්ති අංශය සිදුකළ විමසීමකදී කියා සිටියේ.",
       "URL": "https://www.hirunews.lk/142927/විමල්-අද-එෆ්-සී-අයි-ඩී-යේ",
       "Category": "Local News",
       "Parent URL": "https://www.hirunews.lk/local-news.php?pageID=4880"
}