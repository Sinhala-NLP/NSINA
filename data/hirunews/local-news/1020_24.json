{
       "Source": "hirunews",
       "Timestamp": "Thursday, 14 July 2022 - 23:15",
       "Headline": "ශ්‍රී ලංකාවේ අර්බුදය ගැන බ්‍රිතාන්‍ය පාර්ලිමේන්තුවේ කතාබහක් (වීඩියෝ)",
       "News Content": "ශ්‍රී ලංකාවේ වර්තමාන තත්ත්වය සම්බන්ධයෙන් සොයාබැලීම සඳහා බ්‍රිතාන්‍යයේ දකුණු ආසියාවේ කටයුතු භාර අමාත්‍යවරයා සහ මෙරට මහකොමසාරිස්වරයා සමීපව කටයුතු කරමින් සිටින බව විදේශ, පොදුරාජ්‍ය මණ්ඩලීය සහ සංවර්ධනය පිළිබඳ රාජ්‍ය අමාත්‍ය ඇමෙන්ඩා මිලින්ග් මහත්මිය ඊයේ බ්‍රිතාන්‍ය පාර්ලිමේන්තුවේදී ප්‍රකාශ කළා.\n\" අපි ඉතා සමීපව නිරීක්ෂණය කරනවා ශ්‍රී ලංකාවේ මේ වනවිට පවතින ආර්ථික, දේශපාලනික සහ ආරක්ෂක තත්ත්වය සම්බන්ධයෙන්. අපගේ දකුණු ආසියාවේ කටයුතු භාර අමාත්‍යවරයා සෘජුවම ඊට සම්බන්ධ වී සිටින අතර මහකොමසාරිස්වරයා ඇතුළු පිරිසක් ක්ෂේත්‍රයේ නිරීක්ෂණ කරනවා. පවතින ගැටලුකාරී තත්ත්වය සාමකාමී සහ ප්‍රජාතන්ත්‍රවාදී ක්‍රම ඔස්සේ විසඳාගන්නා ලෙසට අප සියලූම පාර්ශ්වයන් දිරිමත් කරනවා. ඒ වගේම බල හුවමාරු ක්‍රියාවලිය සාමකාමීල ප්‍රජාතන්ත්‍රවාදී සහ ව්‍යවස්ථාවට අනුකූල විය යුතුයි. සියලුම පාර්ශ්වයන්ගෙන් ඉල්ලා සිටින්නේ ප්‍රචණ්ඩත්වයෙන් තොරව කටයුතු කරන ලෙසයි. අප දේශපාලනික වශයෙන් ශ්‍රී ලංකාවට සහයක් ලබාදෙන විටදී එයට ජනාධිපති රාජපක්ෂ ඇතුළු පිරිස අත්අඩංගුවට ගැනීම සඳහා ජාත්‍යන්තර වරෙන්තුවක් ලබාගැනීමත් ඇතුළත් විය යුතුයි. ඒ වගේම දෙමළ සහ මුස්ලිම් සුළුතරය ඇතුළු ශ්‍රී ලංකාවේ වෙසෙන සියලූම ජනතාවගේ මානව හිමිකම් ආරක්ෂා කරන බවට සහතියකුත් අවශ්‍යයි. මෙය ලංකාවේ රජය ගැන ප්‍රශ්නයක් නෙවෙයි. මෙය ඇත්තටම 2019 දී මුළු රටේම කාබනික කෘෂිකර්මාන්තය ඇති කිරිමට ගත් තීරණයත් සමඟ ඇතිවූ ප්‍රශ්නයක්. ඒ වගේම ආහාර හිඟය සහ ඉන්ධන හිඟය නිසා ඇතිවූ ප්‍රශ්නයක්. දැන් ප්‍රශ්නය ලාංකීය ජනතාවට කන්න දෙයක් නැහැ. බ්‍රිතාන්‍ය රජය මේ අවස්ථාවේ සිදුකළ යුත්තේ ඔවුන්ට අවශ්‍ය ආහාර, ඉන්ධන ලබාගැනීම සඳහා ජාත්‍යන්තර සංවිධානවලට සහ ශ්‍රී ලංකාවට උපදෙස් ලබාදීමයි. ප්‍රයෝජනයක් නැති දේශපාලන අදහස් ඉදිරිපත් කරනවාට වඩා, පොදු රාජ්‍ය මණ්ඩලයීය රටක් විදිහට ඒක තමයි අපිට වැදගත් වන්නේ. ඔවුන්ට අවශ්‍ය ආර්ථික සහය අයි.එම්. එෆ් සහ ලෝක බැංකුව හරහා බ්‍රිතාන්‍ය රජය ඉදිරියේදී ලබාදෙනවා. මොකද බ්‍රිතාන්‍යය තමයි ජාත්‍යන්තර මූල්‍ය අරමුදලේ පස්වැනි විශාලතම කොටස්කරුවා වගේම එක්සත් ජාතීන්ගේ සහ ලෝක බැංකුවේ ප්‍රධාන හවුල්කරුවෙක්ද වන්නේ.\"",
       "URL": "https://www.hirunews.lk/310007/ශ්‍රී-ලංකාවේ-අර්බුදය-ගැන-බ්‍රිතාන්‍ය-පාර්ලිමේන්තුවේ-කතාබහක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1020"
}