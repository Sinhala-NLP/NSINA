{
       "Source": "hirunews",
       "Timestamp": "Friday, 02 October 2020 - 9:52",
       "Headline": "විස්සට එරෙහි පෙත්සම් විභාගය තුන්වන දිනටත් (වීඩියෝ)",
       "News Content": "20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත අභියෝගයට ලක්කරමින් ගොනුකර ඇති පෙත්සම් පිළිබඳ විභාගය අද තුන්වන දිනට ආරම්භ වුණා.\nඒ අනුව පෙරවරු 9.30 ට පමණ අග විනිසුරු ප්‍රමුඛ පංච පුද්ගල ශ්‍රේෂ්ඨාධිකරණ විනිසුරු මඩුල්ල හමුවේ  එම පෙත්සම් විභාගය ආරම්භ කෙරුණු බවයි හිරු අධිකරණ වාර්තාකරු  සඳහන් කළේ.\nයෝජිත 20 වන සංශෝධන පනත් කෙටුම්පත අභියෝගයට ලක් කරමින් පෙත්සම් 39 ක් ගොනු කර තිබූ අතර, මේ වනවිට ඉන් පෙත්සම් 38 කම නීතීඥයින් කරුණු දැක්වීම අවසන් කර තිබෙනවා.\nපෙත්සම් සියල්ලේම නීතීඥයින්ගේ කරුණු දැක්වීමෙන් පසු, අතරමැදි පෙත්සම් අට වෙනුවෙන් වන කරුණු දැක්වීම සිදුකිරීමට නියමිතයි.\nඑසේම විසිවන සංශෝධන පනත් කෙටුම්පතට එරෙහිව ඉදිරිපත්වී ඇති පෙත්සම්වල වගඋත්තරකරු ලෙස නම් කර ඇති නීතිපති දප්පුල ද ලිවේරා අද පස්වරුවේ ඊට අදාළව කරුණු දැක්වීමටද නියමිතව තිබෙනවා.",
       "URL": "https://www.hirunews.lk/251609/විස්සට-එරෙහි-පෙත්සම්-විභාගය-තුන්වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2416"
}