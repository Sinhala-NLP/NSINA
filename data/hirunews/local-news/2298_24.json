{
       "Source": "hirunews",
       "Timestamp": "Wednesday, 02 December 2020 - 19:40",
       "Headline": "බැටිකලෝ කැම්පස් පුද්ගලික සමාගමේ අනීතික ක්‍රියා රැසක්",
       "News Content": "මතභේදයට තුඩුදුන් බැටිකලෝ කැම්පස් පුද්ගලික සමාගම ආරම්භ කර පවත්වාගෙන යාමේදී අනීතික ක්‍රියා රැසක් සිදුව ඇති බව විගණකාධිපතිවරයා විසින් මුල්වරට අනාවරණ කරගෙන තිබෙනවා.\nඒ එම විශ්වවිද්‍යාල සම්බන්ධයෙන් සිදුකළ විශේෂ විගණනයකින් පසුවයි.\nඅදාළ ආයතනය ඉදි කිරීමේදී සිදුවූ අක්‍රමිකතා හේතුවෙන් කාත්තන්කුඩි නගර සභාවට අහිමි වු රුපියල් ලක්ෂ 85 කට ආසන්න මුදල නැවත අය කර ගැනීමට ද විගණකාධිපතිවරයා එහිදී නිර්දේශ කර තිබෙනවා.",
       "URL": "https://www.hirunews.lk/256159/බැටිකලෝ-කැම්පස්-පුද්ගලික-සමාගමේ-අනීතික-ක්‍රියා-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=2298"
}