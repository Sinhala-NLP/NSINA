{
       "Source": "hirunews",
       "Timestamp": "Tuesday, 11 June 2019 - 6:48",
       "Headline": "රාවණා ඇල්ල ප්‍රදේශයේදී ත්‍රිරෝද රථයක් ප්‍රපාතයකට පෙරලී කාන්තාවන් දෙදෙනෙක් ජීවිතක්ෂයට",
       "News Content": "ඇල්ල - වැල්ලවාය මාර්ගයේ රාවණා ඇල්ල ප්‍රදේශයේදී ත්‍රිරෝද රථයක් අනතුර ලක්වීමෙන් දෙදෙනෙකු ජීවිතක්ෂයට පත්ව තිබෙනවා.\nඅනතුරෙන් තවත් සිව්දෙනෙක් තුවාල ලබා රෝහල් ගතකර ඇති බවයි වාර්තා වන්නේ.\nමියගිය දෙදෙනා 36 සහ 38 යන වයස්වල පසුවූ කාන්තාවන් බවයි අප වාර්තාකරු පැවසුවේ.\nඅදාල ත්‍රිරෝද රථය මීටර් 350ක පමණ ප්‍රපාතයකට පෙරලී මෙම අනතුර සිදුව තිබෙනවා.\nඅනතුර සිදුවන අවස්ථාවේදී ත්‍රිරෝද රථයෙහි පුද්ගලයින් 06 දෙනෙකු ගමන් කර ඇති බවටයි පොලිස් මාධ්‍ය ප්‍රකාශක කාර්යාලය සඳහන් කළේ.\nත්‍රිරෝද රථයේ රියදුරුට එය පාලනය කර ගත නොහැකි වීමෙන් ඊයේ (10) රාත්‍රියේ මෙම අනතුර සිදුව ඇති බව සඳහන්.\nතුවාල ලැබූවන් 04 දෙනා බදුල්ල සහ බණ්ඩාරවෙල රෝහල්වල ප්‍රතිකාර ලබන බවයි හිරු ප්‍රාදේශීය වාර්තාකරුවන් සඳහන් කළේ.",
       "URL": "https://www.hirunews.lk/218143/රාවණා-ඇල්ල-ප්‍රදේශයේදී-ත්‍රිරෝද-රථයක්-ප්‍රපාතයකට-පෙරලී-කාන්තාවන්-දෙදෙනෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3307"
}