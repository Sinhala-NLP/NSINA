{
       "Source": "hirunews",
       "Timestamp": "Wednesday, 26 January 2022 - 13:20",
       "Headline": "උපරිම සිල්ලර මිල නියම කළ ගැසට්ටුව, අහෝසි කරන්නැ යි ඉල්ලීමක්",
       "News Content": "පානීය ජල බෝතල් සඳහා උපරිම සිල්ලර මිලක් නියම කරමින් නිකුත් කර ඇති ගැසට් නිවේදනය ඉවත් කරන ලෙස ශ්‍රී ලංකා බෝතල් කරන ලද පානීය ජල ඇසුරුම්කරුවන්ගේ සංගමය පාරිභෝගික ආරක්ෂණ රාජ්‍ය අමාත්‍යාංශයෙන් ඉල්ලීමක් කර තිබෙනවා.\nඑම සංගමයේ සභාපති උපුල් සෙනරත් සඳහන් කළේ නැව් ගාස්තු, ප්ලාස්ටික් ඇතුළු අමුද්‍රව්‍ය මිල ඉහළ යාම මීට ප්‍රධාන හේතුව බවයි.\nමේ සම්බන්ධයෙන් ඔවුන් රාජ්‍ය අමාත්‍ය ලසන්ත අලගියවන්න සමඟ ද සාකච්ඡාවක් පවත්වා තිබෙනවා.\nපානීය ජල බෝතල් නිෂ්පාද කයින් එකසිය හැට දෙදෙනෙකු මේ වනවිට ප්‍රමිති ආයතනය සහ සෞඛ්‍ය අමාත්‍යාංශයේ ලියාපදිංචි වී ඇති අතර, ඔවුන් මිලිලීටර 500 ජල බෝතලයක් වෙළෙඳසල් වෙත අලෙවි කරනු ලබන්නේ, රුපියල් විසි දෙකත් විසි පහත් අතර තොග මිලකට යි.\nකෙසේ වෙතත් මිලිලීටර 500 පානීය ජල බෝතලයක් පාරිභෝගිකයින්ට අලෙවි කිරීමේ දී පාරිභෝගික අධිකාරිය රුපියල් 35ක උපරිම සිල්ලර මිලක් නියම කර තිබෙනවා.\nලීටරයේ ජල බෝතලයක් සඳහා නියම කර ඇති උපරිම සිල්ලර මිල රුපියල් 50ක්.\nලීටර එකයි දශම පහේ ජල බෝතලයක් අලෙවි කළ යුතු උපරිම සිල්ලර මිල රුපියල් 75ක් වන අතර, ලීටර පහේ ජල බෝතලයක් සඳහා රුපියල් 150ක උපරිම සිල්ලර මිලක් නියම කර තිබෙනවා.",
       "URL": "https://www.hirunews.lk/295233/උපරිම-සිල්ලර-මිල-නියම-කළ-ගැසට්ටුව-අහෝසි-කරන්නැ-යි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1397"
}