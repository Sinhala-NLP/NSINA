{
       "Source": "hirunews",
       "Timestamp": "Saturday, 24 December 2016 - 14:03",
       "Headline": "නීතිවිරෝධී ධීවර කටයුතුවල නිරත වූ 22 ක් මන්නාරමේදී අත්අඩංගුවට",
       "News Content": "පුපුරණ ද්‍රව්‍ය සහ තහනම් දැල් ආම්පන්න යොදා ගනිමින් ධීවර කටයුතුවල නිරත වූ ධීවරයින් විසි දෙදෙනෙකු මන්නාරම - සිලාවතුර සහ සවුත්බාර් යන ප්‍රදේශවලදී නාවික හමුදාව මගින් අත්අඩංගුවට ගෙන තිබෙනවා.\nඒ අතරින් ධීවරයින් 16 දෙනෙකු අත්අඩංගුවට ගෙන ඇත්තේ සිලාවතුර ප්‍රදේශයේදියි.\nඔවුන් සතුව තිබී යාත්‍රා 3ක්, ඔක්සිජන් සිලින්ඩර් 10ක්, ජී.පී.එස්. යන්ත්‍ර දෙකක් සහ මුහුදු කූඩැල්ලන් කිලෝග්‍රෑම් 16ක් සිය භාරයට ගත් බවයි නාවික හමුදාව ප්‍රකාශ කළේ.\nමන්නාරම සවුත්බාර් ප්‍රදේශයේදී අනෙක් සැකකරුවන් 6 දෙනා අත්අඩංගුවට ගෙන ඇති අතර, ඔවුන් සතුව තිබී එක් යාත්‍රාවක්, මුහුණු ආවරණ 5ක් සහ මත්ස්‍ය කිලෝග්‍රෑම් 610ක් නාවික හමුදා භාරයට ගෙන තිබෙනවා.\nසැකකරුවන් සහ ධීවර ආම්පන්න වැඩිදුර විමර්ශන සඳහා මන්නාරම සහකාර ධීවර අධ්‍යක්ෂවරයා වෙත භාරදීමට පියවර ගත් බව නාවික හමුදාව ප්‍රකාශ කළා.",
       "URL": "https://www.hirunews.lk/150481/නීතිවිරෝධී-ධීවර-කටයුතුවල-නිරත-වූ-22-ක්-මන්නාරමේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4739"
}