{
       "Source": "hirunews",
       "Timestamp": "Sunday, 05 February 2023 - 9:38",
       "Headline": "ගංඟාවක දී මෝර ප්‍රහාරයට ලක්ව දැරියක් මරුට",
       "News Content": "බටහිර ඕස්ට්‍රෙලියාවේ ස්වෝන් ගංඟාවේ ජල ක්‍රීඩා කරමින් සිටි 16 හැවිරිදි ගැහැණු දරුවෙකු මෝරෙකුගේ ප්‍රහාරයකට ලක්ව ජීවිතක්ෂයට පත්ව තිබෙනවා.\nපර්ත් නුවර ආසන්නයේදී ඇය ගංඟාවේ ජල ක්‍රීඩා කරමින් සිටින අතරතුර මෙලෙස මෝර ප්‍රහාරයට ලක්ව ඇති අතර, රෝහල් ගතකිරීමෙන් අනතුරුවයි ඇය ජීවිතක්ෂයට පත්ව ඇත්තේ.\nඒ සමඟ ගංඟාව භාවිත කිරීමේදි සැළකිලිමත් වන ලෙසද එරට බලධාරීන් ජනතාවට දැනුම්දී තිබෙනවා.\nකෙසේ වෙතත් ධීවර විශේෂඥයින් පෙන්වා දෙන්නේ ගංඟාවේ එම කොටසේ මෝරුන් හමුවීම අසාමාන්‍ය සිදුවීමක් ලෙසයි.\nමීට පෙර 1923 වසරේදී 13 හැවිරිදි දරුවෙකු ස්වෝන් ගංඟාවේ දී මෝරෙකුගේ ප්‍රහාරයට ලක්ව ජීවිතක්ෂයට පත්වීමේ පුවතක් වාර්තා වී තිබුණා.",
       "URL": "https://www.hirunews.lk/326694/ගංඟාවක-දී-මෝර-ප්‍රහාරයට-ලක්ව-දැරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=557"
}