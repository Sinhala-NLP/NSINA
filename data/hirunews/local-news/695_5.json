{
       "Source": "hirunews",
       "Timestamp": "Thursday, 01 December 2022 - 16:32",
       "Headline": "විදුලි බිල යළි ඉහළ නැංවීමට මේ මොහොතේ කිසිදු අවශ්‍යතාවක් නැහැ - PUCSL",
       "News Content": "මේ මොහොතේ විදුලි බිල සංශෝධනය කිරීමේ කිසිදු අවශ්‍යතාවක් නොමැති බව මහජන උපයෝගිතා කොමිසම පවසනවා.\nඑහි සභාපති ජනක රත්නායක සඳහන් කළේ ලංකා විදුලිබල මණ්ඩලය මේ දක්වා තම කොමිසමෙන් එවැනි ඉල්ලීමක් සිදුකර නොමැති බවයි.\nපසුගිය අගෝස්තු මාසයේදී 75%ක ගාස්තු වැඩිවීමක් සඳහා මහජන උපයෝගිතා කොමිෂන් සභාව නිසි ක්‍රමවේදය යටතේ ලංකා විදුලිබල මණ්ඩලයට අවසර ලබාදුන්නා.\nකෙසේ වෙතත් පසුගිය සතියේ අමාත්‍ය මණ්ඩල රැස්වීමේ දී ලබන වසරේ ජනවාරි සහ ජුනි මාසවලදී අදියර දෙකකින් විදුලි ගාස්තු සංශෝධනය කිරිමට අනුමැතිය හිමිවූ අතර එම යෝජනාවත් සමඟ විදුලි ගාස්තු ඉහළ නැංවීම සම්බන්ධයෙන් දැඩි කතාබහක් නිර්මාණය වුණා.\nඑවැනි පසුබිමක් තුළයි මහජන උපයෝගිතා කොමිසම විදුලි ගාස්තු සංශෝධනය සම්බන්ධයෙන් සිය ස්ථාවරය දැනුම් දීම සඳහා අද මාධ්‍ය හමුවක් පවත්වනු ලැබුවේ.\nමේ අතර අද (01) පැවති මාධ්‍ය හමුවකදී පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිළ ලබන වසරේ මාර්තු මාසයේ දී දැවැන්ත විදුලි කප්පාදුවකට මුහුණ දීමට සිදුවන බව ප්‍රකාශ කළා.",
       "URL": "https://www.hirunews.lk/321738/විදුලි-බිල-යළි-ඉහළ-නැංවීමට-මේ-මොහොතේ-කිසිදු-අවශ්‍යතාවක්-නැහැ-pucsl",
       "Category": "Local News",
       "Parent URL": "https://www.hirunews.lk/local-news.php?pageID=695"
}