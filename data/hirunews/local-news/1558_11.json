{
       "Source": "hirunews",
       "Timestamp": "Tuesday, 16 November 2021 - 10:47",
       "Headline": "තැපෑලේ ගොඩනැගිලි ඉදිකිරීමට පෞද්ගලික අංශයේ සහය ලබා ගැනීමේ සූදානමක්",
       "News Content": "ශ්‍රී ලංකා තැපැල් දෙපාර්තමේන්තුව නව තැපැල් කාර්යාල ඉදි කිරිම සඳහා දිවයිනේ ප්‍රදේශ ගණනාවක ඉඩම් කොටස් වෙන්කර ඇති නමුත් එම ගොඩනැගිලි ඉදිකිරිම සඳහා අවශ්‍ය කරන මූල්‍ය ප්‍රතිපාදන නොමැති වීම හේතුවෙන් මෙතෙක් එම ගොඩනැගිලි ඉදිකර ගැනීමට නොහැකි වී ඇති බව වාර්තා වනවා.\nමේ හේතුවෙන් මෙලෙස ඉඩම් කොටස් වෙන්කර ඇති ප්‍රදේශවල එම ගොඩනැගිලි පෞද්ගලික අංශයේ ද දායකත්වය ඇතිව බහුකාර්ය ගොඩනැගිලි ලෙස ඉදි ඉදිකිරීමට තැපැල් අමාත්‍යවරයා කැබිනට් මණ්ඩලයට යෝජනාවක් ඉදිරිපත් කර තිබෙනවා.\nතැපැල් දෙපාර්තමේන්තුවට මෙම වැඩපිළිවෙළ හරහා නව ගොඩනැගිලි ලබාගැනීමේ අවශ්‍යතාව සපිරෙන අතරවාරයේ ම අතිරේක ආදායම් මාර්ගයක් සලසා ගැනීමට ද අවස්ථාව සැලසෙන බවයි මෙම කැබිනට් පත්‍රිකාව හරහා පෙන්වා දී ඇත්තේ.\nමේ වන විට ශ්‍රී ලංකා තැපැල් දෙපාර්තමේන්තුව ප්‍රධාන තැපැල් කාර්යාල 654 සහ උප තැපැල් කාර්යාල 3410කින් සමන්විතයි.\nමේ වන විටත් තැපැල් දෙපාර්තමේන්තුව සතු ප්‍රධාන තැපැල් කාර්යාලය 654න් 154ක් ම පවත්වාගෙන යනු ලබන්නේ කුලී පදනම මත ලබාගත් පුද්ගලික ගොඩනැගිලි තුළයි.",
       "URL": "https://www.hirunews.lk/288166/තැපෑලේ-ගොඩනැගිලි-ඉදිකිරීමට-පෞද්ගලික-අංශයේ-සහය-ලබා-ගැනීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1558"
}