{
       "Source": "hirunews",
       "Timestamp": "Tuesday, 15 November 2022 - 19:09",
       "Headline": "පූර්ණ ශ්‍රවණාබාධිත පුද්ගලයන්ටත් වාහන පදවන්න වරම්",
       "News Content": "පූර්ණ ශ්‍රවණාබාධිත පුද්ගලයන්ට සැහැල්ලු වාහන රියදුරු බලපත්‍ර ලබාදීමට තීරණය කර තිබෙනවා.\nඑහි නියමු වැඩසටහන හෙට ආරම්භ වන්නේ ගම්පහ දිස්ත්‍රික්කයෙන්.\nශ්‍රී ලංකා බිහිරි වූවන්ගේ මධ්‍යම සම්මේලනය වසර 40ක පමණ සිට කරන ලද ඉල්ලීමට පසුගිය දා අමාත්‍ය මණ්ඩල අනුමැතිය ද හිමි වුණා.\nමෙම නියමු වැඩසටහනේ ප්‍රගතිය අනුව ශ්‍රී ලංකා බිහිරි වූවන්ගේ මධ්‍යම සම්මේලනයේ සාමාජිකත්වය දරන දිවයින පුරා සිටින ලක්ෂ 3කට ආසන්න පිරිසට ඉදිරියේ දී රියදුරු බලපත්‍ර ලබාගැනීමේ හැකියාව හිමි වනු ඇති.",
       "URL": "https://www.hirunews.lk/320464/පූර්ණ-ශ්‍රවණාබාධිත-පුද්ගලයන්ටත්-වාහන-පදවන්න-වරම්",
       "Category": "Local News",
       "Parent URL": "https://www.hirunews.lk/local-news.php?pageID=732"
}