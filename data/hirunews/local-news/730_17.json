{
       "Source": "hirunews",
       "Timestamp": "Wednesday, 16 November 2022 - 14:48",
       "Headline": "ව්‍යාපාර පහසු කිරීමේ දර්ශකයේ අගය ඉහළ නැංවීමට කමිටුවක්",
       "News Content": "ශ්‍රී ලංකාවේ ව්‍යාපාර පහසු කිරීමේ දර්ශකයේ අගය ඉහළ නැංවීම සම්බන්ධයෙන් පැන නැඟී ඇති ප්‍රායෝගික ගැටලු හා දුෂ්කරතා අධ්‍යයනය කිරීමටත්, ඒ පිළිබඳව සිය යෝජනා හා නිර්දේශ ඉදිරිපත් කිරීමටත් වන පාර්ලිමේන්තු විශේෂ කාරක සභාවේ සභාපති ධූරය සඳහා පාර්ලිමේන්තු මන්ත්‍රී මධුර විතානගේ පත් කළ බව කථානායක මහින්ද යාපා අබේවර්ධන අද (16) පාර්ලිමේන්තුවට නිවේදනය කළා.\nඒ් අනුව එම කාරක සභාවේ සෙසු සාමාජිකයන් ලෙස නසීර් අහමඩ්, අරවින්ද් කුමාර්, නීතිඥ අනුර ප්‍රියදර්ශන යාපා, ධර්මලිංගම් සිද්ධාර්ථන්, මොහමඩ් මුසම්මිල් ,චමින්ද වි‍ජේසිරි, වරුණ ලියනගේ, සංජීව එදිරිමාන්න, නාලක බණ්ඩාර කෝට්ටේගොඩ, කෝකිලා ගුණවර්ධන, ලලිත් වර්ණ කුමාර යන පාර්ලිමේන්තු මන්ත්‍රීවරුන් පත් කොට තිබෙනවා.",
       "URL": "https://www.hirunews.lk/320517/ව්‍යාපාර-පහසු-කිරීමේ-දර්ශකයේ-අගය-ඉහළ-නැංවීමට-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=730"
}