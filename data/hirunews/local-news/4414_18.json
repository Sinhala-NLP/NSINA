{
       "Source": "hirunews",
       "Timestamp": "Wednesday, 19 July 2017 - 9:57",
       "Headline": "ගුවන් හමුදා නේවාසිකාගාරයක් පිටුපස බිළිඳු මළසිරුරක්",
       "News Content": "කටුනායක ගුවන් හමුදා කඳවුරේ කාන්තා නේවාසිකාගාරය පිටුපස ගමන් මල්ලක තිබී බිළිඳු මළසිරුරක් හමුවී තිබෙනවා.\nඑම නේවාසිකාගාරයේ කසළ ඉවත් කරන සෙබළියකට මෙම මළ සිරුර හමුවී ඇති බවයි අප වාර්තාකරු සඳහන් කළේ.\nනේවාසිකාගාරය පිටුපස කසළගොඩ මත තිබූ ගමන් බෑගයකින් අධික දුගදක් හැමීම නිසා එම සෙබළිය අදාළ ගමන් බෑගය විවෘත කිරීමෙන් අනතුරුවයි  බිළිඳු මළසිරුර දැක තිබෙන්නේ\nඅනතුරුව සිද්ධිය සම්බන්ධයෙන් පොලිසිය දැනුවත්කර ඇති බවයි අප වාර්තාකරු ප්‍රකාශ කළේ.\nපොලිස් නිලධාරීන් විසින් කාන්තා නේවාසිකාගාරය පරීක්ෂා කිරීමෙන් අනතුරුව එක් ඇද ඇතිරිල්ලක ලේ පල්ලම් තිබී හමුවී තිබෙනවා.\nඑමෙන්ම අදාළ ඇඳෙහි හිමිකාරිත්වය දරන ගුවන් හමුදා සෙබළිය උදරයේ අබාධයක් බව පවසා ගුවන් හමුදා රෝහලේ නේවාසිකව ප්‍රතිකාර ලබන බවද අනාවරණය වී තිබෙනවා.\nසිද්ධිය සම්බන්ධයෙන් සිදූව පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/166224/ගුවන්-හමුදා-නේවාසිකාගාරයක්-පිටුපස-බිළිඳු-මළසිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4414"
}