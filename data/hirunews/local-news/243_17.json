{
       "Source": "hirunews",
       "Timestamp": "Friday, 23 June 2023 - 14:02",
       "Headline": "අගමැති සහ ඉන්දීය මහ කොමසාරිස් අතර සාකච්ඡාවක්",
       "News Content": "ශ්‍රී ලංකාව සහ ඉන්දියාව අතර අනාගත සහයෝගීතාව සම්බන්ධයෙන් වන ක්‍රියාකාරී සැළැස්මක් පිළිබඳව අග්‍රාමාත්‍ය දිනේෂ් ගුණවර්ධන සහ ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ අතර සාකච්ඡාවක් සිදුව තිබෙනවා.\nඒ, අරලියගහ මන්දිරයේ දීයි.\nසංචාරක ප්‍රවර්ධනය සදහා දෙරට අතර ගුවන් ගමන්වාර වැඩි කිරීමට පියවර ගන්නා බවයි මෙහිදී ඉන්දීය කොමසාරිස්වරයා ප්‍රකාශ කර ඇත්තේ.\nශ්‍රි ලංකාවේ ගමනාන්තය වෙත ගුවන් ගමන් ක්‍රියාත්මක කිරීමට රාජ්‍ය අංශ මෙන්ම පෞද්ගලික ගුවන් සමාගම් ද කැමැත්තෙන් සිටින බව ඔහු පෙන්වා දුන්නා.\nඑමෙන්ම, ඩිජිටල්කරණය, විකල්ප බලශක්ති සහ කෘෂි කර්මාන්තය වැනි ක්ෂේත්‍ර සදහා ඉන්දීය ආයෝජන වැඩිකරන ලෙස අග්‍රාමාත්‍ය දිනේෂ් ගුණවර්ධන, මෙහිදී ඉන්දීය මහ කොමසාරිස්වරයාගෙන් ඉල්ලීමක් කර තිබෙනවා.",
       "URL": "https://www.hirunews.lk/338826/අගමැති-සහ-ඉන්දීය-මහ-කොමසාරිස්-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=243"
}