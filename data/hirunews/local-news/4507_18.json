{
       "Source": "hirunews",
       "Timestamp": "Sunday, 21 May 2017 - 7:14",
       "Headline": "අදත් ප්‍රදේශ රැසකට වැසි",
       "News Content": "අද දිනයේදීත් ප්‍රදේශ රැසකට වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nදිවයිනේ බොහෝ ප්‍රදේශවල අහස වළාකුලින් බරව පවතින බවයි ඔවුන් නිවේදනය කළේ.\nදිවයින හරහා විශේෂයෙන් මධ්‍යම කඳුකරයේ බටහිර බෑවුම් ප්‍රදේශවල විටින් විට හමන පැයට කිලෝමීටර් 50 ක් පමණ දක්වා තරමක් තද සුළං ඇතිවිය හැකියි.\nඑමෙන්ම දිවයින වටා වන මුහුදු ප්‍රදේශවල විටින් විට පැයට කිලෝමීටර් 60 ත් 70 ත් පමණ තද සුළං අපේක්ෂා කෙරෙන අතර වැසි ඇතිවන අවස්ථාවලදී මෙම සුළං වේගය තවදුරටත් ඉහළ යාහැකි බවයි දෙපාර්තමේන්තුව සඳහන් කළේ.\nබස්නාහිර / සබරගමුව / දකුණ / මධ්‍යම / ඌව සහ වයඹ පළාත්වල විටින් විට වැසි හෝ ගිගරුම් සහිත වැසි ඇති වනවා.\nදකුණු පළාතේ මිලිමීටර් 75 ට වැඩි තරමක් තද වැසි ද බලාපොරොත්තු වනවා. අනෙක් ප්‍රදේශවල තැනින් තැන වැසි හෝ ගිගුරුම් සහිත වැසි ඇතිවිය හැකියි.",
       "URL": "https://www.hirunews.lk/161785/අදත්-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4507"
}