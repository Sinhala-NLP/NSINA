{
       "Source": "hirunews",
       "Timestamp": "Sunday, 12 September 2021 - 23:02",
       "Headline": "එක්ස්ප්‍රස් පර්ල් නෞකාවෙන් බලපෑමට ලක්වූ මුහුදු කලාපයේ ධීවරයින් පිරිසක් මසුන් ඇල්ලීමේ (වීඩියෝ)",
       "News Content": "ගිනිගෙන විනාශ වූ එක්ස්ප්‍රස් පර්ල් නෞකාවෙන් බලපෑමට ලක්වූ මුහුදු කලාපය ධීවර කටයුතු සඳහා තහනම් කර තිබුණද පිරිසක් එම කලාපයේ මසුන් ඇල්ලීමේ නිරතවන බවට මීගමුවේ ධීවරයින් චෝදනා කරනවා.\nකෙසේ වෙතත්, සමුද්‍රීය පරිසර ආරක්ෂන අධිකාරිය සඳහන් කළේ එම මුහුදු කලාපයේ ධීවර කටයුතු තවදුරටත් තහනම් බවයි.\nගිනි ගැනීමෙන් විනාශ වූ එක්ස්ප්‍රස් පර්ල් නෞකාව ගැඹුරු මුහුදු කලාපයට ඇදගෙන යාමට කටයුතු කිරීමේදී එය උස්වැටකෙයියාව ප්‍ර දේශයට නුදුරින් මුහුදුබත් වුණා.\nනෞකාවේ ගින්න හේතුවෙන් එහි තිබූ රසායන ද්‍රව්‍ය සහ සුන්බුන් මෙන්ම බහලුම්ද මුහුදට එක්වීම හේතුවෙන් එම මුහුදු කලාපය ධීවර කටයුතුවලට තහනම් කිරීමට ධීවර අමාත්‍යාංශය පියවර ගත්තා.\nඒ, රසායනද්‍රව්‍යවලින් සහ නෞකාවේ සුන්බුන්වලින් ධීවරයින්ට එල්ලවිය හැකි බලපෑම සැලකිල්ලට ගනිමින්.",
       "URL": "https://www.hirunews.lk/282053/එක්ස්ප්‍රස්-පර්ල්-නෞකාවෙන්-බලපෑමට-ලක්වූ-මුහුදු-කලාපයේ-ධීවරයින්-පිරිසක්-මසුන්-ඇල්ලීමේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1696"
}