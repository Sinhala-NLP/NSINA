{
       "Source": "hirunews",
       "Timestamp": "Friday, 11 November 2022 - 10:27",
       "Headline": "කුරුණෑගල නගරාධිපතිට එරෙහිව පරීක්ෂණයක් පවත්වන්නැයි ගැසට්ටුවක්",
       "News Content": "කුරුණෑගල මහ නගර සභාවේ නගරාධිපතිවරයාට එරෙහිව පරීක්ෂණයක් පවත්වන ලෙස නියෝග කරමින් ගැසට් නිවේදනයක් නිකුත් කර තිබෙනවා.\nඊයේ(09) නිකුත් කරන ලද මෙම ගැසට් නිවේදනය වයඹ පළාත් ආණ්ඩුකාර අද්මිරාල් ඔෆ් ද ෆ්ලීට් වසන්ත කරන්නාගොඩගේ අත්සනින් යුතුවයි නිකුත් කර තිබෙන්නේ.\nඅදාල ගැසට් පත්‍රය අනුව, විශ්‍රාමලත් විනිසුරු ලලිත් ඒකනායකට අදාල පරීක්ෂණ කොමිසම පත් කිරීමේ බලය පවරා ඇති අතර ඔහු එම පරීක්ෂණ කටයුත්තේ ප්‍රධානියා ලෙස ද පත් කර තිබෙනවා.\nඑලෙස පවත්වනු ලබන පරීක්ෂණය යටතේ, කුරුණෑගල මහ නගර සභාවේ නගරාධිපතිවරයා විසින් නගර සභා ආඥා පනතතේ කිසියම් නීතියක් උල්ලංඝනය කර ඇත්දැයි සොයා බැලීම අරමුණු කර ඇති අතර මාස 03 ක කාලයක් ඇතුළත මෙම පරීක්ෂණය පැවැත්විය යුතු බව ද එම ගැසට් නිවේදනයේ දැක්වෙනවා.\n(අදාල ගැසට් නිවේදනය පහතින්)",
       "URL": "https://www.hirunews.lk/320132/කුරුණෑගල-නගරාධිපතිට-එරෙහිව-පරීක්ෂණයක්-පවත්වන්නැයි-ගැසට්ටුවක්",
       "Category": "Local News",
       "Parent URL": "https://www.hirunews.lk/local-news.php?pageID=742"
}