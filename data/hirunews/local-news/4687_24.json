{
       "Source": "hirunews",
       "Timestamp": "Sunday, 29 January 2017 - 7:25",
       "Headline": "ධීවරයන් හයදෙනෙකු සමඟ යාත්‍රාවක් අතුරුදන්",
       "News Content": "නොවැම්බර් මස 28 වෙනිදා ත්‍රිකුණාමල වරායෙන් මුහුදු ගිය මඩු රැජින 2 නම් ධිවර යාත්‍රාව සමඟ එහි සිටි ධීවරයින් හයදෙනෙකු අතුරුදන් වී තිබෙනවා.\nමාරවිල සහ පුත්තලම ඇතුලු ප්‍රදේශ කිහිපයක පදිංචි ඔවුන්ගේ ඥාතීන් පවසන්නේ ජනවාරි මස 03 වනදායින් පසු ඔවුන්ගෙන් කිසිඳු තොරතුරත් නොලැබුන බවයි.\nඅතුරුදහන් විමට පෙර ධිවරයින් පවසා ඇත්තේ වී.එම්.එස්. නැමැති යාත්‍රාවේ සංඥා උපකරණය ක්‍රියා විරහිත වී ඇති බවයි.\nමේ සම්බන්ධයෙන් සමස්ත ලංකා බහුදින යාත්‍රා හිමියන්ගේ සංගමයේ සභාපති සුජිත් සමන්ත ද අදහස් දක්වා සිටියා.\nඔහු සඳහන් කළේ ධීවරයන්ට සිදුවන ගැටළු සම්බන්ධයෙන් රජයේ මැදිහත්විම සැලකිය යුතු මට්ටමක නොමැති බවයි.",
       "URL": "https://www.hirunews.lk/153153/ධීවරයන්-හයදෙනෙකු-සමඟ-යාත්‍රාවක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4687"
}