{
       "Source": "hirunews",
       "Timestamp": "Tuesday, 25 July 2017 - 17:04",
       "Headline": "සූරියවැව දරුවෙකුට නොසිතූ මරණයක්",
       "News Content": "සූරියවැව විහාරගල යාය 1 පදිංචි සිව්හැවිරිදි කුඩා පිරිමි ළමයෙකු අද (25)පෙරවරු 8.30ට පමණ  පියා සමග කුඹුරට ගිය අවස්ථාවේ එහි තිබූ වතුර වලකට වැටී මියගොස් ඇතැයි සූරියවැව පොලිසිය පවසනවා.\nමෙලෙස මියගොස් ඇත්තේ සූරියවැව විහාරගල  යාය 01  හි පදිංචි කේ.ඒ.දසුන් ධනංජය නැමති සිවු හැවිරිදි කුඩා පිරිමි දරුවෙක්.\nමියගිය දරුවාගේ පියා  සමග කුඩා  දරුවාද කුඹුරට ගොස් තිබෙනවා.\nඑහිදී කකුල් කූඹි කන නිසා  දරුවාට ගෙදර යන ලෙස පවසා පියා සිය කුඹුරේ තණ කොල කපා ඇතැයි සඳහන්.\nපසුව උදේ 10.00 ට පමන පියා නිවසට පැමිණ ඇති අතර දරුවා නිවසේ නොමැතිකම  නිසා කලබල වී දරුවා සොයා තිබෙනවා.\nඑම අවස්ථාවේ අසල්වැසියන්ද සමග දරුවා සොයනවිට දරුවා කුඹුරේ වතුරවලට වැටී සිටිනු දැක තිබෙනවා.\n.පසුව දරුවා සූරියවැව දිසා රෝහලට ඇතුලත් කර ඇතත් ඒ වනවිටත් දරුවා මියගොස් ඇති බවයි වාර්තා වන්නේ.\nමියගිය දරුවාගේ දේහය පිලිබද හදිසි මරන පරීක්ෂණය සූරියවැව හදිසි මරණ පරීක්ෂක වී.ජී.විජයදාස  විසින් පැවැත්ණිවුවා.\nපශ්චාත් මරන පරීක්ෂණය සදහා දේහය හම්බන්තොට මහරෝහල වෙත යවා තිබෙනවා.\nසූරියවැව පොලිස්  ස්ථානාධිපති  පොලිස් පරීක්ෂක ක්‍රිෂාන්ත සම්පත් ජයසිංහ ගේ උපදෙස් පරිදි වැඩිදුර පරීක්ෂණ පවත්වනවා",
       "URL": "https://www.hirunews.lk/166751/සූරියවැව-දරුවෙකුට-නොසිතූ-මරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4404"
}