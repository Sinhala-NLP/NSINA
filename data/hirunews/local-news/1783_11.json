{
       "Source": "hirunews",
       "Timestamp": "Saturday, 31 July 2021 - 19:21",
       "Headline": "ගුරුවරුන් තවදුරටත් වර්ජනයේ (වීඩියෝ)",
       "News Content": "ඔන්ලයින් ඉගැන්වීම් වලින් ඉවත් වීමේ වෘත්තීය ක්‍රියාමාර්ගය, සිය ගැටලු වලට විසඳුමක් ලැබෙන තෙක් අඛණ්ඩව ක්‍රියාත්මක කරන බව වර්ජනයේ නිරත ගුරු හා විදුහල්පති වෘත්තීය සමිති පවසනවා.\nඑම නියෝජිතයින් මේ බව සඳහන් කළේ අද රාමඤ්ඤ මහා නිකායේ මහා නායක අතිපූජ්‍ය මකුලෑවේ විමල මහානාහිමියන් ප්‍රමුඛ කාරක සංඝ සභාව බැහැ දැකීමෙන් පසු මාධ්‍ය වෙත අදහස් දක්වමින්.\nඔන්ලයින් ඉගැන්වීම් වලින් ඉවත් වීමේ වෘත්තීය ක්‍රියාමාර්ගය අද 20 වන දිනටත් ක්‍රියාත්මක කෙරුණා.\nගුරු හා විදුහල්පති වෘත්තීය සමිති කිහිපයක් විසින් මෙම වෘත්තීය ක්‍රියාමාර්ගය ක්‍රියාත්මක කර ඇත්තේ වැටුප් විෂමතා ගැටලුවට විසඳුමක් ලබා දීම සහ යෝජිත කොතලාවල ආරක්ෂක විශ්ව විද්‍යාල පනත අහෝසි කිරීම ඇතුලු ඉල්ලීම් කිහිපයක් මුල් කර ගනිමින්.\nඅද හිරු ආටිකල් ෆෝටීන් විශේෂාංගය තුලින්ද මේ පිළිබඳ සංවාදයට ලක් කෙරෙනවා. ලංකා ගුරු සංගමයේ ප්‍රධාන ලේකම් ජෝෂප් ස්ටාර්ලිං සමග සංවාදයට එක්වුනේ ශ්‍රී ලංකා පොදුජන අධ්‍යාපන සේවා සංගමයේ සභාපතිනී වසන්තා හඳපාන්ගොඩයි.",
       "URL": "https://www.hirunews.lk/278521/ගුරුවරුන්-තවදුරටත්-වර්ජනයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1783"
}