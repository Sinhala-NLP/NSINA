{
       "Source": "hirunews",
       "Timestamp": "Thursday, 28 September 2023 - 11:06",
       "Headline": "ගිනි අවි බලපත්‍ර අලුත් කිරීම ලබන මාසයේ පළමුවනදා සිට",
       "News Content": "ගිනි අවි බලපත්‍ර අලුත් කිරීම ලබන මස පළවනදා සිට ආරම්භ කරන බව ආරක්ෂක අමාත්‍යාංශය පවසනවා.\nඒ අනුව, මේ වසරේ දෙසැම්බර් මස 31 වනදා තෙක් ඒ සදහා අවස්ථාව පවතින බවයි එම අමාත්‍යාංශය සඳහන් කළේ. ඊට අදාල අයදුම්පත්‍ර ආරක්ෂක අමාත්‍යාංශයේ වෙබ් අඩවියට පිවිසීමෙන් ලබා ගත හැකියි.\nඑමෙන්ම, දැනට ආරක්ෂක අමාත්‍යාංශය යටතේ ලියාපදිංචි වී ඇති පෞද්ගලික ආරක්ෂක නියෝජිත ආයතන නියාමනය හා ලියාපදිංචි පිළිබඳ බලපත්‍ර කොන්දේසි යාවත්කාලීන කිරීමට ආරක්ෂක අමාත්‍යාංශය පියවර ගෙන තිබෙනවා.\nඒ අනුව ලියාපදිංචි වී ඇති සෑම ආයතනයක්ම බලපත්‍රය වලංගු කාල සීමාව ඉක්ම වීමට මාස තුනකට ප්‍රථම ඉදිරි වසර දෙක සදහා අයදුම්පත් ඉදිරිපත් කළ යුතුයි.",
       "URL": "https://www.hirunews.lk/349628/ගිනි-අවි-බලපත්‍ර-අලුත්-කිරීම-ලබන-මාසයේ-පළමුවනදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=2"
}