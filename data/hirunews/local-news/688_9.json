{
       "Source": "hirunews",
       "Timestamp": "Sunday, 04 December 2022 - 23:30",
       "Headline": "අසමාරා නෞකාවෙන් ආ ඇමරිකානු සංචාරකයන්, මහනුවරට සහ කොළඹට",
       "News Content": "ඇමරිකානු සුඛෝපභෝගි අසමාරා ක්වෙස්ට් නෞකාවෙන් මෙරටට පැමිණි විදේශිකයින් මහනුවර සහ කොළඹ ස්ථාන කිහිපයක අද සංචාරය කර තිබෙනවා.\nඔවුන් දළදා මාලිගාව, පේරාදෙණිය උද්භිත උද්‍යානය නැරඹීමට මෙන්ම කැළණිය රජමහා විහාරය වැඳපුදා ගැනීමට ද එක්වූ බවයි වාර්තා වන්නේ.\nමුතුරාජවෙල තෙත්බිමේ බෝට්ටු සවාරියකට ද එක්වූ එම සංචාරකයන් කොළඹ ජාතික කෞතුකාගාරය, නිදහස් චතුරස්‍රය, ගංගාරාමය මෙන්ම හින්දූ කෝවිල් කිහිපයක් නැරඹීමටද ගොස් තිබෙනවා.\nඇමරිකානු සංචාරකයින් 1,000ක් රැගෙන අසමාරා ක්වෙස්ට් නෞකාව ඊයේ (03) කොළඹ වරායට පැමිණි අතර එය අද (04) රාත්‍රී 8ට හම්බන්තොට - මත්තල වරාය බලා පිටත්ව යාමට නියමිත බවයි එයිට්කන් ස්පෙන්ස් ට්‍රැවල්ස් සමාගමේ සාමාන්‍යාධිකාරී ඩිලක්ෂන් පෙරේරා කියා සිටියේ.",
       "URL": "https://www.hirunews.lk/321965/අසමාරා-නෞකාවෙන්-ආ-ඇමරිකානු-සංචාරකයන්-මහනුවරට-සහ-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=688"
}