{
       "Source": "hirunews",
       "Timestamp": "Sunday, 18 June 2023 - 11:55",
       "Headline": "මරණ තර්ජන සිදු කර කොල්ලකෑම් කළ  දෙදෙනෙක් අත්අඩංගුවට",
       "News Content": "තියුණු ආයුධ පෙන්වා මරණ තර්ජන සිදු කර නිවසක භාණ්ඩ සොරා ගත් පුද්ගලයින් දෙදෙනකු දෙදෙනකු උහන පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 25, 32 හැවිරිදි අම්පාර උහන ප්‍රදේශයේ පදිංචිකරුවන් දෙදෙනෙකි.අත්අඩංගුවට ගත් සැකකරුවන් දෙදෙනා තියුණු ආයුධ රැගෙන උහන ප්‍රදේශයේ නිවසකට ඇතුළු වී එහි සිටි කාන්තාවකට තර්ජන එල්ල කර යතුරුපැදියක් ජංගම දුරකථනයක් සහ මුදල් කොල්ල කා පලා ගොස් තිබුනි .\nඅත්අඩංගුවට ගත් දෙදෙනා තදින්ම මත්ද්‍රව්‍යයට ඇබ්බැහි වී ඇති අයවලුන් වන අතර ඔවුන්ට අධිකරණයේ නඩු රැසක් ද පවතින බව විමර්ශනවලදී හෙළිවී තිබෙන බව පොලීසිය පවසයි.",
       "URL": "https://www.hirunews.lk/338298/මරණ-තර්ජන-සිදු-කර-කොල්ලකෑම්-කළ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=258"
}