{
       "Source": "hirunews",
       "Timestamp": "Saturday, 29 May 2021 - 6:39",
       "Headline": "ජල මුට්ටියකට ඇද වැටී කුඩා දරුවෙකු ජීවිතක්ෂයට",
       "News Content": "ගලේවෙල, දිග්ගල ප්‍රදේශයේදී ජලය පිර වූ මුට්ටියකට ඇද වැටී වයස අවුරුදු එක හමාරක පමණ කුඩා දරුවෙකු ඊයේ (28) පස්වරුවේ ජීවිතක්ෂයට පත්ව තිබෙනවා.\nදරුවා සිය මුත්තණුවන්ගේ නිවස පිටුපස ජලය පිරී තිබූ මුට්ටියකින් බෝතලයකට වතුර පිරවීමට උත්සාහ කිරීමේදී එම මුට්ටියට ඇද වැටී මෙම අනතුර සිදුවන්නට ඇති බව පොලිසිය සැක පළ කරන්නේ.\nමියගිය දරුවාට තවත් වැඩිමහල් සොහොයුරන් හතරදෙනෙකු සිටින අතර, මව, සිය පියාගේ නිවසට පැමිණි අවස්ථාවේදී මෙම අනතුරට මුහුණ දී තිබෙනවා.\nමියගිය කුඩා දරුවාගේ දේහය පශ්චාත් මරණ පරීක්ෂණය සඳහා දඹුල්ල රෝහලේ තැපත්කර ඇති අතර සිද්ධිය සම්බන්ධයෙන්යෙන් ගලේවෙල පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/272746/ජල-මුට්ටියකට-ඇද-වැටී-කුඩා-දරුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1921"
}