{
       "Source": "hirunews",
       "Timestamp": "Sunday, 20 November 2022 - 19:38",
       "Headline": "සුදුස්සාට සුදුසු තැන නොලැබීම ගැන මහ බැංකු අධිපති කතා කරයි (වීඩියෝ)",
       "News Content": "දැනුම සහිත සුදුස්සන් මෙරට ආර්ථිකය මෙහෙයවනු ලැබුවේ නම් වර්තමානයේ මෙරට තුළ උද්ගතව ඇති ආකාරයේ අර්බුදයක් ඇති වීමට ඉඩ නොතිබූ බව ශ්‍රී ලංකා මහ බැංකු අධිපති ආචාර්ය නන්දලාල් වීරසිංහ ප්‍රකාශ කළා.\nමාතර රාහුල විද්‍යාලයට වසර 100 ක් සපිරීම නිමිත්තෙන් ඊයේ පැවති උත්සවකට එක්වෙමිනුයි ඔහු මේ බව කියා සිටියේ.\nසුදුස්සාට සුදුසු තැන නොලැබෙන, දක්ෂයාට දක්ෂතා අනුව තරඟකාරීව ඉදිරියට යා නොහැකි සමාජයක දියුණුවක් අපේක්ෂා කළ නොහැකි බවයි මහබැංකු අධිපතිවරයා අවධාරණය කළේ.\nමේ අතර රට මුහුණ දී ඇති ණය අර්බුදයට ප්‍රධාන සාධකය වන්නේ ස්වෛරීත්ව බැදුම්කර මත ලබාගත් ණය බව කොළඹ විශ්වවිද්‍යාලයේ ආර්ථික විද්‍යාව පිළිබඳ මහාචාර්ය ලලිතසිරි ගුණරුවන් ප්‍රකාශ කළා.\nඒ පදනම් ආයතනයේ ඊයේ පැවති අර්බුදය, අයවැය සහ අනාගතය යන මැයෙන් පැවති සම්මන්ත්‍රණයකදීයි.\nඑම සම්මන්ත්‍රණයේ ප්‍රධාන ආරාධිතයා ලෙස සහභාගී වූ හිටපු ජනාධිපති මෛත්‍රීපාල සිරිසේන මහාචාර්ය ලලිතසිරි ගුණරුවන් සිදුකල ප්‍රකාශයට මෙලෙස ප්‍රතිචාර දක්වා සිටියා.",
       "URL": "https://www.hirunews.lk/320872/සුදුස්සාට-සුදුසු-තැන-නොලැබීම-ගැන-මහ-බැංකු-අධිපති-කතා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=721"
}