{
       "Source": "hirunews",
       "Timestamp": "Sunday, 04 June 2023 - 15:26",
       "Headline": "දෙහිඅත්තකණ්ඩියේදී තරුණයින් දෙදෙනෙකු දියේ ගිලී ජීවිතක්ෂයට",
       "News Content": "දෙහිඅත්තකණ්ඩිය - හේනානිගල දකුණ වැවේ දියනාමින් සිටි තරුණයින් දෙදෙනෙකු අද(04) උදෑසන දියේ ගිලී ජීවිතක්ෂයට පත්ව තිබෙනවා.\nහබරාදුව - වංචාවල ප්‍රදේශයේ පදිංචි අවුරුදු 17 සහ 19 වයස්වල පසුවූ තරුණයින් දෙදෙනෙකුයි මෙලෙස ජීවිතක්ෂයට පත්ව ඇත්තේ.\nමොවුන් තවත් පිරිසක් සමග ඊයේ වන්දනාවේ පැමිණ දෙහිඅත්තකණ්ඩිය ප්‍රදේශයේ ඥාතී නිවසක නතරවී තිබෙනවා.\nඅනතුරුව ඔවුන් අද උදෑසන දිය නෑම සදහා හේනානිගල දකුණ වැවට පැමිණි අවස්ථාවේදීයි තරුණයන් දෙදෙනෙකු මෙලෙස දියේ ගිලී ජීවිතක්ෂයට පත්වී ඇත්තේ.\nමේ අතර සිය මිතුරන් පිරිසක් සමඟ ඔක්කම්පිටිය කුඹුක්කන් ඔයේ දිය නෑමට ගිය පාසල් සිසුවෙකු දියේ ගිලීමෙන් ජීවිතක්ෂයට පත්ව තිබෙනවා.\nඑම සිසුවා මෙවර සාමාන්‍ය පෙළ විභාගයටද පෙනී සිටින අයෙක් බවයි පොලිසිය සඳහන් කළේ.",
       "URL": "https://www.hirunews.lk/337018/දෙහිඅත්තකණ්ඩියේදී-තරුණයින්-දෙදෙනෙකු-දියේ-ගිලී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=295"
}