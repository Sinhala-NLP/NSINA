{
       "Source": "hirunews",
       "Timestamp": "Wednesday, 26 October 2022 - 9:04",
       "Headline": "භික්ෂු අන්තරයේ කැඳවුම්කරු ගල්වැව සිරිධම්ම හිමිගේ අසනීපය පිළිබඳ භයානක හෙළිදරවුවක්",
       "News Content": "ත්‍රස්තවාදය වැළැක්වීමේ පනත යටතේ දින 90ක් සඳහා රඳවාගෙන සිටින අන්තර් විශ්වවිද්‍යාලයීය භික්ෂු බල මණ්ඩලයේ කැඳවුම්කරු ගල්වැවැ සිරිධම්ම හිමිගේ අසනීප තත්ත්වය පිළිබඳ උන්වහන්සේගේ සහෝදරයා වන තිස්සපුර සිරි සුමේධ හිමි විසින් ප්‍රකාශයක් නිකුත් කර තිබෙනවා.\nඒ තම පෞද්ගලික ෆේස්බුක් පිටුවේ සටහනක් තබමින්.\nඋන්වහන්සේ සඳහන් කරන්නේ, සිරිධම්ම හිමියන්ට කිසිදු සත්කාරයක් කිරීමට වගකිව යුතු පාර්ශවයන් මැදිහත් වී නොමැති බව යි.\nසිරිධම්ම හිමියන්ගේ අසනීප තත්ත්වය පිළිබඳ පවුලේ අයට හෝ විශ්වවිද්‍යාලයට කිසිදු දැනුම්වත් කිරීමක් හෝ නො ලැබුණු බවත් උන්වහන්සේ අවධාරණය කරනවා.\nගල්වැව සිරිධම්ම හිමිගේ සහෝදර ස්වාමීන් වහන්සේ තැබූ සම්පූර්ණ සටහන පහතින්\n''අද(25)දැන් ටික වෙලාවකට ඉස්සෙල්ලා සිරිධම්ම හිමි බලන්න මම කොළඹ ජාතික රෝහලට ගියා. TID සහ පොලීසිය එතෙන්ට දාලා ඉන්නෙ. ලගට කාටවත් බලන්න යන්න දෙන්න එපා කියල තියෙන්නෙ කියල එතන හිටපු නිලධාරීන් අපට කීව. ඒත් මම මල්ලි නිසා මට යන්න ඕන කියල දිගටම ඉල්ලුව. සිරිදම්ම හිමිට උන ටිකක් වැඩි වෙලා තියෙන්නෙ. ඩෙංගු positive ද කියලා බලන්න චෙක් කරන ගමන් තියෙන්නෙ.බ්ලඩ් රිපෝට් ඇවිත් නෑ තාම.කෑම බීම ටිකක් අපි දුන්නා.නමුත් කන්න අමාරු බව තමයි කීවෙ.\nහාමුදුරුවෝ මීට් කලින් තමයි හොස්පිටල් ඇඩ්මිට් කරන්න තිබුනෙ අමාරු වෙන්න කලින්.ලෙඩ වෙලා කියල දැනගත්තෙත් අක්ක බලන්න ගියපු නිසා.නැත්නම් TID එකෙන් හරි පොලිසියෙන් හරි කිසිම දැනුවත් කිරීමක් අපේ පවුලට හරි කැම්පස් එකටහරි කරල නෑ.\nඅද හොස්පිටල් එකට අරන් ඇවිල්ල තිබුනෙ මූණ වහල දරුණු අපරාධකරුවෙක් ගේනව වගේ.අසනීප තත්වය ගැන කිසිම තැකීමක් කරල නෑ. මූලික මානව හිමිකම් වත් නොසලකා තමයි මෙහෙම අමානුෂික විදියට හාමුදුරුවන්ට වද දෙන්නෙ.අසනීපයක් උනාම සතෙක්ටවත් මෙහෙම කරනවද?.මම අහන්නෙ ඒකයි.මේක ලොකු ගැටළුවක්.අපි ඇයි තවත් මේව බලන් ඉන්නෙ කියල හිතෙනව.සිරිදම්ම හාමුදුරුවෝ කතා කලේ මිනිස්සුන්ගෙ ප්‍රශ්න.ඉතින් රටේ මිනිස්සුන්ගෙන් ඉල්ලන්නෙ මේ ගැන ඔබේ හඬ අවධි කරන්න කියල.\n-සිරි සුමේධ හිමි(සිරිදම්ම හිමිගෙ මල්ලි)-''",
       "URL": "https://www.hirunews.lk/318839/භික්ෂු-අන්තරයේ-කැඳවුම්කරු-ගල්වැව-සිරිධම්ම-හිමිගේ-අසනීපය-පිළිබඳ-භයානක-හෙළිදරවුවක්",
       "Category": "Local News",
       "Parent URL": "https://www.hirunews.lk/local-news.php?pageID=778"
}