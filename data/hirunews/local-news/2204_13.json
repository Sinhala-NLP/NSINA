{
       "Source": "hirunews",
       "Timestamp": "Monday, 18 January 2021 - 14:13",
       "Headline": "\"ඉදිරියේදී හොඳ හොඳ කතා එළියට එයි\" - ඇමරිකාවට ගිය ෂෙහාන්ගෙන් හෙළිදරව්වක් (වීඩියෝ)",
       "News Content": "ශ්‍රී ලංකා ක්‍රිකට් පිටියට සමු දී අමෙරිකාව බලා පිටත්ව ගිය ෂෙහාන් ජයසූරිය ඊයේ චෝදනා කළේ තමන්ට ශ්‍රී ලංකාවේ ක්‍රිකට් එපාවීමට තිසර පෙරේරා සහ ඔහුගේ බිරිඳ ද වගකිව යුතු බවටයි.\nනමුත් ඊට ප්‍රතිචාර දැක්වූ තිසර සිය නිල ෆේස්බුක් ගිණුම ඔස්සේ සටහනක් තබමින් මෙම චෝදනා සියල්ල ප්‍රතික්ෂේප කළා.\nඒ 2017 වසරේ ශ්‍රී ලංකා කණ්ඩායම පාකිස්තනට සමගින්, ඩුබායි තරග සංචාරය අතරතුර මාගේ සහෝදර ක්‍රීඩකයා අද ඔහුගේ දෙවනි බිරිඳ එම සංචාරයට රැගෙන ඇවිත් ඇයව ඔහුගේ කාමරයේ නවාතැන් ගැනීමට ක්‍රිකට් කළමනාකාරීත්වයෙන් අවසර ඉල්ලූ බවටත් චෝදනා කරමින්.\nවිනය ගැන සළකා කණ්ඩායමේ නායකයා විදියට තමන් එම ඉල්ලීම ප්‍රතික්ෂේප කළ බවත් තිසර පවසා තිබුණා.\nමෙම පුවත ඊයේ හිරු ප්‍රවෘත්ති ඔස්සේ විකාශය කිරීමත් සමඟ අද අමෙරිකාවේ සිට HIRU SPORTS වෙත අදහස් දක්වමින් ෂෙහාන් ජයසුරිය මෙලෙස අදහස් පළ කර සිටියා.",
       "URL": "https://www.hirunews.lk/260026/ඉදිරියේදී-හොඳ-හොඳ-කතා-එළියට-එයි-ඇමරිකාවට-ගිය-ෂෙහාන්ගෙන්-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2204"
}