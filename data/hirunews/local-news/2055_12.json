{
       "Source": "hirunews",
       "Timestamp": "Monday, 29 March 2021 - 12:06",
       "Headline": "මියගිය කැස්බෑ සිරුරු දෙකක්, වැලිගම මුහුදු වෙරළේ (ඡායාරූප)",
       "News Content": "වැලිගම මුහුදු වෙරළේ තිබී මියගිය කැස්බෑවන් දෙදෙනෙකුගේ සිරුරු දෙකක් වනසත්ව අඩවි කාර්යාලයේ නිලධාරීන් විසින් ඊයේ (28 ) සොයා ගෙන තිබෙනවා.\nමෙසේ මියගොස් ඇත්තේ බටු කැස්බෑවා වර්ගයට අයත්වන කැස්බෑවන් දෙදෙනකුයි.\nමොවුන් ගැඹුරු මුහුදේ දී ධීවර යාත්‍රාවක ගැටීමෙන් මියගොස් දින කිහිපයකට පසුව වෙරළ තීරයට ගොඩ ගසා තිබියදීයි මෙලෙස හමුවී ඇත්තේ.\nවන ජීවී නිලධාරීන් විසින් කැස්බෑ සිරුරු වැලිගම මුහුදු වෙරළේදීම වළ දැමීමට කටයුතු කල බවයි වැලිගම අප වාර්තාකරු සඳහන් කළේ.\nඡායාරූප - වැලිගම, තරංග ගුණරත්න",
       "URL": "https://www.hirunews.lk/266877/මියගිය-කැස්බෑ-සිරුරු-දෙකක්-වැලිගම-මුහුදු-වෙරළේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2055"
}