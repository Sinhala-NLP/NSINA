{
       "Source": "hirunews",
       "Timestamp": "Monday, 19 December 2022 - 23:14",
       "Headline": "ගුවන් යානයක් ඉහළ අහසේ දී වායු කැලඹීමකට ලක්වෙයි",
       "News Content": "හවායි ගුවන් සේවයට අයත් ගුවන් යානයක් ඉහළ අහසේ දී වායු කැලඹීමකට ලක්වීමෙන් පුද්ගලයින් 36 දෙනෙකු තුවාල ලබා තිබෙනවා.\nතුවාල ලැබූ පුද්ගලයින් අතරින් 11 දෙනෙකුගේ තත්ත්වය බරපතළ බවයි විදෙස් මාධ්‍ය වාර්තා කළේ.\nඅමෙරිකාවේ ෆීනික්ස් සිට හොනලූලූ දක්වා පියාසර කරමින් තිබු ගුවන් යානයක් මෙලෙස අනතුරට ලක්ව තිබුණා.\nඉහළ අහසේ දී එක වරම වායු කැලඹීමකට හසුව තිබුණේ ගුවන් යානය හොනලූලූ වෙත ගොඩබෑමට මිනිත්තු 30ක් පමණ තිබිය දීයි.\nගුවන් යානයේ සිටි මගීන්ගෙන් වැඩි දෙනෙකුගේ හිසට තුවාල සිදුවී ඇති අතර කිහිපදෙනෙකු සිහිසුන්ව ඇද වැටී ඇති බවද වාර්තා වනවා.\nසිද්ධිය සම්බන්ධයෙන් වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/323082/ගුවන්-යානයක්-ඉහළ-අහසේ-දී-වායු-කැලඹීමකට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=655"
}