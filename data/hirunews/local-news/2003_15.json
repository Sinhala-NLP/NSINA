{
       "Source": "hirunews",
       "Timestamp": "Thursday, 22 April 2021 - 14:43",
       "Headline": "අධිවේගයේ අනාරක්ෂිතව මෝටර් රථයක් ධාවනය කළ තරුණයන්ට ඇප",
       "News Content": "දක්ෂිණ අධිවේගී මාර්ගයේ මෝටර් රථයක අනාරක්ෂිත අයුරින් ගමන් ගත් සිද්ධියට අදාළව අත්අඩංගුවට ගත් රියදුරු ඇතුළු 5 දෙනා ඇප මත මුදා හැර තිබෙනවා.\nඒ ඔවුන් අද පානදුර මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nඑහිදී අධිකරණය නියෝග කළේ රුපියල් ලක්ෂ 5 බැගින් වූ පුද්ගල ඇප මත ඔවුන් මුදා හරින ලෙසටයි.\nමෙලෙස ඇප නියම කෙරුණේ අකුරණ ප්‍රදේශයේ පදිංචි තරුණයන් 5 දෙනෙකුටයි. සිද්ධියට අදාළ නඩුව ලබන නොවැම්බර් මස 25 වනදා කැඳවීමට නියමිතයි.\nඑදිනට සැකකාර තරුණයන්ට එරෙහිව චෝදනා පත්‍ර ඉදිරිපත් කරන ලෙසට ද මහේස්ත්‍රාත්වරයා බණ්ඩාරගම පොලිසියේ නිලධාරීන්ට නියෝග කර තිබෙනවා.",
       "URL": "https://www.hirunews.lk/269186/අධිවේගයේ-අනාරක්ෂිතව-මෝටර්-රථයක්-ධාවනය-කළ-තරුණයන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=2003"
}