{
       "Source": "hirunews",
       "Timestamp": "Sunday, 18 September 2022 - 17:45",
       "Headline": "දියණියට අමානුෂික ලෙස පහර දුන් පියෙකු අත්අඩංගුවට",
       "News Content": "දියණියට අමානුෂික ලෙස පහර දුන් පියෙකු ගාල්ල වරාය පොලිසිය මගින් අද අත්අඩංගුවට ගෙන තිබෙනවා.\nඒ ගාල්ල - කටුගොඩ ප්‍රදේශයේ පාසලක ඉගෙනුම ලබන 16 හැවිරිදි දැරියක් පාසල් ගුරුවරියන් දෙදෙනෙකු සමග පොලිසියට කළ පැමිණිල්ලක් අනුවයි.\nවේයන්ගොඩ ප්‍රදේශයේදී මීට මාස කිහිපයකට පෙර අධ්‍යාත්මික බලයෙන් රෝග සුවකරන පුද්ගලයෙකුගේ වේවැලකින් පහරට ලක්ව මියගිය 09 හැවිරිදි දැරිය, මෙම සිසුවියගේ නැගණිය වනවා.\nමෙම සිද්ධියට ආධාර අනුබල දීමේ චෝදනාව මත දැරියගේ මව මේ වන විට රක්ෂිත බන්ධනාගාර ගතවයි පසුවන්නේ.\nඒ හේතුවෙන් දැරිය පියා සහ මිත්තණිය සමග නිවසේ ජීවත් වන මෙම දැරියට පියා විසින් කලක සිට දිගින් දිගටම අමානුෂික ලෙස පහරදී ඇති බව සිදුකළ වෛද්‍ය පරීක්ෂණවලදී තහවුරු වී තිබෙනවා.",
       "URL": "https://www.hirunews.lk/315740/දියණියට-අමානුෂික-ලෙස-පහර-දුන්-පියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=859"
}