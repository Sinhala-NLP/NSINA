{
       "Source": "hirunews",
       "Timestamp": "Saturday, 09 September 2023 - 14:50",
       "Headline": "බීමතින් සිටි මිතුරන් දෙදෙනා බල්ලෙකු වෙනුවට නරියෙකු රැගෙන යයි",
       "News Content": "අධික බීමතින් සිටි මිතුරන් දෙදෙනෙකු බල්ලෙකු ලෙස රැවටී මාර්ගයේ සිටි නරියෙකු නිවසට රැගෙන ගිය පුවතක් පස්සර නගරයෙන් වාර්තා වෙනවා.\nමත්පැන් පානය කිරීමෙන් පසුව ඔවුන් දෙදෙනා ත්‍රීරෝද රථයකින් නිවසට පැමිණ ඇති අතර බලු පැටවෙකු වැනි සතෙකු දැක ත්‍රිරෝද රථය නතර කරන ලෙස රියදුරාට දැනුම්දී තිබෙනවා.\nඒ අනුව ත්‍රිරෝද රථය නතර කර ගොස් බැලීමේදී පමණ ඉක්මවා වෙරිවී සිටි මෙම මිතුරන් දෙදෙනාට එම සතා නරි පැටවකු බවට හඳුනා ගැනීමට නොහැකි වී ඇති බවයි වාර්තා වන්නේ.\nකෙසේ වෙතත් එක් පුද්ගලයෙකු විසින් මෙම සත්ත්වයා නිවසට රැගෙන ගොස් බැඳ දමා තිබෙනවා.\nකෙසේ වෙතත් නුපුරුදු හඬක් ඇසීම නිසා අසල්වාසීන් ඒ ගැන විපරම් කර බලන විට බැඳ දමා සිටි නරි පැටියාව දැක ඇති අතර එහිදී ඔවුන් එම සතාව නිදහස් කර කැළයකට ගෙන ගොස් දමා ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/347708/බීමතින්-සිටි-මිතුරන්-දෙදෙනා-බල්ලෙකු-වෙනුවට-නරියෙකු-රැගෙන-යයි",
       "Category": "Local News",
       "Parent URL": "https://www.hirunews.lk/local-news.php?pageID=41"
}