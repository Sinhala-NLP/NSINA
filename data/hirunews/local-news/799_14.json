{
       "Source": "hirunews",
       "Timestamp": "Sunday, 16 October 2022 - 13:16",
       "Headline": "පොහොට්ටු රැළියෙන් නාවලපිටිය උණුසුම් (වීඩියෝ)",
       "News Content": "ශ්‍රී ලංකා පොදුජන පෙරමුණ විසින් සංවිධානය කළ 'එක්ව නැගිටිමු' රැස්වීම් මාලාවේ දෙවන රැස්වීම ලෙස අද(16) නාවලපිටියේ දී පැවති ජනරැලිය අතරතුර නගරයේ උණුසුම් තත්ත්වයක් ඇතිව තිබෙනවා.\nඅදාල රැලියට එරෙහිව විරෝධය දක්වමින් නාවලපිටිය, කොත්මලේ මාර්ගය අවහිර කරමින් ජනතාව උද්ඝෝෂණයක් පවත්වා තිබෙන අතර නගරයේ ආරක්ෂාව වෙනුවෙන් පොලිස් බට කණ්ඩායම් ද යොදවා තිබෙනවා.\nඑම විරෝධතාව අතරතුර සමගි ජන බලවේගය පක්ෂයේ නාවලපිටිය ප්‍රධාන සංවිධායක සසංක සම්පත් ඇතුළු 15 දෙනෙකු ද අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/318015/පොහොට්ටු-රැළියෙන්-නාවලපිටිය-උණුසුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=799"
}