{
       "Source": "hirunews",
       "Timestamp": "Sunday, 12 February 2017 - 12:48",
       "Headline": "අගමැති රනිල්  ඕස්ට්‍රේලියාවට",
       "News Content": "සිව් දින නිල සංචාරයක් සඳහා අග්‍රාමාත්‍ය රනිල් වික්‍රමසිංහ හෙට  ඕස්ට්‍රේලියාව බලා පිටත්ව යනවා.\nශ්‍රී ලංකාව සහ  ඕස්ට්‍රේලියාව අතර රාජ්‍ය තාන්ත්‍රික සබඳතා ආරම්භ කර වසර 70 ක් සැපිරීමද මෙම සංචාරයේ අරමුණක් බවයි අග්‍රාමාත්‍ය කාර්යාලය නිවේදනය කළේ.\nඕස්ට්‍රේලියානු රජයේ ආරාධනාවකට අනුව සංචාරයට එක්වන අග්‍රාමාත්‍යවරයා ඇතුළු දුත පිරිස  ඕස්ට්‍රේලියානු අග්‍රාමාත්‍ය මැල්කම් ටර්න්බුල් ඇතුළු එරට අමාත්‍යවරුන් රැසක් සමඟ ද්විපාර්ශවික සාකච්ඡා පැවැත්වීමට නියමිතයි.\nඑමෙන්ම,  ඕස්ට්‍රේලියාව සහ ශ්‍රී ලංකාව අතර ද්විපාර්ශවික ගිවිසුම් කිහිපයකටද මෙහිදී අත්සන් තැබීමට නියමිත බව අග්‍රමාත්‍ය කාර්යාලය ප්‍රකාශ කළා.",
       "URL": "https://www.hirunews.lk/154280/අගමැති-රනිල්-ඕස්ට්‍රේලියාවට",
       "Category": "Local News",
       "Parent URL": "https://www.hirunews.lk/local-news.php?pageID=4665"
}