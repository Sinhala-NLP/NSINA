{
       "Source": "hirunews",
       "Timestamp": "Monday, 05 December 2016 - 16:00",
       "Headline": "රට හැර නොයන්න - ජනපති විශේෂඥ වෛද්‍යවරුන්ගෙන් ඉල්ලයි",
       "News Content": "මෙරට සෞඛ්‍ය සේවයේ ගුණාත්මකභාවය රැක ගැනීම උදෙසා විදේශ රටවල සේවය සඳහා යාමෙන් වැළකී සිටින ලෙස ජනාධිපති මෛත්‍රීපාල සිරිසේන මෙරට විශේෂඥ වෛද්‍යවරුන්ගෙන් ඉල්ලීමක් කළා.\nවෛද්‍යවරුන් මෙන්ම හෙද හෙදියන්ගෙන් ද එම ඉල්ලීම සිදුකළ ජනාධිපතිවරයා, විදේශයන්හි දැනට සේවය කරන ශ්‍රී ලාංකික වෛද්‍ය විශේෂඥයන්ට ද නැවත සිය රට පැමිණෙන්නැයි ඉල්ලා සිටියා.\nජනාධිපතිවරයා මේ බව සඳහන් කළේ සෞඛ්‍ය අමාත්‍යාංශයේ කාරක සභා අවස්ථා විවාදයට අද පාර්ලිමේන්තුවේදී එක්වෙමින්.",
       "URL": "https://www.hirunews.lk/149018/රට-හැර-නොයන්න-ජනපති-විශේෂඥ-වෛද්‍යවරුන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4767"
}