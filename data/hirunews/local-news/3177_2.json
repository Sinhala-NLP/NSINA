{
       "Source": "hirunews",
       "Timestamp": "Tuesday, 27 August 2019 - 13:52",
       "Headline": "කොළඹ කසල පුත්තලමට රැගෙන යාමේදී පොලීසිය සහ හමුදාවෙන් ආරක්ෂාවට 55ක්",
       "News Content": "කොළඹ සිට පුත්තලම ආරුවක්කාලූ කසළ අංගනය දක්වා කසළ ප්‍රවාහනය කරන ලොරි රථවල ආරක්ෂාව සඳහා පොලිස් සහ හමුදා භටයින් 55 දෙනෙකු පමණ යොදවා ඇති බව පුත්තලම ප්‍රදේශය භාර උසස් පොලිස් නිළධාරියෙකු සඳහන් කළා.\nඑමෙන්ම පොලිස් ජංගම මුර සංචාර මෙන්ම යතුරුපැදි සංචාර ද එම මාර්ගයන්හි යොදවා ඇති බවයි වාර්තා වන්නේ.\nමීට පෙර පුත්තලම ආරුවක්කාලූ කසළ අංගනයට කසළ රැගෙන යමින් තිබූ ලොරි රථවලට පහරදීමේ සිද්ධීන් සම්බන්ධයෙන් පුද්ගලයින් 5 දෙනෙකු අවස්ථා කිහිපයකදී අත්අඩංගුවට ගැනුණා.",
       "URL": "https://www.hirunews.lk/223075/කොළඹ-කසල-පුත්තලමට-රැගෙන-යාමේදී-පොලීසිය-සහ-හමුදාවෙන්-ආරක්ෂාවට-55ක්",
       "Category": "Local News",
       "Parent URL": "https://www.hirunews.lk/local-news.php?pageID=3177"
}