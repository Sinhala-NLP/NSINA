{
       "Source": "hirunews",
       "Timestamp": "Thursday, 26 October 2017 - 12:41",
       "Headline": "අන්තරේ ළහිරු ඇතුලු පිරිස අධිකරණයට",
       "News Content": "අන්තර් විශ්වවිද්‍යාලීය ශිෂ්‍ය බල මණ්ඩලයේ සිසුන් පිරිසක් කොටුව මහේස්ත්‍රාත් අධිකරණය ඉදිරි පිට අද නිහඩ විරෝධතාවක නිරතවුණා.\nඒ, රක්ෂිත බන්ධනාගාර ගත කර සිටින එම බල මණ්ඩලයේ කැඳවුම්කරු ළහිරු වීරසේකර සහ භික්ෂු බල මණ්ඩලයේ කැඳවුම්කරු පූජ්‍ය ටැම්පිටියේ සුගතානන්ද හිමියන් ඇතුලූ අනෙකුත් සිසුන් නිදහස් කරන ලෙස ඉල්ලමින්.\nඅධිකරණ නියෝග කඩකිරීමේ චෝදනාව මත පසුගිය 12 වනදා රක්ෂිත බන්ධනාගාර ගත කෙරුණු මෙම සැකකරුවන් මේ වනවිට කොටුව මහේස්ත්‍රාත් අධිකරණය වෙත රැගෙනවිත් තිබෙනවා.\nමේ අතර මාළඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලා, රජයේ වෛද්‍ය පීඨ දෙමාපිය ශිෂ්‍ය සංගමය, අද කොළඹදී වැඩමුළුවක් සංවිධාන කර තිබුණා.",
       "URL": "https://www.hirunews.lk/174478/අන්තරේ-ළහිරු-ඇතුලු-පිරිස-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4252"
}