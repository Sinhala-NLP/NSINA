{
       "Source": "hirunews",
       "Timestamp": "Saturday, 01 December 2018 - 18:41",
       "Headline": "එජාපයේ යුක්තියේ යාත්‍රාව ගාල්ල පසු කරයි",
       "News Content": "රජයට විරෝධය පළ කරමින් එක්සත් ජාතික පක්ෂය සංවිධාන කරන යුක්තියේ යාත්‍රාව මේ වනවිට ගාල්ල නගරය පසු කරමින් තිබෙනවා.\nඑය අද උදෑසන කොළඹ විහාර මහා දේවී උද්‍යානය ඉදිරිපිට පැවැත්වෙන සත්‍යග්‍රහය අසලින් ආරම්භ වුණේ පක්ෂ නායක, හිටපු අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nඔහු විසින් සිදුකළ විධානයකට අනුව ඇරඹුණු රථ පෙළපාලිය මොරටුව සහ පානදුර නගරවලට පැමිණියා.\nඉන් අනතුරුව රථ පෙළපාලිය කළුතරට පැමිණි අතර, පෙළපාලියේ පැමිණි පිරිස කළුතර බෝසමිදුන් ද වැඳපුඳා ගත්තා.\nපසුව කළුතර නගරයේ ජනහමුවක්ද පැවැත්වුණා.\nඅනතුරුව අම්බලන්ගොඩ, හික්කඩුව හරහා ගාල්ල දක්වා පැමිණි රථ පෙළපාලිය අද දිනයේ දෙවුන්දරින් අවසන් වනවා.\nඑය හෙට දිනයේදී තංගල්ලෙන් ආරම්භ වී කතරගම, මොණරාගල හරහා මහියංගනය දක්වා ගමන් කිරීමට නියමිතයි.",
       "URL": "https://www.hirunews.lk/205302/එජාපයේ-යුක්තියේ-යාත්‍රාව-ගාල්ල-පසු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3625"
}