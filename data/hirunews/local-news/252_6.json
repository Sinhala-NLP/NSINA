{
       "Source": "hirunews",
       "Timestamp": "Tuesday, 20 June 2023 - 15:51",
       "Headline": "ඉපැරණි දාගැබක් හාරා නිධන් සෙවූ තිදෙනෙක් අත්අඩංගුවට",
       "News Content": "මුලතිව් පුදුමාතලන් ප්‍රදේශයේ ඉපැරණි දාගැබක් හාරා එහි නිධන් සොයමින් සිටි දකුණේ පුද්ගලයින් තුන් දෙනෙකු මුලතිව් පොලිසිය විසින් 19දා අත්අඩංගුවට ගෙන තිබෙනවා.\nමෙහිදී පොලිසිය විසින් පිරිස පැමිණීමට යොදා ගත් මෝටර් රථයක්ද, නිධානය ගැනීමට භාවිත කළ ස්කෑනර් යන්ත්‍රයක් ඇතුළු තවත් උපකරණ කිපයක්ද, මල් බුලත්, ඖෂධ ඇතුලු පූජා භාණ්ඩ කීපයක්ද භාරයට ගෙන ඇති බවයි අප වාර්තාකරු පවසන්නේ.\nයුද්ධය අවසන් වීමෙන් පසුව පුදුමාතලන් ඉපැරණි දාගැබ හාරා එහි නිධන් සෙවීමට පැමිණ ආරක්ෂක අංශ වලට කොටු වූ හත්වන කණ්ඩායම මේ කණ්ඩායම වන බවත්, සැකකරුවන් තිදෙනා මුලතිව් අධිකරණය වෙත ඉදිරිපත් කිරීමට මුලතිව් පොලිසිය විසින් පියවර ගෙන තිබෙනවා.",
       "URL": "https://www.hirunews.lk/338519/ඉපැරණි-දාගැබක්-හාරා-නිධන්-සෙවූ-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=252"
}