{
       "Source": "hirunews",
       "Timestamp": "Sunday, 29 September 2019 - 16:57",
       "Headline": "ජනපති පොළොන්නරුවේ විවෘත කිරීම් කිහිපයකට එක්වෙයි",
       "News Content": "පොළොන්නරුව - වෙහෙරගල කණිච්ඡාගල ශ්‍රී සම්බෝධි විහාරස්ථානයේ ඉදිකෙරුණු නව දහම් පාසල් ගොඩනැගිල්ල සිසු අයිතියට පවරා දීමේ උත්සවය අද පෙරවරුවේ ජනාධිපති මෛත්‍රීපාල සිරිසේනගේ ප්‍රධානත්වයෙන් පැවැත්වුණා.\nපිබිදෙමු පොළොන්නරුව වැඩසටහන යටතේ ඉදිකෙරුණු මෙම ගොඩනැගිල්ල සඳහා රුපියල් ලක්ෂ 28ක් වැය කර තිබෙනවා.\nමේ අතර, ගල්එළිය - ශ්‍රී සද්ධර්මාලෝක විහාරස්ථානයේ සංඝාවාසය සඟ සතුකොට පූජා කිරීමේ අවස්ථාවට ජනාධිපතිවරයා එක්වූ බවයි ජනාධිපති මාධ්‍ය ඒකකය සඳහන් කළේ.\nඑමෙන්ම, වෙහෙරගල මහසෙන් රජමහා විහාරස්ථානයේ ඉදිකෙරුණු නව සංඝාවාස ගොඩනැගිල්ල සඟ සතුකොට පූජාකෙරුණේ ද ජනාධිපතිවරයාගේ ප්‍රධානත්වයෙන්.",
       "URL": "https://www.hirunews.lk/225254/ජනපති-පොළොන්නරුවේ-විවෘත-කිරීම්-කිහිපයකට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3123"
}