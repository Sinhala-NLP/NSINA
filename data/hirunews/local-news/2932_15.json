{
       "Source": "hirunews",
       "Timestamp": "Monday, 27 January 2020 - 8:02",
       "Headline": "කොරෝනා නිසා චීනයේ සංචාරක තහනම දීර්ඝ කෙරේ",
       "News Content": "චීනයේ කොරෝනා වෛරසය පවතින නගරවලට පනවා ඇති සංචාරක තහනම තවදුරටත් දීර්ඝ කර තිබෙනවා.\nවිදෙස් වාර්තා සඳහන් කළේ ලූනා නව වසර වෙනුවෙන් ලබාදී තිබූ නිවාඩු කාලයද දීර්ඝ කිරීමට එරට බලධාරින් පියවර ගෙන ඇති බවයි.\nකොරෝනා වෛසරය හේතුවෙන් චීනයේ මියගිය සංඛ්‍යාව 80 දක්වා ඉහළ ගොස් ඇති අතර, ආසාදනය වූ පුද්ගලයින් සංඛ්‍යාවද 2700 ඉක්මවන බවයි විදෙස් වාර්තා ප්‍රකාශ කළේ.\nපවතින තත්ත්වය හමුවේ චීනයේ පැවැත්විමට නියමිතව තිබූ ජාත්‍යන්තර තරග දෙකක සත්කාරකත්වය චීනයට අහිමිවී ඇති බවයි විදෙස් වාර්තා සඳහන් කළේ.\nමාර්තු මස 13 සිට 15 දක්වා පැවැත්වීමට නියමිතව තිබූ ලෝක ගෘහස්ථ මළල ක්‍රීඩා තරගය සහ පෙබරවාරි මාසයේ පැවැත්වීමට නියමිත වූ ආසියානු ගෘහස්ථ මළල ක්‍රීඩා තරගයේ සත්කාරකත්වයයි මෙලෙස අහිමිවී ඇත්තේ.",
       "URL": "https://www.hirunews.lk/233146/කොරෝනා-නිසා-චීනයේ-සංචාරක-තහනම-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2932"
}