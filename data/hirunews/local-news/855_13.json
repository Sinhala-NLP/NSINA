{
       "Source": "hirunews",
       "Timestamp": "Tuesday, 20 September 2022 - 14:44",
       "Headline": "ජාතික සභා යෝජනාව පාර්ලිමේන්තුවට",
       "News Content": "ජාතික සභා යෝජනාවට තම පක්ෂය සහාය නො දෙන බව ජාතික ජන බලවේගයේ නායක පාර්ලිමේන්තු මන්ත්‍රී අනුර කුමාර දිසානායක අද (20) පාර්ලිමේන්තුවේ දී ප්‍රකාශ කළා.\nජාතික සභාව නැමති පාර්ලිමේන්තු කාරක සභාව පිහිටුවීම සඳහා වූ යෝජනාව අද පෙරවරුවේ පාර්ලිමේන්තුවට ඉදිරිපත් කරනු ලැබුවේ අග්‍රාමාත්‍ය දිනේෂ් ගුණවර්ධන විසින්.\nඅනතුරු ව ඊට අදාළ විවාදය ආරම්භ කෙරුණු අතර, එහි දී අදහස් දැක්වූ ජාතික ජන බලවේගයේ නායක පාර්ලිමේන්තු මන්ත්‍රී අනුර කුමාර දිසානායක සඳහන් කළේ, එකඟතාවයන්ට අනුව ක්‍රියා නො කළ නිසා මෙම යෝජනාවට තම පක්ෂය සහාය ලබා නො දෙන බව යි.\nමේ අතර, පාර්ලිමේන්තුවේ ස්වාධීන වූ ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී ඩලස් අලහප්පෙරුම ද සඳහන් කළේ, මෙම යෝජනාවට තම කණ්ඩායමේ සහාය ද ලබා නො දෙන බව යි.",
       "URL": "https://www.hirunews.lk/315880/ජාතික-සභා-යෝජනාව-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=855"
}