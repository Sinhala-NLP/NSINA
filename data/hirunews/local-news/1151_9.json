{
       "Source": "hirunews",
       "Timestamp": "Sunday, 22 May 2022 - 15:57",
       "Headline": "මොරගහකදුර රක්ෂිතය අසල තිබී හිස් කබලක්, ඇටසැකිලි කිහිපයක් හමුවෙයි (ඡායාරූප)",
       "News Content": "කන්දකැටිය පොලිස් වසමට අයත් මොරගහකදුර රක්ෂිතයේ දොළ පාරක් අසළ තිබී අද (22) උදෑසන හිස් කබලක්, ඇටසැකිලි කිහිපයක් සහ කාන්තා ඇඳුම් කීපයක් හමු වූ බව කන්දකැටිය පොලිසිය පවසනවා.\nපොලිසිය වෙත ලද තොරතුරකට අනුව මෙම හිස් කබල සම්බන්ධ පරීක්ෂණ අද (22) ආරම්භ කෙරුණා.\nඑහි හිමිකරු අනාවරණය කර ගෙන නැතත් ඇතැම් විට එය ඉකුත් අගෝස්තු මායේ දී සිට අතුරුදන්ව සිටි බව කියන ප්‍රදේශයේ කාන්තාවකගේ විය හැකි බවට යි පොලීසිය සැක පහළ කරන්නේ.\nහිස් කබල සහ අස්ථි කොටස් පරික්ෂා කිරීම පිණිස බදුල්ල මහේස්ත්‍රාත් ඩබ්ලිව් එන් ද සිල්වා මහතාද අද එම ස්ථානයට පැමිණියා.\nසිද්ධිය සම්බන්ධයෙන් කන්දකැටිය පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/305008/මොරගහකදුර-රක්ෂිතය-අසල-තිබී-හිස්-කබලක්-ඇටසැකිලි-කිහිපයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1151"
}