{
       "Source": "hirunews",
       "Timestamp": "Wednesday, 19 April 2017 - 13:07",
       "Headline": "ඔරුගොඩවත්තේ කන්ටේනර් දෙකක වංචනික ලෙස ගෙන ආ කෝටි 12ක පාරිභෝගික භාණ්ඩ",
       "News Content": "සැක කටයුතු ලෙස මෙරටට ගෙන ආ කන්ටේනර් බහාලුම් දෙකක් රේගුව විසින් ඔරුගොඩවත්ත රේගු අංගනයේදී අද විවෘත කරනු ලැබුවා.\nඑහි නීතිවිරෝධී අයුරින් ගෙන එනු ලැබූ රුපියල් කෝටි 12ක් වටිනා පාරිභෝගික ද්‍රව්‍ය රැසක් තිබී හමුවූ බවයි රේගු මාධ්‍ය ප්‍රකාශක, ධර්මසේන කහදව ප්‍රකාශ කළේ.\nවත්තල ප්‍රදේශයේ පිහිටි පෞද්ගලික ආයතනයක් විසින් අදාළ කන්ටේනර් දෙක මෙලෙස නීතිවිරෝධී ලෙස මෙරටට ගෙන්වා තිබෙනවා.\nමෙම කන්ටේනර් දෙකේ තිබූ පාරිභෝගික ද්‍රව්‍යවල වටිනාකම කෝටි 12ක් බවයි රේගු මාධ්‍ය ප්‍රකාශකවරයා කියා සිටියේ.\nඉන් රේගුවට රුපියල් මිලියන 90ක මුදලක් පාඩු වී ඇති බව ද ඔහු සදහන් කර සිටියා.\nමේ වන විට සැකකරු මෙරටින් පළා ගොස් ඇති බවයි ඔහු කියා සිටියේ.",
       "URL": "https://www.hirunews.lk/159495/ඔරුගොඩවත්තේ-කන්ටේනර්-දෙකක-වංචනික-ලෙස-ගෙන-ආ-කෝටි-12ක-පාරිභෝගික-භාණ්ඩ",
       "Category": "Local News",
       "Parent URL": "https://www.hirunews.lk/local-news.php?pageID=4557"
}