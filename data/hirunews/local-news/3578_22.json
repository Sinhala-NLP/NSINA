{
       "Source": "hirunews",
       "Timestamp": "Tuesday, 01 January 2019 - 7:31",
       "Headline": "චීන ව්‍යාපෘතිවල සිංහල, දෙමළ නාම පුවරු සවි කරන්නැයි දැනුම්දීමක්",
       "News Content": "රාජ්‍ය භාෂා ප්‍රතිපත්තිය උල්ලංගණය කරමින් මෙරට ක්‍රියාත්මක චීන ව්‍යාපෘති සම්බන්ධයෙන් අදාළ ආයතන සහ රාජ්‍ය තාන්ත්‍රික අංශ දැනුවත් කිරීමට පියවර ගන්නා බව ජාතික ඒකාබද්ධතා, රාජ්‍ය භාෂා, සමාජ ප්‍රගති සහ හින්දු ආගමික කටයුතු අමාත්‍ය මනෝ ගනේෂන් පවසනවා.\nහිරු ප්‍රවෘත්ති අංශයට අදහස් දක්වමින් අමාත්‍යවරයා කියා සිටියේ එවන් ව්‍යාපෘති කිහිපයක් පිළිබද තමන්ට ලැබුණු පැමිණිලි පිළිබදව අවධානය යොමු කර මෙම තීරණයට එළඹි බවයි.\nමෙරට ක්‍රියාත්මක චීන ව්‍යාපෘතිවල සිංහල, දෙමළ සහ ඉංග්‍රීසි යන භාෂා ත්‍රිත්වයෙන්ම නාම පුවරු සඳහන් කළ යුතු වුවද ඇතැම් ව්‍යාපෘතිවල එම ප්‍රතිපත්තිය උල්ලංගණය කරමින් චීන භාෂාව පමණක් භාවිත කර ඇති බවයි මනෝ ගනේෂන් අමාත්‍යවරයා සඳහන් කළේ.",
       "URL": "https://www.hirunews.lk/207215/චීන-ව්‍යාපෘතිවල-සිංහල-දෙමළ-නාම-පුවරු-සවි-කරන්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=3578"
}