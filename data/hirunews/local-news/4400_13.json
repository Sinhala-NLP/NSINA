{
       "Source": "hirunews",
       "Timestamp": "Thursday, 27 July 2017 - 11:52",
       "Headline": "සුරූපී කාන්තාවන් සිටින තලවතුගොඩ ගණිකා නිවසක් වටලයි",
       "News Content": "තලවතුගොඩ ප්‍රදේශයේ සුපිරි නිවසක් කුලී පදනම මත ගෙන සම්භාහන මධ්‍යස්ථානයක් මුවාවෙන් පවත්වාගෙන ගිය ගණිකා මඩමක් වැටලූ බව තලංගම පොලිසිය පවසනවා.\nමෙහිදී සුරූපී කාන්තාවන් තිදෙනෙකු සහ එහි කළමනාකරු අත්අඩංගුවට ගත් බවයි පොලිසිය පැවසුවේ.\nඑම කාන්තාවන් නුවර,ගලේවෙල,පාදුක්ක යන ප්‍රදේශවල පදිංචි වයස අවුරුදු 21 ත් 39 අතර පසුවන්නියන් බවයි සඳහන් වන්නේ.\nඅත්අඩංගුවට ගත් 39 හැවිරිදි කාන්තාවට වයස අවුරුදු 4ක දරුවෙකු සිටින බවත් අත්අඩංගුවට ගත් 21 හැවිරිදි කාන්තාවට මාස 4ක දරුවෙකු සිටින බවත් පොලිසිය පවසනවා.\nඅනෙක් 29 හැවිරිදි කාන්තාව විවාහ වී නෑ.\nමෙම සුපිරි නිවසට ඇතුළු වීමට රුපියල් 1500ක මුදලක් ලබාගන්නා අත‍ර ගණිකා වෘත්තිය ලබා ගැනීමට රුපියල් 6000 ක මුදලක් අයකරගන්නා බව සඳහන්.\nමෙම සුපිරි නිවසේම සේවාදායකයන්ට කාමර පහසුකම් ලබා දී ඇති බවත් අඩංගුවට ගත් සිව් දෙනා අධිකරණයට ඉදිරිපත් කිරීමට නියමිත බවත් තලංගම පොලිසිය වැඩිදුරටත් සඳහන් කළා.",
       "URL": "https://www.hirunews.lk/166897/සුරූපී-කාන්තාවන්-සිටින-තලවතුගොඩ-ගණිකා-නිවසක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4400"
}