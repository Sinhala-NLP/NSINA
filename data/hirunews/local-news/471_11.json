{
       "Source": "hirunews",
       "Timestamp": "Friday, 17 March 2023 - 10:25",
       "Headline": "හිටපු ජනපති මෛත්‍රීපාල අධිකරණයට",
       "News Content": "පාස්කු ඉරිදා ත්‍රස්ත ප්‍රහාරය වළක්වා ගැනීමට අපොහොසත් වීම සම්බන්ධයෙන් හිටපු ජනාධිපති මෛත්‍රීපාල සිරිසේනට එරෙහිව ගොනුකර ඇති පෞද්ගලික පැමිණිල්ල බහා තැබීමට කොටුව මහේස්ත්‍රාත් අධිකරණය නියෝග කළා.\nඒ, අදාළ පැමිණිල්ල මහේස්ත්‍රාත් තිළිණ ගමගේ ඉදිරියේ අද (17) කැඳ වූ අවස්ථාවේ දි යි.\nසිරිල් ගාමිණී පියතුමා සහ ප්‍රහාරයේ වින්දිතයෙකු වූ ජේසුදාසන් නඩේසන්, මෙම පැමිණිල්ල ගොනුකර තිබූ අතර, පසුගිය දා අභියාචනාධිකරණය විසින් නඩුව බහා තැබීමට තීරණය කළේ.\nමහේස්ත්‍රාත් අධිකරණයේ විභාග වන මෙම නඩුව අත්හිටුවීමේ නියෝගයක් නිකුත් කරන ලෙසඉල්ලා හිටපු ජනාධිපති මෛත්‍රිපාල සිරිසේන අභියාචනාධිකරණයට රිට් පෙත්සමක් ගොනු කර කොටුව මහේස්ත්‍රාත්වරයාට දැනුම් දුන්නේ, අදාළ පෙත්සමේ තීන්දුව ප්‍රකාශයට පත් කරන තුරු පැමිණිල්ලට අදාළ නඩුව බහා තබන ලෙසයි.\nහිටපු ජනාධිපති මෛත්‍රීපාල සිරිසේන අද කොළඹ - කොටුව අධිකරණ පරිශ්‍රයට පැමිණ සිටි නමුත් ඔහු විවෘත අධිකරණයේ පෙනී සිටියේ නැහැ.",
       "URL": "https://www.hirunews.lk/330178/හිටපු-ජනපති-මෛත්‍රීපාල-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=471"
}