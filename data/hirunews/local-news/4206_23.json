{
       "Source": "hirunews",
       "Timestamp": "Wednesday, 22 November 2017 - 9:47",
       "Headline": "ප්‍රියන්ජිත් විතාරණ ජා.නි.පෙ ප්‍රධාන ලේකම් ධුරයෙන් ඉල්ලා අස්වෙයි",
       "News Content": "ජාතික නිදහස් පෙරමුණේ ප්‍රධාන ලේකම් ධුරය දැරූ ප්‍රියන්ජිත් විතාරණ එම ධුරයෙන් ඉල්ලා අස්වී තිබෙනවා.\nඊයේ පැවති පක්ෂ දේශපාලන මණ්ඩල රැස්වීමේදී ඔහු සිය ඉල්ලා අස්වීමේ ලිපිය භාර දුන් බවයි ජාතික නිදහස් පෙරමුණේ තරුණ ව්‍යාපාරයේ ජාතික සංවිධායක පාර්ලිමේන්තු මන්ත්‍රී පද්ම උදයශාන්ත ගුණසේකර කියා සිටියේ.\nසෞඛ්‍ය හේතූන් සහ පෞද්ගලික හේතූන් මත ඔහු එම තනතුරෙන් ඉල්ලා අස්වී ඇති බව මන්ත්‍රීවරයා ප්‍රකාශ කළා.\nඒ අනුව ප්‍රධාන ලේකම් ධූරයේ වැඩ බැලීම සඳහා නීතිඥ කපිල ගමගේ පත්කර තිබෙනවා.\nමේ අතර මීට පෙර ජාතික නිදහස් පෙරමුණේ ජාතික සංවිධායක පියසිරි විජේනායකද පක්ෂ නායකත්වය විවේචනය කරමින් ප්‍රකාශයන් සිදුකර තිබුනා.",
       "URL": "https://www.hirunews.lk/176626/ප්‍රියන්ජිත්-විතාරණ-ජා-නි-පෙ-ප්‍රධාන-ලේකම්-ධුරයෙන්-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4206"
}