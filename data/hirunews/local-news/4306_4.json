{
       "Source": "hirunews",
       "Timestamp": "Sunday, 24 September 2017 - 13:22",
       "Headline": "පණ පිටින් සිටින නැන්දම්මා මරපු පොළොන්නරුව බෑණා",
       "News Content": "නැන්දම්මා මියගිය බව පවසා මුදල් එකතු කළ බෑණා\nපණ පිටින් සිටින තම නැන්දම්මා මියගිය බවට ශෝකප්‍රකාෂයක් මුද්‍රණය කර ව්‍යාජ තොරතුරු මරණාධාර සමිතියට ඉදිරිපත් කොට රුපියල් 22000 මුදලක් වංචනිකව ලබා ගත් බෑණෙකු පිලිබද අපුරු පුවතක් පොළොන්නරුව වැලිකන්ද රුවන්පිටිය ගම්මානයෙන් වාර්තා වනවා.\nවැලිකන්ද රුවන්පිටිය ගම්මානයේ පුද්ගලයෙකු එම ගම්මානයේ එක්සත් සුබසාධක මරණාධාර සමිතියට ව්‍යාජ තොරතුරු ලබා දි රුපියල් 22000 ක් ලබා ගැනිමට සම්බන්ධව එහි සභාපති විසින් 24 වෙනිදා පෙරවරුවේ පොලිසියට පැමිණිලි කර ඇති බව වැලිකන්ද පොලිසිය පවසනවා.\nඅදාල කාන්තාව පසුගිය 18 වෙනිදා මියගිය බවට සැකකාර බෑණා ශෝකප්‍රකාෂයක් මුද්‍රණය කර තම සමිතියට ලබා දුන් බවත් ඉන් පසු ඔහුගේ බිරිය විසින් මෙම වංචාව පිලිබදව සමිතියේ කාරක සභාවට හෙළිදරව් කර ඇති බවත් පැමිණිල්ලේ සඳහන්.\nසිද්ධිය පිලිබදව වැලිකන්ද පොලිසිය වැඩිදුර පරික්ෂණ සිදු කරනවා.",
       "URL": "https://www.hirunews.lk/171720/පණ-පිටින්-සිටින-නැන්දම්මා-මරපු-පොළොන්නරුව-බෑණා",
       "Category": "Local News",
       "Parent URL": "https://www.hirunews.lk/local-news.php?pageID=4306"
}