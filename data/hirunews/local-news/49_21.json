{
       "Source": "hirunews",
       "Timestamp": "Tuesday, 05 September 2023 - 22:46",
       "Headline": "රට හැර යන වෛද්‍යවරු",
       "News Content": "ඇඹිලිපිටිය දිස්ත්‍රික් මහ රෝහලේ සිටි එකම නිර්වින්දන වෛද්‍යවරිය රෝහල් බලධාරීන්ටද නොදන්වා රෝහලෙන් පිටව ගොස් ඇති බවයි රෝහල් ආරංචි මාර්ග සඳහන් කරන්නේ.\nඅද (05) හිටපු වෛද්‍යවරියගේ පියා බව පවසමින් කිසියම් පුද්ගලයෙකු විසින් වට්ස්ඇප් පණිවුඩයක් හරහා රෝහල් බලධාරීන්ට දන්වා ඇත්තේ අදාළ වෛද්‍යවරිය නැවත සේවයට වාර්තා නොකරන බවයි.\nමෙම පසුබිම යටතේ එහි ශල්‍යාගාර දෙකක් සහ දැඩි සත්කාර ඒකකයේ කටයුතු සම්පූර්ණයෙන්ම අඩපණ වී ඇති බවයි වාර්තා වන්නේ.\nඑසේම ශල්‍යකර්මවලට භාජනය කළ යුතු රෝගීන් කරාපිටිය සහ රත්නපුර ශික්ෂණ රෝහල්වලට සහ ඇඹිලිපිටිය දිස්ත්‍රික් මහ රෝහලට මාරුකර යවා තිබෙනවා.",
       "URL": "https://www.hirunews.lk/347275/රට-හැර-යන-වෛද්‍යවරු",
       "Category": "Local News",
       "Parent URL": "https://www.hirunews.lk/local-news.php?pageID=49"
}