{
       "Source": "hirunews",
       "Timestamp": "Tuesday, 11 December 2018 - 6:36",
       "Headline": "බෙංගාල බොක්කේ අඩු පීඩන කලාපය වර්ධනය වන ලකුණු",
       "News Content": "බෙංගාල බොක්ක මුහුදු ප්‍රදේශයේ පවතින අඩු පීඩන කලාපය තවදුරටත් දිවයිනට ගිනිකොණ දෙසින් පවතින අතර ඉදිරි දින කිහිපය තුළ දී තවදුරටත් වර්ධනය වීමේ හැකියාව පවතින බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් හම්බන්තොට සිට පොතුවිල් සහ මඩකලපුව හරහා ත්‍රිකුණාමලය දක්වා වෙරළට ඔබ්බෙන් ගැඹුරු මුහුදු ප්‍රදේශවල තද වැසි සහ ක්ෂණික සුළං ඇති විය හැකි බවයි එමගින් පෙන්වා දෙන්නේ.\nඑම සුළං වේගය පැයට කිලෝමීටර් 70 - 80 දක්වා ඉහළ යාමට ඉඩ ඇති අතර, මුහුදු ප්‍රදේශ ද ක්ෂණිකව රළු විය හැකි බැවින් අවදානයෙන් කටයුතු කරන ලෙස ධීවර හා නාවික ප්‍රජාව වෙතින් ඉල්ලීමක් කෙරෙනවා.\nකෙසේ නමුත්, අද දිවයිනේ බොහෝ ප්‍රදේශවලට වැසි රහිත කාලගුණයක් අපේක්ෂා කරන බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/205899/බෙංගාල-බොක්කේ-අඩු-පීඩන-කලාපය-වර්ධනය-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3610"
}