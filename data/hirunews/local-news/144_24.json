{
       "Source": "hirunews",
       "Timestamp": "Friday, 28 July 2023 - 12:43",
       "Headline": "ව්‍යාජ ලිපි ලේඛන සකසා කෝටි ගණනකට ඉඩම් විකුණු පුද්ගලයෙකු අත්අඩංගුවට",
       "News Content": "ව්‍යාජ ලිපි ලේඛන සකසා වැල්ලවත්ත ප්‍රදේශයේ ඉඩමක් රුපියල් කෝටි හය හමාරක මුදලකට පුද්ගලයින් තිදෙනකුට අලෙවි කළ සැකකරුවෙකු කොළඹ වංචා විමර්ශන ඒකකය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වැල්ලම්පිටිය ප්‍රදේශයේ පදිංචිකරුවෙක්.\nසැකකරුගේ නිවෙස පරික්ෂා කිරීමේදී දිවයිනේ මහේස්ත්‍රාත්වරුන්,පොලිසියේ උසස් නිළධාරීන් ඇතුළු රාජ්‍ය නිලධාරීන්  රැසකගේ නිලමුද්‍රා සොයාගත් බව පොලිසිය පවසනවා.\nඅත්අඩංගුවට ගත් සැකකරු හට ව්‍යාජ ලිපි ලේඛන සකසා මෙලෙස ඉඩම් අලෙවි කිරීමේ චෝදනා  රැසක් තිබෙන බවටද කරුණු අනාවරණය වී ඇති අතර අතුරුදන්ව සිටි ඔහු සම්බන්ධව අපරාධ පරීක්ෂණ දෙපාර්තමේන්තුව ද විමර්ශනයක් ආරම්භ කර තිබෙනවා.",
       "URL": "https://www.hirunews.lk/342814/ව්‍යාජ-ලිපි-ලේඛන-සකසා-කෝටි-ගණනකට-ඉඩම්-විකුණු-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=144"
}