{
       "Source": "hirunews",
       "Timestamp": "Sunday, 20 January 2019 - 10:11",
       "Headline": "ව්‍යාජ අංක තහඩු සවිකර මෝටර් රථයක් ධාවනය කළ පුද්ගලයෙකු අත්අඩංගුවට",
       "News Content": "පිළියන්දල මංසන්ධියේදී ව්‍යාජ අංක තහඩු සවිකර මෝටර් රථයක් ධාවනය කළ පුද්ගලයෙකු පොලීසිය අත්අඩංගුවට ගෙන තිබෙනවා.\nඊයේ රාත්‍රියේ අත්අඩංගුවට ගත් මොහු 29 හැවිරිදි මහදෙණිය - අතුරුගිරිය ප්‍රදේශයේ පදිංචිකරුවෙක්.\nඔහුට අයත් ඇක්වා වර්ගයේ මෝටර් රථයේ අංකය, බෙන්ස් වර්ගයේ මෝටර් රථයක සවිකර ධාවනය කර තිබූ බවයි පොලීසිය සඳහන් කළේ.\nමෙම මෝටර් රථ දෙකම පොලිස් භාරයට ගෙන ඇති අතර, ඒවායේ හිමිකරු මෙම පුද්ගලයා බවට අනාවරණ කරගෙන තිබෙනවා.\nසැකකරු අධිකරණය වෙත ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/208607/ව්‍යාජ-අංක-තහඩු-සවිකර-මෝටර්-රථයක්-ධාවනය-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3545"
}