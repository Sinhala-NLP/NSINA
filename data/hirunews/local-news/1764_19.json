{
       "Source": "hirunews",
       "Timestamp": "Tuesday, 10 August 2021 - 8:45",
       "Headline": "මෙරට සංචාරක කර්මාන්තයට බලාපොරොත්තුවක්",
       "News Content": "ශ්‍රී ලංකාවේ ක්‍රියාත්මක වේගවත් සහ සාර්ථක කොරෝනා එන්නත්කරණ ක්‍රියාවලිය හේතුවෙන් යුරෝපයේ ඇතැම් රටවල් ශ්‍රී ලංකාව ඔවුන් සංචාරය කරන රටවල, රතු ලැයිස්තුවේ සිට ඇම්බර් ලැයිස්තුවට මාරු කර තිබෙනවා.\nමෙරටට සංචාරකයින් ප්‍රධාන වශයෙන් පැමිණෙන රටවල් 03 ක් වන ජර්මනිය, ප්‍රංශය සහ නෙදර්ලන්තය එලෙස ශ්‍රී ලංකාවේ වර්ගීකරණය ධනාත්මක ලැයිස්තුවට ඇතුළත් කර ඇති බව සඳහන්.\nඑය මෙරට සංචාරක කර්මාන්තයට නව බලාපොරොත්තුවක් ගෙනෙන බව ශ්‍රී ලංකා සංචාරක හෝටල් සම්මේලනයේ සභාපති සනත් උක්වත්ත සඳහන් කළා.\nඔහු කියා සිටියේ ශ්‍රී ලංකාව සංචාරක රතු ලැයිස්තුවට ඇතුළත් කර තිබූ අවස්ථාවේ මෙරට සංචාරය කිරීමට එම රටවල සංචාරකයින් මැලිකමක් දැක්වූ බවයි.\nශ්‍රී ලංකාව ඇම්බර් ලැයිස්තුවට ඇතුළත් කිරීම ඔවුන් මෙරට සංචාරය කිරීම සඳහා දිරිගන්වන්නක්.\nපූර්ණ කොරෝනා එන්නත්කරණය ලැබූ ඉන්දියානු සංචාරකයින් ඉදිරියේදී මෙරටට ගෙන්වීමට හැකිවනු ඇතැයිද ඔහු බලාපොරොත්තු පළ කළා.",
       "URL": "https://www.hirunews.lk/279315/මෙරට-සංචාරක-කර්මාන්තයට-බලාපොරොත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=1764"
}