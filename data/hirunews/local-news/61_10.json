{
       "Source": "hirunews",
       "Timestamp": "Thursday, 31 August 2023 - 9:46",
       "Headline": "මේ වසරේදී බිලියන 3101ක බදු ආදායම් ඉලක්කයක්",
       "News Content": "මේ වස‍රේ රාජ්‍ය බදු ආදායම් ඉලක්කයෙන් මේ වන විට අය කර ගත හැකිව ඇත්තේ රුපියල් බිලියන 1711ක් බව රාජ්‍ය ආදායම් පිළිබඳ ජනාධිපති අධ්‍යක්ෂ ජනරාල් එම්.ජේ. ගුණසිරි පවසනවා.\nමේ වසරේ රාජ්‍ය බදු ආදායම් ඉලක්කය රුපියල් බිලියන 3101ක් බවයි අධ්‍යක්ෂ ජනරාල්වරයා පවසන්නේ.\nබදු ආදායමෙන් සියයට 47ක් මේ වන විට සපුරා ගෙන තිබෙන අතර ඉතිරි සියයට 53 ජය ගැනීම ආදායම් එක්රැස් කරන රාජ්‍ය ආයතන තුනේ වගකීමයි.\nදේශීය ආදායම් දෙපාර්තමේන්තුව මඟින් මේ වසරේ රුපියල් බිලියන 1667ක ආදායමක් එක්රැස් කළ යුතු වන අතර ඉන් දැනට එක් කර තිබෙනුයේ රුපියල් බිලියන 797ක්.\nඉදිරි මාස 4 තුළ රුපියල් බිලියන 870ක මුදලක් එක්රැස් කළ යුතු වෙනවා.\nශ්‍රී ලංකා රේගු දෙපාර්තමේන්තුව හා සුරාබදු දෙපාර්තමේන්තුව ඉලක්ක කර ඇත්තේ පෙර වසරවලට වඩා වැඩි ආදායමක් මේ වසරේ එක්රැස් කිරීමට බව රාජ්‍ය ආදායම් පිළිබඳ ජනාධිපති අධ්‍යක්ෂ ජනරාල්වරයා වැඩිදුරටත් සඳහන් කළා.\nඒ අනුව 2023 වසර අවසන් වන විට රුපියල් බිලියන 1390ක මුදලක් එක්රැස් කිරීමේ අභියෝගය ජය ගැනීමට දේශීය ආදායම්, රේගුව හා සුරාබදු දෙපාර්තමේන්තුවට සිදු වෙනවා.",
       "URL": "https://www.hirunews.lk/346673/මේ-වසරේදී-බිලියන-3101ක-බදු-ආදායම්-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=61"
}