{
       "Source": "hirunews",
       "Timestamp": "Saturday, 20 May 2023 - 7:16",
       "Headline": "බොරැල්ලේ වෙඩි තැබීමක් (වීඩියෝ)",
       "News Content": "බොරැල්ල ප්‍රදේශයේ අද (20) පෙරවරුවේ සිදුවු වෙඩි තැබීමකින් පුද්ගලයෙකු මියගොස් තිබෙනවා.\nපොලීසිය පැවසුවේ යතුරු පැදියකින් පැමිණි දෙදෙනෙක් මෙම වෙඩි තැබීම සිදුකර පළා ගොස් ඇති බවයි.\nබොරැල්ල ලෙස්ලි රණගල මාවතේ දුම්රිය හරස් මාර්ගය අසළ දි අද පෙරවරු 5.50 ට පමණ මෙම වෙඩි තැබීම සිදු කර තිබුණා.\nපොලීසිය පැවසුවේ යතුරු පැදියකින් පැමිණි දෙදෙනෙක් ටි 56 ගිනි අවියකින් වෙඩි තැබීම සිදු කර පළා ගොස් ඇති බවයි.\nවෙඩි වැදීමෙන් බරපතල තුවාල ලැබූ පුද්ගලයා කඩිනමින් කොළඹ ජාතික රෝහලට ඇතුළත් කිරීමට පියවර ගත් නමුත් එහිදි ඔහු මියගොස් තිබෙනවා.\nමියගිය පුද්ගලයා කැලණිය ප්‍රදේශයේ පදිංචි 53 හැවිරිදි පුද්ගලයෙක් බව පොලීසිය සදහන් කළා.\nමෙතෙක් කරන ලද විමර්ශනවලදි අනාවරණ වි ඇත්තේ ඝාතනයට ලක් වු පුද්ගලයා මේජර් මුතාලිෆ් ඝාතනයේ සැකකරුවෙකු ලෙස අත්අඩංගුවට ගෙන නිදහස් වු අයෙක් බවයි.\nඔහු පුද්ගලික ආයතනවලට සේවකයින් සැපයීමේ සේවාවක් පවත්වාගෙන යන අයෙක්.\nඑම පුද්ගලයින්ට වැටුප් ලබාදීම සඳහා රණගල මාවතේ පිහිටි සිය සහෝදරියකගේ නිවසකට අද පෙරවරුවේ ඔහු පැමිණ තිබුණා.\nඔහුත් සමඟ ඔහුගේ දියණියත් පැමිණ තිබු අතර, එම දියණිය මුදල් රැගෙන සහෝදරියගේ නිවසට ගිය අවස්ථාවේදි යතුරු පැදියෙන් පැමිණි දෙදෙනා මෙම වෙඩි තැබීම සිදුකර ඇති බව පරීක්ෂණවලින් අනාවරණ වි තිබෙනවා.\nකෙසේ වෙතත් මෙම වෙඩි තැබීමට හේතුව මෙතෙක් හඳුනාගෙන නොමැති අතර, සැකකරුවන් සොයා පොලීසිය වැඩිදුරටත් පරීක්ෂණ පවත්වනවා.",
       "URL": "https://www.hirunews.lk/335691/බොරැල්ලේ-වෙඩි-තැබීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=331"
}