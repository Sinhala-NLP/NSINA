{
       "Source": "hirunews",
       "Timestamp": "Wednesday, 17 August 2016 - 18:15",
       "Headline": "බදු ආදායමත් බිලියන 100 කින් ඉහළට",
       "News Content": "වසරේ මුල් මාස හය තුළ පමණක් රජයේ බදු ආදායම රුපියල් බිලියන 100 කින් ඉහළ ගොස් ඇති බව අද පැවති කැබිනට් තීරණ දැනුම්දීමේ මාධ්‍ය හමුවේදී ප්‍රකාශ වුණා.\nකෙසේ වෙතත් එහිදී සම කැබිනට් ප්‍රකාශකවරුන් වන ගයන්ත කරුණාතිලක සහ රාජිත සේනාරත්න යන අමාත්‍යවරුන් බදු ආදායම් සම්බන්ධයෙන් පරස්පර තොරතුරු  හෙළි කළ අතර, එහිදී මාධ්‍යවේදීන් ඒ පිළිබඳව ප්‍රශ්න කරනු දක්නට ලැබුණා.\nමාධ්‍ය හමුවේදී වැඩිදුරටත් අදහස් දක්වමින් සමකැබිනට් ප්‍රකාශක අමාත්‍ය රාජිත සේනාරත්න සඳහන් කළේ යහපාලනයේ වෙනස ජනතාවට මේ වනවිට දැනී ඇති බවයි.\nඑහිදී යාපනය විශ්වවිද්‍යාලයේ සිසුන් අතර පසුගියදා ඇතිවූ ගැටුම සම්බන්ධයෙන්ද ඔහුගෙන් මාධ්‍යවේදීන් කරුණු විමසා සිටියා.\nඑවැනි සිද්ධීන් ඉතිහාසයේත් සිදුවූ බව සඳහන් කළ ඔහු ඒවා ජාතික සමඟියට ගැටළුවක් නොවන බව ප්‍රකාශ කළා.\nඅත්අඩංගුවට ගැනුනු නාමල් රාජපක්ෂ මන්ත්‍රීවරයාට බන්ධනාගාරයෙන් විශේෂ වරප්‍රසාද ලබාදී ඇත්ද යන්න පිළිබඳව ද මාධ්‍යවේදීන් මෙහිදී අමාත්‍යවරයාගෙන් ප්‍රශ්න කළා.\nඔහු එහිදී කියා සිටියේ හිටපු ජනාධිපතිවරයාගේ පුතු නිසා ඇතැම් අවස්ථා ඔහුට හිමිවිය හැකි බවයි",
       "URL": "https://www.hirunews.lk/140854/බදු-ආදායමත්-බිලියන-100-කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4919"
}