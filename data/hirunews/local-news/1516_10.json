{
       "Source": "hirunews",
       "Timestamp": "Sunday, 05 December 2021 - 12:54",
       "Headline": "ආගමික අන්තවාදය සහ ත්‍රස්තවාදය මැඩපැවැත්වීමට සම්බන්ධීකරණයක් අවශ්‍ය බව ජනපති කියයි",
       "News Content": "ආගමික අන්තවාදය සහ ත්‍රස්තවාදය මැඩපැවැත්වීමට කලාපයේ රටවල් අතර, මනා සම්බන්ධීකරණයක් අවශ්‍ය බව ජනාධිපති ගෝඨාභය රාජපක්ෂ ඉන්දියානු සාගර සමුළුවේ සමාරම්භක දේශනය සිදු කරමින් ප්‍රකාශ කර තිබෙනවා.\nඑය මැඩපැවැත්වීමට කටයුතු නොකළහොත් අන්තවාදී සහ ත්‍රස්තවාදී මතවාද ජාතියකින් තවත් ජාතියකට පහසුවෙන් පැතිර යා හැකි බවයි ජනාධිපතිවරයා එහිදී අනාවරණ කර ඇත්තේ.\nඑක්සත් අරාබි එමීර් රාජ්‍යයේ ඊයේ පැවති මෙම සමුළුව සඳහා රටවල් 18ක විදේශ අමාත්‍යවරුන් මෙන්ම රටවල් 40කට අධික සංඛ්‍යාවකින් නියෝජිතයන් පැමිණ සිටි බව ජනාධිපති මාධ්‍ය අංශය නිවේදනය කළා.\nඔමික්‍රොන් ප්‍රභේදයට එරෙහි එන්නත්කරණයට ඌණ සංවර්ධිත රටවල් සඳහා සහය ලබාදෙන ලෙස ද ජනාධිපති ගෝඨාභය රාජපක්ෂ එහිදී ධනවත් රටවලින් ඉල්ලීමක් ද කර තිබෙනවා.",
       "URL": "https://www.hirunews.lk/290072/ආගමික-අන්තවාදය-සහ-ත්‍රස්තවාදය-මැඩපැවැත්වීමට-සම්බන්ධීකරණයක්-අවශ්‍ය-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1516"
}