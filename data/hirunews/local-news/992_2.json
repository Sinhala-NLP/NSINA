{
       "Source": "hirunews",
       "Timestamp": "Tuesday, 26 July 2022 - 13:35",
       "Headline": "මේ අවුරුද්දේ ගෑස් පෝලිම් නැති නොවන ලකුණු",
       "News Content": "දෙසැම්බර් මස 31 වන විට ගෑස් පෝලිම් අවසන් කිරීමට හැකි බව අමාත්‍ය ආචාර්ය බන්දුල ගුණවර්ධන පවසනවා.\nඔහු මේ බව ප්‍රකාශ කළේ අද පෙරවරුවේ පැවැති කැබිනට් තීරණ දැනුම් දීමේ දී යි.\nරජය විසින් මේ වන විටත් ගෑස් හිඟය මග හරවා ගැනීම සඳහා අවශ්‍ය සියලු ම උත්සහයන් ගෙන ඇති බවත් ඒ අනුව එළඹෙන අගෝස්තු පළමු වැනි දා සිට කිසිදු හිඟයකින් තොරව ජනතාවර ගෑස් ලබා ගත හැකි බව ලිට්‍රෝ සමාගම විසින් දැනුම් දී ඇති බව ද අමාත්‍යවරයා මෙහි දී ප්‍රකාශ කළා.\nඑහි දී අමාත්‍යවරයා වැඩිදුරටත් කියා සිටියේ, එදිනෙදා ඉවුම් පිහුම් කටයුතු කරගෙන යෑමටත්, සුළු හා මධ්‍ය පරිමාණ ව්‍යාපාර පවත්වාගෙන යෑමටත්, අවශ්‍ය ගෑස් ලබා දීම සඳහා, දැඩි ආර්ථික අර්බුදයක් හා අසීරුකමක් මැද්දේ රජය අඛණ්ඩව රැස් වී ඒ සඳහා කටයුතු සම්පාදනය කරමින්, රජයක් ලෙස සියලු ම උත්සාහයන් දරන බවයි.\n\"ගෑස් හිඟය මේ වසරේ දෙසැම්බර් 31 වනවිට අවසන් කිරීම සඳහා අවශ්‍ය පියවර ලිට්‍රෝ සමාගම විසින් අරන් තියෙනවා. ඒ අනුව ගෑස් පෝලිම් නැතුව ගෑස් ලබාගැනීමට අගෝස්තු 1 වනදා සිට කිසිදු හිඟතාවයක් ඇති නොවන බව කැබිනට් මණ්ඩලයට වාර්තා කළා\"\nයනුවෙන් එහි දී කැබිනට් මාධ්‍ය ප්‍රකාශකවරයා අදාළ මාධ්‍ය හමුවේ දී කියා සිටියා.",
       "URL": "https://www.hirunews.lk/310990/මේ-අවුරුද්දේ-ගෑස්-පෝලිම්-නැති-නොවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=992"
}