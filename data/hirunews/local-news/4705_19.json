{
       "Source": "hirunews",
       "Timestamp": "Tuesday, 17 January 2017 - 15:58",
       "Headline": "වසන්ත සොයිසා ඝාතන සැකකරුට ඇප ලබාදීම ගැන තීන්දුව 23",
       "News Content": "සමාජශාලා හිමිකරුවෙකු වූ කරාටේ ශූර වසන්ත සොයිසා ඝාතන සිද්ධියට සම්බන්ධ ප්‍රධාන සැකකරුට ඇප ලබාදීම පිළිබඳව ලබන 23 වනදා සළකා බලන බව උතුරුමැද පළාත්බද මහාධිකරණය අද ප්‍රකාශ කළා.\nවිනිසුරු මංජුල තිලකරත්න එම නියෝගය ලබාදුන්නේ ඔහුගේ ඇප ඉල්ලීම සළකා බැලීමෙන් පසුවයි.\nසැකකරුට ඇප ලබාදීම අනුරාධපුර ප්‍රධාන මහේස්ත්‍රාත්වරයා අඛන්ඩව ප්‍රතික්ෂේප කළා.\nසිද්ධිය සම්බන්ධයෙන් චෝදනා එල්ලවී සිටි තවත් සැකකරුවන් 15 දෙනෙකුද උතුරුමැද පළාත්බද මහාධිකරණය මීට පෙර ඇප මත මුදාහරිනු ලැබුවේ දැඩි කොන්දේසි මතයි.\nකරාටේ ශූර වසන්ත සොයිසා 2015 වසරේ ඔක්තෝම්බර් 24 වනදා ඝාතනයට ලක්වූ අතර සිද්ධිය සම්බන්ධයෙන් හිටපු විශේෂ බලකා සෙබලෙකු වූ ඉරෝන් රණසිංහ හෙවත් එස්.එෆ්. ලොක්කා ඇතුලූ 35 දෙනෙකු අත්අඩංගුවට ගැනුනා.",
       "URL": "https://www.hirunews.lk/152254/වසන්ත-සොයිසා-ඝාතන-සැකකරුට-ඇප-ලබාදීම-ගැන-තීන්දුව-23",
       "Category": "Local News",
       "Parent URL": "https://www.hirunews.lk/local-news.php?pageID=4705"
}