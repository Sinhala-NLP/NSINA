{
       "Source": "hirunews",
       "Timestamp": "Wednesday, 15 June 2022 - 11:02",
       "Headline": "සරසවි විරෝධතාවක් සම්බන්ධයෙන් පොලීසිය කළ ඉල්ලීමක් අධිකරණය ප්‍රතික්ෂේප කරයි",
       "News Content": "පේරාදෙණිය විශ්වවිද්‍යාලයේ සිසුන් පිරිසක් අද පස්වරුවේ විශ්වවිද්‍යාල ප්‍රතිපාදන කොමිෂන් සභාව ඉදිරිපිට සිදුකිරීමට නියමිත විරෝධතාවයට එරෙහිව නියෝගයක් ලබාදෙන ලෙස කුරුඳුවත්ත පොලීසිය කළ ඉල්ලීමක් කොළඹ ප්‍රධාන මහේස්ත්‍රාත් අධිකරණය, ප්‍රතික්ෂේප කර තිබෙනවා.\nඑහිදී පොලීසිය ඉල්ලා ඇත්තේ සරසවි සිසුන්ගේ විරෝධතාව කුරුඳුවත්ත පොලිස් බල ප්‍රදේශයේ මාර්ග කිහිපයකට ඇතුළු වීම තහනම් කරමින් වාරණ නියෝගයක් නිකුත් කරන ලෙසයි.\nඑය ප්‍රතික්ෂේප කළ ප්‍රධාන මහේස්ත්‍රාත් නන්දන අමරසිංහ සඳහන් කර ඇත්තේ විරෝධතා සිදුකිරීමට විශ්වවිද්‍යාල සිසුන්ට හැකියාවක් ඇති නමුත් රාජ්‍ය ආයතන වලට බලහත්කාරයෙන් ඇතුළු වීම සහ පොදුදේපලවලට හානි කිරීම සම්බන්ධයෙන් පොලීසියට ඉදිරි ක්‍රියාමාර්ග ගත හැකි බවයි.",
       "URL": "https://www.hirunews.lk/307166/සරසවි-විරෝධතාවක්-සම්බන්ධයෙන්-පොලීසිය-කළ-ඉල්ලීමක්-අධිකරණය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1094"
}