{
       "Source": "hirunews",
       "Timestamp": "Tuesday, 18 January 2022 - 13:26",
       "Headline": "සත්ත්ව උද්‍යාන දෙපාර්තමේන්තුවේ, අධ්‍යක්ෂ ජනරාල්වරියට එරෙහි ව විරෝධතාවක්(වීඩියෝ)",
       "News Content": "පොදුජන පෙරමුණට අනුබද්ධ, ශ්‍රී ලංකා පොදුජන සත්වෝද්‍යාන දෙපාර්තමේන්තුවේ සේවක සංගමය අද පෙරවරුවේ දෙහිවල සත්වෝද්‍යානය ඉදිරිපිට විරෝධතාවක නිරත වුණා.\nඒ, සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් ශර්මිලා රාජපක්ෂ එම ධුරයෙන් ඉවත් කරන ලෙසට බල කරමින්.\nමේ අතර, දේශීය ආදායම් සේවා සංගමය මේ වනවිට මුදල් අමාත්‍යාංශය ඉදිරිපිට විරෝධතාවක නිරත වනවා.\nඒ දේශීය ආදායම් දෙපාර්තමේන්තුව යටතේ පරිපාලනය කරන ලද බදු වර්ග කිහිපයක්, රැස් කිරීම මහා භාණ්ඩාගාරයේ වෙත පැවරීමට විරෝධය පළ කරමින්.\nමේ හරහා මහජන මුදල් අවභාවිතයක් සිදු විය හැකි බව දේශීය ආදායම් සේවා සංගමයේ සම ලේකම් එච්.ඒ.එල්. උදයසිරි කියා සිටියා.",
       "URL": "https://www.hirunews.lk/294329/සත්ත්ව-උද්‍යාන-දෙපාර්තමේන්තුවේ-අධ්‍යක්ෂ-ජනරාල්වරියට-එරෙහි-ව-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1417"
}