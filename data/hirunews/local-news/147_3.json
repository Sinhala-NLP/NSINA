{
       "Source": "hirunews",
       "Timestamp": "Thursday, 27 July 2023 - 16:12",
       "Headline": "රග්බි කණ්ඩායමට ආසියානු ක්‍රීඩා උලෙළේ තරග වදින්නට අවසර ලැබෙයි",
       "News Content": "ශ්‍රී ලංකා රග්බි කණ්ඩායමට එළැඹෙන ආසියානු ක්‍රීඩා උලෙළේ රග්බි තරග සදහා තරග වදින්නට අවසර ලබා දීමට ජාත්‍යන්තර රග්බි සම්මේලනය පියවර ගෙන තිබෙනවා.\nමෙම තීරණයට ජගත් රග්බි සම්මේලනය එළැඹ ඇත්තේ ශ්‍රී ලංකා රජය, ක්‍රීඩා අමාත්‍යංශය, ජාතික ඔලිම්පික් කමිටුව ඇතුළු ශ්‍රී ලංකා රග්බි පරිපාලකයින් සමඟ පැවැති සාකච්ඡාවලින් අනතුරුවයි.\nජගත් රග්බි සම්මේලනය විසින් ජාතික ඔලිම්පික් කමිටු සභාපති සුරේෂ් සුබ්‍රමනියම් වෙත ලිපියක් යොමු කරමින් සදහන් කරන්නේ ශ්‍රී ලංකා රග්බි කණ්ඩායමට ආසියානු ක්‍රීඩා උළෙල සදහා ශ්‍රී ලංකා ඔලිම්පික් ධජය හෝ ආසියානු ඔලිම්පික් කවුන්සිලයේ ධජයේ යටතේ තරග වැදීමට අවසර හිමි බවයි.\nපරිපාලනයේ ගැටලු නිසා ක්‍රීඩකයින් වන්දි ගෙවීම සිදු නොවිය යුතුයි යන ස්ථාවරයේ සිට ජාත්‍යන්තර ‍රග්බි සම්මේලනය මෙම තීරණය ගත් බව මෙම ලිපියෙන් වැඩිදුරටත් පෙන්වා දෙනවා.\nකෙසේ වෙතත්, ශ්‍රී ලංකා රග්බි සඳහා පනවා තිබෙන ආසියානු සහ ජාත්‍යන්තර රග්බි තහනම තවදුරටත් ක්‍රියාත්මකයි.",
       "URL": "https://www.hirunews.lk/342718/රග්බි-කණ්ඩායමට-ආසියානු-ක්‍රීඩා-උලෙළේ-තරග-වදින්නට-අවසර-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=147"
}