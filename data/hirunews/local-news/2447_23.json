{
       "Source": "hirunews",
       "Timestamp": "Thursday, 17 September 2020 - 20:59",
       "Headline": "ජනපති, අනගාරික ධර්මපාලතුමාගේ 156 වන ඡන්ම දින සැමරුමට එක්වෙයි (වීඩියෝ)",
       "News Content": "ශ්‍රීමත් අනගාරික ධර්මපාලතුමාගේ 156 වන ඡන්ම සංවත්සරය ජනාධිපති ගෝඨාභය රාජපක්ෂගේ ප්‍රධානත්වයෙන් අද සැමරුණා.\nසැමරුම් උත්සවය මාලිගාකන්ද මහාබෝධි අග්‍රශ්‍රාවක මහා විහාරයේදී පැවති අතර, එහිදී ජනාධිපතිවරයා අනාගාරික ධර්මපාලතුමාගේ පිළිරුවට පුෂ්පෝහාරද දැක්වු බවයි ජනාධිපති මාධ්‍ය අංශය සදහන් කළේ.\nඑමෙන්ම, ජනාධිපතිවරයා අග්‍රශ්‍රාවක මහා විහාරයේ ධාතු මන්දිරය වැඳ ආශීර්වාද ලබා ගත්තා.\nඑහිදී මහබැංකු අධිපති මහාචාර්ය ඩබ්ලිව්.ඩී.ලක්ෂ්මන් විසින් රුපියල් 500 ක අගයකින් යුත් ධර්මපාල අනුස්මරණ කාසියද ජනාධිපතිවරයා වෙත පිළිගන්වා තිබෙනවා.",
       "URL": "https://www.hirunews.lk/250471/ජනපති-අනගාරික-ධර්මපාලතුමාගේ-156-වන-ඡන්ම-දින-සැමරුමට-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2447"
}