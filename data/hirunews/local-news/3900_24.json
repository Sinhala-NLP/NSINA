{
       "Source": "hirunews",
       "Timestamp": "Monday, 11 June 2018 - 19:23",
       "Headline": "හිටපු ජනපති සැහැල්ලූ ගුවන් යානයකින් මත්තලට",
       "News Content": "මත්තල ගුවන් තොටුපළට ගුවන් යානා පැමිණීම වැළැක්වීම පළි ගැනීමේ චේතනාවෙන් සිදුකළ කටයුත්තක් බව හිටපු ජනාධිපති මහින්ද රාජපක්ෂ පවසනවා.\nපෞද්ගලික සැහැල්ලූ ගුවන් යානයකින් අද මත්තල ගුවන් තොටුපළට පැමිණි අවස්ථාවේ මාධ්‍යවේදීන් නැගූ ප්‍රශ්න කිහිපයකට පිළිතුරු ලබාදෙමින් හිටපු ජනාධිපතිවරයා මේ බව කියා සිටියා.\nමේ අතර, කොළඹ ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින් හිටපු ජනාධිපති මහින්ද රාජපක්ෂ කියා සිටියේ ශ්‍රී ලංකා නිදහස් පක්ෂය සිදුකළ තනතුරු සංශෝධනයෙන් ඵලක් නොමැති බවයි.\nතනතුරු සංශෝධනය කිරීමට පෙර ජනතා ආකල්ප අවබෝධ කර ගනිමින් කටයුතු කළ යුතු බවයි හිටපු ජනාධිපතිවරයා එහිදී අවධාරණය කළේ.",
       "URL": "https://www.hirunews.lk/192829/හිටපු-ජනපති-සැහැල්ලූ-ගුවන්-යානයකින්-මත්තලට",
       "Category": "Local News",
       "Parent URL": "https://www.hirunews.lk/local-news.php?pageID=3900"
}