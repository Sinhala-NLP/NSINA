{
       "Source": "hirunews",
       "Timestamp": "Wednesday, 29 September 2021 - 12:11",
       "Headline": "ග්‍රාම නිලධාරී වෘත්තිය සමිති එකමුතුවෙනුත් වෘත්තිය ක්‍රියාමාර්ගයක් ගැන රතු එළියක්",
       "News Content": "තම ගැටලුවලට කඩිනමින් විසඳුම් ලබා නො දෙන්නේ නම් යළිත් වරක් වෘත්තිය ක්‍රියාමාර්ගයකට අවතීර්ණ වීමට සිදු වනු ඇති බව ග්‍රාම නිලධාරී වෘත්තිය සමිති එකමුතුව පවසනවා.\nස්වදේශ කටයුතු රාජ්‍ය අමාත්‍යාංශයේ ලේකම් එන්.එච්.එම්. චිත්‍රානන්ද වෙත ඒකාබද්ධ ලිපියක් යොමුකරමින් ග්‍රාම නිලධාරී සංගම් පවසන්නේ ග්‍රාමනිලධාරීවරුන් මුහුණ දී සිටින ගැටලුවලට විසඳුම් ලබාගැනීම සඳහා සාකච්ඡාවක් ලබාදෙන ලෙස ඉල්ලා ඇති නමුත් අමාත්‍යාංශය  ඊට නිසි ප්‍රතිචාරයක් දක්වා නො මැති බවයි.\nග්‍රාම නිලධාරී සේවය වෙන ම සේවාවක් ලෙස ස්ථාපිත කිරීම, වසර 17කට ආසන්න කාලයක් පවතින වැටුප් විෂමතා ගැටලුවට විසඳුම් ලබාගැනීම ඇතුළු ඉල්ලීම් කිහිපයකට විසඳුම් ලබාදෙන ලෙසයි ඔවුන් සිය ලිපියෙන් පෙන්වා දී ඇත්තේ.",
       "URL": "https://www.hirunews.lk/283543/ග්‍රාම-නිලධාරී-වෘත්තිය-සමිති-එකමුතුවෙනුත්-වෘත්තිය-ක්‍රියාමාර්ගයක්-ගැන-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=1662"
}