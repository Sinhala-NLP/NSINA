{
       "Source": "hirunews",
       "Timestamp": "Wednesday, 10 May 2017 - 18:45",
       "Headline": "මෝදිගේ පැමිණීම දෙරටේ සහයෝගය ඉහළ යෑමක් - මනෝ ගනේෂන් කියයි",
       "News Content": "නිදහස් පක්ෂ අමාත්‍යවරයෙකු සම කැබිනට් ප්‍රකාශකයෙකු ලෙස කටයුතු කිරීම ගැටළුවක් නොවන බව ජාතික සහජිවනය, සංවාද හා රාජ්‍ය භාෂා අමාත්‍ය මනෝ ගනේෂන් ප්‍රකාශ කළා.\nඒ, කොළඹ අද පැවති උත්සවයකින් අනතුරුව මාධ්‍ය වෙත අදහස් දක්වමින්.\nඑමෙන්ම ඉන්දිය අග්‍රාමාත්‍යවරයා දිවයිනට පැමිණීම සම්බන්ධයෙන් මෙහිදී මාධ්‍යවේදීන් අමාත්‍යවරයාගෙන් කරුණු විමසුවා. එහිදී අමාත්‍යවරයා කියා සිටියේ ඉන්දීය අග්‍රාමාත්‍යවරයාගේ පැමිණීමට ඇතැම් ඇය විරෝධය පළ කළද දෙරටේ සහයෝගය වර්ධනය කිරීම සඳහා ඔහු මෙරටට පැමිණි බවයි.\nඑමෙන්ම දෙරට අතර ගිවිසුම් අත්සන් කිරීම සම්බන්ධයෙන් ඉන්දීය අග්‍රාමාත්‍යවරයාගේ මෙරට සංචාරයේදී සාකච්ඡා වනු ඇති බවද ඔහු එහිදී සඳහන් කර සිටියා.",
       "URL": "https://www.hirunews.lk/161042/මෝදිගේ-පැමිණීම-දෙරටේ-සහයෝගය-ඉහළ-යෑමක්-මනෝ-ගනේෂන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4523"
}