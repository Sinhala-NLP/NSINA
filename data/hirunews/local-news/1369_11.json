{
       "Source": "hirunews",
       "Timestamp": "Tuesday, 08 February 2022 - 9:07",
       "Headline": "මෙරට තිබූ ඉන්දීය ධීවර යාත්‍රා 135ක් වෙන්දේසි කෙරේ",
       "News Content": "මෙරට භාරයේ පැවති ඉන්දීය ධීවර යාත්‍රා 135ක් වෙන්දේසි කිරීමට පියවර ගෙන තිබෙනවා.\nකරෙයිනගර් ධීවර වරායේදී ඊයේ මෙම ධීවර යාත්‍රා වෙන්දේසි කර ඇති අතර එමගින් රුපියල් පනස් 220,500 ක මුදලක් ආණ්ඩුව උපයාගෙන ඇති බවයි වාර්තා වන්නේ.\nඅදාළ ධීවර යාත්‍රා වෙන්දේසි කර ඇත්තේ මෙරට විදේශ අමාත්‍ය මහාචාර්ය ජී.එල්. පීරිස් ඉන්දියාවේ දෙදින නිළ සංචාරයක නියැලී සිටින අතරතුරයි.\nකෙසේ වෙතත්, අදාළ ධීවර යාත්‍රා වෙන්දේසි කිරීමට දකුණු ඉන්දියාවේ ඇතැම් දේශපාලන නායකයින් ද විරෝධය පළ කර තිබෙනවා.\nඑමෙන්ම, අධිකරණය විසින් මුදා හරින ලද ඉන්දීය ධීවර බෝට්ටු වෙන්දේසි කිරීම නීති විරෝධී බව දන්වමින් එය වැළැක්වීම සඳහා මැදිහත් වන ලෙස ඉල්ලා තමිල්නාඩු මහ ඇමතිවරයා වෙත පසුගිය දා ඉන්දීය ධීවරයින් ලිපියක් ද යොමු කර තිබුණා.",
       "URL": "https://www.hirunews.lk/296450/මෙරට-තිබූ-ඉන්දීය-ධීවර-යාත්‍රා-135ක්-වෙන්දේසි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1369"
}