{
       "Source": "hirunews",
       "Timestamp": "Thursday, 23 November 2017 - 7:34",
       "Headline": "කෝප් කමිටු සභාපතිට ඉල්ලා අස්වෙන්නැයි එජාපය කියයි",
       "News Content": "කෝප් කමිටුවේ සභාපති, ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති එම තනතුරෙන් ඉල්ලා අස්විය යුතු බව එක්සත් ජාතික පක්ෂය පවසනවා.\nඑහි පාර්ලිමේන්තු මන්ත්‍රී තුෂාර ඉඳුනිල් මේ බව කියා සිටියේ පාර්ලිමේන්තු සංකීර්ණයේ ඊයේ පස්වරුවේ පැවති මාධ්‍ය හමුවකට එක්වෙමින්.\nකබීර් හෂීම් සහ අජිත් පී පෙරේරා කෝප් කමිටු සභාපතිවරයා පත් කිරීමට යෝජනා කළ බවත්, සුනිල් හඳුන්නෙත්ති පවසන පරිදි අජිත් පී. පෙරේරා කෝප් කමිටුවට නුසුදුසු නම් කෝප් කමිටු සභාපතිවරයාද ඊට සුදුසු නොවන බවයි මන්ත්‍රිවරයා සඳහන් කළේ.",
       "URL": "https://www.hirunews.lk/176696/කෝප්-කමිටු-සභාපතිට-ඉල්ලා-අස්වෙන්නැයි-එජාපය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4205"
}