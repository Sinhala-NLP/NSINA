{
       "Source": "hirunews",
       "Timestamp": "Thursday, 19 January 2023 - 8:11",
       "Headline": "විදේශිකයන්ගෙන් මුදල් සොරකම් කළ උණවටුනේ හෝටල් හිමිකරු ඇතුළු තුන්දෙනා රිමාන්ඩ්",
       "News Content": "යාවත්කාලීන කිරීම 2023-01-19 පෙරවරු 11ග15\nඋණවටුන ප්‍රදේශයේ හෝටලයක නවාතැන් ගෙන සිටි විදෙස් ජාතිකයන් සතු ව තිබූ රුපියල් ලක්ෂ 60ක් වටිනා විදෙස් මුදල් සොරා ගැනීමේ සිද්ධියට අදාළ ව අත්අඩංගුවට ගත් හෝටලයේ හිමිකරුවන් ඇතුළු තුන්දෙනා ලබන 23 වනදා දක්වා රක්ෂිත බන්ධනාගාර ගත කර තිබෙනවා.\nඒ සැකකරුවන් අද ගාල්ල මහේස්ත්‍රාත් ඉසුරු නෙත්තිකුමාර වෙත ඉදිරිපත් කිරීමෙන් අනතුරුවයි.\n---------------------------------------------------\nඋණවටුනේ දී විදේශිකයන්ගෙ මුදල් සොරා ගත් හෝටල් හිමිකරු ඇතුළු 3න් දෙනෙකු අද අධිකරණයට\nඋණවටුන ප්‍රදේශයේ හෝටලයක නවාතැන්ගෙන සිටි විදෙස් ජාතිකයන් සතුව තිබූ රුපියල් ලක්ෂ 60ක පමණ මුදලක් සොරා ගැනීමේ සිද්ධියකට අත්අඩංගුවට ගත් එම හෝටලයේ හිමිකරුල ඔහුගේ පුත්‍රයා සහ ගණකාධිකාරීවරයා අද (19) ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත යි.\nඑමෙන්ම මෙම සිද්ධියට සම්බන්ධ තවත් සැකකරුවෙකු වන එම හෝටලයේ කළමණාකරු මේ වනවිට ප්‍රදේශයෙන් පලා ගොස් ඇති අතර ඔහු අත්අඩංගුවට ගැනීම සඳහා උණවටුන සංචාරක පොලිසිය විමර්ශන ක්‍රියාත්මක යි.\nපසුගිය 01 වනදා අදාළ විදේශිකයන් උණවටුන සංචාරක පොලිස් ස්ථානය වෙත කරනු ලැබූ පැමිණිල්ලකට අනුව ගාල්ල මහේස්ත්‍රාත් අධිකරණය වෙත කරුණු වාර්තා කර තිබුණා.\nඒ අනුව සිදු කළ විමර්ශනයේ දී අදාළ විදේශිකයන් නවාතැන්ගෙන සිටි හෝටල් කාමරයේ තිබූ ආරක්ෂක සේප්පුව විවෘත කර ඔහු සතු ඩොලර් 10ල100ක්ල රුසියානු රූබල් 195ල000ක් සහ යුරේ 200ක් සොරාගෙන ඇති බවට අනාවරණය වුණා.\nවිමර්ශන නිලධාරීන් විසින් හෝටලයේ සීසීටීවි කැමරා පද්ධිතියේ දර්ශන පරීක්ෂා කිරීමට යාමේදී එහි තිබූ සියලුම දර්ශන මකාදමා තිබීම හේතුවෙන් ඩීගවීගආර් යන්ත්‍රය අධිකරණ නියෝග මත රජයේ රස පරීක්ෂක වෙත යොමු කරනු ලැබුවා.\nඑමෙන්ම දුරකතන දත්ත විශ්ලේෂණ වාර්තාවක් ලබාගැනීමට කටයුතු කර තිබූ අතර ඒ අනුව ඊයේ මෙම සැකකරුවන් තුන්දෙනා සොරාගන්නා ලද රුපියල් ලක්ෂ 11ක් සමඟ අත්අඩංගුවට ගත්තා.\nමොවුන් අවුරුදු 35ල 37 සහ 60 යන වයස්වල පසුවන උණවටුන සහ බෝගහගොඩ ප්‍රදේශවල පදිංචිකරුවන්.",
       "URL": "https://www.hirunews.lk/325380/විදේශිකයන්ගෙන්-මුදල්-සොරකම්-කළ-උණවටුනේ-හෝටල්-හිමිකරු-ඇතුළු-තුන්දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=592"
}