{
       "Source": "hirunews",
       "Timestamp": "Tuesday, 31 January 2017 - 16:52",
       "Headline": "මහව විජයබා විද්‍යාලයේ ශාලාව නොදුන් බවට වන චෝදනාවට අධ්‍යාපන අමාත්‍යංශයෙන් පිළිතුරු",
       "News Content": "මහව විජයබා විද්‍යාලයේ ප්‍රධාන ශාලාව දේශණයක් සඳහා ලබා නොදුන් බවට පළවු පුවත පිළිබඳ අධ්‍යාපන අමාත්‍යංශය පැහැදිළි කිරීමක් සිදුකර තිබෙනවා.\nනිවේදනයක් නිකුත් කරමින් අධ්‍යාපන අමාත්‍යංශය කියාසිටියේ මෙම සිද්ධිය පිළිබඳ විද්‍යාලයේ විදුහල්පතිවරයාගෙන් කරුණු විමසු බවයි.\nඑහිදී ඔහු සඳහන් කර ඇත්තේ ශාලාව වෙන්කර ගැනීමේදී සඳහන් කල කරුණුවලට පරිභාහිරව දේශපාලන අරමුණක් වෙනුවෙන් ශාලාව භාවිත කිරීමට කිසියම් පිරිසක් ගත උත්සාහය වැළැක්වීමට තමා මෙම පියවර ගත් බවයි.\nඅධ්‍යාපන අමාත්‍යංශය සඳහන් කලේ පාසැලේ ප්‍රධාන ශාලාව වෙන්කර ගැනීමේදී දැක්වු කරුණු අනුවම එම කටයුත්ත සිදු කිරීමට අදාළ සංවිධාන බැඳී සිටිය යුතු බවයි.\nඑවැනි තත්වයක් තුල රජයේ පාසැල් ගොඩනැගිල්ලක් දේශපාලන කටයුත්තකට ලබාදිය නොහැකි බව මහව විජයබා විද්‍යාලයේ විදුහල්පතිවරයා අධ්‍යාපන අමාත්‍යංශයේ ලේකම්වරයා වෙත ලිපියක් යොමුකරමින් පෙන්වාදී තිබෙනවා.",
       "URL": "https://www.hirunews.lk/153353/මහව-විජයබා-විද්‍යාලයේ-ශාලාව-නොදුන්-බවට-වන-චෝදනාවට-අධ්‍යාපන-අමාත්‍යංශයෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=4684"
}