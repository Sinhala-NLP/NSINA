{
       "Source": "hirunews",
       "Timestamp": "Monday, 06 September 2021 - 17:21",
       "Headline": "කොරෝනා මර්ධන තාක්ෂණික කමිටුවේ සාමාජිකයෙකු වූ විශේෂඥ වෛද්‍යවරයෙකු ඉන් ඉල්ලා අස්වී තිබෙනවා",
       "News Content": "ජාතික බෝවන රෝග විද්‍යායතනයේ කායික රෝග විශේෂඥ වෛද්‍ය ආනන්ද විජේවික්‍රම මහතා කොවිඩ් රෝග මර්දනය පිළිබඳ සායනික කමිටුවේ සාමාජිකත්වයෙන් ඉවත්වී ඇතැයි වාර්තා වනවා.\nතමන්ට එම කමිටුවෙන් ඉල්ලා අස්වීමට සිදුවන බවට සෞඛ්‍ය සේවා අධ්‍යක්ෂ ජනරාල්වරයාට සහ සෞඛ්‍ය අමාත්‍යාංශ ලේකම්වරයාට ඊමේල් පණිවුඩයක් මගින් දැනුම් දී ඇතැයි ද අදාළ වාර්තා වැඩිදුරටත් පෙන්වා දී තිබෙනවා.\nඅදාළ වාර්තාවල වැඩිදුරටත් දැක්වෙන්නේ එම කමිටුව විසින් ගනු ලබන ඇතැම් තීරණවලට තමන්ට එකඟ විය නොහැකි බව සඳහන් කරමින් ඔහු ඉවත්වීම සිදුකර ඇති බවයි.",
       "URL": "https://www.hirunews.lk/281525/කොරෝනා-මර්ධන-තාක්ෂණික-කමිටුවේ-සාමාජිකයෙකු-වූ-විශේෂඥ-වෛද්‍යවරයෙකු-ඉන්-ඉල්ලා-අස්වී-තිබෙනවා",
       "Category": "Local News",
       "Parent URL": "https://www.hirunews.lk/local-news.php?pageID=1708"
}