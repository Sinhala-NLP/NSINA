{
       "Source": "hirunews",
       "Timestamp": "Thursday, 07 October 2021 - 8:14",
       "Headline": "මැලේරියාවට එරෙහි එන්නත්කරණය අප්‍රිකාවෙන් ඇරඹේ",
       "News Content": "මිලියන සංඛ්‍යාත අප්‍රිකානු ළමයින්ගේ දිවි සුරැකීම සඳහා මැලේරියා එන්නත්කරණය දැන් ආරම්භ වී තිබෙනවා.\nනව එන්නත මෙලෙස භාවිතයට ගෙන ඇත්තේ, අප්‍රිකානු රටවල් කිහිපයක සිදු කළ සායනික අත්හදාබැලීම් වලින් අනතුරුවයි.\nඑය ලොව ප්‍රථම මැලේරියා මර්දන එන්නත ලෙස සැලකිය හැකියි.\nලෝක සෞඛ්‍ය සංවිධානයේ ප්‍රධානී ටේ‍රඩොස් ග්‍රේබියේසස් ප්‍රකාශ කළේ, මෙය ඵෙතිහාසික පියවරක් ලෙස සැලකිය හැකි බවයි.\nවසරකට මැලේරියා රෝගීන් මිලියන 229ක් පමණ වාර්තා වන අතර, ඉන් 94%ක්ම වාර්තා වන්නේ අප්‍රිකාවෙන්.\n2019 වසරේදී ළමයින් 260,000ක් මැලේරියා රෝගයෙන් මියගොස් තිබෙනවා.\nමැලේරියා පරපෝෂිතයින් විනාශ කිරීමේ ඖෂධ සහ මදුරු දැල් මඟින් මැලේරියා ව්‍යාප්තිය අඩු කළද මෙලෙස එන්නතක් භාවිතයෙන් එය බොහෝ දුරට තුරන් කිරීමට හැකිවනු ඇතැයි අපේක්ෂා පළ වනවා.",
       "URL": "https://www.hirunews.lk/284305/මැලේරියාවට-එරෙහි-එන්නත්කරණය-අප්‍රිකාවෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1644"
}