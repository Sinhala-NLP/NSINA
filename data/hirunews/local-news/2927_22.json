{
       "Source": "hirunews",
       "Timestamp": "Wednesday, 29 January 2020 - 20:09",
       "Headline": "ජනතාව මුහුණු ආවරණ පැළඳීමේ කිසිදු තර්කානුකූල පදනමක් නෑ - මහාචාර්ය මලික් පීරිස්",
       "News Content": "නව කොරෝනා වෛරසය ශ්‍රී ලංකාව තුළ ව්‍යාප්ත වන බවට නිශ්චිත සාක්ෂි නොමැති පසුබිමක ජනතාව මුහුණු ආවරණ පැළඳීමේ කිසිදු තර්කානුකූල පදනමක් නැතැයි හොංකොං විශ්ව විද්‍යාලයේ ක්ෂුද්‍රජීව විද්‍යා අංශයේ මහාචාර්ය මලික් පීරිස් මහතා පවසනවා.\nහොංකොංහි සිට ස්කයිප් තාක්ෂණය ඔස්සේ හිරු ප්‍රවෘත්ති සමග සාකච්ඡාවකට එක්වෙමින් මහාචාර්යවරයා මේ බව සඳහන් කළා.\nමීට පෙර චීනයේ පැතිර ගිය සාර්ස් සහ ඉන්ෆ්ලුවෙන්සා රෝගකාරක වෛරස සොයාගත් මහාචාර්ය මලික් පීරිස් මහතා මෙරට වෛද්‍ය පර්යේෂණ ආයතනයේ කොරෝනා වෛරසය හඳුනාගැනීමේ තාක්ෂණය වැඩිදියුණු කිරීමටද සුවිශේෂී දායකත්වයක් ලබා දුන්නා.",
       "URL": "https://www.hirunews.lk/233339/ජනතාව-මුහුණු-ආවරණ-පැළඳීමේ-කිසිදු-තර්කානුකූල-පදනමක්-නෑ-මහාචාර්ය-මලික්-පීරිස්",
       "Category": "Local News",
       "Parent URL": "https://www.hirunews.lk/local-news.php?pageID=2927"
}