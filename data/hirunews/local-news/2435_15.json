{
       "Source": "hirunews",
       "Timestamp": "Wednesday, 23 September 2020 - 13:35",
       "Headline": "වැසි ජලයෙන් පිඩා විදින කොස්ගම රණවිරුගම ගම්මානය (වීඩියෝ)",
       "News Content": "මෙරට වැසියන් සැහැල්ලුවෙන් සහ සාමයෙන් ජීවත් වන්නේ අව්වැසි නොබලා රට වෙනුවෙන් සිය ජීවිතය කැප කළ රණවිරුවන් නිසාවෙන් බව නොරහසක්.\nපසුගිය කාලයේ රණවිරුවා මහත් උත්කර්ෂයට නැගුවත් මේ වන විට ඔවුන්ගේ කැපකිරීම් බොහෝ දෙනෙකුට අමතක වෙමින් තිබෙනවා.\nඅද රතු මිනිත්තුව රට දැය සමය වෙනුවෙන් සටන් කොට රණක්ෂිතයට පත් (යුද්ධයේදී ආබාධිත තත්වයට පත්වූ) රණවිරුවන් පිරිසක් මුහුණ දෙන ගැටලුවක් පිළිබඳවයි.\nකොළඹ දිස්ත්‍රික්කයේ පිහිටි එකම රණවිරු ගම්මානය කොස්ගම - සාලාව ‘’ස්වර්ණජයන්ති රණවිරුගම” ගම්මානයයි.\n2000 වසරේ දී රණවිරු සේවා අධිකාරිය මගින් ආරම්භ කරනු ලබන මෙම ගම්මානයේ ජීවත් වන්නේ රණක්ෂිතයට පත් රණවිරුවන්ගේ පවුල් 107ක පිරිසක්.\nනිසි කානු පද්ධතියක් නොමැතිවීම හේතුවෙන් පසුගියදා ඇති වූ වර්ෂාපතනයත් සමඟ ඔවුන්ගේ නිවාස ජලයෙන් යටවුණා.\nඔවුන් පෙන්වා දෙන්නේ වසර ගණනාවක් සිට තමන් මේ දුෂ්කරතාවට මුහුණ දෙන බවයි.\nදශක දෙකකට ආසන්න කාලයක සිට මෙම ගැටලුව බලධාරීන්ට දැනුම් දුන්නද විසඳුමක් ‍නොලැබුණු බව රණවිරු පවුල්වල සාමාජිකයින්ගේ චෝදනාවයි.\nවිටින් විට ඔවුන් හමුවන නිලධාරීන් විවිධ සැලසුම් ඉදිරිපත් කළ ද මේ දක්වා ඒ කිසිවක් ප්‍රායෝගික තලයේ ක්‍රියාත්මක වී නැහැ.\nරට දැය වෙනුවෙන් සිය ජීවිතය කැප කළ මේ රණවිරුවන්ගේ ගැටලුවලට බලධාරීන්ගෙන් නිසි විසඳුම් ලැබෙන තෙක් රතු මිනිත්තුව අවධානයෙන්",
       "URL": "https://www.hirunews.lk/250903/වැසි-ජලයෙන්-පිඩා-විදින-කොස්ගම-රණවිරුගම-ගම්මානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2435"
}