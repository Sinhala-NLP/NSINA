{
       "Source": "hirunews",
       "Timestamp": "Wednesday, 12 July 2023 - 20:16",
       "Headline": "පාස්කු හානි පූර්ණ කාර්යාලයට තවත් මිලියන 06 ක්",
       "News Content": "පාස්කු ප්‍රහාරයේ වින්දිතයන්ට වන්දි ගෙවීම සදහා ස්ථාපනය කළ හානි පූර්ණ කාර්යාලයේ ගිණුමට තවත් රුපියල් මිලියන 06 ක් බැර කර තිබෙනවා.\nඒ අනුව, වින්දිතයන්ට ගෙවීමට නියම වූ රුපියල් කෝටි 31 ක වන්දි මුදලින් මේ දක්වා ගෙවා ඇත්තේ, රුපියල් තුන් කෝටි තිස්අට ලක්ෂ විසිපන්දහස් 588ක් වන අතර, වන්දි ගෙවීම සදහා ලබා දී තිබූ මාස 6 ක කාලයද අදින් අවසන් වනවා.\nපාස්කු ප්‍රහාරයේ වින්දිතයින් පිරිසක් ගොනු කර තිබූ පෙත්සම්වල තීන්දුව ලබාදෙමින් හිටපු ජනාධිපති මෛත්‍රීපාල සිරිසේන, හිටපු පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු ඇතුළු පිරිසකට මෙම රුපියල් කෝටි 31 ක මුදල ගෙවන ලෙස නියෝග කෙරුණා.\nඉකුත් ජනවාරි 12 වනදා මෙම තීන්දුව ප්‍රකාශයට පත්කෙරුණු අතර මෙම වන්දි මුදල ගෙවීමට මාස 06 ක කාලයක්ද ලබා දුන්නා.",
       "URL": "https://www.hirunews.lk/340995/පාස්කු-හානි-පූර්ණ-කාර්යාලයට-තවත්-මිලියන-06-ක්",
       "Category": "Local News",
       "Parent URL": "https://www.hirunews.lk/local-news.php?pageID=189"
}