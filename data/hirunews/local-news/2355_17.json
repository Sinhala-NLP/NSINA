{
       "Source": "hirunews",
       "Timestamp": "Monday, 02 November 2020 - 14:14",
       "Headline": "අන්තර් මෝසම ස්ථාපිත වීම හේතුවෙන් ඉදිරියේදී පළාත් කිහිපයකට තද වැසි",
       "News Content": "ඉදිරි දින කිහිපයේදී දිවයිනේ පළාත් කිහිපයකට ගිගුරුම් සහිත වැසි සමඟ අකුණු ඇතිවීමේ අවදානමක් පවතින බව කාලගුණ විද්‍යා දෙපාර්තමේන්තුව පවසනවා.\nදෙවන අන්තර් මෝසම් කාලගුණ තත්වය ක්‍රමයෙන් ස්ථාපිත වෙමින් පැවතීම ඊට හේතුව බවයි එම දෙපාර්තමේන්තුව නිකුත් කළ නිවේදනයක දැක්වෙන්නේ.\nඒ අනුව ඌව, නැගෙනහිර, උතුරුමැද සහ මධ්‍යම පළාත්වල තැනින් තැන සවස දෙකෙන් පමණ වැසි හෝ ගිගුරුම් සහිත වැසි ඇතිවිය හැකියි.\nඇතැම් ස්ථානවලට මිලිමීටර 50 ඉක්මවූ වැසි ඇතිවන අතර, එම අවස්ථාවලදී තාවකාලික තද සුළං ද ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/253849/අන්තර්-මෝසම-ස්ථාපිත-වීම-හේතුවෙන්-ඉදිරියේදී-පළාත්-කිහිපයකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2355"
}