{
       "Source": "hirunews",
       "Timestamp": "Thursday, 09 March 2017 - 19:50",
       "Headline": "මාර්ගයක් ප්‍රතිසංස්කරණය කර දෙන්නැයි ඉල්ලා විරෝධතාවක්",
       "News Content": "කුණ්ඩසාල - මහවත්ත ප්‍රදේශවාසීන් මහනුවර - මහියංගන ප්‍රධාන මාර්ගය වරාපිටිය ප්‍රදේශයෙන් අවහිර කරමින් අද විරෝධතාවක නියැලුණා.\nඒ, අබලන්ව ඇති වරාපිටිය - මහවත්ත මාර්ගය ප්‍රතිසංස්කරණය කරදෙන ලෙස ඉල්ලමින්.\nමෙම විරෝධතාව ආරම්භ කෙරුණේ අද පෙරවරු 8.30ට පමණ.\nඑහිදී විරෝධතාකරුවන් ප්‍රදේශයේ දේශපාලනඥයින්ට ද විරෝධය පළකළා.\nවිරෝධතාව හේතුවෙන් මහනුවර - මහියංගනය ප්‍රධාන මාර්ගයේ ගමනාගමන කටයුතුවලට ද බාධා එල්ල වුණා.\nපසුව මධ්‍යම පළාත් ප්‍රධාන අමාත්‍ය සරත් ඒකනායක මහතා ද එම ස්ථානයට පැමිණි අතර, එහිදී විරෝධතාකරුවන් සහ මහ ඇමතිවරයා අතර වචන හුවමාරුවක් සිදු වුණා.\nපසුව විරෝධතාකරුවන් මධ්‍යම පළාත් ප්‍රධාන අමාත්‍යවරයා අබලන් වූ මාර්ගය පෙන්වීමට කැඳවාගෙන ගියා.",
       "URL": "https://www.hirunews.lk/156485/මාර්ගයක්-ප්‍රතිසංස්කරණය-කර-දෙන්නැයි-ඉල්ලා-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4622"
}