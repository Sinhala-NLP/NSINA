{
       "Source": "hirunews",
       "Timestamp": "Thursday, 02 June 2022 - 18:54",
       "Headline": "අනුර දිසානායක සහ චීන තානාපති අතර හමුවක්",
       "News Content": "ජනතා විමුක්ති පෙරමුණේ නායක අනුර දිසානායක සහ ශ්‍රී ලංකාවේ චීන තානාපති කිව් ෂෙන්හොං (Qi Zhenhong) අතර හමුවක් සිදුව තිබෙනවා.\nඅද (02)දින පස්වරුවේ එම හමුව සිදුවුයේ ජනතා විමුක්ති පෙරමුණේ ප්‍රධාන කාර්යාලයේදීයි.\nරටේ පවතින ආර්ථික අර්බුදය සහ දේශපාලන තත්වය පිළිබඳව මෙහිදී සාකච්ඡාවට ලක්වූ අතර පක්ෂ අතර සහයෝගීතාවය වර්ධනය කර ගැනීම පිළිබඳවද අවධානය යොමු කර තිබෙනවා.\nමෙම අවස්ථාව සඳහා ජනතා විමුක්ති පෙරමුණේ ප්‍රචාරක ලේකම් විජිත හේරත් සහ චීන තානාපති කාර්යාලයේ දේශපාලන අංශ නිලධාරින් දෙදෙනෙක් ද එක් වුණා.",
       "URL": "https://www.hirunews.lk/306045/අනුර-දිසානායක-සහ-චීන-තානාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1123"
}