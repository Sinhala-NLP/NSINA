{
       "Source": "hirunews",
       "Timestamp": "Tuesday, 13 February 2018 - 19:25",
       "Headline": "සභාවල ඉඩ ප්‍රශ්නයක් - වැදි කතකුත් දෙහිඅත්තකණ්ඩිය ප්‍රාදේශීය සභාවට",
       "News Content": "පළාත් පාලන මැතිවරණයෙන් සභිකයන් විශාල ප්‍රමාණයක් තේරී පත්වීම හේතුවෙන් අදාළ පළාත් පාලන ආයතනවල රැස්වීම් පැවැත්වීම සඳහා පවතින ඉඩකඩෙහි ගැටළුවක් මතුවිය හැකි බව පැෆ්රල් සංවිධානය පවසනවා.\nඑහි විධායක අධ්‍යක්ෂ රෝහණ හෙට්ටිආරච්චි සඳහන් කළේ ප්‍රාදේශීය සභාවල රැදී සිටිය හැක්කේ මන්ත්‍රීවරුන් සුළු පිරිසකට පමණක් බවයි.\nමේ අතර මැතිවරණයේ ප්‍රතිඵල අනුව පළාත් පාලන ආයතන 76ක කුමන පක්ෂය ජයග්‍රහනය කලද බලය පිහිටුවීමේ අවිනිශ්චිතතාවයක් මතුව තිබෙනවා.\nමෙම අවිනිශ්චිතතාවය මතුව ඇත්තේ ශ්‍රී ලංකා පොදුජන පෙරමුණ, එක්සත් ජාතික පක්ෂය, එක්සත් ජනතා නිදහස් සන්ධානය, ජනතා විමුක්ති පෙරමුණ යන පක්ෂ ලබා ගත් ආසන සංඛ්‍යාව අනුවයි.\nමෙවර පළාත් පාලන මැතිවරණය සදහා නව මැතිවරණ ක්‍රමය හදුන්වා දෙනු ලැබුවේ සියයට 25 කාන්තා නියෝජනය අනිවාර්යය කරමින්.\nසියලු පළාත් පාලන ආයතන වලට ඉදිරිපත් වු පක්ෂ සියයට 25 ක් කාන්නා නියෝජනය වන ආකාරයෙන් නාමයෝජනා ඉදිරිපත් කිරිම සිදු කෙරුනා.\nඒ අනුව ශ්‍රී ලංකා ඉතිහාසයේ ප්‍රථම වතාවට ආදිවාසි කාන්තාවක් අම්පාර දිස්ත්‍රික්කයේ දෙහිඅත්තකණ්ඩිය ප්‍රාදේශිය සභාවට මෙවර පළාත් පාලන මැතිවරණයේදි තේරි පත් ව තිබීම විශේෂත්වයක්.\nඑහිදී 38 හැවිරිදි තිදරු මවක් වන ඩබ්ලිව්. එම්. ශිරෝමාලා ශ්‍රී ලංකා පොදුජන පෙරමුණෙන් හේනානිගල දකුණ සහ උතුර බහු ආසනය වෙනුවෙන් තරඟ කරමින් ලබා ගත් ඡන්ද සංඛ්‍යාව 1369ක්.",
       "URL": "https://www.hirunews.lk/183582/සභාවල-ඉඩ-ප්‍රශ්නයක්-වැදි-කතකුත්-දෙහිඅත්තකණ්ඩිය-ප්‍රාදේශීය-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=4081"
}