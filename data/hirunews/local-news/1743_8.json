{
       "Source": "hirunews",
       "Timestamp": "Thursday, 19 August 2021 - 20:43",
       "Headline": "දෛනික මරණ වාර්තාව යළි අලුත් වෙයි - අද මරණ 186ක් (වීඩියෝ)",
       "News Content": "කොරෝනා වෛරස් ව්‍යාප්තිය ආරම්භයෙන් පසු දෛනිකව ශ්‍රී ලංකාවෙන් වාර්තාවූ මරණ සංඛ්‍යාවේ වාර්තාව අද යළි අලුත් වුනා.\nඒ සෞඛ්‍ය සේවා අධ්‍යක්ෂ ජනරාල්වරයා විසින් තවත් මරණ 186ක් තහවුරු කිරීමත් සමගයි.\nඊයේ (18) තහවුරු කළ මෙම මරණ අතරට කාන්තාවන් 75ක් සහ පිරිමි පුද්ගලයන් 111ක් අයත්.\nඒ අනුව මෙරට සමස්ත මරණ සංඛ්‍යාව දැක්වෙන්නේ 6790ක් ලෙසටයි.\nවයස අවුරුදු 30ට අඩු වයස් කාණ්ඩයේ කාන්තාවක් සහ පිරිමි පුද්ගලයන් 3 දෙනෙකු මියගිය පිරිස අතර වනවා.\nඅවුරුදු 30ත් 59ත් අතර පිරිමි පුද්ගලයන් 17ක් සහ කාන්තාවන් 18ක් ද මියගොස් තිබෙනවා.\nසෞඛ්‍ය සේවා අධ්‍යක්ෂ ජනරාල්වරයා ඊයේ තහවුරු කළ මරණ අතර අවුරුදු 60 සහ ඊට වැඩි වයස් කාණ්ඩයේ පිරිමි පුද්ගලයන් 91ක් සහ කාන්තාවන් 56ක් ද වන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nමේ අතර කොරෝනා වෛරස් ව්‍යාප්තිය ආරම්භයෙන් පසු ශ්‍රී ලංකාවෙන් දෛනිකව හමුවූ වැඩිම ආසාදිතයන් සංඛ්‍යාව අද සටහන් වුනා.\nඅද මෙරටින් හඳුනාගෙන ඇති සමස්ත ආසාදිතයන් සංඛ්‍යාව 3793ක්.\nශ්‍රී ලංකාවෙන් මේ දක්වා කොරෝනා වෛරස් ආසාදිතයන් 373152ක් හමුවී ඇති අතර ඉන් 46761ක් රෝහල්ගතව ප්‍රතිකාර ලබමින් පසුවනවා.",
       "URL": "https://www.hirunews.lk/280140/දෛනික-මරණ-වාර්තාව-යළි-අලුත්-වෙයි-අද-මරණ-186ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1743"
}