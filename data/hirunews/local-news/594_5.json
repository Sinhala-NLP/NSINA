{
       "Source": "hirunews",
       "Timestamp": "Wednesday, 18 January 2023 - 14:13",
       "Headline": "අඩු ආදායම් පවුල් වෙත බෙදා හැරීමට ෆොන්ටෙරා සමාගමෙන් කිරිපිටි",
       "News Content": "ආහාර සුරක්ෂිතතාව සහ පෝෂණය වෙනුවෙන් රජය ගෙන යන වැඩපිළිවෙලට සම්බන්ධ වෙමින් ෆොන්ටෙරා සමාගම ආර්ථික දුෂ්කරතාවයෙන් පෙලෙන අඩු ආදායම්ලාභි පවුල් වෙත බෙදා හැරීමට කිරිපිටි පැකට්ටු 70,000ක් පමණ පරිත්‍යාග කර තිබෙනවා.\nඑහි වටිනාකම රුපියල් මිලියන 174ක්.\nඑම පරිත්‍යාගය නවසීලන්ත මහකොමසාරිස්වරයා ඇතුළු එරට නියෝජිතයින් පිරිසකගේ සහභාගිත්වයෙන් ජනාධිපති කාර්යාලයේ දී සිදු වූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/325329/අඩු-ආදායම්-පවුල්-වෙත-බෙදා-හැරීමට-ෆොන්ටෙරා-සමාගමෙන්-කිරිපිටි",
       "Category": "Local News",
       "Parent URL": "https://www.hirunews.lk/local-news.php?pageID=594"
}