{
       "Source": "hirunews",
       "Timestamp": "Monday, 05 December 2022 - 20:04",
       "Headline": "විදේශ විනිමය පනත කඩිනමින් සංශෝධනයට - අධිකරණ ඇමති කියයි",
       "News Content": "විදේශ විනිමය පනත කඩිනමින් සංශෝධනය කරන බව අධිකරණ අමාත්‍ය විජේදාස රාජපක්ෂ අද (05) පාර්ලිමේන්තුවේ දී සඳහන් කළා.\nඔහු මේ බව කියා සිටියේ පසුගිය වසර 12 තුළ සිදු කළ අපනයනයන්ගෙන් ලැබිය යුතු ඇමරිකානු ඩොලර් බිලියන 52ක මුදලක් ව්‍යාපාරිකයින් විදෙස් රටවල රඳවාගෙන ඇති බවට පළවූ මාධ්‍ය වාර්තා සම්බන්ධයෙන් අදහස් දක්වමින්.\nපාර්ලිමේන්තු මන්ත්‍රී විමල් වීරවංශද ඊට මැදිහත් වුණා.\nමේ අතර, අත්අඩංගුවට ගැනීමෙන් පසු අධිකරණ භාරයට පත්වන මත්කුඩු යළි වෙළදපළට පැමිණෙන බව අධිකරණ අමාත්‍ය ආචාර්ය විජයදාස රාජපක්ෂ අද (05) පාර්ලිමේන්තුවේ දී ප්‍රකාශ කළා.\nඒ, අධිකරණ, බන්ධනාගාර කටයුතු සහ ව්‍යවස්ථා ප්‍රතිසංස්කරණ, වරාය,නාවික සහ ගුවන් සේවා අමාත්‍යාංශයන්ට අදාළ වැය ශිර්ෂයන් හි අයවැය කාරක සභා අවස්ථාවේ විවාදයට එක්වෙමින්.",
       "URL": "https://www.hirunews.lk/322036/විදේශ-විනිමය-පනත-කඩිනමින්-සංශෝධනයට-අධිකරණ-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=686"
}