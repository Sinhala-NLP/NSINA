{
       "Source": "hirunews",
       "Timestamp": "Monday, 29 July 2019 - 15:34",
       "Headline": "ද්විත්ව ඝාතනයක් කළ බව කියන පුද්ගලයෙකු, තියුණු ආයුධවලින් පහරදී ඝාතනය කරයි",
       "News Content": "කළුඅග්ගල බස් නැවතුම්පළ පිටුපසදී ඊයේ (28) කිසියම් පිරිසක් විසින් තියුණු ආයුධවලින් පහරදී පුද්ගලයෙකු ඝාතනය කර ඇති බව කොස්ගම පොලිසිය පවසනවා.\nමෙලෙස මියගොස් ඇත්තේ ඇඹිලිපිටියේ පදිංචිව සිටි සරත් ආනන්ද නම් 42 හැවිරිදි පුද්ගලයෙකු බවයි පොලිසිය ප්‍රකාශ කළේ.\nමෙම පුද්ගලයා මීට මාස 10කට පමණ ඉහතදී මවක සහ දියණියක් ඝාතනය කර මාස කිහිපයක් බන්ධනාගාර ගතව සිටි ඇප මත නිදහස්වීමෙන් පසු අධිකරණයෙන් ලබාදුන් නියෝගයකට අනුව ඊයේ (28) කොස්ගම පොලිසියේ පෙනී සිට නැවත යමින් සිටියදී මෙලෙස ඝාතනය කර ඇතැයි පොලිසිය සඳහන් කළා.\nඝාතනයට ලක් වූ පුද්ගලයා කොස්ගම, කනම්පැල්ල ප්‍රදේශයේදී අදාළ මව සහ දියණිය ඝාතනය කර බවයි  පැවසෙන්නේ.",
       "URL": "https://www.hirunews.lk/221260/ද්විත්ව-ඝාතනයක්-කළ-බව-කියන-පුද්ගලයෙකු-තියුණු-ආයුධවලින්-පහරදී-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3223"
}