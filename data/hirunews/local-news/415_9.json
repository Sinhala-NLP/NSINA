{
       "Source": "hirunews",
       "Timestamp": "Friday, 14 April 2023 - 8:57",
       "Headline": "රිළවුන් රට යැවීමට එරෙහිව පරිසර සංවිධාන හතරකින් ඒකාබද්ධ නිවේදනයක්",
       "News Content": "රිළවුන් වැනි සතුන් අපනයනය කිරීමට, සතුන් විසින් ඵලදාව විනාශ කිරීමට පිළියම් සෙවීම සඳහා ජනාධිපතිවරයා පත් කළ කමිටුව මගින් නිර්දේශයක් ඉදිරිපත් කර නොමැති බව සත්වෝද්‍යාන දෙපාර්තමේන්තුවේ හිටපු අධ්‍යක්ෂ ජනරාල් ෂර්මිලා රාජපක්ෂ පවසනවා.\nහිරු ප්‍රවෘත්ති අංශය සමඟ සංවාදයට එක්වෙමිනුයි ඇය මේ බව කියා සිටියේ.\nමේ අතර පරිසර යුක්ති කේන්ද්‍රය ඇතුලු පරිසර සංවිධාන හතරක් ඒකාබද්ධ මාධ්‍ය නිවේදනයක් නිකුත් කරමින් මෙරට රිළවුන් චීනයට අපනයනය කිරීමට එරෙහිව අදහස් දක්වා තිබෙනවා.\nඑමඟින් ඔවුන් දක්වා ඇත්තේ දැනුමින් සහ අවබෝධයෙන් විසඳුම් සෙවිය හැකි ගැටලුවලට දණින් වැටෙන ප්‍රතික්‍රියා දැක්වීම අවසන් කිරිමට කාලය එළඹ ඇති බවයි.\nස්වභාව ධර්මයට අදාළ විසඳුම් ලබාදිය යුත්තේ, විද්‍යාව සහ පර්යේෂණ පදනම් කරගෙන බවත්, ඉදිරි මැතිවරණ ගැන සිතමින් විසඳුම් ලබාදීම සිදු නොකළ යුතු බවයි අදාළ නිවේදනයෙන් දක්වා ඇත්තේ.",
       "URL": "https://www.hirunews.lk/332498/රිළවුන්-රට-යැවීමට-එරෙහිව-පරිසර-සංවිධාන-හතරකින්-ඒකාබද්ධ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=415"
}