{
       "Source": "hirunews",
       "Timestamp": "Sunday, 07 May 2017 - 18:55",
       "Headline": "අමාත්‍යවරුන්ට වාහන ගෙන්වීමේ වරදක් නැහැ - අමාත්‍ය MHA හලීම්",
       "News Content": "රජයේ අමාත්‍යවරුන්ගේ පරිහරණය සඳහා සුඛෝපභෝගි වාහන ගෙන්වීමේ කිසිදු වරදක් නොමැති බව තැපැල්, තැපැල් සේවා හා මුස්ලිම් ආගමික කටයුතු අමාත්‍ය එම්.එච්.ඒ. හලීම් පවසනවා.\nමහනුවර ප්‍රදේශයේ අද පැවති මාධ්‍ය හමුවකට එක්වෙමින් ඔහු කියා සිටියේ පසුගිය රජය සමයේ භාවිත කළ වාහන අබලන් තත්ත්වයේ පවතින බැවින් අලූත් වාහන ඇමතිවරුන්ට ලබාදීම සිදුකළ යුතු බවයි.\nකෙසේ වෙතත්, ඒකාබද්ධ විපක්ෂයේ පාර්ලිමේන්තු මන්ත්‍රී මහින්ද යාපා අබේවර්ධන කියා සිටියේ රජයේ අමාත්‍යවරුන්ට සුඛෝපභෝගී වාහන ගෙන්වීම සඳහා වැය කරන මුදලින් මීතොටමුල්ල ජනතාවට වන්දි ගෙවීමට හැකියාව පවතින බවයි.\nඔහු මේ බව කියා සිටියේ මාතර - වැලිගම ප්‍රදේශයේ ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින්.",
       "URL": "https://www.hirunews.lk/160816/අමාත්‍යවරුන්ට-වාහන-ගෙන්වීමේ-වරදක්-නැහැ-අමාත්‍ය-mha-හලීම්",
       "Category": "Local News",
       "Parent URL": "https://www.hirunews.lk/local-news.php?pageID=4528"
}