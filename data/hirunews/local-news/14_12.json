{
       "Source": "hirunews",
       "Timestamp": "Friday, 22 September 2023 - 8:32",
       "Headline": "පාසල්වලින් සැකකටයුතු ඉන්හේලර් වර්ගයක් සොයා ගනියි",
       "News Content": "සිසුන් කිහිප දෙනකුගේ පොත් බෑ තුළ තිබී සැක ද්‍රව්‍ය සහිත ඉන්හේලර් කීපයක් ගොකරැල්ල පොලිසිය විසින් සොයා ගෙන තිබෙනවා.\nඅදාළ ඉන්හේලර් වර්ගය අළෙවි කළ ව්‍යාපාරිකයා ද පොලිසිය විසින් අත්අඩංගුවට ගෙන ඇති බවයි වාර්තා වන්නේ.\nමෙම සැකකාර ව්‍යාපාරිකයා ගොකරැල්ල ප්‍රදේශයේ ජංගම දුරකථන සහ උපාංග අලෙවි කිරීමේ ස්ථානයක් පවත්වාගෙන යන අයෙක් බවයි මුලික පොලිස් විමර්ශනවල දී අනාවරණය වී ඇත්තේ.\nනව වැනි ශ්‍රේණියේ ඉගෙනුම ලබන සිසුන් කීපදෙනකුගේ පොත් බෑග් පරීක්ෂා කර බැලූ පන්ති භාර ගුරුවරියට මෙම ඉන්හේලර් වර්ගය හමු වී ඇති අතර පසුව සිදු කරන ලද පැමිණිල්ලක් අනුව අදාළ සැකකරු අත්අඩංගුවට ගත් බවයි වාර්තා වන්නේ.",
       "URL": "https://www.hirunews.lk/349049/පාසල්වලින්-සැකකටයුතු-ඉන්හේලර්-වර්ගයක්-සොයා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=14"
}