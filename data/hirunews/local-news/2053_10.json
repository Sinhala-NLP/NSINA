{
       "Source": "hirunews",
       "Timestamp": "Tuesday, 30 March 2021 - 9:19",
       "Headline": "ෆයිසර්, මොඩර්නා කොරෝනා එන්නත් පළමු මාත්‍රාවෙන්ම ක්‍රියාකාරී වන බව හෙළිවේ",
       "News Content": "අමෙරිකානු ෆයිසර් - බයෝඑන්ටෙක්  සහ මොඩර්නා කොරෝනා එන්නත් පළමු මාත්‍රාව ලබා දීමෙන් පසු වෛරසය ආසාදනය වීම සියයට 80 කින් වළක්වන බව නව අධ්‍යයනයකින් හෙළිවී තිබෙනවා.\nඑමෙන්ම, එහි දෙවන මාත්‍රාව ලබාදීමෙන් සියයට 90ක රැකවරණයක් සැලසෙන බවයි සී.ඩී.සී හෙවත් අමෙරිකානු රෝග පාලන හා වැළැක්වීමේ ආයතනය ප්‍රකාශ කළේ.\nමෙම අධ්‍යයනය සඳහා එම එන්නත් ලබාදුන් 4000ක් පමණ යොදාගෙන තිබෙනවා.\nමේ අතර, ඔක්ස්ෆර්ඩ් ඇස්ට්‍රාසෙනෙකා කොරෝනා එන්නත වයස අවුරුදු 55ට අඩු පුද්ගලයන්ට ලබාදීම කැනඩාව විසින් අත්හිටුවා තිබෙනවා.\nඒ, එන්නත ලබාදුන් පුද්ගලයන්ට රුධිර කැටිති ඇතිවීම පිළිබදව වෙනත් රටවලින් වාර්තා වූ සිද්ධීන් සැලකිල්ලට ගනිමින්.\nඊට පෙර කැනඩාව වයස අවුරුදු 18 ඉක්ම වූ සියළු පුද්ගලයන්ට ඔක්ස්ෆර්ඩ් එන්නත ලබාදීම නිර්දේශ කර තිබුණා.",
       "URL": "https://www.hirunews.lk/266970/ෆයිසර්-මොඩර්නා-කොරෝනා-එන්නත්-පළමු-මාත්‍රාවෙන්ම-ක්‍රියාකාරී-වන-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2053"
}