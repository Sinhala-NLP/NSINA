{
       "Source": "hirunews",
       "Timestamp": "Wednesday, 29 August 2018 - 17:02",
       "Headline": "මව්කිරි සිරවී ඇති බවට සැකයෙන් රෝහල් ගතකළ බිළිඳෙකු මියයයි",
       "News Content": "යාපනය - නාවට්කුලි ප්‍රදේශයේ පදිංචි මාස 11 ක් වයසැති බිළිඳෙකු කිසියම් අසනීප තත්ත්වයක් හේතුවෙන් මියගොස් තිබෙනවා.\nඑම දරුවාව දෙමව්පියන් විසින් පෙරේදා දිනයේදී රෝහල් ගතකර ඇත්තේ මව්කිරි සිරවී ඇති බව පවසමින්.\nකෙසේ වෙතත් ඔහු අද පෙරවරුවේ යාපනය රෝහලේදී ජීවිතක්ෂයට පත්වූ බවයි පොලීසිය සඳහන් කළේ.\nයාපනය රෝහලේ අධිකරණ වෛද්‍ය නිලධාරීවරයා විසින් පශ්චාත් මරණ පරීක්ෂණය පවත්වා ඇති අතර, මරණය සම්බන්ධයෙන් ඔහු විවෘත තීන්දුවක් ලබාදී තිබෙනවා.\nසිද්ධිය පිළිබඳ පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/198719/මව්කිරි-සිරවී-ඇති-බවට-සැකයෙන්-රෝහල්-ගතකළ-බිළිඳෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3774"
}