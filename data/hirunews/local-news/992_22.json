{
       "Source": "hirunews",
       "Timestamp": "Tuesday, 26 July 2022 - 8:14",
       "Headline": "ගෝලීය වඳුරු උණ ආසාදිතයින් 17,000 ඉක්මවයි",
       "News Content": "මෙරටින් තවත් කොරෝනා ආසාදිතයින් 75 දෙනෙකු ඊයේ (25) වාර්තා වී ඇති බව රජයේ ප්‍රවෘත්ති දෙපාර්තමේන්තුව ප්‍රකාශ කළා.\nඑමෙන්ම සෞඛ්‍ය සේවා අධ්‍යක්ෂ ජනරාල්වරයා විසින් පෙරේදා කොරෝනා ආසාදිත දෙදෙනෙකු ජිවිතක්ෂයට පත්ව ඇති බව ඊයේ තහවුරු කර තිබෙනවා.\nපසුගිය දින කිහිපය තුලදීම දෛනිකව කොරෝනා ආසාදිතයින් වාර්තා වීමේ ඉහළ යාමක් දක්නට ලැබුණා.\nකොරෝනා ව්‍යාප්තිය හා ඩෙංගු රෝගය යලිත් හිස ඔසවා ඇති පසුබිමක සෞඛ්‍ය අමාත්‍යංශය විසින් ඒ සඳහා කිසිදු ක්‍රියාමාර්ගයක් ගෙන නොමැති බව කොළඹ ඊයේ කැඳවා තිබූ මාධ්‍ය හමුවක දී වෛද්‍ය හා සිවිල් අයිතිවාසිකම් පිළිබඳ වෘත්තීය සමිති සන්ධානයේ ලේකම් වෛද්‍ය ජයරුවන් බණ්ඩාර ප්‍රකාශ කළා.\nමේ අතර, ගෝලීයව වාර්තා වන මන්කිපොක්ස් හෙවත් වඳුරු උණ රෝගීන් සංඛ්‍යාව 17,000 ඉක්මවා තිබෙනවා.",
       "URL": "https://www.hirunews.lk/310966/ගෝලීය-වඳුරු-උණ-ආසාදිතයින්-17000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=992"
}