{
       "Source": "hirunews",
       "Timestamp": "Monday, 27 September 2021 - 14:10",
       "Headline": "වසර තුනක සිට සාදා නිම නො වෙන කුඹුක්මුල්ල පාළම (වීඩියෝ)",
       "News Content": "වීරකැටිය, ගුරුගොඩැල්ල, මොරයාය මාර්ගයේ ඌරුබොකුඔය හරහා ඉදිකිරීම අරඹා ඇති කුඹුක්මුල්ල පාළමේ වැඩ කටයුතු ඇණහිටීම හේතුවෙන් ප්‍රදේශවාසීන්ට  දුෂ්කරතා රැසක් මතුව තිබෙනවා.\nප්‍රදේශවාසීන් පවසන්නේ 2018 වසරේ වැඩ ආරම්භ කළ මෙම පාළම සඳහා ඇස්තමේන්තුගත මුදල රුපියල් කෝටි 10කට අධික බවයි.\nඑලෙස අධික මුදලක් ඇස්තමේන්තුකර වැඩ ආරම්භ කළ මෙම ව්‍යාපෘතිය මාස දෙක තුනක් යන්නටත් මත්තෙන් එම ඉදිකිරීම් ඇණහිටීම කණගාටුවට කරුණක්.\nබලධාරීන්ගේ නිසි අධීක්ෂණය නොමැතිවීම හමුවේ සිදුවන මෙම මහජන මුදල් කෝටි ප්‍රකෝටි ගණනින් නාස්තිවීම සම්බන්ධව ප්‍රදේශවාසීන් අවස්ථා ගණනාවකදීම බලධාරීන් දැනුවත් කළ ද තවමත් ඊට අවධානය යොමුවී නැහැ.",
       "URL": "https://www.hirunews.lk/283376/වසර-තුනක-සිට-සාදා-නිම-නො-වෙන-කුඹුක්මුල්ල-පාළම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1665"
}