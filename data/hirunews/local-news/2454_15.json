{
       "Source": "hirunews",
       "Timestamp": "Tuesday, 15 September 2020 - 8:04",
       "Headline": "රුසියානු තානාපති කාර්යාලයට සන්දේශයක්",
       "News Content": "රුසියාවේ වෛද්‍ය විද්‍යාල 3 ක් පිළිගත් විශ්වවිද්‍යාල ලැයිස්තුවෙන් ඉවත් කිරීමට ශ්‍රී ලංකා වෛද්‍ය සභාව ගෙන ඇති තීරණය සාකච්ඡා මාර්ගයෙන් විසඳා ගත යුතු ප්‍රශ්නයක් බව මහජන යුතුකම කේන්ද්‍රය ප්‍රකාශ කළා.\nඑහි මහලේකම් පූජ්‍ය ජඹුරේවෙල චන්දරතන හිමියන්  ඇතුළු පිරිසක් ඊයේ රුසියානු තානාපති කාර්යාලයට ගොස් ඒ පිලිබඳ විශේෂ සංදේශයක් භාරදෙනු ලැබුවා.\nරුසියාවේ වෛද්‍ය විද්‍යාල 3 ක් පිළිගත් විශ්වවිද්‍යාල ලැයිස්තුවෙන් ඉවත් කිරීමට ශ්‍රී ලංකා වෛද්‍ය සභාව ගෙන ඇති තීරණය යළි සලකා බැලීමට තීරණය කර ඇති බව එහි සභාපති මහාචාර්ය හරේන්ද්‍ර ද සිල්වා පසුගියදා ප්‍රකාශ කළා.\nඔහු කියා සිටියේ මෙම සතිය තුළ ඒ සම්බන්ධයෙන් සාකච්ඡා කිරීම සඳහා විදේශ උපාධි කමිටුව රැස්කරන ලෙස ලේඛකාධිකාරිවරයාට උපදෙස් ලබා දුන් බවයි.\nවෛද්‍ය සභාව ගත් තීරණය බලාත්මක වීම සඳහා සෞඛ්‍ය අමාත්‍යවරියගේ ද අනුමැතිය හිමිවිය යුතු වුව ද, වෛද්‍ය සභාව විසින් එවැනි අනුමැතියකින් තොරව අදාළ තීරණය වෛද්‍ය සභාවේ නිල වෙබ් අඩවියේ පළ කර තිබුණා.\nඑය යම් දෝෂයකින් සිදුවූ බවට වෛද්‍ය සභාවේ සභාපතිවරයා ප්‍රකාශ කළ අතර ඒ පිලිබඳව සොයා බලන බවයි ඔහු කියා සිටියේ.",
       "URL": "https://www.hirunews.lk/250237/රුසියානු-තානාපති-කාර්යාලයට-සන්දේශයක්",
       "Category": "Local News",
       "Parent URL": "https://www.hirunews.lk/local-news.php?pageID=2454"
}