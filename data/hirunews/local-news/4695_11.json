{
       "Source": "hirunews",
       "Timestamp": "Tuesday, 24 January 2017 - 15:04",
       "Headline": "එජාප අනුරාධපුර හිටපු කළමනාකරුගේ නිවසට ගිනි තැබීමේ සිද්ධියේ සැකකරුවන්ට අධිකරණයේ පෙනී සිටින්නැයි නියෝග",
       "News Content": "2008 උතුරමැද පළාත් සභා මැතිවරණ සමයේ එක්සත් ජාතික පක්ෂයේ අනුරාධපුර දිස්ත්‍රික් හිටපු කළමනාකරු වෛද්‍ය රාජා ජෝන්පුල්ලේගේ නිවසට ගිනිතැබීමේ සිද්ධියට අදාළ නඩුව අද විභාගයට ගැනුනා.\nඒ, උතුරුමැද පළාත්බද මහාධිකරණ විනිසුරු මංජුල තිලකරත්න හමුවේයි.\nඑහිදී සිද්ධිය සම්බන්ධයෙන් චෝදනා එල්ලවී ඇති මිහින්තලේ ප්‍රාදේශීය සභාවේ හිටපු සන්ධාන මන්ත්‍රී අනිල් පුෂ්පානන්ද ඇතුලූ සැකකරුවන් පස්දෙනෙකුට පෙබරවාරි 14 වනදා අධිකරණයේ පෙනී සිටින ලෙස විනිසුරුවරයා නියෝග කළා.\n2008 වසරේ අගෝස්තු 20 වනදා හෝ ඊට ආසන්න දිනකදී අනුරාධපුර නගර සීමාවේ පිහිටි වෛද්‍ය රාජා ජෝන්පුල්ලේගේ නිවසට සහ වෛද්‍ය මධ්‍යස්ථානයට ගිනි තබා රුපියල් ලක්ෂ 500 ක දේපළ අනර්ථයක් සිදුකළ බවට මීට අදාළ චෝදනා ගොනුකර ඇත්තේ නීතිපතිවරයා විසින්.",
       "URL": "https://www.hirunews.lk/152789/එජාප-අනුරාධපුර-හිටපු-කළමනාකරුගේ-නිවසට-ගිනි-තැබීමේ-සිද්ධියේ-සැකකරුවන්ට-අධිකරණයේ-පෙනී-සිටින්නැයි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4695"
}