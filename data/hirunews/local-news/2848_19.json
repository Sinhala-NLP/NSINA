{
       "Source": "hirunews",
       "Timestamp": "Tuesday, 17 March 2020 - 11:17",
       "Headline": "නාම යෝජනා භාරදීමට පැමිණිය හැකි සංඛ්‍යාව 3 දෙනෙකුට සීමා කෙරේ - ඉදිරි දින තුනේ දී ලැබෙන තැපැල් ඡන්ද අයදුම්පත් පිළිගැනීමේ තීරණයක්",
       "News Content": "කොරෝනා වෛරසය ව්‍යාප්ත වීමේ අවදානමත් සමඟ උද්ගතව ඇති තත්ත්වය පිළිබදව ජනාධිපති ගෝඨාභය රාජපක්ෂ අද රාත්‍රීයේ ජාතිය අමතා විශේෂ ප්‍රකාශයක් සිදුකිරීමට නියමිතව ඇති බව ජනාධිපති මාධ්‍ය අංශය සඳහන් කළා.\nඑසේම කොරෝනා මර්දනය සඳහා රජය ගෙන යන වැඩපිළිවෙළට සහය ලබා දෙන ලෙස ජනාධිපතිවරයා ඉල්ලීමක් කළා.\nසිය ට්විටර් ගිණුමේ සටහනක් තබමින් ජනාධිපති ගෝඨාභය රාජපක්ෂ සඳහන් කළේ කොරෝනා වෛරසයේ ව්‍යාප්තිය වැළැක්වීම සඳහා රජය දින 03 ක නිවාඩුවත් ප්‍රකාශයට පත් කර ඇති මේ මොහොතේ නිවෙස්වලම රැඳී සිට ඊට සහය දක්වන ලෙසයි.\nමේ අතර,  කොවිඞ් නයින්ටීන් හෙවත් කොරෝනා වෛරසය මර්දන ජනාධිපති කාර්ය සාධක බලකාය මේ වන විට රැස්වී තිබෙනවා.\nඒ, ජනාධිපති ගෝඨාභය රාජපක්ෂගේ ප්‍රධානත්වයෙන් ජනාධිපති කාර්යාලයේදියි. හමුදාපති ලූතිනන් ජෙනරාල් ශවේන්ද්‍ර සිල්වා එහි ප්‍රධානත්වය දරණ අතර සෞඛ්‍ය ඇතුළු විවිධ පාර්ශව නියෝජනය කරන ප්‍රධානීන් 30කට වැඩි පිරිසක් මෙම ජනාධිපති කාර්ය සාධක බලකායේ සාමාජිකයින් වනවා.\nජනාධිපති ගෝඨාභය රාජපක්ෂ සමඟ අද පැවැත්වීමට නියමිත සාකච්ඡාවකදී ගුවන් තොටුපළ වසා දමනවා ද නැද්ද යන්න සම්බන්ධයෙන් තීරණයක් ගැනීමට නියමිත බවයි සිවිල් ගුවන් සේවා අධිකාරියේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nපසුගිය ජනවාරි 27 වන දා සිට සෞඛ්‍ය අංශ ප්‍රධානීන්ගේ මූලිකත්වයෙන් කොරෝනා මර්දන ක්‍රියාකාරී කමිටුව විවිධ අවස්ථාවලදී රැස්වී කොරෝනා වෛරසය මර්දනය කිරීම හා නිරෝධායන කටයුතු සිදුකළ යුතු ආකාරය පිළිබදව තීරණයන්ට එළඹී තිබුණා.\nඑම කටයුතු තවත් බල ගැන්වීමේ අරමුණෙන් යුතුවයි මෙම ජනාධිපති කාර්ය සාධන බලකාය පිහිටුවා ඇත්තේ.\nකොරෝනා වෛරසය මර්දන ජනාධිපති කාර්ය සාධක බලකායේ අද රැස්වීමෙන් පසු රාජගිරියේ පිහිටි වනජීවි අමාත්‍යාංශය පැවති පරිශ්‍රයේ මීට අදාළ විශේෂ සම්බන්ධීකරණ මධ්‍යස්ථානය ද විවෘත වනවා.\nඒ අනුව යුද හමුදාව, පොලීසිය, විදේශ සබදතා අමාත්‍යාංශය, ආගමන විගමන හා ගුවන් තොටුපළ බලධාරීන් ඇතුළු සෑම ආයතනයම නිලධාරියෙකු අද සිට දවස පුරා එම සම්බන්ධීකරණ මධ්‍යස්ථානයේ රැදී සිටිනු ඇති.",
       "URL": "https://www.hirunews.lk/236673/නාම-යෝජනා-භාරදීමට-පැමිණිය-හැකි-සංඛ්‍යාව-3-දෙනෙකුට-සීමා-කෙරේ-ඉදිරි-දින-තුනේ-දී-ලැබෙන-තැපැල්-ඡන්ද-අයදුම්පත්-පිළිගැනීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=2848"
}