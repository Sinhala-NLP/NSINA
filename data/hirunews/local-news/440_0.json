{
       "Source": "hirunews",
       "Timestamp": "Sunday, 02 April 2023 - 7:31",
       "Headline": "පෘතුගාලයේ දහස් ගණනක් වීථි බසී",
       "News Content": "මිල ඉහළ යාම සහ කුලී නිවාස සඳහා ගෙවිය යුතු මිල වැඩිවීමට විරෝධය පළ කරමින් පෘතුගාල ජනතාව වීථි බැස විරෝධතා ආරම්භ කර තිබෙනවා.\nලිස්බන් නගරයේ නිවාස කුළිය සියයට 65 කින් ඉහළ ගොස් ඇති අතර, විකිණුම් මිල ද සියයට 137 කින් ඉහළ ගොස් ඇති බවයි වාර්තාවන්නේ.\nජීවන වියදම ඉහළ යාම සහ ඉහළ උද්ධමනයක් පවතින අවස්ථාවක මෙම තත්ත්වය දරාගැනීමට අසීරු බව පවසමින් ලිස්බන් අගනුවර සහ අනෙකුත් නගරවල දහස් ගණනින් වීථි බැස විරෝධතා දක්වමින් සිටින බවයි විදෙස් මාධ්‍ය වාර්තා කළේ.\nපෘතුගාලය බටහිර යුරෝපයේ දුප්පත් රටවලින් එකක් වන අතර, එරට මාසික වැටුප යුරෝ 760කට අඩු වන අතර, කම්කරුවන්ගෙන් සියයට 50කට වඩා මසකට යුරෝ දහසකට අඩු ආදායමක් ලබා ඇති බවටයි පෘතුගාල රජයේ දත්ත පෙන්වා දෙන්නේ.\nලිස්බන් අගනුවර ලොව ජීවත්වීමට අපහසුම නගර දර්ශකයේ තුන්වන ස්ථානයේ පසුවනවා.",
       "URL": "https://www.hirunews.lk/331500/පෘතුගාලයේ-දහස්-ගණනක්-වීථි-බසී",
       "Category": "Local News",
       "Parent URL": "https://www.hirunews.lk/local-news.php?pageID=440"
}