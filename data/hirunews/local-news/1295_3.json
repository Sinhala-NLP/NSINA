{
       "Source": "hirunews",
       "Timestamp": "Monday, 14 March 2022 - 13:04",
       "Headline": "පෞද්ගලික බැංකු ඇමරිකානු ඩොලරයට රුපියල් 265ක් බර තබයි",
       "News Content": "අද දිනය වන විට මෙරට පෞද්ගලික බැංකු ගණනාවක් ඇමරිකානු ඩොලරයේ විකුණුම් මිල රුපියල් 265.00 සීමාවේ තබා තිබෙනවා.\nඑම බැංකු වල ඇමරිකානු ඩොලර්යේ ගැනුම් මිල සඳහන් වී ඇත්තේ රුපියල් 255.00ක් ලෙසින්.\nඑමෙන්ම ඔස්ට්‍රෙලියානු ඩොලරයේ විකුණුම් මිල රුපියල් 194ක් ලෙසටත්, බ්‍රිතාන්‍ය ස්ටර්ලින් පවුමක විකුණුම් මිල රුපියල් 348.00ක් ලෙසටත් අද දිනයේ යාවත්කාලීන වී තිබෙනවා.\nබොහෝ පෞද්ගලික බැංකු අද දිනය තුළ යුරෝ ඒකකයක් සඳහා විකුණුම් මිල ගණන් තබා තිබුණේ රුපියල් 291.00ක් ලෙසට යි.\nඑහි ගැනුම් මිල සටහන් වී තිබුණේ රුපියල් 277.00 ලෙසින්.\nඅද දින මෙරට පෞද්ගලික බැංකු විදෙස් මුදල් ඒකක සඳහා ගෙවන මිල ප්‍රමාණයන් සහ ශ්‍රී ලංකා මහ බැංකුව අද දින නිකුත් කළ විනිමය අනුපාතිකයන් දැක්වුණේ මෙලෙසින්.",
       "URL": "https://www.hirunews.lk/299444/පෞද්ගලික-බැංකු-ඇමරිකානු-ඩොලරයට-රුපියල්-265ක්-බර-තබයි",
       "Category": "Local News",
       "Parent URL": "https://www.hirunews.lk/local-news.php?pageID=1295"
}