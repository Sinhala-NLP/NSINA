{
       "Source": "hirunews",
       "Timestamp": "Saturday, 22 July 2017 - 17:32",
       "Headline": "අගුණකොළපැලැස්සේ අත්බෝම්බ ප්‍රහාරයෙන් තුවාල ලැබූ 8 ක් තවමත් ඇඹිලිපිටිය රෝහලේ",
       "News Content": "අගුණකොළපැලැස්ස - වැටිය ප්‍රදේශයේදී දෙපිරිසක් අතර ඇති වූ ගැටුමේදී අත්බෝම්බ ප්‍රහාරයකට ලක්ව තුවාල ලැබූ 8 දෙනෙකු තවදුරටත් ඇඹිලිපිටිය රෝහලේ ප්‍රතිකාර ලබන බව එහි නියෝජ්‍ය වෛද්‍ය අධිකාරි පී.ආර්.එස්. ඩබ්ලිව්.කේ. පෙරමුණ පවසනවා.\nමෙම අත්බෝම්බ ප්‍රහාරයෙන් තුවාල ලැබූ 15 දෙනෙකු එම රෝහලට ඇතුළත් කර තිබුණා.\nනියෝජ්‍ය වෛද්‍ය අධිකාරිවරයා තවදුරටත් කියා සිටියේ ඇතුළත් කළ එක් අයෙකුට ශල්‍යකර්මයක් ද සිදුකළ බවයි.\nඑමෙන්ම, අත්බෝම්බ ප්‍රහාරය එල්ල කිරීමේ සිද්ධිය සම්බන්ධයෙන් පුද්ගලයෙකු ද පොලිසිය අත්අඩංගුවට ගත් අතර, ඔහු ද එම අත්බෝම්බ ප්‍රහාරයෙන් තුවාල ලැබූ පුද්ගලයෙකු බවයි පොලිසිය සදහන් කළේ.",
       "URL": "https://www.hirunews.lk/166517/අගුණකොළපැලැස්සේ-අත්බෝම්බ-ප්‍රහාරයෙන්-තුවාල-ලැබූ-8-ක්-තවමත්-ඇඹිලිපිටිය-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4409"
}