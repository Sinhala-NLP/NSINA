{
       "Source": "hirunews",
       "Timestamp": "Monday, 28 March 2022 - 10:07",
       "Headline": "විදෙස්ගත අපරාධ කල්ලි සාමාජිකයින් සමඟ සබඳතා පැවැත්වූ දෙදෙනෙකු අත්අඩංගුවට",
       "News Content": "විදේශ රටවලට පලා ගොස් සිටින සංවිධානාත්මක අපරාධ කල්ලි සාමාජිකයන් සමඟ සමීප සබඳතා පැවැත්වූ සැකකරුවන් දෙදෙනෙකු මීගමුව කොට්ඨාස අපරාධ කාර්යාංශය විසින් අත්අඩංගුවට ගෙන තිබෙනවා.\nපොලිසිය ප්‍රකාශ කළේ ඊයේ (27) අත්අඩංගුවට ගත් මිනුවන්ගොඩ ප්‍රදේශයේ පදිංචි 22 සහ 34 වන වියේ පසුවන මෙම සැකකරුවන් සතුව තිබී විදෙස් රටක නිෂ්පාදිත ගිනි අවියක්, අත්බෝම්බයක් සහ මත්ද්‍රව්‍ය තොගයක් ද සොයාගත් බවයි.\nමුදල් කොල්ලකෑම් සහ කප්පම් ලබාගැනීම් සම්බන්ධයෙන් ඔවුන්ට චෝදනා එල්ල වී ඇති බව ද සඳහන්.",
       "URL": "https://www.hirunews.lk/300585/විදෙස්ගත-අපරාධ-කල්ලි-සාමාජිකයින්-සමඟ-සබඳතා-පැවැත්වූ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1266"
}