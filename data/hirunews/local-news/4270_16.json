{
       "Source": "hirunews",
       "Timestamp": "Sunday, 15 October 2017 - 17:15",
       "Headline": "සුනඛයින් සමඟ දිවි ගෙවන මිනිසා (ඡායාරූප)",
       "News Content": "නල්ලතන්නිය ශ්‍රීපාද මාර්ගයේ වන්දනා සමයට පමණක් තාවකාලික වෙළඳසැලක් ලෙස පවත්වාගෙන යන ස්ථානයක් තම වාසස්ථානය කරගත් දුගී පුද්ගලයෙක් සම්බන්ධයෙන් තොරතුරු වර්තා වනවා.\nමෙම පුද්ගලයා නිරන්තරයෙන් සුනඛයින් සමග ගැවසෙමින්, තම බත්පතද සුනඛයින් සමඟ එකට අනුභව කරමින්, එම සතුන් සමග දිවි ගෙවණු ලබන බවයි අප වර්තාකරු සඳහන් කළේ.\nශ්‍රීපාදය බලා ගමන් කරන විදේශිකයින්ට මෙම පුද්ගලයා අපූර්ව දසුන් මවන්නෙක් වන්නේ ඔවුන් ඉතා ඕනෑකමින් එම දුර්ලභ දසුන් ඡායාරූප ගතකිරීම හේතුවෙන්.\nවසර 02 කට ආසන්න කාලයක සිට මෙහි දිවි ගෙවන ඔහු අවුරුදු 50 ඉක්මවූ පෙනුමක් ඇති අයෙකු වන අතර මොහු කිසිවෙකු සමඟ කතා නොකරන බවයි ප්‍රදේශවාසීන් පවසන්නේ.\nමෙම පුද්ගලයාට ප්‍රදේශයේ පදිංචි ජනතාව  ආහාර පාන ලබාදෙනු ලබනවා.\nඔහුගෙන් කිසිවෙකුටත් හිරිහැරයක් නොමැති බව පවසන ප්‍රදේශයේ ජනතාව වගකිවයුත්තන්ගෙන් ඉල්ලා සිටින්නේ සෞඛ්‍ය තත්වය පිරිහී ඇති මෙම පුද්ගලයා මානසික රෝහලකට ඇතුළත් කර සුවපත්වීමෙන් අනතුරුව ඥාතීන්ට භාර දෙන ලෙසයි.\nඡායාරූප - මස්කෙළිය, ගාමිණී බණ්ඩාර",
       "URL": "https://www.hirunews.lk/173562/",
       "Category": "Local News",
       "Parent URL": "https://www.hirunews.lk/local-news.php?pageID=4270"
}