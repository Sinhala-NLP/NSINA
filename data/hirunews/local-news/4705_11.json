{
       "Source": "hirunews",
       "Timestamp": "Tuesday, 17 January 2017 - 18:22",
       "Headline": "ජලාශ රැසක ධාරිතාව හතරෙන් එකට බසී",
       "News Content": "පවතින නියඟයත් සමඟ ප්‍රධාන ජලාශවල ජලමට්ටම තවදුරටත් සීග්‍රයෙන් අඩුවෙමින් පවතින බව වාරිමාර්ග හා ජලකළමනාකරන අමාත්‍යාංශයේ ලේකම් ආර්.එම්.ඩබ්ලිව්. රත්නායක පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ මේ වනවිට දිවයිනේ පිහිටි ප්‍රධාන ජලාශවල ජලමට්ටම සියයට 25 ක මට්ටමේ පවතින බවයි.\nඑසේම ආපදා කළමනාකරන මධ්‍යස්ථානයේ සහකාර අධ්‍යක්‍ෂ ප්‍රදීප් කොඩිප්පිලි සඳහන් කළේ දිවයිනේ දිස්ත්‍රික්ක 13 කට බලපා ඇති අධික නියං තත්ත්වය හේතුවෙන් පුද්ගලයින් ලක්ෂ හයකට වැඩි පිරිසක් පීඩාවට පත්ව ඇති බවයි.\nමේ අතර ගොවිතැන් විනාශ වී ඇති නිසා වගා කටයුතු සඳහා ලබාගත් ණය මුදල් කපා හරින ලෙසයි ගොවීන්  රජයෙන් ඉල්ලා සිටින්නේ.\nමේ අතර සුළං ප්‍රවාහය වෙනස්වීම නිසා ජනවාරි 20 වනදා සිට දිවයිනේ උතුර සහ නැගෙනහිර කොටස්වලට වැසි සහිත කාලගුණයක් අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම ඉදිරියේදී පවතින ශීත කාලගුණික තත්ත්වය තාවකාලිකව අඩුවනු ඇතැයි සඳහන්.\nඑසේම බස්නාහිර, සබරගමුව, දකුණ සහ මධ්‍යම පළාත්වල උදය කාලයේ තවදුරටත් මීදුම් තත්වයක් බලාපොරොත්තුවන බවද කාලගුණ විද්‍යා දෙපාර්තමේන්තුව කියා සිටියා.",
       "URL": "https://www.hirunews.lk/152267/",
       "Category": "Local News",
       "Parent URL": "https://www.hirunews.lk/local-news.php?pageID=4705"
}