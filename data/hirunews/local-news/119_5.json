{
       "Source": "hirunews",
       "Timestamp": "Sunday, 06 August 2023 - 21:53",
       "Headline": "මොරොක්කෝවේ කුඩා බස් රථ අනතුරකින් 24 ක් මරුට",
       "News Content": "මොරොක්කෝවේ ඊයේ (05) සිදු වූ දරුණුතම රිය අනතුරකින් මධ්‍යම පළාතේ අසිලාල් හි පුද්ගලයින් 24 දෙනෙකු මිය ගිය බව එරට බලධාරීහු පවසනවා.\nඩෙම්නේට් නගරයේ සති පොළකට මගීන් රැගෙන යමින් තිබූ කුඩා බස් රථයක් වංගුවකට පෙරලීමෙන් මෙම අනතුර සිදුවූ බවටයි ප්‍රාදේශීය බලධාරීහු ප්‍රකාශ කරන්නේ.\nමොරොක්කෝවේ සහ අනෙකුත් උතුරු අප්‍රිකානු රටවල මාර්ගවල නිතර අනතුරු සිදු වන්නේ බොහෝ දුප්පත් පුරවැසියන් ග්‍රාමීය ප්‍රදේශවල ගමන් කිරීම සඳහා මෙවැනි කුඩා බස් රථ භාවිතා කරන නිසා බවයි සදහන් වන්නේ.\nමේ වසරේ මාර්තු 11 වන දින ග්‍රාමීය නගරයක් වන බ්‍රචෝවා හි රියදුරුට පාලනය අහිමි වීමෙන් පසු ඔවුන්ගේ කුඩා බස් රථය ගසක හැපීම නිසා බොහෝ කෘෂිකාර්මික කම්කරුවන් මිය ගිය බව සදහන් වන අතර පසුගිය වසරේ අගෝස්තු මාසයේදී මොරොක්කෝවේ ආර්ථික අගනුවර වන කැසබ්ලැන්කා හි නැගෙනහිර වංගුවකදී ඔවුන්ගේ බස් රථය පෙරලීමෙන් පුද්ගලයන් 23 දෙනෙකු මිය ගොස් 36 දෙනෙකු තුවාල ලැබුවා.\nමොරොක්කෝවේ ජාතික මාර්ග ආරක්ෂණ ඒජන්සියට අනුව, දිනකට සාමාන්‍යයෙන් මරණ 10 ක් සමඟ, වාර්ෂිකව මාර්ග මරණ 3,500 ක් සහ තුවාල 12,000 ක් සිදුවන බව සදහන්.\n2012 දී මොරොක්කෝවේ ඉතිහාසයේ දරුණුතම බස් අනතුරෙන් 42 දෙනෙකු මිය ගිය දා සිට 2026 වන විට මරණ අනුපාතය අඩකින් අඩු කිරීමට බලධාරීන් පියවර ගනිමින් සිටිනවා.",
       "URL": "https://www.hirunews.lk/343873/මොරොක්කෝවේ-කුඩා-බස්-රථ-අනතුරකින්-24-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=119"
}