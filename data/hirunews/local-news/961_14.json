{
       "Source": "hirunews",
       "Timestamp": "Saturday, 06 August 2022 - 8:26",
       "Headline": "කතරගමට පාද යාත්‍රාවෙන් පැමිණෙන බැතිමතුන්ට පහසුකම් සලසන්න - ජනපති",
       "News Content": "චාරිත්‍රානුකූළව වාර්ෂිකව පාද යාත්‍රාවෙන් කතරගම ඇසළ පෙරහැර මංගල්‍යයට සහභාගී වීම සඳහා පැමිණෙන බැතිමතුන් සඳහා යටිතල පහසුකම් සපයන ලෙස ජනාධිපති රනිල් වික්‍රමසිංහ නිලධාරීන්ට උපදෙස් ලබා දී තිබෙනවා.\nඒ සඳහා රුපියල් ලක්ෂ 24 ක මුදලක් ද වෙන්කර ඇති බවයි ජනාධිපති මාධ්‍ය අංශය සඳහන් කළේ.\nපාද යාත්‍රාවෙන් පැමිණෙන බැතිමතුන් මුහුණපාන දුෂ්කරතා පිළිබඳව මොණරාගල දිස්ත්‍රික් ලේකම් ගුණදාස සමරසිංහ ජනාධිපතිවරයා දැනුවත් කර තිබෙනවා.\nඒ අනුවයි ඔවුන්ට සහන සලසන ලෙස ජනාධිපතිවරයා උපදෙස් ලබා දී ඇත්තේ.\nතිස් දහසකට අධික බැතිමතුන් පිරිසක් කිලෝමීටර 90කට වැඩි දුරක් ගෙවා කතරගම පූජා භූමිය වෙත පැමිණෙන්නේ ඈත අතීතයේ සිටයි.",
       "URL": "https://www.hirunews.lk/312036/කතරගමට-පාද-යාත්‍රාවෙන්-පැමිණෙන-බැතිමතුන්ට-පහසුකම්-සලසන්න-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=961"
}