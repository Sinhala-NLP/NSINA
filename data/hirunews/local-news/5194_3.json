{
       "Source": "hirunews",
       "Timestamp": "Wednesday, 27 January 2016 - 14:13",
       "Headline": "තේ කුඩු බව පවසමින් බිළිඳු සිරුරක්  'කාඩ්බෝඩ් පෙට්‌ටියකින්' නිවසට රැගෙන ආ  හැටි",
       "News Content": "තේ කුඩු රැගෙන යන මුවාවෙන් ත්‍රිරෝද රථයකින්  බිළිඳු මළ සිරුරක්‌ ප්‍රවාහනය කළ  පියෙකු පිළිබඳ වාර්තාවෙයි. බිළිඳු සිරුර කාඩ්බෝඩ් පෙට්‌ටියක  අසුරා රැගෙනගොස් ඇති බව සඳහන්.\nපුස්‌සැල්ලාව ඩෙල්ටාවත්ත ප්‍රදේශයේ පියෙකු තම  දින 45ක්‌  පමණ වන බිළිඳා   පන්විලතැන්න රෝහලට ඇතුළත් කර ඇත්තේ අසනීප තත්වයක් හේතුවෙන්. බිළිඳා  පසුව ගම්පොල රෝහලට මාරුකර යවා තිබෙනවා.\nකෙසේ වෙතත් දරුවා මියගොස්‌ ඇති අතර සිරුර නිවසට රැගෙන යාම සඳහා රෝහලෙන් අවසර ලබා ගෙන ඇත. මල් ශාලාවකට මේ පිළිබඳ දන්වා  සිරුර  නිවසට රැගෙන යාමට උත්සහ කර ඇතත් ආර්ථික අපහසුතාව ඊට හරස්ව  තිබේ. මල් ශාලාව ලබා දුන් ගාස්තු  ප්‍රමාණය කිසිසේත් දරාගත නොහැකි බව  දරුවාගේ පියා පසුව අනාවරණ කර ඇත.\nදරුවාගේ සිරුර  නිවසට රැගෙන යෑම ගැටළුවක්ව පවතින බැවින් පියා තීරණය කර ඇත්තේ   ත්‍රිරෝද රථයකින් රැගෙන යාමටයි.\nබිළිඳු  සිරුර කාඩ්බෝඩ් පෙට්‌ටියක බහා තිරෝද රථයකින් පිටත්ව ඇත්තේ තේ කුඩු බවට රියදුරුට දන්වමින්.\nඒ අනුව ඔහු දන්නා ත්‍රිරෝද රථයක්‌ කතා කර තම කුඩා දරුවාගේ සිරුර කාඩ්බෝඩ් පෙට්‌ටියක බහා එය ඔඩොක්‌කුවේ තබාගෙන ගමට ඒමට පිටත්ව ඇත්තේ තේ කුඩු රැගෙන එන බව පවසමින්.\nකෙසේ වෙතත් රියදුරුට ඇති වූ සැකයක් මත දිගින්  දිගටම තොරතුරු විමසීමේ දී කාඩ්බෝඩ් පෙට්‌ටියේ ඇත්තේ තේ කුඩු නොව බිළිඳු මළ සිරුරක්‌ බව  දැනගෙන ඇත.\nභීතියටත් පත්  රියදුරු - එම පියා සමග ආරවුලක්‌ ඇතිකරගෙන තිබෙන බව පැවසෙයි. ගම්පොල පුපුරැස්‌ස පොලිස්‌ මුරපළේ නිලධාරීන් පැමිණ ඇත්තේ ආරවුල විසඳීමටය.\nමේ සියලු කරුණු අනාවරණ වී  ඇත්තේ ඉන් පසුවයි.",
       "URL": "https://www.hirunews.lk/124848/තේ-කුඩු-බව-පවසමින්-බිළිඳු-සිරුරක්-කාඩ්බෝඩ්-පෙට්‌ටියකින්-නිවසට-රැගෙන-ආ-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5194"
}