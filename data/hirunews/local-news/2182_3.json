{
       "Source": "hirunews",
       "Timestamp": "Friday, 29 January 2021 - 14:06",
       "Headline": "රාජිත සහ මොහොමඩ් රූමිට එරෙහි නඩුව විභාගයට ගන්නා දිනය මාර්තු 2 වනදා ප්‍රකාශයට",
       "News Content": "සුදු වෑන් මාධ්‍ය හමුව සම්බන්ධයෙන් චෝදනා එල්ල වී සිටින හිටපු අමාත්‍ය රාජිත සේනාරත්නට සහ රාජ්‍ය ඖෂධ නීතිගත සංස්ථාවේ හිටපු සභාපති මොහොමඩ් රූමිට එරෙහිව පවරා ඇති නඩුව විභාගයට ගන්නා දිනය නියම කිරීම සඳහා එය ලබන මාර්තු මස 2 වනදා කැඳවන ලෙස කොළඹ මහාධිකරණය අද නියම කළා.\nඒ කොළඹ මහාධිකරණ විනිසුරු දමිත් තොටවත්ත ඉදිරියේ එම නඩුව අද කැඳවූ අවස්ථාවේදීයි.\nමෙම නඩුවට අදාළව රූපවාහිනි මාධ්‍ය ආයතන කිහිපයකින් ගෙන්වා ගත් වීඩියෝ පට විත්තියේ නීතිඥවරුන්ට නැරඹීමට අවස්ථාව ලබාදෙන ලෙස ද, එහිදී අධිකරණය නියෝග කර තිබෙනවා.\nඅධිචෝදනා 14 ක් යටතේ අදාළ නඩුව පවරා ඇත්තේ නීතිපතිවරයා විසින්.",
       "URL": "https://www.hirunews.lk/261064/රාජිත-සහ-මොහොමඩ්-රූමිට-එරෙහි-නඩුව-විභාගයට-ගන්නා-දිනය-මාර්තු-2-වනදා-ප්‍රකාශයට",
       "Category": "Local News",
       "Parent URL": "https://www.hirunews.lk/local-news.php?pageID=2182"
}