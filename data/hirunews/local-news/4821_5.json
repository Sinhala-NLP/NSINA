{
       "Source": "hirunews",
       "Timestamp": "Thursday, 27 October 2016 - 7:18",
       "Headline": "භාණ්ඩ හා සේවා 81 ක් වැට් බද්දෙන් ඉවතට තැපැල්, දුරකථන ගාස්තු, මත්පැන් සහ දුම්වැටිවල බදු ඉහළ යයි",
       "News Content": "භාණ්ඩ හා සේවා 81 ක් වැට් බද්දෙන් නිදහස් කර ඇති බව මුදල් අමාත්‍ය රවී කරුණානායක ඊයේ පාර්ලිමේන්තුවේදී ප්‍රකාශ කළා.\nඒ, වැට් බදු සංශෝධන පනත් කෙටුම්පත සම්බන්ධයෙන් වූ විවාදයට එක්වෙමින්.\nඑහිදී අමාත්‍යවරයා කියා සිටියේ තැපැල්, දුරකථන ගාස්තු, මත්පැන් සහ දුම්වැටි සඳහා වන වැට් බදු ඉහළ නැංවෙන බවයි.\nඒ සම්බන්ධයෙන් පැවති විවාදයේදී පාර්ලිමේන්තු මන්ත්‍රී විමල් වීරවංශ කථා කරමින් සිටින අතරතුර එක්සත් ජාතික පක්ෂයේ තුෂාර ඉඳුනිල් මන්ත්‍රිවරයාද ඊට මැදිහත්වෙමින් අදහස් පළ කළා.\nඑමෙන්ම විපක්ෂයේ ප්‍රධාන සංවිධායක අනුර කුමාර දිසානායක සහ මුදල් රාජ්‍ය අමාත්‍ය ලක්ෂ්මන් යාපා අබේවර්ධනද එම විවාදයට එක්වුණා\nඒ අනුව\nවැට් බද්ද පැනවෙන භාණ්ඩ හා සේවා\nදුරකථන ගාස්තු\nතැපැල් ගාස්තු\nදුම්වැටි\nමත් පැන්\nවැට් බද්දෙන් නිදහස් භාණ්ඩ හා සේවා\nතිරිගු පිටි\nසහල්\nසීනි\nකරවල\nටින් මාළු\nඋම්බලකඩ\nපාන්\nපොහොර\nඖෂධ\nඩීසල්\nභූමි තෙල්\nපෙට්‍රල්\nඅධ්‍යාපන සේවා\nනිවාස\nසෞඛ්‍ය සේවා\nස්මාර්ට් දුරකථන",
       "URL": "https://www.hirunews.lk/146159/භාණ්ඩ-හා-සේවා-81-ක්-වැට්-බද්දෙන්-ඉවතට-තැපැල්-දුරකථන-ගාස්තු-මත්පැන්-සහ-දුම්වැටිවල-බදු-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=4821"
}