{
       "Source": "hirunews",
       "Timestamp": "Saturday, 16 July 2022 - 20:19",
       "Headline": "ශ්‍රී ලන්කන් යානයක් චෙන්නායි ගුවන්තොටුපලට හදිසියේ ගොඩබස්වයි",
       "News Content": "ශ්‍රී ලංකාවේ සිට පිටත්ව ගිය ශ්‍රී ලංකන් ගුවන් සමාගමට අයත් යානයක් චෙන්නායි ගුවන්තොටුපලට හදිසි ගොඩබැස්වීමක් සිදුකර තිබෙනවා.\nඉන්දීය මාධ්‍ය වාර්තා කළේ ඊයේ පෙරවරු 9.10ට මෙම ගොඩබැස්වීම සිදුකර ඇති බවයි.\nනියමුවා විසින් යානයේ හයිඩ්‍රොලික් පද්ධතියේ කාර්මික දෝශයක් හඳුනා ගැනීමත් සමගයි ආරක්ෂිත පියවරක් ලෙසට මෙම ගොඩබැස්වීම සිදුකර ඇත්තේ.\nඒ අනුව එය ආරක්ෂිතව ගොඩබස්වනු ලැබූ බව ඉන්දීය මාධ්‍ය වාර්තා ප්‍රකාශකර තිබෙනවා.\nමෙම ශ්‍රී ලංකන් යානයේ හදිසි ගොඩබැස්වීම සඳහා චෙන්නායි ගුවන්තොටුපලට ගිලන් රථ මෙන්ම ගිනි නිවීමේ රථ ද ගෙන්වා ආරක්ෂිත පියවර රැසක් ගෙන තිබූ බව සඳහන්.\nකෙසේවෙතත් මෙම යානයේ පැමිණීම හේතුවෙන් එම ගුවන්තොටුපලේ අනෙක් කටයුතුවලට කිසිදු බාධාවක් සිදු නොවූ බව ද එහි බලධාරීන් ප්‍රකාශකර තිබෙනවා.\nකොළඹ සිට පිටත් වූ ශ්‍රී ලංකන් ගුවන් සේවයට අයත් (UL121) දරණ යානය මෙලෙස ගොඩබැස්වූ බවයි ඉන්දීය මාධ්‍ය ප්‍රකාශ කළේ.",
       "URL": "https://www.hirunews.lk/310159/ශ්‍රී-ලන්කන්-යානයක්-චෙන්නායි-ගුවන්තොටුපලට-හදිසියේ-ගොඩබස්වයි",
       "Category": "Local News",
       "Parent URL": "https://www.hirunews.lk/local-news.php?pageID=1015"
}