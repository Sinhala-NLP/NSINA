{
       "Source": "hirunews",
       "Timestamp": "Monday, 08 August 2016 - 6:53",
       "Headline": "ශ්‍රී ලංකා නිදහස් පක්ෂයට ඉන්නේ එක නායකයෙක්",
       "News Content": "ශ්‍රී ලංකා නිදහස් පක්ෂයට සිටිය යුත්තේ එක් නායකයෙකු පමණක් බව එම පක්ෂයේ ජ්‍යෙෂ්ඨ උප සභාපති අමාත්‍ය නිමල් සිරිපාලද සිල්වා පවසනවා.\nබදුල්ල දිස්ත්‍රික් ක්‍රියාකාරීන්ගේ හමුවකට  ඊයේ එක්වෙමිනුයි ඔහු මේ බව කියා සිටියේ.\nආණ්ඩුවේ සැළසුම් කුමක්ද යන්න ජනතාවට ප්‍රකාශ නොකිරීම ආණ්ඩුවේ පවතින වරදක් බව අමාත්‍ය හරීන් ප්‍රනාන්දු බදුල්ලේ ඊයේ පැවති තවත් උත්සවයකට එක්වෙමින් සඳහන් කළා.\nමේ අතර ඒකාබද්ධ විපක්ෂය පසුගියදා ක්‍රියාත්මක කළ පා ගමන නිසා ආණ්ඩුව බියට පත්ව සිටින බවයි එම විපක්ෂය නියෝජනය කරන දකුණු පළාත් සභා මන්ත්‍රී ක්‍රිශාන්ත පුෂ්පකුමාර සඳහන් කළේ.\nඔහු මේ බව කියා සිටියේ ගාල්ලේ ඊයේ පැවති උත්සවයකට එක්වෙමින්.",
       "URL": "https://www.hirunews.lk/140063/ශ්‍රී-ලංකා-නිදහස්-පක්ෂයට-ඉන්නේ-එක-නායකයෙක්",
       "Category": "Local News",
       "Parent URL": "https://www.hirunews.lk/local-news.php?pageID=4932"
}