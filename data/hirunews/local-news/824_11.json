{
       "Source": "hirunews",
       "Timestamp": "Wednesday, 05 October 2022 - 8:37",
       "Headline": "කලකට පසු ව ඉන්දියානුවෝ දුසේරා සමරති",
       "News Content": "කොවිඩ් -19 වසංගතය පිළිබඳ බිය පහ ව ගොස් ඇති හෙයින් මිලියන සංඛ්‍යාත ඉන්දියානුවන් 'දුසේරා' හින්දු උත්සවය සමරා තිබෙනවා.\nපසුගිය වසර දෙක තුළ කොවිඩ් වසංගත තත්ත්වය හේතුවෙන් විවිධ උත්සව හා සැමරුම් ආදිය තහනම් කෙරුණා.\nසැප්තැම්බර් සහ ඔක්තෝබර් මාස අතර වැටෙන චන්ද්‍ර දින දර්ශනයේ හත් වැනි මාසයේ 10 වැනි දින දුසේරා සමරනු ලැබෙ යි.\nමෙම උත්සවයේ දී හින්දු දෙවියා වන රාම් විසින් හිස් 10කින් යුත් යක්ෂ රජු වන රාවණ ව පරාජය කිරීම සමරෙන අතර, නපුරට එරෙහි ව යහපත ජයග්‍රහණය කිරීම සංකේතවත් කෙරෙන බව යි සඳහන් වන්නේ.\nඉන්දියාව පුරා විවිධ චාරිත්‍ර වාරිත්‍ර හා ක්‍රියාකාරකම් සමඟ දුසේරා මෙවර ද සැමරුණු බව වාර්තා වනවා.",
       "URL": "https://www.hirunews.lk/317062/කලකට-පසු-ව-ඉන්දියානුවෝ-දුසේරා-සමරති",
       "Category": "Local News",
       "Parent URL": "https://www.hirunews.lk/local-news.php?pageID=824"
}