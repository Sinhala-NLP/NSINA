{
       "Source": "hirunews",
       "Timestamp": "Friday, 05 February 2016 - 18:28",
       "Headline": "වකුගඩු ජාවාරම ගැන සෙවු කමිටු වාර්තාව සෞඛ්‍ය ඇමතිට",
       "News Content": "වකුගඩු ජාවාරමකට අදාළව ශ්‍රී ලාංකික වෛද්‍යවරු 6 දෙනෙකු සම්බන්ධ බවට ඉන්දීය පොලිසිය කළ අනාවරණය පිළිබඳ සොයා බැලීම සඳහා පත්කළ පංච පුද්ගල කමිටු වාර්තාව සෞඛ්‍ය අමාත්‍ය රාජිත සේනාරත්නට ලබාදී තිබෙනවා.\nසෞඛ්‍ය අමාත්‍යාංශය සඳහන් කළේ මෙම කමිටුව මගින් පෞද්ගලික රෝහල් විමර්ශනය කර දත්ත ලබාගෙන ඇති බවයි.\nමෙම පංච පුද්ගල කමිටුවේ වාර්තාව දින 3 ක් ඇතුළත ලබාදෙන ලෙස නියෝග කර තිබුණත් පසුව මෙම සිදුවීම සම්බන්ධයෙන් සොයා බලා සම්පූර්ණ වාර්තාවක් ලබාදෙන ලෙස සෞඛ්‍ය අමාත්‍යවරයා එම කමිටුවට උපදෙස් ලබාදී තිබුණා.\nවාර්තාව ලැබුණු පසු ඒ පිළිබඳ ප්‍රකාශයක් ලබාදෙන බවයි  අමාත්‍යවරයා සඳහන් කලේ.\nඉන්දියාව සහ ශ්‍රී ලංකාව අතර වකුගඩු ජාවාරමක් ක්‍රියාත්මක වන අතර ඊට මෙරට වෛද්‍යවරුන් 6 දෙනෙකු සම්බන්ධ බව අනාවරණ කළේ ඉන්දීය පොලිසිය මගින්.\nඉන් අනතුරුව ශ්‍රී ලංකාවේ විදේශිකයන්ට සිදුකෙරෙන වකුගඩු සැත්කම් නතර කිරීමට සෞඛ්‍ය අමාත්‍යාංශය පියවර ගත්තා.",
       "URL": "https://www.hirunews.lk/125551/වකුගඩු-ජාවාරම-ගැන-සෙවු-කමිටු-වාර්තාව-සෞඛ්‍ය-ඇමතිට",
       "Category": "Local News",
       "Parent URL": "https://www.hirunews.lk/local-news.php?pageID=5181"
}