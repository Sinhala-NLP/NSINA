{
       "Source": "hirunews",
       "Timestamp": "Saturday, 29 October 2016 - 9:28",
       "Headline": "මන්නාරමේදී ඩෙටනේටර් තොගයක් අත්අඩංගුවට",
       "News Content": "තලෙයිමන්නාරම - මන්නාරම ප්‍රධාන මාර්ගයේ පල්ලෙමුනෙයි ප්‍රදේශයේදී ඩෙටනේටර් කරල් තොගයක් සොයාගෙන තිබෙනවා.\nඑම ප්‍රදේශයේ පිහිටි පොලිස් මාර්ග බාධකයේදී සැක කටයුතු ලෙස ගමන් ගත් යතුරුපැදියක් පරීක්ෂා කිරීමේදී මෙම පුපුරණද්‍රව්‍ය සොයා ගත් බව මන්නාරම පොලීසියේ ප්‍රකාශකයෙකු කියා සිටියා.\nපොලීසියට ලද තොරතුරක් මත සිදුකළ මෙම වැටලීමේදී 22 සහ 25 හැවිරිදි තරුණයන් දෙදෙනෙකු අත්අඩංගුවට ගෙන තිබෙනවා.\nඔවුන් විසින් මෙම පුපුරණ ද්‍රව්‍ය යතුරුපැදියේ සඟවා රැගෙන යාමට උත්සාහ කර ඇති බව සඳහන්.\nඅත්අඩංගුවට ගත් සැකකරුවන් හා පුපුරණ ද්‍රව්‍ය තොගය මන්නාරම අධිකරණයට ඉදිරිපත් කර ඇති අතර එහිදී සැකකරුවන් දෙදෙනා මේ මස 31 වන දා දක්වා රක්ෂිත බන්ධනාගාර ගත කිරීමටයි මන්නාරම ප්‍රධාන මහේස්ත්‍රාත්වරයා නියෝග කර ඇත්තේ.\nඉන්දියාවේ නිෂ්පාදිත මෙම පුපුරණ ද්‍රව්‍ය අතර මසුන් මැරීමේ අවශ්‍යතාවක් සඳහා මෙලෙස ගෙන එන්නට ඇති බවට සිදුකළ මූලික පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/146326/මන්නාරමේදී-ඩෙටනේටර්-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4818"
}