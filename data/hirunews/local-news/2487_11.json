{
       "Source": "hirunews",
       "Timestamp": "Monday, 31 August 2020 - 12:51",
       "Headline": "මෙරට 19ත් 25ත් පිරිමින් අතර HIV අසාදනය ඉහළට (වීඩියෝ)",
       "News Content": "මෙරට වයස අවුරුදු 19 ත් 25ත් අතර වයස් කාණ්ඩයේ පිරිමි පුද්ගලයින් අතර HIV ආසාදනය වීම ඉහළගොස් ඇති බව ජාතික ලිංගාශ්‍රිත රෝග හා ඒඩ්ස් මර්දන වැඩසටහනේ අධ්‍යක්ෂිකා විශේෂඥ වෛද්‍ය රසාංජලී හෙට්ටිආරච්චි මහත්මිය පවසනවා.\nඇය වැඩිදුරටත් සඳහන් කළේ HIV ආසාදිත පුද්ගලයන් 1600 දෙනෙකු පමණ මේ වන විට එම ආසාදිත තත්ත්වය නොදැන රටපුරා සැරිසරන බවයි.\nජාතික ලිංගාශ්‍රිත රෝග හා ඒඩ්ස් මර්දන වැඩසටහනේ සායන වල මේ වන විට ලියාපදිංචි වී ප්‍රතිකාර ලබන පුද්ගලයින් සංඛ්‍යාව 2000ක්.\nනමුත් ජාතික ඒඩ්ස් මර්දන වැඩසටහන සිදුකළ සමීක්ෂණයකට අනුව අනාවරණ වී ඇත්තේ මෙම වසර වන විට එම සායනවල ලියාපදිංචි වී පුද්ගලයන් 3600 දෙනෙකු පමණ ප්‍රතිකාර ලබාගත යුතු බවයි.\nකෙසේ වෙතත් ජාතික ලිංගාශ්‍රිත රෝග හා ඒඩ්ස් මර්දන ඒකකය ඉල්ලා සිටින්නේ සැක සහිත කිසියම් පුද්ගලයෙකු වේනම් තම ආයතනයේ සායන වෙත පැමිණ නොමිලේම රුධිර පරික්ෂාවක් කරගන්නා ලෙසයි.",
       "URL": "https://www.hirunews.lk/249055/මෙරට-19ත්-25ත්-පිරිමින්-අතර-hiv-අසාදනය-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2487"
}