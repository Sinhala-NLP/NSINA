{
       "Source": "hirunews",
       "Timestamp": "Monday, 19 December 2022 - 13:09",
       "Headline": "නත්තල් සැණකෙළියක් වූ අරගල බිම බලන්න ආ ජනපති",
       "News Content": "සංචාරක සංවර්ධන මණ්ඩලය, ත්‍රිවිධ හමුදාව සහ පොලිසිය එක්ව ජනාධිපති කාර්යාල පරිශ්‍රය අවට සංවිධානය කළ විශේෂ නත්තල් කැරොල් ගී ප්‍රසංගය සහ සැණකෙළිය ඊයේ (18) පස්වරුවේ දී ජනාධිපති රනිල් වික්‍රමසිංහ අතින් විවෘත කෙරුණා.\nනත්තල් අසිරිය විඳ ගැනීමට ජනතාවට අවස්ථාව සලසා දෙමින් මෙය සංවිධානය කර තිබූ අතර ජාති, ආගම් බේදයකින් තොරව අති විශාල ජනතාවක් ඊයේ (18) ජනාධිපති කාර්යාලය අවට සහ කොළඹ ගාලු මුවදොර පිටියට රැස්ව සිටියා.\nමෙම නත්තල් කැරොල් ගී ප්‍රසංගය සහ සැණකෙළිය දෙසැම්බර් 23 වැනිදා දක්වා දිනපතා රාත්‍රී 7.00 සිට රාත්‍රී 8.30 දක්වා පැවැත්වෙන බවයි ජනාධිපති මාධ්‍ය අංශය පවසන්නේ.",
       "URL": "https://www.hirunews.lk/323029/නත්තල්-සැණකෙළියක්-වූ-අරගල-බිම-බලන්න-ආ-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=657"
}