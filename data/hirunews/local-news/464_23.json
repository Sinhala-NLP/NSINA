{
       "Source": "hirunews",
       "Timestamp": "Monday, 20 March 2023 - 12:39",
       "Headline": "අමාත්‍ය ප්‍රසන්න රණතුංග කණස්සල්ලෙන් (නිවේදන)",
       "News Content": "පසුගිය වසරේ මැයි 9 වැනිදා ඇතිවූ නොසන්සුන්තාවයේ දී උඩුගම්පල පිහිටි සිය නිවස ගිනි තබා විනාශ කිරීමේ සිද්ධිය සම්බන්ධයෙන් සිදුකළ පැමිණිල්ල විමර්ශනය කිරීමේ ප්‍රමාදය පිළිබඳ කණස්සල්ල පළ කරමින් නාගරික සංවර්ධන හා නිවාස අමාත්‍ය ප්‍රසන්න රණතුංග මානව හිමිකම් කොමිෂන් සභාවට ලිපියක් යොමුකර තිබෙනවා.\nඔහු තම ලිපියෙන් පෙන්වා දෙන්නේ මානව හිමිකම් කොමිෂන් සභාව හමුවේ පෙනී සිටීම සඳහා කඩිනමින් දිනයක් හා වේලාවක් ලබාදෙන ලෙස තමන් අවස්ථා හතරකදී ලිඛිතව ඉල්ලා සිටි බවයි.\nකෙසේ වෙතත් මෙතෙක් ප්‍රතිචාරයක් නොදැක්වීම සම්බන්ධයෙන් කණගාටුව පළ කරන අතර,ඊට කඩිනමින් අවස්ථාවක් ලබාදෙන ලෙසයි අමාත්‍ය ප්‍රසන්න රණතුංග සිය ලිපිය මගින් වැඩිදුරටත් ඉල්ලා ඇත්තේ.",
       "URL": "https://www.hirunews.lk/330442/අමාත්‍ය-ප්‍රසන්න-රණතුංග-කණස්සල්ලෙන්-නිවේදන",
       "Category": "Local News",
       "Parent URL": "https://www.hirunews.lk/local-news.php?pageID=464"
}