{
       "Source": "hirunews",
       "Timestamp": "Saturday, 30 April 2022 - 15:02",
       "Headline": "මීගමුවේ උපන්දින සාදයේ දී වැටලූ මත්ද්‍රව්‍ය - කාන්තාවන් තුනක් කොටුවෙයි",
       "News Content": "මීගමුව - ඒත්තුකාල ප්‍රදේශයේ නිවාඩු නිකේතනයක උපන්දින සාදයක් පවත්වමින් සිටි කාන්තාවන් 3 දෙනෙකු ඇතුළු 9 දෙනෙකු අයිස් මත්ද්‍රව්‍ය සහ හෙරොයින් සමග අත්අඩංගුවට ගෙන තිබෙනවා.\nඅද (30) අලුයම මීගමුව කොට්ඨාශ අපරාධ විමර්ශන අංශය සිදුකළ වැටලීමකදී මොවුන් අත්අඩංගුවට ගත් බවයි පොලීසිය සඳහන් කළේ.\nඔවුන් සතුව තිබී අයිස් ග්‍රෑම් 1 ක්, හෙරොයින් ග්‍රෑම් 9 ක් හා මිලිග්‍රෑම් 350 ක් මෙන්ම ගංජා සුරුට්ටු ද සොයා ගෙන තිබෙනවා.\nසැකකරුවන් වයස අවුරුදු 20 ත් 40 ත් අතර පසුවන මීගමුව ප්‍රදේශයේ පදිංචිකරුවන්.",
       "URL": "https://www.hirunews.lk/303182/මීගමුවේ-උපන්දින-සාදයේ-දී-වැටලූ-මත්ද්‍රව්‍ය-කාන්තාවන්-තුනක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1200"
}