{
       "Source": "hirunews",
       "Timestamp": "Friday, 29 October 2021 - 13:18",
       "Headline": "අපනයන ආදායම් ඉලක්ක සියයට 70ක් සපුරා ගනී",
       "News Content": "මේ වසරේ මෙරට අපනයන ආදායම් ඉලක්කයෙන් සියයට 70ක් සැප්තැම්බර් මාසය අවසාන වනවිට සපුරා ගැනීමට හැකි වී තිබෙනවා.\nඒ, සැප්තැම්බර් මාසයේ ඩොලර් මිලියන 995.8ක අපනයන ආදායමක් උපයා ගැනීමත් සමඟයි.\nජනවාරි සිට සැප්තැම්බර් දක්වා කාලය සැළකූ විට අපනයන ආදායම ඩොලර් බිලියන 8.8ක් වන අතර, එය පෙර වසරට සාපේක්ෂව සියයට 19ක වර්ධනයක්.\nඅපනයන සංවර්ධන මණ්ඩලයේ සභාපති සුරේෂ් ද මෙල් ප්‍රකාශ කළේ, කොරෝනා වසංගතය පාලනය කිරීමේ සීමාවන් හමුවේ ලද මෙම ආදායම කැපී පෙනෙන ජයග්‍රහණයක් බවයි.\nවෙළඳ භාණ්ඩ මෙන්ම සේවා අංශයේ අපනයන වර්ධනයක් මෙහිදී දක්නට ලැබීම විශේෂත්වයක්.\nවසරේ මුල් මාස 9 තුළ එලෙස සේවා අංශයේ අපනයනයන්ගෙන් ලද ආදායම ඩොලර් බිලියන 2.2 කට අධිකයි.",
       "URL": "https://www.hirunews.lk/286388/අපනයන-ආදායම්-ඉලක්ක-සියයට-70ක්-සපුරා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1598"
}