{
       "Source": "hirunews",
       "Timestamp": "Tuesday, 21 June 2016 - 12:32",
       "Headline": "කච්චතිව් යළි ගන්නා බවට ජයලලිතාගෙන් ප්‍රතිඥා",
       "News Content": "කච්චතිව් දූපත නැවත ඉන්දියාවට පවරා ගැනීම සඳහා කටයුතු කරන බවට තමිල්නාඩු මහඇමතිනී ජයලලිතා ජයරාම් ප්‍රාන්ත සභාවේදී ඊයේ ප්‍රතිඥාවක් ලබාදුන්නා.\n1974 වසරේ ගිවිසුමක් යටතේ ශ්‍රී ලංකාවට පැවරුණු කච්චතිව් දූපත තමිල්නාඩු ධීවරයන්ගේ සාම්ප්‍රදායික නැවතුම්පොළක් ලෙසයි ජයලලිතා හඳුන්වන්නේ.\nදූපත අවට මසුන් මැරීමට 1974 ගිවිසුම යටතේ අවසර හිමි වුවද 1976 වසරේ ඇති කර ගත් තවත් ගිවිසුමකින් එම අයිතිය ද වළක්වා ඇති බවයි තමිල්නාඩු මහඇමතිනිය පෙන්වා දෙන්නේ.\nමෙම ගිවිසුම් දෙකම අභියෝගයට ලක් කරමින් ජයලලිතා 2008 වසරේ ඉන්දීය ශ්‍රේෂ්ඨාධිකරණය වෙත පෙත්සම් ගොනු කළා.",
       "URL": "https://www.hirunews.lk/136083/කච්චතිව්-යළි-ගන්නා-බවට-ජයලලිතාගෙන්-ප්‍රතිඥා",
       "Category": "Local News",
       "Parent URL": "https://www.hirunews.lk/local-news.php?pageID=4997"
}