{
       "Source": "hirunews",
       "Timestamp": "Monday, 04 January 2021 - 6:41",
       "Headline": "චාවකච්චේරියේ දරුණු අනතුරක් - සිව්දෙනෙකුට බරපතලයි (ඡායාරූප)",
       "News Content": "යාපනය, චාවකච්චේරි, නුනාවිල් ප්‍රදේශයේදී ඊයේ (03) පස්වරුවේ සිදුවු රිය අනතුරකින් පුද්ගලයින් සිව්දෙනෙකු බරපතල තුවාල ලබා තිබෙනවා.\nචාවකච්චේරි පොලිසිය පැවසුවේ මන්නාරම සිට යාපනය දක්වා ගමන්ගත් ශ්‍රී ලංකා ගමනාගමන මණ්ඩලයට අයත් බස් රථයක් සහ යාපනය දෙස සිට ගමන්ගත් වෑන් රථයක් එකිනෙක ගැටීමෙන් මෙම අනතුර සිදුව ඇති බවයි.\nඅනතුරින් වෑන් රථයට දැඩි හානි සිදුව ඇති අතර, තුවාල ලබා ඇත්තේ වෑන් රථයේ ගමන්ගත් සිව්දෙනෙකු බවයි අප වාර්තාකරු සඳහන් කළේ.\nතුවාලකරුවන් යාපනය රෝහලට ඇතුළත් කර ඇති අතර අධික වේගය අනතුරට හේතුවී තිබෙනවා.\nඡායාරූප - වවුනියාව, මාධව කුලසූරිය",
       "URL": "https://www.hirunews.lk/258699/චාවකච්චේරියේ-දරුණු-අනතුරක්-සිව්දෙනෙකුට-බරපතලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2236"
}