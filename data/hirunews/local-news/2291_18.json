{
       "Source": "hirunews",
       "Timestamp": "Sunday, 06 December 2020 - 15:06",
       "Headline": "වනජීවි නිලධාරීන් හෙට යළි වර්ජනයක (වීඩියෝ)",
       "News Content": "පොළොන්නරුව ජල ගැලුම් නිම්න ජාතික වනෝද්‍යානයේ පාරිසරික හානිය වළක්වා ගැනීම සඳහා බලධාරීන් කටයුතු නොකිරීමට එරෙහිව හෙට දිවයින පුරා යළි සංකේත වැඩවර්ජනයක නිරතන බව සමස්ත ලංකා ඒකාබද්ධ වනජීවි නිලධාරීන්ගේ සංගමය පවසනවා.\nපසුගිය දා ඔවුන් සංකේත වැඩ වර්ජනයක නිරත වූයේ ජල ගැලුම් නිම්න ජාතික වනෝද්‍යානයේ සිදුවන පාරිසරික හානිය සහ එහි ගවයින් ගාල් කිරීම සම්බන්ධයෙන් රාජ්‍ය අමාත්‍ය විමලවීර දිසානායක දැනුවත් කිරීමට පැමිණි අවස්ථාවේ අමාත්‍යවරයා වනජීවි නිලධාරීන්ට බැන වැදුණු බව පවසමින්.\nකෙසේ වෙතත්, තවමත් වනෝද්‍යානයේ පාරිසරික හානිය වළක්වා ගැනීම සඳහා බලධාරීන් පියවර ගෙන නොමැති බවයි සමස්ත ලංකා ඒකාබද්ධ වනජීවි නිලධාරීන්ගේ සංගමයේ සභාපති ප්‍රභාෂ් කරුණාතිලක සඳහන් කළේ.\nකෙසේ වෙතත්, තමා කැබිනට් අමාත්‍යවරයා ලෙස වනජීවි ආඥා පනත උල්ලංගණය කර කටයුතු කිරීමට ඉඩ ලබානොදෙන බව වනජීවි හා වන සංරක්ෂණ අමාත්‍ය සී.බී. රත්නායක ප්‍රකාශ කළා.\nඒ, මහනුවර දී අද (06) මාධ්‍ය වෙත අදහස් දක්වමින්.\nමේ අතර, පොළොන්නරුව ජල ගැලුම් නිම්න ජාතික වනෝද්‍යානයේ වෙහෙරගොඩයාය ප්‍රදේශයේ ඉදිකර ඇති ගව මඩු, භික්ෂූන් වහන්සේ සහ පිරිසක් පැමිණ කඩා ඉවත් කර දැමීමට අද කටයුතු කරනු ලැබුවා.",
       "URL": "https://www.hirunews.lk/256423/වනජීවි-නිලධාරීන්-හෙට-යළි-වර්ජනයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2291"
}