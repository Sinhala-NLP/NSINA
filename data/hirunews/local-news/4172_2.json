{
       "Source": "hirunews",
       "Timestamp": "Thursday, 14 December 2017 - 19:34",
       "Headline": "විල්පත්තු වන විනාශයේ තරම",
       "News Content": "විල්පත්තුව ජාතික වනෝද්‍යානය අවට සංවේදී වන කලාපය විනාශ කිරීමට එරෙහිව අද විල්පත්තු සුරකිමු සංවිධානය විරෝධතා පා ගමනක් සංවිධාන කර තිබුණා.\nපා ගමනින් අනතුරුව විරෝධතාකරුවන් එක්සත් ජාතින්ගේ සංවිධානයේ කොළඹ මුලස්ථානයට සිදුව ඇති වන විනාශය පිළිබද වාර්තාවක් ද ලබාදුන්නා.\n2015 වසරේ අප්‍රේල් මස 22 වැනිදා හිරු සී.අයි.ඒ පළමු වරට විල්පත්තුවට උතුරින් පිහිටි කල්ලාරු වනාන්තර පද්ධතිය සුණු විසුණු කරමින් දේශපාලන වුවමනාවන් මත ජනතාව පදිංචි කරවන බව හෙළි කළා.\nවිල්පත්තුව අවට වන විනාශය පිළිබඳ සමාජ ජාල වෙබ් අඩවි ඇතුළු සිවිල් සමාජය පුරා දැඩි මතවාදයක් ඇති වුණේ එම අනාවරණයත් සමගයි.\nපසුගිය යුද සමයේ අවතැන් වූ ජනතාවට මෙහි ඉඩම් ලබාදෙන බව පවසා කල්ලාරු වනාන්තරය විනාශ කළද හිරු සි.අයි.ඒ කළ අනාවරණයක් සමග ඇතැම් ප්‍රදේශවල ඉදිකර තිබූ පැල්පත් නිවාස මේ වනවිට අතහැර දමා තිබෙනවා.\nඑමෙන්ම මෙම ප්‍රදේශයේ ඉදිකර ඇති ස්ථීර නිවාස ද බොහොමයක් මේ වනවිට ජන ශුන්‍ය තත්ත්වයට පත්ව ඇති අයුරු හිරු සී.අයි.ඒ හරහා ඊයේ අප අනාවණ කළා.\nවිල්පත්තුව අවට සිදුව ඇති වන විනාශයට සාධාරණයක් ඉටු කරන ලෙස ඉල්ලමින් අද මෙම විරෝධතා පා ගමන කොළඹ විහාර මහාදේවී උද්‍යාන පරිශ්‍රයෙන් ආරම්භ වුණා.\nඒ, කලාකරුවන්, සිවිල් සංවිධාන නියෝජිතයින් ඇතුළු පිරිසකගේ සහභාගීත්වයෙන්.",
       "URL": "https://www.hirunews.lk/178411/විල්පත්තු-වන-විනාශයේ-තරම",
       "Category": "Local News",
       "Parent URL": "https://www.hirunews.lk/local-news.php?pageID=4172"
}