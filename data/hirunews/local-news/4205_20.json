{
       "Source": "hirunews",
       "Timestamp": "Wednesday, 22 November 2017 - 19:23",
       "Headline": "ඒකාබද්ධ මන්ත්‍රීවරුන්ගෙන් කථානායකට ලිපියක්",
       "News Content": "පසුගිය රජයේ රහසිගත ණය සම්බන්ධයෙන් සිදුකරන ප්‍රකාශ පිළිබඳ පරීක්ෂණයක් ඉල්ලා ඒකාබද්ධ විපක්ෂයේ මන්ත්‍රීවරුන් 12 දෙනෙකුගේ අත්සනින් යුත් ලිපියක් කථානායක කරූ ජයසූරිය වෙත අද භාරදෙනු ලැබුවා.\nඅනතුරුව පාර්ලිමේන්තු සංකීර්ණයේ මාධ්‍ය හමුවක් කැඳවමින් පාර්ලිමේන්තු මන්ත්‍රී බන්දුල ගුණවර්ධන ඒ පිළිබඳව අදහස් දක්වා සිටියා.\nපසුගිය රජය සමයේ රහසිගත ණය සම්බන්ධයෙන් වාර්තා ඇති බවට ආණ්ඩුව ප්‍රකාශ සිදුකළද එවැනි වාර්තා නොමැති බව බන්දුල ගුණවර්ධන මන්ත්‍රිවරයා එහිදී වැඩිදුරටත් සඳහන් කළා.",
       "URL": "https://www.hirunews.lk/176683/ඒකාබද්ධ-මන්ත්‍රීවරුන්ගෙන්-කථානායකට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4205"
}