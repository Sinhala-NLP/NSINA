{
       "Source": "hirunews",
       "Timestamp": "Friday, 19 May 2017 - 8:55",
       "Headline": "හබරණදී මෝටර් රියක් නතර කිරීමට ගිය පොලිස් නිලධාරියෙකු තුවාල ලබා රෝහලේ",
       "News Content": "හබරණ - වටරවුම් මාර්ගයේ පොලිස් අණ නොතකා ධාවනය කළ මෝටර් රථයක් නතර කිරීමට ගිය පොලිස් නිලධාරියෙකු තුවාල ලබා රෝහල් ගතකර තිබෙනවා.\nඅද අලූයම අදාළ මෝටර් රථය පොළොන්නරුවේ සිට ත්‍රිකුණාමලය දෙසට ගමන් කරමින් තිබියදී හබරණ මාර්ග බාධකය අසළ නතර කරන ලෙසට දැනුම්දී තිබෙනවා.\nපසුව මෝටර් රථය පලා යාමට උත්සාහ කිරීමේදී එහි රාජකාරියේ නිරතව සිටි පොලිස් නිලධාරියෙකු එහි පිටුපස දොරෙහි එල්ලී ඇති බව සඳහන්.\nමෝටර් රථයේ රියදුරු පොලිස් නිලධාරියා සමග මෝටර් රථය අසළ තිබූ තාප්පයක සහ කන්ටේනරයක හප්පා ඇති අතර, එහිදී තුවාල ලැබූ පොලිස් නිලධාරියා මේ වනවිට පොළොන්නරුව දිස්ත්‍රික් රෝහලේ 18 වන වාට්ටුවේ ප්‍රතිකාර ලබනවා.\nඑම අවස්ථාවේදී මෝටර් රථයේ සිටි පුද්ගලයින් පස්දෙනා පලාගොස් ඇති බවයි පොලීසිය සඳහන් කළේ.\nඅදාළ මෝටර් රථයේ පසුගිය 17 වනදා කඩුගන්නාව ප්‍රදේශයේ වෙළඳසැල් කිහිපයක් කොල්ලකෑමේ සිද්ධියකට සම්බන්ධ පිරිසක් ගමන් ගෙන ඇති අතර, පලාගිය සැකකරුවන් පස්දෙනාගෙන් සිව්දෙනෙකු මේ වනවිට පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/161647/හබරණදී-මෝටර්-රියක්-නතර-කිරීමට-ගිය-පොලිස්-නිලධාරියෙකු-තුවාල-ලබා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4510"
}