{
       "Source": "hirunews",
       "Timestamp": "Friday, 28 October 2016 - 7:24",
       "Headline": "නමුණුකුල තරණය කළ තරුණයාගේ මළ සිරුර බදුල්ලේ තටාකයක",
       "News Content": "බදුල්ල - ස්ප්‍රිංවැලි වත්තේ බ්ලැක්පූල් නැමැති ස්වභාවික තටාකයක තිබී තරුණයෙකුගේ මළ සිරුරක් ඊයේ (27) පස්වරුවේ බදුල්ල පොලිසිය විසින් සොයාගෙන තිබෙනවා.\nපොලිස් හදිසි ඇමතුම් අංශයට ලැබුණු තොරතුරකට අනුව මෙම මළ සිරුර සොයාගත් බවයි එහි ප්‍රකාශකයෙකු අප කළ විමසීමකදී කියා සිටියේ.\nමියගොස් ඇත්තේ නිට්ටඹුව ප්‍රදේශයේ පදිංචි 21 හැවිරිදි තරුණයෙක්.\nඔහු සිය මිතුරෙකු සමඟ බදුල්ල - ඉඹුල්ගොඩ ප්‍රදේශයේ ඥාතී නිවසකට පැමිණ තිබෙනවා.\nඑහි සිට නමුනුකුල කන්ද තරණය කිරීම සඳහා ගොස් යළි පැමිණ මෙම තටාකයේ දියනෑමට ගොස් ඇති බව සදහන්.\nඑහිදී මෙම අනතුර සිදුව ඇති අතර, ඒ පිළිබඳව මියගිය තරුණයාගේ මිතුරා පොලිසියට පවසා තිබෙනවා.\nකෙසේ වෙතත්, තරුණයා තටාකයට වැටුණේ කෙසේ දැයි තමා නොදුටු බවත් ඔහුගේ ප්‍රකාශයේ සඳහන් බවයි පොලිසිය කියා සිටියේ.",
       "URL": "https://www.hirunews.lk/146238/නමුණුකුල-තරණය-කළ-තරුණයාගේ-මළ-සිරුර-බදුල්ලේ-තටාකයක",
       "Category": "Local News",
       "Parent URL": "https://www.hirunews.lk/local-news.php?pageID=4819"
}