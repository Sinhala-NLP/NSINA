{
       "Source": "hirunews",
       "Timestamp": "Sunday, 23 May 2021 - 14:47",
       "Headline": "ඉදිරි දින තුන තුල ප්‍රදේශ රැසකට තද වැසි",
       "News Content": "බස්නාහිර සබරගමුව මධ්‍යම සහ දකුණු පළාත්වලට හෙට (24) දිනයේ සිට දින 3ක් මිලිමීටර් 150 ඉක්මවූ ඉතා තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඊසාන දිග බෙංගාල බොක්ක ආශ්‍රිත මුහුදු ප්‍රදේශයේ පැවති අඩු පීඩන තත්වය මේවන විට පීඩන අවපාතයක් දක්වා වර්ධනය වී ඇති බවයි එම දෙපාර්තමේන්තුව කියාසිටියේ.\nමේ හේතුවෙන් ඉදිරි දින තුන තුල දිවයින හරහා හමන සුළං තත්වයේ සහ දිවයිනේ නිරිතදිග ප්‍රදේශවල වැසි තත්වයේ වැඩිවීමක් සිදුවිය හැකියි.",
       "URL": "https://www.hirunews.lk/272211/ඉදිරි-දින-තුන-තුල-ප්‍රදේශ-රැසකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1934"
}