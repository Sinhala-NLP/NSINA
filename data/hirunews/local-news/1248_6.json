{
       "Source": "hirunews",
       "Timestamp": "Tuesday, 05 April 2022 - 17:48",
       "Headline": "දැඩි හමුදා ආරක්ෂාවක් යෙදූ කන්ටේනර බහාලුමක් කොළඹ වරායේ   (වීඩියෝ)",
       "News Content": "කොළඹ වරායේ ජේ. සී. ටී පර්යන්තයේ නවතා ඇති කන්ටේනර බහලුමකට දැඩි හමුදා ආරක්ෂාවක් ලබාදී ඇති බව දැක්වෙන ඡායාරූප සහ වීඩියෝ පෙලක් සමාජ මාධ්‍ය ඔස්සේ බහුල ලෙස සංසරණය වනවා.\nඊට අදාළ කන්ටේනර් බහලුමේ අංකය ලෙස දැක්වෙන්නේ 0270586 වශයෙන්.\nකොළඹ වරායෙන් පිට කිරීමට සූදානම් කර ඇති මෙම කන්ටේනර් බහාලුමේ අඩංගු වන්නේ මොනවා ද යන්න සම්බන්ධයෙන් තවමත් කිසිදු තොරතුරක් වාර්තා වන්නේ නැහැ.\nකෙසේ වෙතත් අප මේ සම්බන්ධයෙන් ශ්‍රී ලංකා රේගුවේ මාධ්‍ය ප්‍රකාශක නියෝජ්‍ය රේගු අධ්‍යක්ෂක සුදත්ත සිල්වාගෙන් සිදුකළ විමසීමකදී ඔහු කියා සිටියේ මේ සම්බන්ධයෙන් මාධ්‍ය ආයතන කීපයක් තමන්ගෙන් විමසීම් සිදුකළ බවයි.\nමෙම කන්ටේනර් බහලුම ට අදාල තොරතුරු ලබා ගත් සැණින් ඒ පිළිබඳව දැනුවත් කරන බවත් ඔහු සඳහන් කර සිටියා.",
       "URL": "https://www.hirunews.lk/301279/දැඩි-හමුදා-ආරක්ෂාවක්-යෙදූ-කන්ටේනර-බහාලුමක්-කොළඹ-වරායේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1248"
}