{
       "Source": "hirunews",
       "Timestamp": "Sunday, 20 November 2016 - 12:20",
       "Headline": "රථවාහන වැරදි වලට අය කෙරෙන දඩ මුදල 25,000 ක් කළ යුතුයි - ඇමති රාජිත",
       "News Content": "රථ වාහන වැරදි සම්බන්ධයෙන් අය කෙරෙන දඩ මුදල රුපියල් 25,000 ක් දක්වා ඉහළ නැංවිය යුතු බවට තමන් යෝජනා කරන්නේ යැයි සෞඛ්‍ය අමාත්‍ය රාජිත සේනාරත්න පවසනවා.\nමාර්ග අනතුරු සම්බන්ධයෙන් පසුගියදා පැවති දැනුවත් කිරීමේ වැඩසටහනකට එක්වෙමින් අමාත්‍යවරයා ඒ බව කියා සිටියා.\nඑහිදී රාජිත සේනාරත්න සදහන් කළේ විනයක් ඇති කිරීමේ අරමුණින් එය සිදුකළ යුතු බවයි.\nනියමිත වයස සම්පූර්ණ නොකර හෝ රියදුරු බලපත්‍රයක් නොමැතිව මෙන්ම බීමතින් රිය පැදවීම සම්බන්ධයෙන් ඉහළ දඩයක් පැනවිය යුතු බවයි අමාත්‍යවරයා එහිදී පෙන්වා දුන්නේ.",
       "URL": "https://www.hirunews.lk/147928/රථවාහන-වැරදි-වලට-අය-කෙරෙන-දඩ-මුදල-25000-ක්-කළ-යුතුයි-ඇමති-රාජිත",
       "Category": "Local News",
       "Parent URL": "https://www.hirunews.lk/local-news.php?pageID=4788"
}