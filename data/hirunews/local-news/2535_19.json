{
       "Source": "hirunews",
       "Timestamp": "Friday, 07 August 2020 - 0:24",
       "Headline": "මාතලේ දිස්ත්‍රික්කයෙන් ශ්‍රී ලංකා පොදුජන පෙරමුණට මන්ත්‍රී ආසන 4ක්",
       "News Content": "මාතලේ දිස්ත්‍රික්කයේ මැතිවරණ බල ප්‍රදේශ 4 ජය තහවුරු කර ගැනීමට ශ්‍රී ලංකා පොදුජන පෙරමුණ සමත්වුනා.\nඔවුන් ලබාගෙන ඇති ඡන්ද සංඛ්‍යාව 188779ක්.\nසමගි ජන බලවේගය ඡන්ද 73955ක් ලබාගෙන තිබෙනවා.\nජාතික ජන බලවේගය ඡන්ද 7542ක් ලබාගෙන ඇති අතර එක්සත් ජාතික පක්ෂයට මාතලේ දිස්ත්‍රික්කයෙන් ඡන්ද 6592ක් හිමිවී තිබෙනවා.\nමාතලේ දිස්ත්‍රික්කයේ ලියාපදිංචි ඡන්ද සංඛ්‍යාව 385592ක්.\nප්‍රකාශිත ඡන්ද සංඛ්‍යාව 312576ක්.\nමාතලේ දිස්ත්‍රික්කයේ ප්‍රතික්ෂේපිත ඡන්ද සංඛ්‍යාව 24503ක් වන අතර වලංගු ඡන්ද සංඛ්‍යාව 288073ක්.\nමාතලේ දිස්ත්‍රික්කයේ ශ්‍රී ලංකා පොදුජන පෙරමුණ තැපැල් ඡන්ද 14964ක් ලබාගත්තා.\nසමගි ජන බලවේගය ඡන්ද 3395ක් ලබාගෙන තිබෙනවා.\nජාතික ජන බලවේගය ඡන්ද 1028ක් ලබාගෙන ඇති අතර එක්සත් ජාතික පක්ෂයට මාතලේ දිස්ත්‍රික්කයෙන් හිමිවූ තැපැල් ඡන්ද සංඛ්‍යාව 694ක්.\nඒ අනුව ශ්‍රී ලංකා පොදුජන පෙරමුණට මාතලේ දිස්ත්‍රික්කයෙන් මන්ත්‍රී ආසන 4ක් හිමිවුනා.\nසමගි ජන බලවේගයට එක් ආසනයක් ලැබී තිබෙනවා.\nඑක්සත් ජාතික පක්ෂයට හෝ ජාතික ජන බලවේගයට මාතලේ දිස්ත්‍රික්කයෙන් කිසිදු මන්ත්‍රී ආසනයක් ලැබී නැහැ.",
       "URL": "https://www.hirunews.lk/247260/මාතලේ-දිස්ත්‍රික්කයෙන්-ශ්‍රී-ලංකා-පොදුජන-පෙරමුණට-මන්ත්‍රී-ආසන-4ක්",
       "Category": "Local News",
       "Parent URL": "https://www.hirunews.lk/local-news.php?pageID=2535"
}