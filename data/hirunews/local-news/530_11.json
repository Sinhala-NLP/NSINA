{
       "Source": "hirunews",
       "Timestamp": "Friday, 17 February 2023 - 13:14",
       "Headline": "හිටපු නියෝජ්‍ය අමාත්‍ය මයෝන් මුස්තාෆාගේ ප්‍රජා අයිතිය වසර හතකට අත්හිටවෙයි",
       "News Content": "හිටපු නියෝජ්‍ය අමාත්‍ය මයෝන් මුස්තාෆාගේ ප්‍රජා අයිතිය වසර හතකට අත්හිටුවීමට කොළඹ මහාධිකරණය අද (17) නියෝග කළා.\nඊට අමතරව ඔහුට මාස හයක සිර දඩුවමක් සහ රුපියල් 500ක දඩයක්ද නියම කරන බවයි මහාධිකරණ විනිසුරු ආදිත්‍ය පටබැඳිගේ දැනුම් දුන්නේ.\n2010 වසරේ පැවති ජනාධිපතිවරණයේදී ෆීල්ඩ් මාර්ෂල් සරත් ෆොන්සේකාට සහය ලබාගැනීම සඳහා රුපියල් ලක්ෂ 42ක මුදලක් පාර්ලිමේන්තු මන්ත්‍රී මොහොමඩ් මුසම්මිල්ට අල්ලසක් ලෙස ලබාදීම ඇතුලු චෝදනා කිහිපයක් යටතේ නීතිපතිවරයා පවරා තිබූ නඩුවේ තීන්දුව ප්‍රකාශයට පත් කරමිනුයි විනිසුරුවරයා මෙම තීන්දුව ලබාදෙනු ලැබුවේ.",
       "URL": "https://www.hirunews.lk/327620/හිටපු-නියෝජ්‍ය-අමාත්‍ය-මයෝන්-මුස්තාෆාගේ-ප්‍රජා-අයිතිය-වසර-හතකට-අත්හිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=530"
}