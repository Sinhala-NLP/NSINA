{
       "Source": "hirunews",
       "Timestamp": "Thursday, 31 August 2023 - 11:37",
       "Headline": "තලංගම ඝාතනයේ සැකකරු රටින් පලා යද්දී කොටු",
       "News Content": "පසුගිය 25 වන දා තලංගම, රොබට් ගුණවර්ධන මාවතේදී පුද්ගලයකු වෙඩි තබා ඝාතනය කළ සිද්ධියට සම්බන්ධ සැකකරුවකු අත්අඩංගුවට ගෙන තිබෙනවා.\nඑම සැකකරු රටින් පලා යෑමට තැත් කිරීමේදී ගුවන්තොටුපළ ආගමන-විගමන නිලධාරීන් විසින් මෙම අත්අඩංගුවට ගැනීම සිදු කළ බව පොලිසිය පවසනවා.\nපසුගිය 25 වන දා තලංගම රොබට් ගුණවර්ධන මාවතේදී\nමෝටර් සයිකලයකින් පැමිණි නාඳුනන තුවක්කුකරුවන් දෙදෙනෙකු විසින් පුද්ගලයකුට වෙඩි තබා පලා ගොස් තිබුණා.\nඑම තුවාලකරු කොළඹ ජාතික රෝහලට ඇතුළත් කළ අතර එදිනම ඔහු මිය ගිය බවයි වාර්තා වුණේ.",
       "URL": "https://www.hirunews.lk/346689/තලංගම-ඝාතනයේ-සැකකරු-රටින්-පලා-යද්දී-කොටු",
       "Category": "Local News",
       "Parent URL": "https://www.hirunews.lk/local-news.php?pageID=61"
}