{
       "Source": "hirunews",
       "Timestamp": "Saturday, 09 September 2017 - 12:31",
       "Headline": "ත්‍රී රෝද රථ දෙකක් ගැටී 3 කට බරපතල තුවාල (ඡායාරූප)",
       "News Content": "තලවාකැලේ සෙන්ට්ක්ලෙයාර් දිය ඇල්ල ප්‍රදේශයේදී ත්‍රී රෝද රථ දෙකක් මුහුණට මුහුණලා ගැටීමෙන් සිදුවු අනතුරකින් පුද්ගලයන් 3 දෙනෙකු බරපතල තුවාල ලබා තිබෙනවා.\nඅනතුරට ලක්වු එක් ත්‍රී රෝද රථයක් අඩි 200 ක පමණ ප්‍රපාතයකට පෙරලී ඇති බවයි අප වාර්තාකරු සඳහන් කළේ.\nවටවල ප්‍රදේශයේ සිට තලවාකැලේ දක්වා ගමන් කරමින් තිබු ත්‍රී රෝද රථයක් සහ තලවාකැලේ සිට හැටන් දක්වා ධාවනය වෙමින් තිබු ත්‍රී රෝද රථයක් මෙම අනතුරට ලක්වී ඇත්තේ ඊයේ රාත්‍රී 10 ට පමණයි.\nතුවාල ලබා ඇත්තේ වටවල සිට තලවාකැලේ දක්වා ධාවනය වු ත්‍රී රෝද රථයේ රියදුරා සහ එහි ගමන් කළ දෙදෙනෙක්.\nඅනතුර සම්බන්ධයෙන් අනෙක් ත්‍රී රෝද රථ රියදුරා පොලිස් අත්අඩංගුවට ගෙන තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/170507/ත්‍රී-රෝද-රථ-දෙකක්-ගැටී-3-කට-බරපතල-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4331"
}