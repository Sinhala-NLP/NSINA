{
       "Source": "hirunews",
       "Timestamp": "Monday, 11 September 2023 - 17:49",
       "Headline": "ශ්‍රීලනිප මධ්‍යම කාරක සභාව උණුසුම්වෙයි",
       "News Content": "ශ්‍රී ලංකා නිදහස් පක්ෂයේ මධ්‍යම කාරක සභාව ඩාර්ලි පාරේ පිහිට් ශ්‍රී ලංකා නිදහස් පක්ෂ කාර්යාලයේදී අද (11 ) රැස්වුණා.\nඑම හමුව පැවැත්වුණේ පක්ෂයේ සභාපති මෛත්‍රීපාල සිරිසේනගේ ප්‍රධානත්වයෙන් .\nපක්ෂයයේ මහ ලේකම් දයාසිරි ජයසේකර එම තනතුරින් සහ පක්ෂයෙන් ඉවත් කිරීමෙන් පසු මධ්‍යම කාරක සභාව මේ රැස්වු⁣ණේ ප්‍රථම වතාවටයි.\nමධ්‍යම කාරක සභාව සඳහා ආරාධනා කර තිබුණේ දයාසිරි විරෝධී කණ්ඩායමට පමණක් බවද එහිදී චෝදනා එල්ල වුණා.\nහිටපු පළාත් සභා අමාත්‍ය ගාමිණී තිලකසිරි, තමන්ගේ නම අවසන් මොහොතේ මධ්‍යම කාරක සභා රැස්වීමට සහභාගිවන අමුත්තන්ගේ නාමාවලියෙන් කපාහැර තිබීම සම්බන්ධයෙන් පක්ෂයේ සභාපති මෛත්‍රීපාල සිරිසේන මහතාට ආවේගාත්මකව පැමිණිලි කර බවයි වාර්තාවෙන්නේ.",
       "URL": "https://www.hirunews.lk/347941/ශ්‍රීලනිප-මධ්‍යම-කාරක-සභාව-උණුසුම්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=37"
}