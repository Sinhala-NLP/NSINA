{
       "Source": "hirunews",
       "Timestamp": "Sunday, 16 August 2020 - 19:16",
       "Headline": "රන් ආභරණ කොල්ල කෑ හොර වෛද්‍යවරයා අත්අඩංගුවට",
       "News Content": "වෛද්‍යවරයෙකු ලෙස පෙනී සිටිමින් දිවයිනේ ප්‍රධාන රෝහල් රැසක සායනවලට පැමිණ කාන්තාවන්ගේ රන් ආභරණ කොල්ල කෑ සැකකරුවෙකු පොලීසිය අත්අඩංගුවට ගෙන තිබෙනවා.\nමෙලෙස අත්අඩංගුවට ගනු ලැබුවේ හෝමාගම - පිටිපන ප්‍රදේශයේ පදිංචි 30 හැවිරිදි පුද්ගලයෙක්.\nසැකකරු විසින් එලෙස සොරා ගන්නා ලද රුපියල් ලක්ෂ 20කට අධික රන් ආභරණ ද වෙළදසැල්වලට විකුණා තිබියදී සොයාගෙන තිබෙනවා.\nමෙම පුද්ගලයා වෛද්‍යවරයෙකු ලෙස පෙනී සිටිමින් කරාපිටිය, පුත්තලම, කෑගල්ල, රත්නපුර, ඇඹිලිපිටිය ඇතුළු රෝහල් කිහිපයකට ගොස් ඇති බවටයි වාර්තා වන්නේ.\nසැකකරු රෝගීන්ට දැනුම් දී ඇත්තේ පරීක්ෂණවලට පෙනී සිටීමේදී රන් ආභරණ පැළද සිටීම බාධාවක් වන බැවින් ඒවා තමන් වෙත භාර දෙන ලෙසටයි.",
       "URL": "https://www.hirunews.lk/247969/රන්-ආභරණ-කොල්ල-කෑ-හොර-වෛද්‍යවරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2517"
}