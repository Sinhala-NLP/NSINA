{
       "Source": "hirunews",
       "Timestamp": "Tuesday, 14 February 2023 - 20:09",
       "Headline": "විල් ස්මිත් සම්බන්ධයෙන් ඔස්කාර් ඇකඩමිය දැක් වූ ප්‍රතිචාරය ප්‍රමාණවත් නැහැ",
       "News Content": "94 වැනි ඔස්කා සම්මාන උළෙලේදී හොඳම නළුවාට හිමි සම්මානය දිනූ විල් ස්මිත් එහි නිවේදන කටයුතු කරමින් සිටි ප්‍රහසන නළු ක්‍රිස් රොක්ට කම්මුල් ප්‍රහාරයක් එල්ල කිරීම සම්බන්ධයෙන් ඔස්කාර් ඇකඩමිය දැක් වූ ප්‍රතිචාරය ප්‍රමාණවත් නොවන බව ඇකඩමියේ වත්මන් සභාපතිනි ජැනට් යැන්ග් පවසනවා.\nවේදිකාව මත සිදු වූ දෙය සම්පූර්ණයෙන්ම පිළිගත නොහැකි බවත් ඒ සම්බන්ධයෙන් ඇකඩමිය ගත් තීරණ විනිවිදභාවයෙන් සහ වගකීමෙන් තොර වූ බවත් ඇය පෙන්වා දෙනවා.\nසම්මානලාභී විල් ස්මිත් ප්‍රහසන නළු ක්‍රිස් රොක්ට කම්මුල් පහරක් එල්ල කරනු ලැබුවේ ස්මිත්ගේ බිරිඳවන ජෙඩාර් පින්කට්ගේ රෝගී තත්ත්වය සම්මාන උත්සවයේදී හාස්‍යයට ලක්කිරීම හේතුවෙන්.\nවිල් ස්මිත් මෙම සිදුවීම සම්බන්ධයෙන් ප්‍රසිද්ධියේ සමාව ඉල්ලා තිබූ අතර ඇකඩමිය විසින් වසර 10 කකාලයක් ඔස්කාර් සම්මාන උළෙලකට සහභාගීවීම තහනම් කරනු ලැබුවා.",
       "URL": "https://www.hirunews.lk/327429/විල්-ස්මිත්-සම්බන්ධයෙන්-ඔස්කාර්-ඇකඩමිය-දැක්-වූ-ප්‍රතිචාරය-ප්‍රමාණවත්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=536"
}