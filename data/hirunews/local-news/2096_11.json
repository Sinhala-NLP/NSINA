{
       "Source": "hirunews",
       "Timestamp": "Thursday, 11 March 2021 - 7:44",
       "Headline": "දෙවරක් සී.අයි.ඩී. ය මඟහැරි අශෝක් අබේසිංහට අදත් කැදවීමක්",
       "News Content": "පාස්කු ප්‍රහාරය සම්බන්ධයෙන් ආන්දෝලනාත්මක ප්‍රකාශයක් සිදුකල සමගි ජනබලවේගයේ පාර්ලිමේන්තු මන්ත්‍රී අශෝක් අබේසිංහ අද ප්‍රකාශයක් ලබා ගැනීම සදහා අපරාධ පරීක්ෂණ දෙපාර්තමේන්තුවට පැමිණීමට නියමිතයි.\nමීට පෙර අවස්ථා දෙකකදී අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස දන්වා තිබුණත් ඔහු එහි පැමිණියේ නැහැ. කෙසේ වෙතත් පාර්ලිමේන්තු මන්ත්‍රී අශෝක් අබේසිංහ ඊයේ පාර්ලිමේන්තුවේදී කියා සිටියේ තමන් අද උදෑසන 9 ට අපරාධ පරීක්ෂණ දෙපාර්තමේන්තුව වෙත පැමිණෙන බවයි.\nඅශෝක් අබේසිංහ මන්ත්‍රීවරයා කළ ප්‍රකාශය සම්බන්ධයෙන් පරීක්ෂණයක් පවත්වන ලෙස ඉල්ලා ශ්‍රී ලංකා පොදුජන පෙරමුණේ මන්ත්‍රීවරු පිරිසක් අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කරනු ලැබුවේ පසුගිය ඉරිදායි.",
       "URL": "https://www.hirunews.lk/264988/දෙවරක්-සී-අයි-ඩී-ය-මඟහැරි-අශෝක්-අබේසිංහට-අදත්-කැදවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2096"
}