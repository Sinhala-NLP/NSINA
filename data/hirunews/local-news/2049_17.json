{
       "Source": "hirunews",
       "Timestamp": "Wednesday, 31 March 2021 - 20:09",
       "Headline": "දිවයිනට රැගෙන ආ චීන එන්නත් ලබා දීම සඳුදා සිට (වීඩියෝ)",
       "News Content": "අද දිවයිනට රැගෙන ආ චීනයේ නිෂ්පාදිත සිනොෆාම් එන්නත ලබන සදුදා මෙරට සිටින චීන ජාතිකයන්ට ලබා දිම ආරම්භ කරනු ලබනවා.\nචිනය විසින් පරිත්‍යාග කළ එම එන්නත් මාත්‍රා ලක්ෂ හය චීනයේ බිජිං සිට ශ්‍රි ලංකන් ගුවන් සේවයට අයත් යු. එල් 869 දරණ යානයෙන් දිවයිනට රැගෙන එනු ලැබුවේ අද පෙරවරුවේයි.\nපසුව ගුවන් තොටුපළේ දි  එම එන්නත් තොගය ජනාධිපති ගෝඨාභය රාජපක්ෂ වෙත භාර දෙනු ලැබුවේ චීන තානාපති චී ජෙන්හොන් විසින්. ඒවා විශේෂ ගීතකරණ පහසුකම් සහිත ලොරි රථ මගින් වසංගත රෝග විද්‍යා අංශයේ ඖෂධ ගබඩා වෙත රැගෙන යාමට නියමිතයි.\nමේ අතර, නව කොරෝනා ආසාදිතයන් 156 අද හදුනා ගැනිමත් සමඟ මෙරට මුළු ආසාදිතයින් ගණන 92,598 ක් දක්වා ඉහළ ගියා.\nඅද දිනයේදි ආසාදිතයින් 161 සුවය ලැබිමත් සමඟ සමස්ත සුවය ලැබු සංඛ්‍යාව 89,251  වන බවයි වසංගත විද්‍යා ඒකකය සඳහන් කළේ.",
       "URL": "https://www.hirunews.lk/267144/දිවයිනට-රැගෙන-ආ-චීන-එන්නත්-ලබා-දීම-සඳුදා-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2049"
}