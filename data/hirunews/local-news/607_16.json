{
       "Source": "hirunews",
       "Timestamp": "Thursday, 12 January 2023 - 12:03",
       "Headline": "ලක්ෂ 33කට අධික වටිනාකමකින් යුත් කේරල ගංජා තොගයක් සමග පුද්ගලයෙකු අත්අඩංගුවට",
       "News Content": "ඉන්දියාවේ සිට හොර පාරෙන් මෙරටට ගෙන්වූ ලක්ෂ 33කට අධික වටිනාකමක් ඇති කේරල ගංජා තොගයක් සමග පුද්ගලයෙකු විශේෂ කාර්ය බලකාය නිලධාරීන්ගේ අත්අඩංගුවට ගෙන තිබෙනවා.\nවිශේෂ කාර්ය බලකායේ අම්බලන්තොට කඳවුරේ නිලධාරීන්ට ලද තොරතුරකට අනුවයි මෙම වැටලීම ඊයේ (11) තණමල්විල ප්‍ර‍දේශයේ දී සිදුකර තිබුණේ‍.\nකිලෝග්‍රෑම් 38යි ග්‍රෑම් 450ක් සන්තකයේ තබාගෙන සිටි මෙම සැකකරු බලහරුව, ඌව කුඩාඔය ප්‍රදේශයේ පදිංචි වයස අවුරුදු 24ක පුද්ගලයක අයෙක්.\nඔහු වැඩිදුර විමර්ශන සඳහා තණමල්විල පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/324853/ලක්ෂ-33කට-අධික-වටිනාකමකින්-යුත්-කේරල-ගංජා-තොගයක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=607"
}