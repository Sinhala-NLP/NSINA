{
       "Source": "hirunews",
       "Timestamp": "Saturday, 02 July 2022 - 10:31",
       "Headline": "පාසල් ළමුන් ඉලක්ක කරගෙන මත්ද්‍රව්‍ය විකුණූ අයෙක් එස්.ටී.එෆ් අත්අඩංගුවට",
       "News Content": "පාසැල් ළමුන් ඉලක්ක කරගනිමින් මත්ද්‍රව්‍ය අලවිකරිමට උත්සාහකල පුද්ගලයකු ඊයේ (01) විශේෂ කාර්ය බලකායේ නිලධාරීන්ගේ අත්අඩංගුවට පත්ව තිබෙනවා.\nඒ විශේෂ කාර්ය බලකායේ නිලධාරීන්ට ලද තොරතුරක් අනුව වැලිකඩ පොලිස් වසමේදි කරන ලද විමර්ශනයක දී.\nසැකකරු අත්තඩංගුවට ගන්නා අවස්ථාවේ දී ඔහු සන්තකයේ තිබී සව් කොල වල ඔතන ලද කේරළ ගංජා ග්‍රෑම් 32 යි මිලි ග්‍රෑම් 68 ක් හමුව තිබෙනවා.\nසැකකරු විසින් මෙම ගංජා සුරුට්ටු, රාජගිරිය ජනාධිපති විද්‍යාලය අසල මාර්ගයේ දී පාසැල් ළමුන් ඉලක්ක කර ගනිමින් අලවි කිරිම සඳහා සූදානම් කොට තිබූ බව පරීක්ෂණවල දී අනාවරණය වී තිබෙනවා.\nසැකකරු වයස අවුරුදු 50ක පුදගලයෙක්.\nවිශේෂ කාර්ය බලකායේ නිලධාරීන් විසින් අදාළ සැකකරු හා නඩු භාණ්ඩ වැඩිදුර විමර්ශණ කටයුතු සදහා වැලිකඩ පොලිස්ථානය වෙත ඉදිරිපත් කර තිබෙනවා.",
       "URL": "https://www.hirunews.lk/308792/පාසල්-ළමුන්-ඉලක්ක-කරගෙන-මත්ද්‍රව්‍ය-විකුණූ-අයෙක්-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1052"
}