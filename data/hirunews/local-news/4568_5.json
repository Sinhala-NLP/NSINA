{
       "Source": "hirunews",
       "Timestamp": "Tuesday, 11 April 2017 - 14:18",
       "Headline": "අසැබි චිත්‍රපට බැලු අයියාට නංගි අමතක වෙයි",
       "News Content": "සිය නැගණිය අපයෝජනය කිරීමට උත්සාහ කළ පාසල් සිසුවෙකු අත්අඩංගුවට ගෙන තිබෙනවා.\nසැකකාර සිසුවා නිවසේදී අසභ්‍ය චිත්‍රපට නැරඹීමට ඇබ්බැහි වී ඇති අයෙක් බවටයි අනාවරණ වී ඇත්තේ.\nමෙම 14 හැවිරිදි සිසුවා බදුල්ල වැඩ බලන මහේස්ත්‍රාත්වරයා හමුවට ඉදිරිපත් කිරීමෙන් අනතුරුව රුපියල් ලක්ෂයක ශරීර ඇපයක් මත නිදහස් කර තිබෙනවා.\nපරිවාස වාර්තා කැඳවන තෙක් ඔහු නිවසින් පිට වෙනත් ස්ථානයක රඳවා තබන ලෙසටයි මහේස්ත්‍රාත්වරයා වැඩිදුරටත් නියෝග කර ඇත්තේ.\nනිවසේ කිසිවකු නොමැති අවස්ථාවල සැකකාර සිසුවා අසභ්‍ය දර්ශණ සහිත වීඩියෝ නැරඹීමට පුරුදු වී සිට ඇතැයි ප්‍රශ්ණ කිරීම්වලදී හෙළිකරගෙන තිබෙනවා.\nඒ අනුව සිසුවා සිය නැගණිය අපයෝජනය කිරීමට උත්සාහ දරා ඇති අතර එය අසල්වාසියෙකු දැක දැරිය බේරාගෙන ඔවුන්ගේ පියා දැනුවත් කර ඇතැයි සඳහන්.\nපොලිස් ළමා හා කාන්තා කාර්යාංශයට මේ පිළිබඳ ලැබුනු පැමිණිල්ලක් මත සැකකාර සිසුවා අත්අඩංගුවට ගැනුනා.\nසිසුවාගේ දෙමව්පියන්ට මහේස්ත්‍රාත්වරයා අවවාද කර ඇත්තේ මව් පියන් වශයෙන් දරුවන් පිළිබඳ සොයා බැලීම වගකීමෙන් සිදු කළ යුතු වන අතර යළිත් මෙවැනි කටයුතු සිදුවීමට ඉඩ නොතබන ලෙසටයි.",
       "URL": "https://www.hirunews.lk/158991/අසැබි-චිත්‍රපට-බැලු-අයියාට-නංගි-අමතක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4568"
}