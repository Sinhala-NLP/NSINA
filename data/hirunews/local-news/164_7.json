{
       "Source": "hirunews",
       "Timestamp": "Friday, 21 July 2023 - 14:08",
       "Headline": "පොලිස්  කණිෂ්ඨ නිළධාරින්ගේ මත්පැන් වලටත්  වෙට්ටු දමන අවන්හල",
       "News Content": "කොළඹ පොලිස්කණිෂ්ඨ නිළධාරින්ගේ සංගමයේ අවන්හලේ මත්පැන් වලට වතුර කලවම් කිරීමේ ජාවාරමක් ක්‍රියාත්මක බව කොට්ඨාස ලේකම් වරුන් විසින් විධායක සභාවට පැමිණිලි කර තිබෙනවා.\nවිධායක සභාවේ නිලධාරීන් විසින් විමර්ශන සිදු කිරීමේදී එම ජාවාරමට අදාළ  වීඩියෝ සහ ඡායාරූප සාක්ෂි රැසක් එක් රැස් කොට ගෙන ඇති බව විධායක සභාවේ නිලධාරීන් පවසයි.\nමීට පෙරද අවස්ථා කිහිපයකදී  මෙලෙස මත්පැන් වලට වතුර කලවම් කිරීම සම්බන්ධයෙන් චෝදනා එල්ල වී   ඇති බවද බව ද විධායක සභාව අනාවරණය කරයි.\nමෙම සම්බන්ධයෙන් නිසි විමර්ශනයක් සිදුකිරීමට මේ වන විට පියවර ගෙන ඇති බව පොලිස් කණිෂ්ඨ නිළධාරින්ගේ සංගමය පවසයි.",
       "URL": "https://www.hirunews.lk/342021/පොලිස්-කණිෂ්ඨ-නිළධාරින්ගේ-මත්පැන්-වලටත්-වෙට්ටු-දමන-අවන්හල",
       "Category": "Local News",
       "Parent URL": "https://www.hirunews.lk/local-news.php?pageID=164"
}