{
       "Source": "hirunews",
       "Timestamp": "Wednesday, 23 September 2020 - 16:31",
       "Headline": "ග්‍රාම නිලධාරීන්ගේ රාජකාරී කටයුතු විධිමත් කරමින් චක්‍රලේඛයක්",
       "News Content": "ග්‍රාම නිලධාරීන් අඟහරුවාදා සහ බ්‍රහස්පතින්දා පෙරවරු 8.30 සිට පස්වරු 4.15 දක්වාත් සෙනසුරාදා දින මධ්‍යහ්න 12.30 දක්වාත් මහජන සේවය සඳහා සිය කාර්යාලවල රැඳී සිටිය යුතු බව දක්වමින් චක්‍රලේඛයක් නිකුත් කර තිබෙනවා.\nඑසේම, සඳුඳා දිනයේ ප්‍රාදේශීය ලේකම් කාර්යාලවල කැඳවීම් හා අවශ්‍යතා අනුව කටයුතු කළ යුතු අතර, ඉතිරි දින තුනෙන් දිනයක් විවේක දිනය ලෙස හා අනෙක් දින දෙක ක්ෂේත්‍ර රාජකාරී සඳහාද යොදා ගත යුතු බවයි අදාළ චක්‍රලේඛයේ දැක්වෙන්නේ.\nඅභ්‍යන්තර ආරක්ෂක, ස්වදේශ කටයුතු හා ආපදා කළමනාකරණ රාජ්‍ය අමාත්‍යාංශයේ ලේකම්වරයා ලෙස විශ්‍රාමික මේජර් ජෙනරාල් කමල් ගුණරත්න විසින් නිකුත් කර ඇති මෙම චක්‍රලේඛයේ විධිවිධාන ලබන මස 01 වැනිදා සිට ක්‍රියාත්මකයි.",
       "URL": "https://www.hirunews.lk/250920/ග්‍රාම-නිලධාරීන්ගේ-රාජකාරී-කටයුතු-විධිමත්-කරමින්-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=2435"
}