{
       "Source": "hirunews",
       "Timestamp": "Sunday, 19 September 2021 - 16:13",
       "Headline": "විදේශ ඇමති සහ පොදුරාජ්‍ය මණ්ඩලයේ මහලේකම්වරිය අතර සාකච්ඡාවක්",
       "News Content": "පොදුරාජ්‍ය මණ්ඩලය සමඟ කටයුතු කිරීම සඳහා ශ්‍රී ලංකාව සක්‍රියව කැපවී සිටින බව විදේශ අමාත්‍ය මහාචාර්ය ජී.එල්. පීරිස් පවසනවා.\nපොදුරාජ්‍ය මණ්ඩලයේ මහ ලේකම් පැටී්‍රෂියා ස්කොට්ලන්ඩ් සමඟ වීඩියෝ තාක්ෂණය ඔස්සේ සාකච්ඡාවකට එක්වෙමිනුයි විදේශ අමාත්‍යවරයා මේ බව ප්‍රකාශ කළේ.\nමානව හිමිකම් පිළිබඳ මහ කොමසාරිස් කාර්යාලය විසින් ස්ථාපිත කිරීමට උත්සහ දරණ තාවකාලික යාන්ත්‍රණය එක්සත් ජාතීන්ගේ ප්‍රඥප්තියේ පරමාර්ථවලට අනුකූල නොවන බවත්, එය මෙරටට පිළිගත නොහැකි බවටත් විදේශ කටයුතු අමාත්‍යවරයා එහිදී ප්‍රකාශ කර තිබෙනවා.\nඑහිදී පොදුරාජ්‍ය මණ්ඩලයේ මහ ලේකම්වරිය ප්‍රකාශ කළේ ශ්‍රී ලංකාව, පොදුරාජ්‍ය මණ්ඩලය සමඟ පවත්වාගෙන යන අඛන්ඩ සමීප සම්බන්ධතාව අගය කරන බවයි.",
       "URL": "https://www.hirunews.lk/282658/විදේශ-ඇමති-සහ-පොදුරාජ්‍ය-මණ්ඩලයේ-මහලේකම්වරිය-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1681"
}