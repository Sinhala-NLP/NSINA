{
       "Source": "hirunews",
       "Timestamp": "Sunday, 14 March 2021 - 17:48",
       "Headline": "රිය අනතුරකින් නිවුන් දරු මවක් මියයයි (වීඩියෝ)",
       "News Content": "පැල්මඩුල්ල, ගනේගම ප්‍රදේශයේ දී ත්‍රීරෝද රථයක් හා පෞද්ගලික බස් රථයක් ගැටීමෙන් ඊයේ (13) පස්වරුවේ සිදුවූ අනතුරකින් කාන්තාවක් ජීවිතක්ෂයට පත්ව තිබෙනවා.\nමෙසේ ජීවිතක්ෂයට පත්ව ඇත්තේ තිස් හැවිරිදි වියේ පසුවූ නිවුන් දරුවන් දෙදෙනෙකු මවක් බවයි වාර්තා වන්නේ.\nමෙම අනතුර සිදුවන අවස්ථාවේ නිවුන් දරුවන් ඇතුළු එකම පවුලේ  පස්දෙනෙකු ත්‍රීරෝද රථයේ ගමන් කරමින් සිටි බවයි පොලිසිය සඳහන් කළේ.\nඔවුන් ද තුවාල ලබා රෝහල්ගතකර තිබෙනවා.\nත්‍රීරෝද රථයේ රියදුරාට වේගය පාලනය කරගත නොහැකිව බස් රථයේ ගැටී ඇති බවයි මූලික විමර්ශනවලදී හෙළිව ඇත්තේ.\nසිද්ධිය සම්බන්ධයෙන්  පැල්මඩුල්ල පොලිසිය වැඩිදුර විමර්ශන ක්‍රියාත්මක කරනවා.",
       "URL": "https://www.hirunews.lk/265316/රිය-අනතුරකින්-නිවුන්-දරු-මවක්-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2088"
}