{
       "Source": "hirunews",
       "Timestamp": "Monday, 25 January 2016 - 14:20",
       "Headline": "දස හැවිරිදි සිසුවෙකුට මරු කැඳවූ ටිපර් රථ රියදුරා රක්ෂිත බන්ධනාගාරයට",
       "News Content": "හම්බන්තොට - සූරියවැව - මයුරපුර ප්‍රදේශයේදී කහ ඉර මතදී පාර මාරුවීමට ගිය දස හැවිරිදි පාසල් සිසුවෙකු ටිපර් රථයක ගැටී මියයෑමේ සිද්ධිය සම්බන්ධයෙන් අත්අඩංගුවට ගත් එහි රියදුරු මේ මස 28 වනදා දක්වා  රක්ෂිත බන්ධනාගාර ගතකර තිබෙනවා.\nඒ සැකකරු හම්බන්තොට මහේස්ත්‍රාත් අධිකරණයට අද ඉදිරිපත් කිරීමෙන් පසුවයි.\nදහම් පාසල් ගොස් නිවස බලා පැමිණෙමින් සිටි කවිඳු මිහිරංග නැමති මෙම දරුවා ටිපර් රථයක ගැටී මියගියේ ඊයේ දහවල්.\nපසුව එම ස්ථානයේ නොසන්සුකාරී තත්ත්වයක්ද ඇතිවූ අතර කුපිත වූ පිරිස් ටිපර්  රථයට ගල් ප්‍රහාරයක්ද එල්ල කළා.",
       "URL": "https://www.hirunews.lk/124721/දස-හැවිරිදි-සිසුවෙකුට-මරු-කැඳවූ-ටිපර්-රථ-රියදුරා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=5196"
}