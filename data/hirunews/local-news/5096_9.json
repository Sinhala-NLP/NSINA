{
       "Source": "hirunews",
       "Timestamp": "Saturday, 09 April 2016 - 9:17",
       "Headline": "හබරාදූවේදී දුම්රියේ ලොරි රථයක් ගැටී අයෙක් මරුට",
       "News Content": "හබරාදූව - හැඩිවත්ත හන්දිය ප්‍රදේශයේදී මාතර සිට යාපනය බලා ධාවනය වූ දුම්රියේ කුඩා ලොරි රථයක් ගැටීමෙන් එක් පුද්ගලයෙකු ජීවිතක්ෂයට පත්වී ලොරියේ ගමන් ගත් තවත් අයෙකු තුවාල ලබා තිබෙනවා.\nමිය ගොස් ඇත්තේ 77 හැවිරිදි පුද්ගලයෙක්. දුම්රිය හරස් මාර්ගයේ ආරක්ෂිත ගේට්ටුව වසා තිිබියදී ලොරි රථය ඇතුළු කර ඇති අතර එය වැළැක්වීමට ගිය ගේට්ටු මුරකරුගේ දෙපා වලට ද හානි සිදුව ඇති බව පොලීසිය සදහන් කළා.\nතුවාල ලැබූවන් කරාපිටිය රෝහලට ඇතුළත් කර තිබෙනවා.",
       "URL": "https://www.hirunews.lk/130460/හබරාදූවේදී-දුම්රියේ-ලොරි-රථයක්-ගැටී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5096"
}