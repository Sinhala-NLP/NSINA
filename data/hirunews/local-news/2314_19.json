{
       "Source": "hirunews",
       "Timestamp": "Tuesday, 24 November 2020 - 15:56",
       "Headline": "බේරුවල ප්‍රාදේශීය සභා මන්ත්‍රීවරයෙකුට කොරෝනා",
       "News Content": "බේරුවල ප්‍රාදේශීය සභාවේ ශ්‍රී ලංකා නිදහස් පක්ෂ මන්ත්‍රීවරයෙකුට කොරෝනා වෛරසය ආසාදනය වී තිබෙනවා.\nදර්ගා නගරයේ පදිංචි මොහු ඇතුළු 83 දෙනෙකුට ඉරිදා දිනයේදී පී.සී.ආර්. පරීක්ෂණ සිදුකරනු ලැබුවේ නගරයේ පදිංචිකරුවන් දෙදෙනෙකුට වෛරසය වැලදී ඇති බවට පසුගිය දා තහවුරුවීම හේතුවෙන්.\nඉන් 38 දෙනෙකුගේ ප්‍රතිඵල අද ලැබී ඇති අතර, එහිදී හෙළි වී ඇත්තේ මෙම ප්‍රාදේශීය සභා මන්ත්‍රීවරයාට ද කොරෝනා වැළදී ඇති බවයි.\nමේ අතර දැනට හුදකලා කර ඇති බණ්ඩාරගම - අටළුගම ගම්මානයේ ග්‍රාම නිලධාරී වසම් හතක පී.සී.ආර්. පරීක්ෂණ අදත් සිදු කළා.\nමධ්‍යම පළාත සහ කළුතර දිස්ත්‍රික්කය තුළ යම් අවදානම් තත්ත්වයක් මතුවෙමින් පවතින බව රජයේ වෛද්‍ය නිලධාරීන්ගේ සංගමයේ සහකාර ලේකම්  නවීන් ද සොයිසා ප්‍රකාශ කළා.",
       "URL": "https://www.hirunews.lk/255493/බේරුවල-ප්‍රාදේශීය-සභා-මන්ත්‍රීවරයෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2314"
}