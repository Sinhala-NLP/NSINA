{
       "Source": "hirunews",
       "Timestamp": "Thursday, 04 August 2022 - 18:42",
       "Headline": "හෙටින් පසු අනිවාර්යයෙන් ගෑස් මිල අඩු කරනවා - ලිට්‍රෝ සභාපති",
       "News Content": "හෙට දිනයෙන් පසු ගෑස් මිල අඩු කරන බව ලිට්‍රෝ සමාගමේ සභාපති පවසනවා.\nමුදල් අමාත්‍යංශය සහ පාරිභෝගික සේවා අධිකාරිය මගින් හඳුන්වා දුන් නව මිල සූත්‍රයට අනුව එම මිල ගණන් සංශෝධනය සිදුවන බවයි සභාපතිවරයා කියාසිටියේ.\nමේවන විට ප්‍රමාණවත් තරම් ගෑස් තොග සමාගම සතුව පවතින අතර ඔක්තෝම්බර් මාසය දක්වා ගෑස් ඇනවුම් සිදුකර ඇතැයි ද ඔහු හෙළි කළා.\nඅයහපත් කාලගුණික තත්වයන් මත හෝ වෙනත් ස්වභාවික හේතුවක් මත ගෑස් නෞකාවකට ගෑස් ගොඩ බෑමට නොහැකිව ගැටලුවක් මතු වුවහොත් දිනක් හෝ දෙකක ප්‍රමාදයක් සිදුවිය හැකි බව ලිට්‍රෝ සභාපතිවරයා පෙන්වා දෙනවා.\nඑසේ නොමැති නම් අඛණ්ඩව හිගයකින් හෝ පෝලිම්වලින් තොරව ගෑස් ලබාදීමට අවශ්‍ය සියලු පියවර ගෙන ඇති බවයි ඔහු අවධාරණය කළේ.\nඒ වෙනුවෙන් ගෑස් නෞකා අවශ්‍ය පරිදි ඇනවුම් කර ස්ථිර කර ඇති බව සභාපතිවරයා වැඩිදුරටත් ප්‍රකාශ කළා.",
       "URL": "https://www.hirunews.lk/311902/හෙටින්-පසු-අනිවාර්යයෙන්-ගෑස්-මිල-අඩු-කරනවා-ලිට්‍රෝ-සභාපති",
       "Category": "Local News",
       "Parent URL": "https://www.hirunews.lk/local-news.php?pageID=965"
}