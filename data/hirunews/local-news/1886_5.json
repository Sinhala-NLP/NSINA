{
       "Source": "hirunews",
       "Timestamp": "Monday, 14 June 2021 - 11:26",
       "Headline": "සංචරණ සීමා කඩා ගවයෙකුට ප්‍රතිකාර කිරීමට පැමිණි ව්‍යාජ පශු වෛද්‍යවරයෙක් අත්අඩංගුවට",
       "News Content": "පනවා ඇති සංචරණ සීමා උල්ලංඝනය කරමින් රෝගාතුරව සිටින ගවයෙකුට ප්‍රතිකාර කිරීමට පැමිණි පශු වෛද්‍යවරයෙක් ලෙස පෙනී සිටි පුද්ගලයෙකු බගවන්තලාව පොලිසිය විසින් ඊයේ (13) අත්අඩංගුවට ගෙන තිබෙනවා.\nඅදාල පුද්ගලයා කොටගල ප්‍රදේශයේ බගවන්තලාව ප්‍රදේශයට පැමිණ ඇති බවට ලද තොරතුරකට අනුව සැකකරු මෙලෙස අත්අඩංගුවට ගෙන ඇති බවයි වාර්තා වන්නේ.\nසිදුකරන ලද ප්‍රශ්න කිරීම් වලදී අනාවරණය වී ඇත්තේ සැකකරු තේ වතු ආශ්‍රිත ගවයන් ඇති කරන ගොවියන් වෙත ගොස් ගවයන්ට ප්‍රතිකාර ලබා දී මුදල් ලබා ගන්නා පුද්ගලයෙකු බවයි.\nඅත්අඩංගුවට ගත් පුද්ගලයා ඇප මත මුදා හැර ඇති අතර සැකකරුට එරෙහිව සංචරණ සීමා උල්ලංඝන කිරිමේ චෝදනාව යටතේ නීතිමය පියවර ගැනීමට කටයුතු කරන බවයි බගවන්තලාව පොලිසිය සඳහන් කළේ.",
       "URL": "https://www.hirunews.lk/274251/සංචරණ-සීමා-කඩා-ගවයෙකුට-ප්‍රතිකාර-කිරීමට-පැමිණි-ව්‍යාජ-පශු-වෛද්‍යවරයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1886"
}