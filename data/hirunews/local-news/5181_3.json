{
       "Source": "hirunews",
       "Timestamp": "Friday, 05 February 2016 - 18:42",
       "Headline": "ධීවර ඇමති සටනේ සැර බාල වෙයි",
       "News Content": "ධීවර රාජ්‍ය අමාත්‍ය දිලිප් වෙදආරච්චි පිළිබද තමන්ට විශ්වාසයක් නැතැයි ධීවර අමාත්‍ය මහින්ද අමරවීර පසුගිය දා කළ ප්‍රකාශයක් ඉකුත් දින කිහිපය තුළ කතා බහට ලක් වූ මාතෘකාවක් බවට පත් වුණා.\nතහනම් දැල් අම්පන්න භාවිතා කිරිමට විරෝධය පළ කරමින් ධීවරයින් පිරසක් මීගමුව ප්‍රදේශයේ කළ උද්ඝෝෂණයක් සම්බන්ධයෙන් ධීවර රාජ්‍ය අමාත්‍යවරයා කිසිදු ප්‍රකාශයක් නොකළ අතර ඔහු  කියා සිටියේ තමන්ට අදාළ බලතල හිමි වී නොමැති බවයි.\nමේ සම්බන්ධයෙන් පිළිතුරු ලබා දීම සදහා ධිවර රාජ්‍ය අමාත්‍ය දිලිප් වෙදආරච්චි ධීවර අමාත්‍යාංශයේ දී අද මාධ්‍ය හමුවක් කැදවා තිබුණා.\nඑමෙන්ම ධීවර අමාත්‍ය මහින්ද අමරවීර ද එම අමාත්‍යාංශයේදීම තවත් මාධ්‍ය හමුවක් කැදවා තිබූ අතර, එහිදී අදාළ සිද්ධිය සම්බන්ධයෙන් මාධ්‍යවේදීන් නැගූ ප්‍රශ්නවලට අමාත්‍යවරුන් ප්‍රතිචාර දැක්වුවා.\nඅමාත්‍යවරුන් දෙදෙනාම ප්‍රකාශ කළේ තමන් මෙම ගැටළු පිළිබද දැඩි අවදානයක් යොමු නොකරන බවයි.",
       "URL": "https://www.hirunews.lk/125552/ධීවර-ඇමති-සටනේ-සැර-බාල-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5181"
}