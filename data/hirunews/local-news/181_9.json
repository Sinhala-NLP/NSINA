{
       "Source": "hirunews",
       "Timestamp": "Saturday, 15 July 2023 - 20:35",
       "Headline": "ශ්‍රී ලාංකිකයින් 500කට ආසන්න පිරිසක් රුසියාවේ වහලුන් ලෙස සේවයේ යොදවාලා (වීඩියෝ)",
       "News Content": "ශ්‍රී ලාංකිකයින් 500කට ආසන්න පිරිසක් රුසියාවේ වහලුන් ලෙස සේවයට යොදවා ඇතැයි මගෙන් රටට සංවිධානය අනාවරණ කරනවා.\nඉන්දියානු ජාතිකයෙකු විසින් මෙහෙයවන මිනිස් ජාවාරමකට එම ලාංකිකයින්ව හසුකරගෙන ඇති බවටයි එම සංවිධානය චෝදනා කරන්නේ.\nරුසියාවේ මොස්කව් අගනුවර ඇතුළු තදාසන්න ප්‍රදේශවල කර්මාන්ත ශාලාවල සේවය සඳහා ශ්‍රී ලාංකිකයින් පිරිසක් පසුගිය සමයේ රුසියාව බලා පිටව ගොස් තිබුණා.\nඒ, මෙරට පිහිටි විදෙස් රැකියා ඒජන්සි කිහිපයක් හරහායි.\nකෙසේවෙතත් එම ශ්‍රී ලාංකිකයන්ට පොරොන්දු වූ පරිදි රුසියාව තුළ රැකියා අවස්ථා ලබා නොදී තිබූ අතර ඔවුන්ව යොදවා තිබුණේ ඌරු කොටුවල රැකියා සඳහායි.\nඔවුන් චෝදනා කරන්නේ මූලික අවශ්‍යතා පවා ඉටුකර ගැනීමට සේවා යෝජකයින් පහසුකම් සලසා නොමැති බවයි.\nකුඩා ප්‍රමාණයේ කාමර තුළ එම ලාංකිකයන් සිය ගණනකට රැඳී සිටීමට සිදුව ඇති අතර ඔවුන්ගේ විදෙස් ගමන් බලපත්‍ර එම ආයතනවලින් ලබාගෙන ඇති බවටත් ඔවුන් චෝදනා කරනවා.",
       "URL": "https://www.hirunews.lk/341338/ශ්‍රී-ලාංකිකයින්-500කට-ආසන්න-පිරිසක්-රුසියාවේ-වහලුන්-ලෙස-සේවයේ-යොදවාලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=181"
}