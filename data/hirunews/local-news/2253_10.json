{
       "Source": "hirunews",
       "Timestamp": "Saturday, 26 December 2020 - 6:53",
       "Headline": "වසරකට ආසන්න කාලයකට පසු ශ්‍රී ලංකා පිළ අද යළිත් ටෙස්ට් පිටියට",
       "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකාව අතර පැවැත්වෙන පළමු ටෙස්ට් තරඟය අද (26) සෙන්චූරියන් හි සුපර් ස්පෝට්ස් පාක් ක්‍රීඩාංගණයේදී අරම්භ වීමට නියමිතයි.\nශ්‍රී ලංකා කණ්ඩායම ටෙස්ට් තරඟයකට සහභාගී වන්නේ මාස 11කින් පසු වීම විශේෂත්වයක්.\nතරගාවලිය ජයග්‍රහණය කිරීම සඳහා කණ්ඩායමේ ක්‍රීඩකයින් සුදුසු මානසික මට්ටමේ පසුවන බවයි ශ්‍රී ලංකා ක්‍රිකට් නායක දිමුත් කරුණාරත්න සඳහන් කළේ.\nමේ අතර අද තරඟයට වේග පන්දු යවන ක්‍රීඩක කසුන් රාජිත ක්‍රීඩා කිරීමට වැඩි අවස්ථාවක් පවතින බවට තොරතුරු වාර්තා වනවා.\nඒ ශ්‍රී ලංකා කණ්ඩායමේ අත්දැකීම් බහුලතම වේග පන්දු යවන්නා වන සුරංග ලක්මාල් ආබාධයකට ලක්වීම හේතුවෙන්.\nමේ අතර දකුණු අප්‍රිකානු වේගපන්දු යවන්නන් පිළිබදව ශ්‍රී ලංකා පිතිකරුවන් වැඩි අවධානයක් යොමුකළ යුතු බවටයි විචාරකයින් පවසන්නේ.\nඅවසන් වරට පසුගිය වසරේදී දෙරට අතර පැවති ටෙස්ට් තරඟාවලිය දෙකට බිංදුවක් ලෙස ඓතිහාසික ජයක් වාර්තා කිරීමට ශ්‍රී ලංකා කණ්ඩායම සමත්වුණා.",
       "URL": "https://www.hirunews.lk/257968/වසරකට-ආසන්න-කාලයකට-පසු-ශ්‍රී-ලංකා-පිළ-අද-යළිත්-ටෙස්ට්-පිටියට",
       "Category": "Local News",
       "Parent URL": "https://www.hirunews.lk/local-news.php?pageID=2253"
}