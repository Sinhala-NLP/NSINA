{
       "Source": "hirunews",
       "Timestamp": "Friday, 07 October 2022 - 13:26",
       "Headline": "තහනම ඉවත් කරන්නැ යි ආසියානු රග්බි සභාපතිගෙන් ක්‍රීඩා ඇමති ඉල්ලයි",
       "News Content": "මෙරට රග්බි ක්‍රීඩාවට පනවා ඇති තහනම ඉවත් කරගැනීම පිළිබඳ සාකච්ඡා කිරීම සඳහා ක්‍රීඩා අමාත්‍ය රොෂාන් රණසිංහ ආසියානු රග්බි සම්මේලනයේ සභාපති කයිස් අලි දලායි හමු වී සාකච්ඡා කර තිබෙනවා.\nඒ, ඊයේ (06) එක්සත් අරාබි එමීර් රාජ්‍යයේ පිහිටා ඇති රග්බි ආසියානු කාර්යාලයේ දි යි.\nක්‍රීඩා අමාත්‍යාංශය නිවේදනය කළේ, ශ්‍රී ලංකා රග්බි සම්මේලනය සම්බන්ධයෙන් පවතින ගැටලු පිළිබඳව ප්‍රධාන වශයෙන් මෙහිදී අවධානය යොමු වූ බව යි.\nශ්‍රී ලංකා රග්බි ජාතික කණ්ඩායමට ආසියානු රග්බි තරගාවලි සඳහා සහභාගි වීමට අවස්ථාව ලබාදෙන ලෙස ද ආසියානු රග්බි සම්මේලනයේ සභාපතිවරයාගෙන් අමාත්‍යවරයා ඉල්ලා තිබෙනවා.\nඊට පිළිතුරු ලබාදෙමින් ආසියානු රග්බි සංගමයේ සභාපතිවරයා ප්‍රකාශ කර ඇත්තේ, සාකච්ඡා වූ කරුණු ඉදිරි විධායක කමිටු රැස්වීමකට ඉදිරිපත් කර සුබවාදී ධනාත්මක පිළිතුරක් ලබාදෙන බව යි.",
       "URL": "https://www.hirunews.lk/317255/තහනම-ඉවත්-කරන්නැ-යි-ආසියානු-රග්බි-සභාපතිගෙන්-ක්‍රීඩා-ඇමති-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=819"
}