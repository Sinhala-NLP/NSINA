{
       "Source": "hirunews",
       "Timestamp": "Saturday, 22 August 2020 - 12:32",
       "Headline": "ආපදාවට ලක්වූ ආපදා ගොඩනැගිල්ල (වීඩියෝ)",
       "News Content": "අගලවත්ත ප්‍රදේශයේ ජනතාව මුහුණපාන ආපදා තත්ත්වයන්ට මුහුණ දීම සඳහා 2010 ඉදි කළ ආපදා කලමනාකරණ මධ්‍යස්ථානය සහ ශ්‍රවනාගාරය සහිත ගොඩනැගිල්ලයි මේ.\nඑකල කොරියානු රජයේ ආධාර යටතේ රුපියල් ලක්ෂ 900ක වියදමින් අංග සම්පූර්ණ ගොඩනැගිල්ලක් ලෙසින් මෙය ඉදි කර තිබෙනවා.\nනමුත් කාලය ගෙවී යත්ම ගොඩනැල්ලි ආශ්‍රිතව ඇතිවූ වෙනස්වීම් හමුවේ මෙය භාවිතයට ගත නොහැකි තත්ත්වයට පත්වනනේ 2016 වසරේදීයි.\nඒ අනුව මොරටුව විශ්ව විද්‍යාලය මගින් අදාළ ගොඩනැල්ලේ, ඉදිකිරීම් හා ව්‍යුහාත්මක පරීක්ෂණයක් සිදු කර ඇති අතර ඔවුන්නිර්දේශ කර ඇත්තේ ගොඩනැගිල්ල භාවිතයට ගත නොහැකි බවටයි.\nඉතා විශාල මුදල් වැය කර අගලවත්ත නගරයේ හදවත බඳුවූ ස්ථානයේ ඉදි කර ඇති මේ ගොඩනැගිල්ල අද වන විට ප්‍රදේශයේ ජනතාවට පාරාවළල්ලක් වී අවසන්.\nඉතා විශාල පිරිසක් මෙම ගොඩනැල්ල ආශ්‍රිතව දිනපතා ගැවසෙන හෙයින් අද වන විට එහි ජීවිත අවදානමක් පවා නිර්මණය කර තිබෙනවා.\nනමුත් ගොඩනැගිල්ල කඩා ඉවත් කිරීමද අද වන විට ගැටළුවක් බවට පත්ව තිබෙන්නේ ඒ සඳහාද ඉතා විශාල මුදලක් වැය කරන්නට සිදුව ඇති නිසායි.\nනිසි ප්‍රමිතියකින් තොරව ඉදි කල මෙම ගොඩනැගිල්ල මෙම ස්ථානයෙන් ඉවත්වන තුරු බලධාරීන් නිදා සිටින්නේ  ජීවිත හානි සිදුකරමින් මෙය කඩා වැටෙන තෙක්ද..?\nමෙම ගොඩනැලිල්ල සම්බන්ධයෙන් නිසි විසඳුම් ලබාදීම සඳහා අදාළ බලධාරීන්ගේ නෙත යොමුවන තුරු රතු මිනිත්තුව අවධානයෙන්.",
       "URL": "https://www.hirunews.lk/248369/ආපදාවට-ලක්වූ-ආපදා-ගොඩනැගිල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2505"
}