{
       "Source": "hirunews",
       "Timestamp": "Sunday, 26 January 2020 - 8:16",
       "Headline": "ජාඇළදී නීතිවිරෝධී මත්පැන් ජාවාරමේ නිරතවූ පුද්ගලයෙකු අත්අඩංගුවට",
       "News Content": "ජාඇළ - ඔත්තේකැලේ වගුරුබිමේ නීතිවිරෝධී මත්පැන් ජාවාරමක් සිදුකළ පුද්ගලයෙකු පොලීසිය අත්අඩංගුවට ගෙන තිබෙනවා.\nඊයේ සිදුකළ වැටලීමේදී නීතිවිරෝධී මත්පැන් මිලිලීටර 75,000ක් සහ නීතිවිරෝධී මත්පැන් නිෂ්පාදනය කිරීමට යොදාගන්නා ගෝඩා මිලිලීටර් 19 ලක්ෂ 37,500ක් පොලිස් භාරයට ගෙන ඇති බව සඳහන්.\nජාඇළ ප්‍රදේශයේ පදිංචි 18 හැවිරිදි තරුණයෙකු මෙලෙස අත්අඩංගුවට ගෙන ඇති අතර, ඔහු අද වත්තල මහේස්ත්‍රාත් අධිකරණයට ඉදිරිපත් කිරීමට නියමිත බවයි පොලිස් මාධ්‍ය කොට්ඨාසය නිවේදනය කළේ.",
       "URL": "https://www.hirunews.lk/233067/ජාඇළදී-නීතිවිරෝධී-මත්පැන්-ජාවාරමේ-නිරතවූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2934"
}