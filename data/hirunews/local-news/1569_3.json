{
       "Source": "hirunews",
       "Timestamp": "Thursday, 11 November 2021 - 9:40",
       "Headline": "ද්‍රවිඩ ජාතික සන්ධානයේ මන්ත්‍රීවරයෙකුටත් කොරෝනා",
       "News Content": "ද්‍රවිඩ ජාතික සන්ධානයේ සාමාජික; පාර්ලිමේන්තු මන්ත්‍රී චාර්ල්ස් නිර්මලනාදන්ට කොරෝනා වෛරසය ආසාදනය වී ඇති බවට තහවුරු වී තිබෙනවා.\nපසුගිය 8 වන දා සිදුකළ කොරෝනා පරීක්ෂණයකදී තමන්ට කොරෝනා ආසාදිත බවට තහවුරු වූ බවයි මන්ත්‍රීවරයා සදහන් කළේ.\nඔහු මේ වන විට කොළඹ පෞද්ගලික රෝහලක ප්‍රතිකාර ලබමින් සිටිනවා.\nමේ අතර, හල්දුම්මුල්ල - කොස්ලන්ද ප්‍රාථමික විද්‍යාලයේ විදුහල්පතිවරයාට කොරෝනා ආසාදනය වී ඇති බවට තහවුරු වීමත් සමඟ එම පාසල ලබන සඳුදා දක්වා වසා දමා තිබෙනවා.\nප්‍රදේශය භාර මහජන සෞඛ්‍යවරයා සඳහන් කළේ අදාළ විදුහල්පතිවරයාට කොරෝනා රෝග ලක්ෂණ පෙන්නුම් කිරීමත් සමග කොරෝනා පරීක්ෂණ සිදුකිරීමෙන් අනතුරුව මෙලෙස ආසාදිතයෙකු බවට තහවුරු වී ඇති බවයි.",
       "URL": "https://www.hirunews.lk/287672/ද්‍රවිඩ-ජාතික-සන්ධානයේ-මන්ත්‍රීවරයෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1569"
}