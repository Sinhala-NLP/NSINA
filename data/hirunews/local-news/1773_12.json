{
       "Source": "hirunews",
       "Timestamp": "Thursday, 05 August 2021 - 15:32",
       "Headline": "අත්අඩංගුවට ගත් ගුරුවරුන් ඇතුලු 44 දෙනා අධිකරණයට ඉදිරිපත් කිරීමේදී අධිකරණය අසල උණුසුම් තත්වයක්",
       "News Content": "ගුරු - විදුහල්පති විරෝධතා රථ පෙළපාලියට සහභාගිවී නැවත යමින් සිටියදී ඊයේ අත්අඩංගුවට ගත් ගුරුවරුන් ඇතුළු හතළිස් හතරදෙනා මේ වන විට කොටුව මහේස්ත්‍රාත් අධිකරණය වෙත ඉදිරිපත් කර තිබෙනවා.\nඑම ස්ථානයේ සිටින හිරු වාර්තාකරුවන් සදහන් කළේ ඔවුන්ට සහය පළ කිරීම සඳහා එම ස්ථානයට පැමිණ සිටින ගුරු - විදුහල්පතිවරුන් පිරිසක් සහ පොලීසිය අතර උණුසුම් තත්ත්වයක් ද මතුවූ බවයි.\nඔවුන් පැමිණි යතුරුපැදි ඇතුළු  වාහන අධිකරණය අසළින් ඉවත් කරන ලෙසට පොලීසිය කළ දැනුම්දීමත් සමඟයි මෙම උණුසුම් තත්ත්වය හට ගත්තේ.",
       "URL": "https://www.hirunews.lk/278940/අත්අඩංගුවට-ගත්-ගුරුවරුන්-ඇතුලු-44-දෙනා-අධිකරණයට-ඉදිරිපත්-කිරීමේදී-අධිකරණය-අසල-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1773"
}