{
       "Source": "hirunews",
       "Timestamp": "Tuesday, 29 August 2023 - 8:56",
       "Headline": "කුන්ෆු ශූරතා තරගාවලියෙන් පදක්කම් දිනූ  ශ්‍රී ලංකා කණ්ඩායම දිවයිනට",
       "News Content": "09 වන ලෝක කුන්ෆු ශූරතා තරගාවලියට ශ්‍රී ලංකාව නියෝජනය කරමින් සහභාගී වී පදක්කම් දිනූ ක්‍රීඩක ක්‍රීඩිකාවන් ඊයේ (28) රාත්‍රියේ යළි දිවයිනට පැමිණියා.\nමෙම තරගාවලිය පසුගිය 22 වන දා සිට 27 වන දා දක්වා චීනයේ, එමිෂාන් නුවර පැවති අතර ඊට රටවල් 154 ක් නියෝජනය කරමින් ක්‍රීඩක ක්‍රීඩිකාවන් 6,000 කට අධික පිරිසක් එක්ව සිටියා.\nශ්‍රී ලාංකික ක්‍රිඩක ක්‍රිඩිකාවන්ට මෙහිදී රිදී පදක්කම් 02 ක් සහ ලෝකඩ පදක්කම් 06 දිනා ගැනීමට හැකි වුණා.\nශ්‍රී ලංකාව නියෝජනය කරමින් මෙවර කුන්ෆු ශූරතා තරගාවලියට ක්‍රීඩක ක්‍රීඩිකාවන් 26 දෙනෙකු එක්ව සිටියා.",
       "URL": "https://www.hirunews.lk/346483/කුන්ෆු-ශූරතා-තරගාවලියෙන්-පදක්කම්-දිනූ-ශ්‍රී-ලංකා-කණ්ඩායම-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=65"
}