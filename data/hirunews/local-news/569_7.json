{
       "Source": "hirunews",
       "Timestamp": "Tuesday, 31 January 2023 - 8:44",
       "Headline": "පාකිස්ථානයේ බෝම්බ ප්‍රහාරයෙන් මිය ගිය ගණන 61 දක්වා ඉහළට",
       "News Content": "පාකිස්ථානයේ පෙශාවර් නගරයේ මුස්ලිම් පල්ලියක සිදු වූ මරාගෙන මැරෙන බෝම්බ ප්‍රහාරයෙන් මිය ගිය සංඛ්‍යාව 61ක් දක්වා ඉහළ ගොස්\nතිබෙනවා.\nඑමෙන්ම තවත් 150කට අධික පිරිසක් තුවාල ලබා ඇති බව යි විදෙස් මාධ්‍ය වාර්තා කළේ.\nයාඥා මෙහෙයකට එක් ව සිටි පොලිස් නිලධාරින් ඉලක්ක කර මෙම පිපිරීම සිදු කර තිබෙනවා.\nමිය ගිය පිරිසෙන් වැඩි පිරිසක් පොලිස් නිලධාරින් වන අතර, පල්ලියේ ඉදිරි පේලියේ අසුන්ගෙන සිටි පුද්ගලයෙකු මරාගෙන මැරෙන පිපිරීම සිදු කර ඇති බවට යි සැකකරන්නේ.\nපිපිරීමත් සමඟ පල්ලියේ කොටසක් කඩා වැටී ඇති අතර, සුන්බුන්වලට යට වී සිටින පිරිස් බේරාගැනීම සඳහා මෙහෙයුම් තවදුරටත් ක්‍රියාත්මක යි.\nපොලිස් මූලස්ථානය පිහිටි අධිආරක්ෂාවක් පවතින මෙම ප්‍රදේශයට බෝම්බකරුවන් ඇතුළු වූයේ කෙසේ ද යන්න මේ වන විට විමර්ශනයක් ආරම්භ කර ඇති බව ද විදෙස් වාර්තා සඳහන් කළා.",
       "URL": "https://www.hirunews.lk/326282/පාකිස්ථානයේ-බෝම්බ-ප්‍රහාරයෙන්-මිය-ගිය-ගණන-61-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=569"
}