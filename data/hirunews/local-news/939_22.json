{
       "Source": "hirunews",
       "Timestamp": "Monday, 15 August 2022 - 12:29",
       "Headline": "ධානිෂ් අලීට ඇප",
       "News Content": "පසුගිය ජූලි 9 වැනි දා ශ්‍රී ලංකා රූපවාහිනී සංස්ථා ගොඩනැගිල්ලට බලහත්කාරයෙන් ඇතුළු වීමේ චෝදනාව මත රිමාන්ඩ් කර සිටි ධානිෂ් අලී නැමැත්තාට ඇප හිමිව තිබෙනවා.\nකොළඹ ප්‍රධාන මහෙස්ත්‍රාත් නන්දන අමරසිංහ විසින් සැකකරුට රුපියල් 25,000ක මුදල් ඇප සහ රුපියල් ලක්ෂ 5 බැගින් වූ ශරීර ඇප දෙකක් මත මුදා හැරීමට තීරණය කර තිබෙනවා.\nඒ සැකකරුට එරෙහිව පොදු දේපල පනත යටතේ ඔහු තවදුරටත් රක්ෂිත බන්ධනාගාරගත කිරීමට ප්‍රමාණවත් කරුණු නොමැති යැයි තීන්දු කරමින්.\nමේ අතර ඔහුව ඇප මත නිදහස් කිරීමෙන් අනතුරුව කුරුඳුවත්ත පොලීසියට ගොස් ප්‍රකාශයක් ලබාදෙන ලෙසත් මහෙස්ත්‍රාත්වරයා විසින් සැකකරුට නියම කර තිබෙනවා.",
       "URL": "https://www.hirunews.lk/312808/ධානිෂ්-අලීට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=939"
}