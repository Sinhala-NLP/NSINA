{
       "Source": "hirunews",
       "Timestamp": "Friday, 20 January 2023 - 16:55",
       "Headline": "බිත්තර සඳහා නව පාලන මිලක් (වීඩියෝ)",
       "News Content": "වෙළෙඳපොළේ අලෙවි වන බිත්තර සඳහා නව පාලන මිලක් පැනවීමට ගැසට් පත්‍රයක් අද (20) රාත්‍රියේ නිකුත් කරන බව පාරිභෝගික කටයුතු පිළිබඳ අධිකාරියේ සභාපති නීතිඥ ශාන්ත නිරිඇල්ල පවසනවා.\nසභාපතිවරයා මේ වනවිට (20) කොළඹ දී පැවැත්වෙන ප්‍රවෘත්ති සාකච්ඡාවක දී අදහස් දක්වමින් කියා සිටියේ, නව මිල ගණන් අනුව සුදු බිත්තරයක මිල රුපියල් 44ක් වශයෙන් සහ රතු බිත්තරයක මිල රුපියල් 46ක් වශයෙන් නියම කර ඇති බවයි.\nකෙසේවෙතත් මේ වනවිට වෙළෙඳපොළේ බිත්තරයක් අලෙවි වන්නේ රුපියල් 55ක් හෝ ඊට අධික මිලකටයි.\nමේ අතර රජයේ මුද්‍රණාලාධිපතිනි ගංඟානි ලියනගේ කියා සිටියේ අදාළ ගැසට් නිවේදනය රජයේ මුද්‍රණාලය වෙත ලැබී ඇති අතර එය අද රාත්‍රියේ නිකුත් කරන බවයි.",
       "URL": "https://www.hirunews.lk/325510/බිත්තර-සඳහා-නව-පාලන-මිලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=589"
}