{
       "Source": "hirunews",
       "Timestamp": "Friday, 17 September 2021 - 10:07",
       "Headline": "ඊයේත් පුද්ගලයින් 94,651කට එන්නත්",
       "News Content": "මෙරට කොරෝනා ප්‍රතිශක්තිකරණ වැඩසටහනට අදාළ ව ඊයේ පුද්ගලයින් 94,651කට එන්නත් ලබා දී තිබෙනවා.\nඒ අනුව සයිනොෆාම් එන්නතේ පළමු මාත්‍රාව පුද්ගලයින් 37,623 දෙනෙකුට දෙවන මාත්‍රාව පුද්ගලයින් 53017කට ෆයිසර් එන්නතේ පළමු මාත්‍රාව 1049 දෙනෙකුට සහ එහි දෙවැනි මාත්‍රාව 535 දෙනෙකුට ලබා දී ඇති බවයි වසංගත රෝග විද්‍යා අංශය සඳහන් කළේ.\nඑසේම මොඩර්නා එන්නතේ පළමු මාත්‍රාව 1675 දෙනෙකුටත්, දෙවන මාත්‍රාව 95 දෙනෙකුට ලබා දී තිබෙනවා.\nඇස්ට්‍රාසෙනෙකා එන්නතේ පළමු මාත්‍රාව 604 දෙනෙකුට ලබා දී ඇති අතර, දෙවන මාත්‍රාව ලබාගත් පුද්ගලයින් සංඛ්‍යාව 50ක්.\nඒ අනුව මේ දක්වා දෙවන මාත්‍රාව ද ලබාගෙන එන්නත්කරණය සම්පූර්ණ කළ මෙරට පුද්ගලයින් සංඛ්‍යාව 1,867,900 දක්වා ඉහළ ගොස් තිබෙනවා.",
       "URL": "https://www.hirunews.lk/282440/ඊයේත්-පුද්ගලයින්-94651කට-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1686"
}