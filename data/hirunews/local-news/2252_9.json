{
       "Source": "hirunews",
       "Timestamp": "Saturday, 26 December 2020 - 14:03",
       "Headline": "දඹුලු අහසට ගවේෂණ බැලුනයක් (වීඩියෝ)",
       "News Content": "වායුගෝලයේ විවිධ සංඝටක හා කාලගුණික දත්ත ලබා ගැනීම සඳහා රජයේ සහ පෞද්ගලික විශ්වවිද්‍යාල 16 ක සිසුන් පිරිසක් සකස් කළ අත්හදා බැලීමේ රබර් බැලූනයක් අද උදෑසන දඹුල්ල ඩී.එස්. සේනානායක විද්‍යාලයීය ක්‍රීඩාංගණයේ සිට ගුවන් ගත කෙරුණා.\nවිද්‍යුත් උපකරණ සහ තොරතුරු රැස් කිරීමේ දත්ත ගබඩාවක්ද ඊට එක්කර තිබූ අතර, එම බැලූනය කිලෝමීටර 33ක් පමණ ඉහළ අහසට යොමු කරන බවයි ඊට එක්ව සිටි විශ්වවිද්‍යාල සිසුන් ප්‍රකාශ කළේ.\nඅහසේදී එය, පුපුරා ගිය විට ඊට සවිකර ඇති පැරෂුටයක් මාර්ගයෙන් අදාළ තොරතුරු පොළවට ගෙන්වා ගැනීමට සැළසුම් කර තිබෙනවා.\nමෙම ව්‍යාපෘතිය සාර්ථක වුවහොත් ඉදිරියේදී කැලෑ හෙළි පෙහෙලි කිරීම්, වන අලි පිළිබඳව තොරතුරු එක් රැස් කරගැනීම සඳහාද උපයෝගී කරගැනීමට හැකිවනු ඇති බවයි මෙම ව්‍යාපෘතියේ උපදේශක අමිල සඳුන් බස්නායක සඳහන් කළේ.",
       "URL": "https://www.hirunews.lk/258009/දඹුලු-අහසට-ගවේෂණ-බැලුනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2252"
}