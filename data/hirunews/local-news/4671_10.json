{
       "Source": "hirunews",
       "Timestamp": "Wednesday, 08 February 2017 - 15:11",
       "Headline": "මවක් සිය ආබාධිත දරුවා අතහැර යයි (ඡායාරූප)",
       "News Content": "තම ආබාධිත දරුවා නිවසේ තනි කර දමා ගිය මවක් පිලිබඳ පුවතක් අරලගංවිල ජයමුතුගම ප්‍රදේශයෙන් වාර්තා වනවා.\nදරුවාගේ මිත්තණිය සඳහන් කළේ මෙම ආබාධිත දරුවා වෙනුවෙන් අධික වියදමක් දැරීමට සිදුවන නිසා දරුවාගේ මව මෙම තීරණය ගෙන ඇති බවයි.\n21 හැවිරිදි මෙම කාන්තාව මීට පෙර අවස්ථාවකදී ද  මෙලෙස දරුවා නිවසේ තනිකර දමා ගොස් තිබු බව සඳහන්.\n2015 වසරේ මැයි මාසයේදී කුඩා බයිසිකලයකින් ඇද වැටීමෙන් මෙම දරුවා ආබාධයකට ලක්ව තිබෙනවා.\nඔහු මේ වන විට පියා සහ මිත්තණිය භාරයේ පසුවන අතර මිත්තණිය කියා සිටියේ දරුවාගේ මෙම ආබාධිත තත්ත්වය සුවකළ නොහැකි බවට වෛද්‍යවරුන් ප්‍රකාශ කර ඇති බවයි.\nකෙසේවෙතත් දරුවාගේ මිත්තණිය දැඩි අසීරුතාවකින් යුතුව මෙම ආබාධිත දරුවා වෙනුවෙන් කටයුතු කරන බව අප වාර්තාකරු සදහන් කළා.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/153982/මවක්-සිය-ආබාධිත-දරුවා-අතහැර-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4671"
}