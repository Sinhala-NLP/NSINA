{
       "Source": "hirunews",
       "Timestamp": "Monday, 04 October 2021 - 11:18",
       "Headline": "ඉන්දීය විදේශ ලේකම් අගමැති හමුවෙයි (වීඩියෝ)",
       "News Content": "සිව්දින නිල සංචාරයක් සඳහා මෙරටට පැමිණි ඉන්දීය විදේශ ලේකම්වරයා, අග්‍රාමාත්‍ය මහින්ද රාජපක්ෂ අද පෙරවරුවේ හමුව තිබෙනවා.\nමෙම හමුව අරලියගහ මන්දිරයේ දී සිදුවූ බවයි වාර්තා වන්නේ.\nනිල සංචාරයක් සඳහා ඉන්දීය විදේශ ලේකම් හර්ෂ් වර්ධන් ෂිංග්ලා පෙරේදා රාත්‍රියේ මෙරටට පැමිණියා.\nඔහු ඊයේ පෙරවරුවේ මහනුවර ඓතිහාසික ශ්‍රී දළදා මාලිගාවට පැමිණ දළඳා වහන්සේ වැද ආශිර්වාද ලබා ගත්තා.\nඅනතුරුව ඔහු ඊයේ (03) පස්වරුවේ ත්‍රිකුණාමලයේ තෙල් ටැංකි සංකීර්ණයේ නිරීක්ෂණ චාරිකාවකට එක් වූ අතර අනතුරව යාපනයේ සංචාරයකද නිරත වුණා.\nමේ අතර, ඉන්දීය විදේශ ලේකම්වරයා සහ දෙමළ ජාතික සන්ධානය අතර සාකච්ඡාවක් ඉන්දීය මහ කොමසාරිස් කාර්යාලයේදී අද (04) පස්වරු 5ට පැවැත්වීමට නියමිතයි.\nමේ අතර ඉන්දීය විදේශ ලේකම්වරයා මෙරට රැඳී සිටින කාලය ඇතුළත ජනාධිපතිවරයා, මුදල් අමාත්‍යවරයා හමුවී සාකච්ඡා කිරිමට ද නියමිත බව විදේශ කටයුතු අමාත්‍යාංශය ප්‍රකාශ කළා.",
       "URL": "https://www.hirunews.lk/284018/ඉන්දීය-විදේශ-ලේකම්-අගමැති-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1650"
}