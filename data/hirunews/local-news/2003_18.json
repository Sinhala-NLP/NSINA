{
       "Source": "hirunews",
       "Timestamp": "Thursday, 22 April 2021 - 13:34",
       "Headline": "යාපනයේ ගැටුමකින් එක් අයෙකු මරුට - 5කට තුවාල",
       "News Content": "යාපනය - පේදුරුතුඩුව - අල්වායි උතුර ප්‍රදේශයේ දෙපිරිසක් අතර ඇති වූ ගැටුමකදී තියුණු ආයුධයකින් පහරදීම හේතුවෙන් පුද්ගලයෙකු මියගොස් තවත් පස් දෙනෙකු තුවාල ලබා රෝහල් ගත කර තිබෙනවා.\nමිය ගිය පුද්ගලයා 38 හැවිරිදි අල්වායි උතුර ප්‍රදේශයේ පදිංචිකරුවෙක්.\nගැටුමෙන් තුවාල ලැබූ පස්දෙනා පේදුරුතුඩුව රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා යාපනය ශික්ෂණ රෝහලට මාරු කර යැවුණා.\nපෞද්ගලික ආරවුලක් මත මෙම ගැටුම ඇතිව තිබෙන බවයි අනාවරණ වුණේ.",
       "URL": "https://www.hirunews.lk/269178/යාපනයේ-ගැටුමකින්-එක්-අයෙකු-මරුට-5කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2003"
}