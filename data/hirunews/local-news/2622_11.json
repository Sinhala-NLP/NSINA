{
       "Source": "hirunews",
       "Timestamp": "Tuesday, 30 June 2020 - 9:22",
       "Headline": "මැලේසියාවේ රැඳී සිටි ශ්‍රී ලාංකිකයින් 150 දෙනෙකු දිවයිනට රැගෙන එයි",
       "News Content": "කොවිඞ් නයින්ටීන් ගෝලීය වසංගතය හේතුවෙන් මැලේසියාවේ රැදී සිටි ශ්‍රී ලාංකිකයින් 150 දෙනෙකු ශ්‍රී ලන්කන් ගුවන් සේවයේ විශේෂ යානයකින් අද උදෑසන දිවයිනට පැමිණියා.\nයූ.එල්. 319 දරණ යානයෙන් ඔවුන් මැලේසියාවේ ක්වාලාලම්පූර් සිට කටුනායක ගුවන් තොටුපළ වෙත ළඟා වී ඇත්තේ අද උදෑසන 8.52ටයි.\nරැකියා සඳහා මෙන්ම උසස් අධ්‍යාපනය ලැබීම සඳහා මැලේසියාව වෙත ගොස් සිටි ශ්‍රී ලාංකිකයන් පිරිසක් මෙලෙස දිවයිනට පැමිණ ඇති බවයි හිරු ගුවන් තොටුපළ වාර්තාකරු සඳහන් කළේ.\nඔවුන් ගුවන් තොටුපළේදීම පී.සී.ආර්. පරීක්ෂණ සඳහා යොමු කර තිබෙනවා.",
       "URL": "https://www.hirunews.lk/244285/මැලේසියාවේ-රැඳී-සිටි-ශ්‍රී-ලාංකිකයින්-150-දෙනෙකු-දිවයිනට-රැගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=2622"
}