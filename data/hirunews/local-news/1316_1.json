{
       "Source": "hirunews",
       "Timestamp": "Sunday, 06 March 2022 - 8:41",
       "Headline": "විදුලි අර්බුදය ගැන අද සාකච්ඡාවක්",
       "News Content": "දිවයිනේ ප්‍රදේශ කිහිපයකට අදත් (06) පැය දෙකයි විනාඩි 30 ක කාලයක් විදුලිය කප්පාදු කිරීම සඳහා මහජන උපයෝගීතා කොමිසම මගින් ලංකා විදුලිබල මණ්ඩලයට අවසර ලබා දී තිබෙනවා.\nඒ අනුව ඒ, බී සහ සී කලාපවලට පමණක් අද දිනයේ විදුල කප්පාදුව සිදු කෙරෙනු ඇති.\nඉරිදා දිනයක් වන අද දහවල් කාලයේ මෙගාවොට් 1,650 ක විදුලි ඉල්ලුමක් අපේක්ෂා කෙරෙන අතර සවස් කාලයේ මෙගා වොට් 1,550ක විදුලි ඉල්ලුමක් අපෙක්ෂා කරන බව ලංකා විදුලි බල මණ්ඩලය සඳහන් කළා.\nඅද රාත්‍රී කාලයේ අපේක්ෂිත විදුලි ඉල්ලුම මෙගාවොට් 2350 ක්.\nපවතින තත්ත්වය මත ජනතාව තවදුරටත් අරපිරිමැස්මෙන් විදුලිය භාවිත කරන ලෙස මහජන උපයෝගීතා කොමිසම ඉල්ලීමක් කරනවා.\nමේ අතර විදුලිය කප්පාදුව පිළිබඳ විශේෂ සාකච්ඡාවක් අද පැවත්වීමට නියමිතයි.\nලංකා විදුලි බව මණ්ඩලයේ මාධ්‍ය ප්‍රකාශක ඇන්ඩෲ නවමනී හිරු ප්‍රවෘත්ති අංශයට කියා සිටියේ ලංකා විදුලි බල මණ්ඩලය, මහජන උපයෝගීතා කොමිසම සහ ලංකා ඛණිජ තෙල් සංස්ථාව ඇතුලු විදුලි ජනනයට අදාළ අංශ සමග එම සාකච්ඡාව පැවැත්වෙන බවයි.\nඒ අනුව ඉදිරියේදී විදුලිය ලබා දෙන ආකාරය සම්බන්ධයෙන් තීරණය කෙරෙන බව ඔහු සඳහන් කළා.",
       "URL": "https://www.hirunews.lk/298759/විදුලි-අර්බුදය-ගැන-අද-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1316"
}