{
       "Source": "hirunews",
       "Timestamp": "Friday, 14 May 2021 - 17:03",
       "Headline": "ඔන්චිල්ලාවක ගෙල සිර වී දෙදරු පියෙකු මරුට (ඡායාරූප)",
       "News Content": "ඇන්ටනා වයරයක් ආධාරයෙන් සකස් කර තිබූ ඔන්චිල්ලාවක ගෙළ සිරවීමෙන් දෙදරු පියෙකු ජීවිතක්ෂයට පත්ව තිබෙනවා.\nඊයේ (13) මෙලෙස මිය ගොස් ඇත්තේ 27 හැවිරිදි මුන්දලම - වේලුසුමනපුර ප්‍රදේශයේ දෙදරු පියෙකු බවයි පොලීසිය සදහන් කළේ.\nනිවස අසල කුඩා ගසක බැඳ තිබූ ඔංචිල්ලාවක වාඩිවී සිටියදී ඔහු මෙම අනතුරට ලක්ව තිබෙනවා.\nවයරයක් ආධාරයෙන් සකස් කර තිබු ඔංචිල්ලාවේ වාඩිවී බුලත් විටක් සපමින් සිටියදී ඔහුගේ ගෙලෙහි වයරය පැටලීමෙන් මියගොස් ඇති බවටයි මූලික පරීක්ෂණවලදී අනාවරණ වී ඇත්තේ.\nමෙම පුද්ගලයාට අවුරුදු 3ක කුඩා දැරියක් සහ දින 7ක් වයසැති බිළිඳිකෙු ද සිටින බව සඳහන්.\nමේවන විට පිළිකාවකට ගොදුරුව සිටින මව සහ මරණයට පත්වී ඇති සොහොයුරෙකුගේ ආබාධිත දරුවා ද රැකබලාගෙන ඇත්තේ මෙම මියගිය පුද්ගලයායි.\nමරණය සම්බන්ධයෙන් මුන්දලම පොලිසිය පරීක්ෂණයක් ආරම්භ කර තිබෙනවා.\nමියගිය තැනැත්තාගේ ජෛව පටල සාම්පල ලබාගෙන ඇති අතර ඊට අදාළ වාර්තා ලැබීමෙන් පසු පශ්චාත් මරණ පරීක්ෂණය පැවැත්වීමට නියමිතයි.",
       "URL": "https://www.hirunews.lk/271370/ඔන්චිල්ලාවක-ගෙල-සිර-වී-දෙදරු-පියෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1953"
}