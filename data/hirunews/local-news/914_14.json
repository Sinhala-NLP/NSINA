{
       "Source": "hirunews",
       "Timestamp": "Thursday, 25 August 2022 - 16:59",
       "Headline": "උඩරට දුම්රිය මාර්ගයේ දුම්රියක් පීලි පනී",
       "News Content": "උඩරට දුම්රිය මාර්ගයේ රොසැල්ල සහ හැටන් අතර දුම්රියක් පීලි පැන තිබෙනවා.\nමෙලෙස පීලි පැනීමට ලක්ව ඇත්තේ බදුල්ල බලා ධාවනය වූ දුම්රියක් වන අතර එය පීලිගත කිරීමේ කටයුතු මේ වනවිට ක්‍රියාත්මකයි.\nඅප වාර්තාකරුවන් සඳහන් කළේ මේ හේතුවෙන් උඩරට මාර්ගයේ දුම්රිය ගමනාගමන කටයුතුවලට ද බාධා එල්ලවී ඇති බවයි.\nමෙලෙස පීලි පැනීමට ලක්වි ඇත්තේ කොළඹ කොටුව සිට බදුල්ල දක්වා ධාවනය වූ මගී ප්‍රවාහන දුම්රියේ නැරඹුම් මැදිරියක්.\nඑය සෙසු මැදිරිවලින් ගලවා ඉවත් කර දුම්රිය බදුල්ල දක්වා ධාවනය කරවීමට පාලක මැදිරිය පියවර ගෙන තිබෙනවා.",
       "URL": "https://www.hirunews.lk/313714/උඩරට-දුම්රිය-මාර්ගයේ-දුම්රියක්-පීලි-පනී",
       "Category": "Local News",
       "Parent URL": "https://www.hirunews.lk/local-news.php?pageID=914"
}