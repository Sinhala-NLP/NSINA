{
       "Source": "hirunews",
       "Timestamp": "Friday, 15 July 2022 - 15:13",
       "Headline": "ට්‍රම්ප්ගේ පළමු විවාහයේ බිරිඳ ජීවිතක්ෂයට",
       "News Content": "අමරිකාවේ හිටපු ජනාධිපතිවරයෙකු වන ඩිමොක්‍රටික් පක්ෂයේ ඩොනල්ඩ් ට්‍රම්ප්ගේ විවාහයේ පළමු බිරිඳ ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ, ඉවානා ට්‍රම්ප් නමැති ට්‍රම්ප්ගේ බිරිඳ නිව් යෝර්ක් නගරයේ දී ජීවිතක්ෂයට පත්ව ඇති බවයි.\nඇය මියයන විට 73 හැවිරිදි වියෙහි පසුවුණා.\nචෙක් ජනරජයේ දී උපත ලැබූ ඉවානා ට්‍රම්ප් හිටපු ජනපති ට්‍රම්ප් සමග විවාහ වන්නේ වර්ෂ 1977 දී වන අතර, ඔවුන් වසර 15ක විවාහ ජීවිතයකින් අනතුරුව 1992දී විවාහයෙන් වෙන් වූ බවයි විදෙස් මාධ්‍ය වාර්තා සඳහන් කරන්නේ.\nමෙම විවාහයෙන් ට්‍රම්ප්ට දරුවන් තිදෙනෙකු ද සිටිනවා.\nඔවුන් නමින් Donald Jr, Ivanka and Eric Trump නමැති අයයි.\nඉවානා ජීවිතක්ෂයට පත්ව ඇත්තේ ඇය සිය නිවස අසල පිහිටි පඩිපෙළකින් බිම ඇද වැටීම හේතුවෙන් සිහිසුන්ව සිටීම බවටත් වාර්තා වී තිබෙනවා.\nසිය පළමු විවාහයේ බිරිඳ ගැන ශෝකී වන හිටපු ජනාධිපති ට්‍රම්ප් සංවේදී සටහනක් ද තබා තිබෙනවා.\nඔහු සඳහන් කර ඇත්තේ මෙවැන්නක්.\n\"She was a wonderful, beautiful, and amazing woman, who led a great and inspirational life,\"\nයනුවෙන්.\nඒ ඇය විශිෂ්ට සහ විස්මයජනක ජීවිතයක් ගත කළ සුන්දර තැනැත්තියක් වන බවයි.",
       "URL": "https://www.hirunews.lk/310057/ට්‍රම්ප්ගේ-පළමු-විවාහයේ-බිරිඳ-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1019"
}