{
       "Source": "hirunews",
       "Timestamp": "Friday, 11 August 2023 - 17:56",
       "Headline": "ගිනි තබා විනාශ කළ නිවසක් යළි ඉදිකිරීමට නිවාස අමාත්‍යාංශය තීරණය කරයි",
       "News Content": "පොළොන්නරුව, දිඹුලාගල, බෝගස්වැව ප්‍රදේශයේ ගිනි තැබීමකින් විනාශ වූ නිවස යළි ඉදිකිරීම සඳහා කඩිනමින් කටයුතු කරන ලෙස නාගරික සංවර්ධන හා නිවාස අමාත්‍ය ප්‍රසන්න රණතුංග නිලධාරින්ට උපදෙස් දී තිබෙනවා.\nපසුගිය 7 වන දා කිසියම් පිරිසක් විසින් කටුමැටි යොදා සකස් කර තිබූ මෙම නිවස ගිනි තබා විනාශ කර තිබුණා.\nපසුව අනාවරණය වී තිබුණේ අදාළ නිවසේ වාසය කරන මව, පියා සහ දරුවන් තිදෙනාට සමෘද්ධි දීමනාව පවා නොලැබෙන බවයි.\nගින්නෙන් නිවසේ සියලු භාණ්ඩ, ඇඳුම්, පැලඳුම් මෙන්ම ළමයින්ගේ පොත්පත් ද විනාශ වී තිබුණා.\nමේ සම්බන්ධයෙන් සොයා බැලූ අමාත්‍යවරයා ජාතික නිවාස සංවර්ධන අධිකාරියේ සෙවණ අරමුදලින් රුපියල් ලක්ෂ හතහමාරක මුදලක් ද එම පවුලට ලබා දීමටයි තීරණය කර ඇත්තේ.",
       "URL": "https://www.hirunews.lk/344466/ගිනි-තබා-විනාශ-කළ-නිවසක්-යළි-ඉදිකිරීමට-නිවාස-අමාත්‍යාංශය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=106"
}