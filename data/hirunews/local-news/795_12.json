{
       "Source": "hirunews",
       "Timestamp": "Tuesday, 18 October 2022 - 13:20",
       "Headline": "ඒකපුද්ගල මාසික වියදම තවත් ඉහළට",
       "News Content": "මෙරට ඒක පුද්ගල මාසික වියදම තවදුරටත් ඉහළ ගොස් තිබෙනවා.\nඉකුත් ජුලි මාසයේ දී පුද්ගලයෙකුට සිය මූලික අවශ්‍යතා සපුරා ගැනීම සඳහා මසකට අවශ්‍ය වියදම ලෙස දැක්වුණේ රුපියල් 13,138ක්.\nඑහෙත් අගෝස්තු මාසයේ දී එය රුපියල් 13,460 දක්වා ඉහළ ගොස් ඇති බව යි ජන ලේඛන හා සංඛ්‍යා ලේඛන දෙපාර්තමේන්තුවේ නවමත දත්තා වාර්තාවේ දැක්වෙන්නේ.\nමසකට වැඩි ම වියදමක් දැරීමට සිදු ව ඇත්තේ, කොළඹ දිස්ත්‍රික්කය තුළ ජිවත් වන පුද්ගලයෙකුට වන අතර එම මුදල රුපියල් 14,517ක්.\nජන ලේඛන හා සංඛ්‍යාලේඛන දෙපාර්තමේන්තුවේ දත්ත වාර්තාවට අනුව අඩු ම ඒක පුද්ගල වියදම මොනරාගල දිස්ත්‍රික්කයෙන් වාර්තා වන අතර එය රුපියල් 12,870ක් වනවා.\nමේ වසර ආරම්භයේ දී මෙරට ඒකපුද්ගල වියදම ලෙස දැක්වුණේ, රුපියල් 7913ක්.",
       "URL": "https://www.hirunews.lk/318174/ඒකපුද්ගල-මාසික-වියදම-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=795"
}