{
       "Source": "hirunews",
       "Timestamp": "Monday, 19 November 2018 - 12:53",
       "Headline": "පාර්ලිමේන්තුව රැස් කළ කථානායකට එරෙහිව ශ්‍රේෂ්ඨාධිකරණයට පෙත්සමක්",
       "News Content": "විසුරුවා හැර තිබූ පාර්ලිමේන්තුව යළි කැදවීමට කථානායකවරයා ගත් තීන්දුව නීතිවිරෝධී බවත්, එමගින් තමාගේත්, ජනතාවගේත් මූලික අයිතිවාසිකම් උල්ලංගණය වී ඇති බව පවසමින් හිටපු පාර්ලිමේන්තු මන්ත්‍රී රියර් අද්මිරාල් සරත් වීරසේකර අද ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කරනු ලැබුවා.\nමෙහි වගඋත්තරකරුවන් ලෙස නම් කර ඇත්තේ කථානායක, පාර්ලිමේන්තු මහ ලේකම් සහ නීතිපතිවරයායි.\nපාර්ලිමේන්තුව විසුරුවා හරිමින් ජනාධිපතිවරයා නිකුත් ගැසට් නිවේදනය අත්හිටුවමින් පසුගිය දා ශ්‍රේෂ්ඨාධිකරණය අතුරු තහනම් නියෝගයක් නිකුත් කළා.",
       "URL": "https://www.hirunews.lk/204501/පාර්ලිමේන්තුව-රැස්-කළ-කථානායකට-එරෙහිව-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=3644"
}