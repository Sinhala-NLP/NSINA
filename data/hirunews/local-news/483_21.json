{
       "Source": "hirunews",
       "Timestamp": "Saturday, 11 March 2023 - 13:14",
       "Headline": "ඉන්ධන මිල අඩු වුවහොත් බස් ගාස්තු අඩු කරන බව බස් හිමියන් කියයි",
       "News Content": "ඇමෙරිකානු ඩොලරයට සාපේක්ෂව රුපියල ශක්තිමත් වීමත් සමග ඉන්ධන මිල පහළ ගියහොත් ජුනි මාසයේදී සිදු කිරීමට නියමිත බස් ගාස්තු සශෝධනයේදී බස් ගාස්තු අඩු විය හැකි බව ලංකා පෞද්ගලික බස් රථ හිමියන්ගේ සංගමය පවසනවා.\nමේ එහි සභාපති ගැමුණු විජේරත්න මේ බව කියා සිටියේ හිරු ප්‍රවෘත්ති අංශය කළ විමසීමකදීයි.\nකෙසේ වෙතත්, සමස්ත ලංකා පෞද්ගලික බස් සමාගම් සම්මේලනයේ සභාපති අංජන ප්‍රියන්ජිත් කියා සිටියේ ඉන්ධන මිල අඩුවුවහොත් පමණක් බස් ගාස්තු අඩු කළ හැකි බවයි.\nඉන්ධන මිල අඩු නොවන්නේ නම් ජූනි මාසයේ සිදුකිරීමට නියමිත සංශෝධනයේදී බස් ගාස්තුව වැඩිවිය හැකි බවයි ඔහු කියා සිටියේ.\nකෙසේ වෙතත්, වාහන අමතර කොටස් ගෙන්වන්නගේ සංගමයේ සභාපති තුසිත අල්විස් කියා සිටියේ අමතර කොටස් මිල අඩුවීමට තවත් මාස කිහිපයක කාලයක් ගතවනු ඇති බවයි.",
       "URL": "https://www.hirunews.lk/329617/ඉන්ධන-මිල-අඩු-වුවහොත්-බස්-ගාස්තු-අඩු-කරන-බව-බස්-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=483"
}