{
       "Source": "hirunews",
       "Timestamp": "Thursday, 14 December 2017 - 15:07",
       "Headline": "update: ප්‍රදේශ කිහිපයක පොදුජන පෙරමුණේ නාම යෝජනා ප්‍රතික්ෂේප වෙයි",
       "News Content": "ශ්‍රී ලංකා පොදුජන පෙරමුණ බදුල්ල සහ මහියංගණය ප්‍රාදේශීය සභා වෙනුවෙන් ඉදිරිපත් කළ නාම යෝජනා පත්‍ර ප්‍රතික්ෂේප වී තිබෙනවා.\nThursday, 14 December 2017 - 16.07\n-------------------------------------------------------------------------------------\nපානදුර නගර සභාව සහ අගලවත්ත ප්‍රාදේශීය සභාව වෙනුවෙන් ශ්‍රී ලංකා පොදුජන පෙරමුණ ඉදිරිපත් කළ නාම යෝජනා පත්‍ර ප්‍රතික්ෂේප වී තිබෙනවා.\nපානදුර නගර සභාව සහ අගලවත්ත ප්‍රාදේශීය සභාවට ඉදිරිපත් කළ නාමයෝජනා පත්‍රවල ඇතැම්  අත්සන් නිසි පරිදි නොතිබීම ඒවා ප්‍රතික්ෂේප වීමට හේතුවී තිබෙනවා.\nThursday, 14 December 2017 - 15.48\n-------------------------------------------------------------------------------------\nශ්‍රී ලංකා පොදුජන පෙරමුණ මහරගම නගර සභාව සඳහා ඉදිරිපත් කළ නාම යෝජනා පත්‍රය ද ප්‍රතික්ෂේප වී තිබෙනවා.\nමහරගම නගර සභාව සදහා ඉදිරිපත් කර තිබූ නාමයෝජනාවේ ස්ත්‍රී - පුරුෂ භාවය නිසි පරිදි සදහන් නොවීම නිසා එය ප්‍රතික්ෂේප වී ඇති බවයි කොළඹ දිස්ත්‍රික් තේරීම්භාර නිලධාරිවරයා හිරු ප්‍රවෘත්ති අංශයට සදහන් කළේ.\nThursday, 14 December 2017 - 15.22\n-------------------------------------------------------------------------------------\nපළාත් පාලන මැතිවරණයට අදාළව ශ්‍රී ලංකා පොදුජන පෙරමුණ වැලිගම නගර සභාව සදහා ඉදිරිපත් කළ නාම යෝජනා පත්‍රය ප්‍රතික්ෂේප වී තිබෙනවා.\nඒ අදාල දිස්ත්‍රික්කය සදහා පක්ෂයෙන් නම් කර ඇති බලයලත් නිලධාරියා විසින් අදාළ නාමයෝජනාව භාර නොදීම හේතුවෙන්.\nකෙසේ වෙතත්, ඊට අදාළව අධිකරණ ක්‍රියාමාර්ග ගැනීමට කටයුතු කරන බවයි එම පෙරමුණේ ප්‍රකාශකයෙකු හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/178379/update-ප්‍රදේශ-කිහිපයක-පොදුජන-පෙරමුණේ-නාම-යෝජනා-ප්‍රතික්ෂේප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4172"
}