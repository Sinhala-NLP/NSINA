{
       "Source": "hirunews",
       "Timestamp": "Monday, 24 May 2021 - 6:18",
       "Headline": "නිරෝධායන නීතිය කැඩූ තවත් 636ක් පොලිස් අත්අඩංගුවේ (වීඩියෝ)",
       "News Content": "නිරෝධායන නීතිය උල්ලංඝනය කළ තවත් පුද්ගලයින් 636 දෙනෙක් ඊයේ (23) දින අත්අඩංගුවට ගත් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nනිරෝධායන නීතිය ආරම්භ කළ දින සිට මේ දක්වා කාලය තුල එක් දිනකදී අත්අඩංගුවට ගැනුණු වැඩිම පිරිස මෙය බවයි පොලිස් මාධ්‍ය ප්‍රකාශකවරයා සඳහන් කර සිටියේ.\nඒ අනුව මේ දක්වා එම නීතිය උල්ලංඝනය කිරීම හේතුවෙන් අත්අඩංගුවට ගැනුණු පුද්ගලයින් සංඛ්‍යාව 12,748 බවයි වාර්තා වන්නේ.",
       "URL": "https://www.hirunews.lk/272253/නිරෝධායන-නීතිය-කැඩූ-තවත්-636ක්-පොලිස්-අත්අඩංගුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1933"
}