{
       "Source": "hirunews",
       "Timestamp": "Sunday, 14 April 2019 - 8:55",
       "Headline": "පුණ්‍ය කාලය ඇරඹේ",
       "News Content": "සිංහල හා දෙමළ අලූත් අවුරුද්දේ පුණ්‍ය කාලය අද පූර්ව භාග 7.45 ට උදාවුණා. එය අවසන් වන්නේ අපරභාග 08.33 ටයි.\nඅලූත් අවුරුදු උදාව අද අපරභාග 2.09 ට සිදුවනවා.\nපුණ්‍ය කාලය තුළ සියලූ වැඩ අතහැර ආගමික වතාවත්වල යෙදීම සුදුසු බව නැකත් චාරිත්‍රවල දැක්වෙනවා. මෙවර අලූත් අවුරුද්දේ ආහාර පිසීමේ නැකත යෙදී ඇත්තේ අපරභාග 02.42 ටයි.\nඑහිදී රතු සහ කහ මිශ්‍ර, තඹ පැහැති වස්ත්‍රාභරණයෙන් සැරසී නැගෙනහිර දිශාව බලා ලිප් බැඳ ගිනි මොලවා හකුරු මිශ්‍ර කිරි බතක්ද, ඉඟුරු, ගම්මිරිස්, තිප්පිලි යන කුළු බඩු ඇතුළත් අග්ගලා සහ කැවුම් පිළියෙළ කරගැනීම යෝග්‍ය බවයි නැකත් චාරිත්‍රවල දැක්වෙන්නේ.\nවැඩ ඇල්ලීම, ගණුදෙනු කිරීම සහ ආහාර අනුභවය අපරභාග 03.54 ට යෙදෙන සුබ මොහොතින් සිදුකළ යුතුයි.\nරතු සහ කහ මිශ්‍ර තඹ පැහැති වස්ත්‍රාභරණයෙන් සැරසී නැගෙනහිර දිශාව බලා සියලූ වැඩ අල්ලා ගණුදෙනු කොට ආහාර අනුභවය සිදු කළ යුතු බව නැකැත් චාරිත්‍රවල සඳහන්.",
       "URL": "https://www.hirunews.lk/214436/පුණ්‍ය-කාලය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3404"
}