{
       "Source": "hirunews",
       "Timestamp": "Friday, 15 April 2022 - 12:56",
       "Headline": "මූල්‍ය අරමුදලේ සහාය ගැන මහ බැංකු අධිපතිගෙන් ඉඟියක්",
       "News Content": "ජාත්‍යන්තර මූල්‍ය අරමුදලේ දිගුකළ අරමුදල් පහසුකම යටතේ මෙරට වාරිකය මෙන් සියයට 400ක් නව වැඩසටහනක් යටතේ ලබාගැනීමට හැකිවනු ඇති බව මහ බැංකු අධිපති ආචාර්ය නන්දලාල් වීරසිංහ පවසනවා.\nකෙසේ නමුත් එය, මෙරට මූල්‍ය පරතරය ඇගයීමෙන් අනතුරුව තීරණය කරනු ඇති බවයි ඔහු කියා සිටියේ.\n2009 වසරේ ශ්‍රී ලංකාව විසින් මූල්‍ය අරමුදලෙන් ලබාගත් ණය පහසුකම, වාරිකය මෙන් සියයට 400ක්.\nඑහෙත් දැන් බාහිර මූල්‍ය පරතරය ඊට වඩා ඉහළ මට්ටමක පවතින බැවින් එම ප්‍රතිශතය ලබාගැනීම අභියෝගයක් විය හැකියි.\nජාත්‍යන්තර මූල්‍ය අරමුදල් දිගුකළ අරමුදල් පහසුකමේ වාරිකය මෙන් සියයට 400ක් හිමිවන්නේ නම් එය ඩොලර් බිලියන 3ක් පමණ වනු ඇති බව සඳහන්.\nමෙරට විදේශ මුදල් අර්බුදයට පිළියමක් සොයා ගැනීම සඳහා ශ්‍රී ලංකාව ජාත්‍යන්තර මූල්‍ය අරමුදල සමඟ නිල සාකච්ඡා ලබන 18 වන දා ආරම්භ කිරීමට නියමිත යි.",
       "URL": "https://www.hirunews.lk/301994/මූල්‍ය-අරමුදලේ-සහාය-ගැන-මහ-බැංකු-අධිපතිගෙන්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=1229"
}