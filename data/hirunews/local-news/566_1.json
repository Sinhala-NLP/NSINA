{
       "Source": "hirunews",
       "Timestamp": "Wednesday, 01 February 2023 - 13:24",
       "Headline": "ගම්පොළ ඒ.ටී.එම් යන්ත්‍රය පැහැර ගැනීමේ සිද්ධියට දෙදෙනෙකු පොලිස් භාරයට",
       "News Content": "ගම්පොළ නගරයේ පිහිටි පෞද්ගලික බැංකුවක ඒ.ටී.එම් යන්ත්‍රය කොල්ලකෑමේ සිද්ධියට අදාලව පුද්ගලයින් දෙදෙනෙකු පොලිස් භාරයට ගෙන තිබෙනවා.\nපසුගිය 25 වනදා කේ.ඩී.එච් වර්ගයේ වෑන් රථයකින් පැමිනි සිව්දෙනෙකු මෙම කොල්ලය සිදුකර තිබූ අතර අතර, බැංකුවේ ආරක්ෂකයා පුටුවක ගැට ගසා අදාළ ඒ.ටී.එම් යන්ත්‍රය ගලවා ගෙන ගොස් තිබුණා.\nසිද්ධිය සිදු වි පැය කිහිපයකට පසු වැන් රථය පේරාදෙණිය ප්‍රදේශයේ දමා ගොස් තිබියදී සොයා ගැණුණේ එහි රියදුරු ද සමගයි.\nඔවුන්ගෙන් ප්‍රශ්න කිරීමේදී ලද තොරතුරු මත අනෙක් පුද්ගලයින් දෙදෙනා අත්අඩංගුවට ගෙන ඇති බව සඳහන්.\nඒ අතර, යුද හමුදාවේ විශේෂ බලකායේ වසර 22 ක් පමණ සේවය කර ඇති පුද්ගලයෙකු ද සිටින බව ප්‍රදේශය භාර උසස් පොලිස් නිලධාරියෙකු සඳහන් කළා.",
       "URL": "https://www.hirunews.lk/326389/ගම්පොළ-ඒ-ටී-එම්-යන්ත්‍රය-පැහැර-ගැනීමේ-සිද්ධියට-දෙදෙනෙකු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=566"
}