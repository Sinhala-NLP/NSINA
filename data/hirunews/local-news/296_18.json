{
       "Source": "hirunews",
       "Timestamp": "Saturday, 03 June 2023 - 16:03",
       "Headline": "රුපියල් ලක්ෂයක අල්ලසක් ලබා ගත් පොලිස් පරීක්ෂකවරයෙකු අත්අඩංගුවට",
       "News Content": "‍රුපියල් ලක්ෂයක මුදලක් අල්ලස් ලෙස ලබා ගත් සපුගස්කන්ද පොලිසියට අනුයුකත්ව සේවය කරන පොලිස් පරීක්ෂකවරයෙකු අල්ලස් හෝ දූෂණ චෝදනා විමර්ශන කොමිෂන් සභාවේ විමර්ශන නිලධාරින් විසින් අත්අඩංගුවට ගෙන තිබෙනවා.\nඒ රාගම - කඩවත මාර්ගයේ ටෙලිකොම් ආයතන ඉදිරිපිටදීයි. සැකකාර පොලිස් පරීක්ෂකවරයාගේ මෝටර් රථය තුලදී අදාළ අල්ලස් මුදල ලබා ගන්නා අවස්ථාවේදී මෙලෙස අත්අඩංගුවට ගෙන ඇති බව සඳහන්.\nනීතිමය බාධාවකින් තොරව සම්බාහන මධ්‍යස්ථානයක් පවත්වාගෙන යාම සඳහා කඩවත පොලීසියේ අපරාධ අංශයේ ස්ථානාධිපතිවරයා හරහා අවශ්‍ය කටයුතු කර දෙන බව පවසමින් සැකකාර පොලිස් පරීක්ෂකවරයා අදාළ ආයතනයේ කළමනාකරුගෙන් මෙම රුපියල් ලක්ෂයක අල්ලස් මුදල ඉල්ලා ඇති බව සඳහන්.",
       "URL": "https://www.hirunews.lk/336957/රුපියල්-ලක්ෂයක-අල්ලසක්-ලබා-ගත්-පොලිස්-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=296"
}