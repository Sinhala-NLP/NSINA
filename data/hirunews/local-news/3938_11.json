{
       "Source": "hirunews",
       "Timestamp": "Saturday, 19 May 2018 - 9:43",
       "Headline": "සිවිල් ආරක්ෂකයාගේ ගිනි අවිය පොලිස් කොස්තාපල්වරයෙකුගේ ජීවිතය උදුරා ගනී",
       "News Content": "හොරොව්පතාන - වාගොල්ලාකඩ පොලිස් මුරපළකදී සිවිල් ආරක්ෂක බලකා භටයෙකුගේ  ගිනි අවිය ක්‍රියාත්මක වී පොලිස් කොස්තාපල්වරයෙකු ජීවිතක්ෂයට පත්වී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඔහු අත තිබූ ගිනි අවිය ඊයේ (18) මධ්‍යම රාත්‍රිය ආසන්නයේදී මෙලෙස අත්වැරදීමකින් ක්‍රියාත්මක වී ඇති බවයි.\nවෙඩි වැදී බරපතල තුවාල ලැබූ අදාළ පොලිස් කොස්තාපල්වරයා හොරොව්පතාන රෝහලට ඇතුළත් කිරීමෙන් පසු මිය ගොස් තිබුණා.\nමෙලෙස ජීවිතක්ෂයට පත්වුණේ වයස අවුරුදු 32ක් වන හොරොව්පතාන - ඉහළ දිවුල්වැව ප්‍රදේශයේ පදිංචි පොලිස් කොස්තාපල්වරයෙක්.",
       "URL": "https://www.hirunews.lk/191080/සිවිල්-ආරක්ෂකයාගේ-ගිනි-අවිය-පොලිස්-කොස්තාපල්වරයෙකුගේ-ජීවිතය-උදුරා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3938"
}