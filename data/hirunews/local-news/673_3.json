{
       "Source": "hirunews",
       "Timestamp": "Monday, 12 December 2022 - 8:04",
       "Headline": "වෛද්‍ය චමල් සංජීවගේ වැඩ තහනම සම්බන්ධයෙන් පරීක්ෂණයක්",
       "News Content": "වෛද්‍ය චමල් සංජීවගේ වැඩ තහනමට එරෙහිව පරීක්ෂණයක් පැවැත්වීමට පාර්ලිමේන්තුවේ මහජන පෙත්සම් පිළිබඳ කාරක සභාව තීරණය කර තිබෙනවා.\nදැනට වැඩ තහනමට ලක්ව සිටින වෛද්‍ය චමල් සංජීවගේ සේවය අත්හිටුවීමට එරෙහිව ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ද විභාග වෙමින් පවතිනවා.\nහම්බන්තොට දිස්ත්‍රික්කයේ මන්දපෝෂණය සම්බන්ධයෙන් කරුණු අනාවරණය කිරීම හේතුවෙන් සෞඛ්‍ය අමාත්‍යාංශය මොහුගේ සේවය අත්හිටුවා තිබුණා.\nකෙසේ වෙතත් ඔහුගේ මෙම වැඩ තහනම සම්බන්ධයෙන් පරීක්ෂණයක් පැවැත්වීමටයි පාර්ලිමේන්තුවේ මහජන පෙත්සම් පිළිබඳ කාරක සභාව තීරණය කර ඇත්තේ.",
       "URL": "https://www.hirunews.lk/322470/වෛද්‍ය-චමල්-සංජීවගේ-වැඩ-තහනම-සම්බන්ධයෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=673"
}