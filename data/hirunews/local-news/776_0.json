{
       "Source": "hirunews",
       "Timestamp": "Thursday, 27 October 2022 - 9:27",
       "Headline": "මහ කන්නයට අවශ්‍ය ප්‍රථම යූරියා තොගය රැගත් නෞකාව දිවයිනට (වීඩියෝ)",
       "News Content": "මෙවර මහ කන්නයට අවශ්‍ය යූරියා පොහොර මෙට්‍රික් ටොන් 12,500ක් රැගත් පළමු නෞකාව ඊයේ රාත්‍රියේ කොළඹ වරායට පැමිණ තිබෙනවා.\nමහ කන්නයට අවශ්‍ය යූරියා පොහොර මිල දී ගැනීම සඳහා ඉදිරිපත් කළ ප්‍රථම ටෙන්ඩරයට අනුව මෙම යූරියා තොගය ගෙන්වීමට කටයුතු කළ බවයි කෘෂිකර්ම, වනජීවී හා වන සම්පත් සංරක්ෂණ අමාත්‍යාංශය සඳහන් කළේ.\nමහ කන්නයට අවශ්‍ය යූරියා පොහොර මෙට්‍රික් ටොන් එක්ලක්ෂ විසිදහසක් රැගත් දෙවන නෞකාව නොවැම්බර් මස අවසන් සතිය තුළ දී මෙරටට ළඟා වීමට නියමිතයි.\nලෝක බැංකුව විසින් මෙවර මහ කන්නයට අවශ්‍ය යූරියා පොහොර මිල දී ගැනීම සඳහා ඩොලර් මිලියන 110ක මුදලක් ණය වශයෙන් ලබා දී තිබෙනවා.",
       "URL": "https://www.hirunews.lk/318933/මහ-කන්නයට-අවශ්‍ය-ප්‍රථම-යූරියා-තොගය-රැගත්-නෞකාව-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=776"
}