{
       "Source": "hirunews",
       "Timestamp": "Saturday, 10 April 2021 - 19:58",
       "Headline": "අවුරුද්දට ගමට යන මගීන්ගේ අඩුවක්",
       "News Content": "සිංහල දෙමල අලුත් අවුරුද්ද වෙනුවෙන් ගම්බිම් බලා යන ජනතාවගේ අඩුවක් මේ වනවිට දක්නට ලැබෙන බව ප්‍රවාහන බලධාරීන් පවසනවා.\nහිරු ප්‍රවෘත්ති අංශය කළ සොයා බැලීමකදීද අනාවරණ වූයේ ප්‍රවාහන සේවා අවශ්‍යතාව පරිදි යොදවා තිබුණද මගීන්ගේ පැමිණීමේ අඩුවක් පවතින බවයි.\nශ්‍රී ලංකා ගමනාගමන මණ්ඩලය, දුම්රිය දෙපාර්තමේන්තුව සහ ජාතික ගමනාගමන කොමිෂන් සභාව විසින් ගම්බිම් බලා යන ජනතාව වෙනුවෙන් විශේෂ ප්‍රවාහන සේවා මේ වනවිට ක්‍රියාත්මක කර තිබෙනවා.\nදුම්රිය දෙපාර්තමේන්තුව විසින් ගම්බිම් බලා යන ජනතාව වෙනුවෙන් විශේෂ දුම්රිය යොදවා ඇතත්, අද දිනයේදී මගීන්ගේ අඩුවක් දක්නට ලැබුණු බවයි දුම්රිය නියෝජ්‍ය සාමාන්‍යාධිකාරී ගාමීණි සෙනෙවිරත්න කියා සිටියේ.",
       "URL": "https://www.hirunews.lk/268091/අවුරුද්දට-ගමට-යන-මගීන්ගේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=2028"
}