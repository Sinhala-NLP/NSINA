{
       "Source": "hirunews",
       "Timestamp": "Thursday, 24 March 2016 - 14:02",
       "Headline": "සිසිලියා කොතලාවලට ඇප",
       "News Content": "ගෝල්ඩන් කී ක්‍රෙඩිට් කාඞ් සමාගමේ තැන්පත්කරුවන්ගේ මුදල් වංචා කළ බවට චෝදනා ලැබ රක්ෂිත බන්ධනාගාර ගතකර සිටි එම සමාගමේ හිටපු අධ්‍යක්‍ෂිකා සිසිලියා කොතලාවල අද ඇප මත මුදා හැරුණා.\nඒ ඇය ගොනුකළ ඇප අයදුම අභියාචනාධිකරණය හමුවේ සළකා බැලූනු අවස්ථාවේදියි.\nඒ අනුව රුපියල් ලක්ෂයක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප දෙකක් මත සැකකාරිය මුදාහරින ලෙසයි අභියාචනාධිකරණ විනිසුරුවරුන් වන රෝහිණී වල්ගම සහ එල් ටී බී දෙහිදෙණිය නියෝග කළේ.\nසැකකාරියට විදේශගතවීම තහනම් කළ අභියාචනාධිකරණය විදේශ ගමන් බලපත්‍රය අධිකරණය භාරයට පත් කරන ලෙස මෙහිදී නියෝග කර තිබුණා.\nවිවිධ රෝගාබාධ රැසකින් පීඩා විඳින තමන් ඇප මත මුදාහැරීම ප්‍රතික්ෂේප කරමින් කොළඹ මහාධිකරණය දුන් නියෝගය බලරහිත කරන ලෙස ඉල්ලමිනුයි සිසිලියා කොතලාවල මෙම ඇප අයදුම අභියාචනාධිකරණය හමුවේ ගොනුකර තිබුණේ.",
       "URL": "https://www.hirunews.lk/129272/සිසිලියා-කොතලාවලට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=5117"
}