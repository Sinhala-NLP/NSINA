{
       "Source": "hirunews",
       "Timestamp": "Wednesday, 31 May 2017 - 14:15",
       "Headline": "update: රට වෙනුවෙන් හිරු, හිරු සහන යාත්‍රා ක්‍රියාන්විතයේ සිව්වන ආධාර තොගය රත්නපුර දිස්ත්‍රික් ලේකම්වරියට භාරදෙයි",
       "News Content": "අයහපත් කාලගුණයෙන් විපතට පත් ජනතාවට සහන සැලසීම වෙනුවෙන් ආසියානු මාධ්‍ය ජාලය දියත් කර ඇති රට වෙනුවෙන් හිරු, හිරු සහන යාත්‍රා ක්‍රියාන්විතයේ 4 වන ද්‍රව්‍යමය ආධාර තොගය රත්නපුර දිස්ත්‍රික් ලේකම් මාලනී ලොකුපෝතාගම වෙත භාරදුන්නා.\nඇහැලියගොඩ මෙන්ම කුරුවිට ප්‍රාදේශීය ලේකම්වරුන් වෙතද ඊට ප්‍රථම ද්‍රව්‍යමය ආධාර තොගයේ කොටසක් භාරදීම සිදු කෙරුණා.\nමෙතෙක් ආධාර නොකළ ඔබ වෙනුවෙන් නාවල පිහිටි අපගේ ප්‍රධාන ආධාර එක්රැස් කිරීමේ මධ්‍යස්ථානයට අමතරව දිවයින පුරා පිහිටි මධ්‍යස්ථාන ජාලය පැය 24 පුරා අධාර ලබාගැනීමට සූදානමින් සිටිනවා.\nආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලූම මුදල් ත්‍යාග අත්හිටුවා එම මුදල් ආපදා තත්ත්වයෙන් විපතට පත් ජනතාව වෙනුවෙන් වෙන් කිරීමට ද තීරණය කළා.\nඒ, පරිත්‍යාගශීලී ජනතාව විපතට පත්වූවන්ට ලබාදෙන ආධාර හා සමානවමයි.\nupdate: Wednesday, 31 May 2017 - 16.58\n-------------------------------------------------------------------------------\nඅයහපත් කාලගුණයෙන් විපතට පත් ජනතාවට සහන සැලසීම වෙනුවෙන් ආසියානු මාධ්‍ය ජාලය දියත් කර ඇති රට වෙනුවෙන් හිරු, හිරු සහන යාත්‍රා ක්‍රියාන්විතයේ 4 වන ද්‍රව්‍යමය ආධාර තොගය මේ වනවිට රත්නපුර දිස්ත්‍රික්කය තුළ බෙදාහැරීම ආරම්භ කර තිබෙනවා.\nඒ අනුව එහි පළමු කොටස ඇහැලියගොඩ ප්‍රාදේශීය ලේකම් කාර්යාලයට භාරදුන්නා.\nනාවල පිහිටි ප්‍රධාන කාර්යාලයෙන් අද පෙරවරුවේ පිටත් වූ ද්‍රව්‍යමය ආධාර රැගත් කන්ටේනර් රථ සහ ට්‍රක් රථ පෙළට තවත් ලොරි රථ විශාල සංඛ්‍යාවක් අවිස්සාවේල්ල නගරයේදී එක්වුණා.\nඒ රට වෙනුවෙන් හිරු, හිරු සහන යාත්‍රා ක්‍රියාන්විතයේ ප්‍රාදේශීය මධ්‍යස්ථාන වෙත ලැබුණු ද්‍රව්‍යමය ආධාර රැගෙනයි.\nමෙතෙක් ආධාර නොකළ ඔබ වෙනුවෙන් නාවල පිහිටි අපගේ ප්‍රධාන ආධාර එක් රැස් කිරීමේ මධ්‍යස්ථානයට අමතරව දිවයින පුරා පිහිටි මධ්‍යස්ථාන ජාලය පැය 24 පුරා අධාර ලබාගැනීමට සූදානමින් සිටිනවා.\nආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලූම මුදල් ත්‍යාග අත්හිටුවා එම මුදල් ආපදා තත්ත්වයෙන් විපතට පත් ජනතාව වෙනුවෙන් වෙන් කිරීමට ද තීරණය කළා.\nඒ, පරිත්‍යාගශීලී ජනතාව විපතට පත්වූවන්ට ලබාදෙන ආධාර හා සමානවමයි.\nupdate: Wednesday, 31 May 2017 - 15.01\n-------------------------------------------------------------\nඅයහපත් කාලගුණයෙන් විපතට පත් අපේම සහෝදර ජනතාවට සහන සැලසීම වෙනුවෙන් ආසියානු මාධ්‍ය ජාලය දියත් කර ඇති රට වෙනුවෙන් හිරු, හිරු සහන යාත්‍රා ක්‍රියාන්විතයේ 4 වන ද්‍රව්‍යමය ආධාර තොගය අද රත්නපුර දිස්ත්‍රික්කයේ විපතට පත් ජනතාව වෙත බෙදා හැරීමට නියමිතයි.\nඑම ද්‍රව්‍යමය ආධාර රැගත් කන්ටේනර් රථ සහ ට්‍රක් රථ පෙළ අද පෙරවරුවේ නාවල පිහිටි අපගේ ප්‍රධාන මධ්‍යස්ථානයෙන් පිටත්ව ගියා.\nරත්නපුර දිස්ත්‍රික් ලේකම් කාර්යාලයේ අධීක්ෂණය යටතේ අදාළ ආධාර තොගය විපතට පත් ජනතාව වෙත ලබාදීමට නියමිතයි.\nමෙතෙක් ආධාර නොකළ ඔබ වෙනුවෙන් නාවල පිහිටි අපගේ ප්‍රධාන ආධාර එක්රැස් කිරීමේ මධ්‍යස්ථානයට අමතරව දිවයින පුරා පිහිටි මධ්‍යස්ථාන ජාලය පැය 24 පුරා ඒ සඳහා සූදානමින් සිටිනවා.\nඅපගේ ප්‍රධාන කාර්යාලයේ සිදුවන මෙහෙයුම් ක්‍රියාවලියට විවිධ සංවිධාන මෙන්ම සරසවි සිසුන් ද එක්ව සිටීම විශේෂත්වයක්.\nඅද දිනයේ දී මොරටුව විශ්වවිද්‍යාලයේ ඉගෙනුම ලබන දේශීය මෙන්ම විදේශීය සිසුන් පිරිසක් ද ආධාර බෙදා හැරීම සදහා එක්ව සිටීම විශේෂත්වයක්.",
       "URL": "https://www.hirunews.lk/162526/update-රට-වෙනුවෙන්-හිරු-සහන-යාත්‍රා-ක්‍රියාන්විතයේ-සිව්වන-ආධාර-තොගය-රත්නපුර-දිස්ත්‍රික්-ලේකම්වරියට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4490"
}