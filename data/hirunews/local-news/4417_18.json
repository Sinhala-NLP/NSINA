{
       "Source": "hirunews",
       "Timestamp": "Monday, 17 July 2017 - 14:41",
       "Headline": "අගමැතිගේ ප්‍රධානත්වයෙන් \"වියත් පුරය\" ව්‍යාපෘතිය ඇරඹේ (ඡායාරූප)",
       "News Content": "පන්නිපිටිය, වීර මාවතේ \"වියත් පුර\" නිවාස සංකීර්ණය ඉදිකිරීම් ආරම්භ කිරීම අද (17)  සිදු වුණා.\nඒ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nමෙම අවස්ථාවට බස්නාහිර සහ මහා නගර සංවර්ධන අමාත්‍ය පාඨලී චම්පික රණවක, අමාත්‍ය විජේදාස රාජපක්ෂ, බස්නාහිර පළාත් ප්‍රධාන අමාත්‍ය ඉසුර දේවප්‍රිය ඇතුළු විශාල පිරිසක් එක්ව සිටියා.\nඅග්‍රාමාත්‍යවරයා එහිදී සදහන් කළේ \"වියත් පුරය\" ව්‍යාපෘතිය යහපාලන රජයේ නිවාස යෝජනා ක්‍රමය යටතේ නාගරික යෝජනා ක්‍රමය මෙන්ම ආර්ථික වැඩසටහන යන අංශ තුනටම අයත් වූ ව්‍යාපෘතියක් බවයි.\nමේ අතර ඉදිරි  වසර තුන ඇතුළත දී ශ්‍රී ලංකාවට රුපියල් කෝටි හාර ලක්‍ෂ විසි දහසක ණයක් ගෙවීමට ඇති බවත් එම ණය පියවා දැමීමට නම් තරගකාරී වෙළෙඳ ආර්ථිකයක් අවශ්‍ය බවයි අග්‍රාමාත්‍යවරයා සදහන් කළේ.",
       "URL": "https://www.hirunews.lk/166078/අගමැතිගේ-ප්‍රධානත්වයෙන්-වියත්-පුරය-ව්‍යාපෘතිය-ඇරඹේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4417"
}